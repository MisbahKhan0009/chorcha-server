{
  "title": "Din.B, JB : 17",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "গনি মিয়া গতানুগতিক পদ্ধতিতে ধান চাষ করেন। কিন্তু এ বছর রসুলপুর গ্রামে তিনি দেখতে পান যে কৃষকেরা দশদিন বয়সের চারা বর্গাকারে রোপণ করেছেন। তারা প্রতি গোছায় একটি করে চারা রোপণ করেছেন। তিনি জমিতে পানি দেখতে পেলেন না কিন্তু মাটিতে খাড়াভাবে পুঁতে দেওয়া কয়েকটি ছিদ্রযুক্ত পাইপ দেখতে পান। পরবর্তীতে তিনি উপসহকারী কৃষি কর্মকর্তার নিকট থেকে এ বিষয়ে। বিস্তারিত জানতে পারেন।",
      "tag": "DIN.B, JB : 17",
      "sub_questions": [
        {
          "label": "ক",
          "question": "মালচিং কী?",
          "explanation": "মাটির আর্দ্রতা ও পুষ্টি সংরক্ষণের উদ্দেশ্যে এর উপরিভাগে খড়, লতাপাতা, কচুরিপানা ইত্যাদি পদার্থ দিয়ে ঢেকে দেওয়াই হলো মালচিং।"
        },
        {
          "label": "খ",
          "question": "মাটির উর্বরতা বৃদ্ধিতে কেঁচোর ভূমিকা ব্যাখ্যা করো।",
          "explanation": "মাটির উর্বরতা বৃদ্ধিতে কেঁচোর ভূমিকা ব্যাপক। কেঁচো মাটিকে আলগা, ঝুরঝুরে, ফাঁপা ও নরম রাখে বলে মাটির গভীরে আলো-বাতাস ও পানি সহজে প্রবেশ করতে পারে। আবার ভার্মিকম্পোস্ট তৈরিতেও কেঁচো ব্যবহূত হয়। কেঁচোর বিষ্ঠায় বহুবিধ রাসায়নিক পদার্থ, উৎসেচক, নাইট্রোজেন আবদ্ধকারী নাইট্রিফাইং ও অ্যামোনিফাইং ব্যাকটেরিয়াসহ অনেক ধরনের জীবাণু ও উদ্ভিদ বৃদ্ধির সহায়ক ইনডোল যৌগ উপস্থিত থাকে। ফলে মাটিতে জৈব পদার্থ যুক্ত হয়, পানি ধারণ ক্ষমতা বাড়ে এবং মাটির উর্বরতা বৃদ্ধি পায়।"
        },
        {
          "label": "গ",
          "question": "উদ্দীপকের সেচ ব্যবস্থাপনা পদ্ধতিটি লাভজনকভাবে ফসল উৎপাদনে কীভাবে সাহায্য করবে? ব্যাখ্যা করো",
          "explanation": "উদ্দীপকের সেচ ব্যবস্থাপনা পদ্ধতিটি হলো পর্যায়ক্রমিক ভেজানো ও শুকানো বা AWD (Alternate Wetting and Drying) পদ্ধতি। এই পদ্ধতিতে সেচের জন্য ২৫ সেমি লম্বা ও ৭-১০ সেমি ব্যাসের একটি পাইপ (প্লাস্টিকের বা বাঁশের) প্রয়োজন হয়। পাইপটির উপরের ১০ সেমি ছিদ্রহীন ও নিচের ১৫ সেমি ছিদ্রযুক্ত হবে। পাইপটি ধানক্ষেতে এমনভাবে স্থাপন করতে হয় যেন ছিদ্রহীন অংশ ১০ সেমি মাটির উপরে থাকে। ধানের চারা রোপণের ১০-১৫ দিন পর্যন্ত ২-৪ সেমি দাঁড়ানো পানি রাখতে হয়। এরপর পাইপের তলায় যখন মাটি দেখা যায় তখন পুনরায় সেচ দিতে হয় এবং প্রতিবার সেচের সময় এমন পরিমাণ পানি দিতে হয় যেন জমির ৫ সেমি গভীরতায় পানি থাকে। যখন সেচের প্রয়োজন হয় ঠিক তখনই পানি সেচ দেওয়া হয় বলে এই পদ্ধতিতে গতানুগতিক সেচ পদ্ধতির তুলনায় প্রায় ৩০-৩৫% পানির সাশ্রয় হয়।গতানুগতিক পদ্ধতিতে প্রতিকেজি ধান উৎপাদনে ৩৫০০-৪০০০ লিটার পানি লাগে, কিন্তু AWD তে লাগে মাত্র ২০০০ লিটার। AWD পদ্ধতিতে জমিতে দাঁড়ানো পানি না রেখে জমি সবসময় আর্দ্র রাখা হয়। এতে মাটির গুণগত মান বজায় থাকে, মিথেন গ্যাসের নিঃসরণ কম হয় ও পরিবেশ সুরক্ষিত থাকে। এ পদ্ধতিতে সেচ প্রদানে গতানুগতিকের তুলনায় প্রায় ২৫-৩০% জ্বালানি খরচ কম হয়। এভাবে উদ্দীপকের AWD সেচ পদ্ধতিটি লাভজনকভাবে ফসল উৎপাদনে সাহায্য করবে।"
        },
        {
          "label": "ঘ",
          "question": "গনি মিয়ার দেখা ধান চাষ পদ্ধতিটি গ্রহণের যৌক্তিকতা মূল্যায়ন করো।",
          "explanation": "গনিমিয়ার দেখা ধান চাষ পদ্ধতিটি হলো এসআরআই (SRI) পদ্ধতি। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পুরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ ধান উৎপাদনের জন্য একটি যুগান্তরকারী পদক্ষেপ হতে পারে।"
        }
      ]
    },
    {
      "number": "2",
      "uddipok": "জামান সাহেব আমন মৌসুমে ধান চাষ করে কম লাভবান হওয়ায় উপজেলা কৃষি অফিসারের নিকট যান। কৃষি অফিসার কৃষির বিভিন্ন ক্ষেত্র নিয়ে আলোচনা করেন। জমিতে পর্যাপ্ত পরিমাণে জৈব সার প্রয়োগ করে সবজি চাষ করতে বলেন। তিনি সময়মতো সেচ এবং বালাইনাশকও প্রয়োগ করতে বলেন। এতে উৎপাদন খরচ বাড়লেও জামান সাহেব পূর্বের তুলনায় বেশি লাভবান হন।",
      "tag": "DIN.B, JB : 17",
      "sub_questions": [
        {
          "label": "ক",
          "question": "BARI এর পূর্ণরূপ কী?",
          "explanation": "BARI এর পূর্ণরূপ হলো Bangladesh Agricultural Research Institute I"
        },
        {
          "label": "খ",
          "question": "অভিজ্ঞ কৃষককে স্থানীয় তথ্যভাণ্ডার বলা হয় কেন? ব্যাখ্যা। করো।",
          "explanation": "অভিজ্ঞ কৃষক একজন স্থানীয় নেতা এবং পরামর্শদাতা। তিনি স্বপ্রণোদিত হয়ে স্থানীয় কৃষি সম্প্রসারণ কর্মকর্তাদের সাথে যোগাযোগ ও নতুন নতুন কৃষি প্রযুক্তি সম্পর্কে খোঁজখবর রাখেন। এছাড়া তিনি গণমাধ্যম থেকেও অনেক তথ্য সংগ্রহ করেন। এভাবে তিনি নিজ কৃষিজ্ঞানের পরিধি বৃদ্ধি করে এলাকার অন্য কৃষকদের কৃষি সম্পর্কিত বিষয়ে পরামর্শ প্রদান করেন। তাই অভিজ্ঞ কৃষককে স্থানীয় তথ্যভাণ্ডার বলা হয়।"
        },
        {
          "label": "গ",
          "question": "উদ্দীপকে উল্লিখিত ফসলের ক্ষেত্রগুলোর মধ্যে তুলানামূলক আলোচনা করো।",
          "explanation": "উদ্দীপকের প্রথম ফসল ধান হলো মাঠ ফসল এবং দ্বিতীয় ফসল সবজি হলো উদ্যান ফসল। মাঠ ফসল বিস্তীর্ণ মাঠে, বিভিন্ন উচ্চতার জমিতে সমষ্টিগত পরিচর্যার মাধ্যমে চাষ করা হয়ে থাকে। অপরদিকে উদ্যান ফসল সাধারণত ছোট জমিতে বা বাগানে (বন্যামুক্ত উঁচু জমিতে) নিবিড় পরিচর্যার মাধ্যমে চাষ করা হয়। নিচে মাঠ ফসল ও উদ্যান ফসলের মধ্যে তুলনামূলক আলোচনা করা হলো: ১. মাঠ ফসল বড় আয়তনের জমিতে চাষ করা হয়। উদ্যান ফসল সাধারণত বাড়ির আশেপাশে বা ছোট জমিতে চাষ করা হয়। ২. মাঠ ফসল চাষের প্রয়োজনীয় জমি নিচু, মাঝারি নিচু ও মাঝারি উঁচু- হতে হয়। উদ্যান ফসলের জন্য জমি মাঝারি উঁচু থেকে উঁচু হতে হয়। ৩. মাঠ ফসলগুলো সাধারণত একবর্ষজীবী হয় (ব্যতিক্রম- চা)। উদ্যান ফসল এক, দ্বি বা বহুবর্ষজীবী হতে পারে। ৪. মাঠ ফসলগুলোর যত্ন সমষ্টিগতভাবে নেওয়া হয়। উদ্যান ফসলের যত্ন এককভাবে নিতে হয় (ব্যতিক্রম- শাক, মসলা ফসল)। ৫. মাঠ ফসলের জমিতে বেড়ার প্রয়োজন পড়ে না। উদ্যান ফসলের জমিতে বেড়া দেওয়ার প্রয়োজন পড়ে। ৬. মাঠ ফসলের বীজ ছিটিয়ে বা লাইনে রোপণ করা হয়। উদ্যান ফসলের বীজ লাইন বা গর্ত করে রোপণ করতে হয়। ৭. মাঠ ফসলগুলো সব একত্রে পরিপক্ক হয় ও সংগ্রহ করা হয় (ব্যতিক্রম- তুলা)। উদ্যান ফসল একসাথে পরিপক্ক হয়না, তাই ধাপে ধাপে সংগ্রহ করা হয়। (ব্যতিক্রম- আলু, পিয়াজ, মসলা ফসল) ৮. মাঠ ফসল সাধারণত প্রক্রিয়াজাত করে খাওয়া হয়। উদ্যান ফসল তাজা অবস্থায় খাওয়া হয়ে থাকে। ৯. মাঠ ফসলের উৎপাদন ঝুঁকি তুলনামূলকভাবে উদ্যান ফসলের থেকে বেশি। ১০. মাঠ ফসলের মূল্য মৌসুমের শুরুতে কম থাকে। উদ্যান ফসলের মূল্য মৌসুমের শুরুতেই বেশি থাকে। অর্থাৎ, মাঠ ও উদ্যান ফসলে উল্লিখিত বৈশিষ্ট্যগত পার্থক্য লক্ষ করা যায়।"
        },
        {
          "label": "ঘ",
          "question": "জামান সাহেবের লাভবান হওয়ার ক্ষেত্রে কৃষি কর্মকর্তার পরামর্শের যথার্থতা মূল্যায়ন করো।",
          "explanation": "জামান সাহেবকে কৃষি কর্মকর্তা সবজি চাষে লাভবান হওয়ার বিভিন্ন করণীয় বিষয় সম্পর্কে পরামর্শ দিয়েছিলেন। সবজি এক ধরনের উদ্যান ফসল। বাড়ির আশেপাশের খালি জায়গায় বেড়া দিয়ে তাতে সবজি চাষ করা যায়। তবে উদ্যান ফসল চাষে বিশেষ পরিচর্যার দরকার হয়। কৃষি কর্মকর্তার পরামর্শে জামান সাহেব জমিতে পর্যাপ্ত পরিমাণে জৈব সার প্রয়োগ করে সবজি চাষ করেন। জৈব সার ব্যবহার করলে রাসায়নিক সার, যেমন- ইউরিয়া জমিতে কম পরিমাণে প্রয়োগ করতে হয়। জৈব সার ব্যবহারে মাটির পানি ধারণ ও বায়ু চলাচল ক্ষমতা বেড়ে যায় এবং মাটিতে জৈব পদার্থের পরিমাণ বৃদ্ধি পায়। এছাড়াও মাটির বুনট উন্নত হয় এবং উর্বরতা বৃদ্ধি পায়। সবজি চাষে প্রচুর পরিমাণে পানির প্রয়োজন হয়। এ কারণে কৃষি কর্মকর্তার পরামর্শে জামান সাহেব তার সবজি ক্ষেতে সময়মতো পর্যাপ্ত সেচের ব্যবস্থা করেন। রোগবালাই থেকে সবজিকে রক্ষা করতে তিনি নিয়মিত বালাইনাশক ব্যবহার করেন। এতে করে জামান সাহেবের সবজির ফলন বেড়ে যায়। জৈব সার প্রয়োগ, যথাসময়ে সেচ প্রদান ও বালাইনাশক ব্যবহারের কারণে জামান সাহেবের উৎপাদন খরচ আগের চেয়ে বেড়ে যায়। কিন্তু ফলন বৃদ্ধি পাওয়ায় এবং সব সবজি এক সাথে পরিপক্ক না হওয়ায় তিনি বিভিন্ন সময়ে সংগ্রহ করে তা' বাজারে বিক্রি করেন। মৌসুমের শুরুতেই এর বেশ ভালো দাম তিনি পান। এভাবে তিনি সবজি চাষে লাভবান হন। সুতরাং জামান সাহেবকে দেওয়া কৃষি কর্মকর্তার পরামর্শ যথার্থ ছিল।"
        }
      ]
    },
    {
      "number": "3",
      "uddipok": "মি. রহমত তার জমিতে প্রচুর পরিমাণে ইউরিয়া সার, সেচ ও কীটনাশক প্রয়োগের মাধ্যমে ব্রি ধান ২৮ জাতের ধান উৎপাদন করেন। এতে তার সংলগ্ন জমির তুলনায় ফলন বেশি হয়। কিন্তু পাশের গ্রামের সুমন তার জমিতে এ্যাজোলা চাষ করে মাটিতে মিশিয়ে ব্রি ধান। ২৮ জাতের ধানের চাষ করেন। তার জমির দশ মিটারের মধ্যে অন্য কোনো জাতের ধান চাষ হয়নি। তিনি রোগিংসহ সকল পরিচর্যা করেন। এতে তার উৎপাদন খরচ অনেকটা কমে গেল।",
      "tag": "DIN.B, JB : 17",
      "sub_questions": [
        {
          "label": "ক",
          "question": "রাইজোবিয়াম কী?",
          "explanation": "রাইজোবিয়াম হলো এক প্রকার ব্যাকটেরিয়া যা শিম জাতীয় উদ্ভিদের শিকড়ে নডিউল সৃষ্টি করে তাতে বায়ুমণ্ডলীয় নাইট্রোজেন সংবন্ধন (Fixation) করে রাখে।"
        },
        {
          "label": "খ",
          "question": "বীজ শোধন করা হয় কেন? ব্যাখ্যা করো।",
          "explanation": "বীজ বপনের পূর্বে ছত্রাকনাশক ব্যবহারের মাধ্যমে জীবাণুমুক্ত করাকে বীজ শোধন বলে। বপনকৃত বীজ ও উৎপন্ন চারাকে রোগের সংক্রমণ থেকে রক্ষার জন্য বীজ শোধন করা প্রয়োজন। তাছাড়া যেসব ফসলের বীজত্বক শক্ত, সেসব ফসলের বীজের সুপ্তাবস্থা (Dormancy) ভাঙার জন্য বীজ শোধন করে নিলে নির্ধারিত সময়ে অঙ্কুরোদগম ঘটে। অর্থাৎ, সুস্থ সবল চারা উৎপাদন, বীজবাহিত রোগ প্রতিরোধ, অঙ্কুরোদগম হার বৃদ্ধি ও ভালো ফলন পাওয়ার জন্য বীজ শোধন করা হয়।"
        },
        {
          "label": "গ",
          "question": "সুমনের জমিতে উৎপাদন খরচ কমে যাওয়ার কারণ ব্যাখ্যা করো।",
          "explanation": "উদ্দীপকে সুমন তার ধানের জমিতে এ্যাজোলার চাষ, পৃথকীকরণ দূরত্ব বজায় রাখা, রোগিংসহ অন্যান্য পরিচর্যা ঠিকমতো করেন। এ্যাজোলা এক প্রকার ক্ষুদেপানা জাতীয় সবুজ উদ্ভিদ যা মাটিতে নাইট্রোজেনের ঘাটতি পূরণে সক্ষম। প্রতি ৫ দিনে এ্যাজোলা এর দৈহিক ওজনের প্রায় দ্বিগুণ হারে বাড়ে। এ্যাজোলা প্রতি হেক্টর জমিতে ২০০- ৫০০ কেজি নাইট্রোজেন যোগ করতে পারে যা ৫৫০-১১০০ কেজি ইউরিয়া সারের সমতুল্য। প্রতি হেক্টরে ১-৩ টন এ্যাজোলা কালচার প্রয়োগ করা হলে ৮-১০ দিনের মধ্যে প্রায় ৮ টন জৈব সার পাওয়া যায়। এই জৈব সারে শুষ্ক ওজনের (Dry weight) ৪-৫% নাইট্রোজেন, ০.৫-১.০ শতাংশ ফসফরাস, ২.০-৬.০ শতাংশ পটাশ, ০.৫ শতাংশ ম্যাগনেসিয়াম, ০.৪-১.০ শতাংশ ক্যালসিয়াম, ০.১২-০.১৩ শতাংশ ম্যাঙ্গানিজ ও ০.০০৬-০.১৬ শতাংশ লৌহ থাকে। ফলে রাসায়নিক সার ব্যবহারে খরচ কম হয়। কয়েক বছর একাধারে ধানের সাথে এটি চাষ করলে মাটির বুনটের উন্নতি হয়। ফলে উৎপাদন ক্ষমতাও বেড়ে যায়। তাছাড়া সুমন তার জমিতে পৃথকীকরণ দূরত্ব বজায় রাখায় সব উদ্ভিদ পর্যাপ্ত ও সমপরিমাণে পুষ্টি উপাদান ও পানি গ্রহণ করতে পারে। এছাড়াও সুমন জমিতে রোগিং করেছিলেন। রোগিং এর মাধ্যমে তিনি জমি থেকে পোকা, রোগাক্রান্ত অস্বাভাবিক জাতের গাছ, আগাছা প্রভৃতি দূর করেন। যার ফলে তার কীট ও আগাছানাশক বাবদ খরচও কম হয়। অর্থাৎ উল্লিখিত কারণেই সুমনের জমিতে ধানের উৎপাদন খরচ কমে যায়।"
        },
        {
          "label": "ঘ",
          "question": "বীজ উৎপাদনের ক্ষেত্রে কোন কৃষকের উৎপাদন কৌশল বেশি। গ্রহণযোগ্য? যুক্তি দিয়ে বিচার করো।",
          "explanation": "উদ্দীপকের মি. রহমত রাসায়নিক সার, কীটনাশক ও সেচের মাধ্যমে এবং সুমন এ্যাজোলা সার ব্যবহার করে ধান বীজ উৎপাদন করেন। উদ্দীপকে মি. রহমত তার জমিতে গতানুগতিক পদ্ধতিতে ইউরিয়া সার, সেচ ও কীটনাশক ব্যবহার করে ফসল উৎপাদন করেন। আর সুমন ধানের সাথে এ্যাজোলা চাষ করেন যা তুলনামূলক আধুনিক পদ্ধতি। মি. রহমত তার জমিতে প্রচুর পরিমাণে ইউরিয়া সার প্রয়োগ করায় পাশের জমির, তুলনায় ভালো ফলন পেয়েছেন। এতে তিনি সাময়িকভাবে উপকৃত হলেও ভবিষ্যৎ বিবেচনায় ব্যাপক ক্ষতিগ্রস্ত হচ্ছেন। ইউরিয়ায় থাকা নাইট্রোজেন ফসলের জন্যে অতি জরুরি একটি পুষ্টি উপাদন। তবে অতিরিক্ত পরিমাণে ইউরিয়া সার ব্যবহারের ফলে তা মাটির নিচের স্তরে জমা হয়, যা বৃষ্টির ও সেচের পানির সাথে চুয়ানোর মাধ্যমে জমির পাশে থাকা খাল-বিল, পুকুর এবং মাটির নিচে থাকা পানির স্তরে মিশে যায়। ফলে পানি ও মাটি দূষিত হয়। তাছাড়া অনেক দিন ব্যবহারের ফলে মাটির বুনটেও পরিবর্তন আসে এবং মাটি ধীরে ধীরে তার উর্বরতা হারায়। মি. রহমত তার জমিতে প্রচুর পরিমাণে সেচও প্রদান করেন। এতে তার জমিতে সবসময় পানি জমে থাকে। ধানের জমিতে এই জমে থাকা পানি মিথেন গ্যাস উৎপাদনে সহায়তা করে। এই মিথেন গ্যাস পরিবেশের দূষণ ঘটায়। তিনি অনেক বেশি কীটনাশক ব্যবহার করেন। এই কীটনাশকও পরিবেশের ক্ষতির পাশাপাশি অন্যান্য অনেক প্রাণীর জীবনকে শঙ্কায় ফেলে দেয়। সুমন তার জমিতে এ্যাজোলা চাষের পাশাপাশি ফসলের সব ধরনের যত্ন ও পরিচর্যা করেন। এ্যাজোলা চাষের কারণে তাকে জমিতে অতিরিক্ত রাসায়নিক সার দিতে হয় না। পাশাপাশি মাটির বুনটও উন্নত হচ্ছে। তার জমির ফসলের ফলনও বেশ ভালো হচ্ছে। তাকে আর্থিক কোনো ক্ষতির সম্মুখীন হতে হচ্ছে না। মি. রহমতের অনুসরণকৃত পদ্ধতিতে ধানের ফলন বাড়লেও তিনি পরিবেশ ও জীববৈচিত্র্যের ক্ষতির পাশাপাশি নিজের ভবিষ্যৎকে বিপদের মুখে ঠেলে দিচ্ছেন। পক্ষান্তরে সুমন পরিবেশবান্ধব উপায়ে নিজের আর্থিক কোনো ক্ষতি ছাড়াই মাটির উর্বরতা বৃদ্ধিতে ভূমিকা রাখছেন। তাই আমি মনে করি সুমনের পদ্ধতিই বেশি গ্রহণযোগ্য।"
        }
      ]
    },
    {
      "number": "4",
      "uddipok": "মিঃ রিপন কয়েক বছর যাবত তার জমিতে ফসলের ভালো ফলন পাচ্ছেন না। জমিতে পর্যাপ্ত পরিমাণে রাসায়নিক সার প্রয়োগ করেও ফল হয়নি। এ সমস্যায় কৃষি কর্মকর্তার পরামর্শ অনুযায়ী তিনি তার জমির মাটি \"মৃত্তিকা সম্পদ উন্নয়ন ইনস্টিটিউটে\" পরীক্ষা করান। পরীক্ষায় দেখা যায় যে তার জমিতে মাটির অম্লমান ৪.৫। কৃষি কর্মকর্তা তার জমিতে অম্লত্ব সৃষ্টির কারণগুলো ব্যাখ্যা করেন এবং সমস্যা সমাধানের জন্য প্রয়োজনীয় পরামর্শ দেন।",
      "tag": "DIN.B, JB : 17,BMCB 24",
      "sub_questions": [
        {
          "label": "ক",
          "question": "মৃত্তিকা বুনট কী?",
          "explanation": "মাটিতে বালি, পলি ও কর্দমকণার আনুপাতিক বা শতকরা হারই হলো মৃত্তিকা বুনট।"
        },
        {
          "label": "খ",
          "question": "জৈব পদার্থকে 'মাটির প্রাণ' বলা হয় কেন? ব্যাখ্যা করো।",
          "explanation": "জৈব পদার্থ মাটির একটি গুরুত্বপূর্ণ উপাদান যা জীবজন্তুর মৃতদেহ, গাছপালা, লতাপাতা, প্রাণীর মলমূত্র প্রভৃতি পচে তৈরি হয়। আদর্শ মাটিতে ৫% জৈব পদার্থ থাকে। জৈব পদার্থ মাটিস্থ অণুজীবগুলোর কার্যকারিতা বৃদ্ধি করে। ফলে প্রয়োজনীয় পুষ্টি উপাদানসমূহ যেমন- কার্বন, নাইট্রোজেন, ফসফরাস, ক্যালসিয়াম ইত্যাদি গাছের গ্রহণ উপযোগী হয়। এটি মাটিতে হিউমাস সৃষ্টি করে; মাটির অণুসমূহকে একে অপরের সাথে সংযুক্ত রাখতে সাহায্য করে। তাছাড়া জৈব পদার্থ মাটির গঠন উন্নত করে, পানি ধারণ ও বায়ু চলাচল ক্ষমতা বাড়ায় এবং মাটির অম্লত্ব ও ক্ষারত্ব নিয়ন্ত্রণ করে। ফলে মাটির উর্বরতা ও উৎপাদন ক্ষমতা বৃদ্ধি পায়। এসকল কারণে জৈব পদার্থকে 'মাটির প্রাণ' বলা হয়।"
        },
        {
          "label": "গ",
          "question": "মিঃ রিপনের জমিতে সমস্যার কারণগুলো কী কী হতে পারে? ব্যাখ্যা করো।",
          "explanation": "উদ্দীপকে মিঃ রিপনের জমির মাটির pH ৪.৫ এর নিচে নেমে যাওয়ায় তীব্র অন্নত্বের সৃষ্টি হয়েছে। যে মাটিতে H' আয়নের ঘনমাত্রা ১ × ১০ গ্রাম/ লিটারের বেশি অর্থাৎ pH এর মান ৭ এর কম থাকে সে মাটিকে অম্লীয় মাটি বলে। মাটিতে নানা কারণে অম্লত্ব সৃষ্টি হতে পারে। যেমন- i. উৎস বস্তুর বৈশিষ্ট্য: অম্লীয় শিলা থেকে মাটি উৎপন্ন হলে মাটি অম্লীয় হয়। যেমন- গ্রানাইট ও বায়োটাইট জাতীয় অম্লীয় শিলা থেকে উৎপন্ন মাটি অম্লীয় হয়। ii. অম্লীয় সার প্রয়োগ: মাটিতে দীর্ঘদিন ইউরিয়া, ডিএপি ও অ্যামোনিয়া জাতীয় অম্লীয় সার প্রয়োগ করলে মাটি অম্লীয় হয়। iii. বৃষ্টিপাত: প্রচুর বৃষ্টি হলে বৃষ্টির পানির সাথে ক্ষারীয় উপাদান যেমন- ক্যালসিয়াম, ম্যাগনেসিয়াম ইত্যাদি মাটির গভীরে চলে যায়। ফলে ক্ষারীয় উপাদানের অনুপস্থিতিতে মাটির উপরের স্তরে অম্লত্বের সৃষ্টি হয়। iv. খনিজ দ্রব্যের প্রাধান্য: মাটিতে আয়রণ, অ্যালুমিনিয়াম ইত্যাদি খনিজ দ্রব্য বেশি পরিমাণে থাকলে মাটি অম্লীয় হয়। v. জৈব পদার্থের বিয়োজন: জৈব পদার্থ পচে মাটিতে অম্লীয় উপাদান হাইড্রোজেন আয়ন উৎপন্ন হয় যা মাটিকে অম্লীয় করে। vi. অণুজৈবিক কার্যাবলী: মাটিতে বিভিন্ন জীবাণুর শ্বসন প্রক্রিয়ায় কার্বন ডাই-অক্সাইড তৈরি হয়ে মাটিস্থ পানির সাথে বিক্রিয়া করে কার্বনিক এসিড তৈরি হয়, যা মাটিকে অম্লীয় করে। vii. সেচ: সেচের পানিতে অম্লীয় উপাদান বেশি থাকলে মাটি অম্লীয় হয়। viii. এসিড বৃষ্টি: শিল্প প্রধান এলাকার বায়ুমন্ডলে সালফার ডাই- অক্সাইড, কার্বন ডাই-অক্সাইড ইত্যাদি গ্যাস বেশি থাকে। এসব গ্যাস বৃষ্টির পানির সাথে বিক্রিয়ায় এসিড-তৈরি করে যা মাটিতে পড়ে মাটিকে অম্লীয় করে। পরিশেষে বলা যায়, উল্লিখিত কারণে মাটিতে অন্নত্ব দেখা দিতে পারে। আর অম্লত্ব বেশি হলে তা মাটিতে বিষক্রিয়ার সৃষ্টি করে যা ফসলের জন্যে ক্ষতিকর।"
        },
        {
          "label": "ঘ",
          "question": "মিঃ রিপনের সমস্যা সমাধানে কৃষি কর্মকর্তার পরামর্শ মূল্যায়ন করো।",
          "explanation": "উদ্দীপকের টুসিদের জমির মাটি অম্লীয় প্রকৃতির। অম্লীয় মাটি সংশোধন করে pH মান ৬.৬-৭.৩ তথা নিরপেক্ষ মাটি তৈরি করা হলে প্রায় সব ধরনের ফসল উৎপাদন করা যাবে। অম্লীয় মাটি বিভিন্ন উপায়ে সংশোধন করা যায়। যেমন- i. চুন ব্যবহার: চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে। ii. জৈব সার ব্যবহার: মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা কম্পোস্ট, জৈব বালাইনাশক প্রয়োগ করে অম্লত্ব কমানো যায়। iii. সবুজ সার ব্যবহার: সবুজ সার প্রয়োগ করা হলে তা মাটিতে পচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস পায়। iv. অণুজীব সার ব্যবহার: অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈব পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অম্লত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব হ্রাস পায়। V. সেচের পানির মান উন্নয়ন: আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা যায়। vi. সুষম সারের ব্যবহার: ফসলের জমিতে অতিরিক্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না। vii. অম্লীয় সারের ব্যবহার কমানো: যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হবে। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii. ঝিনুকের গুঁড়া ব্যবহার: ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়। পরিশেষে বলা যায়, যেহেতু মাটির অম্লমানের ওপর ফসলের ফলন নির্ভর করে। তাই প্রয়োজনীয় পদক্ষেপসমূহ গ্রহণ করে মাটি সংশোধন করে সব ধরনের ফলন বৃদ্ধি করা যায়।"
        }
      ]
    },
    {
      "number": "5",
      "uddipok": "মি. আলম একজন এইচএসসি পাস ভূমিহীন বেকার যুবক। পুষ্টি চাহিদা পূরণ এবং অর্থনৈতিক লাভের জন্য তিনি মাশরুম চাষের ওপর প্রশিক্ষণ নেন। প্রশিক্ষণে মাশরুম উৎপাদন কৌশল শেখার পাশাপাশি ভালোমানের স্পন সংগ্রহ এবং উৎপাদনকালীন চাষঘরের পরিচর্যার গুরুত্ব সম্পর্কে তিনি অবহিত হন। পরবর্তীতে তিনি তার বাড়িতে মাশরুম চাষের উদ্দেশ্যে একটি ঘর তৈরি করেন এবং মাশরুম। চাষ করে সচ্ছলতা ফিরিয়ে আনেন।",
      "tag": "DIN.B, JB : 17",
      "sub_questions": [
        {
          "label": "ক",
          "question": "কৃত্রিম প্রজনন কী?",
          "explanation": "কৃত্রিম উপায়ে যাঁড় হতে বীর্য বা সিমেন বা শুক্রাণু সংগ্রহ করে তা নির্দিষ্ট মাত্রায় (১ সিসি) গরম হওয়া বা ডাকে আসা বকনা বা গাভির জরায়ুতে প্রবেশ করিয়ে গর্ভবতী করার পদ্ধতিকে কৃত্রিম প্রজনন বলে।"
        },
        {
          "label": "খ",
          "question": "\"মধু সর্বরোগের মহৌষধ\"- ব্যাখ্যা করো।",
          "explanation": "মধু দেহের সুস্থতা ও সজীবতা রক্ষা করে রোগের প্রতিষেধক হিসেবে কাজ করে। মধুতে রয়েছে ভিটামিন যা মানুষের বেরিবেরি, পেলেগ্রা প্রভৃতি মারাত্মক রোগ প্রতিরোধ করতে সক্ষম। তাছাড়াও এর ফরমিক অ্যাসিড, অ্যাসিটিক অ্যাসিড, সাইট্রিক অ্যাসিড ও ল্যাকটিক অ্যাসিড মানবদেহের রোগ প্রতিরোধক হিসেবে কাজ করে। আয়ুর্বেদীয় এবং ইউনানী বহু ঔষধ তৈরিতে মধু ব্যবহার করা হয়ে থাকে। শ্বাসকষ্ট, রক্ত পরিশোধক, ঠাণ্ডা, সর্দি-কাশি প্রতিরোধ, জ্বর নিরাময়, ক্ষত বা জিহ্বার, গলার এবং আগুনে পোড়া ঘা দূর করার জন্য মধু ব্যবহৃত হয়। গ্যাস্ট্রিক বা আলসারে আক্রান্ত রোগীর জন্যও নিয়মিতভাবে মধু সেবন সুফলদায়ক। বুক ও পেটের ব্যাথা উপশমে মধু উপকারী। প্রায় সব ধরনের রোগ প্রতিরোধে সক্ষম বলে মধুকে সর্বরোগের মহৌষধ হিসেবে অভিহিত করা হয়।"
        },
        {
          "label": "গ",
          "question": "মি. আলম মাশরুম চাষের জন্য যেসব পরিচর্যা করেছেন- তা ব্যাখ্যা করো।",
          "explanation": "মি. আলম মাশরুম উৎপাদনকালে চাষ ঘরের সঠিক পরিচর্যা করেছেন। মাশরুম চাষ অনেক সহজ ও অল্প পরিশ্রমের হলেও এর জন্যে উপযোগী পরিবেশ বজায় রাখা ও পরিচর্যা করা অত্যন্ত জরুরি। মি. আলম তার মাশরুমের চাষ ঘরের র‍্যাকে স্পন এমনভাবে সাজিয়েছেন যাতে একটি মাশরুম আরেকটি মাশরুমের গায়ে লেগে না থাকে। তিনি মাশরুমের স্পন গজানোর আগ পর্যন্ত ঘরের তাপমাত্রা ৩৫-৪০° সে. ও গজানোর পরে ৩০-৩৫° সে. রাখেন। চাষ ঘরের আর্দ্রতা ৮০-৯০% রাখার জন্যে তিনি শুষ্ক মৌসুমে ৫/৬ বার এবং বর্ষায় ৩/৪ বার করে পানি স্প্রে করেছেন। পানি এমনভাবে স্প্রে করেছেন যাতে আঘাত পেয়ে মাশরুমের অঙ্কুর ভেঙ্গে না যায়। গরমের দিনে তাপমাত্রা অতিরিক্ত বেড়ে গেলে স্প্রে মেশিন দিয়ে ঘরের দেয়াল এবং মেঝে কয়েকবার বৃষ্টির মতো ভিজিয়ে দিয়ে তাপমাত্রা নিয়ন্ত্রণে রেখেছেন। তিনি মাশরুম ঘরের চারপাশ সব সময় পরিষ্কার রেখেছেন। প্রথমবার মাশরুম তোলার ১ দিন পর প্যাকেট চেছে দিয়েছেন এবং আগের মতো পানি স্প্রে করেছেন। মি. আলম তার মাশরুম বেডকে পোকা-মাকড় ও জীবজন্তুর উপদ্রব থেকে রক্ষা করেছেন। মাশরুমে মাছির প্রকোপ কমাতে তিনি ম্যালাথিয়ন (০.১%) স্প্রে করেছেন। এছাড়াও ফরমালডিহাইড (৪%) দিয়ে তুলা ভিজিয়ে সংক্রমিত অংশে ঘষে দিয়ে সবুজ বাদামি বা নীল মোন্ড থেকে মাশরুমকে নিরাপদ রেখেছেন। মাশরুমের মান ভালো রাখতে এবং বেশি সময় স্বাভাবিক অবস্থায় সংরক্ষণ করতে সংগ্রহের পূর্বে অন্তত ১২-১৫ ঘণ্টা মাশরুমের গায়ে সরাসরি পানি স্প্রে করেননি। এভাবে মাশরুমের যত্ন ও পরিচর্যার কারণে মি. আলম বেশি পরিমাণে ভালো মাশরুম উৎপাদন করতে পেরেছেন এবং তা বিক্রি করে লাভের মুখ দেখেছেন।"
        },
        {
          "label": "ঘ",
          "question": "বর্তমান প্রেক্ষাপটে মি. আলমের সিদ্ধান্ত কতটুকু সঠিক? উদ্দীপকের আলোকে বিশ্লেষণ করো।",
          "explanation": "নিম্নের অনুরূপ লাবণী মাশরুম চাষের উদ্যোগ গ্রহণ করে। মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় বলে মহিলারা সহজেই অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। উপরিউক্ত কারণে লবাণীর মাশরুম চাষ দেখে অন্যরাও উদ্বুদ্ধ হয়।"
        }
      ]
    },
    {
      "number": "6",
      "uddipok": "মিঃ ফয়েজ আলী একজন বিশিষ্ট ফুল ব্যবসায়ী। তিনি বিভিন্ন মৌসুমি ফুল এবং বারমাসি ফুলের চাষ করেন। তার চাষকৃত ফুলের মধ্যে উল্লেখ্যযোগ্য হলো রজনীগন্ধা, গাঁদা, ডালিয়া, গোলাপ ইত্যাদি। তিনি আঞ্চলিক উদ্যানতত্ত্ব গবেষণা কেন্দ্র থেকে ফুল চাষ এবং বংশবিস্তারের ওপর প্রশিক্ষণ নেন। তিনি তার বাগানে একটি গোলাপ গাছে তিন রংয়ের ফুল ফোটান। ফুল চাষের জন্য প্রয়োজনীয় পরিচর্যা করেন। তিনি বিদেশে ফুল রপ্তানি করছেন।",
      "tag": "DIN.B, JB : 17",
      "sub_questions": [
        {
          "label": "ক",
          "question": "জিনিং কী?",
          "explanation": "বীজতুলা থেকে আঁশ বা লিন্ট (lint) আলাদা করাই হলো জিনিং (Ginning)।"
        },
        {
          "label": "খ",
          "question": "ডালকে গরিবের মাংস বলা হয় কেন? ব্যাখ্যা করো।",
          "explanation": "নিম্নের অনুরূপ সবুজ মিয়া ফুল চাষ করে আর্থিকভাবে লাভবান হচ্ছেন। তার এ কাজে উদ্বুদ্ধ হয়ে গ্রামের অধিকাংশ কৃষক ফুল চাষের প্রতি ঝুঁকেছেন। এদিক থেকে সবুজ মিয়ার কর্মকাণ্ড তার গ্রাম তথা দেশের আর্থিক উন্নয়নে ভূমিকা রাখছে বলা যায়। ফুল চাষে বাংলাদেশের ব্যাপক সম্ভাবনা রয়েছে। এ দেশের জমি ও আবহাওয়া ফুল চাষের উপযোগী। বাংলাদেশ ফ্লাওয়ার সোসাইটির হিসাব অনুযায়ী, বর্তমানে দেশের ২৪টি জেলার প্রায় ১২ হাজার একর জমিতে বাণিজ্যিকভাবে ফুল চাষ হচ্ছে। ফুল চাষ ও ব্যবসার সঙ্গে প্রত্যক্ষ ও পরোক্ষভাবে প্রায় ২০ লাখ মানুষ জড়িত। এক বিঘা জমিতে ধান চাষে লাভের পরিমাণ মাত্র ১৪-১৫ হাজার টাকা। অন্যদিকে, এক মৌসুমে এক বিঘা জমিতে গাঁদা ফুল চাষে নিট লাভ হয় ৩৫-৪০ হাজার টাকা, গ্লাডিওলাসে ৩০-৩৫ হাজার টাকা, রজনীগন্ধায় ৪০-৪৫ হাজার টাকা এবং চন্দ্রমল্লিকায় লাভ হয় ৬০-৭০ হাজার টাকা। গোলাপ্ত ফুল চাষের ক্ষেত্রে ৩-৪ বছরে লাভ হয় ৩-৪ লাখ টাকা আর জারবেরা চাষে এই লাভের পরিমাণ ৩-৪ বছরে প্রায় ৯-১০ লাখ টাকা। বেশিরভাগ ফসলই বছরের একটি নির্দিষ্ট সময়েই চাষ করা যায়। অন্যদিকে কিছু কিছু ফুল বছরের যেকোন সময়ই চাষ করা যায়, যেমন- রজনীগন্ধা। ফুলের রপ্তানি আয়ও উল্লেখযোগ্য। বাংলাদেশে রপ্তানি পণ্যের তালিকায় কাঁচা ফুলের নাম উঠে এসেছে। বাংলাদেশে উৎপাদিত কাঁচা ফুল পৃথিবীর বিভিন্ন দেশে রপ্তানি হচ্ছে। এসব ফুল মধ্যপ্রাচ্য, সিঙ্গাপুর, মালয়েশিয়া, ব্রিটেন, পাকিস্তান, ভারত, ইতালি, কানাডা, চীন, যুক্তরাষ্ট্র ও ফ্রান্সে রপ্তানি করা হচ্ছে। সরকারি পরিসংখ্যান অনুযায়ী, ২০১৫-১৬ অর্থবছরে কাঁচাফুল রপ্তানি করে আমাদের দেশে আয় হয় ১০০ কোটি টাকারও বেশি। প্রতি বছরই এই আয়ের পরিমাণ বাড়ছে। সবুজ মিয়ার অনুকরণে দেশের বেকার যুবক-যুবতিরা ফুল চাষে এগিয়ে এলে নিজেদের কর্মসংস্থানের পাশাপাশি দেশের রাজস্ব ও রপ্তানি আয় বাড়াতে সহায়ক হবে। অতএব বলা যায়, সবুজ মিয়ার কর্মকাণ্ডটি উৎসাহ প্রদানকারী ও প্রশংসার দাবিদার।"
        },
        {
          "label": "গ",
          "question": "মিঃ ফয়েজ আলী কীভাবে তার অর্জিত জ্ঞানকে কাজে লাগান? ব্যাখ্যা করো।",
          "explanation": "উদ্দীপকে মিঃ ফয়েজ আলী আঞ্চলিক উদ্যানতত্ত্ব গবেষণা কেন্দ্র থেকে প্রশিক্ষণ নিয়ে তার বাগানের একটি গোলাপ গাছে তিন রংয়ের ফুল ফোটান এবং প্রয়োজনীয় পরিচর্যা করেন। চোখ কলম বা বাডিং পদ্ধতির মাধ্যমে অতি অল্প সময়ে বহু সংখ্যক চারা উৎপন্ন করা যায়। এমনকি ভিন্ন ভিন্ন রংয়ের ফুল গাছের কুঁড়ি বা চোখ একই গাছে লাগিয়ে গাছের নান্দনিকতা ও বাজারমূল্য বৃদ্ধি করা যায়। যে গাছে বিভিন্ন রংয়ের গাছের কুঁড়ি এনে সংযোজন করা হবে তাকে বলা হয় মাতৃগাছ। বাডিং করার উপযুক্ত সময় হচ্ছে অগ্রহায়ণ মাসের শুরু থেকে মাঘের মাঝামাঝি পর্যন্ত। এ পদ্ধতিতে মাতৃগাছের বর্ধনশীল কাণ্ডে বা গোড়ার দিকে খুব ছোট ধারালো ছুরি দিয়ে ইংরেজি T অক্ষরের মত করে কাটা হয়। ভিন্ন রংয়ের ফুল গাছের কুঁড়ি বা চোখ সংগ্রহ করা হয়। তারপর মাতৃগাছের কাটা স্থানে এমনভাবে বসাতে হয় যাতে কুঁড়িটি বাইরে থাকে। এভাবে কুঁড়িটি স্থাপন করে পলিথিন দিয়ে পেঁচিয়ে বেঁধে দিতে হয় এবং মাতৃগাছের বাকী অংশ কেটে ফেলতে হয়। এভাবে ৩/৪ দিন ছায়ায় রেখে পরে রোদে দিতে হয়। প্রথম কয়েকদিন এমনভাবে পানি দিতে হয় যাতে কুঁড়ির সংযোগ স্থল না ভিজে। মাতৃগাছের কোনো মুকুল যাতে গজাতে বা বাড়তে না পারে সেদিকে। লক্ষ্য রাখতে হয়। ২-৩ সপ্তাহের মধ্যে আসল কুঁড়ি থেকে পাতা বেরিয়ে আসে। এটি কিছুটা বড় হলে পলিথিনের রাঁধন সাবধানে খুলে দিতে হয়। এভাবে মূল গাছের সাথে সংযোজনকৃত কুঁড়ি পুরোপরি লেগে গিয়ে মাতৃগাছের ডাল হিসেবে বেড়ে ওঠে। এছাড়াও মিঃ সালাম গোলাপ গাছের কিছু সাধারণ পরিচর্যা করেন। যেমন- তিনি নিয়মিত গাছের পুরাতন ডাল ছাঁটাই করেন, রোগ ও পোকা-মাকড় দমন করেন, গাছের প্রয়োজন অনুসারে সার প্রয়োগ করেন। উল্লিখিত উপায়ে মি. ফয়েজ আলী তার অর্জিত জানকে কাজে লাগান।"
        },
        {
          "label": "ঘ",
          "question": "\"ফুল চাষ উপার্জনের একটি উত্তম পথ” উদ্দীপকের আলোকে উক্তিটি মূল্যায়ন করো।",
          "explanation": "নিম্নের অনুরূপ উদ্দীপকের বোরাক মিয়া উদ্ভিদ রোগতত্ত্ববিদের পরামর্শনুযায়ী আখ চাষ করে সফলতা অর্জন করেন। উদ্ভিদ রোগতত্ত্ববিদ' বোরাক মিয়াকে আখের জাত ও ভূমি ব্যবস্থাপনা নিয়ে পরামর্শ দেন। যেকোনো ফসলের কাঙ্ক্ষিত উৎপাদন পাওয়ার জন্য ভালো জাতের বীজ ও উপযুক্ত জমি নির্বাচন এবং জমির সঠিক ব্যবস্থাপনা জরুরি। আমাদের দেশে উন্নত জাতের আখের মধ্যে ঈশ্বরদী ১৬, ঈশ্বরদী ২/৫৪, লতারিজবা-সি, ঈশ্বরদী ২৮ ও ঈশ্বরদী ৩৫ অন্যতম। পানি জমে থাকে না বা পানি নিকাশের সুব্যবস্থা আছে, এমন উঁচু জায়গায় ঈশ্বরদী ১৬ এবং তুলনামূলকভাবে নিচু জায়গায় ঈশ্বরদী ২/৫৪, লতাব্রিজবা-সি, ঈশ্বরদী ২৮ ও ঈশ্বরদী ৩৫ চাষ করা যায়। উচ্চফলনশীল ও আগাম পরিপক্ক, খরা, বন্যা ও লবণাক্ততা সহিষ্ণু জাতের মধ্যে ঈশ্বরদী ৩৭, ৩৮, ৩৯, ৪০ এবং বিএসআরআই ৪১, ৪২, ৪৩, ৪৪, ৪৫ ও ৪৬ বেশ জনপ্রিয়। এছাড়াও কিছু জাতের আখ আছে যা এলাকাভিত্তিক চাষ হয়ে থাকে। যেমন- মিশ্রিমালা জাতটি শ্রীপুর এলাকায় অন্যতম। উঁচু বা মাঝারি উঁচু জমি যেখানে পানি নিষ্কাশনের সুবিধা আছে এমন জমি আখ চাষের জন্যে উপযোগী। আখ এঁটেল-দোআঁশ ও দোআঁশ মাটিতে ভালো জন্মে। একই জমিতে পরপর দু'বছরের বেশি আখ চাষ করা উচিত নয়। দু'বছর পরপর কমপক্ষে এক বছর জমিতে ভিন্ন জাতের ফসল চাষ করা অত্যাবশ্যক। আখ যেহেতু একটি দীর্ঘমেয়াদি ফসল সুতরাং এটি মাটি থেকে প্রচুর খাদ্য উপাদান গ্রহণ করে। শিকড় যাতে মাটির গভীরে গিয়ে খাদ্যরস গ্রহণ করতে পারে এজন্য জমিতে গভীরভাবে ৫-৬টি চাষ দিতে হয়। এছাড়াও জমিতে নালা কেটে আখ রোপণ করা ভালো। চারাগাছ মিটারখানেক হলে গাছের গোড়ায় দু'পাশের, মাটি দিয়ে উঁচু করে দিতে হয়। একইভাবে ২ মাস পর আবার গাছের গোড়ায় মাটি উঠিয়ে দিতে হয়। তাই বলা যায়, বোরাক মিয়া উদ্ভিদ রোগতত্ত্ববিদের পরামর্শনুযায়ী উল্লিখিত কাজগুলো সম্পাদন করে আখ চাষে লাভবান হন। অতএব, তার কর্মকাণ্ডটি যুক্তিযুক্ত।"
        }
      ]
    },
    {
      "number": "7",
      "uddipok": "আকরাম একজন সবজি উৎপাদনকারী কৃষক। তার উৎপাদিত সবজি তিনি দূরবর্তী বাজারে নিয়ে বিক্রি করেন। পথে তার বেশ কিছু সবজি নষ্ট হয়ে যায় এবং দুর্গন্ধ বের হয়। ফলে তিনি আর্থিক ক্ষতির সম্মুখীন হন। আকরাম সমস্যা সমাধানে কৃষি কর্মকর্তার শরণাপন্ন হন। কৃষি কর্মকর্তা তাকে এ ব্যাপারে পরামর্শ দেন। পরামর্শ -কাজে লাগিয়ে তিনি পরবর্তীতে লাভবান হন ।",
      "tag": "DIN.B, JB : 17",
      "sub_questions": [
        {
          "label": "ক",
          "question": "ফল প্রক্রিয়াজাতকরণ কী?",
          "explanation": "জীবাণুর সংক্রমণ বা পচন রোধ করে ফলকে দীর্ঘদিন খাওয়ার উপযোগী রাখতে বিভিন্ন উপায়ে সংরক্ষণ (যেমন— জ্যাম, জেলি, আচার, চিপস, মোরব্বা ইত্যাদি) করাই হলো ফল প্রক্রিয়াজাতকরণ।"
        },
        {
          "label": "খ",
          "question": "ফল ও শাকসবৃজি সংরক্ষণে গ্রেডিং করা জরুরি কেন? ব্যাখ্যা করো ।",
          "explanation": "প্রাথমিকভাবে বাছাই করার পর ফল ও শাকসবজির আকার, আকৃতি, রং, পক্কতা, আঘাতজনিত ক্ষত ইত্যাদি বিষয়ের ওপর ভিত্তি করে ভাগ করাকে গ্রেডিং বলে। ফল ও শাকসবজি সংরক্ষণে গ্রেডিং করা জরুরি। কারণ ফল ও শাকসবজি বাজারজাতকরণে এবং রপ্তানির জন্য গ্রেডিং গুরুত্বপূর্ণ। গ্রেডিং করার পর ফল ও শাকসবজি সংরক্ষণ করলে তার সংরক্ষণকাল বেড়ে যায়। গ্রেডিং-এর মাধ্যমে ফল ও শাকসবজি সংরক্ষণ না করলে খারাপ মানের ফল ও সবজি থেকে জীবাণু ভালো মানের সবজি ও ফলে সংক্রমিত হয়ে সবজি ও ফলের সংরক্ষণকাল মারাত্মকভাবে কমিয়ে দেয় । এসব কারণেই ফল ও শাকসবজি সংরক্ষণে গ্রেডিং করা জরুরি।"
        },
        {
          "label": "গ",
          "question": "আকরামের সবজি নষ্ট হওয়ার কারণগুলো ব্যাখ্যা করো ।",
          "explanation": "আকরাম তার উৎপাদিত সবজি দূরবর্তী বাজারে বিক্রির জন্য নিয়ে যান। আকরামের সবজি পচনের কারণ নিচে ব্যাখ্যা করা হলো— i. শাকসবজি মাঠ থেকে সংগ্রহ করার সময় ও পরে পরিবহনজনিত ত্রুটির কারণে ক্ষত হয়। পরে এ ক্ষত দিয়ে জীবাণু প্রবেশ করে i. শাকসবজিকে দ্রুত পচিয়ে দেয় । ii. পাতা জাতীয় শাকসবজিতে প্রায় ৯০% পানি থাকে। আর এ ধরনের সবজি সংগ্রহের পর প্রস্বেদন প্রক্রিয়ায় পানি বের হয়ে যায় । এতে সবজি নেতিয়ে পড়ে, দুর্বল হয় এবং শুকিয়ে নষ্ট হয়ে যায়। iii. শাকসবজি সংগ্রহের পর শ্বসনের হার বেড়ে যায়। শ্বসন বেড়ে গেলে ইথিলিনের পরিমাণ বাড়ে এবং শাকসবজি দ্রুত নষ্ট হয়ে যায় । iv. শারীরতাত্ত্বিক অবক্ষয়, যেমন- সংগ্রহের পর স্বাভাবিক সবুজ রং নষ্ট হওয়া, কাণ্ড ও ফল জাতীয় সবজিতে আঁশের পরিমাণ বেড়ে যাওয়া এবং পানির পরিমাণ কমে যাওয়া, আমিষ, ফ্যাট ও ভিটামিনের পরিবর্তন হওয়া ইত্যাদি কারণে শাকসবজি নষ্ট হয়। V. পরিবেশের প্রতিকূলতা, যেমন- উচ্চ তাপমাত্রায় শাকসবজিতে শ্বসন বাড়ে। এতে করে ইথিলিনের পরিমাণ বাড়ে, ফলে রোগজীবাণুর সংক্রমণও বাড়ে, ফলশ্রুতিতে শাকসবজি পচে নষ্ট হয়ে যায়। এছাড়া আর্দ্রতা কমে গেলে শাকসবজি খাওয়ার অযোগ্য হয়ে পড়ে। তাছাড়া বায়ু চলাচলের অভাব হলে কার্বন ডাই-অক্সাইড ও অক্সিজেনের ভারসাম্য নষ্ট হয় এবং সবজি সহজে পচে যায়। অর্থাৎ, শাক-সবজি নষ্ট হবার মূল কারণগুলো প্রাকৃতিক। তবে আকরাম সঠিক পদ্ধতিতে সবজি সংগ্রহ এবং পরিবহনের ব্যবস্থা করলে পচনের হাত থেকে রক্ষা করতে পারতেন ।"
        },
        {
          "label": "ঘ",
          "question": "আকরামের সমস্যা দূরীকরণে কৃষি কর্মকর্তার পরামর্শ করো ।",
          "explanation": "আকরাম সঠিক পদ্ধতি ব্যবহার করে সবজি সংরক্ষণ ও বাজারজাত করেননি। একারণেই তিনি প্রথম দিকে আর্থিক ক্ষতির সম্মুখীন হন । তবে কৃষি কর্মকর্তা তাকে এ সমস্যা সমাধনে পরামর্শ প্রদান করেন, যা কাজে লাগিয়ে তিনি পরবর্তীতে আর্থিকভাবে লাভবান হন। যেহেতু আকরামকে শাকসবজি উৎপাদনস্থল থেকে দূরের বাজারে নিয়ে বিক্রি করতে হয়, তাই এগুলোর দীর্ঘকালীন সংরক্ষণ করেছেন। এ পদ্ধতিতে শাকসবজি ঠাণ্ডা ঘরে রাখা হয়। এতে তাপমাত্রা, আর্দ্রতা নিয়ন্ত্রণে ও প্রয়োজনীয় বায়ু চলাচলের ব্যবস্থা থাকে। আকরাম আরো. যা যা করেছেন সেগুলো হলো- i. ট্রাক বোঝাইয়ের ঠিক পূর্বমুহূর্তে সবজি সংগ্রহ করেছেন। কেননা সংগ্রহের পর থেকে সবজিতে শ্বসনের হার বেড়ে যায়। ii. সবজি সকালে অথবা বিকালে সংগ্রহ করেছেন। iii. সবজি সংগ্রহের পর ট্রাকে বোঝাই করার পূর্বে বাগানে থাকা অবস্থ এর মধ্যে লেগে থাকা ধুলাবালি ও ময়লা পরিষ্কার করেছেন। iv. সবজির ট্রাক বোঝাইয়ের পূর্বে অন্যতম করণীয় কাজ হলো এগুলোর বাছাইকরণ। অতিরিক্ত পাকা ও আঘাতপ্রাপ্ত সবজিকে ভালো সর্বস্ত থেকে পৃথক করে যত্নসহকারে বোঝাই করেছেন। তাছাড়া সর্বজি বাছাই করার সময় বাছাইকারীর হাত জীবাণুমুক্ত করেছেন। v. সবজির মান ভালো রাখতে আরেকটি পদ্ধতি হলো গ্রেডিং। সবজির আকার, ছোট, বড়, মাঝারি ইত্যাদি বিভিন্ন অবস্থা অনুযায়ী বিভিন্ন ধরনের বাক্সে সবজিগুলো আলাদা করে রেখেছেন। vi. বোঝাইয়ের পূর্বে ট্রাকে ঠাণ্ডা অবস্থা নিশ্চিত করেছেন এবং ট্রাককে জীবাণুমুক্ত করে নিয়েছেন। সবজির ফাঁকে ফাঁকে ঘাস, খড় ইত্যাদির আস্তরণ দিয়েছেন। এভাবে আকরাম সবজি পচন ও নষ্ট হওয়ার হাত থেকে রক্ষা করেছেন এবং টাটকা অবস্থায় বাজারে নিতে পেরেছেন। একারণে তিনি দামও বেশি পেয়েছেন। ফলে আর্থিকভাবে লাভবান হয়েছেন। সুতরাং কৃষি কর্মকর্তার তাকে দেওয়া পরামর্শ যথার্থ ছিল।"
        }
      ]
    },
    {
      "number": "8",
      "uddipok": "শমসের মিয়া একজন আখ চাষী। তিনি এ বছর পূর্বের চাষকৃত আখের জমিতে আখ গাছের গোড়া থেকে পুনরায় আখ চাষ করেন। কিছুদিন পর তিনি লক্ষ করলেন কিছু গাছের পাতার শিরা বরাবর লম্বা দাগ। তিনি আক্রান্ত আখের কাণ্ড চিড়ে দেখলেন কান্ডের মধ্যে লম্বা লাল দাগের মাঝে সাদা দাগ। তিনি উপজেলা কৃষি কর্মকর্তাকে বিষয়টি অবগত করলে কর্মকর্তা তাকে উপযুক্ত রোগ দমন ব্যবস্থার কথা বললেন।",
      "tag": "MB, RB, DIN.B, CTG.B, SB, JB, BB 22,DIN.B, JB : 17",
      "sub_questions": [
        {
          "label": "ক",
          "question": "অম্লীয় মাটি কী?",
          "explanation": "যে মাটির অন্নমান ৭ এর কম তাকে অম্লীয় মাটি বলে।"
        },
        {
          "label": "খ",
          "question": "কুল গাছে কেন প্রুনিং করা হয়?",
          "explanation": "গাছের যথাযথ বৃদ্ধি ও অধিক ফল ধারণের জন্য কুল গাছে প্রুনিং করা হয়। প্রথম বছর গাছের কাঠামো মজবুত করার লক্ষ্যে গোড়া থেকে ৭৫ সেমি উচ্চতা পর্যন্ত পুনিং করা হয়। ছাঁটাইকৃত গাছে প্রচুর পরিমাণে নতুন কুশি, বের হয়। ফুল আসার আগে দুর্বল, ভাঙা, রোগাক্রান্ত ডালগুলো হালকা করে এবং ফল সংগ্রহের পর সব ডাল ভারীভাবে প্রুনিং করতে হয়। কুল গাছে সাধারণত নতুন গজানো প্রশাখায় ফুল ধরে যা পরবর্তীতে অধিক ফল উৎপাদন করে। এসকল কারণে প্রুনিং করা হয়।"
        },
        {
          "label": "গ",
          "question": "শমসের মিয়া এ বছর যে পদ্ধতিতে আখের চাষ করলেন তা বর্ণনা করো।",
          "explanation": "উদ্দীপকের শমসের মিয়া এ বছর রেটুন বা মুড়ি আখ চাষ পদ্ধতিতে আখ চাষ করেন। প্রথমবার আখ কাটার পর সেই আখের গোড়া থেকে পুনরায় কুশি বের হওয়ার সুযোগ দিয়ে আখ উৎপাদনকে মুড়ি আখ বা রেটুন চাষ বলে। এই পদ্ধতিতে মাটির সমতলে মূল আখের মোথা কাটতে হয়। জমির সমস্ত শুকনা ও মরা পাতা এবং আবর্জনা পরিষ্কার করতে হয়। সারির মাটি কুপিয়ে আলগা করে হেক্টর প্রতি ৮-১০ টন পচা গোবর মাটির সাথে মিশিয়ে দিতে হয়। । কুশির উচ্চতা ৮০-৯০ সেমি হলে মধ্যের হেক্টর প্রতি ১০০-১২০ কেজি ইউরিয়া সার দেওয়া, আগাছা দমন ও অন্যান্য পরিচর্যা সঠিকভাবে করতে হয়। সাধারণত গাছের বয়স ৯-১২ মাস হলে আখ পরিপক্ক হয়। আখের কান্ডে ধাতব শব্দ করে ও পাতা হলুদ। দেখে আখ কাটার সময় নির্ধারণ করতে হয়। শমসের মিয়া উল্লিখিত পদ্ধতিতে আখ গাছের গোড়া থেকে পুনরায় আখ চাষ করেন।"
        },
        {
          "label": "ঘ",
          "question": "উদ্দীপকে উল্লিখিত রোগ নিরাময়ে কোন কোন পদক্ষেপ। প্রয়োজন হবে? ব্যাখ্যা করো।",
          "explanation": "উদ্দীপকে শমসের মিয়ার আখ ক্ষেতে লাল পচা রোগ দেখা দিয়েছিল। শমসের মিয়া বিভিন্ন পদ্ধতি গ্রহণের মাধ্যমে সহজেই তার আখ ক্ষেতকে লাল পচা রোগমুক্ত করতে পারবেন। এক্ষেত্রে তাকে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও লাল পচা রোগ দমন করা যায়। অতএব, উপরে উল্লিখিত বিভিন্ন পদক্ষেপ গ্রহণ করে শমসের মিয়া তার ফসলের রোগ দমন করতে পারবেন।"
        }
      ]
    }
  ]
}