{
  "title": "আদমজী ক্যান্ট. কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "ই-কৃষি কী?",
          "explanation": "ই-কৃষি হলো ইলেকট্রনিক্স ভিত্তিক কৃষি তথ্য আদান-প্রদান কার্যক্রম।"
        },
        {
          "label": "খ",
          "question": "অভিজ্ঞ কৃষককে কেন তথ্য ভাণ্ডার বলা হয়? ব্যাখ্যা করো।",
          "explanation": "অভিজ্ঞ কৃষক একজন স্থানীয় নেতা এবং পরামর্শদাতা। তিনি স্বপ্রণোদিত হয়ে স্থানীয় কৃষি সম্প্রসারণ কর্মকর্তাদের সাথে যোগাযোগ ও নতুন নতুন কৃষি প্রযুক্তি সম্পর্কে খোঁজখবর রাখেন। এছাড়া তিনি গণমাধ্যম থেকেও অনেক তথ্য সংগ্রহ করেন। এভাবে তিনি নিজ কৃষিজ্ঞানের পরিধি বৃদ্ধি করে এলাকার অন্য কৃষকদের কৃষি বিষয়ে পরামর্শ প্রদান করেন। তাই অভিজ্ঞ কৃষককে স্থানীয় তথ্যভাণ্ডার বলা হয়।"
        },
        {
          "label": "গ",
          "question": "উদ্দিপকের ছকে B ও D চিহ্নিত ক্ষেত্রটি ব্যাখ্যা করো ।",
          "explanation": "উদ্দীপকের ছক B ও D ক্ষেত্র দ্বারা যথাক্রমে উদ্যান ফসল ও গবাদি পশুকে নির্দেশ করা হয়েছে। নিচে ক্ষেত্রগুলো ব্যাখ্যা করা হলো- উদ্যান ফসল: সাধারণত বন্যামুক্ত সীমিত জমিতে, উঁচু ও মাঝারি উঁচু জমিতে যেসব ফসলের প্রতিটি গাছকে বিশেষ যত্নসহকারে চাষ করতে হয়, সেসব ফসলকে উদ্যান ফসল বলে। যেমন- ফুলকপি, লেটুস টমেটো, পেঁপে ইত্যাদি। বাংলাদেশের উৎপাদিত মোট ফসলের প্রায় ৩০% আসে উদ্যান ফসল থেকে। উদ্যান ফসলের প্রতিটি গাছের পৃথক পৃথকভাবে পরিচর্যা করা হয়। এ ফসলের জন্য অনেক ক্ষেত্রে প্রতিটি গাছে খুটি এবং বেড়া বা ঘেরা দিতে হয়। রোপণ কালে আলাদা আলাদা গর্ত করতে হয়। এ ফসল সব এক সাথে পরিপক্ক হয় না. বিধায় ধাপে ধাপে সংগ্রহ করা যায়। একটি গাছ হতে ফুল ও ফল দীর্ঘদিন ধরে পাওয়া যায়। উদ্যান ফসল তাজা অবস্থায় ব্যবহার করা যায়। উদ্যান ফসলসমূহ পুষ্টি চাহিদা পূরণে গো-খাদ্য, জ্বালানী ইত্যাদিতে অবদান রেখে অর্থনীতিকে সমৃদ্ধ করে। গবাদিপশু: গবাদিপশু বলতে সেই সব অর্থনৈতিক বা চিত্তবিনোদনগত গুরুত্ব সম্পন্ন পশুকে বোঝায় যাদের গৃহে লালন-পালন করা হয়। যেমন-গরু, ছাগল, ভেড়া ইত্যাদি। দেশের খাদ্য নিরাপত্তা ও কৃষিকাজের জন্য গবাদিপশুর গুরুত্ব অপরিসীম। গবাদিপশু থেকে দুধ, মাংস, জৈবসার উৎপাদনসহ নানা প্রকার উপজাত দ্রব্য, যেমন- চামড়া, পশম, খুর, শিং, দাঁত, হাড়, মল ইত্যাদি পাওয়া যায়। এদেশের শতকরা ২০ ভাগ জনগোষ্ঠী সরাসরি এবং শতকরা ৫০ ভাগ পরোক্ষভাবে গবাদি পশুর উপর নির্ভরশীল। ডেইরি ফার্ম প্রতিষ্ঠা করে ও গরু মোটাজাতকরণ কর্মসূচির মাধ্যমে, চামড়া শিল্পে নিয়োজিত থেকে বহু লোকের কর্মসংস্থান তৈরি হচ্ছে। সুতরাং গবাদি পশু দ্বারা দারিদ্র বিমোচন ও বৈদেশিক মুদ্রা অর্জন করা যায়।"
        },
        {
          "label": "ঘ",
          "question": "মানুষের মৌলিক চাহিদা পূরণে উদ্দীপকের ক্ষেত্রগুলোর ভূমিকা রয়েছে বিশ্লেষণ করো।",
          "explanation": "উদ্দীপকের উক্ত ক্ষেত্রগুলো হলো কৃষিক্ষেত্র যা মৌলিক চাহিদা পূরণে অবদান রাখে। মৌলিক চাহিদা পূরণে উক্ত খাতের অবদান নিচে মূল্যায়ন করা হলো- i. খাদ্যের সিংহভাগ যেমন- চাল, ডাল, গম ইত্যাদি মাঠ ফসল হতে পাওয়া যায়। বাংলাদেশে উৎপাদিত দানা জাতীয় ফসলের ৭৫%, ১০% ও ৯% আসে যথাক্রমে ধান, গম ও ভুট্টা থেকে। তাই প্রয়োজনীয় খাদ্যের জন্য এদেশের জনগণ কৃষির উপর প্রত্যক্ষ ও পরোক্ষভাবে নির্ভরশীল। ii. বস্ত্র তৈরির প্রধান কাঁচামাল পাট, তুলা, রেশম, তিসির আঁশ ইত্যাদি কৃষি হতে আসে। iii. এদেশের গ্রামাঞ্চলের বেশির ভাগ ঘরই কাঁচা। গৃহ নির্মাণে ব্যবহৃত বাঁশ, খড়, শন, গোলপাতা ইত্যাদি কৃষিজ পণ্য হতে আসে। আসবাব তৈরির উপকরণ আসে বন থেকে। iv. রোগের চিকিৎসায় ব্যবহৃত হোমিওপ্যাথিক, ইউনানী ও আয়ুর্বেদিক ওষুধ তৈরির কাঁচামাল কৃষি হতে আসে। যেমন- সিনকোনা গাছ থেকে কুইনাইন এবং সর্পগন্ধা গাছ থেকে উচ্চ রক্তচাপের ঔষধ তৈরি করা হয়। V. শিক্ষার উপকরণ যেমন- কাগজ, পেন্সিল আসে বাঁশ, আখের ছোবড়া ও ধানের খড় হতে। অধিকাংশ কাগজকল বনজ দ্রব্যের উপর ভিত্তি করে করে গড়ে উঠেছে। উপরিউক্ত বর্ণনা অনুযায়ী বলা যায়, মৌলিক চাহিদা পূরণে কৃষিক্ষেত্র গুরুত্বপূর্ণ অবদান রাখে।"
        }
      ]
    },
    {
      "number": "2",
      "uddipok": "গতবছর শিক্ষা সফরে আদমজী ক্যান্টনমেন্ট কলেজের শিক্ষার্থীরা গাজীপুরে অবস্থিত একটি কৃষি গবেষণা প্রতিষ্ঠানে গিয়েছিল। প্রতিষ্ঠানটি ১৯৭০ সালে প্রতিষ্ঠিত হয়। প্রতিষ্ঠানটি বাংলাদেশের কৃষিতে অভাবনীয় অবদান রেখে চলেছে।",
      "tag": "ACC 24",
      "sub_questions": [
        {
          "label": "ক",
          "question": "কৃষি তথ্য সার্ভিস কী?",
          "explanation": "কৃষি তথ্য সার্ভিস হলো গণপ্রজাতন্ত্রী বাংলাদেম সরকারের কৃষি মন্ত্রণালয়ের আওতাধীন একটি সংস্থা।"
        },
        {
          "label": "খ",
          "question": "কৃষক সভা ও উঠোন বৈঠকের মধ্যে পার্থক্য ব্যাখ্যা করো।",
          "explanation": "কৃষক সভা ও উঠান বৈঠকের মধ্যে পার্থক্য নিচে দেওয়া হলো- কৃষক সভা উঠোন বৈঠক একটি কৃষক সভায় ৫০-৬০জন কৃষক অংশগ্রহণ করে। উঠোন বৈঠকে ২৫-৩০ জন্য কৃষক অংশগ্রহণ করে। ইউনিয়ন পরিষদ, হাট বাজার বা গ্রোথ সেন্টারে সভা করলে তাকে কৃষক সভা বলে। কৃষকের উঠোনে সভা করলে তাকে উঠোন বৈঠক বলে।"
        },
        {
          "label": "গ",
          "question": "উদ্দীপকে উল্লিখিত গবেষণা প্রতিষ্ঠানটির কার্যাবলি ব্যাখ্যা করো",
          "explanation": "উদ্দীপকে উল্লিখিত প্রতিষ্ঠানটির নাম বাংলাদেশ ধান গবেষণা ইনস্টিটিউট (BRRI)। বাংলাদেশ ধান গবেষণা ইনস্টিটিউট উচ্চ ফলনশীল এবং হাইব্রিড জাতের ধান উদ্ভাবন করছে। এছাড়াও মৃত্তিকা, সার ও সেচ ব্যবস্থাপনা, চাষাবাদ পদ্ধতি, পোকা-মাকড় ও রোগ দমন ব্যবস্থাপনা বিষয়ে মূল্যবান প্রযুক্তি ও কৃষি যন্ত্রপাতি উদ্ভাবন করছে। এদের উদ্ভাবিত জাতগুলো তুলনামূলকভাবে বেশি রোগ ও পোকামাকড় প্রতিরোধ ক্ষমতাসম্পন্ন। আবার এসকল জাতের ফলন স্থানীয় জাতের ফলনের তুলনায় অনেক বেশি। উদ্ভাবিত জাতের মধ্যে বন্যা, খরা ও লবণাক্ততা সহনশীল, সুগন্ধি ও বিদেশে রপ্তানি উপযোগী জাতও রয়েছে। এসকল জাতসমূহ কৃষকদের কাছে সহজলভ্য করে তোলার জন্য দেশের বিভিন্ন স্থানে তাদের আঞ্চলিক গবেষণা কেন্দ্র রয়েছে, রয়েছে প্রদর্শনী প্লট ও মডেল কৃষক। এছাড়াও কৃষি তথ্য সেবা সম্প্রসারণের লক্ষ্যে BRRI পুস্তিকা, ম্যানুয়াল, প্রতিবেদন, জার্নাল প্রভৃতি প্রকাশ করছে। এ প্রতিষ্ঠানটি কৃষকদের, উন্নত প্রযুক্তি প্রদর্শনের জন্য মাঠ দিবসের আয়োজন এবং কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করে। এসকল কার্যক্রমের ফলে কৃষকগণ সহজেই কৃষি সংশ্লিষ্ট তথ্য ও জ্ঞান লাভ করতে পারছে। ফলে কৃষক মাঠ পর্যায়ে এসব জ্ঞান কাজে লাগিয়ে অল্প খরচে ফসল উৎপাদন করে লাভবান হচ্ছে।"
        },
        {
          "label": "ঘ",
          "question": "উদ্দীপকে উল্লিখিত গবেষণা বাংলাদেশের কৃষিতে যে অভাবনীয়, অবদান রেখে চলেছে তা বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি হলো বাংলাদেশ ধান গবেষণা ইনস্টিটিউট। কৃষি তথ্য, আধুনিক কৃষি প্রযুক্তি ও খাদ্য নিরাপত্তা প্রদানের জন্য যে সকল প্রতিষ্ঠান কাজ করে চলেছে তাদের মধ্যে বাংলাদেশের ধান গবেষণা ইনস্টিটিউট অন্যতম। এ প্রতিষ্ঠানটি ধানের মৌসুমভিত্তিক, কৃষি পরিবেশ অঞ্চল ও প্রতিকূল পরিবেশ উপযোগী নতুন নতুন উফশী জাত উদ্ভাবন করছে। মৌসুমভিত্তিক ধানের মধ্যে আউশ মৌসুমের জন্য ব্রি ধান ৬৫, আমন 'মৌসুমের জন্য ব্রি ধান ৬৬ এবং বোরো মৌসুমের জন্য ব্রি ধান ৬৭ ইত্যাদি জাত উদ্ভাবন করেছে। প্রতিকূল পরিবেশে চাষ উপযোগী হিসেবে লবণাক্ততা সহনশীল ব্রি ধান ৪৭, খরা সহনশীল ব্রি ধান ৪২, বন্যা সহনশীল ব্রি ধান ৫২ ইত্যাদি জাত উদ্ভাবন করেছে। ধানের ক্ষতিকারক পোকা ও রোগ শনাক্ত করে তা দমনের জন্য নতুন নতুন প্রযুক্তি উদ্ভাবন করেছে। যেমন- বীজ বাহিত রোগ দমনে বীজ শোধন এবং পোকা দমনে ফেরোমন ফাঁদের ব্যবহার। এ প্রতিষ্ঠান মাটির ধরন বিবেচনা করে সুষম মাত্রায় সার ব্যবহারের পরামর্শ দেয়। পাশাপাশি ধানের উৎপাদন বৃদ্ধির জন্য সুষ্ঠু পানি ব্যবস্থাপনার নির্দেশনা দেয়। এ প্রতিষ্ঠানের উদ্ভাবিত ধানের জাতগুলোর হেক্টর প্রতি গড় ফলন ৫-১০ টন। এতে কৃষকেরা কাঙ্ক্ষিত ফলন পাচ্ছে এবং কৃষির উৎপাদন বাড়ছে। বাংলাদেশ ধান গবেষণা ইনস্টিটিউট IRRI (International Rice Research Institute)-এর সাথে ঘনিষ্ঠ সম্পর্ক বজায় রেখে কৃষি বিষয়ক তথ্য, ফসলের জাত, উন্নত কলাকৌশল ও কৃষি প্রযুক্তি আদান- প্রদান করে। কৃষকদের মাঝে ধানের উন্নত চাষাবাদ সম্পর্কিত লিফলেট, পুস্তিকা, জার্নাল, বই প্রকাশ ও বিতরণ করে। কৃষি সম্প্রসারণ অধিদপ্তরের সাথে যৌথভাবে প্রদর্শনী প্লট তৈরি করে কৃষকের মাঝে উন্নত জাত ও চাষাবাদের প্রযুক্তি বিস্তারে সহায়তা করে। এছাড়াও প্রযুক্তি হস্তান্তরের জন্য মাঠ দিবসের আয়োজন করে। সুতরাং বলা যায়, প্রতিষ্ঠানটি ধান উৎপাদনের জন্য দেশের পরিবেশের সাথে সঙ্গতিপূর্ণ কৃষি প্রযুক্তি ও যন্ত্রপাতির উদ্ভাবন, পরিবর্তন ও পরিবর্ধন করে থাকে। অর্থাৎ, কৃষির আধুনিকীকরণে ও দেশের খাদ্য চাহিদা পূরণে প্রতিষ্ঠানটির সাফল্য অত্যধিক।"
        }
      ]
    },
    {
      "number": "3",
      "uddipok": "হালিমের জন্ম সিলেটে। জয়পুরহাট গ্রামে বাড়িতে তার বাবার অনেক জমি আছে। সম্প্রতি হালিম জমিতে ফসল ফলানোর উদ্যোগ নিলেন এবং মাটি পরীক্ষার জন্য ল্যাবে গেলেন। পরীক্ষা করে দেখলেন মাটির দ্রবণে নীল লিটমাস পেপার লাল বর্ণ ধারণ করেছে।",
      "tag": "ACC 24",
      "sub_questions": [
        {
          "label": "ক",
          "question": "মালচিং কী?",
          "explanation": "মাটির আর্দ্রতা ও পুষ্টি সংরক্ষণের উদ্দেশ্যে এর উপরিভাগে খড়, লতাপাতা, কচুরিপানা ইত্যাদি পদার্থ দিয়ে ঢেকে দেওয়াই হলো মালচিং।"
        },
        {
          "label": "খ",
          "question": "পানির সেচ ও নিকাশের গুরুত্ব ব্যাখ্যা করো।",
          "explanation": "ফসলের জমিতে সেচ দিলে ফসলের ফলন বাড়ে, গাছের দৈহিক বৃদ্ধি দ্রুত হয়। গাছ রসালো, সবুজ ও সতেজ হয়। গাছ মাটি থেকে সহজে পুষ্টি উপাদান সংগ্রহ করতে পারে। রোগ পোকা ও আগাছার প্রকোপ কমে, মাটিস্থ অনুজীবের কার্যাবলি বৃদ্ধির ফলে মাটির উর্বরতা বৃদ্ধি পায়। অন্যদিকে জমিতে অতিরিক্ত পানি জমে থাকলে ফসলের বৃদ্ধি ব্যাহত হয়, মাটির গুণাগুণ নষ্ট হয় এবং অনেক সময় গোড়া পচে গিয়ে গাছ মারা যায়। পানি নিকাশ করলে গাছের মূলের বৃদ্ধি ত্বরান্বিত হয়, পুষ্টি শোষণক্ষমতা বাড়ে, উৎপাদন ক্ষমতা বাড়ে, মাটির ভৌতও রাসায়নিক গুণাগুণ অক্ষুণ্ণ থাকে।"
        },
        {
          "label": "গ",
          "question": "উদ্দীপকে উল্লিখিত যে মাটির কথা বলা হয়েছে তার বৈশিষ্ট্য ব্যাখ্যা করো।",
          "explanation": "উদ্দীপকের হালিমের জমি পরীক্ষা করে দেখলো মাটিটি নীল লিটমাস পেপারকে লাল বর্ণ ধারণ করে। তাই বলা যায়, হালিমের জমির মাটি অম্লীয়। নিচে এ মাটির বৈশিষ্ট্য ব্যাখ্যা করা হলো- অম্লীয় মাটির pH ১-৬.৯ পর্যন্ত হয়ে থাকে। যে মাটির pH মান যত কম তার অম্লত্ব তত বেশি। অম্ল মাটিতে নিচের বৈশিষ্ট্যসমূহ লক্ষ করা যায়- ১. মাটির pH ৭.০ এর কম হয়। ২. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। ৩. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। ৪. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। ৫. তীব্র অম্লীয় মাটিতে অণুজীবের কার্যাবলি কমে যায়। ৬. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। ৭. ছত্রাকের কার্যাবলি বেড়ে যায়। ৮. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ৯. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়।"
        },
        {
          "label": "ঘ",
          "question": "উদ্দীপকে উল্লিখিত মাটির যেসব সমস্যা হতে পারে তা বিশ্লেষণ করো।",
          "explanation": "হালিমের জমির মাটি অম্লীয়। অম্লীয় মাটির pH ৭ এর কম হয়। অম্লীয় মাটিতে বিভিন্ন ধরনের সমস্যা হতে পারে। নিচে তা বিশ্লেষণ করা হলোঃ"
        }
      ]
    },
    {
      "number": "4",
      "uddipok": "কুঠিবাড়ি গ্রামের কৃষকরা দীর্ঘদিন যাবৎ গতানুগতিক পদ্ধতিতে ধান চাষ করে আসছে। এ বছর কৃষক সভায় উপ-সহকারী কৃষি কর্মকর্তা তাদেরকে একটি নতুন পদ্ধতিতে চারা রোপণের কথা বললেন। এ পদ্ধতিতে প্রতি গোছায় একটি করে কম বয়সী চারা রোপণের প্রয়োজন পড়ে। এ পদ্ধতিটি গতানুগতিক পদ্ধতির চেয়ে অধিকতর সুবিধাজনক। কিছু কৃষক উদ্বুদ্ধ হয়ে এ পদ্ধতিতে ধান চাষ করে অনেক লাভবান হলেন।",
      "tag": "DB, Din.B, SB, JB : 18,ACC 24",
      "sub_questions": [
        {
          "label": "ক",
          "question": "সবুজ সার কী?",
          "explanation": "মাটির গুণগতমান উন্নয়নের জন্য গাছে ফুল আসার পূর্বে লিগিউম জাতীয় উদ্ভিদ কেটে চাষ দিয়ে মাটিতে মিশিয়ে যে সার তৈরি করা হয় তাই সবুজ সার।"
        },
        {
          "label": "খ",
          "question": "ফোয়ারা সেচ পদ্ধতির গুরুত্ব ব্যাখ্যা করো।",
          "explanation": "যে পদ্ধতিতে পাম্পের সাহায্যে উচ্চ চাপে নলের মধ্যে পানি সরবরাহ করে ভূ-পৃষ্ঠের উপর দিয়ে ফোয়ারার ন্যায় জমির সর্বত্র ছড়িয়ে দেওয়া হয় তাকে ফোয়ারা সেচ বলে। অসমতল, ঢালু এমনকি বেলে মাটিতেও সেচ দেওয়ার জন্য এ পদ্ধতি ব্যবহার করা হয়। উঁচু-নিচু জায়গায় ভূমিক্ষয় এবং সেচজনিত পানি অপচয় বেশি হয়। এ পদ্ধতি প্রয়োগে ভূমিক্ষয় নেই বললেই চলে। পানি সহজেই নিয়ন্ত্রণ করা যায় বলে পানির অপচয় কম হয়। অসমতল ঢালু এমনকি বেলে মাটিতেও সেচ দেওয়ার জন্য এ পদ্ধতি ব্যবহার করা হয়। নালা বা আইল তৈরিতে খরচ হয় না। জলাবদ্ধতার সম্ভাবনা থাকে না।"
        },
        {
          "label": "গ",
          "question": "উদ্দীপকে উল্লিখিত ধান চাষের নতুন পদ্ধতিটি বিস্তারিত ব্যাখ্যা করো",
          "explanation": "উদ্দীপকের চিত্র 'ক' তে এস আর আই ও চিত্র 'খ' তে গতানুগতিক বা প্রচলিত পদ্ধতিতে ধানের চাষ দেখানো হয়েছে। নিম্নে পদ্ধতি দু'টির তুলনামূলক বিশ্লেষণ করা হলো- গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি - গোছায় ১টি করে চারা রোপণ করা হয়। গতানুগতিক পদ্ধতিতে চারার -- রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর - আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে পানি সেচ বেশি লাগে। কিন্তু এস আর আই পদ্ধতিতে সেচ কম লাগে বলে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের-চেয়ে ২০ দিন আগে ফসল কাটা যায় বলে কৃষক ধানের বেশি বাজারমূল্য পায়। এস আর আই পদ্ধতিতে বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বৈজ্ঞানিক পদ্ধতিতে চাষাবাদ ও সঠিক মাত্রায় সেচ প্রয়োগের মাধ্যমে ধানের অধিক ফলন পেতে এস আর আই এবং গতানুগতিক পদ্ধতি সম্পর্কে তুলনামূলক ধারণা পাওয়া যায়।."
        },
        {
          "label": "ঘ",
          "question": "উদ্দীপকে উল্লিখিত ধান চাষের পদ্ধতি দু'টি তুলনামূলক বিশ্লেষণ করো।",
          "explanation": "উদ্দীপকে উল্লিখিত চিত্র 'ক' হলো এস আর আই (SRI) পদ্ধতিতে ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়।' এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি' গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ ধান উৎপাদনের জন্য একটি যুগান্তরকারী পদক্ষেপ হতে পারে।"
        }
      ]
    },
    {
      "number": "5",
      "uddipok": "জহির মিয়ার ক্ষেতের পাট কাটার সময় হয়েছে। কিন্তু পাট পচানোর বা জাগ দেওয়ার পানি না থাকায় সমস্যায় পড়েছেন। তাকে কৃষি কর্মকর্তা পাটের কাঁচা ছাল ছাড়িয়ে কম পানিতে পচানোর কথা বুঝিয়ে বললেন। এতে জহির পাট পচাতে সক্ষম হলেন। অন্যান্য পাট চাষিরা অনেকে দূরে বিলে পাট গাছ জাগ দিয়ে পাট পচালেন।",
      "tag": "ACC 24",
      "sub_questions": [
        {
          "label": "ক",
          "question": "অ্যাজোলা কী?",
          "explanation": "অ্যাজোলা হলো একটি মুক্ত ভাসমান ফার্ন যা নীলাভ-সবুজ শ্যাওলা Anabaena এর সাথে মিথোজীবিতা করে বায়ুমন্ডলের নাইট্রোজেন সঞ্চয় করতে পারে।'"
        },
        {
          "label": "খ",
          "question": "ট্রাইকোডার্মা সার প্রয়োগের কারণ ব্যাখ্যা করো।",
          "explanation": "ট্রাইকোডার্মা ছত্রাক দ্বারা জৈব দ্রব্য পচিয়ে যে সার বা কম্পোস্ট তৈরি করা হয় তাই ট্রাইকোডার্মা সার। এই সার জৈব পদার্থের দ্রুত পচন ঘটায়। উদ্ভিদের রোগ দমন ও পরিবেশ রক্ষায় কার্যকরী ভূমিকা পালন করে। এর উৎপাদন ব্যয় কম ও সহজেই জমিতে ব্যবহার করা যায়। এসব কারণেই ট্রাইকোডার্মা সার প্রয়োগ করা হয়।"
        },
        {
          "label": "গ",
          "question": "জহির কীভাবে পাটের ছাল ছাড়িয়ে পাট পচাতে সক্ষম হলেন ব্যাখ্যা করো।",
          "explanation": "উদ্দীপকের জহির রিবন রেটিং পদ্ধতিতে পাটের ছাল ছাড়িয়ে পাট পচাতে সক্ষম হলেন। রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। ভাদ্র-আশ্বিন মাসে খাল- বিলে পাট পচানোর মতো পানি না থাকলে এ পদ্ধতিতে স্বল্প পানি ব্যবহার করে অল্প জায়গার মধ্যে সহজেই আঁশ পাওয়া সম্ভব। উদ্দীপকের জহির মিয়াও কম পানিতে ছাল পচানোর জন্য এই পদ্ধতি অবলম্বন করেন। নিচে জহির মিয়ার রিবন রেটিং পদ্ধতিতে পাট পচনের কৌশলগুলো উল্লেখ করা হলো- i. পাট গাছের বয়স ১০৫-১১০ দিন হলে জহির মিয়া পাট কেটেছেন। কারণ এ সময় পাট কাটলে আঁশের মান ভালো হয়, গোড়ায় তেমন কাটিং থাকে না। ii. পাট কাটার পর পাতা ঝরানোর জন্য পাতার অংশগুলো খড়কুটা। দিয়ে ৭২ ঘন্টা (৩ দিন) ঢেকে রেখেছেন, যাতে পাতা ঝরে যায়। এরপর পাট গাছের গোড়ার ৩-৪ ইঞ্চি পরিমাণ অংশ বাঁশের মুগুর বা হাতুড়ি দিয়ে থেঁতলিয়ে নিয়েছেন। iii. তারপর তিনি পাতা ঝরানো ও গোড়া থেঁতলানোর পর ইংরেজি 'U' আকৃতি রিবনারের সাহায্যে ছাল ছাড়িয়েছেন। তিনটি পাটকাঠি 'U'-এর মধ্যে রেখে ছাল দু'দিকে টান দিয়ে কাঠি থেকে ছাল সহজে পৃথক করেছেন। পরে কয়েকটি গাছের ছাল একত্রে নিয়ে আঁটি বেঁধেছেন। iv. জহির মিয়া প্রতি বিঘা (৩৩ শতাংশ) জমিতে উৎপাদিত পাটের ছাল পচানোর জন্য ১টি গর্ত (১২ হাত লম্বা, ৪ হাত পাশ এবং ২ হাত গভীর) করেছেন এবং পলিথিন দিয়ে গর্তের তলা ও কিনারা ভালোভাবে ঢেকে দিয়েছেন। এরপর গর্তে প্রয়োজনমতো পানি দিয়ে গর্তের ভেতরে মুড়ি/আঁটি/বান্ডিল বাঁধা ছালগুলোকে ফেলেছেন। প্রতি কেজি ছাল পচার জন্য ৩-৪ লিটার পানির প্রয়োজন হয়। এখানে উল্লেখ্য যে, তিনি মুড়ি/বান্ডিল বাঁধা ছালগুলো পুকুর, ডোবা, মাটি বা সিমেন্টের চাড়িতে বা মাটির গর্তে পলিথিন ব্যবহার করে জাগ দিয়েছেন। ছালে পচন ক্রিয়া ত্বরান্বিত করার জন্য গর্তের পানিতে কিছু পাট পচা পানি দিয়েছেন অথবা প্রতি ১০০০ কেজি ছালের জন্য ১০০ গ্রাম ইউরিয়া সার দিয়েছেন। v.' ছাল পানিতে ডুবানোর ৭-৮ দিন পর জহির মিয়া দু'একটা ছাল তুলে ও ধুয়ে দেখেছেন আঁশ 'পৃথক হয়েছে কিনা। এভাবে তিনি ১২-১৫ দিনের মধ্যে পচন সম্পন্ন করেছেন। ছাল ধুয়ে আঁশ সংগ্রহ করেছেন। উপরোক্ত পদ্ধতিগুলো অবলম্বন করে, জহির মিয়া কম পানিতে পাটের ছাল ছাড়িয়ে পাট পচাতে সক্ষম হলেন। উদ্দীপকের জুতির কিছু"
        },
        {
          "label": "ঘ",
          "question": "জহির মিয়া ও অন্যান্য পাট চাষিদের পাট পচানোর মধ্যে তুলনামূলক বিশ্লেষণ করো।",
          "explanation": "উদ্দীপকের জহির রিবন রেটিং ও অন্যান্য পাট চাষিরা প্রচলিত পদ্ধতিতে পাট পচিয়েছিলেন। প্রচলিত এবং রিবন রেটিং উভয় পদ্ধতিতেই পাট পচানো গেলেও এদের মধ্যে তুলনামূলক পার্থক্য রয়েছে । পাট উৎপাদনকারী যে সমস্ত এলাকায় প্রয়োজনীয় পচন পানির অভাব রয়েছে, সে সমস্ত এলাকায় পাটের আঁশের মান খুবই নিম্ন হয়। পাটের রিবন রেটিং এর মাধ্যমে পাট, পচালে পানি ও সময় কম লাগে। অপরদিকে প্রচলিত পদ্ধতিতে পাট পচাতে পানি ও সময়ের অনেক বেশি প্রয়োজন হয়। রিবন রেটিং পদ্ধতি পরিবেশবান্ধব। প্রচলিত পদ্ধতিতে পাট পচালে পুরো পাট পানিতে রেখে দিতে হয়। ফলে পাট পচনের পরে ছাল পৃথক করার পর অবশিষ্টাংশ পানি দূষিত হয়। প্রচলিত পদ্ধতিতে পাট পচালে পানির অভাবে পাটের আঁশের মান উন্নত হয় না। অপরদিকে রিবন রেটিং স্বল্প পানি দিয়ে করার ফলে আঁশের মান উন্নত হয় এবং উৎপাদিত আঁশের আর্থিক মূল্য বেশি পাওয়া যায়। এ পদ্ধতিতে কম জায়গায় বেশি পাট পচানো যায়। প্রচলিত পদ্ধতিতে পুরো পাট পচানোর কারণে বেশি জায়গার দরকার হয়। রিবন রেটিং পদ্ধতিতে পাট পচনের গর্তের পানি জৈব সার হিসেবে ব্যবহার করা যায়। এ পদ্ধতিতে প্রাপ্ত পাটকাঠি মজবুত ও টেকসই হয় এবং জ্বালানি সাশ্রয়ী। অন্যদিকে, প্রচলিত পদ্ধতিতে প্রাপ্ত পাটকাঠির গুণগতমান ভালো হয় না। উপরের আলোচনার প্রেক্ষিতে বলা যায়, পাট পচানোর ক্ষেত্রে অন্যান্য চাষিদের ব্যবহৃত প্রচলিত পদ্ধতির চেয়ে জহিরের রিবন রেটিং পদ্ধতি অধিক সুবিধাজনক।"
        }
      ]
    },
    {
      "number": "6",
      "uddipok": "হাফিজ মিয়া তার জমির তুলা গাছে বোল ধরার পর এক ধরনের পোকা দেখতে পান। তুলা কর্মকর্তার পরামর্শে ফসল ব্যবস্থাপনার মাধ্যমে তিনি দ্রুত পোকা দমন করতে সক্ষম হন। ফলে আশেপাশের জমিতে পোকাটি যেতে পারেনি। সবাই তুলার ফলন হ্রাসের ক্ষতি থেকে রক্ষা পান।",
      "tag": "ACC 24",
      "sub_questions": [
        {
          "label": "ক",
          "question": "তুলার জিনিং কী?",
          "explanation": "তুলার জিনিং হলো বীজতুলা থেকে বাণিজ্যিকভাবে ব্যবহৃত আঁশ বা লিন্ট পৃথক করা।"
        },
        {
          "label": "খ",
          "question": "মৌমাছি চাষ লাভজনক কেন? ব্যাখ্যা করো।",
          "explanation": "মৌমাছি চাষ করলে প্রধানত অল্প খরচে মধু উৎপাদন করে অনেক বেশি দামে বিক্রি করা যায়। মৌমাছি চাষ করতে শুধুমাত্র মৌবাক্স এর খরচ ব্যতীত অন্য কোনো খরচ নেই। তাই এর উৎপাদন খরচ কম। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০ টি বক্স থেকে প্রতি সপ্তাহ ১০ কেজি, মাসে ৪০ কেজি মধু পাওয়া যায়। ৪০ কেজি মধু প্রায় ১২ হাজার টাকায় বিক্রি করা যায়। এতে ৭ মাসে ৮৪ হাজার টাকা আয় হয়। সর্বোপরি মৌমাছি চাষ করে দেশের মানুষের দারিদ্রতা দূর করা সম্ভব। তাই মৌমাছি চাষ লাভজনক।"
        },
        {
          "label": "গ",
          "question": "হাফিজের তুলার জমিতে যে পোকা আক্রমণ করেছে তার লক্ষণ এবং দমন ব্যবস্থা ব্যাখ্যা করো।",
          "explanation": "হাফিজের জমিতে তুলা গাছে বোল ধরার পর বোল-ওয়ার্ম পোকার আক্রমণ পরিলক্ষিত হয়েছে।। তুলার বয়স যখন ৫-৬ সপ্তাহ তখন বোলওয়ার্ম পোকার দ্বারা গাছ আক্রান্ত হয়। এ পোকার কীড়া গাছের ডগা, কুঁড়ি, ফুল এবং কচি বোল ছিদ্র করে দেয়। এতে গাছের ডগা ঢলে পড়ে এবং আস্তে আস্তে শুকিয়ে যায়। পরে কুঁড়ি, ফুল এবং বোল ঝরে যায়। তুলা কর্মকর্তার পরামর্শক্রমে তিনি দ্রুত পোকা দমনের কার্যক্রম গ্রহণ করেন। এক্ষেত্রে তিনি জমির আশপাশের ঝোপঝাড় পরিষ্কার করেন। আক্রান্ত ডগা, কুঁড়ি, ফুল ও বোল সংগ্রহ করে পুঁড়িয়ে ফেলেন। বোল-ওয়ার্ম এর কীড়া সংগ্রহ করে গুঁড়িয়ে ফেলেন। জমির চারপাশে মেস্তা, ঢেঁড়স বা ভুট্টা চাষ থেকে বিরত থাকেন এবং অনুমোদিত কীটনাশক ব্যবহার করেন। উপরিউক্ত কার্যক্রম দ্বারা হাফিজ তুলার জমিতে পোকা দমন করে জমির ক্ষতি হ্রাস করতে পারেন।"
        },
        {
          "label": "ঘ",
          "question": "সবাই তুলার ফলন হ্রাসের ক্ষতি থেকে রক্ষা পাওয়ার বিষয়টি বিশ্লেষণ করো।",
          "explanation": "হাফিজের জমিতে বোল ধরার পর পরই গুটি পোকার আক্রমণ ঘটে এবং তিনি তৎক্ষণাৎ তুলা কর্মকর্তার পরামর্শমতো ব্যবস্থা গ্রহণ করেন। গুটি পোকা বা বোল-ওয়ার্ম খুব দ্রুত বংশবিস্তার করে। কিন্তু হাফিজ তার জমিতে পোকা আক্রমণের সাথে সাথে পোকা দমনের ব্যবস্থা নেন। ফলে গুটি পোকা বংশবিস্তার করতে পারে না এবং অন্যদের ফসল ক্ষতির হাত থেকে রক্ষা পায়। হাফিজ তার জমির আশেপাশের ঝোপঝাড়ও পরিষ্কার করে ফেলেন। এতে গুটি পোকার ডিম বা কীট যদি আশেপাশের ঝোপঝাড়ে থাকে তাহলে তা নির্মূল হয়ে যায়। ফলে আক্রমণের সম্ভাবনা কমে যায়। তুলা ছাড়াও মেস্তা, ঢেঁড়স ও ভুট্টাতে গুটি পোকা আশ্রয় নিতে পারে। এ কারণে হাফিজ তার জমির আশেপাশে এসব ফসল চাষ থেকে বিরত থাকেন। ফলে পোকা বংশবিস্তার করতে পারে না। উল্লিখিত উপায়ে হাফিজের পাশাপাশি অন্য সকলের তুলা 'ফসলও পোকার আক্রমণ হতে রক্ষা পায়।"
        }
      ]
    },
    {
      "number": "7",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "এসটিপি কী?",
          "explanation": "এসটিপি হলো রোপা পদ্ধতিতে আখ চাষ।"
        },
        {
          "label": "খ",
          "question": "পেয়ারার ফল ছাঁটাই করার কারণ ব্যাখ্যা করো।",
          "explanation": "পেয়ারা চাষে অত্যন্ত গুরুত্বপূর্ণ একটি আন্তঃপরিচর্যা হলো ফল ছাঁটাই করা। কাজী পেয়ারা ও বারি পেয়ারা-২ এর গাছে প্রতি বছর প্রচুর সংখ্যক ফাল আসে। ফল আকারে বেশ বড় হওয়ায় গাছের পক্ষে সব ফল ধারণ করা সম্ভব নয়। ফল ছাঁটাইয়ের অভাবে ফলের ভারে গাছের ডালপালা ভেঙে যায় এবং ফল আকারে ছোট ও নিম্নমানের হয়। এমতাবস্থায়, গাছকে দীর্ঘদিন ফলবান রাখতে ও মানসম্পন্ন ফল পেতে হলে ছোট থাকা অবস্থায়ই ৫০-৬০% ফল ছাঁটাই করা দরকার।"
        },
        {
          "label": "গ",
          "question": "উদ্দীপকের পোকাটি কোন ফসলের? পোকাটি প্রতিরোধ করার উপায় ব্যাখ্যা করো।",
          "explanation": "উদ্দীপকের পোকাটি হলো পামরী পোকা। এটি ধান ফসলের একটি ক্ষতিকারক পোকা। পামরী পোকার প্রতিরোধ করার উপায় অর্থাৎ দমন ব্যবস্থাপনাসমূহ হলো- i. সম্মিলিতভাবে একযোগে হাতজাল দিয়ে পূর্ণবয়স্ক পোকা মেরে ফেলতে হবে। ii. কুশি অবস্থার পূর্ব পর্যায়ে গাছের পাতায় অনেক ডিম ও কীড়া - থাকলে পাতার গোড়া থেকে ৩-৪ সেমি উপর দিয়ে কেটে নষ্ট করে পামরী পোকা দমন করতে হবে। - iii. শতকরা ৩৫ ভাগ পাতা আক্রান্ত হলে বা প্রতি কুশিতে ৫টি কীড়া থাকলে অনুমোদিত কীটনাশক যেকোনো একটি, যেমন: ম্যালাথিয়ন ৫৭ ইসি ১ লি/হেক্টর অথবা ডায়াজিন ৬০ ইসি ১ লিটার/হেক্টর • জমিতে ব্যবহার করতে হবে। - উপরোক্ত উপায়গুলোর মাধ্যমে ধানের পামরী পোকা প্রতিরোধ করা যায়।"
        },
        {
          "label": "ঘ",
          "question": "'বাংলাদেশের প্রেক্ষাপটে পোকাটির ক্ষতিকর প্রভাব বিশ্লেষণ করো।",
          "explanation": "উদ্দীপকে উল্লিখিত পোকাটি হলো ধানের পামরী পোকা। বাংলাদেশের প্রেক্ষাপটে পামরী পোকার ক্ষতিকর প্রভাব নিচে বিশ্লেষণ করা হলো- বাংলাদেশ কৃষিপ্রধান দেশ এবং ধান হলো প্রধান খাদ্য শস্য। দেশের মোট আবাদি জমির প্রায় ৭০-৮০ ভাগ ফসলি জমিতে ধান চাষ হয়। ধান থেকে চাল, চাল থেকে ভাত হয় যা আমাদের প্রধান খাদ্য। দেশের মানুষের চালের চাহিদা পূরণ করে অতিরিক্ত চাল বিদেশে রপ্তানি করে বৈদেশিক মুদ্রা অর্জন করা যায়। বাংলাদেশের প্রেক্ষাপটে ধান চাষ অনেক লাভজনক। কারণ বাংলাদেশের আবহাওয়া ও জলবায়ু ধান চাষের জন্য উপযোগী। কিন্তু প্রতিবছর সিংহভাগ ধান ক্ষতিগ্রস্ত হয় বিভিন্ন ক্ষতিকারক পোকার আক্রমণে। ধানের ক্ষতিকর পোকার মধ্যে রয়েছে মাজরা পোকা, পামরী পোকা, বাদামি ঘাস ফড়িং, চুঙ্গি পোকা ইত্যাদি। পামরী পোকা তার মধ্যে অন্যতম। পামরী পোকার কীড়া ধানের পাতার ভিতর ছিদ্র করে এবং পূর্ণ বয়স্ক পোকা পাতার সবুজ অংশ কুড়ে কুড়ে খায়। এভাবে খাওয়ার ফলে পাতা সাদা দেখা যায়। বিশেষ করে বাংলাদেশের দক্ষিণ-পশ্চিমাঞ্চলে আমন ধানের জমিতে প্রায়শই পামরী পোকার আক্রমণ দেখা যায়। এই পোকা আক্রমণের ফলে ধানের ফলন একেবারে কমে যায়। কৃষকরা আর্থিক ক্ষতির সম্মুখীন হন ফলে দেশে খাদ্য সংকট সৃষ্টি হয় এবং দেশের অর্থনীতি ক্ষতিগ্রস্থ হয়। উপরিউক্ত আলোচনা থেকে দেখা যাচ্ছে যে, বাংলাদেশের প্রেক্ষাপটে পামরী পোকার ক্ষতিকর প্রভাব অনেক।"
        }
      ]
    },
    {
      "number": "8",
      "uddipok": "ফল প্রক্রিয়াজাতকরণ বর্তমানে একটা লাভজনক ব্যবসা। মৌসুম ভিত্তি উৎপাদিত ফল দ্বারা এদেশের অনেক প্রক্রিয়াজাতকরণ কোম্পানি জুস, জেলি, আচার, চাটনি ইত্যাদি তৈরি করে বাজারজাত করছে। এতে করে অনেকের কর্মসংস্থানের ব্যবস্থা হচ্ছে।",
      "tag": "ACC 24",
      "sub_questions": [
        {
          "label": "ক",
          "question": "ফল প্রক্রিয়াজাতকরণ কী?",
          "explanation": "জীবাণুর সংক্রমণ বা পচন রোধ করে ফলকে দীর্ঘদিন খাওয়ার উপযোগী রাখতে বিভিন্ন উপায়ে সংরক্ষণ (যেমন- জ্যাম, জেলি, আচার, চিপস, মোরব্বা ইত্যাদি) করাই হলো ফল প্রক্রিয়াজাতকরণ।"
        },
        {
          "label": "খ",
          "question": "চিনি ব্যবহার করে কীভাবে ফল সংরক্ষণ করা যায়? ব্যাখ্যা করো।",
          "explanation": "চিনি ব্যবহার করে জেলি, জ্যাম, মোরব্বা ও ক্যান্ডি তৈরি করে ফল সংরক্ষণ করা যায়। এজন্য ফলের খোসা ছাড়িয়ে সুবিধাজনক আকারে টুকরো করে পাত্রে নিয়ে চিনির সিরাপ দিয়ে জ্বাল দিতে হয়। সিরাপের ঘনত্ব ৬৫-৭০% হলে বায়ুরোধী টিনের পাত্রে মুখবন্ধ করে রাখতে হয়। এসব খাদ্য মুখরোচক ও পুষ্টিকর। এসব খাদ্যকে সুগন্ধিযুক্ত ও দর্শনীয় করার জন্য অনেক রকম খাদ্য রং ও এসেন্স মিশ্রিত করা হয়। এভাবে চিনি ব্যবহার করে ফল সংরক্ষণ করা যায়।"
        },
        {
          "label": "গ",
          "question": "ফলের দ্বারা জেলি কীভাবে তৈরি করবে? ব্যাখ্যা করো",
          "explanation": "নফল দ্বারা জেলি-তৈরি করে ফল সংরক্ষণ করা যায়। নিচে ফল দ্বারা জেলি তৈরির প্রক্রিয়া ব্যাখ্যা করা হলো- ফলকে ক্ষতির হাত থেকে রক্ষার জন্য ফলকে জেলি তৈরির মাধ্যমে প্রক্রিয়াজাত করে সংরক্ষণ করা যায়। এর জন্য প্রয়োজন প্রয়োজনীয় ফল, চিনি, পানি, সাইট্রিক অ্যাসিড ও পটাশিয়াম মেটাবাইসালফাইট। পরিপুষ্ট ফল পরিষ্কার পানিতে ধুয়ে টুকরো করে কেটে সমপরিমাণ পানিতে সিদ্ধ করে নিতে হয়। ফল প্রয়োজন মতো সিদ্ধ করলেই নিঃসৃত রস জেলি তৈরির উপযোগী হয়। ফল সিদ্ধ নরম হলে পাতলা কাপড় দিয়ে ছেঁকে রস আলাদা করতে হয়। রস চিনি দিয়ে ভালোভাবে জ্বাল দিতে হয়। মিশ্রণ ফেনায় ভরে গেলে উপকরণের পরিমাণ অনুযায়ী পটাশিয়াম মেটাবাইসালফাইট, সাইট্রিক অ্যাসিড আলাদা করে মিশাতে হয়। জ্বাল দেওয়ার মাঝে রিফ্লাক্টোমিটার দিয়ে সলিডসের পরিমাণ মাপতে হয়। যদি ৬৫% ব্রিক্স দেখা যায় তবে মিশ্রণ চামচ দিয়ে পরীক্ষা করে দেখতে হবে সিরার মতো গড়িয়ে পড়ছে কিনা।' এরপর জ্বাল দেওয়া বন্ধ করতে হবে। তারপর জেলি পরিষ্কার বোতলে ভরে ঠান্ডা করে মুখ বন্ধ করতে হবে। জেলি বেশি ঘন করে নামালে ঠান্ডা হওয়ার পর শক্ত হয়ে যাবে। বোতলের মুখ মোম দিয়ে বন্ধ করে দিতে হবে। জেলি না জমা পর্যন্ত কোনরূপ নাড়াচাড়া করা যাবে না। বন্ধ করা অবস্থায় জেলি ৫-৬ মাস সংরক্ষণ করা যায়। অতএব, উপরিউক্ত পদ্ধতি অবলম্বন করে জেলি তৈরির মাধ্যমে ফল সংরক্ষণ করা যায়।"
        },
        {
          "label": "ঘ",
          "question": "বাংলাদেশে ফল প্রক্রিয়াজাতকরণের গুরুত্ব উদ্দীপকের আলোকে মূল্যায়ন করো।",
          "explanation": "বাংলাদেশের প্রেক্ষাপটে ফল প্রক্রিয়াজাতকরণের গুরুত্ব অপরিসীম। খাদ্যদ্রব্যের গুণগতমানের কোনো পরিবর্তন না করে এগুলোর আকৃতি ও প্রকৃতিতে পরিবর্তন ঘটিয়ে ভৌত ও রাসায়নিক পদ্ধতি প্রয়োগের মাধ্যমে জীবাণুমুক্ত করে সংরক্ষণ করাকে খাদ্য প্রক্রিয়াজাতকরণ বলে। এর মাধ্যমে খাদ্যকে দীর্ঘদিন সংরক্ষণ করা সম্ভব। শরীর ভালো রাখার জন্য একজন প্রাপ্ত বয়স্ক লোকের প্রতিদিন ৫৬ গ্রাম ফল খাওয়ার দরকার হয়। বিভিন্ন মৌসুমে বিভিন্ন ফল আমাদের পুষ্টির চাহিদা পূরণ করে। বাংলাদেশের মৌসুমের সময় উৎপাদিত ফলের উল্লেখযোগ্য অংশ নষ্ট হয়। তাই ফল সংরক্ষণ করা জরুরি। ফল রক্ষণাবেক্ষণ করা না হলে এগুলোর পুষ্টিমান ও গুণাগুণ কমে এবং একসময় পচে যায়। ফল প্রক্রিয়াজাতকরণের বিভিন্ন পদ্ধতি রয়েছে যেমন- আচার, মোরব্বা, জ্যাম, জেলি ইত্যাদি। এতে উৎপাদিত পণ্যের অপচয় রোধ করা যায়। সঠিকভাবে প্রক্রিয়াজাতকরণের মাধ্যমে সব ধরনের মৌসুমে ফলের চাহিদা মেটানো সম্ভব। গুণগতমান রক্ষা পাওয়ায় কৃষক উৎপাদিত ফসলের ন্যায্যমূল্য পায়। আমাদের দেশে এ পদ্ধতি অবলম্বন করে ফলমূল দীর্ঘদিন সংরক্ষণ করে দেশের চাহিদা পূরণের পাশাপাশি বিদেশে রপ্তানি করা যায়, যা দেশের অর্থনৈতিক উন্নয়নেও সাহায্য করে। অতএব, বাংলাদেশের অভ্যন্তরীণ খাদ্য ঘাটতি পূরণ ও উৎপাদিত ফল যথাযথ ব্যবহারের ক্ষেত্রে ফল প্রক্রিয়াজাতকরণের গুরুত্ব অপরিসীম।"
        }
      ]
    }
  ]
}