{
  "title": "ক্যান্ট. পাবলিক কলেজ, রংপুর ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "RPCP 25",
      "sub_questions": [
        {
          "label": "ক",
          "question": "মাঠ ফসল কী?",
          "explanation": "যেসব ফসল সাধারণত বিস্তীর্ণ মাঠে বেড়াবিহীন অবস্থায় সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোই হলো মাঠ ফসল।"
        },
        {
          "label": "খ",
          "question": "আলুকে উদ্যান ফসল বলা হয় কেন?",
          "explanation": "উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। বাণিজ্যিক ভিত্তিতে মাঠে আলু 'চাষ করা হলেও স্বল্প পরিসরে বাড়ির আশেপাশেও চাষ করা হয়। সবজি জাতীয় ফসল উদ্যান ফসলের অন্তর্ভুক্ত। আলু সবজি হিসেবে খাওয়া হয়। আলু চাষে ও পরিপক্কের পর উত্তোলনের সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এ সকল কারণে আলুকে উদ্যান ফসলের অন্তর্ভুক্ত করা হয়েছে।"
        },
        {
          "label": "গ",
          "question": "প্রদর্শিত চিত্র 'A' কৃষির তথ্য প্রাপ্তির কোন উৎস নির্দেশ করে? ব্যাখ্যা করো।",
          "explanation": "প্রদর্শিত চিত্র 'A' কৃষি তথ্য প্রাপ্তির প্রযুক্তিগত উৎস নির্দেশ করে। যেখানে ল্যাপটপে ইন্টারনেট সার্ভিস গ্রহণের মাধ্যমে কাজ করা হয়। কৃষি তথ্যের সবচেয়ে বড় ভাণ্ডার হচ্ছে ইন্টারনেট। বর্তমান তথ্যপ্রযুক্তির যুগে যে কেউ ঘরে বসে, ফসলের জমিতে বসে অথবা যেকোনো স্থান থেকে ইন্টারনেটের মাধ্যমে বিশ্বের বিভিন্ন দেশের কৃষিবিষয়ক তথ্যউপাত্ত, টেকসই প্রযুক্তি সম্পর্কে জানতে পারে। ইন্টারনেট ব্যবহার করে কৃষি ফসলের উৎপাদন প্রযুক্তি, প্রযুক্তি ব্যবহারের সুফল, গবেষণালব্ধ ফলাফল, ব্যবহার কৌশল, কৃষি সমস্যা ও তার সমাধান 'পাওয়া যেতে পারে। দেশের কৃষকরা ইউনিয়ন তথ্য সেবাকেন্দ্র থেকে কৃষি তথ্য পায়। ইন্টারনেট ব্রাউজ করে সহজেই ওয়েবসাইট থেকে কৃষির বিভিন্ন তথ্য ও সমস্যার সমাধান পাওয়া যায়। যার যে বিষয়ে তথ্য দরকার সেই বিষয়ের সংশ্লিষ্ট প্রতিষ্ঠানের ওয়েবসাইটে ইন্টারনেটের মাধ্যমে প্রবেশ করতে হবে। যেমন- কোনো কৃষক তার জমিতে ফসল চাষে কতটুকু সার লাগবে তা জানার জন্য মৃত্তিকা সম্পদ উন্নয়ন ইনস্টিটিউটের ওয়েবসাইটে প্রবেশ করবে। এতে কম সময়ে বিশ্বের বিভিন্ন দেশের কৃষি ব্যবস্থার সাথে পরিচিত হওয়া যায়। কৃষকরা এসব জ্ঞান বাস্তবে কাজে লাগাতে পারে।"
        },
        {
          "label": "ঘ",
          "question": "বাংলাদেশের প্রেক্ষাপটে কৃষির ক্ষেত্র হিসেবে প্রদর্শিত চিত্র 'B' এর প্রয়োজনীয়তা মূল্যায়ন করো।",
          "explanation": "উদ্দীপকের চিত্র B হলো সামাজিক বনায়ন। সামাজিক বনায়নের প্রয়োজনীয়তা নিচে দেওয়া হলো- দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষা ও জীববৈচিত্র্য সংরক্ষণে সামাজিক বনায়নের অবদান অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। সামাজিক বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থানের সুযোগ সৃষ্টি হয়.। এ বনায়নে গ্রামীণ মহিলাদের অংশগ্রহণকে উন্নয়নের অংশীদার হিসেবে বিবেচনা করা হয়। সামাজিক বনায়ন দেশের কাঠ, জ্বালানি, পশু খাদ্য, কুটির শিল্পের কাঁচামাল, ভেষজ দ্রব্য ইত্যাদির সংকট নিরসনে গুরুত্বপূর্ণ ভূমিকা রাখছে। কৃষিকাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়া বৃক্ষ মরুময়তা রোধ করে, বাতাসে কার্বন ডাই-অক্সাইডের পরিমাণ কমায় ও অক্সিজেনের পরিমাণ বৃদ্ধি করে। বন্য প্রাণী খাদ্যশৃঙ্খল রক্ষা করে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্যকে গতিময় রাখে। এতে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উপরিউক্ত আলোচনা সাপেক্ষে বলা যায় যে, সামাজিক বনায়নের গুরুত্ব অপরিসীম।"
        }
      ]
    },
    {
      "number": "2",
      "uddipok": "নমুনা মাটি 'A': ৪০% বা এর বেশি কর্দম কণা বিদ্যমান, ধান ও পাট ভালো জন্মে। নমুনা মাটি 'B': ৮০% এর বেশি বালি কণা। বিদ্যমান, মূল জাতীয় ফসল ভালো জন্মে।",
      "tag": "RPCP 25",
      "sub_questions": [
        {
          "label": "ক",
          "question": "সেচ কী?",
          "explanation": "ফসল উৎপাদনের জন্য কৃত্রিম উপায়ে জমিতে পানি সরবরাহ করাই হলো সেচ।"
        },
        {
          "label": "খ",
          "question": "মালচিং কীভাবে ভূমিক্ষয় রোধ করে?",
          "explanation": "মাটির রস সংরক্ষণের উদ্দেশ্যে শুকনা খড়, লতাপাতা, কচুরিপানা দিয়ে বীজ বা চারা রোপণের পর মাটি ঢেকে দেওয়াকে জাবড়া প্রয়োগ বা মালচিং বলে। মালচিং করলে সূর্যের তাপে মাটির পানি বাষ্পে পরিণত হতে পারে না। এতে মাটির আর্দ্রতা সংরক্ষিত হয় ও পানির অনুপ্রবেশের হার বাড়ে। এর প্রয়োগে ফসলের জমির ফাঁকা স্থানে বৃষ্টির ফোঁটা মাটিতে জোরে আঘাত করতে পারে না। প্রবাহমান পানি খুব মন্থর গতিতে জমি থেকে ঢালের দিকে প্রবাহিত হয়। পাশাপাশি ভূমিক্ষয় কমে, মাটিতে জৈব পদার্থ যোগ হয় এবং উর্বরতা বাড়ে। উপরিউক্ত উপায়ে মালচিং ভূমিক্ষয় রোধ করে।"
        },
        {
          "label": "গ",
          "question": "নমুনা 'A' এর মাটি কোন বুনটের? বৈশিষ্ট্য উল্লেখপূর্বক ব্যাখ্যা করো।",
          "explanation": "নমুনা মাটি A হলো এঁটেল বুনটের মাটি। এঁটেল মাটিতে শতকরা ৪০-৫০ ভাগ কর্দমকণা থাকে। এ মাটির সচ্ছিদ্রতা কম তাই এর পানি ধারণ ক্ষমতা বেশি। কিন্তু পানি নিষ্কাশন ও বায়ু চলাচল ক্ষমতা কম। পানির সংস্পর্শে এ মাটি খুব নরম হয় এবং শুষ্ক অবস্থায় খুব শক্ত হয়। ফলে সহজে কর্ষণ করা যায় না। এক্ষেত্রে শাকসবজির জমিতে পানি জমে থাকলে শাকসবজির গোড়া পচে গাছ নেতিয়ে পড়তে পারে অথবা মারা যেতে পারে। এ মাটিতে ফসলের আন্তঃপরিচর্যা করা সহজ হয় না। অতএব বলা যায়, এঁটেল মাটির উপরিউক্ত বৈশিষ্ট্যসমূহের কারণে সিরাজ সাহেব সবজি উৎপাদনের জন্য মাটির বুনট পরিবর্তন করার সিদ্ধান্ত নেন।"
        },
        {
          "label": "ঘ",
          "question": "নমুনা 'B' এর মাটিকে আদর্শ মাটিতে রূপান্তর করা সম্ভব কি? পাঠ্যবইয়ের আলোকে তোমার মতামত দাও।",
          "explanation": "নমুনা মাটি B হলো বেলে মাটি। এর বুনট পরিবর্তন করে আদর্শ মাটি অর্থাৎ দোআঁশ মাটিতে রূপান্তর সম্ভব। নিম্নোক্তভাবে জমির বেলে মাটির বুনট পরিবর্তন করা যাবে- i. এঁটেল মাটি প্রয়োগ করে: বেলে মাটিতে এঁটেল মাটি এবং পলি ii. মাটিতে গভীর চাষ দিয়ে: মাটির নিম্নস্তরে গভীর চাষ দিয়ে বুনট রূপান্তর করা যায়। মাটির উপর স্তরে স্থূলকণা ও নিম্নস্তরে সূক্ষ্মকণা থাকে। এ অবস্থায় মাটি গভীর চাষ দিলে এঁটেল ও সূক্ষ্ম কণার মিশ্রণে বেলে মাটি দোআঁশ মাটিতে রূপান্তরিত হয়। iii. মাটি প্রয়োগ করে বুনটে রূপান্তর আনা যায়। বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। V. খামারজাত সার প্রয়োগ করে: খামারজাত সার বেলে মাটিতে মিশালে হিউমাস তৈরি হয়। হিউমাসের রাসায়নিক উপাদান বেলে কণাকে জমাট বাঁধে এবং এতে বিভিন্ন পচা জৈব পদার্থ মিশিয়ে দোআঁশ মাটির গুণাগুণ তৈরি করা যায়। iv. কম্পোস্ট ও কেঁচো সার বা ভার্মিকম্পোস্ট প্রয়োগ করে: কম্পোস্ট বা কেঁচো সার বেলে মাটিতে মিশালে বেলে কণার দৃঢ়তা কমে নরম হয়ে যায়। ফলে কণাগুলোর সাথে কেঁচো সার একত্রে মিশে জমাট বেঁধে দোআঁশ গুণাবলি সম্পন্ন হয়। পলি মাটি প্রয়োগ করে: নদীর পলিসমৃদ্ধ পানি এবং পলিকণা মিশ্রিত বৃষ্টির পানি জমিতে এনে আটকিয়ে রাখলে ধীরে ধীরে বেলে মাটি দোআঁশ মাটিতে রূপান্তরিত হয়।"
        }
      ]
    },
    {
      "number": "3",
      "uddipok": "অণুজীব সার: 'A' জমিতে চাষ করে মাটির সাথে মিশিয়ে দেওয়া হয়। অনুজীব সার: 'B' নির্দিষ্ট প্রজাতির উদ্ভিদের শিকড়ে নডিউল তৈরি করে।",
      "tag": "RPCP 25",
      "sub_questions": [
        {
          "label": "ক",
          "question": "ট্রাইকো- কম্পোস্ট কী?",
          "explanation": "ট্রাইকোডারমা ছত্রাক দ্বারা জৈবদ্রব্য পচিয়ে যে সার বা কম্পোস্ট তৈরি করা হয় তাই হলো ট্রাইকোডারমা সার বা ট্রাইকো-কম্পোস্ট।"
        },
        {
          "label": "খ",
          "question": "বীজ ফসলে রোগিং করা হয় কেন?",
          "explanation": "বীজ ফসলের জমি থেকে অনাকাঙ্ক্ষিত গাছ তুলে ফেলাকে রোগিং বলে। বীজের মৌলিক বিশুদ্ধতা রক্ষার জন্য রোগিং করা দরকার। কারণ অন্য জাতের সাথে পরাগায়িত হয়ে নির্বাচিত জাতের বীজের বংশগত বিশুদ্ধতা নষ্ট হতে পারে। রোগিং এর মাধ্যমে উন্নত গুণসম্পন্ন বীজ উৎপাদন সম্ভব হয়। এমনকি বীজের রোগাক্রান্ত হওয়ার সম্ভাবনাও কমে। ফলে উৎপাদিত বীজের বাজারমূল্য বেশি থাকে। তাই বলা যায়, ভালো বীজ উৎপাদনের জন্য বীজ ফসলে রোগিং অত্যন্ত গুরুত্বপূর্ণ।"
        },
        {
          "label": "গ",
          "question": "'A' সারটির উৎপাদন কৌশল ব্যাখ্যা করো।",
          "explanation": "নিম্নের অনুরূপঃ উদ্দীপকের হাবিব সাহেব তার চাষের জমিতে এ্যাজোলার চাষ করেন। হাবিব যেভাবে তার জমিতে এ্যাজোলা সার তৈরি করেন তা নিচে ব্যাখ্যা করা হলো- এ্যাজোলা সার তৈরির জন্য নির্দিষ্ট মাপের একটি ধানি জমি নির্বাচন করে আগাছা ও আবর্জনা পরিষ্কার করে তা লম্বালম্বি ও আড়াআড়িভাবে চাষ দিয়ে সমান করেন। শামুক বা পোকার কীড়া এ্যাজোলার ক্ষতি করে, তাই শামুক বেছে জমি থেকে সরিয়ে ফেলেন। পোকা দমনের জন্য কার্বোফুরান স্প্রে করেন। এরপর ধানের জমিতে প্রতি হেক্টরে ৮-০ কেজি টিএসপি দ্রুত এ্যাজোলা জন্মানোর জন্য বাঁশের ব্রাশ দিয়ে মাঝেমাঝে সাবধানে নেড়ে দেন। বিভিন্ন উৎস থেকে সংগৃহীত এ্যাজোলা বীজ ১০০-২০০ গ্রাম/বর্গমিটার হারে ধানের ক্ষেতে ছড়িয়ে দেন। উপযুক্ত পরিবেশে ১০-২০ দিনের মধ্যে এ্যাজোলা অঙ্গজ বংশবিস্তারের মাধ্যমে জমিতে রা পানিতে একটি স্তর তৈরি করেন। এভাবে উৎপাদিত এ্যাজোলা জমিতে সার হিসেবে কাজ করে।"
        },
        {
          "label": "ঘ",
          "question": "মাটির উর্বরতা বৃদ্ধিতে 'B' সারটির ভূমিকা বিশ্লেষণ করো।",
          "explanation": "উদ্দীপকে উল্লিখিত 'B' সারটি হলো রাইজোবিয়াম সার। রাইজোবিয়াম সার বায়ুমণ্ডলের নাইট্রোজেন মাটিতে আবদ্ধ করে উর্বরতা বাড়ায়। একর প্রতি গাছকে ১০-১২ কেজি নাইট্রোজেন যোগান দেয়। মাটিতে জৈব পদার্থ যুক্ত করে ফসলের ফলন ও গুণগতমান বৃদ্ধি করে। ডাল জাতীয় ফসলের দানায় আমিষের পরিমাণ ৫০-১০০% বৃদ্ধি পায়। মাটি, ফসল, জলাশয়, পশু বা পরিবেশের ওপর বিরূপ প্রতিক্রিয়া ঘটায় না। জমিতে রাইজোবিয়াম সার ব্যবহারে প্রায় ১০-৪০% রাসায়নিক সার কম লাগে। মাটিতে উন্নত জৈব পদার্থ যুক্ত হয়। এ জাতীয় সার ব্যবহারে ফসলের রোগ প্রতিরোধ ক্ষমতা বাড়ে। মাটির পানিধারণ ক্ষমতা ও অন্যান্য ভৌত অবস্থার উন্নতি ঘটায়। রাসায়নিক সারের তুলনায় এ সার সন্তা। ফলে উৎপাদন খরচও কম হয়। এভাবে রাইজোবিয়াম সার প্রয়োগে মাটির উর্বরতা সুসংহত হয় এবং উদ্ভিদকে পুষ্টি সরবরাহ করায় ফসলের ভালো উৎপাদনে সহায়ক হয়।"
        }
      ]
    },
    {
      "number": "4",
      "uddipok": "ক্যান্টনমেন্ট পাবলিক স্কুল ও কলেজ, রংপুর। প্রশ্ন নং ৪ মাযহারুল এক ধরনের পোকা চাষ করেন। এ পোকা চাষের জন্য তিনি তুঁত গাছও চাষ করেন। চাষকৃত পোকাগুলো লার্ভা অবস্থায় বিশেষ গ্রন্থি থেকে রস নিঃসৃত করে কোকুন তৈরি করে। পরবর্তীতে এটি থেকেই সুতা সংগ্রহ করা হয়।",
      "tag": "RPCP 25",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হচ্ছে এক প্রকার মৃতজীবী ছত্রাকের ফলন্ত অঙ্গ (এগুলো মূলত Basidiomycetes শ্রেণির অন্তর্গত ছত্রাক)।"
        },
        {
          "label": "খ",
          "question": "মৌচাকে শ্রমিক মৌমাছির ভূমিকা ব্যাখ্যা করো।",
          "explanation": "মৌচাক বস্তুত শ্রমিক মৌমাছিরই শ্রম নির্ভর উপনিবেশ। নিচে তা ব্যাখ্যা করা হলো- মৌচাকের প্রতি কলোনীতে ১ হাজার থেকে ১ লাখ পর্যন্ত মৌমাছি বাস করে যার ৯০ ভাগই শ্রমিক মৌমাছি। শ্রমিক মৌমাছির কাজ হলো মৌচাক তৈরি করা, মৌচাককে রক্ষা ও ব্যবস্থাপনা করা, মৌচাক পরিষ্কার করা ও পাহারা দেওয়া, মধু অনুসন্ধান ও সংগ্রহ করা, মোম প্রস্তুত করা, রানীকে খাওয়ানো, রানীর পরিচর্যা করা ইত্যাদি। এজন্য বলা হয়ে থাকে মৌচাক বস্তুত শ্রমিক মৌমাছিরই শ্রম নির্ভর উপনিবেশ।"
        },
        {
          "label": "গ",
          "question": "উদ্দীপকে বর্ণিত পোকা থেকে কীভাবে সুতা সংগ্রহ করা হয়? ব্যাখ্যা করো।",
          "explanation": "উদ্দীপকে বর্ণিত পোকাটি হলো রেশম পোকা। নিচে রেশম পোকা হতে কীভাবে সুতা সংগ্রহ করা হয় তা ব্যাখ্যা করা হলো- রেশম পোকা পালনের বিভিন্ন ধাপের মধ্যে কোকুন প্রক্রিয়াজাতকরণ এবং সুতা তৈরি খুবই গুরুত্বপূর্ণ। কীড়া বা শূককীটের মুখে লালা সৃষ্টি হয়। এই লালা দিয়ে কীড়া জালিকা তৈরি করে জালিকা ভিতরে গুটিয়ে নেয়। জালিকা স্তরে স্তরে জমা হয়ে তা পুরু হয় এবং শূককীট ভিতরে আবদ্ধ হয়ে পড়ে। এই অবস্থাকেই কোকুন বলে। কোকুন তৈরি হওয়ার পর তা পলু-ডালা থেকে সংগ্রহ করে পাতিলে গরম পানিতে সিদ্ধ করতে হয় যাতে ভিতরের মূককীট মারা যায়। কেননা মুককীট পূর্ণ হওয়ার পরও যদি তা সিদ্ধ পানিতে মেরে ফেলা না হয় তা হলে মূককীট কোকুনটির মাথা ছিদ্র করে মথ হিসেবে বের হয়ে আসবে। কোকুনটি সিদ্ধ করার পর কোনো পাত্রে বা পানিতে রেখেই একটি কাঠি দিয়ে সুতার মাথা শনাক্ত করা হয়। এভাবে ১৫-২০ টি কোকুনের সুতার মাথা এক সাথে হালকা আঘাত করে লম্বা সূতা বের করে আনা হয়। একটি গুটি থেকে সর্বোচ্চ ৪০০-১০০০ মিটার সুতা পাওয়া যায়। উল্লিখিত নিয়মে রেশম পোকার কোকুন থেকে সুতা সংগ্রহ করা যায়।"
        },
        {
          "label": "ঘ",
          "question": "মাযহারুলের বর্ণিত পোকা চাষের প্রয়োজনীয়তা মূল্যায়ন করো।",
          "explanation": "নিম্নের অনুরূপঃ উদ্দীপকের চিত্রে প্রদর্শিত পোকাটি হলো রেশম পোকা। বাড়ির আনাচে-কানাচে, জমির আইল, রাস্তা ও বাঁধের পাশে এবং পতিত জমিতে তুঁত গাছ লাগিয়ে রেশম পোকা, চাষ করা যায়। একবার রোপণকৃত গাছ ২০-২৫ বছর পর্যন্ত বাঁচে। অতি সহজে বছরে ৪/৫ বার রেশম পালন করে অর্থ আয় করা যায়। জটিল যন্ত্রপাতি ছাড়াই স্থানীয় যন্ত্রপাতি ও সাধারণ পদ্ধতিতে রেশম গুটি থেকে সুতা তৈরি করা যায়। অল্প পুঁজি, স্বল্প জায়গা ও প্রশিক্ষণ নিয়ে রেশম চাষ শুরু করা যায়। এতে ঝুঁকি কম থাকে, অর্থাৎ প্রাকৃতিক দুর্যোগ, দাম কম হওয়া অথবা অন্য। কোনো ব্যাপারে আর্থিক ক্ষতি হওয়ার সম্ভাবনা কম থাকে। এর মাধ্যমে বাড়ির মহিলা, বেকার সবাই ঘরে বসে উপার্জন করতে পারে। রেশম চাষের মাধ্যমে জ্বালানি, জৈব সার, হাঁস-মুরগি ও গবাদিপশুর খাদ্য পাওয়া যায়। রেশম পোকার মূককীটের তেল গাছ ও হাঁস-মুরগির খাদ্য হিসেবে এবং মূককীট সাবান তৈরিতে ব্যবহৃত হয়। বাংলাদেশের একটি বড় খাত হচ্ছে পোশাক শিল্প। যেখানে রেশমের গুরুত্বপূর্ণ ভূমিকা রয়েছে। রেশম সুতা থেকে উন্নত মানের ও অধিক মূল্যের পোশাক তৈরি হয়। আমাদের দেশীয় ঐতিহ্যের রেশমি পোশাক ও দ্রব্যাদি দেশের চাহিদা মিটিয়ে রপ্তানি হচ্ছে। এছাড়া রেশম সুতা অন্যান্য কৃত্রিম সুতার সাথে মিশিয়ে বিভিন্ন ধরনের কাপড় তৈরি করা হয় যেমন- টেরিলিনের সাথে টেরিসিল্ক, তুলার সুতার সাথে কটসিল্ক ইত্যাদি। শৈল্য চিকিৎসায় সেলাই করার জন্য বিশেষ ধরনের রেশম সুতা ব্যবহার করা হয়। সর্বপ্রথম সিজারিয়ান অপারেশনের পর সেলাই করতে এ সুতা ব্যবহার করা হয়। রেশম সুতা তাপ অপরিবাহী বলে বৈদ্যুতিক যন্ত্রপাতির অপরিবাহী আবরণ হিসেবে ব্যবহৃত হয়। টেলিফোন, ওয়ারলেস, বেতার সেট এর কয়েল ইনসুলেশন - করতে ব্যবহৃত হয়। পরিশেষে বলা যায়, বাংলাদেশের জাতীয় অর্থনীতিতে রেশম চাষ অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "",
      "tag": "RPCP 25",
      "sub_questions": [
        {
          "label": "ক",
          "question": "সেরিকালচার কী?",
          "explanation": "রেশম সুতা উৎপাদনের লক্ষ্যে রেশম পোকা প্রতিপালনকে বলে রেশম চাষ বা সেরিকালচার।"
        },
        {
          "label": "খ",
          "question": "ফসল উৎপাদনে বীজ শোধন করা হয় কেন?",
          "explanation": "বীজ বপনের পূর্বে ছত্রাকনাশক ব্যবহারের মাধ্যমে জীবাণুমুক্ত করাকে বীজ শোধন বলে। বপনকৃত বীজ ও উৎপন্ন চারাকে রোগের সংক্রমণ থেকে রক্ষার জন্য বীজ শোধন করা প্রয়োজন। তাছাড়া যেসব ফসলের বীজত্বক শক্ত, সেসব ফসলের বীজের সুপ্তাবস্থা (Dormancy) ভাঙার জন্য বীজ শোধন করে নিলে নির্ধারিত সময়ে অঙ্কুরোদগম ঘটে। অর্থাৎ সুস্থ-সবল চারা উৎপাদন, বীজবাহিত রোগ প্রতিরোধ করা, অঙ্কুরোদগম হার বৃদ্ধি ও ভালো ফলন পাওয়ার জন্য বীজ শোধন করা হয়।"
        },
        {
          "label": "গ",
          "question": "প্রদর্শিত চিত্র 'B' এর আলোকে পাট পচানোর কৌশল ব্যাখ্যা করো।",
          "explanation": "প্রদর্শিত চিত্র-B এ প্রচলিত পদ্ধতিতে পাট পচানোর কৌশল দেখানো হয়েছে। আমাদের দেশের পাটের জাতগুলো মোটামুটি ১১০-১২০ দিন বয়সে কাটতে হয়। যেহেতু চিকন পাট পচতে সময় কম এবং মোটা পাট পচতে সময় বেশি লাগে, তাই চিকন ও মোটা পাট আলাদা ভাবে আঁটি বেঁধে আলাদা জাগ দিতে হয়। পাটের জমি শুকনো থাকলে জমিতেই অথবা জমিতে সামান্য পানি থাকলে পাট কেটে আঁটিগুলো নিকটস্থ শুকনো জায়গায় সম্ভব মতো ৩-৪ দিন স্তূপ করে রেখে পাতা ঝরাতে হবে এবং এরপর পাটের গোড়ার দেড় ফুট পরিমাণ অংশ ৩-৪ দিন পর্যন্ত পানিতে ডুবিয়ে রাখতে হবে। এতে পাতা পচে পচন পানি তাড়াতাড়ি নষ্ট হয় না এবং গোড়ায় কাটিংসের পরিমাণ কম হয়। তবে পাটের জমিতে প্রচুর পানি থাকলে পাটের পাতা ঝরানো বা গোড়া ডুবানোর প্রয়োজন নেই। সে ক্ষেত্রে পাট কেটে সরাসরি জমিতেই জাগ দিতে হবে। যথাসম্ভব পরিষ্কার এবং অল্প স্রোতযুক্ত পানিতে পাট পচানো উচিত। পাটের আঁটিগুলো প্রথম সারিতে লম্বালম্বিভাবে,, দ্বিতীয় সারিতে আড়াআড়িভাবে এবং পুনরায় লম্বালম্বিভাবে সাজাতে হবে। পাটের জাগে সামান্য পরিমাণ ইউরিয়া সারগুলো পানিতে ছিটিয়ে দিলে পচন প্রক্রিয়া তাড়াতাড়ি হয়। জাগ ডুবানো/ঢাকার জন্য জলজ উদ্ভিদ, কংক্রিটের স্ল্যাব বা বাঁশ ব্যবহার করা উচিত। জাগ দেয়ার ১০-১২ দিন পর থেকে ২-১টা পচা পাট গাছ বের করে ধুয়ে দেখতে হবে যে, আঁশগুলো পচে পরস্পর থেকে পৃথক হয়েছে কিনা। পৃথক হলে বুঝতে হবে, পচন শেষ হয়েছে এবং সাথে সাথে সব পাটের আঁশ ছাড়িয়ে ফেলতে হবে।"
        },
        {
          "label": "ঘ",
          "question": "পাট পচানোর ক্ষেত্রে প্রদর্শিত চিত্র 'A' এর উপযোগিতা বিশ্লেষণ করো।",
          "explanation": "উদ্দীপকের চিত্র 'A' হলো রিবন রেটিং পদ্ধতিতে পাটের ছাল ছাড়ানো। পাটের রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত স্বল্প পানিতে অল্প সময়ে পাট পচানোর একটি বিকল্প পদ্ধতি। পাটের গুণগতমান সংরক্ষণের জন্য এই প্রযুক্তির ব্যবহার গুরুত্বপূর্ণ ভূমিকা পালন করে। বিভিন্ন স্থানে নদ-নদী, পুকুর ইত্যাদির অভাবু ও পরিষ্কার পানির অভাবে পাটের আঁশের গুণগতমান অনেক সময় হ্রাস পায়। এ অবস্থায় বাংলাদেশের পাট গবেষণা ইনস্টিটিউট বহু, পরীক্ষার পর বাঁশের হুকের সাহায্যে বা সিংগেল রোলার রিবনার বা ডাবল রোলার রিবনার এর সাহায্যে কাঁচা পাটের গাছ থেকে ছাল ছাড়ানোর গদ্ধতি আবিষ্কার করেছে। এ পদ্ধতিতে স্বল্প পানিতে অথবা পানির পাত্রে, যেমন- চাড়িতে পাট জাগ দেওয়ার মাধ্যমে পাটের উন্নত আঁশ সংগ্রহ করা যায়। রিবন রেটিং এ লোহার তৈরি হুক ব্যবহার করা হয়। হুকের সাথে ঘূর্ণায়মান রিং থাকে। ফলে ছাল টানার সময় দ্রুত ছাল সরে যায়। এ পদ্ধতিতে পাটের আঁশ ছাড়ালে আঁশের স্থিতিস্থাপকতা দৃঢ় থাকে, ফলে তার মূল্য বৃদ্ধি পায়। প্রাপ্ত পাটকাঠি মজবুত ও টেকসই হয়। আঁশে কাটিংস হয় না বলে উন্নত আঁশ পাওয়া যায়। অল্প জায়গায় বেশি পাট পচানো যায়। লোহার রিবনার বহু বছর ব্যবহার করা যায়। এই পদ্ধতিতে ছাল ছাড়াতে বিঘা প্রতি তুলনামূলক শ্রমিক (৪-৫ জন) কম লাগে। সর্বোপরি অনেক কম সময়ে আঁশ ছাড়ানো যায় বলে এ পদ্ধতিতে চাষি দ্রুত লাভবান হতে পারে। উল্লিখিত আলোচনা থেকে বলা যায়, পাটের আঁশের গুণগতমান সংরক্ষণে রিবন রেটিং পদ্ধতি ব্যবহারের উপযোগিতা রয়েছে।"
        }
      ]
    },
    {
      "number": "6",
      "uddipok": "সানোয়ার বিনাশাইল জাতের দানা জাতীয় ফসল চাষ করে। সুস্থ বীজ বাছাই করার পর তিনি বীজতলায় উক্ত ফসলের চারা উৎপাদন করে মূল জমিতে চারা রোপণ করেন।",
      "tag": "RPCP 25",
      "sub_questions": [
        {
          "label": "ক",
          "question": "ডাইব্যাক কী?",
          "explanation": "ডাইব্যাক হলো কলিটোট্রিকাম ক্যাপসিসি নামক ছত্রাকের আক্রমণে গাছের প্রধান কান্ডের একটি রোগ।"
        },
        {
          "label": "খ",
          "question": "প্রুনিং করলে কুলের ফলন বৃদ্ধি পায় কেন?",
          "explanation": "গাছের যথাযথ বৃদ্ধি ও অধিক ফল ধারণের জন্য কুল গাছে প্রুনিং করা হয়। প্রথম বছর গাছের কাঠামো মজবুত করার লক্ষ্যে গোড়া থেকে ৭৫ সেমি উচ্চতা পর্যন্ত প্রুনিং করা হয়। ছাঁটাইকৃত গাছে প্রচুর পরিমাণে নতুন কুশি বের হয়। ফুল আসার আগে দুর্বল, ভাঙা, রোগাক্রান্ত ডালগুলো হালকা করে এবং ফল সংগ্রহের পর সব ডাল ভারীভাবে প্রুনিং করতে হয়। কুল গাছে সাধারণত নতুন গজানো প্রশাখায় ফুল ধরে যা পরবর্তীতে অধিক ফল উৎপাদন করে।"
        },
        {
          "label": "গ",
          "question": "সানোয়ার সুস্থ বীজ বাছাই করেছিলেন কেন? ব্যাখ্যা করো।",
          "explanation": "উদ্দীপকের সানোয়ার সুস্থ বীজ বাছাই করে বীজতলায় চারা উৎপাদন করে। উদ্ভিদের যে অংশ থেকে নতুন গাছের জন্ম হয় সেটাই বীজ। যেকোনো শস্যের অধিক ও লাভজনক ফলন পাওয়ার জন্য ভালো বীজের বিকল্প নেই। বীজ ফসলের অনেক রোগ ও পোকার বাহক। তাই ভালো বীজ ব্যবহার করলে রোগবালাইয়ের আক্রমণ কম হয় বলে উৎপাদন বৃদ্ধি পায়। ভালো বীজে অন্য ফসলের বীজ মিশ্রিত না থাকায় জাতের বিশুদ্ধতা রক্ষা পায় ও বীজ পণ্যের গুণগত মান বাড়ে। ভালো বীজে আগাছা, আবর্জনা, ময়লা ইত্যাদি না থাকার দরুন এ থেকে উৎপাদিত ফসল পরিপুষ্ট ও গুণগত মানসম্পন্ন হয়। বীজ রোগমুক্ত হওয়ায় উৎপাদন খরচ কমে যায় এবং মুনাফা বৃদ্ধি পায়। উপরের আলোচনা হতে বুঝা যায় যে, অধিক ও লাভজনক ফসল পাওয়ার লক্ষ্যে উদ্দীপকে সানোয়ার সুস্থ বীজ বাছাই করেছিলেন।"
        },
        {
          "label": "ঘ",
          "question": "উদ্দীপকের ফসলটির অর্থনৈতিক চাহিদা বিশ্লেষণ করো।",
          "explanation": "উদ্দীপকের সানোয়ার বিনাশাইল জাতের দানা জাতীয় ফসলের চাষ করেন। বিনাশাইল হলো ধানের একটি জাত। ধান বাংলাদেশের প্রধান দানাশস্য ফসল। বাংলাদেশের মোট চাষযোগ্য জমির শতকরা ৮০ ভাগ জমিতে ধান চাষ হয়। চাল থেকে ভাত হয় যা আমাদের প্রধান খাদ্য। তাই ভাতের চাহিদা পূরণে ধানের গুরুত্ব অপরিসীম। সারা বছর আউশ, আমন, বোরো মিলে মোট ধান উৎপাদিত হয় প্রায় ৩৯৬.৪৪ লাখ মেট্রিক টন। এদেশের মোট কৃষিজীবীর শতকরা ৯০ ভাগ লোক ধান চাষের সাথে জড়িত। নিচু জলাবদ্ধ জমি যেখানে অন্য ফসলের চাষ করা, যায় না সেখানেও ধানের চাষ করা হয়। ধান ও চাল সংক্রান্ত ব্যবসা এবং উন্নতমানের সুগন্ধিযুক্ত চাল বিদেশে রপ্তানির মাধ্যমে বহুলোকের কর্মসংস্থানের ব্যবস্থা হচ্ছে। ধান প্রক্রিয়াজাতকরণে এদেশের গ্রামের মহিলারাও কর্মসংস্থানে সম্পৃক্ত থাকে। দেশের খাদ্য চাহিদার ৯৫ শতাংশ পূরণের পাশাপাশি ধানের কুঁড়া থেকে ভোজ্যতেল তৈরি করা হচ্ছে, যাতে ১০% তেল রয়েছে। ধানের তুষ দিয়ে চারকোল জ্বালানি এবং খড় দ্বারা ঘরের ছাউনি ও বেড়া তৈরি করা হয়। চাল হতে প্রাপ্ত স্টার্চ কাপড়ে ব্যবহৃত হয়। এছাড়াও গোখাদ্য ও জ্বালানি হিসেবে ধানের খড় ক্রয়-বিক্রয় করা হয়। সুতরাং আলোচনার পরিপ্রেক্ষিতে বলা যায়, বাংলাদেশে ধানের অর্থনৈতিক চাহিদা অপরিসীম।"
        }
      ]
    },
    {
      "number": "7",
      "uddipok": "",
      "tag": "RPCP 25",
      "sub_questions": [
        {
          "label": "ক",
          "question": "জিনিং কী?",
          "explanation": "বীজতুলা থেকে আঁশ বা লিন্ট (lint) আলাদা করাই হলো জিনিং (Ginning) |"
        },
        {
          "label": "খ",
          "question": "পেয়ারাকে গরিবের আপেল বলা হয় কেন?",
          "explanation": "পেয়ারা একটি অত্যন্ত পুষ্টিকর ফল যা খাদ্যপ্রাণ 'সি' এবং পেকটিন সমৃদ্ধ। এছাড়া পেয়ারা ক্যালসিয়াম ও ফসফরাস সমৃদ্ধ। পেয়ারায় আপেলের চেয়ে বেশি পুষ্টিগুণ বিদ্যমান। কিন্তু পেয়ারার দাম আপেলের চেয়ে কম। তাই পেয়ারাকে গরিবের আপেল বলা হয়।"
        },
        {
          "label": "গ",
          "question": "প্রদর্শিত চিত্র 'A' উপকরণ ব্যবহার করে প্রচলিত পদ্ধতিতে আখের বিভিন্ন রোপণ কৌশলের নকশা এঁকে দেখাও।",
          "explanation": "চিত্র-A হলো আখের বীজ। আখের বীজ ব্যবহার করে প্রচলিত ৪টি পদ্ধতিতে যেমন- এক সারি, দেড়া, দুইসারি ও আঁকাবাঁকা রোপণ করা যায়। নিচে প্রচলিত পদ্ধতিগুলোর বিভিন্ন রোপণ কৌশলের নকশা এঁকে দেখানো হলো-"
        },
        {
          "label": "ঘ",
          "question": "প্রদর্শিত চিত্র 'B' এর চাষ পদ্ধতিটি প্রচলিত আখ চাষ পদ্ধতি। থেকে মৌলিকভাবে ভিন্ন\"-বিশ্লেষণ করো।",
          "explanation": "চিত্র-B এর চাষ পদ্ধতিটি হলো রোপা বা এসটিপি পদ্ধতি। রোপা বা এসটিপি পদ্ধতি হলো আখের সবচেয়ে আধুনিক বা উন্নত পদ্ধতি। এই পদ্ধতিতে এক চোখ বিশিষ্ট আখখন্ড পলিথিন ব্যাগে কিংবা দু'চোখ বিশিষ্ট আখখন্ড বীজতলায় লাগিয়ে চারা তৈরি করা হয়ে থাকে। বীজ রোপণ বা বপনের পূর্বে ব্যাভিস্টিন, এরাটন নামক ছত্রাকনাশক দ্বারা শোধন করায় রোগবালাই মুক্ত থাকে। আখের বীজ রোপণের পূর্বে বীজ শোধন করলে আখে বিভিন্ন রকম পোকামাকড় যেমন- কাণ্ডের মাজরা পোকা, পিঙ্গল মাজরা পোকা, ডগার মাজরা পোকা, উইপোকা ইত্যাদির আক্রমণ হ্রাস পায়। এছাড়াও সঠিকভাবে আখের আন্তঃপরিচর্যা করায় আখের মারাত্মক রোগসমূহের আক্রমণও কমে যায়। ফলে ছত্রাকনাশক কম লাগায় উৎপাদন ব্যয়ও কমে যায়। এছাড়াও এসটিপি পদ্ধতিতে চারা তৈরি করে রোপণ করায় আখের উৎপাদন বৃদ্ধি পায়। সনাতন পদ্ধতিতে চারা উৎপাদন না করে আখখন্ড সরাসরি মাটিতে লাগানো হয়। এমনকি এগুলো শোধনও করা হয় না। প্রয়োজনীয় ব্যবস্থাপনা না নেওয়ায় অধিক ফলন হয় না। পরিশেষে বলা যায়, রোপা পদ্ধতিতে চাষ করায় রোগ ও পোকা দ্বারা আখ আক্রান্ত না হওয়ায় সনাতন পদ্ধতির চেয়ে আখের ফলন বেশি হয়। তাই রোপা পদ্ধতিটি প্রচলিত চাষ পদ্ধতি থেকে মৌলিকভাবে ভিন্ন।"
        }
      ]
    },
    {
      "number": "8",
      "uddipok": "ফল সংরক্ষণ পদ্ধতি 'A': কাঁচা বা পরিণত অস্থায় লবণ ও ভিনেগারের সাহায্যে সংরক্ষণ। ফল সংরক্ষণ পদ্ধতি 'B': ৪৫% ফলের রসের সাথে চিনি ব্যবহার করে সংরক্ষণ।",
      "tag": "RPCP 25",
      "sub_questions": [
        {
          "label": "ক",
          "question": "মোরবা কী?",
          "explanation": "সঠিক পরিপক্বতায় সংগৃহীত গোটা ফল বা বড় করে কাটা ফলের টুকরা ঘন চিনির দ্রবণে জ্বাল দিয়ে নরম ও স্বচ্ছ করে নিয়ে যে খাদ্যবস্তু তৈরি করা হয়, তাই মোরব্বা।"
        },
        {
          "label": "খ",
          "question": "ফল বাজারজাতকরণের গ্রেডিং করা হয় কেন?",
          "explanation": "প্রাথমিকভাবে বাছাই করার পর ফল ও শাকসবজির আকার, আকৃতি, রং, পক্কতা, আঘাতজনিত ক্ষত ইত্যাদি বিষয়ের ওপর ভিত্তি করে ভাগ করাকে গ্রেডিং বলে। ফল ও শাকসবজি দীর্ঘদিন সংরক্ষণের জন্য গ্রেডিং করা আবশ্যক। গ্রেডিং করে পচা, রোগাক্রান্ত ফল ও শাকসবজি বাছাই করে তা বাদ দেওয়া হয়, ফলে অন্য ফল ও শাকসবজির পচন রোধ হয়। পক্কতার ওপর ভিত্তি করে অধিক পাকা, কম পাকা ও কাঁচা ফলমূল আলাদা করে নিলে ক্রেতা ও বিক্রেতা উভয়ের পক্ষেই সঠিক মূল্য নির্ধারণে সুবিধা হয় এবং উভয়েই লাভবান হয়।"
        },
        {
          "label": "গ",
          "question": "ফল সংরক্ষণের 'A' পদ্ধতিটি ব্যাখ্যা করো।",
          "explanation": "উদ্দীপকের ফল সংরক্ষণে 'A' পদ্ধতিটি হলো আচার ও চাটনি তৈরি করে সংরক্ষণ। বিভিন্ন রকম মশলা ফলের সাথে মাখিয়ে সরিষার তেল বা ভিনেগারে ডুবিয়ে আচার তৈরি করা যায়। এছাড়াও প্রায় শুকনো ফল বা সবজির সঙ্গে লবণ, সরিষার তেল ও ভিনেগার মিশিয়ে সংরক্ষণ করা হয়। এ পদ্ধতিতে ফল বা সবজির জলীয় অংশ কমে সংরক্ষণ ক্ষমতা বেড়ে যায়। দীর্ঘদিন সংরক্ষণ করার জন্য চাটনিতে সোডিয়াম বেনজোয়েট (০.৬%) মেশানো হয়। কুল, লেবু, জলপাইয়ের আচার তৈরিতে বিভিন্ন মশলা যেমন-সরিষা, আদা, রসুন, হলুদ, মরিচ, মেথি, কালিজিরা ইত্যাদি ব্যবহার করা হয়। পরিমিত মশলা সরিষার তেলে ভেজে নিয়ে তেল সহকারে কাঁচের বোতলে ঢেলে দিয়ে তাতে ফলের টুকরোগুলো ভরতে হয় এবং সবশেষে আরো তেল ঢেলে টুকরোগুলো ডুবিয়ে দিতে হয়। এরপর ক্রমাগত কয়েকদিন রোদে দিলে আচার সঠিক স্বাদে, গন্ধে ও গঠন প্রকৃতিতে তৈরি হয়ে যায়। সুতরাং, উল্লিখিতভাবে আচার তৈরির মাধ্যমে ফল সংরক্ষণ করা যায়।"
        },
        {
          "label": "ঘ",
          "question": "দীর্ঘসময় ফল সংরক্ষণের জন্য কোন পদ্ধতিটি বেশি উপযোগী? তোমার মতামত দাও।",
          "explanation": "উদ্দীপকের ফল সংরক্ষণের 'A' পদ্ধতিটি হলো আচার ও চাটনি তৈরি করে সংরক্ষণ। 'B' পদ্ধতিটি হলো জেলি তৈরি করে ফল সংরক্ষণ। জেলি হচ্ছে কঠিন ও তরল অবস্থার মাঝামাঝি স্বচ্ছ চকচকে পদার্থ যা ফলের রস ও চিনি সহকারে সিদ্ধ করে তৈরি করা হয়। জেলি তৈরি করার প্রয়োজনীয় উপকরণ হলো ফলের রস, চিনি, পানি, লেবুর রস সাইট্রিক এসিড। ফলের রস চিনি দিয়ে ভালোভাবে চুলায় জাল দিয়ে হাড়ি ফেনায় ভরে গেলে লেবুর রস ও সাইট্রিক এসিড দিয়ে নামিয়ে ফেলতে হবে। বাটির পানিতে ১ ফোঁটা জেলি দিলে যদি জমে যায় তাহলে জেলি সঠিকভাবে তৈরি হয়েছে বোঝা যাবে। তারপর চুলা থেকে নামিয়ে রাখতে হবে। জেলি বোতলে সংরক্ষিত অবস্থায় ৫-৬ মাস সংরক্ষণ করা যায়। জেলি ও আচার বা চাটনির মধ্যে আচার বা চাটনী তুলনামূলক বেশি দিন সংরক্ষণ করা যায়। আচারে লবণ, সরিষার তেল ও ভিনেগার থাকে। ভিনেগার একটি উচ্চ সংরক্ষণশীল এসিড। যা খাদ্যকে অনেক দিন পর্যন্ত সংরক্ষণ করতে সাহায্য করে। এছাড়া সরিষার তেল ও লবণ এর কারণেও আচার বেশিদিন সংরক্ষিত থাকে। কারণ এগুলো ক্ষতিকর জীবাণুর আক্রমণ থেকে আচারকে সুরক্ষিত রাখে। এছাড়াও চাটনিকে দীর্ঘদিন সংরক্ষণের জন্য সোডিয়াম বেনজোয়েট (০.৬%) মেশানো হয়। উক্ত উপকরণগুলো দ্বারা তৈরিকৃত আচার বা চাটনি কাঁচের বোতলে স্বাভাবিক তাপমাত্রায় ৬ মাস এবং রেফ্রিজারেটরে ২-৩ বছর 'সংরক্ষণ করা যায়। অন্যদিকে জেলি ও কাঁচের বোতলে স্বাভাবিক তাপমাত্রায় ৩- ৪ দিন এবং রেফ্রিজারেটরে ৬ মাস পর্যন্ত সংরক্ষণ করা যায়। উপরের আলোচনা হতে বলা যায়, দীর্ঘসময় সংরক্ষণের জন্য প্রদত্ত দুটি পদ্ধতির মধ্যে 'A' পদ্ধতিটি অর্থাৎ ফল আচার বা চাটনি তৈরিতে উচ্চ সংরক্ষণশীল দ্রব্য ব্যবহার করায় এটি দীর্ঘদিন সংরক্ষণ করা যায়।"
        }
      ]
    }
  ]
}