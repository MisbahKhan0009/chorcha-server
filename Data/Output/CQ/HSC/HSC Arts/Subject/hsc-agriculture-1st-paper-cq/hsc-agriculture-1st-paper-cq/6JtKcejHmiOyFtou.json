{
  "title": "ঢাকা রেসিডেনসিয়াল কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "নঈম এর বাবা একজন অভিজ্ঞ কৃষক। নঈম তার বাবার সাথে বাংলাদেশ কৃষি বিশ্ববিদ্যালয়ে ভর্তি হতে এসেছে। সে তার বাবার সাথে কৃষি বিশ্ববিদ্যালয়ের বিভিন্ন জায়গা ঘুরে ঘুরে দেখে। সেখানে সে বিভিন্ন ধরনের ফুল, ফল, শাক-সবজি ও অন্যান্য গাছের চারা দেখে মুগ্ধ হয়।",
      "tag": "DRMC 25",
      "sub_questions": [
        {
          "label": "ক",
          "question": "বাংলাদেশের দুইটি কৃষি বিষয়ক গবেষণা প্রতিষ্ঠানের নাম লেখো।",
          "explanation": "বাংলাদেশের দুইটি কৃষি বিষয়ক গবেষণা প্রতিষ্ঠান হলো- i. Bangladesh Rice Research Institute (BRRI). ii. Bangladesh Agricultural Research Institute (BARI)"
        },
        {
          "label": "খ",
          "question": "",
          "explanation": "কৃষক মাঠ স্কুল হলো কৃষকদের প্রশিক্ষণ দেওয়ার একটি কেন্দ্র। সাধারণত ফসলের ব্যবস্থাপনা' কলাকৌশলের ওপর কৃষকদের দক্ষ করে গড়ে তোলার উদ্দেশ্যে ৫০ জন কৃষক-কৃষাণিকে মৌসুমব্যাপী, ২০টি অধিবেশনের মাধ্যমে হাতে কলমে প্রশিক্ষণ দেওয়া হয়। প্রশিক্ষকদের কাছ থেকে শিক্ষা গ্রহণ করে প্রশিক্ষণার্থীর একাকী বা দলীয়ভাবে পরীক্ষা প্লট ও প্রদর্শনী প্লট স্থাপন করে অর্জিত জ্ঞান বাস্তবভাবে প্রয়োগ কতে পারেন।"
        },
        {
          "label": "গ",
          "question": "উক্ত বিশ্ববিদ্যালয় থেকে নঈম ও তার বাবা কীভাবে উপকৃত হতে পারবে?",
          "explanation": "উদ্দীপকে বর্ণিত বিশ্ববিদ্যালয়টি হলো বাংলাদেশ কৃষি বিশ্ববিদ্যালয়। এ বিশ্ববিদ্যালয়ের অধীন ৬টি অনুষদের ছাত্র-ছাত্রীদের স্ব-স্ব বিষয়ের ওপর ৪ বছর মেয়াদি স্নাতক ডিগ্রি প্রদান করা এ বিশ্ববিদ্যালয়ের প্রধান শিক্ষা কার্যক্রম। এছাড়াও এ বিশ্ববিদ্যালয়ের, অন্যান্য শিক্ষা কার্যক্রম হলো- i. স্নাতকোত্তর ও পিএইচডি শিক্ষাক্রম পরিচালনা করা। ii. শিক্ষক ও ছাত্র-ছাত্রীদের জন্যে বিভিন্ন বিষয়ের গবেষণার ফলাফল শীর্ষক কর্মশালার আয়োজন করা। iii. শিক্ষার্থীদের জ্ঞানের পরিধি বাড়ানোর জন্য বিশ্ববিদ্যালয়ের বৃহৎ গ্রন্থাগারে দেশি-বিদেশি বিভিন্ন ধরনের পুস্তক, জার্নাল, থিসিস, 'লিফলেট, পত্রপত্রিকা ইত্যাদির ব্যবস্থা রাখা। বাংলাদেশ কৃষি বিশ্ববিদ্যালয় দেশের কৃষিশিক্ষা ও গবেষণার সর্বোচ্চ বিদ্যাপীঠ। বিশ্ববিদ্যালয়টি কৃষির বিভিন্ন বিষয়ে মৌলিক ও ফলিত গবেষণা পরিচালনা করে কৃষি শিক্ষার উন্নয়নে 'গুরুত্বপূর্ণ ভূমিকা রাখে। নঈম এ বিশ্ববিদ্যালয়ের মাধ্যমে ফসল উৎপাদনের কলাকৌশল, অধিক ফলনশীল ফসলের জাত উদ্ভাবন, প্রযুক্তিগত সম্প্রসারণ, উন্নত বীজ ও জাত নির্বাচন, কৃষি সমস্যা দূরীকরণ ইত্যাদি সম্পর্কে জানতে পারবে। সেচের উন্নত পদ্ধতি ও কার্যকারিতা বৃদ্ধি, গাছের রোপণ ও পোকা দমনের পরিবেশসম্মত উপায়, অঙ্গজ উপায়ে চারা উৎপাদন কৌশল, ফসল সংরক্ষণ কৌশল ইত্যাদি সম্পর্কেও সে জ্ঞান অর্জন করতে পারবে। এছাড়াও গবাদিপশু, পোল্ট্রি, মৎস্য ইত্যাদির উন্নত চাষপদ্ধতি সম্বন্ধে জ্ঞান অর্জন করতে পারবে। নঈম এর পাশাপাশি গবেষণা, প্রশিক্ষণ ও সম্প্রসারণ কার্যক্রমে অংশগ্রহণ করেও অনেক কিছু শিখতে পারবে। অন্যদিকে, নঈমের বাবা একজন অভিজ্ঞ কৃষক। সন্তানের বিশ্ববিদ্যালয়ের শিক্ষা দ্বারা তিনিও উপকৃত হবে। তিনি নিজে আরও বৈজ্ঞানিক বিষয়, চাষাবাদ পদ্ধতি সম্পর্কে জানতে পারবেন এবং অন্যদেরও জানাতে পারবেন। এতে তার অভিজ্ঞতার পরিধি আরও বাড়বে।"
        },
        {
          "label": "ঘ",
          "question": "",
          "explanation": "নঈমের বাবা একজন অভিজ্ঞ কৃষক। বাংলাদেশের গ্রামাঞ্চলের কৃষকরা আধুনিক সুবিধাবঞ্চিত এবং প্রয়োজনে তারা সঠিক পরামর্শটিও পায় না। এ ধরনের পরিস্থিতিতে নঈমের বাবা একজন গুরুত্বপূর্ণ ব্যক্তি হিসেবে অবদান রাখেন। তিনি সঠিক পরামর্শ প্রদানের জন্য নিকটস্থ কৃষি সম্প্রসারণ কর্মকর্তাদের সাথে যোগাযোগ করে নতুন নতুন প্রযুক্তি সম্পর্কে খোঁজখবর রাখেন। এছাড়াও তিনি বিভিন্ন গণমাধ্যম থেকেও তথ্য সংগ্রহ করে নিজের জ্ঞানভাণ্ডার সমৃদ্ধ করেন। তিনি ফসল উৎপাদন, মৎস্য চাষ, গবাদিপশু পালন এবং বনায়ন সম্পর্কিত সমস্যার কারণ সহজে চিহ্নিত করে বাস্তব অভিজ্ঞতার ভিত্তিতে এলাকার কৃষকদের সমস্যার সমাধান দিয়ে থাকেন। মোটকথা, তিনি একজন স্থানীয় তথ্যভাণ্ডার হিসেবে কাজ করে কৃষকদের প্রয়োজনীয় পরামর্শ প্রদান করেন। কৃষকদের পরামর্শ প্রদানের জন্য তিনি মাঝে মাঝে কৃষক সভারও ব‍্যবস্থা করেন। যাতে কৃষকরা সর্বশেষ প্রযুক্তিগুলো সম্পর্কেও ধারণা অর্জন করতে পারে। তার এসকল কার্যক্রমের ফলে দেশের অন্যান্য কৃষকরা সঠিক পরামর্শ পায়; নানা ধরনের প্রযুক্তি ব্যবহারের সাহস পায় এবং নিশ্চয়তা পায়। ফলে দেশের উৎপাদনের চাকা সবসময় সচল থাকে। দেশ অর্থনৈতিকভাবে এগিয়ে যায় এবং এভাবেই কোন দেশের সমৃদ্ধিতে ভূমিকা রাখেন।"
        }
      ]
    },
    {
      "number": "2",
      "uddipok": "আলম সাহেব ফসল চাষের জন্য তার জমির মাটি পরীক্ষা করতে কৃষি অফিসে গেলেন। কৃষি কর্মকর্তা ল্যাবে মাটির দ্রবণ তৈরি করে তাতে নীল রঙের লিটমাস পেপার ভুবালেন। এতে লিটমাস পেপারের বর্ণ লাল হয়ে গেল। কৃষি কর্মকর্তা বললেন, \"অধিক বৃষ্টিপাত বা সেচ প্রদান এবং কিছু সার প্রয়োগের ফলে মাটির এ অবস্থা হতে পারে\"।",
      "tag": "DRMC 25",
      "sub_questions": [
        {
          "label": "ক",
          "question": "মাটির pH কাকে বলে?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমকে মাটির pH বলে।"
        },
        {
          "label": "খ",
          "question": "আলমের জমিতে ফসল চাষের সম্ভাবনা কেমন তা ব্যাখ্যা করো।",
          "explanation": "আলম সাহেবের ফসলের জমি অম্লীয়। অম্লীয় মাটিতে অ্যালুমিনিয়াম ও ম্যাঙ্গানিজ বৃদ্ধি পেয়ে কোনো কোনো ফসলে বিষক্রিয়া হতে পারে। মাটিতে গ্রহণযোগ্য পুষ্টি উপাদানের পরিমাণ পর্যায়ক্রমে কমতে থাকে। এছাড়াও অণুজীবের কার্যক্ষমতা কমে যায়, ফসলের রোগ বৃদ্ধি পেতে পারে। ফসলের বৃদ্ধি ও ফলন হ্রাস পায়। তাই বলা যায়, আলম সাহেবের জমিতে অম্লত্বের প্রভাবে ফসল চাষ করলেও তা লাভজনক হবে না।"
        },
        {
          "label": "গ",
          "question": "আলমের জমির মাটির বৈশিষ্ট্য বর্ণনা করো।",
          "explanation": "আলম সাহেবের জমির মাটি অম্লীয়। অম্ল মাটিতে নিচের বৈশিষ্ট্যসমূহ লক্ষ করা যায়- ১. মাটির pH ৭.০ এর কম হয়। ২. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। ৩. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। ৪. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। ৫. তীব্র অম্লীয় মাটিতে অণুজীবের কার্যাবলি কমে যায়। ৬. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। ৭. ছত্রাকের কার্যাবলি বেড়ে যায়। ৮. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ৯. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে। যায়।"
        },
        {
          "label": "ঘ",
          "question": "কৃষি কর্মকর্তার মন্তব্যটি বিশ্লেষণ করো।",
          "explanation": "আলম সাহেবের জমিতে অন্নত্বের সৃষ্টি হয়েছে। কৃষি কর্মকর্তার মতে অধিক বৃষ্টিপাত বা সেচ প্রদান এবং কিছু সার প্রয়োগের ফলে মাটির এই অবস্থা হতে পারে। মাটিতে অম্লত্ব সৃষ্টির প্রধান কারণ অম্লীয় শিলা। এছাড়াও অম্লীয় সারের ব্যবহার, অধিক বৃষ্টিপাত ও সেচের জন্য ক্ষারক বস্তুর চুয়ানির ফলে মাটিতে অম্লত্বে সৃষ্টি হতে পারে। অধিক বৃষ্টিপাত সম্পন্ন এলাকায় বৃষ্টির পানি ক্যালসিয়াম ও ম্যাগনেসিয়ামের চুয়ানি ঘটায়। ফলে মাটির উপরের স্তরে Fe, Al, Zn, Mg এর দ্রবণীয়তা বৃদ্ধি পাওয়ায় অম্লত্বের সৃষ্টি হয়। একইভাবে জমিতে অধিক সেচ দিলে সেচের পানিতে আয়রণ বা অ্যালুমিনিয়াম থাকলে মাটিতে অম্লত্ব সৃষ্টি হয়। মাটিতে দীর্ঘদিন অম্লীয় সার যেমন- ইউরিয়া, অ্যামেনিয়াম সালফেট, ফেরাস সালফেট ব্যবহার করা হলে জমিতে অম্লত্ব বৃদ্ধি পায়।' আলম সাহেবের জমির মাটির দ্রবণ নীল লিটনমাসকে লাল করে। অর্থাৎ তার জমির মাটি অম্লীয়। মাটিতে অম্লত্ব সৃষ্টির কারণসমূহ পর্যালোচনা করলে বলা যায় কৃষি কর্মকর্তার মন্তব্যটি যথার্থ।"
        }
      ]
    },
    {
      "number": "3",
      "uddipok": "বজলু বিশ্বাস এক খন্ড জমিতে প্রচলিত পদ্ধতিতে ধান চাষ করেন। অন্যদিকে তার ভাই ফজলু বিশ্বাস SRI পদ্ধতিতে ধান চাষ করেন এবং পানি সচে AWD পদ্ধতি প্রয়োগ করেন।",
      "tag": "DRMC 25",
      "sub_questions": [
        {
          "label": "ক",
          "question": "AWD এর পূর্ণরূপ লেখো।",
          "explanation": "AWD এর পূর্ণরূপ হলো Alternate Wetting and Drying."
        },
        {
          "label": "খ",
          "question": "অতিরিক্ত পানি ফসলের জন্য ক্ষতিকর কেন?",
          "explanation": "পানি সেচ ফসলের বৃদ্ধির জন্য, উপকারী। কিন্তু অতিরিক্ত পানি ফসলের জন্য খুব ক্ষতিকর। অতিরিক্ত পানি জমে থাকার ফলে উদ্ভিদের গোড়া ও শিকড় পচে যায়, মাটির সংযুক্তি আলগা হয়ে যায়। মাটির অণুচ্ছিদ্র বন্ধ হয়ে বায়ু চলাচল কমে যায়। ফলে ফসলের বৃদ্ধি ব্যাহত হয় ও উৎপাদন হ্রাস পায়। তাই বলা যায়, অতিরিক্ত পানি ফসলের জন্যে ক্ষতিকর।"
        },
        {
          "label": "গ",
          "question": "ফজলু বিশ্বাসের গৃহীত সেচ পদ্ধতিটি চিত্রসহ বর্ণনা করো।",
          "explanation": "ফজলে বিশ্বাসের গৃহীত সেচ পদ্ধতিটি হলো AWD। নিম্নে AWD পদ্ধতিতে ধানক্ষেতে সেচ প্রয়োগের চিত্রসহ বর্ণনা করা হলো- ধাপ-১: জমি তৈরি ও চারা রোপণ- বীজতলাসহ ধান রোপণের আগে জমি তৈরির সময় জমি ভালোভাবে সমতল করে নিতে হবে। তারপর ধানের চারা রোপণ করতে হবে। ধাপ-২: পাইপ বসানো রোপণের ৭-১০ দিন পর জমির আইল থেকে ১-২ লাইন পর ধানের ৪ গুছির মাঝে ফাঁকা জায়গায় গর্ত করে পিভিসি পাইপের ছিদ্রবিহীন ১০ সেমি অংশ মাটির উপরে এবং ছিদ্রযুক্ত ১৫' সেমি অংশ মাটির নিচে খাড়াভাবে জমিতে বসাতে হবে। এক একর জমিতে ২-৩টি পাইপ বসাতে হবে। ধাপ-৩: আগাছা দমন- ধানের চারা রোপণের ১০-১৫ দিন পর্যন্ত জমিতে ২-৪ সেমি দাঁড়ানো পানি রাখতে হবে। তারপর থেকে জমিতে পানি রাখলে ধান ক্ষেতে আগাছা কম হবে। এরপরও এই পদ্ধতিতে সেচ প্রদান করলে ধানক্ষেতে মাঝে মাঝে আগাছার উপদ্রব বেশি হতে পারে। তাই গ্রানাইট দ্বারা আগাছা দমনের প্রয়োজনীয় ব্যবস্থা নিতে হবে। ধাপ-৪: পানি ব্যবস্থাপনা- এই পদ্ধতি চালু করার পর প্রতিবার সেচের সময় জমিতে পানির পরিমাণ ৫-৭ সেমি উচ্চতায় রাখতে হবে। অত:পর জমিতে পানি কমতে কমতে পানির স্তর যখন পর্যবেক্ষণ পাইপের ভেতরের মাটির নিচে ১৫ সেমি নেমে যাবে অর্থাৎ, পাইপের তলার মাটি দেখা যাবে তখন পুনরায় সেচ দিতে হবে। মাটিভেদে এই অবস্থায় আসতে ৫-৮ দিন সময় লাগে। ধাপ-৫: পানি রাখার সময়সীমা- ধান গাছে ফুল আসার এক সপ্তাহ পূর্ব থেকে এক সপ্তাহ পর পর্যন্ত জমিতে সব সময় ৫-৭ সেমি পানি রাখতে হবে। ধাপ-৬: ধান গাছে ফুল পর্যায়ে পানি রাখা- এক সপ্তাহ পর দানা বাঁধার সময় থেকে দানা পরিপক্ক হওয়া পর্যন্ত এই পদ্ধতিতে সেচ দিতে হবে। ধান কাটার ২ সপ্তাহ আগে সেচ বন্ধ করে দিতে হবে। উপরিউক্তভাবে ধানক্ষেতে AWD পদ্ধতিতে সেচ দেওয়া হয়।"
        },
        {
          "label": "ঘ",
          "question": "কে ধান চাষে বেশি লাভবান হবেন? কারণ ব্যাখ্যা করো।",
          "explanation": "নিম্নের অনুরূপঃ রতন মিয়া এস আর আই (SRI) পদ্ধতিতে এবং মানিক মিয়া গতানুগতিক পদ্ধতিতে ধান চাষ করে। গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। গতানুগতিক পদ্ধতিতে চারার রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে সেচে পানি বেশি লাগে। কিন্তু এস আর আই পদ্ধতিতে সেচে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের চেয়ে ১০ দিন আগে ফসল কাটা যায় এবং বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বলা যায়, মানিক মিয়া ও রতন মিয়ার চাষ পদ্ধতির মধ্যে রতন মিয়ার চাষ পদ্ধতি অর্থাৎ SRI পদ্ধতির উপযোগিতা বেশি।"
        }
      ]
    },
    {
      "number": "4",
      "uddipok": "হাবিব সাহেব একজন প্রগতিশীল কৃষক। কৃষির সর্বাধুনিক প্রযুক্তি তিনি ব্যবহার করেন। সম্প্রতি তিনি অণুজীব সার উৎপাদন ও ব্যবহারের উপর একটি প্রশিক্ষণে অংশগ্রহণ করেন। প্রশিক্ষণ শেষে তিনি তার এক খণ্ড জমিতে নীলাভ সবুজ শেওলা সার উৎপাদন করে জমিতে প্রয়োগ করেন। এতে ফসল উৎপাদনে তার অনেক লাভ হয়।",
      "tag": "DRMC 25",
      "sub_questions": [
        {
          "label": "ক",
          "question": "অণুজীব সার কাকে বলে?",
          "explanation": "কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগকৃত সারকে অণুজীব সার বলে।"
        },
        {
          "label": "খ",
          "question": "ফসলের পুষ্টি উপাদান সরবরাহে রাইজোবিয়াম কীভাবে অবদান রাখে? ব্যাখ্যা করো।",
          "explanation": "রাইজোবিয়াম মাটিতে বসবাসকারী এক ধরনের ব্যাকটেরিয়া জীবাণু যা শিম জাতীয় উদ্ভিদের মূলে নডিউল বা গুটি তৈরি করে। রাইজোবিয়াম বায়ুমণ্ডল থেকে নাইট্রোজেন সঞ্চয় করে বেঁচে থাকে। রাইজোবিয়াম এ নাইট্রোজেন অ্যামোনিয়াতে রূপান্তর করে যা উদ্ভিদের জন্য পুষ্টি উপাদান হিসেবে কাজ করে। ফলে ফসলে অতিরিক্ত ইউরিয়া প্রয়োজন হয় না এবং ডাল জাতীয় উদ্ভিদের দানায় আমিষের পরিমাণ বৃদ্ধি পায়।"
        },
        {
          "label": "গ",
          "question": "হাবিব সাহেব কীভাবে উক্ত সার উৎপাদন করেন? পদ্ধতিটি বর্ণনা করো।",
          "explanation": "উদ্দীপকের হাবিব সাহেব তার চাষের জমিতে এ্যাজোলার চাষ করেন। হাবিব যেভাবে তার জমিতে এ্যাজোলা সার তৈরি করেন তা নিচে ব্যাখ্যা করা হলো- এ্যাজোলা সার তৈরির জন্য নির্দিষ্ট মাপের একটি ধানি জমি নির্বাচন করে আগাছা ও আবর্জনা পরিষ্কার করে তা লম্বালম্বি ও আড়াআড়িভাবে চাষ দিয়ে সমান করেন। শামুক বা পোকার কীড়া এ্যাজোলার ক্ষতি করে, তাই শামুক বেছে জমি থেকে সরিয়ে ফেলেন। পোকা দমনের জন্য কার্বোফুরান স্প্রে করেন। এরপর ধানের জমিতে প্রতি হেক্টরে ৮-০ কেজি টিএসপি দ্রুত এ্যাজোলা জন্মানোর জন্য বাঁশের ব্রাশ দিয়ে মাঝেমাঝে সাবধানে নেড়ে দেন। বিভিন্ন উৎস থেকে সংগৃহীত এ্যাজোলা বীজ ১০০-২০০ গ্রাম/বর্গমিটার হারে ধানের ক্ষেতে ছড়িয়ে দেন। উপযুক্ত পরিবেশে ১০-২০ দিনের মধ্যে এ্যাজোলা অঙ্গজ বংশবিস্তারের মাধ্যমে জমিতে রা পানিতে একটি স্তর তৈরি করেন। এভাবে উৎপাদিত এ্যাজোলা জমিতে সার হিসেবে কাজ করে।"
        },
        {
          "label": "ঘ",
          "question": "উল্লিখিত প্রযুক্তি ব্যবহার করে হাবিব সাহেবের যে লাভ হবে তা বিশ্লেষণ করো।",
          "explanation": "নিম্নের অনুরূপঃ বর্তমান বিশ্বে ক্রমবর্ধমান জনসংখ্যার খাদ্য চাহিদা মেটাতে ফসলের উৎপাদন বাড়াতে হচ্ছে। আর ফলন বৃদ্ধিতে ব্যবহৃত হচ্ছে রাসায়নিক সার। এসব সার মাটি, জলাশয়সহ পরিবেশকে ব্যাপকভাবে দূতি করছে। এ সমস্যা নিরসনে অণুজীব সার গুরুত্বপূর্ণ ভূমিকা রাখছে। এ্যাজোলা জলজ ক্ষুদেপানা জাতীয় শ্যাওলা। এটি প্রধানত হেটেরোসিস্ট কোষের মাধ্যমে বায়ুমণ্ডলীয় নাইট্রোজেন আত্মীকরণ করে যা সার হিসেবে প্রতি হেক্টর জমিতে ৩০-৪০ কেজি নাইট্রোজেন সরবরাহ করে। ফলে তা রাসায়নিক ইউরিয়া সারের বিকল্প হিসেবে কাজ করে। পাশাপাশি এ্যাজোলা সার দত্তা, লোহা, ম্যাঙ্গানিজ দ্রবীভূত করে ধান গাছের জন্য সহজলভ্য করে তোলে। এ্যাজোলা জমিতে সেচের পানির বাষ্পীভবন কমায়। এভাবে মাটিতে জৈব পদার্থ যুক্ত করে ফসলের ফলন ও গুণগতমান বৃদ্ধি করে। মাটির উর্বরতা সংরক্ষণ করে। সর্বোপরি, • পরিবেশকে রাসায়নিক সারের প্রভাব থেকে মুক্ত রেখে সুরক্ষা দেয়। উপরিউক্ত আলোচনা থেকে বলা যায়, এ্যাজোলা সারের গুরুত্ব অপরিসীম।"
        }
      ]
    },
    {
      "number": "5",
      "uddipok": "মৌমাছি পালন ও মধু উৎপাদনের ধাপসমূহ নিম্নরূপ- ধাপ-১ ধাপ-২ ধাপ-৩ ধাপ-৪ ধাপ-৫ রাণী মৌমাছি সংগ্রহ রাণী মৌমাছি বাক্সে রাখা মৌ বাক্স উদ্যান স্থাপন রক্ষণাবেক্ষণ মধু আহরণ",
      "tag": "DRMC 25",
      "sub_questions": [
        {
          "label": "ক",
          "question": "সেরিকালচার কী?",
          "explanation": "রেশম সুতা উৎপাদনের লক্ষ্যে রেশম পোকা প্রতিপালনই হলো রেশম চাষ বা সেরিকালচার।"
        },
        {
          "label": "খ",
          "question": "রাণী মৌমাছি চেনার উপায় কী ব্যাখ্যা করো।",
          "explanation": "মৌমাছির কলোনীতে ছোট ডানা, বড় পেট ও আকারে সবচেয়ে বড় মৌমাছিটি হলো রাণী মৌমাছি। প্রতি কলোনীতে একটি রাণী মৌমাছি থাকে। রাণীর শরীর থেকে ফেরোমেন নামক বস্তুর গন্ধ বের হয়। তাই মৌমাছিকে ঘিরে কর্মী ও পুরুষ মৌমাছি থাকে। এভাবে রাণী মৌমাছি চেনা যায়।"
        },
        {
          "label": "গ",
          "question": "উদ্দীপকের ৫ নং ধাপটি বর্ণনা করো।",
          "explanation": "উদ্দীপকের ৫ নং ধাপটি হলো মধু আহরণ। মৌবাক্স থেকে মধু সংগ্রহের কৌশল নিচে ব্যাখ্যা করা হলো- মৌচাকের উপর মোমের সাদা স্তর পড়লে বুঝতে হবে মৌচাক মধুতে পূর্ণ হয়েছে। এ সময় খড়কুটা জ্বালিয়ে মৌচাকের মধু ঘরের উপর হালকা ধোঁয়া দিতে হবে। মধু ঘর থেকে মৌমাছি সরে গিয়ে যখন পাটাতনের উপর বসবে তখন পুরো মৌচাকটি কালো কাপড় দিয়ে ঢেকে দিতে হবে। এরপর একটু একটু করে কাপড় সরাতে হবে এবং মধুঘর' থেকে ফ্রেমসহ একটি একটি করে মৌচাক বের করে আনতে হবে। চাকে মৌমাছি থাকলে ব্রাশের সাহায্যে তা বাচ্চাঘরে ঢুকিয়ে দিতে হবে। কখনো কখনো মৌমাছি মধুঘরে থেকে যায়। এক্ষেত্রে কুইন গেটের সামনে মধুঘর রেখে গিয়ে একটু নাড়াচাড়া করলে বা বাতাস দিলে মৌমাছির বাচ্চা ঘরে ঢুকে যাবে। এবার মধু নিষ্কাশন যন্ত্রের সাহায্যে চাক থেকে মধু সংগ্রহ করতে হবে। পরিষ্কার গামলা বা বালতির উপরে মধুভর্তি চাক রাখতে হবে। তারপর পরিষ্কার শুকনা ছুরি দিয়ে মৌচাকের মধু কোষের উপর থেকে মোমের সাদা স্তরটি কেটে নিতে হবে। এরপর মধু নিষ্কাশন যন্ত্রে ফ্রেমসহ চাকটি বসিয়ে যন্ত্রটির হাতল আস্তে আস্তে ঘুরাতে হবে। ফলে মধু বের হয়ে মধু নিষ্কাশন যন্ত্রে জমা হবে। মধু পরিষ্কার কাপড় দিয়ে ছেঁকে সংরক্ষণ করতে হবে।"
        },
        {
          "label": "ঘ",
          "question": "উদ্দীপকে উল্লিখিত কর্মকাণ্ডের গুরুত্ব ব্যাখ্যা করো।",
          "explanation": "উদ্দীপকে উল্লিখিত কর্মকাণ্ডটি হলো মৌমাছি পালন এবং মধু সংগ্রহ। মৌমাছি পালন ও মধু সংগ্রহের গুরুত্ব নিচে দেওয়া হলো- এর মাধ্যমে তার সরিষার ফলন বাড়ে এবং তিনি মধু বাজারজাত করার মাধ্যমে আত্মকর্মসংস্থানের ব্যবস্থা করেন। মৌমাছি চাষের জন্য ব্যাপক জমির প্রয়োজন হয় না। শুধু জমির আইল বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি বহু ওষুধেই মধু ব্যবহার করা হয়ে থাকে। মৌমাছির চাকের মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকল্প স্থাপন করলে মৌ-বাক্স এবং অন্যান্য সরঞ্জামাদি ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব। সরিষা মাঠে মৌ বাক্স স্থাপন করে সরিষার ফলন ২০-৩০% বৃদ্ধি এবং সরিষার পাশাপাশি মধু বিক্রি করে বাড়তি আয় করা সম্ভব। তাই বলা যায় যে, উদ্দীপকের কার্যক্রম অর্থাৎ সরিষা ক্ষেতে মৌমাছি চাষ ও মধু সংগ্রহের গুরুত্ব অপরিসীম।"
        }
      ]
    },
    {
      "number": "6",
      "uddipok": "বাংলাদেশের জলবায়ু ও মাটির বিবেচনায় ৩টি ফসলের উৎপাদন সংক্রান্ত কিছু তথ্য একটি ছকে দেওয়া হলো। ছকটি অসম্পূর্ণ।",
      "tag": "DRMC 25",
      "sub_questions": [
        {
          "label": "ক",
          "question": "'ঈশ্বরদী-১৬' কী?",
          "explanation": "ঈশ্বরদী-১৬ হলো আখের একটি জাত।"
        },
        {
          "label": "খ",
          "question": "বোলওয়ার্ম কী? ব্যাখ্যা করো।",
          "explanation": "বোলওয়ার্ম হলো তুলায় আক্রমণকারী ক্ষতিকর পোকা। সারাবিশ্বে তুলা উৎপাদনের প্রধান অন্তরায় হলো আমেরিকার বোলওয়ার্ম। এছাড়াও তুলার পিংক বোলওয়ার্ম আক্রমণ করে থাকে। পোকার কীড়া গাছের ডগা, কুঁড়ি, ফুল এবং কচি বোল ছিদ্র করে। ফলে গাছের ডগা ঢলে পড়ে এবং শুকিয়ে যায়। পরে কুঁড়ি, ফুল এবং বোল ঝরে যায়।"
        },
        {
          "label": "গ",
          "question": "ছকটির ১-৬ পর্যন্ত শূন্যস্থানগুলি লিপিবদ্ধ করো।",
          "explanation": "নিচে বোরো ধান, তুলা ও আখের রোপণ বা বপন, বীজের হার ও ফলন সংক্রান্ত ছকটি পূরণ করা হলো-"
        },
        {
          "label": "ঘ",
          "question": "ছকে উল্লিখিত চিনি উৎপাদনকারী ফসলটির গুরুত্ব ব্যাখ্যা করো।",
          "explanation": "তাছকে উল্লিখিত চিনি উৎপাদনকারী ফসলটি হলো আখ। ১. আখ বাংলাদেশের দ্বিতীয় অর্থকরী ফসল। আমাদের দেশে প্রায় ১ লাখ ১৩ হাজার হেক্টর জমিতে আখের চাষ হয়। ২. আখের গড় ফলন হেক্টর প্রতি ৪৫-৭৫ টন। উন্নত পদ্ধতিতে চাষাবাদ করে ফলন আরও ১০-১৫% বৃদ্ধি করা সম্ভব। ৩. আখের রস দিয়ে চিনি, গুড়, সিরাপ উৎপাদন করা যায়। ৪. আখের রস থেকে চিনি উৎপাদন করার পর প্রায় ২.৫%-৪% মোলাসেস পাওয়া যায়। মোলাসেস থেকে বিউটিনাস, এসিটোন, গ্লিসারিন, এসিটিক এসিড ও অ্যালকোহল তৈরি করা যায়। ৫. চিনি কলের ছাঁকনি বা ফিল্টার থেকে প্রাপ্ত কাদার ন্যায় প্রায় ২-৩.৫% প্রেসমাড পাওয়া যায়। প্রেসমাডকে জৈবসার হিসেবে ব্যবহার করা যায়। এতে প্রায় ২০% জৈব পদার্থ থাকে। ৬. আখ মাড়াই করার পর আখের ছোবড়া থেকে কাগজ, কৃত্রিম রেশম, ফাইবার বোর্ড, প্লাস্টিক ইত্যাদি শিল্পজাত দ্রব্য তৈরি করা যায়। ৭. আখের শুকনা পাতা ঘরের ছাউনি ও জ্বালানি হিসেবে ব্যবহৃত হয়। ৮. আখের কচি পাতা গোখাদ্য, আখের খণ্ড বীজ হিসেবে ব্যবহৃত হয়। ৯. আখের জমিতে সাথি ফসল হিসেবে ডাল, মশলা কিংবা তেল ফসল চাষ করা যায়। ১০. অধিক আখ উৎপাদনের মাধ্যমে চিনি শিল্পের সম্প্রসারণ করার পাশাপাশি কর্মসংস্থানও সৃষ্টি করা সম্ভব। ১১. ছোবড়া পোড়ানো ছাইয়ে ৮% পটাশ থাকে যা জৈব সার হিসেবে ব্যবহার করা যায়। ১২. চিটাগুড় পশুখাদ্য হিসেবে ব্যবহৃত হয়।"
        }
      ]
    },
    {
      "number": "7",
      "uddipok": "নিচের চিত্র দুইটি লক্ষ করো এবং প্রশ্নগুলোর উত্তর দাও:",
      "tag": "DRMC 25",
      "sub_questions": [
        {
          "label": "ক",
          "question": "আধুনিক ধান কাকে বলে?",
          "explanation": "উফশী ধানে যখন প্রয়োজনীয় বিশেষ গুণাগুণ যেমন- রোগবালাই সহনশীলতা, স্বল্প জীবনকাল, চিকন চাল, খরা, লবণাক্ততা ও জলমগ্নতা সহিষ্ণু ইত্যাদি সংযোজিত হয়, তখন তাকে আধুনিক ধান বলে।"
        },
        {
          "label": "খ",
          "question": "হপার বার্ন কী? ব্যাখ্যা করো।",
          "explanation": "ধানের বাদামি গাছ ফড়িং আক্রমণ করলে কীড়া ও পূর্ণবয়স্ক পোকা উভয়ই ধান গাছের গোড়ায় বসে রস শুষে খায়। আক্রমণ তীব্র হলে গাছ প্রথমে হলুদ হয় ও পরে শুকিয়ে যায়। এই পর্যায়ে ধানক্ষেত দূর থেকে পুড়ে যাওয়ার মতে দেখায়, একে হপার বার্ন বলা হয়।"
        },
        {
          "label": "গ",
          "question": "",
          "explanation": "চিত্র-২ এর পোকাটি হলো ধানের পামরী পোকা। পামরী পোকা ধান ফসলের ব্যাপক ক্ষতি সাধন করে। পামরী পোকার ক্ষতিকর প্রভাব নিচে বিশ্লেষণ করা হলো- বাংলাদেশ কৃষিপ্রধান দেশ এবং ধান হলো প্রধান খাদ্য শস্য। দেশের মোট আবাদি জমির প্রায় ৭০-৮০ ভাগ ফসলি জমিতে ধান চাষ হয়। ধান থেকে চাল, চাল থেকে ভাত হয় যা আমাদের প্রধান খাদ্য। দেশের মানুষের চালের চাহিদা পূরণ করে অতিরিক্ত চাল বিদেশে রপ্তানি করে বৈদেশিক মুদ্রা অর্জন করা যায়। বাংলাদেশের প্রেক্ষাপটে ধান চাষ অনেক লাভজনক। কারণ বাংলাদেশের আবহাওয়া ও জলবায়ু ধান চাষের জন্য উপযোগী। কিন্তু প্রতিবছর সিংহভাগ ধান ক্ষতিগ্রস্ত হয় বিভিন্ন ক্ষতিকারক পোকার আক্রমণে। ধানের ক্ষতিকর পোকার মধ্যে রয়েছে মাজরা পোকা, পামরী পোকা, বাদামি ঘাস ফড়িং, চুঙ্গি পোকা ইত্যাদি। পামরী পোকা তার মধ্যে অন্যতম। পামরী পোকার কীড়া ধানের পাতার ভিতর ছিদ্র করে এবং পূর্ণ বয়স্ক পোকা পাতার সবুজ অংশ কুড়ে কুড়ে খায়। এভাবে খাওয়ার ফলে পাতা সাদা দেখা যায়। বিশেষ করে বাংলাদেশের দক্ষিণ-পশ্চিমাঞ্চলে আমন ধানের জমিতে প্রায়শই পামরী পোকার আক্রমণ দেখা যায়। এই পোকা আক্রমণের ফলে ধানের ফলন, একেবারে কমে যায়। কৃষকরা আর্থিক ক্ষতির সম্মুখীন হন ফলে দেশে খাদ্য সংকট সৃষ্টি হয় এবং দেশের অর্থনীতি ক্ষতিগ্রস্থ হয়। উপরিউক্ত আলোচনা থেকে দেখা যাচ্ছে যে, বাংলাদেশের প্রেক্ষাপটে পামরী পোকার ক্ষতিকর প্রভাব মারাত্মক।"
        },
        {
          "label": "ঘ",
          "question": "কীটনাশক প্রয়োগ না করে পোকা দুইটি দমনে যে ধরনের ব্যবস্থা নেয়া যায় তা ব্যাখ্যা করো।",
          "explanation": "উদ্দীপকের চিত্র-১ এ পাটের বিছাপোকা এবং চিত্র-২ এ ধানের পামরী পোকা দেখানো হয়ছে। কীটনাশক প্রয়োগ না করে পোকা দুইটি দমনে যে ধরনের ব্যবস্থা নেওয়া সম্ভব তা নিচে দেওয়া হলো- বিছাপোকা: বিছাপোকা দমনে ডিমের গাদাসহ পাতা তুলে ধ্বংস করতে হবে। কীড়াগুলোকে পাতাসহ তুলে পায়ে পিষে কিংবা কেরোসিন মিশ্রিত পানিতে ডুবিয়ে মারতে হবে। আক্রান্ত ক্ষেত থেকে পোকা অন্য ক্ষেতে যাতে না যেতে পারে সেজন্য ক্ষেতের চারদিকের নালায় কেরোসিন মিশ্রিত পানি ঢালা যেতে পারে। পামরী পোকা: ধানক্ষেতে পামরী পোকার আক্রমণ হলে সম্মিলিতভাবে একযোগে হাতজাল দিয়ে পূর্ণবয়স্ক পোকা মেরে ফেলতে হবে। এছাড়া কুশি অবস্থায় পূর্ব পর্যায়ে গাছের পাতায় অনেক ডিম ও কীড়া থাকলে পাতার গোড়া থেকে ৩-৪ সেমি উপর দিয়ে কেটে নষ্ট করে পমরী পোকা দমন করতে হবে।"
        }
      ]
    },
    {
      "number": "8",
      "uddipok": "",
      "tag": "DRMC 25",
      "sub_questions": [
        {
          "label": "ক",
          "question": "ব্লাঞ্জিং কী?",
          "explanation": "শাকসবজি সংরক্ষণ করার উদ্দেশ্যে প্রথমে শাকসবজি কেটে ২-৫ মিনিট ফুটন্ত পানিতে ডুবিয়ে নেওয়ই হলো ব্লাঞ্ছিং।"
        },
        {
          "label": "খ",
          "question": "কিউরিং কেন করা হয় তা ব্যাখ্যা করো।",
          "explanation": "ফেটে যাওয়া বা আঘাতপ্রাপ্ত কন্দজাতীয় মশলা ও সবজির ক্ষত স্থান শুকিয়ে রোগমুক্ত করাকে কিউরিং বলে। শাকসবজি জমি থেকে সংগ্রহ করার সময় কমবেশি আঘাতপ্রাপ্ত হয়। এসব ক্ষতস্থান থেকে পানি বেরিয়ে বা জীবাণু প্রবেশ করে শাকসবজি পচে যেতে পারে। তাই ফসল সংগ্রহের পর বাতাস চলাচল করতে পারে (আপেক্ষিক আর্দ্রতা ৮৫%) এমন স্থানে ২০° সেলসিয়াস তাপমাত্রায় দু-তিন দিন রেখে কিউরিং করলে শাকসবজির ক্ষতস্থান সেরে উঠে এবং সংরক্ষণকাল বেড়ে যায়। এ কারণে সবজিতে কিউরিং করা হয়।"
        },
        {
          "label": "গ",
          "question": "উদ্দীপকে দেখানো ২ নং প্রক্রিয়াটি বর্ণনা করো।",
          "explanation": "উদ্দীপকের ছকে ২ নং প্রক্রিয়াটি হলো শুকিয়ে সংরক্ষণ। নিচে ফল শুকিয়ে সংরক্ষণ পদ্ধতিটি ব্যাখ্যা করা হলো- ফল শুকিয়ে সংরক্ষণের প্রক্রিয়াকে বলা হয় নির্জলীকরণ। শুঝিয়ে শাকসবজি সংরক্ষণ একটি সাধারণ পদ্ধতি। ফল শুকিয়ে আর্দ্রতার পরিমাণ কমিয়ে অণুজীবের কর্মক্ষমতা হ্রাসের মাধ্যমে অনেকদিন পর্যন্ত সংরক্ষণ করা যায়। এ পদ্ধতিতে বেশিরভাগ শাকসবজিই লবণ পানিতে ফুটানো হয়। শাকসবজি একটি কাপড়ের মধ্যে বা তারের ঝুড়িতে রেখে ফুটন্ত পানিতে ডুবাতে হয় বা গরম পানির উপর ঝুলিয়ে রেখে ৫ মিনিট বাষ্পায়ন করতে হয়। এরপর পরিষ্কার জায়গায় ১-২ দিন সবজিগুলোকে ভালোভাবে শুকানো হয় যাতে জলীয় অংশের পরিমাণ অর্থাৎ, আর্দ্রতা ৬-৮% এর বেশি না থাকে। এরপর শুকানো সবজিগুলো ছায়াময় স্থানে বাতাসে ঠান্ডা করে পলিব্যাগে ভরে বায়ুরোধী টিন বা কাচের পাত্রে সংরক্ষণ করতে হয়। শাকসবজি শুকিয়ে সংরক্ষণ করলে দীর্ঘদিন সংরক্ষণ করা যায় এবং গুণগতমানও ভালো থাকে।"
        },
        {
          "label": "ঘ",
          "question": "উদ্দীপকে উল্লিখিত পদ্ধতিসমূহের উপযোগিতা ব্যাখ্যা করো।",
          "explanation": "নিম্নের অনুরূপঃ উদ্দীপকের পদ্ধতিগুলো হলো টাটকা অবস্থায়, শুকিয়ে ও প্রক্রিয়াজাত করে ফল সংরক্ষণ। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন। টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্রায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল সংরক্ষণ পদ্ধতিগুলোর প্রয়োজনীয়তা অপরিসীম।"
        }
      ]
    }
  ]
}