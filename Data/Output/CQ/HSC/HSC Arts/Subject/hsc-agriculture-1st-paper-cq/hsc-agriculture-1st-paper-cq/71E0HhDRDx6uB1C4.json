{
  "title": "মাইলস্টোন কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "কৃষিশিক্ষা কী?",
          "explanation": "কৃষিশিক্ষা হলো বিজ্ঞানের একটি শাখা যেখানে কৃষি (ফসল, বৃক্ষ, মাছ, হাঁস-মুরগি, গবাদিপশু), প্রাকৃতিক সম্পদ ও ভূমি ব্যবস্থাপনা বিষয়ক যাবতীয় তথ্য ও জ্ঞান দেওয়া হয়।"
        },
        {
          "label": "খ",
          "question": "আলু কী জাতীয় ফসল? ব্যাখ্যা করো।",
          "explanation": "আলু উদ্যান জাতীয় ফসল। উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। বাণিজ্যিক ভিত্তিতে মাঠে আলু চাষ করা হলেও স্বল্প পরিসরে বাড়ির আশেপাশেও চাষ করা হয়। সবজি জাতীয় ফসল উদ্যান ফসলের অন্তর্ভুক্ত। আলু সবজি হিসেবে খাওয়া হয়। আলু চাষে ও পরিপক্কের পর উত্তোলনের সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এ সকল কারণে আলুকে উদ্যান ফসলের অন্তর্ভুক্ত করা হয়েছে।"
        },
        {
          "label": "গ",
          "question": "উদ্দীপকের ছকে 'ক' ও 'খ' চিহ্নিত ক্ষেত্রগুলো বর্ণনা করো।",
          "explanation": "উদ্দীপকের ছকে 'ক' ও 'খ' ক্ষেত্র দ্বারা যথাক্রমে উদ্যান ফসল ও গবাদিপশুকে নির্দেশ করা হয়েছে। নিচে ক্ষেত্রগুলো ব্যাখ্যা করা হলো- উদ্যান ফসল: সাধারণত বন্যামুক্ত সীমিত জমিতে, উঁচু ও মাঝারি উঁচু জমিতে যেসব ফসলের প্রতিটি গাছকে বিশেষ যত্নসহকারে চাষ করতে হয়, সেসব ফসলকে উদ্যান ফসল বলে। যেমন- ফুলকপি, লেটুস টমেটো,,পেঁপে ইত্যাদি। বাংলাদেশের উৎপাদিত মোট ফসলের প্রায় ৩০% আসে উদ্যান ফসল থেকে। উদ্যান ফসলের প্রতিটি গাছের পৃথক পৃথকভাবে পরিচর্যা করা হয়। এ ফসলের জন্য অনেক ক্ষেত্রে প্রতিটি গাছে খুটি এবং বেড়া বা ঘেরা দিতে হয়। রোপণ কালে আলাদা আলাদা গর্ত করতে হয়। এ ফসল সব এক সাথে পরিপক্ক হয় না বিধায় ধাপে ধাপে সংগ্রহ করা যায়। একটি গাছ হতে ফুল ও ফল দীর্ঘদিন ধরে পাওয়া যায়। উদ্যান ফসল তাজা অবস্থায় ব্যবহার করা যায়। উদ্যান ফসলসমূহ পুষ্টি চাহিদা পূরণে গো-খাদ্য, জ্বালানী ইত্যাদিতে অবদান রেখে অর্থনীতিকে সমৃদ্ধ করে। গবাদিপশু: গবাদিপশু বলতে সেই সব অর্থনৈতিক বা চিত্তবিনোদনগত গুরুত্ব সম্পন্ন পশুকে বোঝায় যাদের গৃহে লালন-পালন করা হয়। যেমন-গরু, ছাগল, ভেড়া ইত্যাদি। দেশের খাদ্য নিরাপত্তা ও কৃষিকাজের জন্য গবাদিপশুর গুরুত্ব অপরিসীম। গবাদিপশু থেকে দুধ; মাংস, জৈবসার উৎপাদনসহ নানা প্রকার উপজ়াত দ্রব্য, যেমন- চামড়া, পশম, খুর, শিং, দাঁত, হাড়, মল ইত্যাদি পাওয়া যায়। এদেশের শতকরা ২০ ভাগ জনগোষ্ঠী সরাসরি এবং শতকরা ৫০ ভাগ পরোক্ষভাবে গবাদি পশুর উপর নির্ভরশীল। ডেইরি ফার্ম প্রতিষ্ঠা করে ও গরু মোটাজাতকরণ কর্মসূচির মাধ্যমে, চামড়া শিল্পে নিয়োজিত থেকে বহু লোকের কর্মসংস্থান তৈরি হচ্ছে। সুতরাং গবাদি পশু দ্বারা দারিদ্র বিমোচন ও বৈদেশিক মুদ্রা অর্জন করা যায়।"
        },
        {
          "label": "ঘ",
          "question": "মানুষের মৌলিক চাহিদা পূরণে উদ্দীপকের ক্ষেত্রগুলোর ভূমিকা বিশ্লেষণ করো।",
          "explanation": "উদ্দীপকের ক্ষেত্রগুলো হলো কৃষিক্ষেত্র যা মৌলিক চাহিদা পূরণে অবদান রাখে। মৌলিক চাহিদা পূরণে কৃষি খাতের ভূমিকা নিচে বিশ্লেষণ করা হলো- i. খাদ্যের সিংহভাগ যেমন- চাল, ডাল, গম ইত্যাদি মাঠ ফসল হতে পাওয়া যায়। বাংলাদেশে উৎপাদিত দানা জাতীয় ফসলের ৭৫%, ১০% ও ৯% আসে যথাক্রমে ধান, গম ও ভুট্টা থেকে। তাই প্রয়োজনীয় খাদ্যের জন্য এদেশের জনগণ কৃষির উপর প্রত্যক্ষ ও পরোক্ষভাবে নির্ভরশীল। ii. বস্ত্র তৈরির প্রধান কাঁচামাল পাট, তুলা, রেশম, তিসির আঁশ ইত্যাদি কৃষি হতে আসে। iii. এদেশের গ্রামাঞ্চলের বেশির ভাগ ঘরই কাঁচা। গৃহ নির্মাণে ব্যবহৃত বাঁশ, খড়, শন, গোলপাতা ইত্যাদি কৃষিজ পণ্য হতে আসে। আসবাব তৈরির উপকরণ আসে বন থেকে। iv. রোগের চিকিৎসায় ব্যবহৃত হোমিওপ্যাথিক, ইউনানী ও আয়ুর্বেদিক ওষুধ তৈরির কাঁচামাল কৃষি হতে আসে। যেমন- সিনকোনা গাছ থেকে কুইনাইন এবং সর্পগন্ধা গাছ থেকে উচ্চ রক্তচাপের ঔষধ তৈরি করা হয়। v. শিক্ষার উপকরণ যেমন- কাগজ, পেন্সিল আসে বাঁশ, আখের ছোবড়া ও ধানের খড় হতে। অধিকাংশ কাগজকল বনজ দ্রব্যের উপর ভিত্তি করে করে গড়ে উঠেছে। উপরিউক্ত বর্ণনা অনুযায়ী বলা যায়, মৌলিক চাহিদা পূরণে কৃষিক্ষেত্র গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "জাহিদ সাহেব সফিপুর গ্রামের একজন কৃষি বিষয়ক মাঠ কর্মকর্তা। দৃশ্যকল্প-১: উঠোন বৈঠকে তিনি কৃষকদের বললেন, বাংলাদেশে একটি গবেষণা প্রতিষ্ঠান রয়েছে যেখানে শুধু ধান নিয়ে উচ্চতর গবেষণা করা হয় এবং চাষ সম্পর্কিত বিভিন্ন সমস্যার সমাধান দেওয়া হয়। দৃশ্যকল্প-২: কৃষক সভায় তিনি কৃষি তথ্য ও সেবা প্রাপ্তিতে আধুনিক বিভিন্ন মাধ্যমের বিষয়ে ব্যবহারিক ধারণা দেন।",
      "tag": "MC 25",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো বিশ্বব্যাপি বিস্তৃত এমন একটি ব্যবস্থা, যার সাথে পৃথিবীর সকল কম্পিউটার সংযুক্ত হয়ে পৃথিবীর এক প্রান্ত থেকে নিমেষেই অন্য প্রান্তের সাথে যোগাযোগ স্থাপন করা যায়।"
        },
        {
          "label": "খ",
          "question": "কৃষির উন্নয়নে NGO-এর ভূমিকা ব্যাখ্যা করো।",
          "explanation": "এনজিও (NGO) বলতে সে সমস্ত প্রতিষ্ঠানকে বোঝায় যারা সরকারি নিয়ন্ত্রণাধীন নয়, তবে সরকারি অনুমোদনপ্রাপ্ত প্রতিষ্ঠান এবং মূলত দরিদ্র, ভূমিহীন, ক্ষুদ্র ও প্রান্তিক চাষি এবং অসহায় মহিলাদের কল্যাণ সাধনে কাজ করে। আমাদের দেশের শ্রমশক্তির ৪০.৬ ভাগ কৃষিকাজের সাথে জড়িত। সরকারের একার পক্ষে তাদের সবার সমস্যা নিরূপণ ও সমাধান সম্ভব নয়। এসব প্রতিষ্ঠান তৃণমূল পর্যায়ে সভা-সমিতি গঠনের মাধ্যমে উন্নত কৃষি তথ্য ও সেবা প্রদান করে যাচ্ছে। এনজিওগুলো স্থানীয় কৃষকদের অংশগ্রহণে ও তাদের সমস্যা সমাধানে কৃষি তথ্য ও সেবা সরবরাহ করে।"
        },
        {
          "label": "গ",
          "question": "দৃশ্যকল্প-১ এর আলোকে জাহিদ সাহেবের উল্লিখিত গবেষণা প্রতিষ্ঠানটির উদ্দেশ্য ও কার্যাবলিগুলো বর্ণনা করো।",
          "explanation": "নিম্নের অনুরূপঃ উদ্দীপকে উল্লিখিত প্রতিষ্ঠানটির নাম বাংলাদেশ ধান গবেষণা ইনস্টিটিউট (BRRI)। বাংলাদেশ ধান গবেষণা ইনস্টিটিউট উচ্চ ফলনশীল এবং হাইব্রিড জাতের ধান উদ্ভাবন করছে। এছাড়াও মৃত্তিকা, সার ও সেচ ব্যবস্থাপনা, চাষাবাদ পদ্ধতি, পোকা-মাকড় ও রোগ দমন ব্যবস্থাপনা বিষয়ে মূল্যবান প্রযুক্তি ও কৃষি যন্ত্রপাতি উদ্ভাবন করছে। এদের উদ্ভাবিত জাতগুলো তুলনামূলকভাবে বেশি রোগ ও পোকামাকড় প্রতিরোধ ক্ষমতাসম্পন্ন। আবার এসকল জাতের ফলন স্থানীয় জাতের ফলনের তুলনায় অনেক বেশি। উদ্ভাবিত জাতের মধ্যে বন্যা, খরা ও লবণাক্ততা সহনশীল, সুগন্ধি ও বিদেশে রপ্তানি উপযোগী জাতও রয়েছে। এসকল জাতসমূহ কৃষকদের কাছে সহজলভ্য করে তোলার জন্য দেশের বিভিন্ন স্থানে তাদের আঞ্চলিক গবেষণা কেন্দ্র রয়েছে, রয়েছে প্রদর্শনী প্লট ও মডেল কৃষক। এছাড়াও কৃষি তথ্য সেবা সম্প্রসারণের লক্ষ্যে BRRI পুস্তিকা, ম্যানুয়াল, প্রতিবেদন, জার্নাল প্রভৃতি প্রকাশ করছে। এ প্রতিষ্ঠানটি কৃষকদের উন্নত প্রযুক্তি প্রদর্শনের জন্য মাঠ দিবসের আয়োজন এবং কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করে। এসকল কার্যক্রমের ফলে কৃষকগণ সহজেই কৃষি সংশ্লিষ্ট তথ্য ও জ্ঞান লাভ করতে পারছে। ফলে কৃষক মাঠ পর্যায়ে এসব জ্ঞান কাজে লাগিয়ে অল্প খরচে ফসল উৎপাদন করে লাভবান হচ্ছে।"
        },
        {
          "label": "ঘ",
          "question": "দৃশ্যকল্প-২ এর আলোকে জাহিদ সাহেবের আলোচিত বিষয়সমূহের কার্যাবলি বর্ণনা দাও।",
          "explanation": "উদ্দীপকে দৃশ্যকল্প: ২-এ কৃষি তথ্য ও সেবা প্রাপ্তিতে আধুনিক বিভিন্ন মাধ্যম বা প্রযুক্তি সম্পর্কে বলা হয়েছে। নিচে কৃষি তথ্য ও সেবা প্রাপ্তিতে আধুনিক প্রযুক্তিগুলোর কার্যাবলি বর্ণনা করা হলো-বিভিন্ন ধরনের আধুনিক প্রযুক্তি হলো- ট্রাক্টর, পাওয়ার টিলার, ফসল মাড়াই মেশিন ইত্যাদি। এছাড়াও রয়েছে বিভিন্ন পরিবেশবান্ধব বালাইনাশক ব্যবস্থা, শস্য পর্যায়, সমন্বিত চাষ ব্যবস্থা ইত্যাদি। এ ধরনের আধুনিক প্রযুক্তিগুলো ফসল তাড়াতাড়ি ও বেশি পরিমাণে উৎপাদনে সাহায্য করে। শস্য পর্যায়, সমন্বিত চাষ ব্যবস্থার মাধ্যমে ভূমি উর্বর হয়, একের অধিক ফসল উৎপাদন করা যায় যা কৃষির উন্নয়নে অত্যন্ত সহায়ক। ডিজিটাল সেবা পাওয়ার সবচেয়ে বড় ভাণ্ডার হচ্ছে ইন্টারনেট। বর্তমান তথ্যপ্রযুক্তির যুগে যে কেউ ঘরে বসে, ফসলের জমিতে বসে অথবা যেকোনো স্থান থেকে ইন্টারনেটের মাধ্যমে বিশ্বের বিভিন্ন দেশের কৃষিবিষয়ক তথ্য-উপাত্ত, টেকসই প্রযুক্তি সম্পর্কে জানতে পারা যায়। ইন্টারনেট ব্যবহার করে কৃষি ফসলের উৎপাদন প্রযুক্তি, প্রযুক্তি ব্যবহারের সুফল, গবেষণালব্ধ ফলাফল, ব্যবহার কৌশল, কৃষি সমস্যা ও তার সমাধান পাওয়া যায়। যার যে বিষয়ে তথ্য দরকার সেই বিষয়ের সংশ্লিষ্ট প্রতিষ্ঠানের ওয়েবসাইটে প্রবেশ করা যায় ইন্টারনেটের মাধ্যমে। যেমন- কোনো কৃষক তার জমিতে ফসল চাষে কতটুকু সার লাগবে তা জানার জন্য মৃত্তিকা সম্পদ উন্নয়ন ইনস্টিটিউটের ওয়েবসাইটে প্রবেশ করবে। এতে কম সময়ে বিশ্বের বিভিন্ন দেশের কৃষি ব্যবস্থার সাথে পরিচিত হওয়া যায়। আধুনিক প্রযুক্তির মধ্যে আরও রয়েছে মোবাইল ফোন, কম্পিউটার ইত্যাদি। কৃষি তথ্য ও যোগাযোগের মাধ্যম হিসেবে মোবাইল ফোন একটি গুরুত্বপূর্ণ প্রযুক্তি। বর্তমানে কৃষি তথ্য সার্ভিস মোবাইল ফোন কোম্পানির সাথে সমঝোতা করে এসএমএস (SMS) এর মাধ্যমে কৃষি তথ্য সেবা চালু করেছে। ফলে স্বল্প সময়ে সারাদেশে মাঠপর্যায়ে কর্মরত কৃষি সংশ্লিষ্ট ব্যক্তি এবং কৃষকের কাছে তথ্য পৌঁছে যাচ্ছে। কৃষি কল সেন্টারে কৃষি বিষয়ক যেকোনো প্রশ্ন করে সংশ্লিষ্ট বিশেষজ্ঞদের কাছ থেকে সরাসরি সমাধান পাওয়া যাচ্ছে। এভাবে মোবাইল ফোন সারাদেশে কৃষিতথ্য পৌছে দিয়ে গুরুত্বপূর্ণ ভূমিকা রাখছে।"
        }
      ]
    },
    {
      "number": "3",
      "uddipok": "মুশফিকের বাবা দীর্ঘদিন যাবত চরাঞ্চলে তরমুজ চাষ করে আসছিলেন। বাবার পর সেও তার জমিতে মাঠ ফসল চাষের ইচ্ছায় কৃষি অফিসে গিয়ে পরামর্শ চায়। কৃষি কর্মকর্তা তাকে মাটির বুনট পরিবর্তনের পরামর্শ দিলে মুশফিক পরামর্শ মোতাবেক কাজ করে মাঠ ফসল চাষ সক্ষম হয়। কৃষি কর্মকর্তা তাকে আরও বলেন, \"মাটির বুনট বিবেচনায় রেখে ফসল নির্বাচন করা উচিত\"।",
      "tag": "MC 25",
      "sub_questions": [
        {
          "label": "ক",
          "question": "অম্লমান কী?",
          "explanation": "অম্লমান হলো মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদম।"
        },
        {
          "label": "খ",
          "question": "ক্ষারীয় মাটির বৈশিষ্ট্য ব্যাখ্যা করো।",
          "explanation": "যে মাটির pH ৭.০ এর বেশি তাকে ক্ষারীয় মাটি বলে। ক্ষারীয় মাটির বৈশিষ্ট্য নিচে দেওয়া হলো- i. এ মাটিতে Ca, Mg. Na এর পরিমাণ বেশি থাকে। ii. তামা, বোরন ও দস্তার প্রাপ্যতা কম থাকে। iii. কর্দম কণা, এঁটেল কণা ও জৈব পদার্থের পরিমাণ কম থাকে। iv. বিনিময়যোগ্য সোডিয়ামের পরিমাণ ১৫% বেশি থাকে।"
        },
        {
          "label": "গ",
          "question": "মুশফিককে কৃষি কর্মকর্তা যে পরামর্শ দিয়েছিলেন উদ্দীপকের আলোকে তো বর্ণনা করো।",
          "explanation": "উদ্দীপকের মুশফিকের জমির মাটির বুনট বেলে প্রকৃতির। চরাঞ্চলের মাটি সাধারণত বেলে প্রকৃতির হয়। ফলে সেখানে মাঠ ফসলের আবাদ ভালো হয় না। তবে বেলে মাটি সংশোধন করে দোআঁশ মাটিতে রূপান্তর করলে তা মাঠ ফসল চাষের উপযোগী হবে। কৃষি কর্মকর্তার পরামর্শে মুশফিক মাটির বুনট পরিবর্তন করে দোঁআশ বৈশিষ্ট্যসম্পন্ন করে। ফলে সে মাঠ ফসল চাষে সফলতা লাভ করেন। বেলের মাটি সংশোধন করে দোআঁশ মাটিতে পরিণত করার প্রক্রিয়া নিচে বিশ্লেষণ করা হলো- i. বেলে মাটির রঙ ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনে। এতে মাটির উর্বরতা বাড়ে। ii. মাটির উপরের স্তরে স্থূলকণা ও নিচের স্তরে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত করে বেলে দোআঁশ, দোআঁশ মাটিতে রূপান্তরিত করে। iii. আবুল হোসেন বেলে মাটিতে খামারজাত সার প্রয়োগ করে যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. তিনি জমিতে কম্পোস্ট ও কেঁচো সার প্রয়োগ করে। কেঁচো সার বেলে মাটিতে মেশালে বেলে কণার দৃঢ়তা কমে নরম হয়ে দোআঁশ গুণাবলি প্রাপ্ত হয়। v. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করে।"
        },
        {
          "label": "ঘ",
          "question": "উদ্দীপকের শেষোক্ত বাক্যটি বিশ্লেষণ করো।",
          "explanation": "উদ্দীপকের কৃষি কর্মকর্তার শেষোক্ত পরামর্শটি হলো- মাটির বুনট দেখে ফসল নির্বাচন করা। মাটির বুনট বলতে মাটিতে বালিকণা, পলিকণা ও কর্দমকণার পরিমাণকে বোঝায়। মাটির বুনট শ্রেণি থেকে মাটিতে উপস্থিত পুষ্টি উপাদানের পরিমাণ ও প্রাপ্যতা, পানি ধারণ ও আয়ন বিনিময় ক্ষমতা, উর্বরতা সম্পর্কে জানা যায়। কৃষিকাজের সুবিধার্থে মাটির বুনটকে বেলে, এঁটেল ও দোঁআশ শ্রেণিতে ভাগ করা যায়। মাটির বুনট দেখে ফসল নির্বাচনের গুরুত্ব নিচে উদাহরণের মাধ্যমে দেখানো হলো- i. বেলে বুনটের মাটি কৃষি কাজের জন্য উপযোগী নয়। তবে বালির কণা সূক্ষ্ম হলে এবং মাটিতে জৈব পদার্থ প্রয়োগ করলে চিনা, কাউন, তরমুজ, আলু এসব ফসল চাষ করা যায়। ii. মাটির বুনট বেলে দোআঁশ প্রকৃতির হলে সেখানে আলু, মুলা, তামাক, মরিচ, টমেটো এসব ফসল ভালো জন্মে। iii. মাটির বুনট পলি দোআঁশ প্রকৃতির হলে ধান, পাট, গম, আম, আলু ও শাকসবজি ভালো জন্মে। iv. এঁটেল দোআঁশ বুনটের মাটিতে ধান, তুলা, গম, ডাল, তেল ফসল ভালো জন্মে। v. এঁটেল বুনটের মাটিতে ধান, পাট, আখ ও শাকসবজি ভালো জন্মে। উপরের আলোচনা থেকে দেখা যায়, ভিন্ন ভিন্ন বুনটের মাটিতে ভিন্ন ভিন্ন ফসল জন্মায়। কাজেই কৃষি কর্মকর্তার শেষোক্ত পরামর্শটি যথার্থ ছিল।"
        }
      ]
    },
    {
      "number": "4",
      "uddipok": "সবুর মিয়া গতানুগতিক পদ্ধতিতে ধান চাষ করেন। কিন্তু এ বছর বিনোদপুর গ্রামে তিনি দেখতে পান যে, কৃষকরা ১০ দিন বয়সের চারা বর্গাকারে রোপণ করেছেন। তারা প্রতি গোছায় একটি করে চারা রোপণ করেছেন। তিনি জমিতে পানি দেখতে পেলেন না, কিন্তু মাটিতে খাড়াভাবে পুঁতে দেওয়া কয়েকটি ছিদ্রযুক্ত পাইপ দেখতে পান। পরবর্তীতে তিনি উপজেলা কৃষি কর্মকর্তার নিকট থেকে এ বিষয়ে বিস্তারিত জানতে পারেন।",
      "tag": "MC 25",
      "sub_questions": [
        {
          "label": "ক",
          "question": "সেচ কী?",
          "explanation": "সেচ হলো ফসল উৎপাদনের জন্য কৃত্রিম উপায়ে জমিতে পানি সরবরাহ করার প্রক্রিয়া।"
        },
        {
          "label": "খ",
          "question": "'উর্বর মাটি উৎপাদনশীল নাও হতে পারে কিন্তু উৎপাদনশীল মাটি অবশ্যই উর্বর হবে', ব্যাখ্যা করো।",
          "explanation": "উদ্ভিদের প্রয়োজনীয় পুষ্টি উপাদানসমূহ পর্যাপ্ত পরিমাণে ও সুষম অনুপাতে পরিশোষণযোগ্য আকারে সরবরাহ করার সামর্থ্যকে মাটির উর্বরতা বলে। অপরদিকে নির্দিষ্ট ব্যবস্থাপনায় স্বাভাবিক পরিবেশে চাষকৃত মাটির নির্দিষ্ট শস্যের ফলন দেওয়ার সামর্থ্য হলো মাটির উৎপাদন ক্ষমতা। উর্বরতা মাটির প্রাকৃতিক মৌলিক গুণ বা পুষ্টির উপস্থিতি দ্বারা নিয়ন্ত্রিত হয়। অপরদিকে উৎপাদন ক্ষমতা একটি অর্জিত গুণ যা উর্বরতা, জলবায়ু, পানি পোকামাকড়, চাষ পদ্ধতির সমন্বয়ে সৃষ্ট ফলনমাত্রা দ্বারা প্রকাশিত হয়। উৎপাদনশীল মাটি অবশ্যই উর্বর হতে হবে। তাই বলা যায়, উর্বর মাটি উৎপাদনশীল নাও হতে পারে কিন্তু উৎপাদনশীল মাটি অবশ্যই উর্বর হবে।"
        },
        {
          "label": "গ",
          "question": "উদ্দীপকের সেচ ব্যবস্থাপনা পদ্ধতিটি বর্ণনা করো।",
          "explanation": "উদ্দীপকের সেচ ব্যবস্থাপনা পদ্ধতিটি হলো পর্যায়ক্রমিক ভেজানো ও শুকানো বা AWD (Alternate Wetting and Drying) পদ্ধতি। এই পদ্ধতিতে সেচের জন্য ২৫ সেমি লম্বা ও ৭-১০ সেমি ব্যাসের একটি পাইপ (প্লাস্টিকের বা বাঁশের) প্রয়োজন হয়। পাইপটির উপরের ১০ সেমি ছিদ্রহীন ও নিচের ১৫ সেমি ছিদ্রযুক্ত হবে। পাইপটি ধানক্ষেতে এমনভাবে স্থাপন করতে হয় যেন ছিদ্রহীন অংশ ১০ সেমি মাটির উপরে থাকে। ধানের চারা রোপণের ১০-১৫ দিন পর্যন্ত ২-৪ সেমি দাঁড়ানো পানি রাখতে হয়। এরপর পাইপের তলায় যখন মাটি দেখা যায় তখন পুনরায় সেচ দিতে হয় এবং প্রতিবার সেচের সময় এমন পরিমাণ পানি দিতে হয় যেন জমির ৫ সেমি গভীরতায় পানি থাকে। যখন সেচের প্রয়োজন হয় ঠিক তখনই পানি সেচ দেওয়া হয় বলে এই পদ্ধতিতে গতানুগতিক সেচ পদ্ধতির তুলনায় প্রায় ৩০-৩৫% পানির সাশ্রয় হয়। গতানুগতিক পদ্ধতিতে প্রতিকেজি ধান উৎপাদনে ৩৫০০-৪০০০ লিটার পানি লাগে, কিন্তু AWD তে লাগে মাত্র ২০০০ লিটার। AWD পদ্ধতিতে জমিতে দাঁড়ানো পানি না রেখে জমি সবসময় আর্দ্র রাখা হয়। এতে মাটির গুণগত মান বজায় থাকে, মিথেন গ্যাসের নিঃসরণ কম হয় ও পরিবেশ সুরক্ষিত থাকে। এ পদ্ধতিতে সেচ প্রদানে গতানুগতিকের তুলনায় প্রায় ২৫-৩০% জ্বালানি খরচ কম হয়। এভাবে উদ্দীপকের AWD সেচ পদ্ধতিটি লাভজনকভাবে ফসল উৎপাদনে সাহায্য করবে।"
        },
        {
          "label": "ঘ",
          "question": "সবুর মিয়ার চাষকৃত পদ্ধতি ও বিনোদপুর গ্রামে দেখা পদ্ধতির মাঝে তুলনামূলক আলোচনা করো।",
          "explanation": "নিম্নের অনুরূপঃ উদ্দীপকের চিত্র 'ক' তে এস আর আই ও চিত্র 'খ' তে গতানুগতিক বা প্রচলিত পদ্ধতিতে ধানের চাষ দেখানো হয়েছে। নিম্নে পদ্ধতি দু'টির তুলনামূলক বিশ্লেষণ করা হলো- গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস' আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। গতানুগতিক পদ্ধতিতে চারার রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে পানি সেচ বেশি লাগে। কিন্তু এস আর আই পদ্ধতিতে সেচ কম লাগে বলে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের চেয়ে ২০ দিন আগে ফসল কাটা যায় বলে কৃষক ধানের বেশি বাজারমূল্য পায়। এস আর আই পদ্ধতিতে বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বৈজ্ঞানিক পদ্ধতিতে চাষাবাদ ও সঠিক মাত্রায় সেচ প্রয়োগের মাধ্যমে ধানের অধিক ফলন পেতে এস আর আই এবং গতানুগতিক পদ্ধতি সম্পর্কে তুলনামূলক ধারণা পাওয়া যায়।"
        }
      ]
    },
    {
      "number": "5",
      "uddipok": "এক ধরনের অণুজীব সার → নডিউল সৃষ্টিকারী ব্যাকটেরিয়া",
      "tag": "MC 25",
      "sub_questions": [
        {
          "label": "ক",
          "question": "রিবন রেটিং কী?",
          "explanation": "পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে অল্প পানিতে পচানোর ব্যবস্থাই হলো রিবন রেটিং।"
        },
        {
          "label": "খ",
          "question": "'ভালো বীজ উৎপাদনে রোগিং গুরুত্বপূর্ণ'-ব্যাখ্যা করো।",
          "explanation": "বীজ ফসলের জমি থেকে অনাকাঙ্ক্ষিত গাছ তুলে ফেলাকে রোগিং বলে। বীজের মৌলিক বিশুদ্ধতা রক্ষার জন্য রোগিং করা দরকার। কারণ অন্য জাতের ফুলের সাথে পরাগায়িত হয়ে নির্বাচিত জাতের বীজের বংশগত বিশুদ্ধতা নষ্ট হতে পারে। রোগিং এর মাধ্যমে উন্নত গুণসম্পন্ন বীজ উৎপাদন সম্ভব হয়। এমনকি বীজের রোগাক্রান্ত হওয়ার সম্ভাবনাও কমে। ফলে উৎপাদিত বীজের বাজারমূল্য বেশি থাকে। তাই ভালো বীজ উৎপাদনে রোগিং অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের নডিউল সৃষ্টিকারী ব্যাকটেরিয়ার উৎপাদন কৌশল বর্ণনা করো।",
          "explanation": "উদ্দীপকের নডিউল সৃষ্টিকারী ব্যাকটেরিয়াটি হলো রাইজোবিয়াম। এ অণুজীব দিয়ে তৈরি সার রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- ধাপ বিবরণ ১ বিশুদ্ধ রাইজোবিয়াম সংগ্রহ: গবেষণা প্রতিষ্ঠান বা কৃষি গবেষণা কেন্দ্র থেকে উচ্চ মানসম্পন্ন রাইজোবিয়াম ব্যাকটেরিয়ার কালচার সংগ্রহ করা হয়। ২ বংশবৃদ্ধি: ল্যাবরেটরিতে পুষ্টিকর মাধ্যম (যেমন: ইয়েমেন ব্রথ মিডিয়া) ব্যবহার করে রাইজোবিয়াম ব্যাকটেরিয়াকে বংশবৃদ্ধি করানো হয়। ৩ বহনকারী পদার্থ প্রস্তুত: স্টেরিলাইজড চারকোল, পিট, বা ভার্মিকম্পোস্ট জাতীয় পদার্থ ব্যবহার করে ব্যাকটেরিয়াকে বহন করার উপযোগী একটি মাধ্যম তৈরি করা হয়। ৪ ব্যাকটেরিয়া ও বাহক মিশ্রণ: বংশবৃদ্ধি করা রাইজোবিয়াম ব্যাকটেরিয়াকে নির্দিষ্ট অনুপাতে বাহক পদার্থের সঙ্গে মিশানো হয়। ৫ সংরক্ষণ: মিশ্রিত সার পরিষ্কার পলিথিন ব্যাগে বা বোতলে ভরে ছায়াযুক্ত স্থানে নির্দিষ্ট তাপমাত্রায় সংরক্ষণ করা হয়। ৬ প্রয়োগ: চাষের আগে বীজে বা মাটিতে রাইজোবিয়াম সার প্রয়োগ করা হয়, যাতে ব্যাকটেরিয়া সহজে গাছের মূলের সঙ্গে সংযুক্ত হয়ে নাইট্রোজেন সংবন্ধন করতে পারে। এই সার প্রাকৃতিকভাবে মাটির উর্বরতা বাড়াতে সাহায্য করে এবং রাসায়নিক সারের ব্যবহার কমিয়ে পরিবেশবান্ধব চাষাবাদে ভূমিকা রাখে।"
        },
        {
          "label": "ঘ",
          "question": "উদ্দীপকের ব্যাকটেরিয়া ফসলের উৎপাদন বৃদ্ধিতে কী ধরনের ভূমিকা রাখে বলে তুমি মনে করো? বিশ্লেষণ করো।",
          "explanation": "উদ্দীপকের ব্যাকটেরিয়াটি হলো রাইজোবিয়াম যা দ্বারা অণুজীব সার তৈরি করা হয়। রাইজোবিয়াম নামক ব্যাকটেরিয়া শিম জাতীয় উদ্ভিদের শিকড়ে নডিউল সৃষ্টি করে। এই নডিউলযুক্ত মূল রাইজোবিয়াম অণুজীব সার উৎপাদনে সহায়তা করে। রাইজোবিয়াম সার মাটিতে বায়ুমন্ডলের নাইট্রোজেন সংবন্ধন করে। এই নাইট্রোজেন ফসলে ইউরিয়ার বিকল্প হিসেবে কাজ করে। মাটিতে জৈব পদার্থ যুক্ত করে ফসলের ফলন ও গুণগতমান বৃদ্ধি করে। এটি ডাল জাতীয় ফসলের দানায় আমিষের পরিমাণ ৫০-১০০% বৃদ্ধি করে। এ অণুজীব সার ব্যবহারে মসুরের ১৫-৪০%, ছোলার ২০-৪৫%, মাসকলাইয়ের ২০-৪০%, মুগের ১৮-৩৫% ফলন বৃদ্ধি পায়। এছাড়া এই সার মাটি, ফসল, জলাশয়, পশু এবং পরিবেশের ওপর বিরূপ প্রতিক্রিয়া ঘটায় না। এই সার ব্যবহারে প্রায় ১০-৪০% রাসায়নিক সার কম লাগে। তাছাড়া রাইজোবিয়াম অণুজীব সার ব্যবহারে ফসলের রোগ প্রতিরোধ ক্ষমতা বৃদ্ধি পায়। উপযুক্ত ফসল পর্যায় ও ফসল বিন্যাসের জন্য রাইজোবিয়াম সার বিশেষভাবে উপকারী। তাছাড়া এই সার অনুর্বর ও বেলে মাটিতে প্রয়োগের মাধ্যেমে ফসলের উৎপাদন বৃদ্ধিতে সহায়তা করে। পরিশেষে বলা যায়, উল্লিখিত ব্যাকটেরিয়া নডিউলযুক্ত মূল সার হিসেবে ব্যবহারের ফলে মাটির উর্বরতা বৃদ্ধির সাথে সাথে ফসলের উৎপাদন বৃদ্ধিতেও গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "গাজীপুর জেলার তিন বন্ধু সিয়াম, নাসিম ও আরিফ শিক্ষাজীবন শেষে আত্মকর্মসংস্থান ও বেকারত্ব দূরীকরণের জন্য যুব উন্নয়ন অধিদপ্তর থেকে যথাক্রমে মাশরুম, মৌমাছি ও রেশম চাষের উপর প্রশিক্ষণ গ্রহণ করেন। প্রশিক্ষণ শেষে উন্নয়নকারী সংস্থা ব্র্যাক থেকে ঋণ নিয়ে স্বাবলম্বী হওয়ার চেষ্টা করেন।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "কোকুন হলো রেশম পোকার শূককীটের মুখে সৃষ্ট লালা দিয়ে কীড়া জালিকা তৈরি করে জালিকার ভিতরে গুটিয়ে নিয়ে সম্পূর্ণ ভিতরে আবদ্ধ হয়ে থাকা অবস্থা।"
        },
        {
          "label": "খ",
          "question": "",
          "explanation": "জাত উন্নয়নের জন্য ষাঁড়ের বীর্ষ কৃত্রিম উপায়ে যন্ত্রপাতির সাহায্যে গরমে আসা একটি গাভির জরায়ুতে প্রবেশ করিয়ে গর্ভবতী করার 'পদ্ধতিকে কৃত্রিম প্রজনন বলে। প্রাণিসম্পদের উন্নয়নে এর অবদান অনস্বীকার্য হলেও কিছু কারণে কৃত্রিম প্রজনন সফল নাও হতে পারে। এর মধ্যে উল্লেখযোগ্য কারণগুলো হলো- সঠিক পদ্ধতিতে প্রজনন না করানো, বিনষ্ট বীজ দ্বারা প্রজনন করানো, গরমকালের প্রথমে বা গরম শেষ হওয়ার পর প্রজনন করানো এবং ভুল পদ্ধতিতে প্রজনন করানো। এছাড়াও নোংরা পরিবেশে এবং যন্ত্রপাতি জীবাণুমুক্ত না করে প্রজনন করালে ও অনিয়মিত ডাকে আসা গাভিকে প্রজনন করানো হলে কৃত্রিম প্রজনন সফল হবে না।"
        },
        {
          "label": "গ",
          "question": "",
          "explanation": "নিম্নের অনুরূপঃ মিঃ আলম মাশরুম উৎপাদনকালে চাষ ঘরের সঠিক পরিচর্যা করেছেন। মাশরুম চাষ অনেক সহজ ও অল্প পরিশ্রমের হলেও এর জন্যে উপযোগী পরিবেশ বজায় রাখা ও পরিচর্যা করা অত্যন্ত জরুরি। মিঃ আলম তার মাশরুমের চাষ ঘরের র‍্যাকে স্পন এমনভাবে সাজিয়েছেন যাতে একটি মাশরুম আরেকটি মাশরুমের গায়ে লেগে না থাকে। তিনি মাশরুমের স্পন গজানোর আগ পর্যন্ত ঘরের তাপমাত্রা ৩৫-৪০° সে. ও গজানোর পরে ৩০-৩৫° সে. রাখেন। চাষ ঘরের আর্দ্রতা ৮০-৯০% রাখার জন্যে তিনি শুষ্ক মৌসুমে ৫/৬ বার এবং বর্ষায় ৩/৪ বার করে পানি স্প্রে করেছেন। পানি এমনভাবে স্প্রে করেছেন যাতে আঘাত পেয়ে মাশরুমের অঙ্কুর ভেঙ্গে না যায়। গরমের দিনে তাপমাত্রা অতিরিক্ত বেড়ে গেলে স্প্রে মেশিন দিয়ে ঘরের দেয়াল এবং মেঝে কয়েকবার বৃষ্টির মতো ভিজিয়ে দিয়ে - তাপমাত্রা নিয়ন্ত্রণে রেখেছেন। তিনি মাশরুম ঘরের চারপাশ সব সময় পরিষ্কার রেখেছেন। প্রথমবার মাশরুম তোলার ১ দিন পর প্যাকেট চেছে দিয়েছেন এবং আগের মতো পানি স্প্রে করেছেন। মিঃ আলম তার মাশরুম বেডকে পোকা-মাকড় ও জীবজন্তুর উপদ্রব থেকে রক্ষা করেছেন। মাশরুমে মাছির প্রকোপ কমাতে তিনি ম্যালাথিয়ন (০.১%) স্প্রে করেছেন। এছাড়াও ফরমালডিহাইড (৪%) দিয়ে তুলা ভিজিয়ে সংক্রমিত অংশে ঘষে দিয়ে সবুজ বাদামি বা নীল মোন্ড থেকে মাশরুমকে নিরাপদ রেখেছেন। মাশরুমের মান ভালো রাখতে এবং বেশি সময় স্বাভাবিক অবস্থায় সংরক্ষণ করতে সংগ্রহের পূর্বে অন্তত ১২-১৫ ঘণ্টা মাশরুমের গায়ে সরাসরি পানি স্প্রে করেননি। এভাবে মাশরুমের যত্ন ও পরিচর্যার কারণে তিনি বেশি পরিমাণে ভালো মাশরুম উৎপাদন করতে পেরেছেন এবং তা বিক্রি করে লাভের মুখ দেখেছেন।"
        },
        {
          "label": "ঘ",
          "question": "",
          "explanation": "উদ্দীপকের তিন বন্ধু বেকারত্ব দূরীকরণে যুব উন্নয়ন অধিদপ্তর থেকে প্রশিক্ষণ এবং ব্র্যাক থেকে ঋণ নিয়ে মাশরুম, মৌমাছি ও রেশম চাষ করেন। বেকারত্ব দূরীকরণে মাশরুম, মৌমাছি ও রেশম চাষের গুরুত্ব নিচে দেওয়া হলো- মাশরুম চাষ কুটির শিল্পের মতো ঘরে বসেই উৎপাদন করা যায়। মাশরুম সারাবছর উৎপাদন করা যায়। কারণ মাশরুম চাষে কম পুঁজি লাগে। অল্প শ্রমে অল্প দিনের মধ্যে বিনিয়োগকৃত অর্থ তুলে আনা যায়। অন্যদিকে একক জায়গায় অধিক ফলন, লাভ ও ভালো বাজারমূল্য পাওয়া যায়। সাধারণত এক কেজি মাশরুম উৎপাদন করতে খরচ হয় ৪০ টাকা এবং তা বিক্রি করা যায় ২০০ টাকায়। আবার, মৌমাছি চাষ করে শীত মৌসুমে একটি বাক্স থেকে প্রতি সপ্তাহে ১ কেজি মধু পাওয়া যায় (সরিষা ফসলে)। ৫০টি বাক্স থেকে প্রতি সপ্তাহে ৫ কেজি মধু পাওয়া যায়। ৫০ কেজি মধুর দাম ৫০ × ৫০০ = ২৫০০০ টাকা। মাসে ৪ বার মধু সংগ্রহ করা যায় যার মুল্য এক লক্ষ টাকা। খরচ হয় ২০,০০০ টাকা। তাই নীট লাভ হয় ৮০,০০০ টাকা। তাই মধু চাষের ৭ মাসে ৭ × ৮০,০০০ টাকা অর্থাৎ ৫ লক্ষ ৬০ হাজার টাকা আয় করা যায় যা মধু চাষিদের আর্থিকভাবে লাভবান করে। সরিষা ফসল থেকে মধু সংগ্রহ করলে দ্বিগুণ লাভ করা সম্ভব। মৌচাক হতে প্রাপ্ত মোম দ্বারা মোমবাতি, প্রসাধন সামগ্রী তৈরি হয়, জুতার কালি, কার্বন পেপার, আসবাবপত্রের পুডিং, কাপড়ের বাটিক ইত্যাদি তৈরি করা হয়। এছাড়াও মোম রং, বার্নিশ, লিপস্টিক, সেভিং ক্রিম তৈরির কাঁচামাল হিসেবে মোম ব্যবহৃত হয়। ফলে এসকল কাজে প্রচুর মানুষের কর্মসংস্থানের সুযোগ সৃষ্টি হয়। এছাড়া বাড়ির আনাচে-কানাচে, জমির আইল, রাস্তা ও বাঁধের পাশে এবং পতিত জমিতে তুঁত গাছ লাগিয়ে রেশম চাষ করা যায়। জটিল যন্ত্রপাতি ছাড়াই স্থানীয় যন্ত্রপাতি ও সাধারণ পদ্ধতিতে রেশম গুটি থেকে সুতা তৈরি করা যায়। রেশম উৎপাদনের সাথে জড়িত লোকের কর্মসংস্থানের সুযোগ সৃষ্টি হয় এবং বেকার সমস্যার সমাধান হয়। ১ হেক্টর জমিতে রেশম চাষ করলে ১২/১৩ জন লোকের কর্মসংস্থান হয়। যেখানে অন্য ফসলে ৪/৫ জনের বেশি হয় না। আমাদের দেশীয় ঐতিহ্যের রেশম শাড়ি, জামা ও দ্রব্যাদি দেশের চাহিদা মিটিয়ে রপ্তানিও হচ্ছে। বর্তমানে সারাদেশে প্রত্যক্ষ ও পরোক্ষভাবে প্রায় ৬.৫০ লক্ষের অধিক জনগোষ্ঠী রেশম শিল্পের সাথে জড়িত। উপরিউক্ত আলোচনা থেকে বলা যায়, মাশরুম, মৌমাছি ও রেশম চাষ করে বেকারত্ব দূর করা যায় এবং আর্থিকভাবে লাভবান হওয়া যায়।"
        }
      ]
    },
    {
      "number": "7",
      "uddipok": "জনাব আব্দুল্লাহ দীর্ঘদিন পর দেশে ফিরে সিদ্ধান্ত নিলেন যে, বিভিন্ন ধরনের ফলের বাগান করবেন। তিনি কুল চাষের উপর প্রশিক্ষণ নিয়ে ফলটির অঙ্গজ চারা তৈরির কাজ শুর করেন। পরবর্তী বছর এ চারা রোপণ করে আর্থিকভাবে লাভবান হলে এলাকার অন্যান্য লোকজন এ ব্যাপারে উদ্বুদ্ধ হন",
      "tag": "MC 25",
      "sub_questions": [
        {
          "label": "ক",
          "question": "দানা জাতীয় ফসল কাকে বলে?",
          "explanation": "পোয়েসি (Poaceae) পরিবারভুক্ত যে সকল ফসলের দানা শ্বেতসার খাদ্য হিসেবে ব্যবহৃত হয় সেগুলোকে দানা জাতীয় ফসল বলে।"
        },
        {
          "label": "খ",
          "question": "আখের রেটুন বা মুড়ি ফসল চাষ লাভজনক কেন? ব্যাখ্যা করো।",
          "explanation": "ফসল পরিপক্কতার সময় ফসলের গোড়া থেকে নতুন চারা বা কুশি বের হওয়ার ফলে পুনরায় যে ফসল পাওয়া যায় তাকে রেটুন বা মুড়ি চাষ বলে। এ ধরনের চাষ পদ্ধতিতে বীজের প্রয়োজন হয় না। জমি তৈরি, বীজ বপন ইত্যাদি বাবদ শ্রমিক ও মূলধন খরচও কম লাগে। পরিপক্ক হতে মূল ফসলের চেয়ে ১-২ মাস সময় কম লাগে বলে বাড়তি ফসল পেয়ে কৃষক লাভবান হয়।"
        },
        {
          "label": "গ",
          "question": "উদ্দীপকে উল্লিখিত ফলটির চারা উৎপাদন কৌশল বর্ণনা করো।",
          "explanation": "নিম্নের অনুরূপঃ উদ্দীপকে উল্লিখিত ফলটি হলো কুল যার অঙ্গজ প্রজননের মাধ্যমে চারা উৎপাদন করা যায়। কুলে কুঁড়ি সংযোজন করতে উপজোড় গাছের ডালের প্রত্যেক পাতার গোড়ায় অবস্থিত যেসব কুঁড়ি ৪-৫ দিনের মধ্যে ফোটার সম্ভাবনা থাকে সেসব কুঁড়ি সমৃদ্ধ ডাল সংগ্রহ করতে হয় এবং বোঁটার কিছু অংশ রেখে সমস্ত পাতা কেটে ফেলতে হয়। কুলের ক্ষেত্রে প্যাচ বা তালি বাডিং-ই তুলনামূলকভাবে সহজ ও বহুল ব্যবহৃত পদ্ধতি। এ পদ্ধতিতে চারা পেতে হলে নির্ধারিত স্থানে বীজ ও চারা তৈরি করে তার উপর বাডিং এর মাধ্যমে কলম করতে হয়। এ কলমের ক্ষেত্রে প্রথমে আদিজোড় শাখা থেকে আয়তকারে বাকল তুলে ফেলতে হয়। শূন্যস্থানে বাকলসহ কাঙ্ক্ষিত জাতের কুঁড়িটি হালকা চাপ দিয়ে কাঠের সাথে সুন্দরভাবে বসিয়ে দিতে হয়। বাডিং ফিতা বা পলিথিনের ফিতা দিয়ে বাকলসহ কুঁড়িটিকে আদিজোড় ডালের সহিত এমনভাবে পেঁচিয়ে বেঁধে দিতে হয় যেন শুধুমাত্র কুঁড়িটি উন্মুক্ত থাকে এবং বাকলটি আলগা হয়ে না যায়। এরপর কুঁড়ি বসানোর স্থান থেকে ৫.০-৭.৫ সেমি উপরে আদিজোড় ডালের মাথাটি কেটে ফেলতে হয়। এভাবে কুলের চারা উৎপাদন করা যায়।"
        },
        {
          "label": "ঘ",
          "question": "'দেশের অর্থনীতিতে জনাব আব্দুল্লাহর কার্যক্রম গুরুত্বপূর্ণ ভূমিকা রাখছে'-তোমার উত্তরের সপক্ষে যুক্তি দাও।",
          "explanation": "নিম্নের অনুরূপঃ জনাব আবদুল্লাহর কার্যক্রমটি হলো কুল চাষ। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এতে সাধারণত ৮৫.৯ ভাগ পানি, ০.৮ ভাগ আমিষ, ০.১ ভাগ স্নেহ ও ১২.৮ ভাগ লৌহ থাকে। এছাড়াও কুলের প্রতি ১০০ গ্রাম শাঁসে ৫৫ ক্যালরি শক্তি, ৭০ আই. ইউ. ক্যারোটিন ও ৫০-১৫০, মিলিগ্রাম ভিটামিন 'সি' বিদ্যমান। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, বাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও কুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহৃত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে জনাব আবদুল্লাহর কুল চাষের কার্যক্রম গুরুত্বপূর্ণ ভূমিকা রাখে বলে আমি মনে করি।"
        }
      ]
    },
    {
      "number": "8",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "মোরব্বা কী?",
          "explanation": "সঠিক পরিপক্বতায় সংগৃহীত গোটা ফল বা বড় করে কাটা ফলের টুকরা ঘন চিনির দ্রবণে জ্বাল দিয়ে নরম ও স্বচ্ছ করে নিয়ে যে খাদ্যবস্তু তৈরি করা হয়, তাই মোরব্বা ।"
        },
        {
          "label": "খ",
          "question": "আমাদের নিয়মিত শাকসবজি খাওয়া উচিত কেন?",
          "explanation": "শাকসবজিতে সহজপাচ্য শর্করা, আমিষ, স্নেহজাতীয় খাদ্য উপাদান ও প্রচুর ভিটামিন রয়েছে। এসব খাদ্য শরীর গঠন ও রোগ প্রতিরোধে সাহায্য করে। কোনো কোনো শাকসবজি যেমন— লাউ, কচু, সজিনা, পালংশাক, পুঁইশাক এবং লালশাকে প্রচুর পরিমাণে ভিটামিন 'এ' রয়েছে। ভিটামিন 'এ' এর অভাবে রাতকানাসহ চোখের নানাবিধ রোগ হয়। গাঢ় সবুজ ও লাল রংয়ের শাকসবজিতে রয়েছে প্রচুর আয়রন ও ক্যালসিয়াম। কাঁচা মরিচে আছে প্রচুর ভিটামিন 'সি'। ভিটামিন 'সি' খেলে দাঁতের মাড়ি ভালো থাকে। ভিটামিন 'সি' সর্দি-কাশি থেকেও শরীরকে রক্ষা করে। ভিটামিন-বি আমাদের শরীরে রোগ প্রতিরোধক হিসেবে কাজ করে। মটরশুঁটি, বরবটি ও শিমে প্রচুর পরিমাণে প্রোটিন ও আমিষ জাতীয় খাদ্য থাকে, যা আমাদের শরীরের বৃদ্ধি ও ক্ষয়পূরণ করে। নিয়মিত শাকসবজি খেলে কোষ্ঠকাঠিন্যের সমস্যা হয় না। এছাড়া শাকসবজি হৃদরোগ, বহুমূত্র, চর্মরোগ ইত্যাদি রোগের প্রতিরোধক হিসেবে কাজ করে। এসকল কারণে আমাদের নিয়মিত শাকসবজি খাওয়া উচিত ।"
        },
        {
          "label": "গ",
          "question": "'A' চিহ্নিত পদ্ধতিতে ফল সংরক্ষণ কীভাবে করা যায়? ব্যাখ্যা করো ।",
          "explanation": "উদ্দীপকে 'A' চিহ্নিত অংশে টাটকা অবস্থায় ফল সংরক্ষণের কথা বলা হয়েছে। টাটকা অবস্থায় ফল সংরক্ষণ করলে স্বাদ, গন্ধ ও খাদ্যমান অপরিবর্তিত থাকে। টাটকা অবস্থায় ফল সংরক্ষণের পদ্ধতি হলো- i. ফ্রিজিং পদ্ধতি: টাটকা ফল সাধারণ বা ডিপ ফ্রিজে নিম্ন তাপমাত্রায় অনেকদিন পর্যন্ত সংরক্ষণ করা যায়। ১০° সে এর কম তাপমাত্রায় বিভিন্ন প্রকার জীবাণু ও এনজাইমের ক্রিয়া কমে বা বন্ধ হয়ে যায়; ii. হিমাগার পদ্ধতি: এ পদ্ধতিতে হিমাগারের তাপমাত্রা কমিয়ে একটি কাঙ্ক্ষিত তাপমাত্রায় এনে বাণিজ্যিক ভিত্তিতে ফল সংরক্ষণ করা যায়; iii. মোম আবৃতকরণ পদ্ধতি: কৃত্রিম উপায়ে ফলের ওপর মোমের প্রলেপ দিলে শ্বসন-প্রস্বেদন কম হয় এবং অনেক দিন পর্যন্ত ফল সংরক্ষণ করা যায় এবং iv. পলিথিন পদ্ধতি: পলিথিন ব্যাগ ফলের প্রস্বেদন ও শ্বসন হ্রাস করে। ফলে গুদামজাতকরণে মোড়ক হিসেবে পলিথিন ব্যবহার করা হয়।"
        },
        {
          "label": "ঘ",
          "question": "আমাদের চাহিদা পূরণে উক্ত পদ্ধতিগুলোর প্রয়োজনীয়তা মূল্যায়ন করো।",
          "explanation": "উদ্দীপকের পদ্ধতিগুলো হলো টাটকা অবস্থায়, শুকিয়ে ও প্রক্রিয়াজাত করে ফল সংরক্ষণ। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন । টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্ৰায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল সংরক্ষণ পদ্ধতিগুলোর প্রয়োজনীয়তা অপরিসীম ।"
        }
      ]
    }
  ]
}