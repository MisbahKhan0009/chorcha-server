{
  "title": "কুমিল্লা সরকারি কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "যেকোনো দেশের জন্য কৃষি অত্যন্ত গুরুত্বপূর্ণ। কৃষির মাধ্যমেই মানুষ তার মৌলিক চাহিদা পূরণের উপকরণ প্রত্যক্ষ ও পরোক্ষভাবে পেয়ে থাকে। আধুনিক প্রযুক্তির ব্যবহার, ডিজিটাল সেবা নিশ্চিতকরণের মাধ্যমে কৃষি ক্ষেত্রকে আরও এগিয়ে নিতে হবে। আমাদের বাংলাদেশে রয়েছে আবাদী জমি, জলাশয়, জনসম্পদ। একমুখী ফসলি কৃষি নয়, প্রয়োজন সমন্বিত কৃষি কার্যক্রম।",
      "tag": "CGC 23",
      "sub_questions": [
        {
          "label": "ক",
          "question": "কৃষিশিক্ষা কাকে বলে?",
          "explanation": "ফসল, পশু, মাহ, হাঁস-মুরগি, 'বৃক্ষ ইত্যাদির উৎপাদন, উন্নয়ন, প্রক্রিয়াজাতকরণ, সংরক্ষণ, বাজারজাতকরণ ও সম্প্রসারণ প্রযুক্তি সম্পর্কিত বিদ্যাকে কৃষিশিক্ষা বলে।"
        },
        {
          "label": "খ",
          "question": "ই-কৃষি দ্বারা কৃষক কিভাবে উপকৃত হয়- ব্যাখ্যা করো।",
          "explanation": "ই-কৃষি বলতে সামগ্রিক কৃষি উন্নয়নে তথ্যপ্রযুক্তির ব্যবহারকেই বোবায়। ই-কৃষির মাধ্যমে ইলেকট্রনিক মিডিয়া যেমন: রেডিও, টিভি, কম্পিউটার, ইন্টারনেট, মোবাইল ফোন, সিডি, ডিভিডি ইত্যাদি কাজে লাগিয়ে কৃষকদের মাঝে কৃষি সংক্রান্ত সকল তথ্যাবলি পৌঁছে দেওয়া হয়। ই-কৃষি অর্থাৎ তথ্যপ্রযুক্তির মাধ্যমে ফসল উৎপাদন, প্রক্রিয়াজাতকরণ, বিপণনসহ প্রতিটি পর্যায়ে সঠিক কলাকৌশল জেনে টেকসই কৃষি উৎপাদন নিশ্চিত করা হয়। হালনাগাদ কৃষিবিষয়ক তথ্য সমৃদ্ধ একটি ওয়েবসাইট www.ais.gov.bd কৃষিভিত্তিক তথ্য সরবরাহে কার্যকর ভূমিকা রাখছে।"
        },
        {
          "label": "গ",
          "question": "বাংলাদেশের কৃষি উন্নয়নে উল্লিখিত উপায়সমূহ বিশ্লেষণ করো।",
          "explanation": "উদ্দীপকে কৃষি উন্নয়নে উল্লিখিত উপায়সমূহ হলো- আধুনিক প্রযুক্তির ব্যবহার, ডিজিটাল সেবা ও সমন্বিত কৃষি কার্যক্রম। বিভিন্ন ধরনের আধুনিক প্রযুক্তি যেমন- ট্রাক্টর, পাওয়ার টিলার, ফসল মাড়াই মেশিন ইত্যাদি। এছাড়াও রয়েছে বিভিন্ন পরিবেশ বান্ধব -বালাইনাশক ব্যবস্থা, শস্য পর্যায়, সমন্বিত চাষ ব্যবস্থা ইত্যাদি। এ ধরণের আধুনিক প্রযুক্তিগুলো ফসল তাড়াতাড়ি ও বেশি পরিমাণে উৎপাদনে সাহায্য করে। শস্য পর্যায়, সমন্বিত চাষ ব্যবস্থার মাধ্যমে ভূমি উর্বর থাকে, একের অধিক ফসল উৎপাদন করা যায় যা কৃষির উন্নয়নে অত্যন্ত সহায়ক। ডিজিটাল সেবা পাওয়ার সবচেয়ে বড় ভাণ্ডার হচ্ছে ইন্টারনেট। বর্তমান তথ্যপ্রযুক্তির যুগে যে কেউ ঘরে বসে, ফসলের জমিতে বসে অথবা যেকোনো স্থান থেকে ইন্টারনেটের মাধ্যমে বিশ্বের বিভিন্ন দেশের কৃষিবিষয়ক তথ্য-উপাত্ত, টেকসই প্রযুক্তি সম্পর্কে জানতে পারা যায়। ইন্টারনেট ব্যবহার করে কৃষি ফসলের উৎপাদন প্রযুক্তি, প্রযুক্তি ব্যবহারের সুফল, গবেষণালদ ফলাফল, ব্যবহার কৌশল, কৃষি সমস্যা ও তার সমাধান পাওয়া যায়। যার যে বিষয়ে তথ্য দরকার সেই বিষয়ের সংশ্লিষ্ট প্রতিষ্ঠানের ওয়েবসাইটে প্রবেশ করতে হবে ইন্টারনেটের মাধ্যমে। যেমন- কোনো কৃষক তার জমিতে ফসল চাষে কতটুকু সার লাগবে তা জানার জন্য মৃত্তিকা সম্পদ উন্নয়ন ইনস্টিটিউটের ওয়েবসাইটে প্রবেশ করবে। এতে কম সময়ে বিশ্বের বিভিন্ন দেশের কৃষি ব্যবস্থার সাথে পরিচিত হওয়া যায়। আধুনিক প্রযুক্তির মধ্যে আরও রয়েছে মোবাইল ফোন, কম্পিউটার ইত্যাদি। কৃষি তথ্য ও যোগাযোগের মাধ্যম হিসেবে মোবাইল ফোন একটি গুরুত্বপূর্ণ প্রযুপ্তি। বর্তমানে কৃষি তথ্য সার্ভিস মোবাইল ফোন কোম্পানির সাথে সমঝোতা করে এসএমএস (SMS) এর মাধ্যমে কৃষি তথ্য সেবা চালু করেছে। ফলে স্বল্প সময়ে সারাদেশে মাঠপর্যায়ে কর্মরত কৃষি সংশ্লিষ্ট ব্যক্তি এবং কৃষকের কাছে তথ্য পৌঁছে যাচ্ছে। কৃষি কল সেন্টারে কৃষি বিষয়ক যেকোনো প্রশ্ন করে সংশ্লিষ্ট বিশেষজ্ঞদের কাছ থেকে সরাসরি সমাধান পাওয়া যাচ্ছে। এভাবে মোবাইল ফোন সারাদেশে কৃষিতথ্য পৌঁছে দিয়ে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "উদ্দীপকে উল্লিখিত শেষ উক্তিটি তোমার মতামতের ভিত্তিতে আলোচনা করো।",
          "explanation": "উদ্দীপকে উল্লিখিত শেষ উক্তিটিতে সমন্বিত কৃষি কার্যক্রমের কথা বলা হয়েছে যা বাংলাদেশের প্রেক্ষাপটে একটি সময়োপযোগী কার্যক্রম। বাংলাদেশ দক্ষিণ এশিয়ার একটি ছোট আয়তনের জনবহুল দেশ। জনবহুল দেশ হওয়ায় এ দেশে জনসংখ্যার তুলনায় খাদ্য চাহিদা বেশি। আবার এটি একটি কৃষিপ্রধান দেশ। এদেশের কৃষির ক্ষেত্রসমূহ হলো উদ্যান ও মাঠ ফসল, মৎস্যক্ষেত্র, গবাদিপশু ও পোল্ট্রি, সামাজিক ১ বনায়ন। বাড়তি জনসংখ্যার বাড়ন্ত চাহিদা মেটাতে সমন্বিত কৃষি কার্যক্রমের কোনো বিকল্প সমন্বিত কৃষি কার্যক্রম বলতে মূলত বোঝানো হয় একই জমিতে একই সময়ে একাধিক কৃষি কার্যক্রম করা। যেমন- ধানের জমিতে মাছ চাষ। ৪ হাঁস চাষ, মাছের সাথে ফল/শাকসবজি উৎপাদন, পোল্ট্রি খামার করা প্রভৃতি। সরকারের 'একটি বাড়ি একটি খামার' প্রকরের আওতায় এই কার্যক্রম বেশ এগিয়ে এসেছে। এছাড়াও সরকারি, বেসরকারি ও ব্যস্তিগত উদ্যোগে বসতবাড়ির চারপাশে খানি জায়গা, রাস্তার পাশে চলছে সামাজিক বনায়ন কার্যক্রম বর্তমান সময়ে শশুরে বাড়ির ছাদ বাগান ধারণাও বেশ জনপ্রিয়। এসকল কার্যক্রমের ফলে আবাদী- অনাবাদী জমি, জলাশয়ের ব্যবহার হচ্ছে। ফলে একই সময়ে আগের চেয়ে বেশি ফলন পাওয়া যাচ্ছে। একইসাথে তৈরি হচ্ছে দক্ষ জনশক্তি। শুধু ধান বা সবজি অর্থাৎ একমুখী ফসল চাষে অধিক লাভবান হওয়ার সম্ভাবনা কম থাকে। আর সমন্বিত কৃষি কার্যক্রমে একইসাথে একাধিক চাষ করা সম্ভব হওয়ায় সফল হওয়ার প্রবণতা বেশি থাকে। সুতরাং উপরের আলোচনা থেকে প্রতীয়মান যে উল্লিখিত উক্তিটি যথার্থ।"
        }
      ]
    },
    {
      "number": "2",
      "uddipok": "দৃশ্যকল্প-১: এক সময় কৃষক নিজেই বীজ ধান সংরক্ষণ করতেন কিন্তু বর্তমানে হাইব্রিড ধানের বীজ কিনে আনতে হয়। ফসল উৎপাদনের জন্য এখন অনেক বেশি সার কীটনাশক প্রয়োজন। এসব উপকরণ সরবরাহ করার জন্য একটি সরকারি প্রতিষ্ঠান সব সময় কৃষকের পাশে রয়েছে। দৃশ্যকল্প-২: অভিজ্ঞ কৃষক মজিত সাহেব তাঁর ছেলেকে বলছেন আমার কাছে যা শিখেছ তার উপর নির্ভরশীল না থেকে সরকারি বেসকারি প্রতিষ্ঠান থেকে প্রশিক্ষণ গ্রহণ করবে। কৃষি বিষয়ক সভাসমূহের অংশগ্রহণ করে সময় উপযোগী জ্ঞান অর্জনের মাধ্যমে আধুনিক কৃষক হতে হবে।",
      "tag": "CGC 23",
      "sub_questions": [
        {
          "label": "ক",
          "question": "উঠোন বৈঠক কী?",
          "explanation": "কৃষি সম্প্রসারণ অধিদপ্তরের উপজেলা কৃষি অফিস কৃষকদের সমস্যা সমাধানে প্রতি মাসে অথবা জরুরি প্রয়োজনে কৃষকের উঠোনে কৃষকদের নিয়ে যে বৈঠক করেন তাই হলো উঠোন বৈঠক।"
        },
        {
          "label": "খ",
          "question": "কৃষির অর্থনৈতিক গুরুত্ব ব্যাখ্যা করো।",
          "explanation": "বাংলাদেশের অর্থনীতিতে কৃষির ভূমিকা অনেক। আমাদের জিডিপিতে কৃষির বর্তমান অবদান শতকরা ১১.৫০ ভাগ। এককভাবে কৃষির ফসল উপখাত এর অবদান ৫.৩৭%। মৎস্য, প্রাণিসম্পদ এবং বন উপখাতগুলো জিডিপির শতকরা যথাক্রমে ২.৫১, ১.৯০ ও ১.৭১ ভাগ যোগান দেয়। এছাড়া আমাদের দেশের মোট শ্রমশক্তির প্রায় ৪০.৬% কৃষি খাতের সাথে জড়িত। বাংলাদেশের বৈদেশিক আয়ের ১১% আসে কৃষি থেকে। এজন্যই বাংলাদেশের অর্থনীতিকে মূলত কৃষিভিত্তিক অর্থনীতি বলা হয়।"
        },
        {
          "label": "গ",
          "question": "দৃশ্যকল্প-১ এ উল্লিখিত প্রতিষ্ঠানটির নাম উল্লেখ করে এর কার্যক্রম বিশ্লেষণ করো।",
          "explanation": "দৃশ্যকল্প-১ এ উল্লিখিত প্রতিষ্ঠানটি হলো বাংলাদেশ কৃষি উন্নয়ন কর্তৃপক্ষ (BADC)। কৃষি উন্নয়ন ও এর আধুনিকীকরণে বিএডিসি বিভিন্ন কার্য সম্পাদন করছে। এ সংস্থাটি বিভিন্ন সার উৎপাদনকারী প্রতিষ্ঠান থেকে সরাসরি সার সংগ্রহ করে পরবর্তীতে সরকারের নির্ধারিত মূল্যে ডিলারদের মাধ্যমে কৃষকদের কাছে সার সরবরাহ করে। সংস্থার মাঠ শাখার উপশাখা উন্নত বৈশিষ্ট্যসম্পন্ন ভিত্তি বীজ, রেজিস্টার্ড বীজ ও প্রত্যায়িত বীজ উৎপাদন করে। এরপর উন্নত মানসম্পন্ন প্যাকেটজাত বীজ নির্ধারিত মূল্যে কৃষকদের কাছে সরবরাহ করে। নির্ধারিত ভাড়ায় বিভিন্ন কৃষি যন্ত্র ও সেচ উপকরণ কৃষকরা বিএডিসি থেকে পেয়ে থাকেন। বিএডিসি (BADC) সেচ সম্প্রসারণে সম্প্রতি গ্রাউন্ড ওয়াটার জোনিং ম্যাপ প্রবর্তন করেছে। এটি বাংলাদেশের ভূগর্ভস্থ পানি ব্যবস্থাপনায় ব্যবহৃত প্রথম ডিজিটাল ম্যাপ। BADC সেচ এলাকা বিস্তার কার্যক্রম ও টেকসইকরণ, ভূ-পরিস্থ পানি সম্পদের প্রাপ্যতা বৃদ্ধি করা, ভূ-গর্ভস্থ পানির ব্যবহার হ্রাসের মাধ্যমে ভূগর্ভস্থ পানির নিম্নগামিতা রোধকরণ, সেচের সর্বোত্তম ব্যবহার নিশ্চিতকরণে কাজ করে। এছাড়া মানসম্পন্ন সার আমদানি ও বিতরণ কার্যক্রমগুলো বাস্তবায়ন করে। BADC সার, বীজ, চাষযন্ত্র, সেচযন্ত্র, পণ্য প্রক্রিয়াজাতকরণ যন্ত্র প্রভৃতি উপকরণ সংগ্রহ ও সরবরাহের ব্যবস্থা করে পরিবেশ রক্ষার মাধ্যমে কৃষকের চাহিদা পূরণে নিরলসভাবে কাজ করে যাচ্ছে।"
        },
        {
          "label": "ঘ",
          "question": "কৃষি উন্নয়নে কী ধরনের শিক্ষা গুরুত্বপূর্ণ দৃশ্যকল্প-২ এর আলোকে বিশ্লেষণ করো।",
          "explanation": "উদ্দীপকে দৃশ্যকল্প-২ এ অভিজ্ঞ কৃষক থেকে নেয়া শিক্ষা, সরকারি- বেসরকারি প্রতিষ্ঠান থেকে নেয়া প্রশিক্ষণ, বিভিন্ন ধরনের কৃষক সভা, উঠোন বৈঠক ইত্যাদি থেকে অর্জিত শিক্ষা কৃষি উন্নয়নে গুরুত্বপূর্ণ। অভিজ্ঞ কৃষক হলেন কৃষি তথ্য ভান্ডার। তিনি তার বিভিন্ন অভিজ্ঞতা কাজে লাগিয়ে অন্যান্য কৃষকদের সহযোগিতা করেন। এমনকি জাত উন্নয়নেও তিনি ভূমিকা রাখেন। কৃষকদের নানাবিধ সমস্যা তিনি সমাধান করেন। ফলে কৃষির উন্নয়নে তিনি অত্যন্ত গুরুত্বপূর্ণ। কৃষকসভা ও উঠোন বৈঠক কৃষির উন্নয়নে অত্যন্ত প্রয়োজনীয়। বিভিন্ন জরুরি প্রয়োজনে এ বৈঠক ও সভা করা হয়। কৃষকদের নানাবিধ সমস্যা সমাধানের পাশাপাশি নানা ধরনের চাহিদা অনুযায়ী কৃষি সম্প্রসারণ অফিসাররা সেবা দিয়ে থাকে। এতে করে কৃষকরা যে সমস্যায় পড়েন তা দ্রুত সমাধান করা যায়। ফলে অনেক সময় বড় ধরনের অর্থনৈতিক বিপর্যয় থেকে রক্ষা পাওয়া যায়। যদি কোনো পোকা বা রোগের আক্রমণ হয় যেগুলোর দ্রুত সমাধান দরকার, এ ধরনের সভা তার সমাধান দিয়ে থাকে। ফলে কৃষিতে যে বিপর্যয় হতে পারত তা থেকে রক্ষা পাওয়া যায়। কৃষক মাঠ স্কুল/বিদ্যালয়সমূহ কৃষকদের প্রশিক্ষণ কেন্দ্র। এখানে যে প্রশিক্ষণ দেওয়া হয় তা খুবই প্রায়োগিক ও বাস্তবসম্মত। এছাড়াও নানা ধরনের সরকারি বেসরকারি প্রতিষ্ঠান থেকে প্রাপ্ত প্রশিক্ষণ কৃষিক্ষেত্রে কাজে লাগিয়ে কৃষিতে উন্নতি করা সম্ভব। এ ধরনের শিক্ষা ও প্রশিক্ষণের ফলে অন্য কৃষকেরা তাদের বিভিন্ন সমস্যা (যেমন- প্রাকৃতিক দুর্যোগ, রোগপোকার আক্রমণ ইত্যাদি) সমাধানের উপায় বা সমস্যা এড়ানোর কৌশল জানতে পারেন। এছাড়া অনেক সময় এমন সব সমস্যার উদ্ভব হয় যা একজন কৃষকের একার পক্ষে সমাধান করা সম্ভব হয় না। কিন্তু সম্মিলিতভাবে কৃষকেরা এ সমস্যার সমাধান করতে পারেন। বিভিন্ন নতুন কৃষিপ্রযুক্তি সংক্রান্ত আলোচনাও হয়ে থাকে। কৃষিতে নতুন নতুন প্রযুক্তির ও জাতের উদ্ভাবন হয় ফলে সে বিষয়ে প্রশিক্ষণ ও শিক্ষার প্রয়োজন হয়। রোগ-পোকার আক্রমণ থেকে ফসল, পশু-পাখি রক্ষা করতেও জ্ঞান থাকা জরুরি। তাহলেই কৃষিতে উন্নতি হবে। আর এসকল জ্ঞান পাওয়া সম্ভব বিভিন্ন সভা, বৈঠক, প্রশিক্ষণ কেন্দ্র, অভিজ্ঞ কৃষক ইত্যাদি মাধ্যম থেকে।"
        }
      ]
    },
    {
      "number": "3",
      "uddipok": "টুসি একাদশ শ্রেণির একজন শিক্ষার্থীর সে কলেজে কৃষি শিক্ষা ব্যবহারিক ক্লাসে মাটি পরীক্ষা করার জন্য নিজেদের জমির মাটি নিয়ে গেছে। সে দেখল নমুনা মাটির দ্রবণে নীল লিটমাস কাগজ লাল বর্ণ ধারণ করেছে। টুসি তার বাবাকে মাটি সংশোধনের জন্য পাঠ্যবইয়ের আলোকে পরামর্শ প্রদান করল।",
      "tag": "CGC 23",
      "sub_questions": [
        {
          "label": "ক",
          "question": "সেচ কাকে বলে?",
          "explanation": "ফসল উৎপাদনের জন্য কৃত্রিম উপায়ে জমিতে পানি সরবরাহ করার প্রক্রিয়াকে সেচ বলে।"
        },
        {
          "label": "খ",
          "question": "সকল উর্বর মাটিই উৎপাদনশীল নয়- ব্যাখ্যা করো।",
          "explanation": "সকল উর্বর মাটিই উৎপাদনশীল নয়। তবে উৎপাদনশীল মাটিকে অবশ্যই উর্বর হতে হবে। কেননা উর্বরতা একটি প্রাকৃতিক মৌলিক গুণ যা পুষ্টির উপস্থিতির দ্বারা নিয়ন্ত্রিত হয়। অপরদিকে মাটির উৎপাদনশীলতা একটি অর্জিত গুণ যা ফসল ব্যবস্থাপনার মাধ্যমে নিয়ন্ত্রিত হয়। উর্বর মাটিকে নির্দিষ্ট ব্যবস্থাপনায় স্বাভাবিক পরিবেশে নির্দিষ্ট শস্যের ফলন দেওয়ার সামর্থ্যের ভিত্তিতে মাটিকে উৎপাদনশীল করা হয়। তাই বলা যায়, সকল উর্বর মাটিই উৎপাদনশীল নয়।"
        },
        {
          "label": "গ",
          "question": "নমুনা মাটির বৈশিষ্ট্য আলোচনা করো।",
          "explanation": "উদ্দীপকের শফিকের জমির মাটির অম্লমান ৫ দ্বারা বোঝায় এটি অম্লীয় প্রকৃতির মাটি। অম্লীয় মাটির বৈশিষ্ট্যসমূহ হলো- i. মাটির pH ৭.০ এর কম হয়। ii. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। iii অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। iv. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। v. তীব্র অম্লীয় মাটিতে অণুজীবের কার্যাবলি কমে যায়। vi. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। vii. ছত্রাকের কার্যাবলি বেড়ে যায়। viii. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ix. মধ্যম অম্লীয় মাটিতে 'ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়। উক্ত বৈশিষ্ট্যাবলি পর্যালোচনা করে আমরা অম্লীয় মাটি নির্ণয়"
        },
        {
          "label": "ঘ",
          "question": "উল্লিখিত জমির মাটি কিভাবে সংশোধন করা যায়- বিশ্লেষণ করো।",
          "explanation": "উদ্দীপকের জনাব সাজিলের জমির মাটি অম্লীয় প্রকৃতির। অম্লীয় মাটি সংশোধন করে pH মান ৬.৬-৭.৩ তথা নিরপেক্ষ মাটি তৈরি করা হলে প্রায় সব ধরনের ফসল উৎপাদন করা যাবে। অম্লীয় মাটি বিভিন্ন উপায়ে সংশোধন করা যায়। যেমন- i. চুন ব্যবহার: চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা, বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে। ii. জৈব সার ব্যবহার: মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা কম্পোস্ট, জৈব বালাইনাশক প্রয়োগ করে অম্লত্ব কমানো যায়। iii. সবুজ সার ব্যবহার: সবুজ সার প্রয়োগ করা হলে তা মাটিতে পচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস পায়। iv. অণুজীব সার ব্যবহার: অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈব পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অম্লত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব হ্রাস পায়। V.সেচের পানির মান উন্নয়ন: আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা যায়। vi. সুষম সারের ব্যবহার: ফসলের জমিতে অতিরিক্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না। vii. অম্লীয় সারের ব্যবহার কমানো: যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হবে। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii. ঝিনুকের গুঁড়া ব্যবহার: ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়। পরিশেষে বলা যায়, যেহেতু মাটির অম্লমানের ওপর ফসলের ফলন নির্ভর করে। তাই প্রয়োজনীয় পদক্ষেপসমূহ গ্রহণ করে মাটি সংশোধন করে সব ধরনের ফলন বৃদ্ধি করা যায়।"
        }
      ]
    },
    {
      "number": "4",
      "uddipok": "রেজা সাহেব শহরে চাকুরি করেন কিন্তু তিনি একজন পরোক্ষ কৃষক। তার জমির মাটি ফসল উৎপাদনের জন্য আদর্শ (মাটির বুনট, পিএইচ মান সবই সঠিক মাত্রায় রয়েছে)। কিন্তু প্রচুর বৃষ্টিপাত, নিচু আইলসহ নানা কারণে রেজা সাহেবের জমির মাটি ক্ষয় হয়ে যাচ্ছে। বর্ষা আসার আগেই সমস্যা সমাধানের জন্য তিনি কৃষি কর্মকর্তার কাছ থেকে পরামর্শ নিয়ে আইল উঁচু করাসহ অন্যান্য ব্যবস্থা গ্রহণ শুরু করেছেন।",
      "tag": "CGC 23",
      "sub_questions": [
        {
          "label": "ক",
          "question": "মাটির বুনট কাকে বলে ?",
          "explanation": "মাটিতে বালু, পলি ও কর্দমকণার আনুপাতিক বা শতকরা হারকে মাটির বুনট বলে।"
        },
        {
          "label": "খ",
          "question": "জমিতে সেচের প্রয়োজনীয়তা ব্যাখ্যা করো।",
          "explanation": "ফসলের ফলন বৃদ্ধি ও গাছের জীবনচক্র সম্পন্ন করার জন্য প্রয়োজনীয় পরিমাণে ও উপযুক্ত সময়ে কৃত্রিমভাবে জমিতে বিশুদ্ধ পানি সরবরাহ করাকে সেচ বলে। ফসলের জমিতে সেচ দিলে ফসলের ফলন বাড়ে, গাছের দৈহিক বৃদ্ধি দ্রুত হয়। গাছ রসালো, সবুজ ও সতেজ হয়। গাছ মাটি থেকে সহজে পুষ্টি উপাদান সংগ্রহ করতে পারে। রোগ, পোকা ও আগাছার প্রকোপ কমে। মাটিস্থ অণুজীবের কার্যাবলি বৃদ্ধি পেয়ে মাটির উর্বরতা বৃদ্ধি পায়। এসকল কারণে ফসল উৎপাদনে পানি সেচ বিশেষভাবে প্রয়োজন"
        },
        {
          "label": "গ",
          "question": "রেজা সাহেবের জমির বৈশিষ্ট্য ব্যাখ্যা করো।",
          "explanation": "উদ্দীপকের রেজা সাহেবের জমির মাটি দোআঁশ মাটি। কেননা দোআঁশ মাটিকে ফসল উৎপাদনের আদর্শ মাটি বলা হয়। দোআঁশ মাটিতে মাটির বুনট, পিএইচ মান সবই সঠিক মাত্রায় থাক। নিচে মাটির বৈশিষ্ট্য দেয়া হলো- ১. দোআঁশ মাটিতে প্রায় ৫০% বালিকাণা ও প্রায় ৫০% পলি ও কর্দমকণা থাকে। ২. পানি ধারণ ক্ষমতা মধ্যম। ৩. পুষ্টি ধারণ ক্ষমতা মধ্যম। ৪. কণার আকার মধ্যম। ৫. কণাসমূহের মাঝে ফাঁক কম। ৬. অধিকাংশ ফসল ভালো হয়।"
        },
        {
          "label": "ঘ",
          "question": "রেজা সাহেবের জমির সমস্যা সমাধানের উপায়সমূহ বিশ্লেষণ করো।",
          "explanation": "উদ্দীপকে রেজা সাহেবের জমিতে ভূমিক্ষয়জনিত সমস্যা দেখা যায়। প্রাকৃতিক শক্তি যথা- বৃষ্টিপাত, বায়ু চলাচল, মাধ্যাকর্ষণ শক্তি ও পানি চলাচলের প্রভাবে মৃত্তিকা কণা এক স্থান থেকে অন্য স্থানে অপসারণকে ভূমিক্ষয় বলা হয়। এই সমস্যা সমাধানে সে যে সকল পদক্ষেপ নিতে পারে তা নিচে বর্ণনা করা হলো- i. জমিতে জৈব পদার্থ (যেমন- সবুজ সার) অধিক মাত্রায় প্রয়োগ করলে মাটির দানাবন্ধন ভালো হয়। সেক্ষেত্রে বৃষ্টির পানি মাটিকে ক্ষয় না করে সহজে নিচের দিকে চলে যেতে পারে। ii. শস্য পর্যায় গ্রহণ করে মাটির উর্বরতা বজায় রেখে এক খণ্ড জমিতে শস্য ঋতুর বিভিন্ন সময়ে ভিন্ন ভিন্ন ফসল উৎপাদন করতে পারে। অর্থাৎ, এক জমিতে বারবার একই ফসল উৎপাদন না করে অন্য জাতের ফসল উৎপাদন করতে পারে। iii. ফসলের জমিকে ঢাল বরাবর চাষ না করে আড়াআড়িভাবে চাষ করে ভূমি সংরক্ষণ করতে পারে। এছাড়া যে সকল ফসলের জমির মাটি উন্মুক্ত থাকে সেখানে সাথি ফসল চাষ করে ভূমি আবৃত এবং ক্ষয়রোধ করতে পারে। iv. মালচিং একটি কৃষি প্রযুক্তি যার মাধ্যমে মাটির আর্দ্রতা সংরক্ষণ করে ভূমিক্ষয় রোধ করা যায়। আর্দ্র মাটির বুনট শক্ত হয় এবং ক্ষয়ের হার শুষ্ক মাটি অপেক্ষা কম হয়। এজন্য মাটিকে পলিথিন, কচুরিপানা বা খড়কুটো দিয়ে ঢেকে রেখে ভূমিক্ষয় রোধ করা যায়। v. কৃষি জমি কয়েক খণ্ডে ভাগ করে প্রতি খণ্ড হতে পানি সরালে ভূমিক্ষয় রোধ করা সম্ভব হয়। উপরিউক্ত পদক্ষেপগুলো গ্রহণ করে রেজা সাহেব তার জমির মাটিকে ভূমিক্ষয় থেকে রক্ষা করতে পারবে।"
        }
      ]
    },
    {
      "number": "5",
      "uddipok": "",
      "tag": "CGC 23",
      "sub_questions": [
        {
          "label": "ক",
          "question": "কৃত্রিম প্রজনন কাকে বলে?",
          "explanation": "কৃত্রিম উপায়ে খাঁড় হতে বীর্য সংগ্রহ করে নির্দিষ্ট মাত্রায় (১ সিসি) সেই বীর্য গরম হওয়া বা ডাকে আসা গাভির জরায়ুতে প্রবেশ করিয়ে তাকে গর্ভবর্তি করার পদ্ধতিকে কৃত্রিম প্রজনন বলে।"
        },
        {
          "label": "খ",
          "question": "অণুজীব সার ব্যবহার লাভজনক কেন?",
          "explanation": "মাটিতে উদ্ভিদের অত্যাবশ্যকীয় খাদ্যেপাদান সরবরাহের উদ্দেশ্যে যখন কিছু সংখ্যাক অণুজীবকে সুনির্দিষ্ট পদ্ধতিতে কোনো পুষ্টি বা আবাদের মাধ্যমে জন্মিয়ে উপযুক্ত বাহকের সাহায্যে জীবন্ত অবস্থায় জমিতে প্রয়োগ করা হয়, তাই অণুজীব সার। এ সারের মাধ্যমে উপযুক্ত প্রজাতির অণুজীব মাটিতে সরবরাহ করা হয়। মাটির অনুকূল পরিবেশে এসব অণুজীব ব্যাপকভাবে বংশগতিবিস্তার করে মাটিস্থ জৈব পদার্থের পচনক্রিয়া সম্পন্ন করে এবং পুষ্টি উপাদান নিঃসরণ করে। ফলে মাটির উর্বরতা বৃদ্ধি পায় এবং জমিতে ফলন ভালো হয়। অণুজীব সার ব্যবহার রাসায়নিক সারের খরচ ১০-৪০% কমে যায়। ফলে ভাল ফসলের উৎপাদন ১৫-৪০% পর্যন্ত, সয়াবিনের ৭৫-২০০% পর্যন্ত এবং অন্য আরো ফসলের উপাদন ৪০% পর্যন্ত বৃদ্ধি পায়। তাই অণুজীব সার ব্যবহার লাভজনক।"
        },
        {
          "label": "গ",
          "question": "চিত্র-১ এ প্রদর্শিত সবজিটির পুষ্টিগণ ব্যাখ্যা করো।",
          "explanation": "উদ্দীপকের চিত্রের ছত্রাকটি ছিল মাশরুম। ভিটামিন ও মিনারেলের উৎস হিসেবে মাশরুমের অবস্থান ঊর্ধ্বে। মাশরুমে ৪২% পটাশিয়ামসহ, ফসফরাস, সোডিয়াম, ক্যালসিয়াম ও ম্যাগনেসিয়ামের পরিমাণ প্রায় শতকরা ৬৮ ভাগ। মাশরুমে অসম্পৃক্ত ফ্যাটি অ্যাসিড বিদ্যমান যা শরীরের জন্য অত্যন্ত উপকারী। আরগোস্টেরলের উপস্থিতির কারণে ভিটামিন 'ডি' সিনথেসিসে মাশরুমের ফ্যাটে ৭০-৮০% লিনোলিক অ্যাসিড রয়েছে যা শরীরের সুস্থতা রক্ষা করে। মাশরুমে কার্বোহাইড্রেটের পরিমাণ কম। মাশরুমে আঁশের পরিমাণ বেশি, জাতভেদে ১২-৩২%। মাশরুম রোগ প্রতিরোধ ক্ষমতা বাড়িয়ে ডায়াবেটিস, কোলেস্টেরল, হৃদরোগ, উচ্চ রক্তচাপ, দাঁত ও হাড়ের গঠন বৃদ্ধি, রক্তশূন্যতা রোধ, হেপাটাইটিস-বি জন্ডিস, ক্যান্সার, টিউমার ও মরণব্যাধি এইডস প্রতিরোধ করে। আমাশয় নিরাময় ও যৌন অক্ষমতা দূর করাসহ ডেঙ্গুজ্বর, পেটের পীড়া, কিডনি সমস্যা, অ্যালার্জি রোধ করে। অতএব উপরের আলোচনা থেকে বলা যায়, উত্ত ছত্রাকের অর্থাৎ মাশরুমের অনেক পুষ্টিগুণ রয়েছে।"
        },
        {
          "label": "ঘ",
          "question": "চিত্র এ প্রদর্শিত পোকার জীবন চক্রটি বিশ্লেষণ করো।",
          "explanation": "উদ্দীপকের চিত্রে প্রদর্শিত পোকাটি হলো রেশম পোকা। নিচে রেশম পোকার জীবনচক্র ব্যাখ্যা করা হলো- ১. ডিম: রেশম গুটি সাধারণ তাপমাত্রায় রেখে দিলে ১১-১২ দিন পর গুটি কেটে স্ত্রী ও পুরুষ মথ বের হয়ে আসে এবং তারা পরস্পর যৌন মিলনে লিপ্ত হয়। সঙ্গমের পর স্ত্রী মথকে ছেড়ে দেওয়ার অল্প • সময় পরেই ডিম পাড়তে শুরু করে। সাধারণত একটি পূর্ণাকা স্ত্রী মথ ৩৫০০-৫০০০ টি ডিম পাড়ে। এরা গাদা করে ডিম পেড়ে • থাকে। ডিম পাড়ার জন্য স্ত্রী মথকে সাদা কাগজের ওপর রাখতে হয় এবং ডিমগুলোকে ঢাকনা ছারা ঢেকে রাখতে হয়। ২. লার্ভা বা পলু: ডিম পাড়ার ৯-১২ দিন পরে ডিম ফুটে লার্ভা বা পলু বের হয়। সদ্য বের হওয়া লার্ভা বা পলু দেখতে কালো রঙের এবং লম্বা প্রায় ৩ মি. মি.। এরপর লার্ভা ৬-৮ দিনে দেহের চারদিকে সুতার আবরণ (কোকুন) তৈরি করে পিউপায় পরিণত হয়। ৩. পিউপা বা পুত্তলী: পুত্তলী গুটির মধ্যে প্রায় নিশ্চল অবস্থায় থাকে। এ অবস্থায় দেহের মধ্যে নানা রকম পরিবর্তন ঘটতে থাকে। ৯-১৪ দিন পর পিউপা পূর্ণাফা মথে রূপান্তরিত হয়। সাধারণত সকাল বেলার দিকে কোকুনের একপ্রান্ত কেটে পূর্ণাঙ্গ মথ বেরিয়ে আসে। ৪. পূর্ণাঙ্গ মথঃ পূর্ণাঙ্গ পুরুষ ও স্ত্রী মথ কোকুন থেকে বের হওয়ার পর পরই সংগমে লিপ্ত হয়। একটি পুরুষ মথ একদিনে ২-৩টি স্ত্রী মথের সাথে সংগম করতে পারে। এরা কোনো খাদ্য গ্রহণ করে না এবং মাত্র দু' তিন দিন বেঁচে থাকে।"
        }
      ]
    },
    {
      "number": "6",
      "uddipok": "রফিক সাহেব একজন পেঁয়াজ চাষী। তিনি এ বছর পেঁয়াজের বীজ উৎপাদন করার সিদ্ধান্ত নিয়েছেন। উপ-সহকারি কৃষি কর্মকর্তা রফিক সাহেবকে পৃথকীকরণ দূরত্ব, রোগিং এর মতো পুরুত্বপূর্ণ বিষয়গুলো মনে করিয়ে দিলেন যা বীজ উৎপাদনের জন্য অত্যন্ত প্রয়োজন। উপ-সহকারি কৃষি কর্মকর্তা আরও বললেন, রফিক সাহেব মনে রাখবেন 'ভালো বীজে ভালো ফসল'।",
      "tag": "CGC 23",
      "sub_questions": [
        {
          "label": "ক",
          "question": "পৃথকীকরণ দূরত্ব কী?",
          "explanation": "কাঙ্ক্ষিত শস্য বীজের সাথে যেন অন্য জাতের বীজের সংমিশ্রণ (পরাগায়নের মাধ্যমে) ঘটতে না পারে সেজন্য নির্বাচিত ফসলের জমি থেকে পার্শ্ববর্তী ফসলের জমির মধ্যে নিরাপদ দূরত্ব বজায় রাখা হয়, তাই হলো পৃথকীকরণ দূরত্ব (Isolation distance)।"
        },
        {
          "label": "খ",
          "question": "ভালো বীজ চেনার উপায়সমূহ কী?",
          "explanation": "ফসলের ভালো ফলন পেতে হলে অবশ্যই ভালো বীজ ব্যবহার করতে হবে। ভালো বীজের বিশুদ্ধতা হবে ৯৬%-৯৯%। অন্য জাতের বা অন্য ফসলের মিশ্রণ থাকবে না। বীজের আর্দ্রতা ধান ও গমের ক্ষেত্রে ১২% এবং অন্যান্য ফসলের ক্ষেত্রে ১০% হবে। অঙ্কুরোদগম ক্ষমতা হবে ৮৫% বা তার ওপরে। রোগ,ও পোকামাকড়ের আক্রমণ মুক্ত হবে। বীজের আকার-আকৃতি স্বাভাবিক ও রঙ উজ্জল হবে। উল্লিখিত বৈশিষ্ট্য থেকে ভালো বীজ চেনা যাবে।"
        },
        {
          "label": "গ",
          "question": "এ বছরের রফিক সাহেবের পেঁয়াজ চাষের সাধারণ কৌশলসমূহ ব্যাখ্যা করো।",
          "explanation": "এ বছর রফিক সাহেব পেঁয়াজের বীজ উৎপাদন করার সিদ্ধান্ত নিয়েছেন। পেঁয়াজ বীজ উৎপাদনের জন্য কন্দ বা বীজ ব্যবহার করা হয়। কন্দ থেকে পেঁয়াজের বীজ উৎপাদনের জন্য প্রথম বছর বীজ বুনে কন্দ বা বার উৎপাদন করা হয়। সাধারণত কন্দ থেকে উৎপাদিত পেঁয়াজ পরবর্তী বছর বীজ পেঁয়াজ হিসেবে ব্যবহার করা হয়। পেঁয়াজের বীজ উৎপাদনের ধাপের মধ্যে প্রথমে জমি নির্বাচন করতে হবে। পানি নিষ্কাশন ব্যবস্থা আছে এমন দোআঁশ ও বেলে দোআঁশ মাটি পেঁয়াজ চাষের জন্য উপযোগী। জমি নির্বাচন ও তৈরির পরবর্তী ধাপে সার প্রয়োগ করতে হবে। তারপর নির্দিষ্ট পৃথকীকরণ দূরত্ব (কন্দ থেকে কন্দের রোপণ দূরত্ব ১৫ সে.মি. এবং সারি থেকে সারির দূরত্ব হবে ৩০ সে.মি.) ও উপযুক্ত সময় (নভেম্বর মাস) অনুযায়ী কন্দ রোপণ করতে হবে। কন্দ রোপণের পর জমি আগাছামুক্ত করতে হবে। সুষম মাত্রায় সার ও সেচ দিতে হবে। এরপর রোগ-পোকামাকড় দমন ব্যবস্থা গ্রহণ করতে হবে। প্রয়োজন অনুযায়ী জমিতে রোগিং করা প্রয়োজন। কেননা রোগিং বীজ জাতের বিশুদ্ধতা রক্ষা করে এবং বীজ ফসলের গুণাগুণ ও মান বৃদ্ধি করে। কন্দ লাগানোর দুই-আড়াই মাস পর পেঁয়াজ গাছে ফুল আসে এবং ৬-৭ সপ্তাহ পরে বীজ পাকতে শুরু হয়। যখন বীজ শুকিয়ে কালো দেখা যায় তখন ডাঁটার খানিকটা অংশসহ পাকা ফলগুলো তুলে ভালো করে শুকিয়ে মাড়াই ও ঝাঁড়াই করে পেঁয়াজ বীজ সংগ্রহ করতে হবে। উপরের কৌশলগুলো অবলম্বন করে, এ বছর রফিক সাহেব পেঁয়াজ চাষ করতে পারবেন।"
        },
        {
          "label": "ঘ",
          "question": "উপ-সহকারি কৃষি কর্মকর্তার শেষ কথাটির যৌক্তিকতা বিশ্লেষণ করো।",
          "explanation": "উদ্দীপকে উল্লিখিত উপ-সহকারি কৃষি কর্মকর্তার \"ভালো বীজে ভালো ফসল\" উক্তিটির তাৎপর্য নিচে মূল্যায়ন করা হলো- উদ্ভিদের যে অংশ থেকে নতুন গাছের জন্ম হয় সেটাই বীজ। যেকোনো শস্যের অধিক ও লাভজনক ফলন পাওয়ার জন্য ভালো বীজের বিকল্প নেই। বীজ ফসলের অনেক রোগ ও পোকার বাহক। তাই ভালো বীজ ব্যবহার করলে রোগবালাইয়ের আক্রমণ কম হয় বলে উৎপাদন বৃদ্ধি পায়। ভালো বীজে অন্য ফসলের বীজ মিশ্রিত না থাকায় জাতের বিশুদ্ধতা রক্ষা পায় ও বীজ পণ্যের গুণগত মান বাড়ে। ভালো বীজে আগাছা, আবর্জনা, ময়লা ইত্যাদি না থাকার দরুন এ থেকে উৎপাদিত ফসল পরিপুষ্ট ও গুণগত মানসম্পন্ন হয়। বীজ রোগমুক্ত হওয়ায় উৎপাদন খরচ কমে যায় এবং মুনাফা বৃদ্ধি পায়। উপরের আলোচনা হতে বুঝা যায় যে, ফসল উৎপাদনে উপ-সহকারি কৃষি কর্মকর্তার \"ভালো বীজে ভালো ফসল\" উক্তিটি তাৎপর্যপূর্ণ ও যথার্থ।"
        }
      ]
    },
    {
      "number": "7",
      "uddipok": "রেনুর বাবা একজন কৃষি কর্মকর্তা, তিনি পরিবারের সবাইকে নিয়ে পাবনা জেলার চিনি উৎপাদন কারখানায় বেড়াতে গিয়েছেন। রেনু অবাক হয়ে দেখে একটি ফসলের গাছ থেকে চিনি তৈরি হচ্ছে, তার বাবা ফসলটির আরও অনেক ব্যবহারের কথা জানালেন। বাবা বলরেন, আমাদের আরও বেশি করে চিনি জাতীয় ফসল চাষ করা দরকার। রেনু লক্ষ করল এটি গাছের কাণ্ডে ভিতরে মধ্য বরাবর লাল দাগ, বাবা বললেন, এটি এই ফসলের একটি রোগের লক্ষণ।",
      "tag": "CGC 23",
      "sub_questions": [
        {
          "label": "ক",
          "question": "উফশী কী ?",
          "explanation": "যে ধান গাছের পুষ্টি গ্রহণ করার ক্ষমতা অধিক এবং ফলন বেশি দেয় তাকেই উফশী ধান বলে।"
        },
        {
          "label": "খ",
          "question": "কুল গাছে কখন এবং কেন প্রুনিং করা হয়?",
          "explanation": "গাছের যথাযথ বৃদ্ধি ও অধিক ফল ধারণের জন্য কুল গাছে প্রুনিং করা হয়। প্রথম বছর গাছের কাঠামো মজবুত করার লক্ষ্যে গোড়া থেকে ৭৫ সেমি উচ্চতা পর্যন্ত প্রুনিং করা হয়। ছাঁটাইকৃত গাছে প্রচুর পরিমাণে নতুন কুশি বের হয়। ফুল আসার আগে দুর্বল, ভাঙা, রোগাক্রান্ত ডালগুলো হালকা করে এবং ফল সংগ্রহের পর সব ডাল ভারীভাবে প্রুনিং করতে হয়। কুল গাছে সাধারণত নতুন গজানো প্রশাখায় ফুল ধরে যা পরবর্তীতে অধিক ফল উৎপাদন করে। এসকল কারণে প্রুনিং করা হয়।"
        },
        {
          "label": "গ",
          "question": "উল্লেখিত ফসলের রোগটির লক্ষণ ও প্রতিকার ব্যাখ্যা করো।",
          "explanation": "উদ্দীপকে উল্লিখিত জহির উদ্দীনের ক্ষেতের আখের রোগটি হলো লাল পচা রোগ। লক্ষণ: এ রোগে আখের কাণ্ড পচে যায়। আখের পাতাগুলো হলদে হয়ে যায়। পরে আস্তে আস্তে আখ শুকিয়ে যায়। আক্রান্ত আখের কান্ডকে লম্বালম্বিভাবে চিড়লে ভেতরের কোষগুলো পচে ফ্যাকাসে লাল রং দেখায় এবং আড়াআড়িভাবে ছোট ছোট সাদা অংশ দ্বারা ভাগ হয়ে যায়। কুঁশি আক্রান্ত হলে কুঁশির মড়ক দেখা দেয়। পাতা আক্রান্ত হলে পাতার উপরিভাগে প্রথমে ছোট ছোট অসংখ্য লাল দাগের সৃষ্টি হয় যা পরে পুরো পাতাকে ছেয়ে ফেলে। প্রতিকার: এ রোগের প্রতিকারে রোগ সহিষ্ণু জাতের আখের চাষ করতে হবে। শোধন করা বীজ ব্যবহার করতে হবে। ব্যাভিস্টিন ৫০ ডব্লিউপি ১ গ্রাম ১ লিটার পানিতে মিশ্রিত করে স্প্রে করতে হবে। রোগমুক্ত বীজ রোপণ করতে হবে। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমি চাষের জন্য নির্বাচন করতে হবে। রোপণের পূর্বে বীজখন্ড এগালস দিয়ে শোধন করতে হবে।"
        },
        {
          "label": "ঘ",
          "question": "চিনি জাতীয় ফসলটি চাষ বৃদ্ধি করার প্রয়োজনীয়তা বিশ্লেষণ করো।",
          "explanation": "উদ্দীপকের কৃষি কর্মকর্তার শেষ উক্তিটি হলো, বাংলাদেশে চিনির চাহিদা ক্রমশ বৃদ্ধি পাওয়াতে আখ চাষ লাভজনক। বাংলাদেশের অর্থকরী ফসলের মধ্যে পাটের পরেই আখের স্থান। এদেশের উত্তর-পশ্চিম অঞ্চলের চাষিদের কাছে আখ একটি অর্থকরী ফসল। জাতিসংঘের খাদ্য এ কৃষি সংস্থার সুপারিশ অনুসারে জনপ্রতি সুস্থ মানুষের বার্ষিক কমপক্ষে ১৩ কেজি চিনি বা ১৭ কেজি গুড়ের প্রয়োজন হয়। অথচ এদেশে মাথাপিছ চিনি ও গুড়ের মোট প্রাপ্যতা ৬ কেজিরও কম। দৈনন্দিন খাদ্য তালিকায় চিনি অত্যন্ত গুরুত্বপূর্ণ। বিশেষত রোগীর পথ্য, শিশুর খাদ্য, পানীয়, বেকারি শিল্প ও নানা প্রকার মিষ্টান্ন তৈরিতে চিনি অপরিহার্য এবং এর কোনো বিকল্প নেই। আখের রস থেকে চিনি, গুড় ও সিরাপ উৎপন্ন করা যায়। আখ থেকে উৎপাদিত চিনি বিভিন্ন প্রকার খাদ্য তৈরিতে এবং শিল্পকারখানায় ব্যবহৃত হয়। আখের ছোবড়া থেকে কাগজ, হার্ডবোর্ড ইত্যাদি তৈরি হয়। ঝোলাগুড় স্পিরিট ও অ্যালকোহল তৈরিতে ব্যবহৃত হয়। এজন্য আখকে শিল্পফসল বলা হয়। বিশেষ করে আমাদের দেশে চিনিকলগুলোর একমাত্র কাঁচামাল হচ্ছে আখ। আস্ত আয় এবং মেশিন দ্বারা রস বের করে খাবার প্রথাও বর্তমানে পথে ঘাটে চালু আছে। এছাড়াও আখ থেকে উৎপাদিত চিনি রপ্তানি করে বৈদেশিক মুদ্রা আয় করা যেতে পারে। অধিক আখ উৎপাদনের মাধ্যমে চিনি শিল্পের সম্প্রসারণ ও কর্মসংস্থান বৃদ্ধি করা যায়। এসব কারণে আখ চাষ বর্তমানে লাভজনক ব্যবসায়ে পরিণত হয়েছে। সুতরাং উপর্যুক্ত তথ্যাদি থেকে বলা যায়, বাংলাদেশে জনসংখ্যা বৃদ্ধির সাথে সাথে চিনির চাহিদা মেটাতে আখ চাষ খুবই লাভজনক একটি ব্যবসা। অতএব কৃষি কর্মকর্তার উক্তিটি খুবই তাৎপর্যপূর্ণ ও অর্থবহুল।"
        }
      ]
    },
    {
      "number": "8",
      "uddipok": "",
      "tag": "CGC 23",
      "sub_questions": [
        {
          "label": "ক",
          "question": "ক্যানিং কী?",
          "explanation": "খাদ্যদ্রব্য বিশেষ ব্যবস্থাপনায় জীবাণুমুক্ত (সিদ্ধ) করে বোতল বা টিনে বায়ুশূন্য অবস্থায় সংরক্ষণ করাই ক্যানিং।"
        },
        {
          "label": "খ",
          "question": "পচা শাকসবজি চেনার উপায়সমূহ উল্লেখ করো?",
          "explanation": "ভৌত ও রাসায়নিক পরিবর্তনের মাধ্যমে খাদ্যদ্রব্য গ্রহণের অনুপযুক্ত হয়ে যাওয়াকে বলা হয় পচন। বিভিন্ন রোগজীবাণুর আক্রমণ, সংগ্রহজনিত আঘাত ইত্যাদি কারণে অনেক সময় ফল ও শাকসবজি পচে যায়। ফল ও শাকসবজি পচে গেলে গায়ে কালো বড় দাগ দেখা যায়, রং পরিবর্তন হয়, বেশি নরম হয়ে যায়, দুর্গন্ধ বের হয়। তাছাড়া ছত্রাকের সাদা ও ছাইয়ের মতো আবরণ পড়ে, স্বাদ পরিবর্তন বা তিক্ত হয়ে যায়। এসব লক্ষণগুলো দেখলেই বুঝতে হবে শাকসবজি পচা।"
        },
        {
          "label": "গ",
          "question": "উপরের ছকে C-চিহ্নিত পদ্ধতিটি ব্যাখ্যা করো।",
          "explanation": "উদ্দীপকে উল্লিখিত ফলটি হলো পেয়ারা। পেয়ারাকে ক্ষতির হাত থেকে রক্ষার জন্য 'প্রাণ কোম্পানি' সেগুলো প্রক্রিয়াজাত করে খাদ্যোপযোগী রাখে। পেয়ারার জেলি তৈরির মাধ্যমে প্রক্রিয়াজাত করে সংরক্ষণ করা যায়। এর জন্য প্রয়োজন পেয়ারা, চিনি, পানি, সাইট্রিক অ্যাসিড ও পটাশিয়াম মেটাবাইসালফাইট। পরিপুষ্ট কাঁচা পেয়ারা পরিষ্কার পানিতে ধুয়ে টুকরো করে কেটে সমপরিমাণ পানিতে সিদ্ধ করে নিতে হয়। পেয়ারা সাধারণত ৩০-৩৫ মিনিট সিদ্ধ করলেই নিঃসৃত রস জেলি তৈরির উপযোগী হয়। পেয়ারা সিদ্ধ নরম হলে পাতলা কাপড় দিয়ে ছেঁকে রস আলাদা করতে হয়। পেয়ারার রস চিনি দিয়ে ভালোভাবে জ্বাল দিতে হয়। মিশ্রণ ফেনায় ভরে গেলে উপকরণের পরিমাণ অনুযায়ী পটাশিয়াম মেটাবাইসালফাইট, সাইট্রিক অ্যাসিড আলাদা করে মিশাতে হয়। জ্বাল দেওয়ার মাঝে রিফ্লাক্টোমিটার দিয়ে সলিডসের পরিমাণ মাপতে হয়। যদি ৬৫% ব্রিক্স দেখা যায় তবে মিশ্রণ চামচ দিয়ে পরীক্ষা করে দেখতে হবে সিরার মতো গড়িয়ে পড়ছে কিনা। এরপর জ্বাল দেওয়া বন্ধ করতে হবে। তারপর জেলি পরিষ্কার বোতলে ভরে ঠান্ডা করে মুখ বন্ধ করতে হবে। জেলি বেশি ঘন করে নামালে ঠান্ডা হওয়ার পর শক্ত হয়ে যাবে। বোতলের মুখ মোম দিয়ে বন্ধ করে দিতে হবে। জেলি না জমা পর্যন্ত কোনরূপ নাড়াচাড়া করা যাবে না বন্ধ করা অবস্থায় জেলি ৫-৬ মাস সংরক্ষণ করা যায়। অতএব, উপরিউক্ত পদ্ধতি অবলম্বন করে জেলি তৈরির মাধ্যমে পেয়ারা সংরক্ষণ করা যায়।"
        },
        {
          "label": "ঘ",
          "question": "ছকটি যে বিষয় সম্পর্কে তার গুরুত্ব বিশ্লেষণ করো।",
          "explanation": "উদ্দীপকের পদ্ধতিগুলো হলো টাটকা অবস্থায়, শুকিয়ে ও প্রক্রিয়াজাত করে ফল সংরক্ষণ। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন। টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্রায় - অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত, ফল খুব 'মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বন্ধু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল ও শাকসবজি সংরক্ষণের প্রয়োজনীয়তা অপরিসীম।"
        }
      ]
    }
  ]
}