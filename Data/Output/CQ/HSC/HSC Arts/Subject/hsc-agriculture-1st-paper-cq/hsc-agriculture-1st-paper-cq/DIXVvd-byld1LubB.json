{
  "title": "বিএএফ শাহীন কলেজ, তেজগাঁও ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "BAFSCT 23",
      "sub_questions": [
        {
          "label": "ক",
          "question": "কৃষিশিক্ষা কী?",
          "explanation": "ফসল, পশু, মাছ, হাঁস-মুরগি, বৃক্ষ ইত্যাদির উৎপাদন, উন্নয়ন, প্রক্রিয়াজাতকরণ, সংরক্ষণ, বাজারজাতকরণ ও সম্প্রসারণ প্রযুক্তি সম্পর্কিত বিদ্যাই হলো কৃষিশিক্ষা।"
        },
        {
          "label": "খ",
          "question": "কৃষি তথ্য সেবায় মোবাইল ফোন কী কাজে লাগে, ব্যাখ্যা করো।",
          "explanation": "কৃষি তথ্য ও যোগাযোগের মাধ্যম হিসেবে মোবাইল ফোন একটি গুরুত্বপূর্ণ প্রযুক্তি। বর্তমানে কৃষি তথ্য সার্ভিস মোবাইল ফোন কোম্পানির সাথে সমঝোতা করে এসএমএস (SMS) এর মাধ্যমে কৃষি তথ্য সেবা চালু করেছে। ফলে স্বল্প সময়ে সারাদেশে মাঠপর্যায়ে কর্মরত কৃষি সংশ্লিষ্ট ব্যক্তি এবং কৃষকের কাছে তথ্য পৌঁছে যাচ্ছে। কৃষি কল সেন্টারে কৃষি বিষয়ক যেকোনো প্রশ্ন করে সংশ্লিষ্ট বিশেষজ্ঞদের কাছ থেকে সরাসরি সমাধান পাওয়া যাচ্ছে। এভাবে মোবাইল ফোন সারাদেশে কৃষি তথ্য পৌঁছে দিয়ে গুরুত্বপূর্ণ ভূমিকা রাখছে।"
        },
        {
          "label": "গ",
          "question": "চিত্রে প্রদর্শিত উদ্ভিদগুলো কোন জাতীয় ফসল? ব্যাখ্যা করো।",
          "explanation": "চিত্রে প্রদর্শিত উদ্ভিদগুলো (ধান ও পাট) মাঠ ফসলের অন্তর্ভুক্ত। যে সকল ফসল বিস্তীর্ণ মাঠে নিচু ও মাঝারি নিচু জমিতে বেড়াবিহীন। অবস্থায় তুলনামূলক কম পরিচর্যার মাধ্যমে উৎপাদন করা হয় তাদেরকে মাঠ ফসল বলে। মাঠ ফসলের সাধারণ বৈশিষ্ট্য হলো- ১. সাধারণত বড় জমিতে চাষ করা হয়। ২. মাঠের সমস্ত ফসলকে একত্রে বা সমষ্টিগতভাবে যত্ন নেওয়া হয়। ৩. তুলনামূলক কম যত্নের প্রয়োজন হয়। ৪. মাঠের সমস্ত ফসল একত্রে পরিপক্ক ও সংগ্রহ করতে হয় (ব্যতিক্রম- তুলা)। ৫. বেড়া নির্মাণের প্রয়োজন হয় না (ব্যতিক্রম- রাস্তার পাশের জমি)। ৬. মৌসুমের শুরুতে দাম কম থাকে। ৭. সেচ না দিয়েও অনেক ফসল চাষ করা যায়। ৮. একবর্ষজীবী ফসল (ব্যতিক্রম- চা)। ৯. নিচু ও মাঝারি নিচু জমিতে চাষ করা হয়। ১০. ফসলের উৎপাদন খরচ ও ঝুঁকি বেশি। ১১. ফসল শুকিয়ে মাড়াই করে ব্যবহার করা হয় (ব্যতিক্রম- পাট, আখ ইত্যাদি)। ১২. আকারে খাটো ও ছোট হয় (ব্যতিক্রম- আখ, পাট, ভুট্টা ইত্যাদি)।"
        },
        {
          "label": "ঘ",
          "question": "উদ্ভিদগুলো চাষ করা কী লাভজনক? তোমার উত্তরের সপক্ষে যুক্তি দাও।",
          "explanation": "উদ্দীপকের উদ্ভিদগুলো মাঠ ফসলের অন্তর্ভুক্ত। বাংলাদেশের জন্য মাঠ ফসল খুবই গুরুত্বপূর্ণ। দেশের মোট আবাদি জমির প্রায় শতকরা ৭০ ভাগ জমিতে মাঠ ফসলের চাষ করা হয় (এআইএস, ২০২১)। মাঠ ফসলের অন্তর্ভুক্ত ৪০টি ফসলের প্রায় ৪০০টি জাত রয়েছে। অধিকাংশ মাঠ ফসলই মানুষের প্রধান খাদ্য হিসেবে এবং বস্ত্র, গ্রামীণ নির্মাণ ও জ্বালানি উৎপাদনের ব্যবহার করা হয়। দেশের অধিকাংশ কৃষিজীবী মাঠ ফসল চাষ করে। ধান বাংলাদেশের প্রধান খাদ্যশস্য। ২০২১- ২২ অর্থববছরে বাংলাদেশে উৎপাদিত দানাজাতীয় ফসলের ৭৫% আসে ধান থেকে (তথ্যসূত্র: বাংলাদেশ ধান গবেষণা ইনস্টিটিউট, ২০২২)। ধান থেকে আমরা চাল পাই। তাছাড়া চাল হতে আমাদের প্রধান খাদ্য ভাত ছাড়াও পিঠা, পায়েস, ক্ষীর, মুড়ি, রুটি ইত্যাদি তৈরি হয়। ফলে আমাদের দেশের মানুষের কাছে ধানের চাহিদা অনেক। ধান স্বল্পমেয়াদী ফসল। কারো' যদি একখণ্ড জমি থাকে তবে সে তার জমিতে বছরে তিনবার ধান চাষ করতে পারে। এর মাধ্যমে সে তার সারাবছরের খাদ্য চাহিদা মিটিয়ে অতিরিক্ত অংশ বিক্রি করে অন্যান্য চাহিদাও পূরণ করতে পারে। তাছাড়া ধান গাছ হতে প্রাপ্ত খড় ও তুষ উৎকৃষ্ট জ্বালানি গবাদিপশুর খাদ্য, জমিতে জৈব সার হিসেবে ব্যবহৃত হয়। বাংলাদেশের অর্থকারী ফসলগুলোর মধ্যে পাট অন্যতম। পাট ও পাটজাত দ্রব্য রপ্তানি করে প্রচুর বৈদেশিক মুদ্রা অর্জিত হয়। ২০২১-২২ অর্থবছরে পাট ও পাটজাত দ্রব্য রপ্তানি করে ১১২৭ মিলিয়ন ডলার আয় হয়েছে। (তথ্যসূত্র: ইপিবি ২০২১-২২)। পাটের ব্যবহারিক উপযোগিতা, অর্থনৈতিক গুরুত্ব ইত্যাদি বিবেচনা করে পাটকে সোনালি আঁশ বলে অভিহিত করা হয়। পাঁট ফসলটি খরা ও জলাবদ্ধতা দুটোই সহ্য করতে পারে। কাজেই বাংলাদেশের যেসব এলাকায় সেচ ব্যবস্থার অভাব রয়েছে এবং যেখানে পানি জমে থাকে, সেখানে সহজে পাট চাষ করা সম্ভব। এছাড়া বাংলাদেশে অনেক জমি আছে যেখানে পাট ছাড়া অন্য কোনো ফসল চাষ করা সম্ভব নয়। কৃষকেরা যেমন পাটশাক ও পাট বিক্রি করে অর্থ আয় করতে পারবে, তেমনি পাটকাঠি জ্বালানি হিসেবে ব্যবহার করতে পারবে। এতে তাদের জীবনযাত্রার মান বৃদ্ধি পাবে। শুধু আঁশ ফসল হিসেবেই নয়, কৃষিজাত শিল্পে, ঔষধ শিল্পে পরিবেশ সংরক্ষণে ও পুষ্টিকর সবজি হিসেবে পাটের গুরুত্ব অপরিসীম। উপরের আলোচনা হতে বলা যায়, ধান, ও পাট উদ্ভিদগুলো চাষ করা লাভজনক।"
        }
      ]
    },
    {
      "number": "2",
      "uddipok": "",
      "tag": "BAFSCT 23",
      "sub_questions": [
        {
          "label": "ক",
          "question": "মালচিং কী?",
          "explanation": "মাটির আর্দ্রতা ও পুষ্টি সংরক্ষণের উদ্দেশ্যে এর উপরিভাগে খড়, লতাপাতা, কচুরিপানা ইত্যাদি পদার্থ দিয়ে ঢেকে দেওয়াই হলো মালডিং।"
        },
        {
          "label": "খ",
          "question": "সবুজ সার হিসেবে ধৈঞা উপযোগী কেন?",
          "explanation": "ধৈঞ্চা ছোট জীবনকালের উদ্ভিদ। এটি উৎপাদনে কোনো পরিচর্যার প্রয়োজন হয় না। উপরন্তু ধৈঞ্চা বাতাসের মুক্ত নাইট্রোজেন সংবন্ধন করে জমিতে নাইট্রোজেনের পরিমাণ বৃদ্ধি করে। তাছাড়া পরবর্তীতে একে সবুজ সার হিসেবে ব্যবহার করণে অন্যান্য পুষ্টি উপাদানও জমিতে যুক্ত হয়। এসব কারণেই সবুজ সার হিসেবে যৈন্দ্রা চাষ করা হয়।"
        },
        {
          "label": "গ",
          "question": "উদ্দীপকের ৪ চিহ্নিত মৃত্তিকা কোন ধরনের ব্যাখ্যা করো।",
          "explanation": "উদ্দীপকের ৪ চিহ্নিত মৃত্তিকার pH ৭ অপেক্ষা বেশি হওয়ায় মাটি ক্ষারীয় প্রকৃতির। ক্ষারীয় মাটির বৈশিষ্ট্য নিম্নরূপ- i. ক্ষারীয় মাটির অম্লমান বা pif ৭.০ এর বেশি থাকে। ii. মাটিতে তামা, বোরন ও দস্তার অভাব দেখা দিতে পারে। iii. সোডিয়ামের প্রাচুর্যে মাটিতে বিষাক্ততা দেখা যায়। iv. মাটিতে লোহা ও ম্যাঙ্গানিজের দ্রবণীয়তা কমে। মাটিস্থ অণুজীবদের কার্যাবলি ব্যাহত হয় এবং জৈব পদার্থের বিগলন কমে যায়। vi. মাটিতে কর্দমকণা ও জৈব পদার্থের পরিমাণ কম থাকে। vii. মাটিতে বিনিময়ক্ষম সোডিয়ামের পরিমাণ ১৫% এর বেশি থাকে। viii, ক্যালসিয়াম ও ম্যাগনেসিয়ামের পরিমাণ বেশি থাকে। উল্লিখিত আলোচনার মাধ্যমে ও চিহ্নিত উক্ত জমির মাটি যে ক্ষারীয় তা জানা যায়।"
        },
        {
          "label": "ঘ",
          "question": "\"সব ধরনের ফসল বৃদ্ধি ও চাষের জন্য নিরপেক্ষ মৃত্তিকা উপযোগী\"- তোমার মতামত দাও।",
          "explanation": "কোনো মাটির অম্লমান ৬.৬-৭.৩ এর মধ্যে হলে তাকে নিরপেক্ষ মাটি বলে। এই ধরনের মাটি সব ধরনের ফসল বা উদ্ভিদ এর জন্য উপযোগী বলে আমি মনে করি। ফসল ফলানোর ক্ষেত্রে মাটির pH গুরুত্বপূর্ণ ভূমিকা রাখে। সব মাটিতে সব ফসল ভালো জন্মায় না। বিভিন্ন pH এর মাটিতে বিভিন্ন ফসল জন্মায়। তাই ফসল ফলানোর পূর্বে মাটির pii নির্ণয় করতে হয় এবং সে অনুযায়ী ফসল নির্বাচন করতে হয়। নিরপেক্ষ মাটির উর্বরতা ও উৎপাদনক্ষমতা বেশি থাকে। মাটির এই অন্নমানে মাটির খাদ্য অনুর ভারসাম্য বজায় থাকে বলে উদ্ভিদের জন্য প্রয়োজনীয় পুষ্টি উপাদান সহজলভ্য হয়। মাটির আয়ন বিনিময় ক্ষমতা বেশি থাকে। এ ধরনের মাটিতে উপকারি অণুজীবের পরিমাণ ও কার্যাবলি বেশি থাকে। সর্বোপরি ফসলের ফলন, উৎপাদন ও গুণগতমান বেশি হয়। নিরপেক্ষ মাটির যত নিচে নামে মাটির অম্লত্ব তত তীব্রতর হয়। এরকম মাটিতে অ্যালুমিনিয়াম, ম্যাঙ্গানিজ, আয়রন প্রভৃতি উপাদানের মাত্রা অতিরিত্ব হয়ে যায়, যা উদ্ভিদে বিষক্রিয়ার সৃষ্টি করে। এর পাশাপাদি বিনিময়যোগ্য ফসফরাস, ক্যালসিয়াম ও ম্যাগনেসিয়ামের মাত্রা কমে যায়। এই মাটিতে জৈব পদার্থের বিয়োজন হার এবং নাইট্রোজেন ও ফসফরাসের প্রাপ্যতা কম বলে বীজের অঙ্কুরোদগম ভালো হয় না। আবার মাটির pi: নিরপেক্ষ মানের এর উপরে গেলে তামা, দস্তা, বোরন প্রভৃতি উপাদানের অভাব দেখা দেয়। ক্ষারীয় মাটিতে লোহা ও ম্যাঙ্গানিজের দ্রবণীয়তা কম এবং বিনিময়যোগ্য সোডিয়ামের পরিমাণ অনেক বেশি থাকে, যা অনেক ফসলের জন্যে বিযাস্ততার সৃষ্টি করে। এসব মাটিতে অনুজীবের ক্রিয়া এবং জৈব পদার্থের বিগলন কম হয়। এছাড়া ক্যালসিয়াম ও ম্যাগনেসিয়ামের আধিক্য দেখা দেয়। নিরপেক্ষ (১৫। ৬.৬-৭.৩) সীমায় মাটির অম্লত্ব ও ক্ষারত্ব মোটামুটি সব ধরনের ফসলের জন্যে গ্রহণযোগ্য হয়। কেননা এ অম্লমানের মাটিতে সব পুষ্টি উপাদান সহজলভ্য হওয়ায় উদ্ভিদ গ্রহণ করতে পারে। কোনো বিরূপ প্রতিক্রিয়ার সৃষ্টি হয় না। ফলে ফসলের বৃদ্ধিও অনেক ভালো হয়। তাই উপরে উল্লিখিত আলোচনা থেকে পরিষ্কারভাবে বোঝা যায় যে, নিরপেক্ষ মৃত্তিকা সব ধরনের ফসল বৃদ্ধির জন্য উপযোগী।"
        }
      ]
    },
    {
      "number": "3",
      "uddipok": "",
      "tag": "BAFSCT 23",
      "sub_questions": [
        {
          "label": "ক",
          "question": "Bio-fertilizer কী?",
          "explanation": "যে সকল জৈবিক দ্রব্য (ব্যাকটেরিয়া, ছত্রাক, শ্যাওলা) মাটিতে প্রয়োগ করার পর তা মাটির জৈব-রাসায়নিক প্রক্রিয়া ত্বরান্বিত করার মাধ্যমে মাটির উর্বরতা সংরক্ষণ এবং উদ্ভিদকে পুষ্টি দ্রব্য সরবরাহের মাধ্যমে উৎপাদন বৃদ্ধি করে সে সকল দ্রব্যই বায়োফার্টিলাইজার।"
        },
        {
          "label": "খ",
          "question": "শোন শোন চাষী ভাই, সার না দিলে ফলন নাই- ব্যাখ্যা করো।",
          "explanation": "উল্লিখিত খনার বচন দ্বারা কৃষিজ উৎপাদনে সারের গুরুত্ব প্রকাশ পেয়েছে। গাছ মাটি হতে অধিকাংশ পুষ্টি উপাদান গ্রহণ করে। তাই শস্য উৎপাদনের আগে মাটিতে কোন পুষ্টি উপাদান কী পরিমাণে আছে এবং তা শস্যের জন্য পর্যাপ্ত কিনা তা জেনে নেয়া উচিত। মাটিতে সার প্রয়োগ করা হলে, জমির উর্বরতা বৃদ্ধি পায়। ফলে ফসলে পুষ্টি উপাদানের অভাব হয় না, শস্যহানির আশঙ্কা কমে যায় এবং সার জমির উর্বরা শক্তি রক্ষা করে ও মাটির হারানো শক্তি ফিরিয়ে সুস্থভাবে গাছপালা জন্মাবার উপযোগী পরিবেশ সৃষ্টি করে।"
        },
        {
          "label": "গ",
          "question": "উদ্দীপকের চিত্র-১ এ প্রদর্শিত পদ্ধতি কি পানির যথাযথ ব্যবহার নিশ্চিত করে? যুক্তি উপস্থাপন করো।",
          "explanation": "চিত্রে ধান চাষের জন্য পানি সাশ্রয়ী সেচ প্রযুক্তি AWD প্রদর্শিত হয়েছে। এ প্রযুক্তি ব্যবহার করে জমিতে পানির পরিমাণ পরিমাপ করে সেচের প্রয়োজনীয়তা নির্ণয় করা যায়। এ প্রযুক্তির ব্যবহারে ধান চাষে সঠিক পরিমাণে পানির যোগান দেওয়া যায়। ধান চাষে পানি সেচ একটি গুরুত্বপূর্ণ বিষয়। গাছের বৃদ্ধির বিভিন্ন পর্যায়ে সঠিকভাবে পানি না পেলে বৃদ্ধি ব্যাহত হয়। যেমন- ধানে ৪০-৫০ দিন পর্যন্ত অর্থাৎ সর্বোচ্চ কুঁশিম্ভর পর্যন্ত এ রকম সেচ দিলে কুশি দ্রুত বাড়ে এবং সবল ঝুঁশির সংখ্যা বেশি হয়। এ প্রযুক্তি ব্যবহার করে নলের ভিতরের পানির উচ্চতা পর্যবেক্ষণ করলেই বোঝা যায় যে, জমিতে পর্যাপ্ত পরিমাণে রস আছে কিনা। এতে গাছ সঠিক সময়ে সঠিক পরিমাণ পানি সরবরাহ পেয়ে থাকে। এ পদ্ধতি চালুর পর প্রতিবার সেচের সময় এমন পরিমাণ পানি দিতে হবে যাতে জমিতে ৫ সে.মি. গভীরতার পানি থাকে। পানিস্তর কমে গেলে আবার সেচ দিতে হবে। এতে ২৫% সেচের পানি সাশ্রয় হয়। ফলে সেচ সংক্রান্ত অর্থ ও সময়ের অপচয় রোধ করা যায়। এ কারণেই এ পদ্ধতিটিকে ধান চাষের পানি সাশ্রয়ী পদ্ধতি বলা হয়। সুতরাং চিত্রে প্রদর্শিত প্রযুক্তিটিতে পানির যথাযথ ব্যবহার নিশ্চিত করা যায়।"
        },
        {
          "label": "ঘ",
          "question": "উদ্দীপকের চিত্র-১ এ প্রদর্শিত পদ্ধতিটি ব্যবহার করে ধান চাষের সর্বাপেক্ষা আধুনিক পদ্ধতিটি আলোচনা করো।",
          "explanation": "উদ্দীপকের চিত্র-১ এ প্রদর্শিত পদ্ধতিটি হলো ধান চাষে পর্যায়ক্রমিক ভেজানো ও শুকানো বা AWD (Alternate Wetting and Drying) পদ্ধতি। এই পদ্ধতি ব্যবহার করে উদ্ভাবিত ধান চাষের সর্বাপেক্ষা আধুনিক পদ্ধতিটি হলো এস আর আই (SRI) পদ্ধতিতে ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর আই পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো আই পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য' বেশি পাওয়া যায়। ধান উৎপাদনে কম সময় লাগো বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ্ণ ধান উৎপাদনের জন্য একটি যুগান্তরকারী পদক্ষেপ হতে পারে।"
        }
      ]
    },
    {
      "number": "4",
      "uddipok": "ঘটনা প্রবাহ; ধান চাষে ব্যবহৃত এক বিশেষ আন্তঃপরিচর্যা আন্তঃপরিচর্যা (৩ বার) মাঠ ফসল (ধান) ফসলের গুণগত মান নিশ্চিত ও অপ্রত্যাশিত জাত উৎপাদন",
      "tag": "BAFSCT 23",
      "sub_questions": [
        {
          "label": "ক",
          "question": "রাইজোবিয়াম কী",
          "explanation": "রাইজোবিয়াম হলো এক প্রকারের ব্যাকটেরিয়া যা শিম জাতীয় উদ্ভিদের শিকড়ে নডিউল সৃষ্টি করে।"
        },
        {
          "label": "খ",
          "question": "বীজ শোধন করা হয় কেন? ব্যাখ্যা করো।",
          "explanation": "বীজ বপনের পূর্বে ছত্রাকনাশক ব্যবহারের মাধ্যমে জীবাণুমুক্ত করাকে বীজ শোধন বলে। বপনকৃত বীজ ও উৎপন্ন চারাকে রোগের সংক্রমণ থেকে রক্ষার জন্য বীজ শোধন করা প্রয়োজন। তাছাড়া যেসব ফসলের বীজতুক শক্ত; সেসব ফসলের বীজের সুপ্তাবস্থা (Dormancy) ভাঙার জন্য বীজ শোধন করে নিলে নির্ধারিত সময়ে অঙ্কুরোদগম ঘটে। অর্থাৎ, সুস্থ সবল চারা উৎপাদন, বীজবাহিত রোগ প্রতিরোধ, অঙ্কুরোদগম হার বৃদ্ধি ও ভালো ফলন পাওয়ার জন্য বীজ শোধন করা হয়।"
        },
        {
          "label": "গ",
          "question": "উদ্দীপকের জমিতে ধান ভাল উৎপাদনের জন্য কোন বিশেষ আন্তঃপরিচর্যার কথা বলা হয়েছে? ধাপসহ ব্যাখ্যা করো।",
          "explanation": "উদ্দীপকে জমিতে ধান ভালো উৎপাদনের জন্য যে বিশেষ আন্তঃপরিচর্যার কথা বলা হয়েছে তা হলো রোগিং। বীজ বপনের সময়, যতই বিশুদ্ধ বীল ব্যবহার করা হোক না কেন জমিতে কিছু কিছু অন্য জাতের উদ্ভিদ ও আগাছা দেখা যায়। সেক্ষেত্রে অনাকাঙ্ক্ষিত উদ্ভিদ তুলে ফেলতে হয়, যাকে রোগিং বলা হয়। তিন পর্যায়ে রোগিং বা বাছাই করা হয়- ক. ফুল আসার আগে; খ. ফুল আসার সময়ে, গ. পরিপূঞ্জ পর্যায়ে। i.ফুল আসার আগে: বীজের ফুল আসার আগে নির্বাচিত জাতের গাছের সাথে আকার, উচ্চতা ও গঠনে অন্য কোনো গাছের পার্থক্য দেখা গেলে তা ভুলে ফেলতে হয়। কারণ অন্য জাতের গাছের সাথে পরাগায়নের মাধ্যমে নির্বাচিত জাতের বিশুদ্ধতা নষ্ট হতে পারে। ii.ফুল আসার সময়ে: প্রথম পর্যায়ে রোগিং করার সময় কোনো অনাকাঙ্ক্ষিত গাছ শনাক্ত করতে না পারলে ফুল আসার সময় শনাক্ত করে অপসারণ করতে হয়। ফুলের পাপড়ি, রং ও আকার দেখে তা বুঝতে হয়। iii.পরিপক্ক পর্যায়ে; এ পর্যায়ে নির্বাচিত ফসলের ছড়ার সাথে অন্য গাছের পার্থক্য দেখা গেলে তা তুলে ফেলতে হয়।"
        },
        {
          "label": "ঘ",
          "question": "ভালো বীজ উৎপাদনের ক্ষেত্রে কৃষকের বীজ উৎপাদন কৌশল আলোচনা করো।",
          "explanation": "ভালো বীজ উৎপাদনে অনেক ধরনের প্রযুক্তি অবলম্বন করে ভালো বীজ পাওয়া সম্ভব। বীজ উৎপাদনের জন্য প্রথমে উপযুক্ত কৃষি পরিবেশ অঞ্চল নির্বাচন করতে হবে। যেমন- তাপমাত্রা, বৃষ্টিপাত, সূর্যের আলো, ভূমির উচ্চতা, বাতাসের আপেক্ষিক আর্দ্রতা ইত্যাদি সম্পর্কে ধারণা নিয়ে সে। অনুযায়ী মাটি নির্বাচন করতে হবে। কেননা 'একেক ফসলের জন্য একেক ধরনের মাটি উপযুক্ত। তারপর মাটির গঠন, বুনট ও উর্বরতা অনুযায়ী বীজ ফসল উৎপাদনের উপযোগী জমি নির্বাচন করতে হবে। একই প্রজাতির বিভিন্ন জাতের মধ্যে পরাগায়ন যাতে না ঘটে এই জন্য নির্দিষ্ট পৃথকীকরণ দূরত্ব বজায় রাখতে হবে। এরপর যে যে ফসল চাষ করবে সে ফসলের বিশুদ্ধ বীজ সংগ্রহ করে বীজের বিশুন্যতা, অঙ্কুরোদগম ক্ষমতা, বপনের সময়, মাটির উর্বরতা ও উৎপাদন লক্ষ্যমাত্রা বিবেচনা করে বীজের হার নির্ধারণ করতে হবে। রোগ প্রতিরোধের জন্য বীজ বপনের পূর্বে তা শোধন করে নিতে হবে। এরপর জমিতে সুষম মাত্রায় সার ও সেচ এবং পানি নিকাশ করতে হবে। এরপর রোগ-পোকা, আগাছা দমনের জন্য বীজ ফসলের পরিচর্যা করতে হবে। প্রয়োজন অনুযায়ী সে জমিতে রোগিং করতে হবে। বীজ পরিপক্ষ হওয়ার পরপরই কেটে মাড়াই করে ঝেড়ে পরিষ্কার করে। সংগৃহীত বীজ ও সঠিকভাবে শুকিয়ে যথাযথ আর্দ্রতা বজায় রেখে সংরক্ষণ করতে হবে। উপরোক্ত কৌশলগুলো অবলম্বন করার মাধ্যমে কৃষকের ভালোবীজ উৎপাদন করা সম্ভব।"
        }
      ]
    },
    {
      "number": "5",
      "uddipok": "",
      "tag": "BAFSCT 23",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দজাতীয় সবজির কাটা স্থান শুকিয়ে রোগমুক্ত করাই হলো কিউরিং।"
        },
        {
          "label": "খ",
          "question": "গ্রেডিং ছাড়া ফসলের ভালো মান রক্ষা করা সম্ভব নয়- ব্যাখ্যা করো।",
          "explanation": "প্রাথমিকভাবে ফসল উত্তোলনের পর আকার, আকৃতি, রং, পক্কতা, আঘাতজনিত ক্ষত ইত্যাদি বিষয়ের উপর ভিত্তি করে ভাগ করাকে গ্রেডিং বলে। ফসলের ভালো মান রক্ষা করা ও দীর্ঘসময় সংরক্ষণের জন্য গ্রেডিং করা জরুরি। মাঠ থেকে ফসল কেটে আনার সময় অন্য ফসলের বীজ মিশে থাকতে পারে। এছাড়াও বীজের আর্দ্রতা বেশি, আগাছা থাকা, ভাঙা, অপুষ্ট বীজ থাকা, ছোট বড় আকৃতির বীজ একত্রিত থাকা ইত্যাদি সমস্যা থাকতে পারে। গ্রেডিং করে এসকল বীজ আলাদা করা হলে ভবিষ্যতে ভালো মানের ফসল উৎপাদন করা সম্ভব হয়।"
        },
        {
          "label": "গ",
          "question": "উদ্দীপকের পোকাটির জীবনচক্র ধাপসহ ব্যাখ্যা করো।",
          "explanation": "উদ্দীপকের চিত্রে প্রদর্শিত পোকাটি হলো রেশম পোকা। নিচে রেশম পোকার জীবনচক্র ব্যাখ্যা করা হলো- i. ডিম: রেশম গুটি সাধারণ তাপমাত্রায় রেখে দিলে ১১-১২ দিন পর গুটি কেটে স্ত্রী ও পুরুষ মথ বের হয়ে আসে এবং তারা পরস্পর যৌন মিলনে লিপ্ত হয়। সঙ্গমের পর স্ত্রী মথকে ছেড়ে দেওয়ার অল্প সময় পরেই ডিম পাড়তে শুরু করে। সাধারণত একটি পূর্ণাঙ্গ স্ত্রী মথ ৩৫০০-৫০০০ টি ডিম পাড়ে। এরা গাদা করে ডিম পেড়ে থাকে। ডিম পাড়ার জন্য স্ত্রী মথকে সাদা কাগজের ওপর রাখতে হয় এবং ডিমগুলোকে ঢাকনা দ্বারা ঢেকে রাখতে হয়। ii. লার্ভা বা পলু: ডিম পাড়ার ৯-১২ দিন পরে ডিম ফুটে লার্ভা বা পলু বের হয়। সদ্য বের হওয়া লার্ভা বা পলু দেখতে কালো রঙের এবং লম্বা প্রায় ৩ মি. মি.। এরপর লার্ভা ৬-৮ দিনে দেহের চারদিকে সুতার আবরণ (কোকুন) তৈরি করে পিউপায় পরিণত হয়। iii. পিউপা বা পুত্তলী: পুত্তলী গুটির মধ্যে প্রায় নিশ্চল অবস্থায় থাকে। এ অবস্থায় দেহের মধ্যে নানা রকম পরিবর্তন ঘটতে থাকে। ৯-১৪ দিন পর পিউপা পূর্ণাঙ্গ মথে রূপান্তরিত হয়। সাধারণত সকাল বেলার দিকে কোকুনের একপ্রান্ত কেটে পূর্ণাঙ্গ মথ বেরিয়ে আসে। iv. পূর্ণাক্ষণ মথ: পূর্ণাজা পুরুষ ও স্ত্রী মথ কোকুন থেকে বের হওয়ার পর পরই সংগমে লিপ্ত হয়। একটি পুরুষ মথ একদিনে ২-৩টি স্ত্রী মথের সাথে সংগম করতে পারে। এরা কোনো খাদ্য গ্রহণ করে না এবং মাত্র দু' তিন দিন বেঁচে থাকে।"
        },
        {
          "label": "ঘ",
          "question": "আমদানি নির্ভর বস্ত্রশিল্পের কাঁচামালের যোগানে পোকাটির গুরুত্ব আলোচনা করো।",
          "explanation": "উদ্দীপকের চিত্রে প্রদর্শিত পোকাটি হলো রেশম পোকা। আমদানি নির্ভর বস্ত্রশিল্প হলো রেশমি পোষাক। রেশমি পোশাকের কাঁচামাল হলো রেশমি সুতা। রেশমি সুতা পাওয়া যায় রেশম পোকা থেকে। বাড়ির আনাচে-কানাচে, জমির আইল, রাস্তা ও বাঁধের পাশে এবং পতিত জমিতে ভুঁত গাছ লাগিয়ে রেশম পোকা চাষ করা যায়। একবার রোপণকৃত গাছ ২০-২৫ বছর পর্যন্ত বাঁচে। অতি সহজে বছরে ৪/৫ বার রেশম পালন করে অর্থ আয় করা যায়। জটিল যন্ত্রপাতি ছাড়াই স্থানীয় যন্ত্রপাতি ও সাধারণ পদ্ধতিতে রেশম গুটি থেকে সুতা তৈরি করা যায়। অল্প পুঁজি, স্বন্ন জায়গা ও প্রশিক্ষণ নিয়ে রেশম চাষ শুরু করা যায়। এতে ঝুঁকি কম থাকে, অর্থাৎ প্রাকৃতিক দুর্যোগ, দাম কম হওয়া অথবা অন্য কোনো ব্যাপারে আর্থিক ক্ষতি হওয়ার সম্ভাবনা কম থাকে। এর মাধ্যমে 'বাড়ির মহিলা, বেকার সবাই ঘরে বসে উপার্জন করতে পারে। বাংলাদেশের একটি বড় খাত হচ্ছে পোশাক শিল্প। যেখানে রেশমের গুরুত্বপূর্ণ ভূমিকা রয়েছে। রেশম সুতা থেকে উন্নত মানের ও অধিক মূল্যের পোশাক তৈরি হয়। আমাদের দেশীয় ঐতিহ্যের রেশমি পোশাক ও দ্রব্যাদি দেশের চাহিদা মিটিয়ে রপ্তানি হচ্ছে। রেশম বস্ত্র কোমল ও নমনীয় বলে শীত গ্রীষ্ম সকল ঋতুতেই এটি আরামদায়ক। এছাড়া রেশম সুতা অন্যান্য কৃত্রিম সুতার সাথে মিশিয়ে বিভিন্ন ধরনের কাপড় তৈরি করা হয় যেমন- টেরিলিনের সাথে টেরিসিল্ক, তুলার সুতার সাথে কটসিল্ক ইত্যাদি। শৈল্য চিকিৎসায় সেলাই করার জন্য বিশেষ ধরনের রেশম সুতা ব্যবহার করা হয়। সর্বপ্রথম সিজারিয়ান অপারেশনের পর সেলাই করতে এ সুতা ব্যবহার করা হয়। পরিশেষে বলা যায়, আমদানি নির্ভর বস্তুশিল্পের কাঁচামাল অর্থাৎ রেশম সুতার যোগানে রেশম পোকা অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "",
      "tag": "BAFSCT 23",
      "sub_questions": [
        {
          "label": "ক",
          "question": "ধানের বৈজ্ঞানিক নাম কী?",
          "explanation": "ধানের বৈজ্ঞানিক নাম Oryza sativa."
        },
        {
          "label": "খ",
          "question": "পাটের জাগে ইউরিয়া সার প্রয়োগ করা হয় কেন?",
          "explanation": "পাটের জাগ দেওয়ার প্রধান উদ্দেশ্য হলো পাট পচানো যাতে সহজেই পাটের আঁশ ছাড়ানো যায়। ইউরিয়া সার প্রয়োগ করা হলে পাটের পচন ত্বরান্বিত হয়। প্রতি ১০০০ কেজি কাঁচা খালের জন্য প্রায় ১০০ গ্রাম ইউরিয়া ব্যবধার করতে হয়। এ কারণেই পাটের জাগে ইউরিয়া সার ছিটাতে হয়।"
        },
        {
          "label": "গ",
          "question": "উদ্দীপকে প্রদর্শিত চিত্রে ধানের কোন রোগটি দেখা যাচ্ছে? ব্যাখ্যা করো।",
          "explanation": "উদ্দীপকে প্রদর্শিত চিত্রে ধানের ব্লাস্ট রোগে আক্রান্ত গাছ দেখা যাচ্ছে। ধান গাছের ব্লাস্ট রোগটি ধানের পাতা, গিট, শীর্ষের গোড়া বা শাখা- প্রশাখা এবং বীজে আক্রমণ করে। Pyricularia grisea নামক ছত্রাকের আক্রমণে এই রোগ হয়। এর বাহক হলো বীজ, মাটি ও বাতাস। ধানের ব্লাস্ট এর ক্ষেত্রে আক্রান্ত পাতায় প্রথমে হালকা ধূসর বা নীলচে রঙের তিজা দাগ হয় যা পরে বড় হয়ে মাঝখানটা ধূসর বা সাদা ও কিনারা বাদামি রঙের হয়ে যায়। দাগগুলো মাকুর মতো দেখায়। গিট ব্লাস্ট হলে গিঁটের আক্রান্ত স্থান কালো ও দুর্বল হয়। আর যদি ধানের শীর্ষের গোড়ায় বাদামি দাগ পড়ে পচে যায় এবং শীষ ভেঙে পড়ে তাহলে তা শীষ ব্লাস্ট। এই রোগের আক্রমণের ফলে শীষের সব ধান চিটা হয়ে যায়। ধানের ব্লাস্ট রোগ সাধারণত বোরো মৌসুমে বেশি হয়।"
        },
        {
          "label": "ঘ",
          "question": "উপর্যুক্ত রোগের প্রতিকার ও প্রতিরোধে একজন কৃষক কি ধরনের পদক্ষেপ নিতে পারে বলে তুমি মনে করো? বিশ্লেষণ করো।",
          "explanation": "উদ্দীপকের চিত্রে ধানের ব্লাস্ট রোগ দেখানো হয়েছে। ব্লাস্ট রোগ দমনের জন্য একজন কৃষক রোগপূর্ব প্রতিরোধ এবং রোগাক্রান্ত অবস্থায় প্রতিকারমূলক ব্যবস্থা গ্রহণ করতে পারে। ধানের ব্লাস্ট রোগ ছত্রাক সংক্রমণের কারণে ঘটে। কতিপয় কিছু পদক্ষেপ। গ্রহণ করে এ রোগ থেকে ফসলকে রক্ষা করা যায়। যেমন- রোগমুক্ত সুস্থ বীজ ব্যবহার করা, ক্ষেতে সুষম সার প্রয়োগ করা, রোপণের পূর্বে ব্যাভিস্টিন ৩ গ্রাম/কেজি হিসাবে ব্যবহার করে বীজ শোধন করে নেওয়া, জমিতে সবসময় পানি রাখা, এই রোগ প্রতিরোধী জাত যেমন- বিআর ৩; বিআর ১৪; ব্রি ধান ৪৫ ইত্যাদি চাষ করা। এছাড়া ফসলে ব্লাস্ট রোগ দেখা দিলে হিনোসান ৫০ ইসি ৮০০ মিলি/ হেক্টর বা কেনলেট ২.৫ কেজি/ হেক্টর প্রতি লিটার পানিতে মিশিয়ে স্প্রে করতে হবে। এছাড়াও ইউরিয়া সারের উপরি প্রয়োগ সাময়িক বন্ধ করে ট্রপারজিল বা নেটিভো ০.৬ গ্রাম ওষুধ ১লিটার হারে পানিতে মিশিয়ে ১০-১৫ দিনের ব্যবধানে দু'বার প্রয়োগ করার মাধ্যমেও ব্লাস্ট রোগ দমন করা সম্ভব। উপরিউক্ত পদক্ষেপগুলো যথাযথভাবে পালন করলে ব্লাস্ট রোগ সহজে দমন করা সম্ভব।"
        }
      ]
    },
    {
      "number": "7",
      "uddipok": "",
      "tag": "BAFSCT 23",
      "sub_questions": [
        {
          "label": "ক",
          "question": "জেলি কী?",
          "explanation": "জেলি হচ্ছে কঠিন ও তরল অবস্থার মাঝামাঝি স্বাচ্ছ চকচকে পদার্থ যা ফলের রস ও চিনিসহকারে সিদ্ধ করে তৈরি করা হয়।"
        },
        {
          "label": "খ",
          "question": "ফল প্রসেসিং করা হয় কেন?",
          "explanation": "গুণগতমানের কোনো পরিবর্তন না করে ফল দীর্ঘদিন সংরক্ষণের জন্য প্রসেসিং করা হয়। ফল পচনশীল খাদ্যদ্রব্য। মাটি ও জলবায়ু অনুকূল হওয়ায় আমাদের দেশে সারাবছর বিভিন্ন ফল উৎপন্ন হলেও তাজা অবস্থায় এগুলো বেশিদিন সংরক্ষণ করা যায় না। ফলে মানুষ এর থেকে প্রাপ্ত ভিটামিন ও খনিজ পদার্থ হতে বঞ্চিত হয়। এছাড়াও সংরক্ষণের অভাবে বছরে শতকরা ২০-৩০ ভাগ ফল ও সবজি নষ্ট হয়। ফলকে দীর্ঘদিন সংরক্ষণ করার উদ্দেশ্যে গুণগতমানের কোনো পরিবর্তন না করে আকৃতি ও প্রকৃতিতে পরিবর্তন করে ফল প্রসেসিং করা হয়।"
        },
        {
          "label": "গ",
          "question": "উপর্যুক্ত ছকে A সংরক্ষণ পদ্ধতি ব্যাখ্যা করো।",
          "explanation": "উদ্দীপকের A সংরক্ষণ পদ্ধতিটি হলো আমের জ্যাম তৈরি করে সংরক্ষণ। আমের জ্যাম তৈরির জন্য প্রয়োজন আম, চিনি, পানি, লেবুর রস, সাইট্রিক অ্যাসিড। পরিপুষ্ট অথবা কাঁচা আম পরিষ্কার পানিতে ধুয়ে টুকরা টুকরা করে কেটে সমপরিমাণ পানিতে সিদ্ধ করে নিতে হয়। আম সাধারণত ৩০-৩৫ মিনিট সিম্প্য করলেই নিঃসৃত রস জ্যাম তৈরির উপযোগী হয়। আম সিদ্ধ নরম হলে চুলা থেকে নামিয়ে রাখতে হয়। পাতলা কাপড় দুই ভাঁজ করে একটি হাড়ির মুখে দিয়ে সিদ্ধ আম ঢেলে আলতোভাবে রস নিংড়ে নিতে হয়। আমের রস চিনি দিয়ে ভালোভাবে জ্বাল দিতে হয়। হাড়ি ফেনায় ভরে গেলে লেবুর রস ও সাইট্রিক অ্যাসিড দিয়ে নামিয়ে ফেলতে হয়। বাটিতে সামান্য পরিমাণ পানি নিয়ে পানির ভেতর এক ফোঁটা জ্যাম ফেলে দেখতে হয় যদি পানিতে জ্যাম জমে তাহলে জ্যাম চুলা থেকে নামিয়ে রাখতে হয়। পরিষ্কার বোতলে ভরে ঠাণ্ডা করে মুখ বন্ধ করতে হয়। জ্যাম বেশি ঘন করে নামালে ঠান্ডা হওয়ার পর শক্ত হয়ে যায়। বোতলের মুখ মোম দিয়ে বন্ধ করে দিতে হয়। বন্ধ করা অবস্থায় জ্যাম ৫-৬ মাস সংরক্ষণ করা যায়। উপরোক্ত পদ্ধতিতে আম জ্যাম বানিয়ে সংরক্ষণ করা যায়।"
        },
        {
          "label": "ঘ",
          "question": "B সংরক্ষণ পদ্ধতি কি স্বাস্থ্যসম্মত বলে তুমি মনে করো? মতামত দাও।",
          "explanation": "উদ্দীপকের 'B' সংরক্ষণ পদ্ধতি হলো আচার তৈরি করে ফল সংরক্ষণ। জলপাই যেহেতু পচনশীল তাই একে সরিষার তেল ও অন্যান্য মশলা দিয়ে আচার তৈরি করে সংরক্ষণ করা সম্ভব। মশলা মেশানো খাবার তেল বা ভিনেগারে ডুবানো অবস্থায় প্রস্তুত খাদ্যকে আচার বলা হয়। এ পদ্ধতিতে ফলের জলীয় অংশ প্রায় ১২% পর্যন্ত কমে যায়। আবার তেল বা ভিনেগারে সম্পৃক্ত হয়ে উঠলে পচন জীবাণুর কার্যক্রম বন্ধ হয়ে যায় এবং ফলের সংরক্ষণ ক্ষমতা বেড়ে যায়। আচার তৈরিতে যেসকল মশলা ব্যবহার হয় তার মধ্যে উল্লেখযোগ্য সরিষার তেল, আদা, হলুদ, রসুন, মেথি, কালজিরা খার প্রতিটির রয়েছে আলাদা স্বাস্থ্যগুণ। আচারে ব্যবহূত তেল অথবা এসিড প্রিজারভেটিভ হিসেবে কাজ করে। আচার ভিটামিন কে, ভিটামিন এ, প্রোবায়োটিক ব্যাকটেরিয়ার উৎস। কিন্তু আচারে অতিরিক্ত তেল ও লবণ দেয়া হলে তা আচারকে অস্বাস্থ্যকর করে তুলতে পারে। তাই আচার যদি পরিমাণমতো তেল, মশলা দিয়ে বাসায় স্বাস্থ্য সম্মতভাবে তৈরি ও সংরক্ষণ করা হয় এতে কোনো স্বাস্থ্যঝুঁকি থাকে না। উপরন্তু আচার ভিটামিন, খনিজসমৃদ্ধ হওয়ায় এটি রক্তশূন্যতা, ফোলাভাব, ভিটামিন ডিও বি-১২ এর ঘাটতি পূরণে সাহায্য করতে পারে। সুতরাং সঠিকভাবে তৈরি ও সংরক্ষণ করা হলে B পদ্ধতি অর্থাৎ B সংরক্ষণে আচার তৈরি করে সংরক্ষণ একটি স্বাস্থ্যকর পদ্ধতি হিসেবে বিবেচিত হতে পারে।"
        }
      ]
    },
    {
      "number": "8",
      "uddipok": "এক বিশেষ প্রকার ছত্রাক যা খাদ্য উৎপাদন প্রক্রিয়ায় বহুকাল থেকে প্রচলিত। সম্প্রতি সরকার এ প্রক্রিয়া আরও বেগবান করতে বিভিন্ন পদক্ষেপ নিয়েছে। তারা চাষিদেরও বিভিন্নভাবে ট্রেনিং ও প্রণোদনার মাধ্যমে এ বিষয়ে উৎসাহী করেছে।",
      "tag": "BAFSCT 23",
      "sub_questions": [
        {
          "label": "ক",
          "question": "পিউপা কী?",
          "explanation": "রেশম পোকার জীবনচক্রের তৃতীয় ধাপ বা দশাই হলো পিউপা যা রেশম গুটির মধ্যে প্রায় নিশ্চল অবস্থায় থাকে।"
        },
        {
          "label": "খ",
          "question": "মুড়ি চাষ কী? ব্যাখ্যা করো।",
          "explanation": "প্রথমবার আধ কাটার পর আখের গোড়া থেকে গজানো কুশি দিয়ে পুনরায় আখ চাষ করাকে মুড়ি আখ চাষ বলে। প্রথমবার আখ কাটার পর ঐ আখের গোড়া থেকে চাষ করা হয় বলে এক্ষেত্রে জমি চাষ ও বীজ বপনের প্রয়োজন হয় না। এই পদ্ধতিতে মূল আখের চেয়ে ১-২ মাস সময় কম লাগে। জমি তৈরি, বীজ বপন ইত্যাদি বাবদ শ্রমিক ও মূলধন খরচ কম লাগে। এই চাষ পদ্ধতিতে আগাম পরিপকতা লাভ করায় আগাম গুড় এবং চিনি উৎপাদন করা যায়।"
        },
        {
          "label": "গ",
          "question": "উদ্দীপকে কোন ছত্রাকের উল্লেখ করা হয়েছে- ব্যাখ্যা করো।",
          "explanation": "উদ্দীপকের বিশেষ প্রকার ছত্রাকটি মাশরুম বা ব্যাঙের ছাতা হিসেবে পরিচিত। নিচে এই ছত্রাকের ব্যাখ্যা করা হলো-মাশরুম এক প্রকার মৃতজীবী ছত্রাকের ফলন্ত অঙ্গ। এগুলো মূলত Basidiomycetes শ্রেণির অন্তর্গত ছত্রাক। ছত্রাকবিদরা সারা বিশ্বে প্রায় তিন লাখ ছত্রাক চিহ্নিত করতে পেরেছেন। এই অসংখ্য ছত্রাকের মধ্যে চুলচেরা বিশ্লেষণ ও যাচাই-বাছাই করে যেসব ছত্রাক মানুষের খাওয়ার উপযোগী সেগুলোই চাষ করা হয়। বিজ্ঞানীরা এগুলো ল্যাবরেটরিতে পরীক্ষা-নিরীক্ষা করে গবেষণার মাধ্যমে তার পুষ্টি ও খাদ্যগুণ বিচার করেছেন। সাধারণভাবে এই ছত্রাকের দেহ বেশ মাংসল ও স্পোরধই যা মাটিতেই জন্মে। তবে খাদ্যের ব্যবস্থা থাকলে মাটি ছাড়া অন্য মাধ্যমেও জন্মে। মাশরুম প্রাচীনতম উদ্ভিদগুলোর মাঝে অন্যতম। মাশরুম অত্যন্ত পুষ্টিকর, সুস্বাদু ও ঔষধিগুণসম্পন্ন সবজি। বর্তমানে এটি পুষ্টিকর সবজি হিসেবে বিশ্বে সমাদৃত। নানাবিধ কারণে যদিও এদেশে এখনও মাশরুম চাষের প্রচলন সেভাবে সম্প্রসারিত হয়নি কিন্তু এটি বাংলাদেশে অত্যন্ত 'সম্ভাবনাময় একটি ফসল। উপযুক্ত ট্রেনিং ও প্রণোদনার মাধ্যমে মাশরুম চাষে চাষিদের উৎসাহী করা যায়।"
        },
        {
          "label": "ঘ",
          "question": "অর্থনৈতিক দিক হতে এ ধরনের ছত্রাক চাষ অত্যন্ত গুরুত্বপূর্ণ- বিশ্লেষণ করো",
          "explanation": "অর্থনৈতিক দিক হতে মাশরুম চাষ অত্যন্ত গুরুত্বপূর্ণ। নিচে তা বিশ্লেষণ করা হলো- মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসন্ধে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় ববে মহিলারা সহজেই অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি কর যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদ বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। তাই বলা যায়, মাশরুম চাষ অর্থনৈতিকভাবে লাভজনক।"
        }
      ]
    }
  ]
}