{
  "title": "RB, Ctg.B, SB, BB : 19",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "মধু কী?",
          "explanation": "মধু হলো ফুলের মধ্য থেকে মৌমাছি কর্তৃক সংগৃহীত এক প্রকার মিষ্টি শর্করা দ্রব্য যার প্রধান উপাদান গ্লুকোজ ও ফ্রুক্টোজ।"
        },
        {
          "label": "খ",
          "question": "মৌচাকে রাণী মৌমাছি কেন গুরুত্বপূর্ণ? ব্যাখ্যা করো।",
          "explanation": "মৌচাকে সবচেয়ে গুরুত্বপূর্ণ হলো রাণী মৌমাছি। মৌচাকের মধ্যে একমাত্র রাণী মৌমাছিই ডিম পাড়ে এবং মাত্র একবার প্রজননের পর প্রায় সারা বছরই ডিম দিয়ে থাকে। রাণী মৌমাছি প্রতিদিন গড়ে ৩০০০টি ডিম দিতে পারে। রাণী মৌমাছির শরীর থেকে ফেরোমেন নামক বস্তুর গন্ধ বের হয় বলে অন্যান্য মৌমাছি রাণীকে ঘিরে থাকে এবং কলোনি ত্যাগ করে অন্য কলোনিতে যায় না। নিষেককৃত ডিম থেকে রাণী ও কর্মী মৌমাছি এবং অনিষেককৃত ডিম থেকে পুরুষ মৌমাছি সৃষ্টি হয়। এভাবে ডিম পাড়া ও বাচ্চা উৎপাদনে • উল্লেখযোগ্য ভূমিকা রাখার জন্য মৌচাকে রাণী মৌমাছি গুরুত্বপূর্ণ।"
        },
        {
          "label": "গ",
          "question": "চিত্রে প্রদর্শিত 'C' চিহ্নিত পর্যায়টি ব্যাখ্যা করো।",
          "explanation": "উদ্দীপকে প্রদর্শিত 'C' চিহ্নিত পর্যায়টি হলো রেশমের কোকুন। রেশম পোকার জীবনচক্র ডিম, লার্ভা (শূককীট), পিউপা (মূককীট) ও পূর্ণাঙ্গ অবস্থা- এ চারটি পর্যায়ে সম্পন্ন হয়। লার্ভা পূর্ণতা প্রাপ্তির পর পালন ট্রে থেকে সরিয়ে গুটি তৈরির জন্য বড় এক ধরনের ডালায় রাখা হয়। এ ডালাকে চন্দ্রাকি বলা হয়। এটি বাঁশ দিয়ে তৈরি এবং এতে চন্দ্রাকারে গঠিত অনেক অংশ থাকে যেগুলোতে রেশম কীটের লার্ভাগুলো গুটি তৈরি করে। লার্ভা মুখোপাঙ্গের কাছে স্পিনারেট দিয়ে রেশমগ্রন্থি থেকে রেশম নিঃসৃত করে এবং সেই রেশম বাতাসে শুকিয়ে লম্বা শক্ত সুতোয় পরিণত হয়। সুতোর উপর আঠালো পদার্থ থাকে যা সুতায় প্যাচের সময় একটার সাথে আর একটা আটকে যায়। লার্ভা মাথা নাড়তে থাকে আর সুতা বের হয়ে একটি আবরণ তৈরি হতে থাকে। এ আবরণ ধীরে ধীরে ঘন হয় এবং লার্ভার দেহকে ঢেকে ফেলে। একে গুটি বা কোকুন বলে। একটি গুটি তৈরি করতে লার্ভাকে ৬০ হাজার থেকে ৩ লক্ষ বার মাথা নাড়তে হয়। এ গুটির মধ্যে লার্ভা আবদ্ধ হয়ে পিউপায় পরিণত হয়। কিন্তু পিউপা পূর্ণতা লাভের পূর্বেই গুটি সংগ্রহ করতে হয়। অতএব, উপরের আলোচনা হতে রেশম পোকার কোকুন পর্যায়টি সম্পর্কে জানা যায়।"
        },
        {
          "label": "ঘ",
          "question": "চিত্রের প্রদর্শিত পোকাটি চাষের অর্থনৈতিক গুরুত্ব বিশ্লেষণ করো।",
          "explanation": "উদ্দীপকের চিত্রে প্রদর্শিত পোকাটি হলো রেশম পোকা। বাড়ির আনাচে-কানাচে, জমির আইল, রাস্তা ও বাঁধের পাশে এবং পতিত জমিতে তুঁত গাছ লাগিয়ে রেশম পোকা, চাষ করা যায়। একবার রোপণকৃত গাছ ২০-২৫ বছর পর্যন্ত বাঁচে। অতি সহজে বছরে ৪/৫ বার রেশম পালন করে অর্থ আয় করা যায়। জটিল যন্ত্রপাতি ছাড়াই স্থানীয় যন্ত্রপাতি ও সাধারণ পদ্ধতিতে রেশম গুটি থেকে সুতা তৈরি করা যায়। অল্প পুঁজি, স্বল্প জায়গা ও প্রশিক্ষণ নিয়ে রেশম চাষ শুরু করা যায়। এতে ঝুঁকি কম থাকে, অর্থাৎ প্রাকৃতিক দুর্যোগ, দাম কম হওয়া অথবা অন্য। কোনো ব্যাপারে আর্থিক ক্ষতি হওয়ার সম্ভাবনা কম থাকে। এর মাধ্যমে বাড়ির মহিলা, বেকার সবাই ঘরে বসে উপার্জন করতে পারে। রেশম চাষের মাধ্যমে জ্বালানি, জৈব সার, হাঁস-মুরগি ও গবাদিপশুর খাদ্য পাওয়া যায়। রেশম পোকার মূককীটের তেল গাছ ও হাঁস-মুরগির খাদ্য হিসেবে এবং মূককীট সাবান তৈরিতে ব্যবহৃত হয়। বাংলাদেশের একটি বড় খাত হচ্ছে পোশাক শিল্প। যেখানে রেশমের গুরুত্বপূর্ণ ভূমিকা রয়েছে। রেশম সুতা থেকে উন্নত মানের ও অধিক মূল্যের পোশাক তৈরি হয়। আমাদের দেশীয় ঐতিহ্যের রেশমি পোশাক ও দ্রব্যাদি দেশের চাহিদা মিটিয়ে রপ্তানি হচ্ছে। এছাড়া রেশম সুতা অন্যান্য কৃত্রিম সুতার সাথে মিশিয়ে বিভিন্ন ধরনের কাপড় তৈরি করা হয় যেমন- টেরিলিনের সাথে টেরিসিল্ক, তুলার সুতার সাথে কটসিল্ক ইত্যাদি। শৈল্য চিকিৎসায় সেলাই করার জন্য বিশেষ ধরনের রেশম সুতা ব্যবহার করা হয়। সর্বপ্রথম সিজারিয়ান অপারেশনের পর সেলাই করতে এ সুতা ব্যবহার করা হয়। রেশম সুতা তাপ অপরিবাহী বলে বৈদ্যুতিক যন্ত্রপাতির অপরিবাহী আবরণ হিসেবে ব্যবহৃত হয়। টেলিফোন, ওয়ারলেস, বেতার সেট এর কয়েল ইনসুলেশন - করতে ব্যবহৃত হয়। পরিশেষে বলা যায়, বাংলাদেশের জাতীয় অর্থনীতিতে রেশম চাষ অত্যন্ত গুরুত্বপূর্ণ।"
        }
      ]
    },
    {
      "number": "2",
      "uddipok": "আয়শা বেগম একজন গৃহিণী। তার কোনো আবাদি জমি নাই। সে হর্টিকালচার সেন্টার থেকে মাশরুম চাষের উপর প্রশিক্ষণ গ্রহণ করে। প্রশিক্ষণ নিয়ে সে তার বাড়িতে স্ট্র মাশরুম চাষ শুরু করে এবং উপযুক্ত পরিচর্যার মাধ্যমে পর্যাপ্ত মাশরুম উৎপাদন করে এবং সফলতা অর্জন করে।",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "রাইজোবিয়াম কী?",
          "explanation": "রাইজোবিয়াম হলো এক প্রকারের ব্যাকটেরিয়া যা শিম জাতীয় উদ্ভিদের শিকড়ে নডিউল সৃষ্টি করে এবং বায়ুমণ্ডল থেকে নাইট্রোজেন সঞ্চয় করে।"
        },
        {
          "label": "খ",
          "question": "কৃত্রিম প্রজননের সুবিধাগুলো ব্যাখ্যা করো।",
          "explanation": "জাত উন্নয়নের জন্যে ষাঁড়ের বীর্য (semen) কৃত্রিম উপায়ে যন্ত্রপাতির সাহায্যে গরমে আসা একটি গাভির জরায়ুতে প্রবেশ করিয়ে গর্ভবতী করার পদ্ধতিকে কৃত্রিম প্রজনন বলে। কৃত্রিম প্রজননে গাভির গর্ভধারণের হার বৃদ্ধি পায়। একটি ষাঁড় থেকে প্রতিবারের বীর্য প্রক্রিয়াজাত করে ৩০০-৪০০টি গাভিকে প্রজনন করা যায়। উন্নত জাত ও মানের ষাঁড়ের বীর্য ব্যবহার করে ভাঁলো জাতের গরু পাওয়া যায়। ষাঁড়ের সংগৃহীত বীর্য বা সিমেন প্রক্রিয়াজাত করে বহু বছর সংরক্ষণ করা যায়। অনেক সংক্রামক ব্যাধি বিশেষ করে যৌনব্যাধির প্রসার রোধ করা যায়। এতে বেশি ষাঁড় পালনের দরকার হয় না, ফলে ব্যয় হ্রাস পায়। উন্নত জাতের ষাঁড় দ্বারা দেশি গবাদিপশুর উন্নয়ন করা যায়। এ পদ্ধতিতে সবসময় শুক্রাণুর গুণাগুণ পরীক্ষা করা সম্ভব হয়। কৃত্রিম প্রজনন পদ্ধতিতে কম খরচে প্রজনন করানো যায়। এছাড়াও ষাঁড় ও গাভির দৈহিক অসামঞ্জস্যতাজনিত দুর্ঘটনা এড়ানো যায়।"
        },
        {
          "label": "গ",
          "question": "উদ্দীপকের আয়শা বেগমকে মাশরুম চাষে কী ধরনের অনুকূল পরিবেশ বজায় রাখতে হবে? ব্যাখ্যা করো।",
          "explanation": "উদ্দীপকের আয়েশা বেগম তার বাড়িতে স্ট্র মাশরুম চাষ করেন। মাশরুমের জন্য প্রয়োজন পরিষ্কার-পরিচ্ছন্ন, পাকা বা সেমিপাকা মেঝেবিশিষ্ট ঘর যাতে পর্যাপ্ত বাতাস চলাচল করতে পারে। চাষঘরে অক্সিজেনের উপস্থিতি নিশ্চিত করতে হবে। ছত্রাক মূলত কাঠের গুঁড়া থেকে খাদ্য খায়। কাঠের গুঁড়া অক্সিজেনের উপস্থিতিতে জারন-বিজারন প্রক্রিয়ায় খাদ্য সহজলভ্য করে। চাষঘরটি হালকা আলোযুক্ত হতে হবে। মাশরুমের স্পন গজানোর আগ পর্যন্ত ঘরের তাপমাত্রা ৩৫-৪০° সে ও গজানোর পরে ৩০-৩৫° সে রাখতে হবে। তাপমাত্রা কোনো কারণে অতিরিক্ত হয়ে গেলে ঘরের দেয়াল, মেঝে কয়েকবার পানি দিয়ে, স্প্রে করে ভিজিয়ে দিতে হবে। মাশরুম চাষঘরের আর্দ্রতা ৮০-৯০% এর মধ্যে রাখতে হবে। অক্সিজেন কাঠের গুঁড়াকে জারিত করে খাদ্য উৎপাদনের সময় প্রচুর পরিমাণে কার্বন ডাই-অক্সাইড তৈরি করে যা ফুল উৎপাদনে বাধা দেয়। তাই ঘরের নিচের অংশে বায়ুপ্রবাহের মাধ্যমে কার্বন ডাই-অক্সাইড বের করে দিতে হবে। উল্লিখিত উপায়ে মাশরুম চাষের অনুকূল পরিবেশ বজায় রাখতে হবে।"
        },
        {
          "label": "ঘ",
          "question": "আয়শা বেগমের উদ্যোগটির অর্থনৈতিক গুরুত্ব মূল্যায়ন করো।",
          "explanation": "নিম্নের অনুরূপ: লাবণী মাশরুম চাষের উদ্যোগ গ্রহণ করে। মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় বলে মহিলারা সহজেই। অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। উপরিউক্ত কারণে লবাণীর মাশরুম চাষ দেখে অন্যরাও উদ্বুদ্ধ হয়।"
        }
      ]
    },
    {
      "number": "3",
      "uddipok": "জসীম উদ্দিনের এলাকায় খেজুর, তাল, লেবু খুব ভালো হয়। মধুপুরের আনারস খাওয়ার পর সেও ঐ জাতের আনারস চাষের চেষ্টা করে। কিন্তু আনারসের মান ও ফলন খুব কম হয়। জসীম উদ্দিন। তার এলাকার কৃষিবিদের পরামর্শক্রমে আনারস চাষে সফল হয়। [Note: খেজুর, তাল ক্ষারীয় মাটিতে ভালো জন্মে। লেবু অম্লীয় প্রকৃতির মাটিতে ভালো জন্মে। একই প্রকৃতির মাটিতে এই তিনটি ফসলের ভালো উৎপাদন সম্ভব নয় বলে প্রশ্নটি ত্রুটিযুক্ত।।",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "মৃত্তিকা বুনট কী?",
          "explanation": "মাটিতে বালুকণা, পলিকণা ও কর্দমকণার আনুপাতিক হারই হলো মৃত্তিকা বুনট।"
        },
        {
          "label": "খ",
          "question": "জৈব পদার্থ কীভাবে মাটির ভৌত গুণাবলি উন্নত করে?",
          "explanation": "গোবর, পচা আবর্জনা, খৈল, সবুজ সার, হাঁড়ের গুঁড়া, হাঁস-মুরগির বিষ্ঠা ইত্যাদি হলো জৈব পদার্থ। মাটির ভৌত গুণাবলি উন্নয়নে জৈব পদার্থ বিশেষ ভূমিকা পালন করে। জৈব পদার্থ মাটির পানি ধারণ ক্ষমতা বৃদ্ধি করে মাটিকে সরস রাখে এবং মাটিস্থ রন্দ্র পরিসরের সংখ্যা বৃদ্ধি করে বায়ু ও পানি চলাচলের পথ সুগম করে। এছাড়াও জৈব পদার্থ মাটির তাপমাত্রা নিয়ন্ত্রণে সহায়তা করে। এভাবে জৈব পদার্থ মাটির বুনট ও গঠন বিন্যাসে উন্নয়ন ঘটিয়ে মাটির ভৌত গুণাবলি উন্নত করে।"
        },
        {
          "label": "গ",
          "question": "জসীম উদ্দিনের এলাকার মাটির বৈশিষ্ট্যগুলো ব্যাখ্যা করো।",
          "explanation": "নিম্নের অনুরুপ: উদ্দীপকে ৫ চিহ্নিত মৃত্তিকা ক্ষারীয় প্রকৃতির। ক্ষারীয় মাটির বৈশিষ্ট্য নিম্নরূপ- i. ক্ষারীয় মাটির অম্লমান বা pH ৭.০ এর বেশি থাকে। ii. মাটিতে তামা, বোরন ও দস্তার অভাব দেখা দিতে পারে। iii. সোডিয়ামের প্রাচুর্যে মাটিতে বিষাক্ততা দেখা যায়। iv. মাটিতে লোহা ও ম্যাঙ্গানিজের দ্রবণীয়তা কম থাকে। V. মাটিস্থ অণুজীবদের কার্যাবলি ব্যাহত হয় এবং জৈব পদার্থের বিগলন কমে যায়। vi. মাটিতে কর্দমকণা ও জৈব পদার্থের পরিমাণ কম থাকে। vii. মাটিতে বিনিময়ক্ষম সোডিয়ামের পরিমাণ ১৫% এর বেশি থাকে। viii. ক্যালসিয়াম ও ম্যাগনেসিয়ামের পরিমাণ বেশি থাকে। উল্লিখিত আলোচনার মাধ্যমে চিহ্নিত মৃত্তিকা যে ক্ষারীয় তা জানা যায়।"
        },
        {
          "label": "ঘ",
          "question": "উদ্দীপকের আলোকে কৃষিবিদের পরামর্শের যথার্থতা বিশ্লেষণ করো।",
          "explanation": "উদ্দীপকের কৃষিবিদ জসীম উদ্দিনকে আনারস চাষে সফল হতে মাটি সংশোধনের পরামর্শ দেন। যদি কোনো মাটিতে অম্লত্ব বা ক্ষারত্বের কারণে ফসলের উৎপাদন কমে যায় বা জমি চাষের অনুপযোগী হয়ে পড়ে তা হলে বিভিন্ন প্রক্রিয়ার মাধ্যমে জমির উর্বরতা বৃদ্ধি ও চাষোপযোগী করে গড়ে তোলাকেই মাটি সংশোধন বলে। ক্ষারীয় মাটি সংশোধনের মাধ্যমে অম্লীয় মাটিতে ভালো জন্মে এমন ফসল চাষাবাদের উপযোগী করা যায়। মাটি থেকে ক্ষারত্ব দূরীকরণের প্রথম উপায় হলো মাটি থেকে লবণ সরিয়ে দেওয়া। পর্যাপ্ত পরিমাণ লবণমুক্ত পানি সেচ দিয়ে এর নিকাশের ব্যবস্থা করতে হয়। এতে মাটির ক্ষারদ্রব্য ধুয়ে যায়। গন্ধক ব্যবহার করে মাটির ক্ষারকত্ব নিয়ন্ত্রণ করা যায়। সোডিয়াম সালফেটকে নিষ্কাশন প্রক্রিয়ার মাধ্যমে মাটি থেকে দূরীভূত করতে পারলে মাটির ক্ষারকত্ব কমানো সম্ভব। সাধারণত জমিতে pH এর পরিমাণ ৭.৫-এর বেশি হলে ক্যালসিয়াম ও ম্যাগনেসিয়ামের পরিমাণ বুঝে চুনাপাথর প্রয়োগ করতে হয়। মাটিতে অবস্থিত জৈব পদার্থ মাটির বাফার ক্ষমতা বৃদ্ধি করে। ফলে মাটির ক্ষারত্ব কমে যায়। তাছাড়া মাটির ক্ষারত্ব কমাতে বায়োফাটিলাইজার ও ট্রাইকোডার্মা ব্যবহার করা যায়। পাশাপাশি অম্লত্ব সৃষ্টিকারী রাসায়নিক সার যেমন- ইউরিয়া, অ্যামোনিয়াম সালফেট প্রভৃতি জমিতে প্রয়োগ করলে মাটির ক্ষারকত্ব কমে অম্লত্ব বৃদ্ধি পায়। ফলে মাটি আনারস চাষের উপযুক্ত হয়। তাই বলা যায়, উপরের বিভিন্ন পদ্ধতি প্রয়োগের মাধ্যমে ক্ষারীয় মাটিকে সংশোধন করে অম্লীয় 'মাটির শুরুর পর্যায়ে নিয়ে আনারস চাষে সফল হওয়ায় কৃষিবিদের পরামর্শগুলো যথার্থ ছিল।"
        }
      ]
    },
    {
      "number": "4",
      "uddipok": "",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "ভূমিক্ষয় কী?",
          "explanation": "ভূমিক্ষয় হলো বিভিন্ন প্রকার প্রাকৃতিক শক্তি যেমন- বৃষ্টিপাত, পানি, বায়ু, বরফ, তাপ, মধ্যাকর্ষণ শক্তি, ভূতাত্ত্বিক প্রক্রিয়া এবং পানি চলাচলের প্রভাবে মৃত্তিকা কণার এক স্থান থেকে অন্য স্থানে অপসারণ হওয়া।"
        },
        {
          "label": "খ",
          "question": "ফসল উৎপাদনে পানি সেচ কেন প্রয়োজন? ব্যাখ্যা করো।",
          "explanation": "ফসলের ফলন বৃদ্ধি ও গাছের জীবনচক্র সম্পন্ন করার জন্য প্রয়োজনীয় পরিমাণে ও উপযুক্ত সময়ে কৃত্রিমভাবে জমিতে বিশুদ্ধ পানি সরবরাহ করাকে সেচ বলে। ফসলের জমিতে সেচ দিলে ফসলের ফলন বাড়ে, গাছের দৈহিক বৃদ্ধি দ্রুত হয়। গাছ রসালো, সবুজ ও সতেজ হয়। গাছ মাটি থেকে সহজে পুষ্টি উপাদান সংগ্রহ করতে পারে। রোগ, পোকা ও আগাছার প্রকোপ কমে। মাটিস্থ অণুজীবের কার্যাবলি বৃদ্ধি পেয়ে মাটির উর্বরতা বৃদ্ধি পায়। এসকল কারণে ফসল উৎপাদনে পানি সেচ বিশেষভাবে প্রয়োজন।"
        },
        {
          "label": "গ",
          "question": "উদ্দীপকে উল্লিখিত 'A' পদ্ধতিটি ব্যাখ্যা করো।",
          "explanation": "নিম্নের অনুরূপ: রতন মিয়া SRI পদ্ধতিতে ধান চাষ করে। ধান চাষের এ পদ্ধতিটি নিচে ব্যাখ্যা করা হলো- এ পদ্ধতিতে যেকোনো জাতের ধান চাষ করা যায়। নির্বাচিত জাতের ধানের বীজ বিশুদ্ধ হতে হয় প্রচলিত পদ্ধতির চেয়ে ৭৫-৮০% বীজ কম লাগে। হেক্টর প্রতি ৬-৭ কেজি বীজ প্রয়োজন হয়। কম বয়সের চারা (১০-১৫ দিন) রোপণ করতে হয়। এ সময় চারায় ২টি পাতা জন্মায়। এতে চারা শক্ত থাকে, মারা যায় না, আগাম থোড় বের হয় না ও পোকামাকড়ের আক্রমণ কম হয়। বর্গাকার পদ্ধতিতে প্রতি গোছায় ১টি করে চারা রোপণ করতে হয়। চারা থেকে চারার দূরত্ব ও সারি থেকে সারির দূরত্ব ২৫-৩০ সেমি হতে হয়। সাধারণত রোপা আমন মৌসুমে মধ্য জুলাই থেকে মধ্য আগস্ট মাসে এবং বোরো মৌসুমে জানুয়ারির প্রথম দিকে জমিতে চারা রোপণ করা হয়। SRI পদ্ধতিতে ভালো ফলন পেতে হলে পর্যাপ্ত ও সুষম সারের ব্যবস্থা রাখতে হয়। জমিতে জৈব সার প্রয়োগের পাশাপাশি রাসায়নিক সারও প্রয়োগ করতে হয়। একান্তর ভেজা ও শুকনো পদ্ধতিতে সেচ দিতে হয়। দানা গঠন শুরু হওয়ার পর সেচ দেওয়ার প্রয়োজন নেই। AWD পদ্ধতিতে সেচ দেওয়ার ফলে জমিতে প্রচুর আগাছা জন্মায়। কারণ জমিতে দাঁড়ানো পানি থাকে না। ভালো ফলন লাভের জন্য চারা রোপণের ১০-১২ দিন পর থেকে কাইচ থোড় আসা পর্যন্ত ২/৩ বার আগাছা দমন করতে হয়। ৮০% ধান পরিপক্ক হলে কেটে সংগ্রহ করতে হয়। এ পদ্ধতিতে ফসলের জীবনকাল ১০ দিন পর্যন্ত কমে যায়। উল্লিখিত কলাকৌশল অবলম্বন করে SRI পদ্ধতিতে ধান চাষ করা হয়।"
        },
        {
          "label": "ঘ",
          "question": "উদ্দীপকে উল্লিখিত 'A' পদ্ধতি এবং 'B' পদ্ধতির মধ্যে ধান চাষে কোনটি লাভজনক? বিশ্লেষণ করো।",
          "explanation": "রতন মিয়া এস আর আই (SRI) পদ্ধতিতে এবং মানিক মিয়া গতানুগতিক পদ্ধতিতে ধান চাষ করে। গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। গতানুগতিক পদ্ধতিতে চারার রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে সেচে পানি বেশি লাগে। কিন্তু এস আর আই পদ্ধতিতে সেচে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের চেয়ে ১০ দিন আগে ফসল কাটা যায় এবং বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বলা যায়, মানিক মিয়া ও রতন মিয়ার চাষ পদ্ধতির মধ্যে রতন মিয়ার চাষ পদ্ধতি অর্থাৎ SRI পদ্ধতির উপযোগিতা বেশি"
        }
      ]
    },
    {
      "number": "5",
      "uddipok": "‘ক' একজন কৃষক। পূর্বের তুলনায় ফসলের উৎপাদন অধিক হওয়ায় তিনি খুব খুশি। যথাসময়ে স্বল্প সুদে ঋণ পাওয়ায় তিনি স্থানীয় কৃষি ব্যাংকের ম্যানেজারকে ধন্যবাদ দেন। ম্যানেজার সাহেব 'ক' কে বলেন, অধিক ফসল উৎপাদনের পেছনে সরকারের ভূমিকাই মুখ্য। প্রান্তিক কৃষকদের কথা ভেবে সরকার ঋণের সুদের হার কমিয়েছে। বিগত দশকে সরকার দেশে ২৪টি শস্যখামার স্থাপন করেছে। ২০১৪-১৫ অর্থবছরে অপেক্ষাকৃত সুলভমূল্যে বিক্রীত সারের পরিমাণ ছিল ৪৭.৯১ লক্ষ মেট্রিক টন। কৃষি বিভাগ কর্তৃক চারা উৎপাদনেও বেশ সাফল্য ছিল। বর্তমানে সরকার ৬০ লক্ষ হেক্টর জমি সেচের আওতায় এনেছে। তথাপি-কৃষকের মনে উৎপাদন ব্যয় ও ন্যায্য দাম নিয়ে শঙ্কা রয়েছে।",
      "tag": "RB, CTG.B, SB, BB 19,DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "কৃষি ঋণের অপ্রাতিষ্ঠানিক উৎস কী কী?",
          "explanation": "কৃষি ঋণের অপ্রাতিষ্ঠানিক উৎসসমূহ হচ্ছে ১, আত্মীয়-স্বজন ও বন্ধু-বান্ধব ২. গ্রাম্য মহাজন ৩. গ্রাম্য ব্যবসায়ী ও দোকানদার ৪. ফড়িয়া ও বেপারি ৫. গ্রামের বিত্তশালী ব্যক্তি প্রভৃতি।"
        },
        {
          "label": "খ",
          "question": "কৃষিভিত্তিক শিল্প স্থাপনকে অগ্রাধিকার দেওয়া জরুরি কেন?",
          "explanation": "কাঁচামালের সহজলভ্যতার কথা বিবেচনা করে কৃষিভিত্তিক শিল্প স্থাপনকে অগ্রাধিকার দেওয়া উচিত। দেশের অর্থনীতিকে এগিয়ে নেওয়ার জন্য কৃষির উন্নয়নের পাশাপাশি নতুন নতুন শিল্পের প্রসার জরুরি। এক্ষেত্রে কৃষিভিত্তিক শিল্প স্থাপনকে অগ্রাধিকার দেওয়া উচিত। কেননা অন্যান্য শিল্পের জন্য সাধারণত যেসব কাঁচামাল প্রয়োজন হয় তা বাংলাদেশে অনুপস্থিত বা অপ্রতুল। ঐসব কাঁচামাল আমদানির জন্য প্রচুর বৈদেশিক মুদ্রার প্রয়োজন হয়। এছাড়া কাঁচামাল আমদানির ফলে শিল্পপণ্যের উৎপাদন খরচও বেড়ে যায়। পক্ষান্তরে, বাংলাদেশে প্রচুর কৃষিজাত পণ্য উৎপন্ন হওয়ায় অনেক শিল্পের কাঁচামাল অভ্যন্তরীণভাবেই যোগান দেয়া সম্ভব হয়। এতে করে একদিকে যেমন কৃষকেরা উপকৃত হয়, অন্যদিকে শিল্পক্ষেত্রে উৎপাদনের খরচও হ্রাস পায়।"
        },
        {
          "label": "গ",
          "question": "উদ্দীপক থেকে কৃষি উন্নয়নে সরকারের গৃহীত কর্মসূচিসমূহ চিহ্নিত করো।",
          "explanation": "উদ্দীপকে কৃষি উন্নয়নে সরকারের গৃহীত কর্মসূচিসমূহ ইতিবাচক ভূমিকা পালন করবে। বাংলাদেশ কৃষিপ্রধান দেশ হলেও এর কৃষিব্যবস্থা এখনও অনুন্নত ও এতে উৎপাদনশীলতা নিম্ন। তবে কৃষি খাতের গুরুত্ব বিবেচনা করে সরকার সাম্প্রতিককালে এর উন্নয়নের জন্য বিভিন্ন কর্মসূচি গ্রহণ করেছে। এক্ষেত্রে কৃষিঋণ এবং কৃষি উপকরণ বিতরণের ব্যবস্থা বিশেষভাবে উল্লেখযোগ্য। কৃষি উৎপাদনে বিনিয়োগের স্বল্পতা দূর করতে সরকার ইতিমধ্যেই কৃষি ব্যাংক, রাজশাহী কৃষি উন্নয়ন ব্যাংক ইত্যাদি প্রতিষ্ঠা করেছে। উদ্দীপকে সরকার কৃষি উৎপাদন বাড়াতে প্রয়োজনীয় উপকরণের সরবরাহ নিশ্চিত করেছে। এ লক্ষ্যে সরকার বিভিন্ন কৃষি উপকরণে ভর্তুকি প্রদান করে। বি.এ.ডি.সি সারা দেশে ২৪টি দানা শস্য, ২টি পাটবীজ, ২টি আলুবীজ, ৩টি ডাল ও তেলবীজ, ২টি সবজি বীজ উৎপাদন খামার পরিচালনা করছে। এর ফলে উন্নত বীজের চাহিদা পূরণ হচ্ছে। সরকার বর্তমানে ৬০ লক্ষ হেক্টর জমি সেচের আওতায় এনেছে। উপরের আলোচনা থেকে বলা যায়, কৃষি উন্নয়নে সরকারের গৃহীত কর্মসূচি দেশের কৃষি উন্নয়নে বিশেষ ভূমিকা পালন করছে।"
        },
        {
          "label": "ঘ",
          "question": "বাংলাদেশের কৃষি উন্নয়নে উল্লিখিত কর্মসূচিসমূহ যথেষ্ট কিনা? মতামত দাও।",
          "explanation": "বাংলাদেশের কৃষি উন্নয়নের সরকার নানাবিধ পদক্ষেপ গ্রহণ করলেও তা যথেষ্ট নয় বলে আমি মনে করি। | বাংলাদেশের অর্থনীতি কৃষিনির্ভর হলেও GDP-তে এ খাতের অবদান। দিন দিন হ্রাস পাচ্ছে। তাই কৃষি উন্নয়নের লক্ষ্যে বর্তমান সরকার বিভিন্ন কর্মসূচি গ্রহণ ও বাস্তবায়ন করছে। যেমন- কৃষিঋণ ও উপকরণ বিতরণ, | সহজলভ্যকরণ ভতুর্কি প্রদান, সেচ সম্প্রসারণ, শস্য খামার ও হিমাগা স্থাপন ইত্যাদি। এ সব পদক্ষেপের ফলে দেশে কৃষি উৎপাদন বৃদ্ধি পাচ্ছে। তথাপি অনুন্নত যোগাযোগ ব্যবস্থা ও মধ্যসত্বভোগীদের দৌরাত্মের কারণে কৃষকরা ন্যায্য মূল্য হতে বঞ্চিত হচ্ছে। উদ্দীপকে 'ক' কৃষক কৃষিঋণে সুদের হার কম এবং প্রাপ্তি সহজলভ্য হওয়ায় কৃষিঋণ গ্রহণ করে তার উৎপাদন বৃদ্ধি করতে পেরেছে। ‘প্রান্তিক কৃষকদের কথা ভেবেই সরকার কৃষিঋণে সুদের হার কমিয়েছে। বিগত দশকে সরকার ২৪টি শস্যখামার স্থাপন করেছে। যার মাধ্যমে উন্নত বীজের যোগান দেওয়া সম্ভব হচ্ছে। কৃষি উৎপাদন বৃদ্ধির লক্ষ্যে সুলভমূল্যে কৃষকদের নিকট সার বিক্রয় করেছে। কৃষিক্ষেত্রে চারা উৎপাদন সাফল্য ছিল অত্যন্ত গুরুত্বপূর্ণ। সেচব্যবস্থা সম্প্রসারণের লক্ষ্যে বর্তমানে সরকার ৬০ লক্ষ হেক্টর জমি সেচের আওতায় এনেছে। এতে উৎপাদন বৃদ্ধি পেলেও কৃষকের মনে ন্যায্য মূল্য না পাওয়া ও উৎপাদন ব্যয় বৃদ্ধির আশঙ্কা রয়েছে। কৃষি উন্নয়নের জন্য উল্লিখিত পদক্ষেপগুলো প্রশংসনীয় হলেও তা পর্যাপ্ত নয়। কেননা উৎপাদিত কৃষি পণ্যের যদি ন্যায্য মূল্য না পান ও উৎপাদন ব্যয় বেশি হয় তাহলে কৃষক ক্ষতিগ্রস্ত হবেন। এতে কৃষকেরা কৃষি কাজে নিরুৎসাহিত হবেন, যা কৃষি উন্নয়নেরই অন্তরায়। তাই কৃষি উৎপাদন বৃদ্ধির সাথে সাথে যোগাযোগ ও বিপণন ব্যবস্থার উন্নয়নের মাধ্যমে ন্যায্য মূল্য প্রাপ্তি নিশ্চিত করতে হবে। এ জন্যই কৃষি উন্নয়নে উদ্দীপকে উল্লিখিত কর্মসূচিগুলো গুরুত্বপূর্ণ হলেও তা যথেষ্ট নয় বলে আমি মনে করি।"
        }
      ]
    },
    {
      "number": "6",
      "uddipok": "মুন্সীগঞ্জ জেলায় গত বছর আলুর উৎপাদনে কাঙ্ক্ষিত লক্ষ্যমাত্রা অর্জিত হয়নি। কৃষি কর্মকর্তার পরিদর্শনে দেখা যায় জলবায়ুর প্রভাবে আলুর উৎপাদন ব্যাহত হয়েছে। ঘন কুয়াশায় রোগের প্রাদুর্ভাব বাড়ার প্রেক্ষিতে কৃষি কর্মকর্তার পরামর্শে বেশকিছু। আধুনিক কলাকৌশল গ্রহণ করে। এর ফলে এ বছর কৃষক সাফল্যজনকভাবে আলুর ফলন পেয়েছে।",
      "tag": "RB, CTG.B, SB, BB 19",
      "sub_questions": [
        {
          "label": "ক",
          "question": "কৃষি মৌসুম কী?",
          "explanation": "আবহাওয়া ও জলবায়ুর প্রভাব এবং ফসল জন্মানোর সময়ের কথা বিবেচনা করে প্রতি বছরের জন্যে শস্য উৎপাদনের সময়কে বিভিন্ন মৌসুমে ভাগ করাই হলো কৃষি মৌসুম।"
        },
        {
          "label": "খ",
          "question": "বাংলাদেশে মৌসুমি জলবায়ুর বৈশিষ্ট্য ব্যাখ্যা করো।",
          "explanation": "মৌসুমি বায়ুপ্রবাহের দ্বারা সৃষ্ট জলবায়ুকে মৌসুমি জলবায়ু বলে। পরিমিত বৃষ্টিপাত, মধ্যম শীতকাল ও আর্দ্র গ্রীষ্মকাল বাংলাদেশের মৌসুমি জলবায়ুর প্রধান বৈশিষ্ট্য। শীতকালে (নভেম্বর-ফেব্রুয়ারি) উত্তর ও উত্তর-পশ্চিম দিক থেকে প্রবাহিত বায়ুতে বেশি পরিমাণে জলীয়বাষ্প থাকে না, ফলে তেমন বৃষ্টিপাত হয় না। অন্যদিকে গ্রীষ্মকালে (এপ্রিল- আগস্ট) দক্ষিণ ও দক্ষিণ-পশ্চিম দিক থেকে প্রবাহিত মৌসুমি বায়ুতে। যথেষ্ট জলীয়বাষ্প থাকায় প্রচুর বৃষ্টিপাত হয়। তাছাড়া মার্চ-এপ্রিল মাসে উত্তর-পশ্চিম দিক থেকে হঠাৎ ঝড় ও ঘূর্ণিঝড় হতে দেখা যায়। এটি কালবৈশাখী ঝড় নামে পরিচিত। এ ঝড়ের সাথে প্রায়ই শিলাবৃষ্টি হয়ে থাকে। এছাড়া গ্রীষ্মকালে সমুদ্রে নিম্নচাপ সৃষ্টি হয়। যার ফলে মাঝে মাঝে উপকূলীয় এলাকায় ঘূর্ণিঝড় আঘাত হানে।"
        },
        {
          "label": "গ",
          "question": "মুন্সীগঞ্জ জেলায় গত বছর আলুর ফলন হ্রাসের কারণ ব্যাখ্যা করো।",
          "explanation": "উদ্দীপকে মুন্সিগঞ্জ জেলায় গত বছর আলুর ফলন ব্যাহত হয়েছে। শিশির ও কুয়াশা বাতাসের আর্দ্রতা বাড়িয়ে ফসলে রোগ ও পোকার বিস্তার ঘটায়, গাছের বৃদ্ধি ব্যাহত করে, ফলন কমে যায়। ঘন কুয়াশায় আলুর মড়ক রোগের প্রাদুর্ভাব ঘটে। Phytophthora infestans নামক ছত্রাক ঘন কুয়াশাযুক্ত আবহাওয়ায় ২-৩ দিনের মধ্যে আলুর জমির অধিকাংশ ফসল আক্রান্ত করে ফেলে। ভোরের দিকে আক্রান্ত আলু পাতার নিচে সাদা পাউডারের মতো ছত্রাক চোখে পড়ে। আক্রান্ত ক্ষেতে পোড়া গন্ধ পাওয়া যায় এবং মনে হয় জমির ফসল পুড়ে গেছে। এভাবে মাঠের সমস্ত ফসল নষ্ট হয়ে যায়। এমনকি অল্প আক্রান্ত গাছের আলু গুদামজাত করার পরেও নষ্ট হয়ে যায়। অতএব, ঘন কুয়াশায় রোগ বিস্তারের অনুকূল আবহাওয়া বজায় থাকার কারণে গত বছর আলুর ফলন ব্যাপকভাবে হ্রাস পায়।"
        },
        {
          "label": "ঘ",
          "question": "আধুনিক কলাকৌশল গ্রহণে কৃষি কর্মকর্তার পরামর্শ মূল্যায়ন করো।",
          "explanation": "উদ্দীপকের মুন্সিগঞ্জ জেলার কৃষকেরা কৃষি কর্মকর্তার পরামর্শ অনুযায়ী আলু চাষে আধুনিক কলাকৌশল গ্রহণ করে। আলু বাংলাদেশের গুরুত্বপূর্ণ অর্থকরী ফসল। কুয়াশাচ্ছন্ন, আবহাওয়ায় আলুর রোগের প্রাদুর্ভাব বেড়ে গেলে কৃষকেরা ক্ষতিগ্রস্ত হয়। আধুনিক কলাকৌশল অবলম্বন করার মাধ্যমে এই রোগ প্রতিরোধ করা যায়। আগাম আলু চাষ অর্থাৎ ১৫ নভেম্বরের মধ্যে আলু রোপণ অথবা আগাম জাত চাষের মাধ্যমে এ রোগের মাত্রা অনেকটা কমানো সম্ভব। রোগ সহনশীল জাত যেমন- বারি আলু-১৩, বারি আলু-৪৬, বারি আলু-৫৩, বারি আলু-৭৭ ইত্যাদি চাষ করা যেতে পারে। এছাড়া রোগমুক্ত প্রত্যায়িত বীজ ব্যবহার করা যেতে পারে। আলুর সারি হতে সারির দূরত্ব ৬০ সেন্টিমিটার এবং প্রতি সারিতে আলু হতে আলুর দুরত্ব আস্ত বীজ আলুর ক্ষেত্রে ২৫ সেন্টিমিটার আর কাটা আলুর ক্ষেত্রে ১৫ সেন্টিমিটার অনুসরণ করতে হয়। আলুর সারিতে ভালোভাবে মাটি উঁচু করে দিতে হয়। সেচের পর আলু গাছের গোড়ার মাটি সরে গেলে তা পুনরায় ঢেকে দিতে হয়। যে সকল অঞ্চলে লেইট ব্লাইট রোগ প্রায়ই হয় সে সকল স্থানে আলুর গাছ ৮-১০ সেমি হলেই তাতে বোর্দোমিক্সার বা ডায়াখেন এম-৪৫ ছিটাতে হয়। এর পরে ২০-২৫ দিন অন্তর ছত্রাকনাশক নিয়মিতভাবে ছিটালে রোগাক্রমণের আশঙ্কা থাকে না। নিম্ন তাপমাত্রা, কুয়াশাচ্ছন্ন আবহাওয়া ও বৃষ্টির পূর্বাভাস পাওয়ার সাথে সাথে রোগ প্রতিরোধের জন্য ৭-১০ দিন অন্তর ম্যানকোজেব গ্রুপের অনুমোদিত অন্যান্য ছত্রাকনাশক যেমন- ইন্ডোফিল এম-৪৫ বা পেনকোজেব ৮০ ডব্লিউপি প্রতি লিটার পানিতে ২ গ্রাম হারে মিশিয়ে স্প্রে করে গাছ ভালোভাবে ভিজিয়ে দিয়ে এই রোগ প্রতিরোধ করা যায়। অতএব, সফলভাবে আলুর ফলন পেতে কৃষি কর্মকর্তার দেওয়া পরামর্শ যথার্থ।"
        }
      ]
    },
    {
      "number": "7",
      "uddipok": "শমসের মিয়া একজন আখ চাষি। তিনি এ বছর তার পূর্বের চাষকৃত আখের জমিতে আখ গাছের গোড়া থেকে পুনরায় আখ চাষ করেন। কিছুদিন পর তিনি লক্ষ করলেন, কিছু গাছের পাতার শিরা বরাবর লম্বা দাগ। তিনি আক্রান্ত আখের কাণ্ড চিড়ে দেখলেন কাণ্ডের মধ্যে লম্বা লাল দাগের মাঝে সাদা দাগ",
      "tag": "RB, CTG.B, SB, BB 19,BAFSCT 24",
      "sub_questions": [
        {
          "label": "ক",
          "question": "মশলা ফসল কী?",
          "explanation": "খাদ্যদ্রব্য সুস্বাদু, তৃপ্তিদায়ক ও সুগন্ধিময় করার জন্য যেসব ফসলের কান্ড, মূল, পাতা, ফুল, ফল, বাকল ইত্যাদি ব্যবহৃত হয় সেগুলোই হলো মশলা ফসল।"
        },
        {
          "label": "খ",
          "question": "\"ফল চাষ লাভজনক\" ব্যাখ্যা করো।",
          "explanation": "বাংলাদেশের মাটি ও আবহাওয়া ফল চাষের জন্য উপযোগী। মাঠ ফসলের তুলনায় ফল চাষের উৎপাদন খরচ কম কিন্তু দাম বেশি। ফলে লাভ বেশি হয়। সাধারণত ১ হেক্টর জমিতে দানা জাতীয় ফসল চাষ করে বছরে লাভ ৩০-৩৫ হাজার টাকা, সেখানে ফল চাষ করে একই সময়ে ১.৫-২ লাখ টাকা লাভ করা সম্ভব। অন্যান্য ফসল রোগবালাই ও প্রাকৃতিক দুর্যোগে ক্ষতিগ্রস্ত হওয়ার সম্ভাবনা বেশি থাকে, 'কিন্তু ফল গাছে এসব ঝুঁকি নেই। প্রজাতিভেদে বিভিন্ন প্রকার ফল গাছ ৫ থেকে ৫০ বছর বয়স পর্যন্ত ফলন দেয়। ফলে একবার গাছ লাগিয়ে • দীর্ঘমেয়াদী ফলন পাওয়া যায়। এছাড়া ফল দিয়ে তৈরি প্রক্রিয়াজাত খাদ্যের বাজার চাহিদা বেশি। তাই বলা যায়, ফল চাষ লাভজনক।"
        },
        {
          "label": "গ",
          "question": "শমসের মিয়ার বর্তমান বছরের আখ চাষ পদ্ধতিটি ব্যাখ্যা করো।",
          "explanation": "নিম্নের অনুরূপ উদ্দীপকের শমসের মিয়া এ বছর রেটুন বা মুড়ি আখ চাষ পদ্ধতিতে আখ চাষ করেন। প্রথমবার আখ কাটার পর সেই আখের গোড়া থেকে পুনরায় কুশি বের হওয়ার সুযোগ দিয়ে আখ উৎপাদনকে মুড়ি আখ বা রেটুন চাষ বলে। এই পদ্ধতিতে মাটির সমতলে মূল আখের মোথা কাটতে হয়। জমির সমস্ত শুকনা ও মরা পাতা এবং আবর্জনা পরিষ্কার করতে হয়। সারির মাটি কুপিয়ে আলগা করে হেক্টর প্রতি ৮-১০ টন পচা গোবর মাটির সাথে মিশিয়ে দিতে হয়। । কুশির উচ্চতা ৮০-৯০ সেমি হলে মধ্যের হেক্টর প্রতি ১০০-১২০ কেজি ইউরিয়া সার দেওয়া, আগাছা দমন ও অন্যান্য পরিচর্যা সঠিকভাবে করতে হয়। সাধারণত গাছের বয়স ৯-১২ মাস হলে আখ পরিপক্ক হয়। আখের কান্ডে ধাতব শব্দ করে ও পাতা হলুদ। দেখে আখ কাটার সময় নির্ধারণ করতে হয়। শমসের মিয়া উল্লিখিত পদ্ধতিতে আখ গাছের গোড়া থেকে পুনরায় আখ চাষ করেন।"
        },
        {
          "label": "ঘ",
          "question": "উদ্দীপকের রোগটি দমনে শমসের মিয়া কী কী পদক্ষেপ গ্রহণ। করবেন? বিশ্লেষণ করো।",
          "explanation": "নিম্নের অনুরূপ উদ্দীপকে শমসের মিয়ার আখ ক্ষেতে লাল পচা রোগ দেখা দিয়েছিল। শমসের মিয়া বিভিন্ন পদ্ধতি গ্রহণের মাধ্যমে সহজেই তার আখ ক্ষেতকে লাল পচা রোগমুক্ত করতে পারবেন। এক্ষেত্রে তাকে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও লাল পচা রোগ দমন করা যায়। অতএব, উপরে উল্লিখিত বিভিন্ন পদক্ষেপ গ্রহণ করে শমসের মিয়া তার ফসলের রোগ দমন করতে পারবেন।"
        }
      ]
    },
    {
      "number": "8",
      "uddipok": "",
      "tag": "RB, CTG.B, SB, BB 19,BMCB 24",
      "sub_questions": [
        {
          "label": "ক",
          "question": "মোরব্বা কী?",
          "explanation": "সঠিক পরিপক্বতায় সংগৃহীত গোটা ফল বা বড় করে কাটা ফলের টুকরা ঘন চিনির দ্রবণে জ্বাল দিয়ে নরম ও স্বচ্ছ করে নিয়ে যে খাদ্যবস্তু তৈরি করা হয়, তাই মোরব্বা ।"
        },
        {
          "label": "খ",
          "question": "আমাদের নিয়মিত শাকসবজি খাওয়া উচিত কেন?",
          "explanation": "শাকসবজিতে সহজপাচ্য শর্করা, আমিষ, স্নেহজাতীয় খাদ্য উপাদান ও প্রচুর ভিটামিন রয়েছে। এসব খাদ্য শরীর গঠন ও রোগ প্রতিরোধে সাহায্য করে। কোনো কোনো শাকসবজি যেমন— লাউ, কচু, সজিনা, পালংশাক, পুঁইশাক এবং লালশাকে প্রচুর পরিমাণে ভিটামিন 'এ' রয়েছে। ভিটামিন 'এ' এর অভাবে রাতকানাসহ চোখের নানাবিধ রোগ হয়। গাঢ় সবুজ ও লাল রংয়ের শাকসবজিতে রয়েছে প্রচুর আয়রন ও ক্যালসিয়াম। কাঁচা মরিচে আছে প্রচুর ভিটামিন 'সি'। ভিটামিন 'সি' খেলে দাঁতের মাড়ি ভালো থাকে। ভিটামিন 'সি' সর্দি-কাশি থেকেও শরীরকে রক্ষা করে। ভিটামিন-বি আমাদের শরীরে রোগ প্রতিরোধক হিসেবে কাজ করে। মটরশুঁটি, বরবটি ও শিমে প্রচুর পরিমাণে প্রোটিন ও আমিষ জাতীয় খাদ্য থাকে, যা আমাদের শরীরের বৃদ্ধি ও ক্ষয়পূরণ করে। নিয়মিত শাকসবজি খেলে কোষ্ঠকাঠিন্যের সমস্যা হয় না। এছাড়া শাকসবজি হৃদরোগ, বহুমূত্র, চর্মরোগ ইত্যাদি রোগের প্রতিরোধক হিসেবে কাজ করে। এসকল কারণে আমাদের নিয়মিত শাকসবজি খাওয়া উচিত ।"
        },
        {
          "label": "গ",
          "question": "'A' চিহ্নিত পদ্ধতিতে ফল সংরক্ষণ কীভাবে করা যায়? ব্যাখ্যা করো ।",
          "explanation": "উদ্দীপকে 'A' চিহ্নিত অংশে টাটকা অবস্থায় ফল সংরক্ষণের কথা বলা হয়েছে। টাটকা অবস্থায় ফল সংরক্ষণ করলে স্বাদ, গন্ধ ও খাদ্যমান অপরিবর্তিত থাকে। টাটকা অবস্থায় ফল সংরক্ষণের পদ্ধতি হলো- i. ফ্রিজিং পদ্ধতি: টাটকা ফল সাধারণ বা ডিপ ফ্রিজে নিম্ন তাপমাত্রায় অনেকদিন পর্যন্ত সংরক্ষণ করা যায়। ১০° সে এর কম তাপমাত্রায় বিভিন্ন প্রকার জীবাণু ও এনজাইমের ক্রিয়া কমে বা বন্ধ হয়ে যায়; ii. হিমাগার পদ্ধতি: এ পদ্ধতিতে হিমাগারের তাপমাত্রা কমিয়ে একটি কাঙ্ক্ষিত তাপমাত্রায় এনে বাণিজ্যিক ভিত্তিতে ফল সংরক্ষণ করা যায়; iii. মোম আবৃতকরণ পদ্ধতি: কৃত্রিম উপায়ে ফলের ওপর মোমের প্রলেপ দিলে শ্বসন-প্রস্বেদন কম হয় এবং অনেক দিন পর্যন্ত ফল সংরক্ষণ করা যায় এবং iv. পলিথিন পদ্ধতি: পলিথিন ব্যাগ ফলের প্রস্বেদন ও শ্বসন হ্রাস করে। ফলে গুদামজাতকরণে মোড়ক হিসেবে পলিথিন ব্যবহার করা হয়।"
        },
        {
          "label": "ঘ",
          "question": "আমাদের চাহিদা পূরণে উক্ত পদ্ধতিগুলোর প্রয়োজনীয়তা মূল্যায়ন করো।",
          "explanation": "উদ্দীপকের পদ্ধতিগুলো হলো টাটকা অবস্থায়, শুকিয়ে ও প্রক্রিয়াজাত করে ফল সংরক্ষণ। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা করে খাদ্যদ্রব্যের চাহিদা পূরণে ফল সংরক্ষণ করা প্রয়োজন । টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্ৰায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। উপরের আলোচনার পরিপ্রেক্ষিতে বলা যায়, পুষ্টি চাহিদা পূরণসহ অর্থনৈতিকভাবে লাভবান হতে ফল সংরক্ষণ পদ্ধতিগুলোর প্রয়োজনীয়তা অপরিসীম ।"
        }
      ]
    }
  ]
}