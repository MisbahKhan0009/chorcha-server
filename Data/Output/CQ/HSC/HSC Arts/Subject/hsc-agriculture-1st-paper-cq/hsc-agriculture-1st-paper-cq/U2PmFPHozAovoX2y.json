{
  "title": "ভেড়ামারা সরকারি কলেজ, কুষ্টিয়া ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "নাঈম ভেড়ামারা সরকারি কলেজের দ্বাদশ শ্রেণির ছাত্র। তার বাবা সরকারি চাকুরি করেন। ইদানিং উনি ভেড়ামারা থেকে সিলেটে বদলি হয়েছেন। নাঈম ভেড়ামারা থেকে সিলেটের উদ্দেশ্যে রওনা দেওয়ার পথে বিস্তৃত ধান ক্ষেতের মাঠ, আখক্ষেত, কলার বাগান, লিচুর বাগান, তামাক ক্ষেত, চলনবিলের সরিষার বিস্তৃত মাঠ, সিরাজগঞ্জের গরুর বাথান, মধুপুরের আনারস বাগান, মধুপুর বন, কিশোরগঞ্জের হাওরে হাঁস ও মাছ এবং সিলেটের চা বাগান দেখতে পেল। নাঈম বাংলাদেশের মতো ছোট একটি দেশে ফসলের এত বৈচিত্র্য দেখে খুবই অভিভূত হলো",
      "tag": "BGCK 23",
      "sub_questions": [
        {
          "label": "ক",
          "question": "কৃষি কাকে বলে ?",
          "explanation": "কৃষি হচ্ছে ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতি।"
        },
        {
          "label": "খ",
          "question": "আলুকে কেন উদ্যান ফসল বলা হয়? ব্যাখ্যা করো।",
          "explanation": "উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। বাণিজ্যিক ভিত্তিতে মাঠে আলু চাষ করা হলেও স্বল্প পরিসরে বাড়ির আশেপাশেও চাষ করা হয়। সবজি জাতীয় ফসল উদ্যান ফসলের অন্তর্ভুক্ত। আলু সবজি হিসেবে খাওয়া হয়। আলু চাষে ও পরিপক্ষের পর উত্তোলনের সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এ সকল কারণে আলুকে উদ্যান ফসলের অন্তর্ভুক্ত করা হয়েছে।"
        },
        {
          "label": "গ",
          "question": "উদ্দীপকে বর্ণিত বাংলাদেশের কৃষির ক্ষেত্রসমূহ আলোচনা করো।",
          "explanation": "উদ্দীপকে কৃষির বিভিন্ন ক্ষেত্রসমূহ যেমন- ফসল, মৎস্য, পোল্ট্রি, গবাদিপশু, বনায়ন ইত্যাদি সম্পর্কে বলা হয়েছে। শাব্দিক অর্থে ভূমি চাষ করে ফসল উৎপাদনকেই Agriculture বা কৃষি বলে। তবে বর্তমানে কৃষি শুধু ভূমি চাষ করে ফসল উৎপাদনের মধ্যে সীমাবদ্ধ নেই। বাংলাদেশের কৃষি খাত মূলত চারটি উপখাত যেমন- শস্য, প্রাণিসম্পদ, মৎস্য ও বন নিয়ে গঠিত। মানুষের খাদ্য ও অন্যান্য মৌলিক চাহিদা পূরণ এবং অর্থনৈতিক সমৃদ্ধির লক্ষ্যে ভূমি চাষ বা পরিচর্যা করে উদ্ভিদজাত পণ্য- মাঠ ফসল, উদ্যান ফসল, বনজ সম্পদ ইত্যাদি উৎপাদনসহ বিভিন্ন প্রাণী যেমন- গবাদিপশু, হাঁস-মুরগি, মৎস্য প্রভৃতি উৎপাদনও কৃষির অন্তর্ভুক্ত এক কথায় বলা যায়, কৃষি একটি জৈবিক উৎপাদন প্রক্রিয়া। উদ্ভিদ হলো এ প্রক্রিয়ায় ব্যবহৃত প্রাথমিক উপাদান ও প্রাণী হলো দ্বিতীয় উপাদান। কাজেই যে সকল, উদ্ভিদ ও প্রাণী গোষ্ঠীকে অবলম্বন করে কৃষিকাজ পরিচালনা করে আর্থিকভাবে লাভবান হওয়া যায় তাদেরকে কৃষির ক্ষেত্র বলে। বাংলাদেশের আবহাওয়া, জলবায়ু ও মাটি কৃষিকে সমৃদ্ধিশালী করেছে। তাই বাংলাদেশের কৃষির ক্ষেত্র ও পরিধি অত্যন্ত ব্যাপক।"
        },
        {
          "label": "ঘ",
          "question": "কৃষির ক্ষেত্রসমূহ বাংলাদেশের খাদ্য নিরাপত্তায় কীরূপ অবদান রাখে বলে তুমি মনে করো-ব্যাখ্যা করো।",
          "explanation": "বাংলাদেশের খাদ্য নিরাপত্তায় গুরুত্বপূর্ণ ভূমিকা রাখে কৃষির প্রধান প্রধান ক্ষেত্রসমূহ। কারণ দেশজ উৎপাদন বা জিডিপিতে কৃষির এ সকল খাতের অবদান শতকরা ১১.৫০ ভাগ। প্রধান প্রধান মাঠ ফসল হলো ধান, পাট, গম, আখ, ভুট্টা, ডাল ও তেলজাতীয় ফসল ইত্যাদি। উদ্যান ফসলের মধ্যে রয়েছে বিভিন্ন প্রকার ফল, ফুল, সবজি ও মসলা জাতীয় ফসল। দেশের অর্থনৈতিক উন্নয়নে শস্য ও শাকসবজির অবদান শতকরা ৫.৩৭ ভাগ। বাংলাদেশের মানুষের প্রধান্য খাদ্য শস্য পাওয়া যায় এই খাত থেকে। দ্বিতীয় প্রধান কৃষিক্ষেত্র হলো মৎস্য।। দেশের অর্থনেতিক উন্নয়নে কৃষির এ ক্ষেত্রটির গুরুত্বপূর্ণ অবদান রয়েছে। দেশের অর্থনীতিতে মৎস্য ক্ষেত্রের অবদান শতকরা ২.৫১ ভাগ। বর্তমানে ০.৭৬ লক্ষ মেট্রিক টন মৎস্য ও মৎস্যজাত দ্রব্য রপ্তানি করে ৪০৮৮.৯৬ কোটি টাকা অর্জিত হয়েছে। দেেেশর মোট রপ্তানি আয়ের ১.২০% আসে মৎস্য খাত থেকে। মোট জনসংখ্যার ১১% মানুষ প্রত্যক্ষ বা পরোক্ষভাবে মৎস্য খাতের উপর নির্ভরশীল। কৃষি ক্ষেত্রসমূহের মধ্যে পোল্ট্রি অন্যতম। দেশের উৎপাদিত মোট ডিম ও মাংসের পরিমাণ যথাক্রমে প্রায় ২৩৩৫৪ মিলিয়নটি এবং ৯.২৭ মিলিয়ন মেট্রিক টন। আমাদের দেশে লক্ষ লক্ষ লোক গবাদি পশু পালন ও ব্যবসার সাথে জড়িত থেকে তাদের জীবিকা নির্বাহ করেন। ২০২১-২২ অর্থবছরে গবাদিপশু থেকে দেশে ৯.২৭ মিলিয়ন মেট্রিক টন মাংস ও ১০.০৭ মিলিয়ন মেট্রিক টন দুধ উৎপাদন হয়েছে। শুধু চামড়া থেকে প্রচুর বৈদেশিক মুদ্রা অর্জিত হয়েছে। দেশের প্রত্যক্ষ কর্মসংস্থানে ২০% এবং পরোক্ষ কর্মসংস্থানে ৫০% আসে প্রাণিসম্পদ খাত থেকে। বাংলাদেশের মানুষের আমিষের চাহিদা পূরণ হয় মৎস্য, পোল্ট্রি ও গবাদিপশুর ক্ষেত্রে থেকে, বাংলাদেশের কৃষির ক্ষেত্রসমূহের মধ্যে সামাজিক বনায়নের অবস্থান পঞ্চম অবস্থানে। সামাজিক বনায়নের মাধ্যমে বিপুল সংখ্যক কর্মসংস্থানের সুযোগ সৃষ্টি হয়েছে। প্রায় ৫ লক্ষ গ্রামীণ দরিদ্র জনগোষ্ঠী সামাজিক বনায়ন কর্মসূচীতে অংশগ্রহণ করে উপকৃত হচ্ছে। গ্রামীণ নারীর মধ্যে নেতৃত্ব সৃষ্টি ও ক্ষমতায়নের সামাজিক বনায়নের প্রয়োজনীয়তা অপরিসীম। উপরোক্ত আলোচনা থেকে বলা যায়, বাংলাদেশের কৃষির ক্ষেত্রগুলো বাংলাদেশের মানুষের খাদ্য নিরাপত্তায় গুরুত্বপূর্ণ অবদান রাখছে।।"
        }
      ]
    },
    {
      "number": "2",
      "uddipok": "সবুজ শ্যামলে ঘেরা মৌলভীবাজরের শ্রীমঙ্গলে অবস্থিত বাংলাদেশের একটি গবেষণা প্রতিষ্ঠান আছে। ১৯৫২ সালে এই গবেষণা প্রতিষ্ঠানটি প্রতিষ্ঠা করা হয়। এই প্রতিষ্ঠানের গবেষণার বিষয়বস্তু হলো এক প্রকার গাছ নিয়ে, সে গাছের পাতা ও কুড়ি প্রক্রিয়াজাত করে বিদেশে রপ্তানি করা হয় এবং অভ্যন্তরীণ চাহিদাও মেটানো হয়। এই পাতার পানীয় শরীরকে সতেজ রাখে।",
      "tag": "BGCK 23",
      "sub_questions": [
        {
          "label": "ক",
          "question": "BRRI-এর পূর্ণরূপ কী?",
          "explanation": "BRRI এর পূর্ণরূপ হলো Bangladesh Rice Research Institute."
        },
        {
          "label": "খ",
          "question": "কৃষক সভা ও উঠোন বৈঠকের মধ্যে দুটি পার্থক্য লেখো।",
          "explanation": "কৃষক সভা ও উঠান বৈঠকের মধ্যে পার্থক্য নিচে দেওয়া হলো- কৃষক সভা কৃষক সভা একটি কৃষক সভায় ৫০-৬০জন কৃষক অংশগ্রহণ করে। উঠোন বৈঠকে ২৫-৩০ জন্য কৃষক অংশগ্রহণ করে। ইউনিয়ন পরিষদ, হাট বাজার বা গ্রোথ সেন্টারে সভা করলে তাকে কৃষক সভা বলে কৃষকের উঠোনে সভা করলে তাকে উঠোন বৈঠক বলে।"
        },
        {
          "label": "গ",
          "question": "উদ্দীপকে বর্ণিত গবেষণা প্রতিষ্ঠানটির কার্যক্রম বর্ণনা করো।",
          "explanation": "উদ্দীপকে বর্ণিত প্রতিষ্ঠানটি হলো চা গবেষণা ইনস্টিটিউট। নিচে এ প্রতিষ্ঠানটির কার্যক্রম বর্ণনা করা হলো- → \\to → চাষিদের গ্রহণ উপযোগী সিলেবাস তৈরিকরণ ও প্রশিক্ষণ ম্যানুয়াল বিতরণ। → \\to → বিষয়ভিত্তিক বিশেষজ্ঞ দিয়ে চাষিদের ক্লাস পরিচালনা করা। → \\to → প্রশিক্ষণার্থীদের ক্লাস শেষে মূল্যায়ন করা। → \\to → মাল্টিমিডিয়াতে চা আবাদীর বিভিন্ন বিষয়ের ভিডিও দেখানো। → \\to → 'দুটি পাতা এক কুঁড়ি' মোবাইল অ্যান্স এর ব্যবহার শিখানো। → \\to → অর্গানিক পদ্ধতিতে চা চাষ করার পরামর্শ প্রদান। → \\to → ক্ষেত্র বিশেষ বাংলাদেশ চা গবেষণা ইনস্টিটিউট (বিটিআরআই) থেকে অভিজ্ঞ বৈজ্ঞানিক কর্মকর্তা ও প্রকল্প উন্নয়ন ইউনিট (পিডিইউ) থেকে অভিজ্ঞ প্রশিক্ষক নিয়োগ করে উন্নতর প্রশিক্ষণের ব্যবস্থা গ্রহণ করা ।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির গবেষণার ফসলটি বাংলাদেশের ঘ বৈদেশিক মুদ্রা উপার্জনের ক্ষেত্রে কতটুকু ভূমিকা রাখে বলে তুমি মনে করো?",
          "explanation": "উদ্দীপকে বর্ণিত প্রতিষ্ঠানটির গবেষণা ফসল হলো চা। পাটের পরেই চা বাংলাদেশের দ্বিতীয় রপ্তানিকারক অর্থনৈতিক ফসল। এই শিল্পে বাংলাদেশের দেশজ উৎপাদনের ১ শতাংশ আসে। বর্তমানে বাংলাদেশে ১৭২টি বাণিজ্যিক চা-বাগানের মধ্যে সিলেটে ১৫০টির বেশি বাগান রয়েছে। আয়তন ও উৎপাদন উভয়ের ভিত্তিতে এই অঞ্চলটিতে পৃথিবীর সর্ববৃহৎ তিনটি চা-বাগান অবস্থিত। এখানে ৩ লাখের বেশি শ্রমিক কাজ করে। যার ৭৫ শতাংশ হচ্ছে নারী। এই শিল্প বৈশ্বিক চা উৎপাদনের প্রায় ৩ শতাংশ জোগান দেয়। এছাড়াও ৮ মিলিয়নের বেশি লোকের কর্মসংস্থান জোগায়। চা বাংলাদেশের একটি গুরুত্বপূর্ণ অর্থকরী ফসল। দেশের জনসংখ্যা বৃদ্যিও ক্রমান্বয়ে নগরায়নের ফরে এবং জনতার শহরবিমুখতার কারণে চায়ের অভ্যন্তরীণ চাহিদা বাড়ছে। বিগত তিন দশকে চায়ের অভ্যন্তরীণ চাহিদা বেড়েছে ব্যাপক। জাতীয় অর্থনীতিতে চা-শিল্পের গুরুত্ব অপরিসীম ও সুদূরপ্রসারী। জিডিপিতে এই খাতের অবদান শূন্য দশমিক ৮১ শতাংশ। বর্তমানে চায়ের উৎপাদন ৩১.১৮ মিলিয়ন কেজি থেকে বেড়ে ৬৭ মিলিয়ন কেজিতে পৌঁছেছে। বর্তমান বিশ্বে ২৩টি দেশে বাংলাদেশের চা রপ্তানি হয়ে থাকে। গত পাঁচ বছসরে দেশ থেকে মোট ১৫০ কোটি ২৪ লাখ ৭০০ কোটি টাকার চা বিদেশে রপ্তানি হয়েছে এই সময় দেশ থেকে গড়ে চা রপ্তানি হয় ২২ কোটি ৫৬ লাখ টাকার এতে বাড়ছে রপ্তানি আয় এবং সমৃদ্ধ হচ্ছে আমাদের অর্থনীতি। ২০২০ সালে দেশীয় রপ্তানিকারকের গত বছর ২১ লাখ ৭০ হাজার কেজি চা রপ্তানি করেছে। এ থেকে আয় হয়েছে ৩৫ কোটি টাকা। তাই বলা যায়, চা বাংলাদেশের বৈদেশিক মুদ্রা উপার্জনের ক্ষেত্রে গুরুত্বপূর্ণ ভূমিকা রাখছে।"
        }
      ]
    },
    {
      "number": "3",
      "uddipok": "সাকিব বাংলাদেশ কৃষি বিশ্ববিদ্যালয়ের কৃষি অনুষদের ছাত্র। সাকিবের বাড়ি টাংগাইল জেলার মধুপুরের জলছত্র গ্রামে। এখানে প্রচুর আনারস উৎপন্ন হয়। সাকিবের বাবার ২০ বিঘা জমি আছে। সাকিব তাদের জমির মাটি বাংলাদেশ কৃষি বিদ্যালয়ের সয়েল টেস্ট ল্যাবরেটরিতে নিয়ে পরীক্ষা করে জানতে পারলো যে, তাদের জমির মাটি অম্লীয়। সাকিব তাদের জমিতে আনারসের পরিবর্তে ধান করতে চায়। তাই সে মৃত্তিকা বিজ্ঞান বিভাগের স্যারের শরণাপন্ন হলে স্যার তাকে অম্লীয় মাটি সংশোধনের উপায় বলে দিলেন।",
      "tag": "BGCK 23",
      "sub_questions": [
        {
          "label": "ক",
          "question": "মাটি কাকে বলে?",
          "explanation": "মাটি হলো খনিজ পদার্থ, জৈব পদার্থ ও জীবকার্যের সমন্বয়ে গঠিত উদ্ভিদ জন্মানোর উপযোগী মাধ্যম, যা বহু বছরে শিলার পরিবর্তনের মাধ্যমে সৃষ্টি হয়েছে।"
        },
        {
          "label": "খ",
          "question": "মাটি অম্ল হয় কেন? ব্যাখ্যা করো।",
          "explanation": "যে মাটিতে H + আয়নের ঘনমাত্রা ১ × ১০ − 7 ^{-7} − 7 গ্রাম/ লিটারের বেশি অর্থাৎ pH এর মান ৭ এর কম থাকে সে মাটিকে অম্লীয় মাটি বলে।. অম্লীয় শিলা থেকে মাটি উৎপন্ন হলে মাটি অম্লীয় হয়। মাটিতে দীর্ঘদিন ইউরিয়া, ডিএপি ও অ্যামোনিয়া জাতীয় অম্লীয় সার প্রয়োগ করলে মাটি অম্লীয় হয়। প্রচুর বৃষ্টি হলে বৃষ্টির পানির সাথে ক্ষারীয় উপাদান যেমন- ক্যালসিয়াম, ম্যাগনেসিয়াম ইত্যাদি মাটির গভীরে চলে যায়। ফলে ক্ষারীয় উপাদানের অনুপস্থিতিতে মাটির উপরের স্তরে অম্লত্বের সৃষ্টি হয়। মাটিতে আয়রণ, অ্যালুমিনিয়াম ইত্যাদি খনিজ দ্রব্য বেশি পরিমাণে থাকলে মাটিতে অম্লত্ব দেখা দেয়। জৈব পদার্থ পচে মাটিতে হাইড্রোজেন আয়ন উৎপন্ন হয় যা মাটিকে অম্লীয় করে। মাটিতে বিভিন্ন জীবাণুর শ্বসন প্রক্রিয়ায় কার্বন ডাই-অক্সাইড তৈরি হয়ে মাটিস্থ পানির সাথে বিক্রিয়া করে কার্বনিক এসিড তৈরি হয়, যা মাটিকে অম্লীয় করে। সেচের পানিতে অম্লীয় উপাদান বেশি থাকলে এবং এসিড বৃষ্টি হলে মাটি অম্লীয় হয়।"
        },
        {
          "label": "গ",
          "question": "উদ্দীপকে বর্ণিত অম্লীয় মাটি সংশোধনের উপায়গুলো বর্ণনা কর।",
          "explanation": "নিম্নের অনুরূপ: উদ্দীপকে জনাব সাজিলের জমির মাটি অম্লীয় প্রকৃতির। যে মাটিতে হাইড্রোক্সিল আয়নের তুলনায় হাইড্রোজেন আয়নের ঘনমাত্রা বেশি থাকে অর্থাৎ pH এর মান ৭ এর কম থাকে সে মাটিকে অম্লীয় মাটি বলে। অম্ল মাটিতে নিচের বৈশিষ্ট্যসমূহ লক্ষ করা যায়- i. মাটির pH ৭.০ এর কম হয়। ii. মাটির অম্লত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। iii. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। iv. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। V. তীব্র অম্লীয় মাটিতে অণুজীবের কার্যাবলি কমে যায়। vi. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। vii. ছত্রাকের কার্যাবলি বেড়ে যায়। viii. ব্যাকটেরিয়া ও এক্টিনোমাইসিটিস-এর কার্যাবলি কমে যায়। ix. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়। উক্ত বৈশিষ্ট্যগুলো অম্লীয় মাটির বৈশিষ্ট্য"
        },
        {
          "label": "ঘ",
          "question": "উদ্দীপকে বর্ণিত সাকিবের জমিতে আনারসের পরিবর্তে ধান চাষ করা কতটুকু যুক্তি সঙ্গত বলে তুমি মনে কর-ব্যাখ্যা কর।",
          "explanation": "উদ্দীপকের সাকিবদের জমির মাটি অম্লীয়। তবে ধান ক্ষারীয় মাটিতে ভালো জন্মে। অম্লীয় মাটির pH ৭ এর কম হয়। মাটিতে অণুজীবের কার্যাবলি কমে, ছত্রাকের কার্যাবলি বাড়ে। ফসফরাস ও কোবাল্টের সহজলভ্যতা কম হয়। ক্ষারীয় উপাদান (সোডিয়াম, ক্যালসিয়াম ও ম্যাগনেসিয়াম) কম থাকে। আয়রন অ্যালুমিনিয়ামের পরিমাণ বেড়ে গিয়ে বিষাক্ততা দেখা দেয়। অম্লীয় মাটিতে চা, কফি, আনারস, লেবু ইত্যাদি ভালো জন্মে। কিন্তু ধান ক্ষারীয় মাটিতে ভালো জন্মে। ক্ষারীয় মাটির অম্লমান বা pH- ৭.০ এর বেশি হয়। মাটিতে বিভিন্ন পুষ্টি উপাদান হ্রাস পাওয়ায় অম্ল মাটিতে ধান চাষ করলে উল্লিখিত পুষ্টি উপাদান থেকে বঞ্চিত হবে। ফলে ভালো ফলন হবে না। অর্থাৎ, মধুপুর এলাকার মাটি আনারস চাষের জন্য অধিক উপযোগী, তাই সাকিবের ধান চাষের সিদ্ধান্তটি যুক্তিযুক্ত হবে না।"
        }
      ]
    },
    {
      "number": "4",
      "uddipok": "SRI পদ্ধতি একটি আধুনিক ধান চাষ পদ্ধতি। এই পদ্ধতিকে এশীয় সবুজ বিপ্লবের প্রধান হাতিয়ার হিসেবে বিবেচনা করা হয়। বিশিষ্ট বিজ্ঞানী ফাদার হেনরি ডি, ললানি তত্ত্ব অনুযায়ী ১৯৬০ সালে SRI পদ্ধতি প্রথম মাঠ পর্যায়ে প্রয়োগ করা হয়। পরবর্তীতে ১৯৮৩ সালে তিনি মাদাগাস্কারে এই পদ্ধতিটি আরো উন্নত করে উদ্ভাবন করেন। বাংলাদেশে বোরো ধান সেচে যে ব্যয় হয় তা চাষের মোট ব্যয়ের এক- তৃতীয়াংশ। বিদ্যুতের অভাব, তেলের অধিকমূল্য, পানির অপ্রতুলতা এবং সেচ যন্ত্রের অদক্ষতা বিষয়টিকে আরো জটিল করে তুলে। SRI পদ্ধতিটি ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়।",
      "tag": "BGCK 23",
      "sub_questions": [
        {
          "label": "ক",
          "question": "সেচের সংকটময় পর্যায় কী?",
          "explanation": "ফসলের যেসব পর্যায়ে পানির অভাবে ফসলের ফলন মারাত্মকভাবে হ্রাস পায় তাই সেচের সংকটময় পর্যায়।"
        },
        {
          "label": "খ",
          "question": "জৈব পদার্থ কীভাবে মাটির ভৌত গুণাবলী উন্নত করে?",
          "explanation": "গোবর, পচা আবর্জনা, খৈল, সবুজ সার, হাঁড়ের গুঁড়া, হাঁস-মুরগির বিষ্ঠা ইত্যাদি হলো জৈব পদার্থ। মাটির ভৌত গুণাবলি উন্নয়নে জৈব পদার্থ বিশেষ ভূমিকা পালন করে। জৈব পদার্থ মাটির পানি ধারণ ক্ষমতা বৃদ্ধি করে মাটিকে সরস রাখে এবং মাটিস্থ রন্দ্র পরিসরের সংখ্যা বৃদ্ধি করে বায়ু ও পানি চলাচলের পথ সুগম করে। এছাড়াও জৈব পদার্থ মাটির তাপমাত্রা নিয়ন্ত্রণে সহায়তা করে। এভাবে জৈব পদার্থ মাটির বুনট ও গঠন বিন্যাসে উন্নয়ন ঘটিয়ে মাটির ভৌত গুণাবলি উন্নত করে।"
        },
        {
          "label": "গ",
          "question": "ধান উৎপাদনে SRI পদ্ধতির কৌশল আলোচনা করো।",
          "explanation": "ধান চাষের SRI পদ্ধতির নিম্নে আলোচনা করা হলো- •এ পদ্ধতিতে যেকোনো জাতের ধান চাষ করা যায়। নির্বাচিত জাতের ধানের বীজ বিশুদ্ধ হতে হয় এবং কম ঘনত্বে বীজতলায় বপন করতে হয়। •এ পদ্ধতিতে প্রচলিত পদ্ধতির চেয়ে ৭৫-৮০% বীজ কম লাগে। হেক্টর প্রতি ৬-৭ কেজি বীজ প্রয়োজন হয়। •কম বয়সের চারা (৭-১০ দিন) রোপণ করতে হয়। এ সময় চারায় ২টি পাতা জন্মায়। এতে চারা শস্ত্র থাকে, মারা যায় না, আগাম থোড় বের হয় না ও •পোকামাকড়ের আক্রমণ কম হয়। •বর্গাকার পদ্ধতিতে চারা রোপণ করতে হয়। চারা থেকে চারার দূরত্ব ও সারি থেকে সারির দূরত্ব ২৫-৩০ সেমি হতে হয়। প্রতি গোছায় ১টি করে চারা রোপণ করতে হয়। •সাধারণত রোপা আমন মৌসুমে মধ্য জুলাই থেকে মধ্য আগস্ট মাসে এবং বোরো মৌসুমে জানুয়ারির প্রথম দিকে জমিতে চারা রোপণ করা হয়। •SRI পদ্ধতিতে ভালো ফলন পেতে হলে পর্যাপ্ত সারের ব্যবস্থা রাখতে হয়। জমিতে জৈব সার প্রয়োগের পাশাপাশি রাসায়নিক সারও প্রয়োগ করতে হয়। তাহলে ধান গাছের বৃদ্ধি নিশ্চিত হয়। •একান্তর ভেজা ও শুকনো পদ্ধতিতে সেচ দিতে হয়। •দানা গঠন শুরু হওয়ার পর সেচ দেওয়ার দরকার নেই। •AWD পদ্ধতিতে সেচের জন্য জমিতে প্রচুর আগাছা জন্মায়। কারণ জমিতে দাঁড়ানো পানি থাকে না। ভালো ফলন লাভের জন্য চারা রোপণের ১০-১২ দিন পর থেকে কাইচ থোড় আসা পর্যন্ত ২/৩ বার আগাছা দমন করতে হয়। •৮০% ধান পরিপক্ক হলে কেটে সংগ্রহ করতে হয়। SRI পদ্ধতিতে ফসলের জীবনকাল ১০ দিন পর্যন্ত কমে যায়। উল্লিখিত আলোচনার মাধ্যমে, SRI পদ্ধতিতে ধান চাষের কলাকৌশল বর্ণনা করা হয়েছে।"
        },
        {
          "label": "ঘ",
          "question": "বাংলাদেশের মত জনবহুল দেশে উক্ত প্রযুক্তি কীরূপ গুরুত্ব বহন করে বলে তুমি মনে করো।",
          "explanation": "উদ্দীপকের কৃষকরা ধান চাষ পদ্ধতিটি হলো SRI পদ্ধতি। গতানুগতিক ধান চাষ বাদ দিয়ে SRI পদ্ধতিতে ধানের চাষ করে লাভবান হওয়ায় এ পদ্ধতিতে ধান চাষে কৃষকরা আগ্রহী হয় এবং উৎপাদন খরচ কম হওয়ায় লাভবান হয়। SRI হলো নিবিড় ধান চাষ পদ্ধতি। এই পদ্ধতিতে প্রতিটি ধান গাছের সমান যত্ন নেওয়া হয়। পুষ্টি, পানি ও জায়গার জন্য প্রতিযোগিতা হয় না। এ ছাড়া বীজ ও সার কম লাগে। পর্যায়ক্রমে ভেজানো ও শুকানো পদ্ধতিতে সেচ দেওয়ায় সেচ খরচ কমে। জলাবদ্ধতা সৃষ্টি হয় না। খাদ্য গ্রহণের মাত্রা বাড়ে, ফলে ধানে অধিক ফলন হয়। কৃষকরা তাদের নিজস্ব তৈরি জৈব সার পরিমিত পরিমাণে ব্যবহার করলে তাদের রাসায়নিক সার বাবদ খরচ কম হয়। রোগ ও পোকার আক্রমণ কম হয়। ঝুঁকি কম থাকায় তারা আরও বেশি ধান চাষে উদ্বুদ্ধ হয়। ধান উৎপাদনে কম সময় লাগায় জমি ব্যবস্থাপনার জন্য অধিক সময় পাওয়া যায়। পাশাপাশি এ পদ্ধতিতে পরিবেশে মিথেন গ্যাস নির্গমণের হারকে। কমিয়ে দেয়। প্রধান খাদ্যশস্য ধানের ফলন বৃদ্ধি ও উৎপাদন বৃদ্ধির মাধ্যমে খাদ্যে স্বয়ংসম্পূর্ণতা ধরে রাখা যাবে। কৃষক উপকৃত হওয়ার পাশাপাশি দেশও উপকৃত হবে। আমাদের দেশের অধিকাংশ কৃষকই গরিব। ধান উৎপাদনে সেচ, সার, বীজ বাবদ বিভিন্ন খরচ বহন করা তাদের জন্য অত্যন্ত কষ্টকর। এই পদ্ধতিতে খরচ কম লাগার পাশাপাশি উৎপাদন ঝুঁকিও কম থাকে বলে বাংলাদেশের বর্তমান প্রেক্ষাপটে এটি যথোপযোগী। উপরের আলোচনা থেকে বলা যায়, বর্তমানে দেশে ধান উৎপাদনের জন্য SRI পদ্ধতিটি সময়োপযোগী ও যথাযথ।"
        }
      ]
    },
    {
      "number": "5",
      "uddipok": "সরিষার তেল আমাদের ঐতিহ্যের সাথে মিশে আছে। একসময় গ্রামবাংলার একমাত্র ভোজ্য তেল ছিল সরিষার তেল। এই তেল যেমন প্রয়োজনীয় তেমন উপকারীও। এদেশে প্রতিবছর প্রায় ২৪ লাখ মেট্রিক টন ভোজ্য তেল প্রযোজন হয় যার বেশির ভাগই সয়াবিন ও পামঅয়েল। ভোজ্য তেলের বিপুল চাহিদার বিপরীতে অভ্যন্তরীণভাবে মিটানো হয় ১০ শতাংশের মতো, বাকি সবটুকুই বিদেশ থেকে আমদানি করতে হয়। পুষ্টি নিরাপত্তা নিশ্চিতে ও বৈশ্বিক পরিস্থিতি মোকাবেলায় দেশের ভোজ্য তেলের বাজার স্থিতিশীল রাখাসহ আমদানি নির্ভরতা কমাতে ৪০ শতাংশ ভোজ্য তেল স্থানীয়ভাবে উৎপাদনের লক্ষ্যে সরিষার আবাদ বাড়ানোর কর্মপরিকল্পনা হাতে নিয়েছে কৃষি মন্ত্রণালয়।",
      "tag": "BGCK 23",
      "sub_questions": [
        {
          "label": "ক",
          "question": "রোগিং কী?",
          "explanation": "রোগিং হলো বীজ ফসলের জমি থেকে অনাকাঙ্ক্ষিত উদ্ভিদ (একই জাতের ভিন্ন বৈশিষ্ট্য সংবলিত বা অন্য জাত, অন্য ফসলের জাত, আগাছা ইত্যাদি) তুলে ফেলা।"
        },
        {
          "label": "খ",
          "question": "ভালো বীজের বৈশিষ্ট্য ব্যাখ্যা করো।",
          "explanation": "ফসলের ভালো ফলন পেতে হলে অবশ্যই ভালো বীজ ব্যবহার করতে হবে। ভালো বীজের বৈশিষ্ট্যগুলো নিম্নরূপ- ১. ভালো বীজের বিশুদ্ধতা হবে ৯৬%-৯৯%। ২. অন্য জাতের, বা অন্য ফসলের মিশ্রণ থাকবে না। ৩. বীজের আর্দ্রতা ধান ও গমের ক্ষেত্রে ১২% এবং অন্যান্য ফসলের ক্ষেত্রে ১০% হবে। ৪. অঙ্কুরোদগম ক্ষমতা হবে ৮৫% বা তার ওপরে। ৫. রোগ ও পোকামাকড়ের আক্রমণ মুক্ত হবে। ৬. বীজের আকার-আকৃতি স্বাভাবিক ও রঙ উজ্জল হবে। উল্লিখিত বৈশিষ্ট্য থেকে ভালো বীজ চেনা যাবে।"
        },
        {
          "label": "গ",
          "question": "উদ্দীপকে বর্ণিত সরিষার বীজ উৎপাদন কৌশল বর্ণনা করো।",
          "explanation": "উদ্দীপকে বর্ণিত সরিষা বীজ উৎপাদন কৌশলগুলো নিচে দেওয়া হলো- (i) সরিষা শীতকালীন ফসল। এ ফসল বেলে দোআঁশ ও পলি দোআঁশ মাটিতে রবি মৌসুমে চাষ করা হয়। (ii) উঁচু ও মাঝারি উঁচু জমি নির্বাচন করতে হবে। (iii) বীজ সরিষার জন্য জমিতে ১০ সে.মি. গভীর ৪-৬ টি চাষ ও মই দিয়ে জমি তৈরি করতে হয়। (iv) সরিষায় পরপরাগায়ন বেশি হয় বলে নিরাপদ দূরত্ব বজায় রাখতে হবে। (v) প্রতি কেজি বীজের সাথে ২-৩ গ্রাম রোভরাল অথবা ডাইথেন-এম ৪৫ মিশিয়ে বীজ শোধন করতে হবে। vi) প্রতি হেক্টরে ৭-৮ কেজি বীজ বপন করতে হয়। (vii) অর্ধেক ইউরিয়া জমি তৈরির সময় এবং বাকি অর্ধেক সার ফুল আসার সময় ১-২ বার উপরি প্রয়োগ করতে হবে। (viii) সময়মতো আগাছা দমন, সেচ প্রয়োগ ও রোগিং করতে হবে। (ix) জাতভেদে ৭০-১২০ দিনের মধ্যে ফল সংগ্রহ করা হয়। ফসল মাড়াই করে রোদে শুকিয়ে বীজের আর্দ্রতা ৬-৮% করা হয়। এর তা সংরক্ষণ উপযোগী হয়।"
        },
        {
          "label": "ঘ",
          "question": "বাংলাদেশে প্রাপ্ত ভোজ্য তেলগুলোর স্বাস্থ্যগুণের তুলনামূলক আলোচনা করো।",
          "explanation": "বাংলাদেশে প্রাপ্য, ভোজ্যতেলসমূহের মধ্যে উল্লেখযোগ্য হলো সয়াবিন তেল, সরিষার তেল, পাম অয়েল, সানফ্লাওয়ার অয়েল প্রভৃতি। বাংলাদেশে সর্বাধিক ব্যবহৃত ভোজ্যতেল হলো সয়াবিন তেল। এতে 'রয়েছে ভিটামিন ই, ১৬৬৩ ক্যালরি ও প্রতি এক কাপ তেলে ২১৮ গ্রাম চর্বি। এর ভিটামিন ই অ্যান্টি অক্সিডেন্ট হিসেবে কাজ করলেও অতিরিক্ত সেবনে ক্যান্সার, ডায়াবেটিস ও হৃদরোগের ঝুঁকি বাড়ে। অপরদিকে বাংলাদেশে প্রাপ্য ভোজ্যতেলসমূহের মধ্যে সরিষার তেলই দেশে উৎপাদিত হয়। এতে রয়েছে অ্যান্টিব্যাকটেরিয়াল এবং ছত্রাক প্রতিরোধক উপাদান। এতে থাকা গ্লুকোমিনোলেট ক্যান্সারের ঝুঁকি কমায়। বাংলাদেশে প্রাপ্য আরেকটি ভোজ্যতেল হলো পামঅয়েল যেটি পাম ফল থেকে পাওয়া যায় এই তেলে সম্পৃক্ত ফ্যাটি এসিডের পরিমাণ বেশি থাকায় এটি স্বাস্থ্যের জন্য ঝুঁকিপূর্ণ। সূর্যমুখী তেল বা সানফ্লাওয়ার অয়েলে, ভিটামিন 'ই' এর পরিমাণ অন্য তেলের তুলনায় বেশি থাকে। এছাড়াও এতে মনোস্যাচুরেটেড ও পলিআনস্যাচুরেটেড ফ্যাট থাকায় এটি কোলেস্টরলের জন্য খুবই উপকারী। তবে, বাজারে প্রাপ্য অন্যান্য ভোজ্যতেলের তুলনায় এর মূল্য বেশি হওয়ায় চাহিদা কম। উপরিউক্ত আলোচনা থেকে বাংলাদেশে প্রাপ্ত বিভিন্ন ভোজ্য তেলগুলোর স্বাস্থ্যগুণ বোঝা যায়।"
        }
      ]
    },
    {
      "number": "6",
      "uddipok": "রেশম একটি কৃষি কাঁচামালভিত্তিক শিল্প। পোকা, গাছ, মাটি ও পরিবেশের সমন্বয়ে এর কার্যক্রম লাভ করে বলে এটি বর্তমানে কৃষি খাতে গুরুত্বপূর্ণ স্থান দখল করেছে। সপ্তদশ শতকে সর্বপ্রথম চীন রেশম উৎপাদন করে ইউরোপ ও এশিয়ায় বাজারজাতকরণ শুরু হয়। সৌন্দর্য ও আরামের কারণে রেশমি কাপড় দ্রুত জনপ্রিয়তা লাভ করে।",
      "tag": "BGCK 23",
      "sub_questions": [
        {
          "label": "ক",
          "question": "অণুজীব সার কী?",
          "explanation": "অণুজীব সার হলো যখন কোনো বৃদ্ধি মাধ্যমে অণুজীব জন্মিয়ে মৃত্তিকায় উদ্ভিদের পুষ্টি উপাদান সরবরাহের উদ্দেশ্যে প্রয়োগ করা হয়।"
        },
        {
          "label": "খ",
          "question": "মাশরুমের পুষ্টিগুণ ব্যাখ্যা করো।",
          "explanation": "মাশরুম প্রোটিন সমৃদ্ধ সবজি। এতে অনেক ওষধিগুণ ও পুষ্টিমান রয়েছে। মাশরুমে পরিমিত কার্বোহাইড্রেট ও যথেষ্ট আঁশ (৮-১০%) রয়েছে। প্রতি ১০০ গ্রাম শুকানো মাশরুমে ২০-৩০ গ্রাম প্রোটিন রয়েছে। মাশরুম কম চর্বি, কোলেস্টেরলযুক্ত ও লিনোলিক এসিড সমৃদ্ধ যা হৃদরোগের জন্য উপকারী। মাশরুমে ৪২% পটাশিয়াম থাকে। এছাড়া ফসফরাস, সোডিয়াম, ক্যালসিয়াম ও ম্যাগনেসিয়ামের পরিমাণ প্রায় ৬৮%। মানবদেহের প্রয়োজনীয় ৯টি অ্যামাইনো এসিডের সবগুলোই মাশরুমে বিদ্যমান।"
        },
        {
          "label": "গ",
          "question": "উদ্দীপকে বর্ণিত ফসলটির চাষের ধাপসমূহ আলোচনা করো।",
          "explanation": "উদ্দীপকে বর্ণিত শিল্প ফসলটি হলো রেশম। নিচে রেশম চাষের ধাপসমূহ আলোচনা করা হলো- ১. তুঁত গাছ রোপণ, পরিচর্যা ও পাতা সংগ্রহ: রেশম পোকার প্রধান খাদ্য ভুঁত পাতা। তাই রেশম চাষের প্রাথমিক ধাপ হলো তুঁত গাছ চাষ। তুঁতের চারা রোপণের ১০-১৫ দিনের মধ্যে কুশিপাতা বের হয়। একটি তুঁত গাছ হতে ২০-২৫ বছর পর্যন্ত পাতা পাওয়া যায়। ২. রেশম লার্ভা ও মুককীট পালন রেশম পোকার মথ বেশ বড়, হলদে বাদামি। একটি পূর্ণাজা স্ত্রী মথ ২৫০০-৫০০০টি ডিম পাড়ে। ডিম থেকে ৯-১২ দিন পর লার্ভা বের হয়। এই লার্ভা ২-৩ • সপ্তাহ পর্যন্ত পাতা খায়। এর মধ্যে এরা চারবার খোলস পাল্টায়। ৩. কোকুন সংগ্রহ ও প্রক্রিয়াজাতকরণ রেশম পোকা পালনের বিভিন্ন ধাপের মধ্যে কোকুন প্রক্রিয়াজাতকরণ এবং সুতা তৈরি খুবই গুরুত্বপূর্ণ। কীড়া বা শুককীটের মুখে লালা সৃষ্টি হয়। এই লালা দিয়ে কীড়া জালিকা তৈরি করে জালিকার ভিতরে গুটিয়ে নেয়। জালিকা স্তরে স্তরে জমা হয়ে তা পুরু হয় এবং শূককীট ভিতরে আবন্ধ হয়ে পড়ে। এই অবস্থাকেই কোকুন বলে। কোকুন তৈরি হওয়ার পর তা পলু-ডালা থেকে সংগ্রহ করে পাতিলে গরম পানিতে সিদ্ধ করতে হয় যাতে ভিতরের মূককীট মারা যায়। কেননা মূককীট পূর্ণ হওয়ার পরও যদি তা সিদ্ধ পানিতে মেরে ফেলা না হয় তা হলে মূককীট কোকুনটির মাথা ছিদ্র করে মথ হিসেবে বের হয়ে আসবে। ২৪. রেশম সংরক্ষণ ও সুতা তৈরি: কোকুনটি সিদ্ধ করার পর কোনো পাত্রে বা পানিতে রেখেই একটি কাঠি দিয়ে সুতার মাথা শনাক্ত করা হয়। এভাবে ১৫-২০ টি কোকুনের সুতার মাথা এক সাথে হালকা আঘাত করে লম্বা সুতা বের করে আনা হয়। একটি গুটি থেকে সর্বোচ্চ ৪০০-১০০০ মিটার সুতা পাওয়া যায়।"
        },
        {
          "label": "ঘ",
          "question": "বাংলাদেশে রেশম শিল্পের ভবিষ্যৎ বিশ্লেষণ করো।",
          "explanation": "নিম্নের অনুরূপ: উদ্দীপকের কৃষকরা ধান চাষ পদ্ধতিটি হলো SRI পদ্ধতি। গতানুগতিক ধান চাষ বাদ দিয়ে SRI পদ্ধতিতে ধানের চাষ করে লাভবান হওয়ায় এ পদ্ধতিতে ধান চাষে কৃষকরা আগ্রহী হয় এবং উৎপাদন খরচ কম হওয়ায় লাভবান হয়। SRI হলো নিবিড় ধান চাষ পদ্ধতি। এই পদ্ধতিতে প্রতিটি ধান গাছের সমান যত্ন নেওয়া হয়। পুষ্টি, পানি ও জায়গার জন্য প্রতিযোগিতা হয় না। এ ছাড়া বীজ ও সার কম লাগে। পর্যায়ক্রমে ভেজানো ও শুকানো পদ্ধতিতে সেচ দেওয়ায় সেচ খরচ কমে। জলাবদ্ধতা সৃষ্টি হয় না। খাদ্য গ্রহণের মাত্রা বাড়ে, ফলে ধানে অধিক ফলন হয়। কৃষকরা তাদের নিজস্ব তৈরি জৈব সার পরিমিত পরিমাণে ব্যবহার করলে তাদের রাসায়নিক সার বাবদ খরচ কম হয়। রোগ ও পোকার আক্রমণ কম হয়। ঝুঁকি কম থাকায় তারা আরও বেশি ধান চাষে উদ্বুদ্ধ হয়। ধান উৎপাদনে কম সময় লাগায় জমি ব্যবস্থাপনার জন্য অধিক সময় পাওয়া যায়। পাশাপাশি এ পদ্ধতিতে পরিবেশে মিথেন গ্যাস নির্গমণের হারকে। কমিয়ে দেয়। প্রধান খাদ্যশস্য ধানের ফলন বৃদ্ধি ও উৎপাদন বৃদ্ধির মাধ্যমে খাদ্যে স্বয়ংসম্পূর্ণতা ধরে রাখা যাবে। কৃষক উপকৃত হওয়ার পাশাপাশি দেশও উপকৃত হবে। আমাদের দেশের অধিকাংশ কৃষকই গরিব। ধান উৎপাদনে সেচ, সার, বীজ বাবদ বিভিন্ন খরচ বহন করা তাদের জন্য অত্যন্ত কষ্টকর। এই পদ্ধতিতে খরচ কম লাগার পাশাপাশি উৎপাদন ঝুঁকিও কম থাকে বলে বাংলাদেশের বর্তমান প্রেক্ষাপটে এটি যথোপযোগী। উপরের আলোচনা থেকে বলা যায়, বর্তমানে দেশে ধান উৎপাদনের জন্য SRI পদ্ধতিটি সময়োপযোগী ও যথাযথ।"
        }
      ]
    },
    {
      "number": "7",
      "uddipok": "সিরাজগঞ্জ জেলার উল্লাপাড়ার কৃষক আকবর আলী। তিনি বোরো মৌসুমে বাংলামতি ধান আবাদ করেছেন। ধানটির চাল লম্বা, চিকন, সাদা ও সুগন্ধিযুক্ত। তিনি লক্ষ করলেন যে, প্রথমে ধানের পাতায় ছোট ছোট ডিম্বাকৃতির দাগ সৃষ্টি হয় যা পরে দুপ্রান্তে লম্বা হয়ে মাকু বা চোখের আকৃতির মতো হয়ে বাদামী বর্ণ ধারণ করে। তিনি আরো লক্ষ করলেন যে, শিষের গোড়ায় আক্রমণের ফলে সমস্ত শিষটির ধানই চিটা হয়ে যায় এবং শিষটি ভেঙ্গে পড়ে।",
      "tag": "BGCK 23",
      "sub_questions": [
        {
          "label": "ক",
          "question": "STP কী?",
          "explanation": "রোপা পদ্ধতিতে আখ চাষকে এসটিপি (Spaced Transplanting) বলে।"
        },
        {
          "label": "খ",
          "question": "উফশী ধান ও হাইব্রিড ধানের মধ্যে দুটি পার্থক্য লেখো।",
          "explanation": "উফশী ও হাইব্রিড ধানের মধ্যে দুইটি পার্থক্য নিচে দেওয়া হলো- উচ্চফলনশীল (উফশী) ধান হাইব্রিড ধান ১. এক জাতের ধানের সাথে অন্য জাতের ধানের একাধিকবার সংকরায়ন (Crossing) করে উদ্ভাবন করা হয়। ১. এক জাতের ধানের সাথে অন্য জাতের ধানের একবার সংকরায়ন (Crossing) করে উদ্ভাবন করা হয়। ২. পরবর্তী ফসল উৎপাদনের জন্য বীজ সংগ্রহ করে ব্যবহার করা হয়। ২. পরবর্তী ফসল উৎপাদনের জন্য বীজ সংগ্রহ করা যাবে না।,"
        },
        {
          "label": "গ",
          "question": "উদ্দীপকে বর্ণিত ধান ক্ষেতটি কোন রোগে আক্রান্ত? রোগটির কারণ, লক্ষণ ও প্রতিকার লেখো।",
          "explanation": "উদ্দীপকে বর্ণিত ধানক্ষেতটি ধানের ব্লাস্ট রোগে আক্রান্ত। নিচে রোগটির কারণ, লক্ষণ ও প্রতিকার দেওয়া হলো- কারণ: Pyricularia grisea লক্ষণ: ব্লাস্ট রোগটি ধানের পাতা, গিঁট, শীষের গোড়া বা শাখা-প্রশাখা এবং বীজে আক্রমণ করে থাকে। ক. পাতা ব্লাস্ট : আক্রান্ত পাতায় প্রথমে হালকা ধূসর বা নীলচে রঙের ভিজা ভিজা দাগ দেখা যায়। আস্তে আস্তে তা বড় হয়ে মাঝখানটা ধূসর বা সাদা ও কিনারা বাদামি রঙের হয়ে যায়। দাগগুলো মাকুর মতো দেখায়। খ. গিঁট ব্লাস্ট: গিঁট আক্রান্ত হয়ে আক্রান্ত স্থান কালো ও দুর্বল হয়। গ. শীষ ব্লাস্ট: শীষের গোড়া আক্রান্ত হয়ে সেখানে বাদামি দাগ পড়ে, শীষের গোড়ায় আক্রমণের ফলে সেটি পচে যায় এবং শীষ ভেঙে পড়ে। ধান পুষ্ট হবার আগে এই রোগের আক্রমণের ফলে শীষের সব ধান চিটা হয়ে যায়। প্রতিকার- রোগমুক্ত সুস্থ বীজ ব্যবহার করা, ক্ষেতে সুষম সার প্রয়োগ করা, রোপণের পূর্বে ব্যাভিস্টিন ৩ গ্রাম/কেজি হিসাবে ব্যবহার করে বীজ শোধন করে নেওয়া, জমিতে সবসময় পানি রাখা, এই রোগ প্রতিরোধী জাত যেমন- বিআর ৩; বিআর ১৪; ব্রি ধান ৪৫ ইত্যাদি চাষ করা। এছাড়া ফসলে ব্লাস্ট রোগ দেখা দিলে হিনোসান ৫০ ইসি ৮০০ মিলি/ হেক্টর বা বেনলেট ২.৫ কেজি/ হেক্টর প্রতি লিটার পানিতে মিশিয়ে স্প্রে করতে হবে।"
        },
        {
          "label": "ঘ",
          "question": "উদ্দীপকে বর্ণিত রোগটি বাংলাদেশে দানাখাদ্য উৎপাদনে কতটুকু হুমকি বলে তুমি মনে করো?",
          "explanation": "উদ্দীপকে বর্ণিত রোগটি হলো ধানের ব্লাস্ট রোগ, যা দানাজাতীয় খাদ্যের একটি মারাত্মক রোগ। Pyricularia grisea নামক ছত্রাকের আক্রমণে ধানের ব্লাস্ট রোগ হয়ে থাকে। এই রোগের বাহক হলো বীজ, মাটি ও বাতাস। ধানের উফশী জাতে বোরো মৌসুমের মারাত্মক রোগ হলো ব্লাস্ট রোগ। এই রোগে জমিতে ৮০ শতাংশ পর্যন্ত ধানের ফলন কমে যেতে পারে। মূলত ব্রি ২৮ জাতের ধানে এই রোগের সংক্রমণ সবচেয়ে বেশি হয়ে থাকে। এই জাতের ধান ব্লাস্ট রোগের প্রতি অধিক সংবদেনশীল। তিন ধরনের ব্লাস্ট রোগের মধ্যে শীষব্লাস্ট সবচেয়ে বেশি ক্ষতিকর। এর ফলে খাবার ও পুষ্টি উপাদান ধানে যেতে পারে না। ফলে ধানে চিটা হয়, দানা অপুষ্ট হয় এবং ফলন কম হয়। ফলে এই রোগে ফলন কমে যাওয়াতে খাদ্য উৎপাদন ব্যাপকভাবে ব্যাহত হয়। এতে করে খাদ্য উৎপাদনে কাঙ্ক্ষিত লক্ষ্যমাত্রা অর্জন সম্ভব হয় না। তাই আমি মনে করি, ব্লাস্ট রোগটি বাংলাদেশে দানাখাদ্য উৎপাদন হুমকিস্বরূপ।"
        }
      ]
    },
    {
      "number": "8",
      "uddipok": "শফিক সাহেবের বাড়ি জামালপুরে। তিনি বাংলাদেশ কৃষি বিশ্ববিদ্যালয়ের প্রাক্তন ছাত্র। তিনি ঢাকায় চাকুরি করেন। একদিন উনার চাচা ডাক্তার দেখাতে ঢাকায় আসেন। এই সুবাদে তিনি শফিক সাহেবের বাসায় উঠেন। তখন ছিল বর্ষাকাল, শফিক সাহেবের স্ত্রী সকালের নাস্তায় ফুলকপির তরকারি, বাঁধাকপির ভাজি এবং গাজরের সালাদ দিয়ে চাচাকে ভাত দিলেন। চাচা খুব আশ্চার্যান্বিত হয়ে শফিককে জিজ্ঞাসা । করলেন শীতকালের সবজি বর্ষাকালে কিভাবে এলো। শফিক সাহেব বললেন এখন অনেক আধুনিক প্রযুক্তি ব্যবহার করে অনেকদিন পর্যন্ত শাকসবজি সংরক্ষণ করা যায়।",
      "tag": "BGCK 23",
      "sub_questions": [
        {
          "label": "ক",
          "question": "জেলি কী ?",
          "explanation": "জেলি হচ্ছে কঠিন ও তরল অবস্থার মাঝামাঝি স্বচ্ছ চকচকে পদার্থ যা ফলের রস ও চিনিসহকারে সিদ্ধ করে তৈরি করা হয়।"
        },
        {
          "label": "খ",
          "question": "ফল পচনের কারণ ও লক্ষণ ব্যাখ্যা করো।",
          "explanation": "ভৌত ও রাসায়নিক পরিবর্তনের মাধ্যমে খাদ্যদ্রব্য গ্রহণের অনুপযুক্ত হয়ে যাওয়াকে বলা হয় পচন। বিভিন্ন রোগজীবাণুর আক্রমণ, সংগ্রহজনিত আঘাত ইত্যাদি কারণে অনেক সময় ফল ও শাকসবজি পচে যায়। ফল ও শাক-সবজি পচে গেলে গায়ে কালো বড় দাগ দেখা যায়, রং পরিবর্তন হয়, বেশি নরম হয়ে যায়, দুর্গন্ধ বের হয়। তাছাড়া ছত্রাকের সাদা ও ছাইয়ের মতো আবরণ পড়ে, স্বাদ পরিবর্তন বা তিক্ত হয়ে যায়।"
        },
        {
          "label": "গ",
          "question": "উদ্দীপকে বর্ণিত শফিক সাহেবের ফুলকপি, বাঁধাকপি ও গাজর সংরক্ষণের পদ্ধতি ব্যাখ্যা করো।",
          "explanation": "উদ্দীপকের শফিক সাহেবের স্ত্রী ফুলকপি, গাজর ও বাঁধাকপি ডিপফ্রিজার পদ্ধতিতে সংরক্ষণ করেছিলেন। ডিপফ্রিজে দীর্ঘসময় সবজি সংরক্ষণ করা যায়। এই পদ্ধতিতে প্রথমে সবজি ভালোভাবে পরিষ্কার করে নেন। তারপর সবজি ছোট ছোট টুকরা করে কেটে ২-৪ মিনিট ফুটন্ত পানিতে ডুবিয়ে নেন। এতে শারীরবৃত্তীয় ও জৈব রাসায়নিক পরিবর্তন বন্ধ হয়। এরপর গরম পানি ঝরিয়ে সবজি কিছুক্ষণ ঠান্ডা করে ছোট ছোট পলিথিনের প্যাকেটে ভরে মুখ বন্ধ করে ডিপফ্রিজারে রাখেন। এমন প্যাকেটে রাখেন যাতে সম্পূর্ণ সবজি একবারে খাওয়া যায়। তিনি ৪ ডিগ্রি সে. তাপমাত্রায় রাখেন যাতে ফুলকপি, বাঁধাকপি অনেক দিন সংরক্ষণ করা যায়। উপরিউক্ত পদ্ধতিতে শফিক সাহেবের স্ত্রী ফুলকপি, গাজর ও বাঁধাকপি সংরক্ষণ করেছিলেন, যা সবজি সংরক্ষণের একটি সহজতর উপায়।"
        },
        {
          "label": "ঘ",
          "question": "বছরব্যাপী শাকসবজি সংরক্ষণ\" সবজি বাজারের উর্ধ্বমূল্য কতটুকু নিয়ন্ত্রণ করবে বলে তুমি মনে করো?",
          "explanation": "সবজি বাজারের উর্ধ্বমূল্য নিয়ন্ত্রণে 'বছরব্যাপী শাকসবজি সংরক্ষণ' অত্যন্ত গুরুত্বপূর্ণ ভূমিকা পালন করে। টাটকা অবস্থায়, শুকিয়ে ও প্রক্রিয়াজাত করে শাকসবজি সংরক্ষণ করা যায়। আমাদের দেশে প্রতিবছর শতকরা ২০-৩০ ভাগ ফল ও শাকসবজি নষ্ট হয় সংরক্ষণের অভাবে। ক্রমবর্ধমান জনসংখ্যার পুষ্টি চাহিদা ও খনিজ দ্রব্যের অভাব পূরণে ভূমিকা রাখতে পারে ফল সংরক্ষণ পদ্ধতি। একজন পূর্ণবয়স্ক লোকের দৈনিক মাথাপিছু ফলের চাহিদা গড়ে ৫৬ গ্রাম, কিন্তু ঘাটতির কারণে আমরা পেয়ে থাকি মাত্র ২৫ গ্রাম। সংরক্ষিত ফল সারা বছর মানবদেহের পুষ্টির চাহিদা পূরণ করে। তাছাড়া সারা বছর বাজারে দাম স্বাভাবিক রাখতে, প্রধান খাদ্য ভাতের ওপর চাপ । কমানো এবং খাদ্য ও পুষ্টি নিরাপত্তার জন্য পচনের হাত থেকে রক্ষা । করে খাদ্যদ্রব্যের চাহিদা পূরণে ফল সংরক্ষণ করা প্রয়োজন। টাটকা অবস্থায় ফল সংরক্ষণ করলে ফলের স্বাদ, গন্ধ ও খাদ্যমান প্রায় অপরিবর্তিত থাকে। শুকিয়ে ফল সংরক্ষণ করলে তা দীর্ঘদিন থাকে, ফলে সারাবছর বিভিন্ন ফলের প্রাপ্যতা বাড়ে। প্রক্রিয়াজাত করে সংরক্ষিত ফল খুব মুখরোচক হয়। এমনকি' প্রক্রিয়াজাতকৃত ফলের বাজারমূল্যও বেশি। ফল প্রক্রিয়াজাত করে রাখলে শুধু অপচয়ই রোধ হয় না বহু লোকের কর্মসংস্থানের সুযোগও সৃষ্টি হয়। সুতরাং বলা যায় যে, 'বছরব্যাপী শাকসবজি সংরক্ষণ' সবজি বাজারের উর্ধ্বমূল্য অনেকটাই নিয়ন্ত্রণ করবে বলে আমি মনে করি।"
        }
      ]
    }
  ]
}