{
  "title": "সাতক্ষীরা সরকারী কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "ঢাকার মেয়ে তিতলি তার বান্ধবী মিতুর বাড়ি সাতক্ষীরা জেলার শ্যামনগর উপজেলায় বেড়াতে আলস। তিতলি তাদের মাছের ঘের দেখতে চাইলে মিতু তাকে নিয়ে যায়। সেখানে গিয়ে তিতলি ঘেরের পাড়ে সারি সারি নারিকেল গাছ দেখতে পেল। মিতু বলল, এখানে গাছ এবং মাছ এক সাথে লাভজনকভাবে চাষ হচ্ছে।",
      "tag": "SGC 24",
      "sub_questions": [
        {
          "label": "ক",
          "question": "মাঠ ফসল কী?",
          "explanation": "যেসব ফসল সাধারণত বিস্তীর্ণ মাঠে বেড়াবিহীন অবস্থায় সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোই হলো মাঠ ফসল।"
        },
        {
          "label": "খ",
          "question": "উদ্যান ফসলের বৈশিষ্ট্য লেখো।",
          "explanation": "কযেসব ফসল সাধারণত বিস্তীর্ণ মাঠে বেড়াবিহীন অবস্থায় সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোই হলো মাঠ ফসল। উদ্যান ফসলের বৈশিষ্ট্যগুলো হলো- ১. তুলনামূলকভাবে বেশি যত্নের প্রয়োজন হয়। যেমন- আঙুর, কমলা, কেপসিকাম ইত্যাদি। ২. অধিকাংশ ক্ষেত্রে প্রতিটি গাছকে আলাদাভাবে যত্ন নেওয়া হয় (ব্যতিক্রম-শাক, মশলা ফসল)। ৩. কম জমিতে বাড়ির আশেপাশে চাষ করা হয় (ব্যতিক্রম-আলু)। ৪. সাধারণত প্রক্রিয়াজাত ছাড়াই খাওয়া হয়। (যেমন-আনারস, স্ট্রবেরি, জলপাই ইত্যাদি) ৫. বেড়া নির্মাণ করার প্রয়োজন হয়।"
        },
        {
          "label": "গ",
          "question": "তিতলি কৃষির কোন ক্ষেত্রটি দেখতে পেল? এ ক্ষেত্রটি বাংলাদেশের জন্য আশির্বাদস্বরূপ- ব্যাখ্যা করো",
          "explanation": "উদ্দীপকের তিতলি কৃষির যে ক্ষেত্রটি দেখতে পেল সেটি হচ্ছে সমন্বিত মৎস্য চাষ। এই চাষের নানাবিধ গুরুত্বপূর্ণ ব্যবহার রয়েছে যাকে কাজে লাগিয়ে অর্থনৈতিকভাবে অনেক লাভবান হওয়া সম্ভর। তাই এই ক্ষেত্রটি বাংলাদেশের জন্য আশির্বাদস্বরূপ। নিচে তা ব্যাখ্যা করা হলো- সমন্বিত মাছ চাষে মাছের সাথে হাঁস বা মুরগি বা যেকোনো গাছ বা সবজি চাষ করা হয়। সমন্বিত মাছ চাষে মাছের অব্যবহৃত অংশ যেমন- আঁইশ, কাঁটা, নাড়িভুঁড়ি ইত্যাদি এবং শুষ্ক মৎস্য চূর্ণ দ্বারা হাঁস-মুরগির উত্তর সুষম খাদ্য তৈরি করা যায়। এই আমিষ সমৃদ্ধ খাদ্য হাঁস- মুরগিকে খাওয়ালে মাংস ও ডিমের উৎপাদন বেড়ে যায়। বড় মাছের কাঁটা, আঁইশ ও বিষাক্ত মাছ শুকিয়ে গুঁড়া করে সার হিসেবে প্রয়োগ করলে ফসফরাস সার কম লাগে। বসতবাড়ি সংলগ্ন পুকুর বা দিঘী যেখানে ৩-৬ মাস পর্যন্ত পানি থাকে সেখানে স্বল্প পুঁজি বিনিয়োগ করে বিভিন্ন ধরনের গাছ লাগিয়ে সমন্বিতভাবে মাছ চাষের মাধ্যমে পারিবারিক চাহিদা মেটানো এবং অর্থ আয়ের সাথে অতিরিক্ত খরচ অনেকাংশে কমানো সম্ভব। এছাড়াও মাছের কাঁটা দিয়ে সৌখিন দ্রব্য তৈরি করে অধিক অর্থ উপার্জনের সুযোগ তৈরি হয়। অর্থাৎ দেখা যাচ্ছে, সমন্বিত মাছ চাষের ফলে খরচ কমার পাশাপাশি বাড়তি আয়ের সুযোগ বৃদ্ধি পায়রে মাধ্যমে একজন মানুষের আর্থিক অবস্থান উন্নতি ঘটানো সম্ভব যা সামগ্রিকভাবে বাংলাদেশের জন্য কল্যাণ বয়ে আনবে। তাই বলা যায় যে, সমন্বিত মাছ চাষ বাংলাদেশের জন্য আশির্বাদস্বরূপ।"
        },
        {
          "label": "ঘ",
          "question": "উদ্দীপকে উল্লিখিত ক্ষেত্রটির সার্বিক গুরুত্ব বিশ্লেষণ করো।",
          "explanation": "উদ্দীপকে উল্লিখিত ক্ষেত্রটি হলো সমন্বিত মাছ চাষ তথা মাছ চাষ। এই ক্ষেত্রটি আমাদের দৈনন্দিন পুষ্টি চাহিদা মেটায় এবং দেশের অর্থনীতিতে ব্যাপক ভূমিকা পালন করে। নিচে মাছ চাষের গুরুত্ব বিশ্লেষণ করা হলো- ক. খাদ্য ও পুষ্টি সরবরাহ ১. আমিষ সরবরাহ: প্রাণিজ আমিষের গুণগতমান বেশি। এ প্রাণিজ আমিষের অন্যতম প্রধান হলো মাছ। আমাদের প্রতিদিনের খাদ্য তালিকায় মাছ প্রায় ৬০% আমিষের যোগান দেয়। ২. চর্বি সরবরাহ: মাছে রয়েছে প্রচুর চর্বি বা তেল যা আমাদের দৈহিক শক্তির জন্য খুবই প্রয়োজন। এছাড়াও রয়েছে শরীরের জন্য উপকারী ফ্যাটি এসিড যা রক্তে কোলেস্টেরলের পরিমাণ কমাতে সাহায্য করে এবং উচ্চ রক্তচাপ ও হৃদরোগের ঝুঁকি কমায়। ৩. ভিটামিন সরবরাহ: ছোট মাছ যেমন- মলা, ঢেলা, দারকিনা, কাচকি প্রভৃতি মাছে প্রচুর ভিটামিন 'এ' রয়েছে যা রাতকানা রোগ দূর করে। এছাড়া মাছে ভিটামিন 'ই' রয়েছে। রিবোফ্লাভিন, থায়ামিন ইত্যাদির অভাব পূরণেও মাছ বিশেষ ভূমিকা পালন করে। ৪. খনিজ সরবরাহ: সামুদ্রিক মাছে প্রচুর আয়োডিন রয়েছে যা গলগণ্ড রোগ হওয়া থেকে মুক্তি দেয়। মাছে ক্যালসিয়াম, লৌহ, জিংক, ফসফরাস প্রভৃতি খনিজ রয়েছে যা ছাড়ের গঠনে ভূমিকা রাখে। খ. জাতীয় অর্থনীতি ও কর্মসংস্থান ১. বৈদেশিক মুদ্রা অর্জন: দেশের রপ্তানি আয়ের ১.০৫% মৎস্য উপখাত থেকে আসে। রপ্তানিকৃত মৎস্য সম্পদের মধ্যে চিংড়ি, শুঁটকি মাছ, ব্যাঙের পা, কাঁকড়া, কচ্ছপ ইত্যাদি অন্যতম। বিশ্বের ৫২টি দেশে বাংলাদেশের মাছ রপ্তানি হয়। ২. জাতীয় অর্থনীতিতে: বাংলাদেশের আয়ের অন্যতম উৎস হচ্ছে মৎস্য খাত। বাংলাদেশ অর্থনৈতিক সমীক্ষা, ২০২৩ এর তথ্যমতে, দেশের মোট দেশজ উৎপাদন বা জিডিপি'র ২.৪১% এবং মোট কৃষিজ আয়ের প্রায় এক-চতুর্থাংশ (২২.১৪%) মৎস্য খাত থেকে আসে। ৩. কর্মসংস্থান সৃষ্টি: বর্তমানে বাংলাদেশে জেলের সংখ্যা ১৭.৩৮ লাখ। পুরুষ-মহিলা নির্বিশেষে মোট জনসংখ্যার ১২% এর অধিক লোক জীবন-জীবিকার জন্য প্রত্যক্ষ বা পরোক্ষভাবে মৎস্য খাতের, ওপর নির্ভরশীল। ৪. জনশক্তি: নিবিড় মাছ চাষ কর্মসূচি বাস্তবায়নের জন্য প্রচুর জনশক্তি প্রয়োজন। অনেক বেকার লোক মাছ চাষ করে হ্যাচারি, নার্সারি, খামার, মাছের খাদ্য তৈরি করে বেকারত্ব দূর করছে। ৫. শিল্পক্ষেত্রে: মাছের চর্বি, কাঁটা, হাড় ইত্যাদি বিভিন্ন প্রকার শিল্পের কাঁচামাল হিসেবে ব্যবহৃত হয়। সাবান, ওষুধ, গ্লিসারিন, বার্নিশ ইত্যাদি তৈরিতে মাছের তেল ব্যবহৃত হয়। মাছের ব্যবসাকে কেন্দ্র করেই গ্রামগঞ্জে নৌকা, লঞ্চ, বরফ তৈরি ও জাল বুননের মতো বিভিন্ন শিল্প গড়ে উঠেছে।"
        }
      ]
    },
    {
      "number": "2",
      "uddipok": "সাতক্ষীরা জেলার আশাশুনি উপজেলার গোবিন্দ কর্মকার একজন পাট চাষি। তার পাটগাছ কান্ড পচা রোগে আক্রান্ত হলে তিনি স্থানীয় বাজারের কীটনাশকের দোকান থেকে পরামর্শ নিয়ে বালাইনাশক প্রয়োগ করেন। কিন্তু কোনো উপকার না পেয়ে তিনি উপজেলা কৃষি অফিসে পরামর্শের জন্য যান। উপজেলা কৃষি কর্মকর্তার পরামর্শমত পদক্ষেপ' নিয়ে তিনি উপকৃত হন।",
      "tag": "SGC 24",
      "sub_questions": [
        {
          "label": "ক",
          "question": "কৃষি কী?",
          "explanation": "কৃষি হচ্ছে ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতি।"
        },
        {
          "label": "খ",
          "question": "কৃষি খাদ্য উৎপাদনের একমাত্র মাধ্যম- ব্যাখ্যা করো।",
          "explanation": "খাদ্য আমাদের অন্যতম একটি মৌলিক চাহিদা। এ চাহিদাটি মূলত পূরণ হয় কৃষির মাধ্যমে। খাদের সিংহভাগ আসে কৃষি থেকে। যেমন- চাল, ডাল, গম, শাকসবজি, মাছ ইত্যাদি থেকে। প্রয়োজনীয় খাদ্যের জন্য এদেশের জনগণ কৃষির ওপর প্রত্যক্ষ ও পরোক্ষভাবে নির্ভরশীল। কৃষি উন্নয়নের মাধ্যমেই দেশে খাদ্যের যোগান বৃদ্ধি পায় এবং জনগণের পুষ্টির চাহিদা মিটে। তাই বলা যায়, কৃষি খাদ্য উৎপাদনের একমাত্র মাধ্যম।"
        },
        {
          "label": "গ",
          "question": "কৃষক গোবিন্দ কর্মকার প্রথমে কৃষি তথ্য ও সেবা প্রাপ্তির যে উৎসের সহযোগিতা নিয়েছিলেন তার বর্ণনা করো।",
          "explanation": "উদ্দীপকে কৃষক গোবিন্দ সরকার প্রথমে যে কৃষি তথ্য ও সেবা প্রাপ্তির উৎসের সহযোগিতা নিয়েছিলেন সেটি হচ্ছে স্থানীয় অভিজ্ঞ ব্যক্তি। একজন স্থানীয় অভিজ্ঞ ব্যক্তি তার নিজস্ব অভিজ্ঞতাকে কাজে লাগিয়ে অন্যদের সহযোগিতা করার চেষ্টা করে থাকেন। নিচের স্থানীয় অভিজ্ঞ ব্যক্তির বর্ণনা দেওয়া হলো- একজন স্থানীয় অভিজ্ঞা ব্যক্তির তার নিজ এলাকা সম্পর্কে ভালো ধারণা থাকে। তিনি অন্যদেরকে স্থানীয় জলবায়ু, মাটি এবং ফসলের ধরন সম্পর্কে অবগত করতে পারেন। এছাড়া কোন ফসল কোন সময়ে চাষ করা উচিত, কোন পোকামাকড় ও রোগের আক্রমণ বেশি হয়, এদের প্রতিকার, কোন সার ও কীটনাশক ব্যবহার করা উচিত সেসম্পর্কে গুরুত্বপূর্ণ তথ্য তুলে ধরে থাকেন। এছাড়া বিভিন্ন উপদেশ যেমন- সঠিক দিক নির্দেশনা দেওয়া, ভুল সিদ্ধান্ত গ্রহণ থেকে রক্ষা করা, উন্নত চাষ পদ্ধতি গ্রহণে উৎসাহিত করে থাকেন। বিভিন্ন বিষয়ে অনভিজ্ঞদের প্রশিক্ষণ দান, কৃষি বিষয়ক বিভিন্ন কর্মসূচিতে সহায়তা করে থাকেন। এর পাশাপাশি তিনি কৃষি সম্প্রদায়ের মধ্য সম্প্রীতি ও সহযোগিতা বৃদ্ধির মনোভাব তৈরি করে থাকেন। তবে কিছু ক্ষেত্রে অভিজ্ঞ ব্যক্তির পরামর্শ সঠিক নাও হতে পারে। কারণ তিনি যে পরামর্শগুলো দিয়ে থাকেন তা একান্তই ব্যক্তিগতভাবে উপলব্ধির মাধ্যমে পাওয়া। সবসময় তা বৈজ্ঞানিকভাবে প্রমাণিত নাও হতে পারে। অর্থাৎ দেখা যাচ্ছে কৃষি অভিজ্ঞ একজন স্থানীয় ব্যক্তি উক্ত এলাকার অন্যান্য কৃষককের জন্য একজন মূল্যবান সম্পদ। এমন মানুষের পরামর্শ অন্যান্য কৃষকের উচিত যথাযথ গুরুত্ব সহকারে মূল্যায়ন করা।"
        },
        {
          "label": "ঘ",
          "question": "গোবিন্দ কর্মকার পরে কৃষি তথ্য ও সেবা প্রাপ্তির যে উৎসের শরণাপন্ন হয়েছিলেন তার সাথে প্রথমোক্ত উৎসের তুলনা করো।",
          "explanation": "উদ্দীপকে গোবিন্দ সরকার পরে কৃষি তথ্য ও সেবা প্রাপ্তির যে উৎসের শরণাপন্ন হয়েছিলেন সেটি হচ্ছে উপজেলা পর্যায়ের কৃষি সম্প্রসারণ অধিদপ্তর। নিচে এর সাথে প্রথমোক্ত উৎস অর্থাৎ স্থানীয় অভিজ্ঞ ব্যক্তির মধ্যে তুলনা করা হলো- একজন স্থানীয় অভিজ্ঞ ব্যক্তি যে পরামর্শগুলো দিয়ে থাকেন সেগুলো একান্তই তার ব্যক্তিগত উপলব্ধির মাধ্যমে অর্জন করা জ্ঞান। তার এই পরামর্শগুলোর ক্ষেত্রে দেখা যায় অধিকাংশেরই কোনো বৈজ্ঞানিক ভিত্তি নেই। কিন্তু কৃষি সম্প্রসারণ অধিদপ্তর কখনোই বৈজ্ঞানিক ভিত্তি ব্যতীত কোনো ধরনের পরামর্শ সাধারণ জনগণের মাঝে প্রচার করে না। এর ফলে দেখা যায়, স্থানীয় ব্যক্তির কথায় পরামর্শ গ্রহণকারী ব্যক্তি চাষাবাদের পর অর্থনৈতিক ক্ষতির সম্মুখীন হতে পারে। কিন্তু কৃষি সম্প্রসারণ অধিদপ্তরের বৈজ্ঞানিক ভিত্তি সম্পন্ন পরামর্শ নিয়ে কোনো চাষাবাদ করলে কখনোই এ ধরনের ঝুঁকি থাকে না। একজন স্থানীয় অভিজ্ঞ ব্যক্তি স্থানীয় পরিস্থিতির জন্য উপযোগী এবং ব্যবহারিক সমাধান দেয়ার চেষ্টা করেন যা সবসময় ফলপ্রসূ হয় না। কিন্তু কৃষি সম্প্রসারণ অধিদপ্তর কৃষকদের চাহিদাকৃত তথ্যের উপর ভিত্তি করে আধুনিক কৃষি প্রযুক্তি ও উপকরণ নিশ্চিতকরণ, উৎপাদনের লক্ষ্যমাত্রা অনুযায়ী ব্যবস্থাগ্রহণ, দুর্যোগকালীন ক্ষতি পোষানোর পরিকল্পনা প্রদান, বাজার তথ্য সংগ্রহের মতো গুরুত্বপূর্ণ বিষয়ে বিনামূল্যে সেবা প্রদান করে থাকে যা একজন কৃষকের অবস্থান উন্নতির জন্য অনেক তাৎপর্যপূর্ণ।"
        }
      ]
    },
    {
      "number": "3",
      "uddipok": "সাতক্ষীরার কৃষক মালেক শেখের এক বিঘা বেলে বুনটের জমিতে কখনো ফসল ভালো হয় না। তিনি কৃষি অফিসে পরামর্শের জন্য গেলে উপজেলা কৃষি অফিসার তাকে প্রয়োজনীয় পরামর্শ দিলেন। সে মতো কাজ করায় তার জমিতে ফসল ভালো হতে লাগল।'",
      "tag": "SGC 24",
      "sub_questions": [
        {
          "label": "ক",
          "question": "pH কী?",
          "explanation": "কমাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমই হলো pH বা অম্লমান।"
        },
        {
          "label": "খ",
          "question": "মাটির pH জানা প্রয়োজন কেন?",
          "explanation": "মাটির pH হলো মাটিতে হাইড্রোজেন আয়নের ঘনত্বের ঋণাত্মক লগারিদম। এটি মাটির একটি রাসায়নিক ধর্ম যা ক্ষারত্ব ও অম্লত্ব নির্দেশ করে। সব মাটিতে সব ফসল ভালো হয় না। মাটির pH মানের ওপর কোন ফসল ভালো জন্মাবে তা নির্ভর করে। কোনো ফসল অম্লীয় মাটিতে ভালো জন্মে, যেমন- চা, কফি, লেবু ইত্যাদি। আবার কোনো ফসল ক্ষারীয় মাটিতে ভালো জন্মে, যেমন- নারিকেল, সুপারি, আখ ইত্যাদি। তবে অধিকাংশ ফসলই নিরপেক্ষ মাটিতে ভালো জন্মে। তাই মাটির pH মান জেনে সেই অনুযায়ী ফসল চাষ করলে লাভবান হবার সম্ভাবনা বেড়ে যায়। এ কারণেই মাটির pH জানা জরুরি।"
        },
        {
          "label": "গ",
          "question": "কৃষি অফিসার মালেক শেখকে কী কী করতে বলেছিলেন বলে তুমি মনে করো।",
          "explanation": "উদ্দীপকের মালেক শেখের জমির মাটির বুনট বেলে প্রকৃতির হওয়ায় সেখানে ফসলের আবাদ ভালো হয়নি। কৃষি কর্মকর্তার পরামশে মাটির বুনট পরিবর্তন করে দোঁআশ বৈশিষ্ট্যসম্পন্ন করেন। ফলে তিনি | চাষে সফলতা লাভ করেন। নিচে তা বিশ্লেষণ করা হলো- i. বেলে মাটির রন্দ্র ছোট করার জন্য এঁটেল মাটি প্রয়োগ করতে হয়। তিনি বেলে মাটিতে এঁটেল মাটি ও পলি মাটি প্রয়োগ করে বুনটে পরিবর্তন আনেন। এতে মাটির উর্বরতা বাড়ে। ii. মাটির উপরের স্তরে স্থূলকণা ও নিচের স্তরে সূক্ষ্মকণা থাকে। এ অবস্থায় মাটির নিম্নস্তরে গভীর চাষ দিয়ে কণাগুলো স্থানান্তরিত করে বেলে দোআঁশ, দোআঁশ মাটিতে রূপান্তরিত করেন। iii. মালেক শেখ বেলে মাটিতে খামারজাত সার প্রয়োগ করেন যা পচে হিউমাস তৈরি হয়। হিউমাসের রাসায়নিক উপাদান বেলে কণার মাঝে জমাট বাঁধে এবং বিভিন্ন পচা জৈব পদার্থ মিশে দোআঁশ মাটিতে রূপান্তরিত হয়। iv. তিনি জমিতে কম্পোস্ট ও কেঁচো সার প্রয়োগ করেন। কেঁচো সার বেলে মাটিতে মেশালে বেলে কণার দৃঢ়তা কমে নরম হয়ে দোআঁশ গুণাবলি প্রাপ্ত হয়। V. এছাড়াও তিনি গোবর, ছাই ও সেচ প্রয়োগ করে এবং আইল বেঁধে পানি আটকিয়ে বেলে মাটিকে দোআঁশ মাটিতে রূপান্তর করেন।"
        },
        {
          "label": "ঘ",
          "question": "এরূপ পদক্ষেপের যৌক্তিকতা বিশ্লেষণ করো।",
          "explanation": "মালেক শেখ তার জমির মাটির বেলে বুনট পরিবর্তন করে দোআঁশে • রূপান্তর করেন। মাটির বুনট বলতে মাটিতে বালিকণা, পলিকণা ও কর্দমকণার পরিমাণকে বোঝায়। মাটির বুনট শ্রেণি থেকে মাটিতে উপস্থিত পুষ্টি উপাদানের পরিমাণ ও প্রাপ্যতা, পানি ধারণ ও আয়ন বিনিময়, ক্ষমতা, উর্বরতা সম্পর্কে জানা যায়। কৃষিকাজের সুবিধার্থে মাটির বুনটকে বেলে, এঁটেল ও. দোঁআশ শ্রেণিতে ভাগ করা যায়। মাটির বুনট দেখে ফসল নির্বাচনের গুরুত্ব নিচে উদাহরণের মাধ্যমে দেখানো হলো- i. বেলে বুনটের মাটি কৃষি কাজের জন্য উপযোগী নয়। তবে বালির কণা সূক্ষ্ম হলে এবং মাটিতে জৈব পদার্থ প্রয়োগ করলে চিনা, কাউন, তরমুজ, আলু এসব ফসল চাষ করা যায়। ii. মাটির বুনট বেলে দোআঁশ প্রকৃতির হলে সেখানে আলু, মুলা, তামাক, মরিচ, টমেটো এসব ফসল ভালো জন্মে। iii. মাটির বুনট পলি দোআঁশ প্রকৃতির হলে ধান, পাট, গম, আম, আলু ও শাকসবজি ভালো জন্মে। iv. এঁটেল দোআঁশ বুনটের মাটিতে ধান, তুলা, গম, ডাল, তেল ফসল ভালো জন্মে। V. এঁটেল বুনটের মাটিতে ধান, পাট, আখ ও শাকসবজি ভালো জন্মে। উপরের আলোচনা থেকে দেখা যায়, ভিন্ন ভিন্ন বুনটের মাটিতে ভিন্ন ভিন্ন ফসল জন্মায়। তাই প্রয়োজনমতো বুনট রূপান্তর করলে মাটি ফসল চাষের উপযোগী হয়। সুতরাং বলা যায়, মালেক শেখের বুনট রূপান্তরের পদক্ষেপটি যৌক্তিক ছিল।"
        }
      ]
    },
    {
      "number": "4",
      "uddipok": "নাদের তার ঘনিষ্ট বন্ধু সোহাগের ফরিদপুরের বাড়িতে বেড়াতে গেল। সোহাগ কৃষক পরিবারের ছেলে। তাদের বাড়িতে বিভিন্ন ফসলের চাষ হয়। তারা এক বিঘা জমিতে পাট চাষ করেছে। তার বাবা কৃষি কর্মকর্তার পরামর্শে ও সহযোগিতায় চমৎকার একটি পদ্ধতিতে পাট থেকে ছাল ছাড়িয়ে তা তাদের উঠানে ছোট গর্ত খনন করে সেখানে পঁচানোর ব্যবস্থা করেছেন।",
      "tag": "SGC 24",
      "sub_questions": [
        {
          "label": "ক",
          "question": "সার কী?",
          "explanation": "সার হলো প্রাকৃতিক বা কৃত্রিমভাবে তৈরি করা কোনো উপাদান যা মাটিতে কিংবা উদ্ভিদের প্রয়োগ করা হয় যাতে উদ্ভিদে বিভিন্ন পুষ্টিকর উপাদানের সরবরাহ নিশ্চিত হয়।"
        },
        {
          "label": "খ",
          "question": "'জৈব সার মাটির প্রাণ'- ব্যাখ্যা করো।",
          "explanation": "জৈব পদার্থ মাটির একটি গুরুত্বপূর্ণ উপাদান যা জীবজন্তুর মৃতদেহ, গাছপালা, লতাপাতা, প্রাণীর মলমূত্র প্রভৃতি পচে তৈরি হয়। আদর্শ মাটিতে ৫% জৈব পদার্থ থাকে। জৈব পদার্থ মাটিস্থ অণুজীবগুলোর কার্যকারিতা বৃদ্ধি করে। ফলে প্রয়োজনীয় পুষ্টি উপাদানসমূহ যেমন- কার্বন, নাইট্রোজেন, ফসফরাস, ক্যালসিয়াম ইত্যাদি গাছের গ্রহণ উপযোগী হয়। এটি মাটিতে হিউমাস সৃষ্টি করে; মাটির অণুসমূহকে একে অপরের সাথে সংযুক্ত রাখতে সাহায্য করে। তাছাড়া জৈব পদার্থ মাটির গঠন উন্নত করে, পানি ধারণ ও বায়ু চলাচল ক্ষমতা বাড়ায় এবং মাটির অম্লত্ব ও ক্ষারত্ব নিয়ন্ত্রণ করে। ফলে মাটির উর্বরতা ও উৎপাদন ক্ষমতা বৃদ্ধি পায়। এসকল কারণে জৈব পদার্থকে - \"মাটির প্রাণ\" বলা হয়।"
        },
        {
          "label": "গ",
          "question": "নাদেরের প্রত্যক্ষ করা পদ্ধতিটির বিবরণ দাও।",
          "explanation": "নাদেরের প্রত্যক্ষ করা পদ্ধতিটি হলো রিবন রেটিং। রিবন রেটিং পদ্ধতিতে পাট পচনের ধাপসমূহ নিম্নে ব্যাখ্যা করা হলো- পাট গাছের বয়স ১০০-১১০ দিন হলে পাট কাটা উচিত। কারণ এ সময় পাট কাটলে আঁশের মান ভালো হয়, গোড়ায় তেমন কাটিং থাকে না। পাট কাটার পর পাতা' ঝরানোর জন্য পাতার অংশগুলো খড়কুটা দিয়ে ৭২ ঘন্টা (৩ দিন) ঢেকে রাখলে পাতা ঝরে যায় অথবা পাট গাছের আগা থেকে ৬-৯ ইঞ্চি (১৫-২২.৫ সেমি) পরিমাণ মাথা কেটে দিলে পাতা ঝরানোর প্রয়োজন হয় না। এরপর পাট গাছের গোড়ার ৩- ৪ ইঞ্চি পরিমাণ অংশ বাঁশের মুগুর বা হাতুড়ি দিয়ে থেঁতলাতে হবে। পাতা ঝরানো ও গোড়া থেঁতলানোর পর ইংরেজি 'U' আকৃতি রিবনারের সাহায্যে ছাল ছাড়াতে হয়। তিনটি পাটকাঠি 'U'-এর মধ্যে রেখে ছাল দু'দিকে টান দিলেই কাঠি থেকে ছাল সহজে পৃথক হয়ে আসে। পরে কয়েকটি গাছের ছাল একত্রে নিয়ে আঁটি বাঁধা হয়। প্রতি বিঘা (৩৩ শতাংশ) জমিতে উৎপাদিত পাটের ছাল পচানোর জন্য ১টি গর্ত (১২ হাত লম্বা, ৪ হাত পাশ এবং ২ হাত গভীর) করতে হবে এবং পলিথিন দিয়ে গর্তের তলা ও কিনারা ভালোভাবে ঢেকে দিতে হবে। এরপর গর্তে প্রয়োজনমতো পানি দিয়ে গর্তের ভেতরে মুড়ি/আঁটি/বান্ডিল বাঁধা ছালগুলোকে ফেলতে হবে। প্রতি কেজি ছাল পচার জন্য ৩-৪ লিটার পানির প্রয়োজন হয়। এখানে উল্লেখ্য যে, মুড়ি/বান্ডিল বাঁধা ছালগুলো পুকুর, ডোবা, মাটি বা সিমেন্টের চাড়িতে বা মাটির গর্তে পলিথিন ব্যবহার করে জাগ দেওয়া যায়। সাধারণত ১২-১৫ দিনের মধ্যে পচন সম্পন্ন হয়। ছালে পচন ক্রিয়া ত্বরান্বিত করার জন্য গর্তের পানিতে কিছু পাট পচা পানি দিতে হবে অথবা প্রতি ১০০০ কেজি ছালের জন্য ১০০ গ্রাম ইউরিয়া সার দিতে হবে। গুণগতমানের আঁশ উৎপাদনে এ পদ্ধতি অত্যন্ত উপযোগী। ছাল পানিতে ডুবানোর ৭-৮ দিন পর দু'একটা ছাল তুলে ও ধুয়ে দেখতে হয় আঁশ পৃথক হয়েছে কিনা। সাধারণত ১২-১৫ দিনের মধ্যে পচন সম্পন্ন হয়। ছাল ধুয়ে আঁশ সংগ্রহ করতে হয়।"
        },
        {
          "label": "ঘ",
          "question": "বর্তমান অবস্থার পরিপ্রেক্ষিতে সোহাগের পিতার ব্যবহৃত পদ্ধতিটি কি যথাপযুক্ত? উত্তরের সপক্ষে যুক্তি দেখাও।",
          "explanation": "উদ্দীপকে উল্লিখিত সোহাগের পিতার পাট পচানোর পদ্ধতিটি হলো পাটের রিবন রেটিং। পাটের রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত স্বল্প পানিতে অল্প সময়ে পাট পচানোর একটি বিকল্প পদ্ধতি। পাটের গুণগতমান সংরক্ষণের জন্য এই প্রযুক্তির ব্যবহার গুরুত্বপূর্ণ ভূমিকা পালন করে। বিভিন্ন স্থানে নদ-নদী, পুকুর ইত্যাদির অভাব ও পরিষ্কার পানির অভাবে পাটের আঁশের গুণগতমান অনেক সময় হ্রাস পায়। এ অবস্থায় বাংলাদেশের পাট গবেষণা ইনস্টিটিউট বহু পরীক্ষার পর বাঁশের হুকের সাহায্যে বা সিংগেল রোলার রিবনার বা ডাবল রোলার রিবনার এর সাহায্যে কাঁচা পাটের গাছ থেকে ছাল ছাড়ানোর পদ্ধতি আবিষ্কার করেছে। এ পদ্ধতিতে স্বল্প পানিতে অথবা পানির পাত্রে, যেমন- চাড়িতে পাট জাগ দেওয়ার মাধ্যমে পাটের উন্নত আঁশ সংগ্রহ করা যায়। রিবন রেটিং এ লোহার তৈরি হুক ব্যবহার করা হয়। হুকের সাথে ঘূর্ণায়মান রিং থাকে। ফলে ছাল টানার সময় দ্রুত ছাল সরে যায়। এ পদ্ধতিতে পাটের আঁশ ছাড়ালে আঁশের স্থিতিস্থাপকতা দৃঢ় থাকে, ফলে তার মূল্য বৃদ্ধি পায়। প্রাপ্ত পাটকাঠি মজবুত ও টেকসই হয়। আঁশে কাটিংস হয় না বলে উন্নত আঁশ পাওয়া যায়। অল্প জায়গায় বেশি পাট পচানো যায়। লোহার রিবনার বহু বছর ব্যবহার করা যায়। এই পদ্ধতিতে ছাল ছাড়াতে বিঘা প্রতি তুলনামূলক শ্রমিক (৪-৫ জন) কম লাগে। সর্বোপরি অনেক কম সময়ে আঁশ ছাড়ানো যায় বলে এ পদ্ধতিতে চাষি দ্রুত লাভবান হতে পারে। উল্লিখিত আলোচনা থেকে বলা যায়, পাটের আঁশের গুণগতমান সংরক্ষণে রিবন রেটিং পদ্ধতি ব্যবহারের গুরুত্ব অপরিসীম। তাই সোহাগের পিতার ব্যবহৃত পদ্ধতিটি যথোপযুক্ত।"
        }
      ]
    },
    {
      "number": "5",
      "uddipok": "সদ্য বিএ পাশ করা রতন কুমার চাকরির চিন্তায় দিশেহারা। তখন মাঘ মাসের প্রথম দিক। বিকেলে চাদর গায়ে গ্রামের রাস্তা দিয়ে সাইকেল চালিয়ে যাওয়ার সময় তার নজরে আসে হলুদের সমারোহ। তার খুব ভালো লেগে যায়। সে ক্ষেতের কাছে যায় এবং আরও দেখতে পায় কয়েকজন যুবক মৌবাক্সের কাছে দাঁড়িয়ে আছে। রতন কুমার যুবকদের সাথে কথা বলে জানতে পারে একত্রে উক্ত ফসল ও মৌচাষ অত্যন্ত লাভজনক। রতন পরবর্তী বছর তাদের নিজস্ব ১ বিঘা জমিতে এভাবে ফসল উৎপাদনের সিদ্ধান্ত নিল।",
      "tag": "SGC 24",
      "sub_questions": [
        {
          "label": "ক",
          "question": "বীজ কী?",
          "explanation": "উদ্ভিদতাত্ত্বিক সংজ্ঞা অনুযায়ী নিষিক্ত ও পরিপক্ক ডিম্বকই হলো বীজ।"
        },
        {
          "label": "খ",
          "question": "ভালো বীজের বৈশিষ্ট্য লেখো।",
          "explanation": "ফসলের ভালো ফলন পেতে হলে অবশ্যই ভালো বীজ ব্যবহার করতে হবে। ভালো বীজের বৈশিষ্ট্যগুলো নিম্নরূপ- ১. ভালো বীজের বিশুদ্ধতা হবে ৯৬%-৯৯%। ২. অন্য জাতের বা অন্য ফসলের মিশ্রণ থাকবে না। ৩. বীজের আর্দ্রতা ধান ও গমের ক্ষেত্রে ১২% এবং অন্যান্য ফসলের ক্ষেত্রে ১০% হবে। ৪. অঙ্কুরোদগম ক্ষমতা হবে ৮৫% বা তার ওপরে। ৫. রোগ ও পোকামাকড়ের আক্রমণ মুক্ত হবে। ৬. বীজের আকার-আকৃতি স্বাভাবিক ও রঙ উজ্জল'হবে।"
        },
        {
          "label": "গ",
          "question": "রতন কুমারের দেখা ফসলে মৌচাষের গুরুত্ব আলোচনা করো।",
          "explanation": "গাউদ্দীপকে উল্লিখিত রতন কুমারের দেখা ফসলটি হলো সরিষা। সরিষা ফুলের সাথে মৌচাষের গুরুত্ব নিচে আলোচনা করা হলো- সরিষা পতঙ্গপরাগী ফুল। সরিষা ফুলের বর্ণ ও গন্ধে আকৃষ্ট হয়ে পতঙ্গ মধু আহরণকালে এক ফুলের পরাগরেণু থেকে অন্য ফুলে স্থানান্তরিত হয়ে পরাগায়ন ঘটায়। এভাবে সরিষার ফল ও দানা উৎপাদিত হয়। এ কারণে মৌমাছি ও সরিষার মাঝে আন্তঃসম্পর্ক বিদ্যমান। মৌমাছি সরিষার ফুল থেকে খুব সহজে মধু সংগ্রহ করে মৌচাকে জমা করে। ফলে মধুর উৎপাদন ভালো হয়। অপরদিকে ফুল থেকে মধু সংগ্রহ করতে গিয়ে মৌমাছি সরিষার ফুলে পরাগায়ন ঘটায়। সরিষার ফুলে যত বেশি পরাগায়ন হবে তত বেশি সরিষার ফলন হবে। গবেষণায় দেখা গেছে, সরিষার জমিতে মৌমাছি চাষ করলে তার ফলন স্বাভাবিক অপেক্ষা ২০-৩০% বেশি হয়। উপরের আলোচনা হতে এটা স্পষ্ট যে, সরিষার ভালো ফলন পাওয়ার জন্য সরিষার জমিতে মৌ বাক্স স্থাপন করে মৌমাছি চাষ করতে হবে ফলে সরিষার ফলে সম্পূর্ণরূপে ঘটবে এবং কাঙ্ক্ষিত ফলনও পাওয়া যাবে।"
        },
        {
          "label": "ঘ",
          "question": "রতন কুমারের নেয়া সিদ্ধান্তের যৌক্তিকতা বিশ্লেষণ করো।",
          "explanation": "উদ্দীপকে উল্লিখিত রতন কুমার মৌমাছি পালন করার সিদ্ধান্ত নেয়। মৌমাছি পালনে মধু উৎপাদিত হয়। একটি মৌ পালন বাক্স থেকে বছরে ১২-১৫ কেজি মধু উৎপাদন হয়। বর্তমানে ১ কেজি মধুর দাম ৩০০-৪০০ টাকা। এ হিসেবে একটি বাক্স থেকে বছরে ৩৬০০-৬০০০ টাকা পর্যন্ত আয় করা সম্ভব। এতে যে কোনো কেউ মৌমাছি পালন করে স্বাবলম্বী হতে পারেন। এছাড়াও ফসলের পরাগায়নে মৌমাছি গুরুত্বপূর্ণ ভূমিকা পালন করে। এর ফলে শাকসবজি ও মাঠ ফসলের উৎপাদন বৃদ্ধি পায়। বিশেষ করে সরিষার পরাগায়নে মৌমাছির যথেষ্ট অবদান রয়েছে ফরে ফসলের উৎপাদন অনেক বৃদ্ধি পায়। আবার, মৌমাছি পালনের মাধ্যমে মোম উৎপাদন করা যায় যা বিভিন্ন শিল্পের কাঁচামাল হিসেবে ব্যবহৃত হয়। আর এ ধরনের শিল্প দেশের অর্থনৈতিক উন্নয়নে গুরুত্বপূর্ণ ভূমিকা রাখবে। সুতরাং উপর্যুক্ত আলোচনা থেকে এ কথা বলা যায়, যে কেউ বিশেষ করে বেকার যুবকেরা মৌমাছি পালনের মাধ্যমে অনায়াসেই স্বাবলম্বী হতে পারে যা দেশের বেকারত্ব দূরীকরণে অগ্রণী ভূমিকা পালন করেবে। > অতএব, রতন কুমারের নেয়া সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "তীব্র ঝড়ের আঘাতে সাতক্ষীরার কৃষাণী রহিমা বেগমের আম বাগান থেকে প্রচুর আম পড়ে যায়। রহিমা বেগম সেখান থেকে দুই বস্তা আম কুড়িয়ে বাড়ি নিয়ে আসেন। কিছু আম কাঁচা অবস্থায় খাওয়ার পর বাকী আম নষ্ট হয়ে যায়। কয়েক দিন পর তিনি প্রতিবেশী রাহেলা আপার বাড়ি গিয়ে দেখতে পেলেন আপা অনুরূপ সংগৃহীত আম থেকে বিভিন্ন দ্রব্য তৈরি করে সংরক্ষণ করেছেন। তিনি একটি আমও নষ্ট করেননি।",
      "tag": "SGC 24",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দজাতীয় সবজির কাটা স্থান শুকিয়ে রোগমুক্ত করাই হলো কিউরিং।"
        },
        {
          "label": "খ",
          "question": "ফল পচনের লক্ষণগুলো লেখো।",
          "explanation": "শাকসবজি পচনের লক্ষণগুলো হলো- ১. ফল ও শাকসবজি হতে দুর্গন্ধ বের হয়ে রস পড়তে থাকে। ২. ফল ও সবজির গায়ে কালো দাগ পড়ে; এছাড়াও সাদা ও ছাইয়ের মতো ছত্রাকের আবরণ পড়ে। ৩. ফল ও সবজির গায়ে আঘাতের গর্ত বা ছিদ্র হয় এবং কালো বড় দাগ দেখা যায় বা বিবর্ণ হয়ে যায়। ৪. স্বাভাবিক স্বাদ পরিবর্তন বা তিতা হয়ে যায়। ৫. পচা ফল ও শাকসবজি নরম হয়ে যায় বা নেতিয়ে পড়ে এবং খোসা ফল. থেকে আলগা হতে থাকে। ৬. ফল ও শাকসবজির ওজন বেড়ে যায়।"
        },
        {
          "label": "গ",
          "question": "রাহেলা আপা কী প্রক্রিয়ায় আম সংরক্ষণ করেছেন? এর লাভজনক দিকগুলির বর্ণনা দাও।",
          "explanation": "রাহেলা আপা আচার ও মোরব্বা তৈরির মাধ্যমে ফল সংরক্ষণ করে। ফলের মৌসুমে গাছে প্রচুর ফল ধরে। এই ফল পরিবারের চাহিদা মিটিয়ে বাড়তি রয়ে যায়। কিন্তু মৌসুমে ফলের যোগান বেশি থাকে বলে দাম থাকে না। ফলে অনেক ফল নষ্ট হয়। রাহেলা আপা তার বাগানের ঝড়ে পড়ে যাওয়া আম সংরক্ষণের জন্য বিভিন্ন পদ্ধতি অবলম্বন করেন এবং আচার ও মোরব্বা তৈরি করেন। এভাবে প্রক্রিয়াজাতকরণের মাধ্যমে অমৌসুমেও তিনি সংরক্ষিত ফল খেতে পারেন। এমনকি সংরক্ষিত ফল বিক্রি করেও তিনি আর্থিকভাবে লাভবান হতে পারেন। কারণ মৌসুমের তুলনায় অমৌসুমে ফলের বাজারদর বেশি থাকে। বর্তমানে ফল ও সবজি প্রক্রিয়াজাতকরণ একটি কুটির শিল্পে পরিণত হয়েছে। রাহেলা পুঁজি বিনিয়োগ করে প্রক্রিয়াজাতকরণের পর ফল বিক্রি করে অধিক মুনাফা অর্জন করতে পারেন। অন্যদিকে তিনি অমৌসুমে ফলের চাহিদাও পূরণ করতে পারে। সুতরাং, রাহেলা আপা ফল সংরক্ষণের মাধ্যমে লাভবান হন ও আত্মকর্মসংস্থানের দৃষ্টান্ত স্থাপন করেন।"
        },
        {
          "label": "ঘ",
          "question": "তোমার মতে রহিমা বেগম সবচেয়ে গ্রহণযোগ্য কোন পদ্ধতিতে আম সংরক্ষণ করতে পারতেন? পদ্ধতিটি বিবৃত করো।",
          "explanation": "ঘরহিমা বেগম আমগুলোকে পচন থেকে রক্ষা করতে এবং সারা বছর খাওয়ার উপযোগী করে রাখতে আচার বানানো সবচেয়ে গ্রহণযোগ্য বলে মনে করি। ফল সংগ্রহের উপযুক্ত সময় আছে। এর আগে বা পরে ফল সংগ্রহ করলে তা খাবারের অনুপযোগী হয়ে যেতে পারে। এছাড়াও ফল স্বাভাবিক পরিবেশে রেখে দিলে তাতে বিভিন্ন ছত্রাক ও ব্যাকটেরিয়ার সংক্রমণ হয়। এসব জীবাণু ফলে উপস্থিত বিভিন্ন ভিটামিনকে কাজে লাগিয়ে এনজাইমের সহায়তায় ফল পচাতে কাজ করে। এতে অল্প সময়ে অনেক ফল খাওয়ার অযোগ্য হয়ে যায়। এই কারণে ফল সংরক্ষণ করা জরুরি। আচারে সাধারণত প্রচুর পরিমাণে তেল ব্যবহার করা হয়, যা জীবাণুর সংক্রমণে বাধা দেয়। মাঝে মাঝে রোদে রেখে দিলে অনেক • দিন তা খাওয়ার উপযোগী থাকে। এতে ফলের পুষ্টিগুণও অক্ষুণ্ণ থাকে। মানবদেহের জন্যে প্রয়োজনীয় বিভিন্ন ভিটামিন ও খনিজ লবণের অন্যতম বড় উৎস হলো বিভিন্ন প্রকার ফল। পুষ্টিবিদদের মতে, একজন পূর্ণ বয়স্ক মানুষের প্রতিদিন প্রায় ৫৬ গ্রাম ফল খাওয়া প্রয়োজন। আর এই ফল সারা বছর পেতে সংরক্ষণের কোনো বিকল্প নেই। আবার, প্রধান খাদ্য ভাত বা অন্যান্য অনেক খাদ্যের উপর চাপ কমাতে পারে বিভিন্ন ফলের তৈরি আচার। প্রচলিত আছে যে, আচার খাবার গ্রহণের রুচি বাড়ায়। আচারের দেশে ও বিদেশে প্রচুর চাহিদা রয়েছে। তাই যদি বাণিজ্যিক ভিত্তিতে ফলের আচার বানিয়ে বাজারজাত ও রপ্তানি করা যায়, তবে আর্থিকভাবে লাভবান হওয়ার সুযোগ থাকে। আলোচনার প্রেক্ষিতে বলা যায়, রহিমা বেগম আচার তৈরির মাধ্যমে তার ঝড়ে পড়া আমগুলো সংরক্ষণ করতে পারতেন বলে আমি মনে করি।"
        }
      ]
    },
    {
      "number": "7",
      "uddipok": "",
      "tag": "SGC 24",
      "sub_questions": [
        {
          "label": "ক",
          "question": "সেচ কী?",
          "explanation": "ফসল উৎপাদনের জন্য কৃত্রিম উপায়ে জমিতে পানি সরবরাহ করার প্রক্রিয়াই হলো সেচ।"
        },
        {
          "label": "খ",
          "question": "সেচের পানির কার্যকারিতা বৃদ্ধির উপায় লেখো।",
          "explanation": "সেচের পানির কার্যকারিতা বৃদ্ধির উপায়গুলো হলো- ১. ফসলের চাহিদা নিরূপণ করে পরিমিত সেচ দেওয়া। ২. ড্রিপ বা ফোটা পদ্ধতিতে সেচ দেওয়া। ৩. ফসলের ধরন ও মাটির কার্যকারিতা বিবেচনা করে সেচ দেওয়া। ৪. জমির চারপাশে আইল বেঁধে দিয়ে সেচ দেওয়া। ৫. ভূগর্ভস্থ পাইপ বা পাকা সেচ নালার মাধ্যমে সেচ দিলে সেচের পানির কার্যকারিতা বৃদ্ধি পায়। ৬. যেসব জমিতে সেচ দেয়া হবে সেসব জমি পর্যন্ত সুষ্ঠুভাবে ড্রেনের ঢাল দিতে হবে। ৭. প্রত্যেক ফসলে সেচ দেওয়ার উপযুক্ত সময় রয়েছে। উপযুক্ত সেময়ে সেচ দিলে সেচের পানি বেশি কার্যকরী হয়।"
        },
        {
          "label": "গ",
          "question": "চিত্রে প্রদর্শিত সেচ পদ্ধতির বিবরণ দাও।",
          "explanation": "উদ্দীপকের চিত্রে প্রদর্শিত সেচ পদ্ধতিটি হলো ফোয়ারা সেচ পদ্ধতি। ফোয়ারা সেচ পদ্ধতিতে সেচের পানি পাম্প করে পাইপ ও নজলের ভিতর দিয়ে বৃষ্টির ফোঁটার মতো জমিতে ছিটিয়ে দেওয়া হয়। খাড়া, ঢালু, বেলে মাটিবিশিষ্ট জমিতে এই পদ্ধতিতে সেচ দেওয়া হয়। পাহাড়ি জমি উঁচু, নিচু হওয়ার কারণে এ পদ্ধতি খুব কার্যকর। এই পদ্ধতিতে পানির অপচয় কম হয়। তাছাড়া ভূমিক্ষয়ও কম হয়। বৃষ্টির ফোঁটার মতো পানি ছিটিয়ে দেওয়া হয় বলে আইল বা নালা তৈরির প্রয়োজন হয় না। অন্যদিকে এই পদ্ধতিতে প্রাথমিক খরচ বেশি হয়। দক্ষ শ্রমিকেরও প্রয়োজন হয়। আবার এই পদ্ধতিতে জমিতে পানির বণ্টন নির্ভর করে বায়ু প্রবাহের ওপর।"
        },
        {
          "label": "ঘ",
          "question": "পাহাড়ি অঞ্চলের ও মরুভূমির ফসল সেচ প্রদান করতে এ পদ্ধতি ব্যবহারের যৌক্তিকতা বিশ্লেষণ করো।",
          "explanation": "উদ্দীপকে উল্লিখিত পদ্ধতিটি হলো ফোয়ারা সেচ পদ্ধতি। পানি সেচ পদ্ধতি নির্বাচন করা হয় পানির প্রাপ্যতা, পানির গুণাগুণ, জমির অবস্থান, মাটির প্রকার ও ফসলের সেচ প্রয়োজনীয়তা, অর্থনৈতিক সামর্থ্য ইত্যাদি বিবেচনা করে। আবার ভিন্ন ভিন্ন ফসলের জন্য ভিন্ন ভিন্ন সেচ পদ্ধতির প্রয়োজন হয়। ফোয়ারা সেচ পদ্ধতিতে সেচের পানি পাম্প করে পাইপ ও নজলের ভিতর দিয়ে ফসলের ক্ষেতে প্রবাহিত করা হয়। শাখা নলের অগ্রভাগে বিভিন্ন মাপের নজল থাকে যা দিয়ে উচ্চচাপের কারণে পানি ফোয়ারার ন্যায় চারদিকে ছড়িয়ে পড়ে। উঁচু-নিচু পাহাড়ি এলাকা যেখানে পানি সেচের অন্যান্য পদ্ধতি অচল সেখানে এ পদ্ধতি অধিক কার্যকর। অর্থাৎ খাড়া কিংবা ঢালু ভূসংস্থান বিশিষ্ট এলাকায় সহজে সেচ দেওয়ার ক্ষেত্রে এ পদ্ধতি অবলম্বন করা হয়। সমতলভূমির ক্ষেত্রে এই সেচ পদ্ধতি কার্যকর নয়। ফলে সব ধরনের ফসলের ক্ষেতে ফোয়ারা পদ্ধতিতে সেচ দেওয়া যায় না। মরুভূমির ফসলে সেচ কম লাগে। যেহেতু, ফোয়ারা সেচ পদ্ধতির মাধ্যমে নজেলের সাহায্যে পরিমিত ও নিয়ন্ত্রিতভাবে পানি ছিটিয়ে দেওয়া যায় তাই মরুভূমির ফসলের জন্য এ সেচ পদ্ধতি কার্যকর। তাই বলা যায়, উদ্দীপকে উল্লিখিত পদ্ধতি অর্থাৎ ফোয়ারা সেচ পদ্ধতিতে সকল ক্ষেত্রে পানি সেচ দেওয়া অযৌক্তিক।"
        }
      ]
    },
    {
      "number": "8",
      "uddipok": "রহিম মিয়া তার ধানের জমিতে গাছের বৃদ্ধি পর্যায়ে হঠাৎ করে দেখতে পেলেন, ধান গাছের মাঝ ডগা হলুদ হয়ে মারা যাচ্ছে। মরা ডগা টান দিলে ডগা সহজে উঠে আসে। রহিম মিয়া উপজেলা কৃষি কর্মকর্তার কাছে এ সমস্যা নিয়ে গেলে কর্মকর্তা তাকে প্রতিকারের উপায় বলে দিলেন।",
      "tag": "SGC 24",
      "sub_questions": [
        {
          "label": "ক",
          "question": "রোগিং কী?",
          "explanation": "রোগিং হলো বীজ ফসলের জমি থেকে অনাকাঙ্ক্ষিত উদ্ভিদ (একই জাতের ভিন্ন বৈশিষ্ট্য সংবলিত বা' অন্য জাত, অন্য ফসলের জাত, আগাছা ইত্যাদি) তুলে ফেলা।"
        },
        {
          "label": "খ",
          "question": "বীজ ফসল উৎপাদনে রোগিং গুরুত্বপূর্ণ কেন?",
          "explanation": "বীজ ফসলের জমি থেকে অনাকাঙ্ক্ষিত গাছ তুলে ফেলাকে রোগিং বলে। বীজের মৌলিক বিশুদ্ধতা রক্ষার জন্য রোগিং করা দরকার। কারণ অন্য জাতের ফুলের সাথে পরাগায়িত হয়ে নির্বাচিত জাতের বীজের বংশগত বিশুদ্ধতা নষ্ট হতে পারে। রোগিং এর মাধ্যমে উন্নত গুণসম্পন্ন বীজ উৎপাদন সম্ভব হয়। এমনকি বীজের রোগাক্রান্ত হওয়ার সম্ভাবনাও কমে। ফলে উৎপাদিত বীজের বাজারমূল্য বেশি থাকে। তাই ভালো বীজ উৎপাদনে রোগিং অত্যন্ত গুরুত্বপূর্ণ।"
        },
        {
          "label": "গ",
          "question": "রহিম মিয়ার জমিতে যে পোকার আক্রমণ হয়েছে তার আক্রান্তের লক্ষণগুলি লেখো।",
          "explanation": "রহিম মিয়ার জমিতে যে পোকার আক্রমণ হয়েছে তার আক্রান্তের লক্ষণগুলি নিম্নরূপ- ১. ধান গাছের মাঝডগা ও শীষের ক্ষতি করে, ২. কুশি অবস্থায় আক্রমণ করলে মাঝ ডগা সাদা হয়ে যায়, ৩. ফুল আসার পর আক্রমণ করলে ধানের শীষে সাদা চিটা হয়, ৪. সব ঋতুতেই কমবেশি আক্রমণ করে।"
        },
        {
          "label": "ঘ",
          "question": "কৃষি কর্মকর্তা রহিম মিয়াকে কী কী পরামর্শ দিয়েছেন বলে তুমি মনে করো।",
          "explanation": "কৃষি কর্মকর্তা রহিম মিয়াকে মাজরা পোকা দমনের পরামর্শ দেন। i. জমির মথ থাকল ডালপালা পুঁতে পাখি বসার ব্যবস্থা করতে হয়। ii. আক্রান্ত ডিগ এবং ডিমের গাদা সংগ্রহ করে নষ্ট করে ফেলতে হয়। iii. হাতজাল ও আলোক ফাঁদ পেতে পূর্ণবয়স্ক মথ ধ্বংস করে ফেলতে হয়। iv. ধান কাটার পর নাড়া পুড়ে ফেলতে হয়। V. ধানের জমিতে শতকরা ১০-১৫ ভাগ মরা ডিগ অথবা শতকরা ৫ ভাগ মরা শীষ পাওয়া গেলে অনুমোদিত কীটনাশকের যেকোনো একটি, যেমন- ফেনিট্রোথিয়ন (সুমিথিয়ন) ৫০ ইসি ১.৫ লি/হেক্টর অথবা ডায়াজিনন ৬০ ইসি ১.৭ লি/হেক্টর এ ব্যবহার করতে হয়।"
        }
      ]
    }
  ]
}