{
  "title": "রাজউক উত্তরা কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রফিজ শীতকালীন ছুটিতে গ্রামের বাড়ি বেড়াতে যায়। সে দেখে তার চাচা নিচু ও মাঝারি নিচু জমিতে এক ধরনের ফসল এবং উঁচু জমিতে অন্য ধরনের ফসলের চাষ করেছেন। রাফিজ তার চাচার সাথে কথা বলে মাঠ ফসল ও উদ্যান ফসলের পার্থক্য সম্পর্কে জানতে পারে। পরিশেষে তার চাচা বলেন, \"উদ্যান ফসলের চাষ বেশি লাভজনক\"।",
      "tag": "RUMC 25",
      "sub_questions": [
        {
          "label": "ক",
          "question": "কৃষি কাকে বলে?",
          "explanation": "ফসল, গবাদিপশু, মাছ ও বনজ সম্পদ উৎপাদনের বিজ্ঞানসম্মত পদ্ধতিকে কৃষি বলে।"
        },
        {
          "label": "খ",
          "question": "বাংলাদেশের কৃষিতে তথ্য ও সেবা প্রাপ্তির উৎসগুলো কী কী?",
          "explanation": "বাংলাদেশে কৃষি তথ্য সরবরাহ ও সেবাদানের জন্য অনেক প্রতিষ্ঠান কাজ করছে। এ সকল প্রতিষ্ঠানসমূহ মূলত কৃষি তথ্য ও সেবা প্রাপ্তির উৎস হিসেবে কাজ করে। বাংলাদেশে কৃষির তথ্য ও সেবাপ্রাপ্তির উৎসগুলো হলো- ১. স্থানীয় প্রতিষ্ঠান-কৃষক সভা, উঠোন বৈঠক, কৃষক মাঠ স্কুল, কৃষক ক্লাব ও এনজিও। ২. বিদ্যালয়, কৃষি ইনস্টিটিউট ও উচ্চশিক্ষা প্রতিষ্ঠান-স্কুল-কলেজভিত্তিক কৃষিশিক্ষা, ভোকেশনাল, পলিটেকনিক ও কৃষি ডিপ্লোমা ইনস্টিটিউট, কৃষি বিশ্ববিদ্যালয়সমূহ। ৩. কৃষি গবেষণা প্রতিষ্ঠানসমূহ- BARI, BRRI, BINA, BJRI, BFRI, BADC, BARC সহ আরো অন্যান্য প্রতিষ্ঠান। ৪. কৃষি সম্প্রসারণ অফিস। ৫. ইন্টারনেট সার্ভিস, সরকারের 'এ টু আই' প্রকল্প।"
        },
        {
          "label": "গ",
          "question": "উপযুক্ত উদ্দীপকে উল্লিখিত ফসলগুলোর মধ্যে পার্থক্য নিরূপণ করো।",
          "explanation": "উদ্দীপকের নিচু ও মাঝারি নিচু জমির ফসলটি হলো মাঠ ফসল এবং উঁচু জমির ফসলটি হলো উদ্যান ফসল। নিচের এদের মধ্যে, পার্থক্য করা হলো- বিষয় মাঠ ফসল উদ্যান ফসল জমির প্রকৃতি নিচু ও মাঝারি নিচু জমি উঁচু জমি ফসলের ধরন খাদ্যশস্য, তেলবীজ, আঁশ জাতীয় ফসল ফল, ফুল, সবজি চাষাবাদের পরিমাণ সাধারণত বেশি পরিমাণে তুলনামূলক কম পরিমাণে পরিচর্যার প্রয়োজন কম পরিচর্যা প্রয়োজন হয় বেশি পরিচর্যা ও যত্ন প্রয়োজন অর্থনৈতিক গুরুত্ব খাদ্য চাহিদা পূরণে গুরুত্বপূর্ণ পুষ্টি ও অর্থনৈতিক চাহিদা পূরণে গুরুত্বপূর্ণ উদাহরণ ধান, গম, পাট, সরিষা আম, লিচু, টমেটো, গোলাপ"
        },
        {
          "label": "ঘ",
          "question": "উপযুক্ত উদ্দীপকে উল্লিখিত রাফিজের চাচার শেষের উক্তিটি বিশ্লেষণ করো।",
          "explanation": "উদ্দীপকের রাফিজের চাচার শেষের উক্তিটি হলো 'উদ্যান ফসলের চাষ বেশি লাভজনক'। নিচে উক্তিটি বিশ্লেষণ করা হলো- বাংলাদেশ কৃষিপ্রধান দেশ। কৃষির বিভিন্ন ক্ষেত্রের মধ্যে মাঠ ফসল ও উদ্যান ফসল অত্যন্ত গুরুত্বপূর্ণ। দেশের মোট আবাদি জমির ৭০ ভাগ জমিতে মাঠ ফসল চাষ করা হয়। যেমন- ধান, পাট, গম ইত্যাদি। কিন্তু মাঠ ফসলের উৎপাদন খরচ বেশি, ঝুঁকি বেশি ও দাম কম। অপরদিকে উদ্যান ফসলের উৎপাদন খরচ তুলনামূলক কম। বাড়ির আশেপাশে, পতিত জমিতে এমনকি সামান্য একটু জায়গা হলেই বিভিন্ন প্রকার ফল ও সবজি চাষ করা যায়। উদ্যান ফসল চাষে কীটনাশক, সার কম লাগে বিধায় একদিকে যেমন উৎপাদন খরচ কম হয় অন্যদিকে পরিবেশেরও কোনো ক্ষতি হয় না। সময়মতো সেচ এবং পরিমাণমতো উপযুক্ত বালাইনাশক ব্যবহার করলে উৎপাদন বহুগুণ বৃদ্ধি পায়। উৎপাদন মৌসুমে ফল ও শাকসবজির চাহিদা ও দাম দুটিই বেশি থাকে তাই বাজারে বিক্রি করে অনেক অর্থও উপার্জন করা যায়। এছাড়াও অমৌসুমে ফল এবং সবজির উৎপাদন ও যোগান কম কিন্তু চাহিদা বেশি থাকায় সে সময় সবজি চাষ করলে তা বাজারে বহুগুণ বেশি মূল্যে বিক্রি করা যায়। মাঠ ফসলগুলো সাধারণত একবর্ষজীবী হয়। অন্যদিকে, অধিকাংশ উদ্যান ফসল (যেমন- ফুল, ফল) থেকে দীর্ঘদিন ফলন পাওয়া যায়। সুতরাং উপরের আলোচনা থেকে বলা যায় যে, উদ্যান ফসলের চাষ বেশি লাভজনক।"
        }
      ]
    },
    {
      "number": "2",
      "uddipok": "শফিক সাহেব নামকরা কৃষি বিজ্ঞানী। তিনি ছোটবেলা থেকেই কৃষিতে উচ্চতর ডিগ্রী অর্জনের স্বপ্ন দেখতেন। তিনি বাংলাদেশ কৃষি বিশ্ববিদ্যালয় হতে উচ্চ শিক্ষা গ্রহণ করে বাংলাদেশ কৃষি গবেষণা ইনস্টিটিউটে যোগদান করেন। তিনি যখন বিভিন্ন সেমিনারে যান তখন একটি কথা প্রায়শই বলেন, \"কৃষি শিক্ষার গুরুত্ব অপরিসীম\"।",
      "tag": "RUMC 25",
      "sub_questions": [
        {
          "label": "ক",
          "question": "কৃষক সভা কাকে বলে?",
          "explanation": "কৃষি সম্প্রসারণ অধিদপ্তরের উপজেলা কৃষি অফিস প্রায় প্রতি মাসে অথবা প্রয়োজন অনুসারে কৃষকদের নিয়ে কৃষির বিভিন্ন বিষয়ে ইউনিয়ন পরিষদে অথবা হাট-বাজারের গ্রোথ সেন্টারে (টিনের বড় ছাউনি) যে সভা করে তাকে কৃষক সভা বলে।"
        },
        {
          "label": "খ",
          "question": "কৃষি বিশ্ববিদ্যালয়ের কাজ কী কী? ব্যাখ্যা করো।",
          "explanation": "কৃষি বিশ্ববিদ্যালয়ের কাজগুলো হলো- i. স্নাতকোত্তর ও পিএইচডি শিক্ষাক্রম পরিচালনা করা। ii. শিক্ষক ও ছাত্র-ছাত্রীদের জন্যে বিভিন্ন বিষয়ের গবেষণার ফলাফল শীর্ষক কর্মশালার আয়োজন করা। iii. শিক্ষার্থীদের জ্ঞানের পরিধি বাড়ানোর জন্য বিশ্ববিদ্যালয়ের বৃহৎ গ্রন্থাগারে দেশি-বিদেশি বিভিন্ন ধরনের পুস্তক, জার্নাল, থিসিস, লিফলেট, পত্রপত্রিকা ইত্যাদির ব্যবস্থা রাখা।"
        },
        {
          "label": "গ",
          "question": "শফিক সাহেবের যোগদানকৃত গবেষণা প্রতিষ্ঠানটির কাজ বর্ণনা করো।",
          "explanation": "উদ্দীপকের শফিক সাহেবের যোগদানকৃত গবেষণা প্রতিষ্ঠানটি হলো বাংলাদেশ কৃষি গবেষণা ইনস্টিটিউট (BARI)। বাংলাদেশের কৃষিখাতের উন্নয়নে এই প্রতিষ্ঠান নিরলসভাবে কাজ করে যাচ্ছে। নিচে এই প্রতিষ্ঠানের কাজ বর্ণনা করা হলো- i. দানাশস্য, কন্দাল, ডাল, তেলবীজ, সবজি, ফল, মশলা, ফুল ইত্যাদির উচ্চফলনশীল জাত ও উন্নত চাষাবাদ কলাকৌশল উদ্ভাবন করা। ii. কৃষির উন্নত চাষাবাদ ব্যবস্থাপনা বিষয়ক প্রযুক্তি উদ্ভাবন করা। iii. মৃত্তিকার উর্বরতা রক্ষা ও উন্নয়ন করা। iv. সেচ প্রযুক্তি উদ্ভাবন, উন্নয়ন এবং প্রযুক্তি গ্রহণে কৃষককে অনুপ্রাণিত করা। v. সারের পরিমাণ নির্ধারণ ও ব্যবস্থাপনা পদ্ধতির উন্নয়ন করা। vi. ফসলের রোগবালাই দমন সংক্রান্ত গবেষণা পরিচালনা করা। vii. চাষাবাদ ও পণ্য প্রক্রিয়াজাতকরণ যন্ত্র উদ্ভাবন করা। viii, শস্য বিন্যাস পদ্ধতির আধুনিকীকরণ ও উন্নয়ন। ix. কৃষি উন্নয়ন সংক্রান্ত সেমিনার, সিম্পোজিয়াম, কর্মশালা প্রভৃতির আয়োজন করা। x. উন্নত প্রযুক্তি প্রদর্শণের জন্য মাঠ দিবসের আয়োজন করা। xi. কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করা। xii. দেশের চাহিদাভিত্তিক কৃষি গবেষণা পরিচালনা ও সরকারকে কৃষি উন্নয়নে পরামর্শ প্রদান করা। xiii. কৃষিক্ষেত্রে প্রযুক্তিগত উন্নয়নের জন্য বিদেশের সঙ্গে যোগাযোগ রক্ষা করা।"
        },
        {
          "label": "ঘ",
          "question": "উদ্দীপকে উল্লিখিত শফিক সাহেেবর উক্তিটি বিশ্লেষণ করো।",
          "explanation": "উদ্দীপকের শফিক সাহেব বলেন, 'কৃষি শিক্ষার গুরুত্ব অপরিসীম'। নিচে তার উক্তিটি বিশ্লেষণ করা হলো- বাংলাদেশের অর্থনীতি ও সামাজিক উন্নয়ন কৃষির উপর নির্ভরশীল। কৃষি শিক্ষা কেবল কৃষিকাজের জ্ঞান দানের মাধ্যমে কৃষিক্ষেত্রকে উন্নত করার একটি পন্থা নয়, বরং এর মাধ্যমে ব্যক্তি, সমাজ ও রাষ্ট্রের সামগ্রিক উন্নয়ন সম্ভব। অর্থাৎ কৃষির উন্নয়ন মূলত সার্বিকভাবে দেশের উন্নয়ন। আর কৃষির উন্নয়ন ও কৃষি খাতের সমস্যা মোকাবিলায় প্রয়োজন আধুনিক কৃষি শিক্ষায় দক্ষ জনশক্তি। কৃষি বিশ্ববিদ্যালয়, কৃষি ইনস্টিটিউট ও কৃষি উচ্চশিক্ষা প্রতিষ্ঠান থেকে কৃষি বিষয়ে শিক্ষা বা জ্ঞান অর্জন করা যায়। যেহেতু বাংলাদেশ কৃষিপ্রধান দেশ, তাই কৃষিখাতের উৎপাদন বৃদ্ধিই এদেশের অর্থনৈতিক উন্নতির পূর্বশর্ত। নিরক্ষরতার অভিশাপ থেকে মুক্তি না পেলে বাংলার কৃষক দেশের অর্থনীতিতে যথার্থ অবদান রাখতে পারবে না। কৃষি শিক্ষার জ্ঞান থাকলে আধুনিক বৈজ্ঞানিক চাষ পদ্ধতি সম্পর্কে অভিজ্ঞতা অর্জন করা যায়। ফসলের রোগব্যাধি শনাক্তকরণ ও পোকার দমন কৌশল জানার পাশাপাশি কৃষি জমির সর্বোত্তম ব্যবহারও নিশ্চিত করা যায়। এছাড়াও ফসলের নতুন নতুন জাতের ব্যবহার কৌশল, মাটির স্বাস্থ্যরক্ষা ও মাটির উৎপাদন ক্ষমতা বাড়ানোর কৌশল, চাষের উন্নত প্রযুক্তি, উন্নত বীজ নির্বাচন, খাদ্য সংরক্ষণ ও প্রক্রিয়াজাতকরণ বিষয়ে জ্ঞানার্জন করা সম্ভব কৃষি শিক্ষার মাধ্যমে। এই অর্জিত জ্ঞান বাস্তবে প্রয়োগের মাধ্যমে কৃষিপণ্যের উৎপাদন বাড়বে। মানুষের সকল মৌলিক চাহিদা পূরণ, শিল্প ও বাণিজ্যের সম্প্রসারণ এবং কর্মসংস্থানের সুযোগ সৃষ্টি হবে। তাই উপরের আলোচনা থেকে পরিশেষে বলা যায় যে, কৃষি শিক্ষার গুরুত্ব অপরিসীম।"
        }
      ]
    },
    {
      "number": "3",
      "uddipok": "নাসির গত কয়েক বছর যাবত ফসলের ভালো ফলন পাচ্ছেন না। জমিতে পরিমিত রাসায়নিক সার প্রয়োগ করেও ভালো ফলন না পাওয়ায় উপজেলা কৃষি অফিসে জমির মাটি পরীক্ষা করান। পরীক্ষায় দেখা যায় যে, তার জমির মাটির অম্লমান ৪.৫। কৃষি কর্মকর্তা নাসিরকে তার জমির মাটির অম্লত্বের কারণগুলো ব্যাখ্যা করেন এবং মাটি সংশোধনের পদ্ধতিগুলো বর্ণনা করেন। অতঃপর নাসির কৃষি কর্মকর্তার পরামর্শ মোতাবেক মাটি সংশোধনের কার্যক্রম গ্রহণ করে ভালো ফলন পেলেন।'",
      "tag": "RUMC 25",
      "sub_questions": [
        {
          "label": "ক",
          "question": "মাটির অম্লমান কাকে বলে?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমকে মাটির অম্লমান বলে।"
        },
        {
          "label": "খ",
          "question": "মাটির ক্ষারত্ব হওয়ার কারণ কী? ব্যাখ্যা করো।",
          "explanation": "মাটি ক্ষারীয় হওয়ার কারণগুলো নিচে ব্যাখ্যা করা হলো- i. ক্ষারীয় শিলা থেকে সৃষ্ট মাটি, যেমন- চুনাপাথর, ডলোমাইট এ চুনের পরিমাণ বেশি থাকে। অধিক হারে শামুক-ঝিনুক থাকে বলে মাটিতে ক্ষারত্ব সৃষ্টি হয়। ii. জলবায়ুর কারণে শুষ্ক অঞ্চলে বৃষ্টিপাত কম হওয়ার কারণে ক্যালসিয়াম ও ম্যাগনেসিয়ামের চুয়ানি কম হয়। ফলে মাটির ওপর স্তরে ক্ষারীয় দ্রব্য জমে মাটিতে ক্ষারত্ব বৃদ্ধি পায়। আবার সেচের মাধ্যমে জমিতে যে পানি জমতে দেওয়া হয় সেই পানিতে লবণ থাকলেও মাটিতে ক্ষারত্ব সৃষ্টি হতে পারে। iii. সামুদ্রিক লোনা পানির প্লাবনে জমি নিয়মিত প্লাবিত হলে মাটির লবণাক্ততা বেড়ে যায়। লোনা পানিতে লবণ বেশি থাকে। অন্যদিকে সোডিয়াম আয়নের আধিক্য থাকে।"
        },
        {
          "label": "গ",
          "question": "উদ্দীপকে উল্লেখিত নাসিরের জমির সমস্যার কারণগুলো বর্ণনা করো।",
          "explanation": "নিম্নের অনুরূপঃ উদ্দীপকে মিঃ রিপনের জমির মাটির pH ৪.৫ এর নিচে নেমে যাওয়ায় তীব্র অন্নত্বের সৃষ্টি হয়েছে। যে মাটিতে H+ আয়নের ঘনমাত্রা ১ × ১০ গ্রাম/ লিটারের বেশি অর্থাৎ pH এর মান ৭ এর কম থাকে সে মাটিকে অম্লীয় মাটি বলে। মাটিতে নানা কারণে অম্লত্ব সৃষ্টি হতে পারে। যেমন- i. উৎস বস্তুর বৈশিষ্ট্য: অম্লীয় শিলা থেকে মাটি উৎপন্ন হলে মাটি অম্লীয় হয়। যেমন- গ্রানাইট ও বায়োটাইট জাতীয় অম্লীয় শিলা থেকে উৎপন্ন মাটি অম্লীয় হয়। ii. অম্লীয় সার প্রয়োগ: মাটিতে দীর্ঘদিন ইউরিয়া, ডিএপি ও অ্যামোনিয়া জাতীয় অম্লীয় সার প্রয়োগ করলে মাটি অম্লীয় হয়। iii. বৃষ্টিপাত: প্রচুর বৃষ্টি হলে বৃষ্টির পানির সাথে ক্ষারীয় উপাদান যেমন- ক্যালসিয়াম, ম্যাগনেসিয়াম ইত্যাদি মাটির গভীরে চলে যায়। ফলে ক্ষারীয় উপাদানের অনুপস্থিতিতে মাটির উপরের স্তরে অম্লত্বের সৃষ্টি হয়। iv. খনিজ দ্রব্যের প্রাধান্য: মাটিতে আয়রণ, অ্যালুমিনিয়াম ইত্যাদি খনিজ দ্রব্য বেশি পরিমাণে থাকলে মাটি অম্লীয় হয়। v. জৈব পদার্থের বিয়োজন: জৈব পদার্থ পচে মাটিতে অম্লীয় উপাদান হাইড্রোজেন আয়ন উৎপন্ন হয় যা মাটিকে অম্লীয় করে। vi. অণুজৈবিক কার্যাবলী: মাটিতে বিভিন্ন জীবাণুর শ্বসন প্রক্রিয়ায় কার্বন ডাই-অক্সাইড তৈরি হয়ে মাটিস্থ পানির সাথে বিক্রিয়া করে কার্বনিক এসিড তৈরি হয়, যা মাটিকে অম্লীয় করে। vii. সেচ: সেচের পানিতে অম্লীয় উপাদান বেশি থাকলে মাটি অম্লীয় হয়। viii. এসিড বৃষ্টি: শিল্প প্রধান এলাকার বায়ুমন্ডলে সালফার ডাই- অক্সাইড, কার্বন ডাই-অক্সাইড ইত্যাদি গ্যাস বেশি থাকে। এসব গ্যাস বৃষ্টির পানির সাথে বিক্রিয়ায় এসিড-তৈরি করে যা মাটিতে পড়ে মাটিকে অম্লীয় করে। পরিশেষে বলা যায়, উল্লিখিত কারণে মাটিতে অন্নত্ব দেখা দিতে পারে। আর অম্লত্ব বেশি হলে তা মাটিতে বিষক্রিয়ার সৃষ্টি করে যা ফসলের জন্যে ক্ষতিকর।"
        },
        {
          "label": "ঘ",
          "question": "উদ্দীপকে উল্লেখিত নাসিরের গৃহীত কার্যক্রমের গুরুত্ব মূল্যায়ন করো।",
          "explanation": "নিম্নের অনুরূপঃ উদ্দীপকের টুসিদের জমির মাটি অম্লীয় প্রকৃতির। অম্লীয় মাটি সংশোধন করে pH মান ৬.৬-৭.৩ তথা নিরপেক্ষ মাটি তৈরি করা হলে প্রায় সব ধরনের ফসল উৎপাদন করা যাবে। অম্লীয় মাটি বিভিন্ন উপায়ে সংশোধন করা যায়। যেমন- i. চুন ব্যবহার: চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে। ii. জৈব সার ব্যবহার: মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা কম্পোস্ট, জৈব বালাইনাশক প্রয়োগ করে অম্লত্ব কমানো যায়। iii. সবুজ সার ব্যবহার: সবুজ সার প্রয়োগ করা হলে তা মাটিতে পচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস পায়। iv. অণুজীব সার ব্যবহার: অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈব পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অম্লত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব হ্রাস পায়। V. সেচের পানির মান উন্নয়ন: আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা যায়। vi. সুষম সারের ব্যবহার: ফসলের জমিতে অতিরিক্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না। vii. অম্লীয় সারের ব্যবহার কমানো: যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হবে। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii. ঝিনুকের গুঁড়া ব্যবহার: ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়। পরিশেষে বলা যায়, যেহেতু মাটির অম্লমানের ওপর ফসলের ফলন নির্ভর করে। তাই প্রয়োজনীয় পদক্ষেপসমূহ গ্রহণ করে মাটি সংশোধন করে সব ধরনের ফলন বৃদ্ধি করা যায়।"
        }
      ]
    },
    {
      "number": "4",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "রিবন রেটিং কাকে বলে?",
          "explanation": "পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে অল্প পানিতে পচানোর ব্যবস্থাকে রিবন রেটিং বলে।"
        },
        {
          "label": "খ",
          "question": "কম সময়ে কীভাবে পাটের ছাল পচানো হয়? ব্যাখ্যা করো।",
          "explanation": "কম সময়ে নিম্নোক্ত দুইটি উপায়ে পাট দ্রুত পচানো যায়। যথা- ১. প্রতি ১০০০ কেজি কাঁচা ছালের জন্য প্রায় ১০০ গ্রাম ইউরিয়া পচন পানিতে মিশিয়ে দিতে হবে। ইউরিয়া মেশানোর ফলে পচনকারী জীবাণু দ্রুত বংশবৃদ্ধি করে ফলে পচন সময় ত্বরান্বিত হয়। ২. একটি ছোট বালতি বা হাঁড়িতে দুই-একটা পাট গাছ ছোট ছোট টুকরা করার আগেই পচিয়ে নিয়ে পরে ছাল পচাবার সময় ঐ পানি মিশিয়ে দিতে হবে। এতে পানিতে ছাল পচনকারী জীবাণু তাড়াতাড়ি বংশবৃদ্ধি হয়ে পচন সময় ত্বরান্বিত হয়।"
        },
        {
          "label": "গ",
          "question": "উদ্দীপকে উল্লেখিত 'A' পদ্ধতি ও 'B' পদ্ধতির মধ্যে পার্থক্য বর্ণনা করো।",
          "explanation": "উদ্দীপকে 'A' পদ্ধতিটি হলো পাট পচানোর প্রচলিত পদ্ধতি এবং 'B' হলো রিবন রেটিং পদ্ধতি। নিচে এ দুটি পদ্ধতির মধ্যে পার্থক্য দেয়া হলো- বিষয় A: প্রচলিত পদ্ধতি B: রিবন রেটিং পদ্ধতি পচানোর ধরণ গোটা পাট গাছ পানিতে ভিজিয়ে রাখা হয় পাট গাছ থেকে ছাল আলাদা করে পচানো হয় সময় তুলনামূলক বেশি সময় লাগে তুলনামূলক কম সময় লাগে পানির প্রয়োজন অধিক পরিমাণ পানি লাগে কম পানি প্রয়োজন হয় মান আঁশের গুণগত মান কিছুটা কম হতে পারে আঁশের গুণগত মান উন্নত হয় পরিশ্রম ও খরচ পরিশ্রম ও খরচ কম কিছুটা বেশি পরিশ্রম ও সরঞ্জাম প্রয়োজন পরিবেশগত প্রভাব পানি দূষণ বেশি হতে পারে পরিবেশবান্ধব পদ্ধতি আধুনিকতা ও গ্রহণযোগ্যতা প্রচলিত ও গ্রামীণ অঞ্চলে প্রচলিত আধুনিক ও গবেষণালব্ধ পদ্ধতি"
        },
        {
          "label": "ঘ",
          "question": "উদ্দীপকে উল্লেখিত 'B' পদ্ধতির গুরুত্ব বিশ্লেষণ করো।",
          "explanation": ""
        }
      ]
    },
    {
      "number": "5",
      "uddipok": "জামাল একজন শিক্ষিত বেকার যুবক। তিনি যুব উন্নয়ন একাডেমি থেকে মৌমাছি চাষের উপর প্রশিক্ষণ নিয়ে তার সরিষা ক্ষেতের পাশে মৌ বাক্স স্থাপন করে মৌমাছি পালন শুরু করলেন। এতে করে তার সরিষার ফলন বাড়ে এবং তিনি মধু সংগ্রহ করে ব্লাজারজাত করেন। এভাবে তার আত্মকর্মসংস্থানের ব্যবস্থা হয়।",
      "tag": "RUMC 25",
      "sub_questions": [
        {
          "label": "ক",
          "question": "মৌচাষ কাকে বলে?",
          "explanation": "মৌমাছিকে তাদের প্রাকৃতিক পরিবেশ থেকে এনে মৌবাক্সে মৌচাকের অনুরূপ কৃত্রিম পরিবেশ সৃষ্টি করে আধুনিক ও বৈজ্ঞানিক পদ্ধতিতে পালন করাকে মৌচাষ বলে।"
        },
        {
          "label": "খ",
          "question": "কৃত্রিম প্রজনন ফলপ্রসূ না হওয়ার কারণ সংক্ষেপে ব্যাখ্যা করো।",
          "explanation": "জাত উন্নয়নের জন্য ষাঁড়ের বীর্য কৃত্রিম উপায়ে যন্ত্রপাতির সাহায্যে গরমে আসা একটি গাভির জরায়ুতে প্রবেশ করিয়ে গর্ভবতী করার পদ্ধতিকে কৃত্রিম প্রজনন বলে। প্রাণিসম্পদের উন্নয়নে এর অবদান অনস্বীকার্য হলেও কিছু কারণে কৃত্রিম প্রজনন সফল নাও হতে পারে। এর মধ্যে উল্লেখযোগ্য কারণগুলো হলো- সঠিক পদ্ধতিতে প্রজনন না করানো, বিনষ্ট বীজ দ্বারা প্রজনন করানো, গরমকালের প্রথমে বা গরম শেষ হওয়ার পর প্রজনন করানো এবং ভুল পদ্ধতিতে প্রজনন করানো। এছাড়াও নোংরা পরিবেশে এবং যন্ত্রপাতি জীবাণুমুক্ত না করে প্রজনন করালে ও অনিয়মিত ডাকে আসা গাভিকে প্রজনন করানো হলে কৃত্রিম প্রজনন/সফল হবে না।"
        },
        {
          "label": "গ",
          "question": "",
          "explanation": "উদ্দীপকে বর্ণিত পতঙ্গটি হলো মৌমাছি। সরিষা ক্ষেতে মৌমাছি পালন পদ্ধতি নিচে সংক্ষেপে বর্ণনা করা হলো- নির্জন, উঁচু ও যার অনতিদূরে ফুল গাছ আছে এমন স্থান মৌমাছি চাষের জন্য নির্বাচন করতে হবে। সরিষা ক্ষেতে মৌমাছি পালন করলে আরো লাভজনক উৎপাদন পাওয়া সম্ভব হয়। মৌবাক্স বসানোর জন্য সরিষা ক্ষেতের আইলের উপর দেড় থেকে দুই ফুট উঁচু টুল (কাঠ বা লোহার রড দিয়ে তৈরি) বসাতে হয়। প্রথমে টুল চারটি পানিসমৃদ্ধ জলকান্দার উপর বসাতে হয়। টুলের উপর পাটাতনের কাঠটি বসাতে হয়। এবার পাটাতনের উপর ফ্রেমসহ বাচ্চা ঘর বসাতে হয়। বাচ্চা ঘরের উপর ফ্রেমসহ মধুঘর বসিয়ে দিতে হয়। এর ঠিক উপরে ঢাকনা বসিয়ে দিতে হয়। সবশেষে একেবারে উপরের ঢাকনাটি বসিয়ে দিতে হয়। একেবারে উপরের ঢাকনাসহ মৌবাক্সটি টুলের সাথে রশি বা তার দিয়ে শক্ত করে বাঁধতে হয়। মৌবাক্স বসানোর সময় খেয়াল রাখতে হয় যেন বাচ্চা ঘর ও মধুঘর পাটাতনের উপর লম্বালম্বিভাবে বসানো থাকে। ফলে মৌমাছি পাটাতনের উপরে বসে কুইন গেট দিয়ে সহজেই বাচ্চাঘর ও মধুঘরে যেতে পারে। মৌবাক্সের নিচে স্থাপন করা জলকান্দার পানি প্রতি ২ দিন পর পর পরিবর্তন করতে হয়। প্রতি ৭ দিন পর পর মৌচাক পরিষ্কার করতে হয়। মৌচাকে যাতে পোকা আক্রমণ করতে না পারে সেজন্য প্রয়োজনীয় প্রতিরোধ ব্যবস্থা নিতে হয়।"
        },
        {
          "label": "ঘ",
          "question": "জামালের কার্যক্রমের গুরুত্ব মূল্যায়ন করো।",
          "explanation": "উদ্দীপকে জামাল সরিষা ক্ষেতের পাশে মৌ বাক্স স্থাপন করে মৌমাছি পালন শুরু করেন। এর মাধ্যমে তার সরিষার ফলন বাড়ে এবং তিনি মধু বাজারজাত করার মাধ্যমে আত্মকর্মসংস্থানের ব্যবস্থা করেন। মৌমাছি চাষের জন্য ব্যাপক জমির প্রয়োজন হয় না। শুধু জমির আইল বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি বহু ওষুধেই মধু ব্যবহার করা হয়ে থাকে। মৌমাছির চাকের মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকল্প স্থাপন করলে মৌ-বাক্স এবং অন্যান্য সরঞ্জামাদ্রি' ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব। সরিষা মাঠে মৌ বাক্স স্থাপন করে সরিষার ফলন ২০-৩০% বৃদ্ধি এবং সরিষার পাশাপাশি মধু বিক্রি করে বাড়তি আয় করা সম্ভব। তাই বলা যায় যে, জামালের কার্যক্রম অর্থাৎ সরিষা ক্ষেতে মৌমাছি চাষের গুরুত্ব অপরিসীম।"
        }
      ]
    },
    {
      "number": "6",
      "uddipok": "দারিয়াপুর গ্রামের আলম তার গাভিগুলো প্রজনন করানোর জন্য এলাকার প্রাণিসম্পদ কর্মকর্তার সাথে পরামর্শক্রমে উন্নত জাতের ষাঁড়ের বীর্য দ্বারা কৃত্রিম প্রজননের ব্যবস্থা করেন। এর প্রেক্ষিতে আলমের খামারে উন্নত জাতের বকনা উৎপাদিত হলো। পরবর্তীতে উন্নত জাতের গাভি থেকে দুধ উৎপাদনও বেড়ে গেল। গ্রামবাসীরা আলমের উন্নত জাতের গাভি দেখে ঐ ধরনের গাভি পালনে আগ্রহী হলেন।",
      "tag": "RUMC 25",
      "sub_questions": [
        {
          "label": "ক",
          "question": "কৃত্রিম প্রজনন কাকে বলে?",
          "explanation": "জাত উন্নয়নের জন্য কৃত্রিম উপায়ে ষাঁড় হতে বীর্য সংগ্রহ করে নির্দিষ্ট মাত্রায় সেই বীর্য দিয়ে গরম হওয়া বা ডাকে আসা বকনা বা গাভিকে প্রজনন করার প্রক্রিয়াকে কৃত্রিম প্রজনন বলে।"
        },
        {
          "label": "খ",
          "question": "কৃত্রিম প্রজননে ষাঁড়ের কী কী গুণাবলি থাকা উচিত? ব্যাখ্যা করো।",
          "explanation": "কৃত্রিম প্রজননে ষাঁড়ের যেসব গুণাবলি থাকা উচিত সেগুলো হলো- i. চোখ বড় বড়, তীক্ষ্ণ ও স্পষ্ট হতে হবে। চোখ ময়লা মাখানো বা ভেজা ভেজা হলে সেই ষাঁড় নির্বাচন করা যাবে না। ii. বয়স অনুপাতে উচ্চতা স্বাভাবিক হতে হবে। iii. শরীর নিখুঁত হতে হবে। পাঁজরের বা শরীরের কোনো হাঁড় অস্বাভাবিক হওয়া যাবে না। iv. গলকম্বলটি সুদৃঢ় ও পুরু হতে হবে। v. কুঁজ সমভাবে উঁচু, পুরু ও শক্ত হতে হবে। vi. অন্ডকোষ সুদৃঢ়, অন্ডকোষের দুই অংশই স্বাভাবিক, বড় এবং মজবুত হতে হবে"
        },
        {
          "label": "গ",
          "question": "আলম কীভাবে উন্নত জাতের বাছুর পেলেন তা ফ্লোচার্টের মাধ্যমে উপস্থাপন করো।",
          "explanation": "উদ্দীপকের আলম কৃত্রিম প্রজননের মাধ্যমে উন্নত জাতের বাছুর পেলেন। নিচে কৃত্রিম প্রজননের প্রক্রিয়াটি ফ্লোচার্টের মাধ্যমে উপস্থাপন করা হলো-"
        },
        {
          "label": "ঘ",
          "question": "বাংলাদেশের প্রেক্ষাপটে আলমের কার্যক্রমের গুরুত্ব মূল্যায়ন করো।",
          "explanation": "উদ্দীপকের আলম কৃত্রিম প্রজননের মাধ্যমে গাভিকে প্রজনন করিয়ে উন্নত জাতের বকনা উৎপাদন করেন। যে পদ্ধতিতে গর্ভধারণের উদ্দেশ্যে যন্ত্রপাতির সাহায্যে সংগৃহীত ও প্রক্রিয়াজাতকৃত ষাঁড়ের বীর্য বা সিমেন কৃত্রিমভাবে গাভি/ বকনার জরায়ুতে প্রবেশ করানো হয়, তাকে কৃত্রিম প্রজনন বলে। কৃত্রিম প্রজননে একবার ষাঁড় হতে সংগ্রহকৃত সিমেনের মাধ্যমে ৩০০-৪০০টি গাভিকে প্রজনন করানো সম্ভব। সাধারণত সনাতন পদ্ধতিতে ষাঁড়ের মাধ্যমে পাল দিলে অনেক সতর্ক থাকতে হয়। এমনকি গাভি গরম হওয়ার লক্ষণ দেখা গেলে তখন সময়মতো ভালো জাতের ষাঁড় সংগ্রহ করা সম্ভব হয় না। ফলে যে ধরনের ষাঁড় ব্যবহার করে প্রজনন করানো হয় তাতে ভালো জাতের গরু পাওয়া যায় না। সনাতন প্রক্রিয়ায় প্রজনন করানো হলে নিশ্চিত হওয়া যায় না যে সিমেন গাভির জরায়ুতে সঠিক জায়গায় পৌঁছানো সম্ভব হয়েছে কিনা। এতে অনেক সময় গর্ভধারণ হয় না, বিভিন্ন যৌন ব্যাধি গাভি আক্রান্ত হতে পারে; গাভি ও ষাঁড়ের দেহের মধ্যে অসামঞ্জস্যতা দেখা দিতে পারে, অতিরিক্ত ষাঁড় পালন করতে হয় যা ব্যয় বৃদ্ধি করে। তাছাড়া এ পদ্ধতিতে গাভির গর্ভধারণের হার বেশি হয়। কৃত্রিম প্রজননের ফলে যে গরু উৎপন্ন হয় তা সহজে আমাদের দেশের আবহাওয়ার সাথে খাপ খাইয়ে নিতে পারে এবং রোগ প্রতিরোধ ক্ষমতাসম্পন্ন হয়। এ ধরনের গরুর দুধ ও মাংস উৎপাদন ক্ষমতাও বেশি হয়। তাই বলা যায়, বাংলাদেশের প্রেক্ষাপটে কৃত্রিম প্রজনন উন্নত জাতের রোগ প্রতিরোধক্ষম, মাংস ও দুধ উৎপাদনশীল গাভি উৎপাদনে অত্যন্ত গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "7",
      "uddipok": "ছানোয়ার তার তিন বিঘা জমিতে আখ চাষ করেন। তিনি আখের চারা রোপণের পর থেকে আখ গাছের সঠিক পরিচর্যা করেন। এজন্য তিনি ভালো ফলন পান এবং অর্থনৈতিকভাবে বেশ লাভবান হন। তার সফলতা দেখে এলাকার অন্য চাষিরাও আখ চাষ করতে উদ্বুদ্ধ হন।",
      "tag": "RUMC 25",
      "sub_questions": [
        {
          "label": "ক",
          "question": "দানাজাতীয় ফসল কাকে বলে?",
          "explanation": "পোয়েসি (Poaceae) পরিবারভুক্ত যে সকল ফসলের দানা শ্বেতসার খাদ্য হিসেবে ব্যবহৃত হয় সেগুলোকে দানা জাতীয় ফসল বলে।"
        },
        {
          "label": "খ",
          "question": "আখের রেটুন বা মুড়ি ফসল চাষ লাভজনক কেন? ব্যাখ্যা করো।",
          "explanation": "প্রথমবার আখ কাটার পর আখের গোড়া থেকে গজানো কুশি দিয়ে পুনরায় আখ চাষ করাকে মুড়ি আখ চাষ বলে। প্রথমবার আখ কাটার পর ঐ আখের গোড়া থেকে চাষ করা বলে এক্ষেত্রে জমি চাষ ও বীজ বপনের প্রয়োজন হয় না। এই পদ্ধতিতে মূল আখের চেয়ে ১-২ মাস সময় কম লাগে। জমি তৈরি, বীজ বপন ইত্যাদি বাবদ শ্রমিক ও মূলধন খরচ কম লাগে। আগাম পরিপক্বতা লাভ করায় আগাম গুড় এবং চিনি উৎপাদন করা যায়। এ সকল কারণে আখের রেটুন বা মুড়ি ফসল চাষ লাভজনক।"
        },
        {
          "label": "গ",
          "question": "ছানোয়ারের ভালো ফলন পাওয়ার কারণ বর্ণনা করো।",
          "explanation": "উদ্দীপকের ছানোয়ারের ভালো ফলন পাওয়ার কারণ হচ্ছে চাষকালীন সময়ে সঠিকভাবে আন্তঃপরিচর্যা করা। আখের পরিচর্যা করার ক্ষেত্রে চারা গজানোর স্থানে শূন্যস্থান থাকলে তা পূরণ করতে হয়। এজন্য বীজ গজাবার উদ্দেশ্যে অন্য জায়গায় বীজ লাগিয়ে রাখতে হয়। মাটিতে রসের অভাব হলে সেচ দিতে হয়। চারা অবস্থায় আগাছা হলে নিড়ানি দিয়ে পরিষ্কার করে দিতে হয়। পোকামাকড় দেখামাত্র দমনের ব্যবস্থা নিতে হয়। এক্ষেত্রে পোকার ডিম, কীড়া সংগ্রহ ও ধ্বংস করতে হয়। প্রয়োজনবোধে কীটনাশক ব্যবহার করতে হয়। রোগে আক্রান্ত গাছ দেখা গেলে তা তুলে পুড়িয়ে বা পুঁতে ফেলতে হয়। গাছের গোড়ায় কোদাল বা খুরপি দিয়ে মাটি আলগা করে দিতে হয়। ভালো ফলনের জন্য গোড়ায় ৬-৭টির বেশি কুশি রাখা যায় না। চারাগাছ মিটারখানেক হলে সারির দু'পাশের মাটি দিয়ে গাছের গোড়া বেঁধে দিতে হয়। একইভাবে মাস দুয়েক পর আবার গাছের গোড়া বেঁধে দিতে হয়। আগস্ট-সেপ্টেম্বর (ভাদ্র-আশ্বিন) মাসে কয়েকটি গাছ একত্র করে বেঁধে দিতে হবে যাতে গাছগুলো ঝড়ে মাটিতে পড়ে না যায়। আখ গাছ থেকে শুকনো পাতা পরিষ্কার করে দিতে হয়। চিনির পরিমাণ বৃদ্ধি, আখ মোটা ও সোজা হওয়ার জন্য গাছ বড় হলে আখ যাতে হেলে না পড়ে সেজন্য ৩-৪টি ঝাড়ের আখ একত্রে বেঁধে দিতে হয়। এভাবে সঠিক উপায়ে আখের আন্তঃপরিচর্যা করার কারণে ছানোয়ার ভালো ফলন পান।"
        },
        {
          "label": "ঘ",
          "question": "উপর্যুক্ত উদ্দীপকে উল্লিখিত ফসলটির অর্থনৈতিক গুরুত্ব বিশ্লেষণ করো।",
          "explanation": "উদ্দীপকে উল্লিখিত ফসলটি হচ্ছে আখ। আখ অর্থনৈতিকভাবে অত্যন্ত গুরুত্বপূর্ণ। নিচে এর গুরুত্ব বিশ্লেষণ করা হলো- ১. আখ বাংলাদেশের দ্বিতীয় অর্থকরী ফসল। আমাদের দেশে প্রায় ১ লাখ ১৩ হাজার হেক্টর জমিতে আখের চাষ হয়.। ২. আখের গড় ফলন হেক্টর প্রতি ৪৫-৭৫ টন। উন্নত পদ্ধতিতে চাষাবাদ করে ফলন আরও ১০-১৫% বৃদ্ধি করা সম্ভব। ৩. আখের রস দিয়ে চিনি, গুড়, সিরাপ উৎপাদন করা যায়। ৪. আখের রস থেকে চিনি উৎপাদন করার পর প্রায় ২.৫%-৪% মোলাসেস পাওয়া যায়। মোলাসেস থেকে বিউটিনাস, এসিটোন, গ্লিসারিন, এসিটিক এসিড ও অ্যালকোহল তৈরি করা যায়। ৫. চিনি কলের ছাঁকনি বা ফিল্টার থেকে প্রাপ্ত কাদার ন্যায় প্রায় ২-৩.৫% প্রেসমাড পাওয়া যায়। প্রেসমাডকে জৈবসার হিসেবে ব্যবহার করা যায়। এতে প্রায় ২০% জৈব পদার্থ থাকে। ৬. আখ মাড়াই করার পর আখের ছোবড়া থেকে কাগজ, কৃত্রিম রেশম, ফাইবার বোর্ড, প্লাস্টিক ইত্যাদি শিল্পজাত দ্রব্য তৈরি করা যায়। ৭. আখের শুকনা পাতা ঘরের ছাউনি ও জ্বালানি হিসেবে ব্যবহৃত হয়। ৮. আখের কচি পাতা গোখাদ্য, আখের খণ্ড বীজ হিসেবে ব্যবহৃত হয়। ৯. আখের জমিতে সাথি ফসল হিসেবে ডাল, মশলা কিংবা তেল ফসল চাষ করা যায়। ১০. অধিক আখ উৎপাদনের মাধ্যমে চিনি শিল্পের সম্প্রসারণ করার পাশাপাশি কর্মসংস্থানও সৃষ্টি করা সম্ভব। ১১. ছোবড়া পোড়ানো ছাইয়ে ৮% পটাশ থাকে যা জৈব সার হিসেবে ব্যবহার করা যায়। ১২. চিটাগুড় পশুখাদ্য হিসেবে ব্যবহৃত হয়।"
        }
      ]
    },
    {
      "number": "8",
      "uddipok": "মামুন তার ৪ হেক্টর জমিতে ফল ও শাকসবজির চাষাবাদ করেন। মাঝে মাঝে তার চাষকৃত ফল ও শাকসবজি পচে যায়। এ ব্যাপারে মামুন কৃষি সম্প্রসারণ কর্মকর্তার সাথে আলোচনা করলে কর্মকর্তা তাকে ফল ও শাকসবজি পচার কারণগুলো বুঝিয়ে বলেন। পরিশেষে কৃষি সম্প্রসারণ কর্মকর্তা বললেন, \"ফল ও শাকসবজি সংরক্ষণের গুরুত্ব অপরিসীম।\"",
      "tag": "RUMC 25",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দ জাতীয় মশলা ও সবজির ক্ষতস্থান শুকিয়ে রোগমুক্ত করার প্রক্রিয়াই হলো কিউরিং।"
        },
        {
          "label": "খ",
          "question": "ফল ও শাকসবজি প্রক্রিয়াজাত করা হয় কেন? ব্যাখ্যা করো।",
          "explanation": "ফল ও শাক-সবজির গুণগতমানের কোনো পরিবর্তন না করে শুধুমাত্র আকার ও আকৃতিতে পরিবর্তন ঘটিয়ে ভৌত ও রাসায়নিক পদ্ধতি প্রয়োগের মাধ্যমে সংরক্ষণ করাকে প্রক্রিয়াজাতকরণ বলে। স্বাস্থ্য সুরক্ষার জন্য আমাদের নিয়মিত ফল ও শাকসবজি গ্রহণ করা প্রয়োজন। নিয়মিত শাকসবজি ও ফলমূল গ্রহণের জন্য এসব খাদ্য প্রক্রিয়াজাতকরণ এর গুরুত্ব রয়েছে। ভৌত ও রাসায়নিক পদ্ধতি প্রয়োগের মাধ্যমে বিভিন্ন ফল ও সবজির গুণগত মানের পরিবর্তন না ঘটিয়ে আকৃতি ও প্রকৃতিতে পরিবর্তন ঘটিয়ে প্রক্রিয়াজাত করা হয়। এতে করে অমৌসুমে বা বছরব্যাপী সংশ্লিষ্ট ফল ও শাকসবজির স্বাদ গ্রহণ করা যায়।"
        },
        {
          "label": "গ",
          "question": "উদ্দীপকে উল্লিখিত মামুনের সমস্যার কারণগুলো বর্ণনা করো।",
          "explanation": "নিম্নের অনুরূপঃ আকরাম তার উৎপাদিত সবজি দূরবর্তী রাজারে বিক্রির জন্য নিয়ে যান। আকরামের সবজি পচনের কারণ নিচে ব্যাখ্যা করা হলো- i. শাকসবজি মাঠ থেকে সংগ্রহ করার সময় ও পরে পরিবহনজনিত ত্রুটির কারণে ক্ষত হয়। পরে এ ক্ষত দিয়ে জীবাণু প্রবেশ করে শাকসবজিকে দ্রুত পচিয়ে দেয়। ii. পাতা জাতীয় শাকসবজিতে প্রায় ৯০% পানি থাকে। আর এ ধরনের সবজি সংগ্রহের পর প্রস্বেদন প্রক্রিয়ায় পানি বের হয়ে যায়। এতে সবজি নেতিয়ে পড়ে, দুর্বল হয় এবং শুকিয়ে নষ্ট হয়ে যায়। iii. শাকসবজি সংগ্রহের পর শ্বসনের হার বেড়ে যায়। শ্বসন বেড়ে গেলে ইথিলিনের পরিমাণ বাড়ে এবং শাকসবজি দ্রুত নষ্ট হয়ে যায়। iv. শারীরতাত্ত্বিক অবক্ষয়, যেমন- সংগ্রহের পর স্বাভাবিক সবুজ রং নষ্ট হওয়া, কান্ড ও ফল জাতীয় সবজিতে আঁশের পরিমাণ বেড়ে যাওয়া এবং পানির পরিমাণ কমে যাওয়া, আমিষ, ফ্যাট ও ভিটামিনের পরিবর্তন হওয়া ইত্যাদি কারণে শাকসবজি নষ্ট হয়। v. পরিবেশের প্রতিকূলতা, যেমন- উচ্চ তাপমাত্রায় শাকসবজিতে শ্বসন বাড়ে। এতে করে ইথিলিনের পরিমাণ বাড়ে, ফলে রোগজীবাণুর সংক্রমণও বাড়ে, ফলশ্রুতিতে শাকসবজি পচে নষ্ট হয়ে যায়। এছাড়া আর্দ্রতা কমে গেলে শাকসবজি খাওয়ার অযোগ্য হয়ে পড়ে। তাছাড়া বায়ু চলাচলের অভাব হলে কার্বন ডাই-অক্সাইড ও অক্সিজেনের ভারসাম্য নষ্ট হয় এবং সবজি সহজে পচে যায়। অর্থাৎ, শাক-সবজি নষ্ট হুবার মূল কারণগুলো প্রাকৃতিক। তবে আকরাম সঠিক পদ্ধতিতে সবজি সংগ্রহ এবং পরিবহনের ব্যবস্থা করলে, পচনের হাত থেকে রক্ষা করতে পারতেন।"
        },
        {
          "label": "ঘ",
          "question": "উদ্দীপকে উল্লিখিত কৃষি সম্প্রসারণ কর্মকর্তার শেষের উক্তিটি বিশ্লেষণ করো।",
          "explanation": "উদ্দীপকে উল্লিখিত কৃষি সম্প্রসারণ কর্মকর্তা মামুনকে ফল ও শাকসবজি সংরক্ষণের গুরুত্ব সম্পর্কে জানান। নিচে ফল ও শাকসবজি সংরক্ষণের গুরুত্ব বিশ্লেষণ করা হলো- ১. আমাদের দেশে মৌসুমভিত্তিক বিশেষ বিশেষ কিছু ফল ও শাকসবজি উৎপাদিত হয়, যেগুলো প্রয়োজনের তুলনায় বেশি বলে সংরক্ষণের প্রয়োজন হয়। ২. চাহিদার তুলনায় অতিরিক্ত ফল ও শাকসবজি পচনের এবং অন্যান্য অপচয়জনিত ক্ষতি থেকে রক্ষার জন্য সংরক্ষণ করা অতীব জরুরি। ৩. আমাদের শরীরের ভিটামিন ও খনিজ পদার্থের অভাব পূরণার্থে প্রতিদিন ২০০ গ্রাম ফল বা শাকসবজি খাওয়া দরকার। এর জন্য ফল ও সবজি সংরক্ষণ করা একান্ত প্রয়োজন। ৪.দেশের রপ্তানি আয় বাড়ানোর জন্য বর্তমানে ফল ও সবজি সংরক্ষণ করা খুবই জরুরি। ৫. শিল্পের কাঁচামাল হিসেবে ফল ও শাকসবজি সংরক্ষণ করা প্রয়োজন। ৬.ফল ও সবজি দ্রুত পচনশীল। তাই এদের সঠিক পদ্ধতিতে সংরক্ষণ করা একান্ত প্রয়োজন। ৭.উৎপাদনকারীদের সঠিক মূল্য পাওয়ার জন্য মৌসুমি ফল ও সবজি সংরক্ষণ করা অতীব প্রয়োজন। ৮.প্রক্রিয়াজাত শিল্প হিসেবে ব্যবহারের জন্য ফল ও শাকসবজির সংরক্ষণ করা দরকার। ৯.সংরক্ষিত ফল ও সবজির ব্যবসা-বাণিজ্য করে বহু মানুষের কর্মসংস্থান করা সম্ভব। ১০.খাদ্যাভ্যাস পরিবর্তনের জন্য ফল ও শাকসবজি সংরক্ষণ করা প্রয়োজন। এতে করে প্রধান খাদ্য ভাতের উপর চাপ কমবে। ১১.শাকসবজি ও ফলমূল সংরক্ষণ করে রপ্তানির মাধ্যমে জাতীয় আয় অনেকাংশে বাড়ানো সম্ভব। সূতরাং, বলা যায় যে, শাকসবজি ও ফল সংরক্ষণের গুরুত্ব অপরিসীম।"
        }
      ]
    }
  ]
}