{
  "title": "যশোর সিটি কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "সাহেদ একজন সবজি চাষী, তিনি রাসায়নিক সার ও কীটনাশক ব্যবহারকরে ভালো ফলন পান। গত মৌসুমে তিনি কৃষকদের জন্য স্থাপিতএক প্রকার স্কুল থেকে প্রশিক্ষণ নিয়ে কীটনাশক ছাড়া অন্যান্য পদ্ধতিব্যবহার করে সবজি চাষে অধিক লাভবান হলেন।",
      "tag": "JGCC 25",
      "sub_questions": [
        {
          "label": "ক",
          "question": "কৃষির ক্ষেত্রসমূহ কী কী?",
          "explanation": "কৃষির ক্ষেত্রসমূহ হলো মাঠ ফসল, উদ্যান ফসল, সামাজিক বনায়ন, মৎস্য, পোল্ট্রি ও গবাদিপশু।"
        },
        {
          "label": "খ",
          "question": "ধান মাঠ ফসল কেন?",
          "explanation": "মাঠে বৃহৎ পরিসরে সমষ্টিগতভাবে যত্ন ও পরিচর্যার মাধ্যমেউৎপাদন করা হয় বলে ধান মাঠ ফসলের অন্তর্ভুক্ত। সাধারণত বড় জমিতে ধান চাষ করা হয়। এক্ষেত্রে প্রতিটি গাছের আলাদা যত্ন নেওয়া সম্ভব হয় না। ধানের জমিতে বেড়া দেওয়ার প্রয়োজন হয় না।তাছাড়া একই সাথে বীজ বপন ও পরিপক্ক ফসল সংগ্রহ করা হয়। ধানফসল প্রক্রিয়াজাত করে খাওয়া হয়। ধান চাষের ক্ষেত্রে এ সকল বৈশিষ্ট্যের জন্য ধানকে মাঠ ফসল বলা হয়।"
        },
        {
          "label": "গ",
          "question": "উদ্দীপকে উল্লিখিত স্কুলের নাম কী? এই স্কুলের গঠন ও কার্যাবলি বর্ণনা করো।",
          "explanation": "উদ্দীপকে উল্লিখিত স্কুলটি হলো কৃষক মাঠ স্কুল। কৃষক মাঠ স্কুলে পরিচালিত সমন্বিত ফসল ব্যবস্থাপনা প্রশিক্ষণ পাঠ্যক্রমের আওতায় ২০টি সেশন অন্তর্ভুক্ত থাকে। এর মধ্যে মহিলাদের ৪টি পৃথক সেশন এবং পুরুষ ও মহিলাদের ৫টি যৌথ সেশন রয়েছে। এছাড়া শুধু পুরুষদের জন্য রয়েছে ১১টি সেশন। প্রতিটি সেশনের সময় ৩-৪ ঘণ্টা। এসব সেশন হতে প্রশিক্ষণার্থীরা তাত্ত্বিক ও ব্যবহারিক উভয় বিষয়ে শিক্ষা লাভ করে থাকেন। পাঠদানের ক্ষেত্রে কৃষকদের মাঠ অভিজ্ঞতা, প্রত্যাশা, দলীয় অনুশীলন ইত্যাদি বিষয়ে উৎসাহিত করা হয়। কৃষক মাঠ স্কুলের মূল শিক্ষাদান পদ্ধতি হলো পরস্পর অংশগ্রহণ করে শেখা, দেখে শেখা, অভিজ্ঞতা বিনিময়ের মাধ্যমে শেখা ও আবিষ্কার প্রক্রিয়ায় শেখা। এর ফলে বয়স্ক কৃষকরাও ভালোভাবে কোনো বিষয় সম্পর্কে শিখতে পারেন এবং নতুন কিছু আবিষ্কার বা শেখার আনন্দে প্রশিক্ষণের প্রতি তাদের আগ্রহ বৃদ্ধি পায়। অর্থাৎ, কৃষক মাঠ স্কুলের মাধ্যমে গ্রামের কৃষক-কৃষাণিকে কৃষি বিষয়ক প্রশিক্ষণ দেওয়া হয়।"
        },
        {
          "label": "ঘ",
          "question": "সাহেদ কীটনাশক ছাড়া সবজি চাষ করে কীভাবে অধিকলাভবান হলেন তা ব্যাখ্যা করো।",
          "explanation": "সাহেদ কীটনাশক ছাড়া সমন্বিত বালাই ব্যবস্থাপনার মাধ্যমে সবজি চাষ করে অধিক লাভবান হলেন। জমিতে পর্যাপ্ত সার ও পানি ব্যবহার করার কারণে গাছ দ্রুত বেড়ে উঠে এবং এ সময়ে রোগ-পোকার আক্রমণ বেড়ে যায়। তাই উচ্চ ফলন প্রাপ্তি নিশ্চিত করতে হলে রোগ-পোকা দমনের যথাযথ ব্যবস্থা গ্রহণ করতে হয়। যদি পোকা দমন না করা হয় তাহলে ফলন ১৩ শতাংশ নষ্ট হতে পারে। সমন্বিত বালাই দমন ব্যবস্থায় কোনো একক দমন পদ্ধতি ব্যবহার না করে জৈবিক দমন, যান্ত্রিক দমন, আধুনিক চাষাবাদ পদ্ধতি, বালাই সহনশীল জাতের ব্যবহার এবং রাসায়নিক দমন ব্যবস্থার মধ্যে সমন্বয় সাধন করা হয়। ফলে পরিবেশ দূষণমুক্ত থাকে, পরিবেশের জৈবিক ভারসাম্য রক্ষিত হয়, কীটনাশকের ব্যবহার হ্রাস পায়। এছাড়া ফসলের উৎপাদন খরচ কমে যায় এবং কীটনাশকের ক্ষতিকর প্রভাব থেকে শস্য মুক্ত থাকায় জনস্বাস্থ্য ভালো থাকে। উপরিউক্ত উপায়ে, সাহেদ সবজি চাষে লাভবান হবেন।"
        }
      ]
    },
    {
      "number": "2",
      "uddipok": "সুজয় মন্ডল বিগত কয়েক বছর ধরে ভালো ফলন পাওয়ার লক্ষ্যে জমিতে সেচ, সার ও কীটনাশক প্রয়োগ করে আসছেন। কিন্তু আশানুরূপ ফলন না পাওয়ায় তিনি কৃষি কর্মকর্তাকে বিষয়টি অবগত কররেন। কৃষি কর্মকর্তা তাকে মাটির পিএইচ পরীক্ষা করাতে বলেন। পরীক্ষায় মাটির পিএইচ মান ৫.০ পাওয়া গেল। তখন কৃষি কর্মকর্তা তাকে মাটির অম্লত্ব সংশোধনের উপায় সম্পর্কে জানালেন।",
      "tag": "JGCC 25",
      "sub_questions": [
        {
          "label": "ক",
          "question": "মাটির পিএইচ কী?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমই হলো মাটির পিএইচ।"
        },
        {
          "label": "খ",
          "question": "মাটি অম্লীয় হয় কেন?",
          "explanation": "যে মাটিতে H' আয়নের ঘনমাত্রা ১ × ১০ − ৭ ^{-৭} − ৭ গ্রাম/ লিটারের বেশি অর্থাৎ pH এর মান ৭ এর কম থাকে সে মাটিকে অম্লীয় মাটি বলে। অম্লীয় শিলা থেকে মাটি উৎপন্ন হলে মাটি অম্লীয় হয়। মাটিতে দীর্ঘদিন ইউরিয়া, ডিএপি ও অ্যামোনিয়া জাতীয় অম্লীয় সার প্রয়োগ করলে মাটি অম্লীয় হয়। প্রচুর বৃষ্টি হলে বৃষ্টির পানির সাথে ক্ষারীয় উপাদান যেমন-ক্যালসিয়াম, ম্যাগনেসিয়াম ইত্যাদি মাটির গভীরে চলে যায়। ফলে ক্ষারীয় উপাদানের অনুপস্থিতিতে মাটির উপরের স্তরে অম্লত্বের সৃষ্টি হয়। মাটিতে আয়রণ, অ্যালুমিনিয়াম ইত্যাদি খনিজ দ্রব্য বেশি পরিমাণে থাকলে মাটিতে অম্লত্ব দেখা দেয়। জৈব পদার্থ পচে মাটিতে হাইড্রোজেন আয়ন উৎপন্ন হয় যা মাটিকে অম্লীয় করে। মাটিতে বিভিন্ন জীবাণুর শ্বসন প্রক্রিয়ায় কার্বন ডাই-অক্সাইড তৈরি হয়ে মাটিস্থ পানির সাথে বিক্রিয়া করে কার্বনিক এসিড তৈরি হয়, যা মাটিকে অম্লীয় করে। সেচের পানিতে অম্লীয় উপাদান বেশি থাকলে এবং এসিড বৃষ্টি হলে মাটি অম্লীয় হয়।"
        },
        {
          "label": "গ",
          "question": "সুজয় মন্ডলের আশানুরূপ ফলন না পাওয়ার কারণ ব্যাখ্যা করো।",
          "explanation": "উদ্দীপকের সুজয় মন্ডলের জমির মাটির অম্লমান ৫.০ হওয়ায় এটি অম্লীয় প্রকৃতির। এই অম্লত্বের প্রতিক্রিয়ায় মাটি ফসল চাষের অনুপযোগী হয়ে পড়ে। ফলে তিনি তার জমিতে আশানুরূপ ফলন পেলেন না। অম্লত্বের কারণে সুজয় মন্ডলের জমির মাটিতে নিম্নোক্ত প্রতিক্রিয়াসমূহ ঘটে- i. মাটির অম্লত্ব বৃদ্ধির সাথে সাথে নাইট্রোজেন, ফসফরাস, পটাশিয়াম, সালফার প্রভৃতি মুখ্য পুষ্টি উপাদানের দ্রবণীয়তা বৃদ্ধি পায় অর্থাৎ, প্রাপ্যতা কমে। ii. মাটিতে আয়রন, জিংক, বোরন, কপার, ম্যাঙ্গানিজ প্রভৃতি গৌণ পুষ্টি উপাদানের সহজলভ্যতা বৃদ্ধি পায় এবং ক্যালসিয়াম ও ম্যাগনেসিয়ামের সহজলভ্যতা হ্রাস পায়। iii. আয়রন ও অ্যালুমিনিয়ামের পরিমাণ বৃদ্ধি পেয়ে বিষাক্ততা সৃষ্টি হয়। iv. মাটিস্থ অণুজীবসমূহ বিশেষ করে ব্যাকটেরিয়ার সক্রিয়তা হ্রাস পায় এবং ছত্রাকের কার্যকারিতা বেড়ে যায়। v. অল্পত্বের হ্রাস-বৃদ্ধির জন্যে মাটিতে অবস্থানরত উদ্ভিদ, পানি ও অণুজীবসমূহের মধ্যেও নানা ধরনের বিরূপ প্রতিক্রিয়া দেখা যায়। vi. অম্ল মাটিতে অধিকাংশ ফসলের বীজের অঙ্কুরোদগম ভালো হয় না। অতএব বলা যায়, মাটির pH ৫.০ হওয়ায় অধিক অম্লত্বের সৃষ্টি করে উপরোক্ত প্রতিক্রিয়াগুলোর কারণে সুজয় মন্ডলের জমির মাটিতে প্রয়োজনীয় পুষ্টি উপাদানের এবং অণুজীবের স্বল্পতা দেখা যায়। ফলে ফসল উৎপাদন কমে যায়। যার কারণে সুজয় মন্ডলের জমিতে আশানুরূপ ফলন পায় না।"
        },
        {
          "label": "ঘ",
          "question": "উদ্দীপকের আলোকে মাটির অম্লত্ব সংশোধনের উপায় বর্ণনা করো।",
          "explanation": "নিম্নের অনুরূপঃ উদ্দীপকের কৃষি কর্মকর্তা মি. রিপনের জমির অম্লত্ব সমস্যার সমাধানে প্রয়োজনীয় পরামর্শ দেন। অম্লীয় মাটি বিভিন্ন উপায়ে সংশোধন করা যায়। যেমন- i. চুন ব্যবহার: চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে। প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে। ii. জৈব সার ব্যবহার: মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা কম্পোস্ট, জৈব বালাইনাশক প্রয়োগ করে অম্লত্ব কমানো যায়। iii. সবুজ সার ব্যবহার: সবুজ সার প্রয়োগ করা হলে তা মাটিতে পচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস পায়। iv. অণুজীব সার ব্যবহার: অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈব' পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অম্লত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব হ্রাস পায়। সেচের পানির মান উন্নয়ন: আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা য়ায়। vi. সুষম সারের ব্যবহার: ফসলের জমিতে অতিরিক্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না। vii. অম্লীয় সারের ব্যবহার কমানো: যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হবে। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii. ঝিনুকের গুঁড়া ব্যবহার: ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়। পরিশেষে বলা যায়, যেহেতু মাটির অন্নমানের ওপর ফসলের ফলন নির্ভর করে। তাই প্রয়োজনীয় পদক্ষেপসমূহ গ্রহণ করে মাটি সংশোধন করে ফলন বৃদ্ধি করা যায়।"
        }
      ]
    },
    {
      "number": "3",
      "uddipok": "রফিক সেখ প্রতি বছর গতানুগতিক পদ্ধতিতে বোরো ধান চাষ করেন। এ বছর কৃষি কর্মকর্তা এস আর আই পদ্ধতির উপর প্রশিক্ষণ নিতে পরামর্শ দিলেন। প্রশিক্ষণ শেষে রফিক সেখ এস আর আই পদ্ধতিতে ধান চাষ করে লাভবান হলেন।",
      "tag": "JGCC 25",
      "sub_questions": [
        {
          "label": "ক",
          "question": "এ ডাব্লউ ডি পদ্ধতি কী?",
          "explanation": "এডাব্লিউডি AWD পদ্ধতি হলো Alternate Wetting and Drying যা বর্তমানে ধান চাষের ক্ষেত্রে সর্বাধিক পানি সাশ্রয়ী পদ্ধতি।"
        },
        {
          "label": "খ",
          "question": "মাটি সংশোধন কেন করা হয়?",
          "explanation": "যদি কোনো মাটিতে অম্লত্ব বা ক্ষারত্বের কারণে ফসলের উৎপাদন কমে যায় বা চাষের অনুপযোগী হয়ে পড়ে তা হলে বিভিন্ন প্রক্রিয়ার মাধ্যমে জমির উর্বরতা বৃদ্ধি ও তাকে চাষোপযোগী করে গড়ে তোলাকে মাটি সংশোধন বলে। প্রাকৃতিক ও কৃত্রিম উভয় কারণে মাটির ভৌত, রাসায়নিক ও জৈব গুণাবলি নষ্ট হয়। বিভিন্ন কারণে মাটি দূষিত হয় এবং মাটিতে ক্ষতিকর জীবাণু দ্বারা বীজ, গাছের চারা ও গাছ আক্রান্ত হয়। মাটিবাহিত ক্ষতিকর ভাইরাস, ব্যাকটেরিয়া, ছত্রাকসহ বিভিন্ন জীবাণু গাছে রোগ সৃষ্টি করে। এভাবে মাটির স্বাভাবিক গুণাবলি নষ্ট হলে গাছ জীবনচক্র সম্পন্ন করতে পারে না। ফলে ফসল উৎপাদন ব্যাহত হয়। এসব কারণে মাটি সংশোধন করা হয়ে থাকে।"
        },
        {
          "label": "গ",
          "question": "উদ্দীপকে বর্ণিত এস আর আই পদ্ধতিটি ব‍্যাখ্যা করো।",
          "explanation": "রতন মিয়া SRI পদ্ধতিতে ধান চাষ করে। ধান চাষের এ পদ্ধতিটি নিচে ব্যাখ্যা করা হলো- এ পদ্ধতিতে যেকোনো জাতের ধান চাষ করা যায়। নির্বাচিত জাতের ধানের বীজ বিশুদ্ধ হতে হয়। প্রচলিত পদ্ধতির চেয়ে ৭৫-৮০% বীজ কম লাগে। হেক্টর প্রতি ৬-৭ কেজি বীজ প্রয়োজন হয়। কম বয়সের চারা (১০-১৫ দিন) রোপণ করতে হয়। এ সময় চারায় ২টি পাতা জন্মায়। এতে চারা শক্ত থাকে, মারা যায় না, আগাম থোড় বের হয় না ও পোকামাকড়ের আক্রমণ কম হয়। বর্গাকার পদ্ধতিতে প্রতি গোছায় ১টি করে চারা রোপণ করতে হয়। চারা থেকে চারার দূরত্ব ও সারি থেকে সারির দূরত্ব ২৫-৩০ সেমি হতে হয়। সাধারণত রোপা আমন মৌসুমে মধ্য জুলাই থেকে মধ্য আগস্ট মাসে এবং বোরো মৌসুমে জানুয়ারির প্রথম দিকে জমিতে চারা রোপণ করা হয়। SRI পদ্ধতিতে ভালো ফলন পেতে হলে পর্যাপ্ত ও সুষম সারের ব্যবস্থা রাখতে হয়। জমিতে জৈব সার প্রয়োগের পাশাপাশি রাসায়নিক সারও প্রয়োগ করতে হয়। একান্তর ভেজা ও শুকনো পদ্ধতিতে সেচ দিতে হয়। দানা গঠন শুরু হওয়ার পর সেচ দেওয়ার প্রয়োজন নেই। AWD পদ্ধতিতে সেচ দেওয়ার ফলে জমিতে প্রচুর আগাছা জন্মায়। কারণ জমিতে দাঁড়ানো পানি থাকে না। ভালো ফলন লাভের জন্য চারা রোপণের ১০-১২ দিন পর থেকে কাইচ থোড় আসা পর্যন্ত ২/৩ বার আগাছা দমন করতে হয়। ৮০% ধান পরিপক্ক হলে কেটে সংগ্রহ করতে হয়। এ পদ্ধতিতে ফসলের জীবনকাল ১০ দিন পর্যন্ত কমে যায়।"
        },
        {
          "label": "ঘ",
          "question": "এস আর আই পদ্ধতির সাথে গতানুগতিক বা প্রচলিত পদ্ধতির তুলনামূক বিশ্লেষণ করো।",
          "explanation": "উদ্দীপকে উল্লিখিত চিত্র 'ক' হলো এস আর আই (SRI) পদ্ধতিতে ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ ধান উৎপাদনের জন্য একটি যুগান্তরকারী পদক্ষেপ হতে পারে।"
        }
      ]
    },
    {
      "number": "4",
      "uddipok": "জয়ন্ত মাঝি তার জমিতে প্রতি বছর ধান চাষ করেন। তার জমির মাটি ভালো, একবার সেচ দিলে সহজে শুকায় না। চলতি বছর জয়ন্ত তার জমিতে সবজি চাষ করতে চাইলে কৃষি কর্মকর্তা জমির মাটির বুনট পরিবর্তন করতে বললেন।",
      "tag": "JGCC 25",
      "sub_questions": [
        {
          "label": "ক",
          "question": "মাটির বুনট কী?",
          "explanation": "মাটিতে বালু, পলি ও কর্দমকণার আনুপাতিক বা শতকরা হারই হলো মাটির বুনট।"
        },
        {
          "label": "খ",
          "question": "বেলে মাটির পানি ধারণ ক্ষমতা কম কেন?",
          "explanation": "যেসব মাটির নমুনায় ওজন ভিত্তিতে ৭০% বা এর বেশি বালিকণা থাকে তাকে বেলে মাটি বলে। বেলে মাটিতে জৈব পদার্থ কম থাকে বলে তা কৃষিকাজের জন্য উপযোগী নয়। বেলে মাটিতে স্থূল রন্দ্রের পরিমাণ বেশি থাকে ফলে এর পানি ধারণ ক্ষমতা কম। তাই বেলে মাটিতে পানি দিলে তা দ্রুত নিষ্কাশিত হয়ে যায়।"
        },
        {
          "label": "গ",
          "question": "জয়ন্ত মাঝির জমির মাটি কোন ধরনের? ওই মাটির প্রকৃতি ব্যাখ্যা করো।",
          "explanation": "উদ্দীপকের জমির মাটি এঁটেল প্রকৃতির। নিচে এঁটেল মাটির বৈশিষ্ট্য ব্যাখ্যা করা হলো- i. এঁটেল মাটি ভারী মাটি নামে অভিহিত। ii. এ মাটিতে কমপক্ষে ৪০% বা তার বেশি কর্দম বা এঁটেল কণা থাকে। iii. এ মাটিতে সূক্ষ্ম রন্দ্রের সংখ্যা খুব বেশি, তাই এর পানি ধারণ ক্ষমতা খুব বেশি, কিন্তু নিষ্কাশন ক্ষমতা কম। iv. এ মাটির বায়ু ও পানি চলাচল ক্ষমতা কম। V. এঁটেল মাটি আঙুলে ঘষলে ট্যালকম পাউডারের মতো পিচ্ছিল মনে হয়। vi. এ মাটির প্রধান বৈশিষ্ট্য হলো এর সংযুক্তি (cohesion) খুব বেশি। vii. আর্দ্র এঁটেল মাটি আঠালো ও চটচটে হয়, কিন্তু শুষ্ক অবস্থায় খুব শক্ত হয়। ফলে সহজে কর্ষণ করা যায় না। viii. এ প্রকার মাটির ধনাত্মক আয়ন বিনিময় ক্ষমতা খুব বেশি।"
        },
        {
          "label": "ঘ",
          "question": "কৃষি কর্মকর্তার বক্তব্যের যৌক্তিকতা বিশ্লেষণ করো।",
          "explanation": "জয়ন্তর মাটির বুনট এঁটেল প্রকৃতির। এঁটেল মাটিতে ধান ফসল ভালো হয়। কৃষি কর্মকর্তা জয়ন্ত মাঝিকে সবজি চাষের জন্য মাটির বুনট পরিবর্তন করতে বললেন। অর্থাৎ, এঁটেল মাটি সংশোধন করতে বললেন। কৃষিক্ষেত্রে মাটির বুনট অত্যন্ত গুরুত্বপূর্ণ। মাটির একক কণার পারস্পরিক অনুপাত দ্বারা সৃষ্ট স্থূলতা ও সূক্ষ্মতাকে মাটির বুনট বলে। বুনট নির্ধারণের মাধ্যমে চাষাবাদের জন্য ফসল নির্বাচন, সেচ প্রদানের পরিমাণ ও পদ্ধতি এবং সার প্রয়োগের পরিমাণ সঠিকভাবে নির্ধারণ করে সর্বাধিক ফলন পাওয়া যায়। উদ্দীপকের কৃষি কর্মকর্তা জয়ন্ত মাঝিকে মাটির বুনট পরিবর্তনের মাধ্যমে এঁটেল মাটিকে দোআঁশ মাটিতে রূপান্তর করার পরামর্শ দেন। দোআঁশ মাটি কৃষির জন্য খুবই উপযোগী। এ মাটিতে চাষাবাদ করা সহজ এবং প্রায় সব ধরনের ফসল উৎপাদন করা যায়। কারণ দোআঁশ মাটির পানি ধারণ ক্ষমতা (৩৫%) ও বায়ু চলাচল ক্ষমতা মধ্যম। এতে সূক্ষ্ম ও স্থূল রন্দ্রের পরিমাণ সমান অর্থাৎ ১:১ অনুপাতে থাকে। এ মাটিতে বালির পরিমাণ ৫০% এবং বাকি ৫০% পলি ও কর্দমকণা থাকে। আবার এই মাটি উদ্ভিদে অধিক পরিমাণ পুষ্টি উপাদান সরবরাহ করতে পারে। ফলে এই মাটিতে চাষাবাদ করে ভালো ফলন পাওয়া যায়। তাই উদ্দীপকের জয়ন্ত মাঝিকে কৃষি কর্মকর্তা বুনট রূপান্তরের মাধ্যমে বিভিন্ন শাকসবজি যেমন- টমেটো, আলু, করলা, বেগুন, পেঁপে ইত্যাদি চাষের জন্য পরামর্শ দেন। উপরিউক্ত আলোচনা থেকে বলা যায়, কৃষি কর্মকর্তার বক্তব্যের যৌক্তিকতা রয়েছে।"
        }
      ]
    },
    {
      "number": "5",
      "uddipok": "সনাতন পদ্ধতিতে পাট পচানোর কারণে কুসুমপুর গ্রামের কৃষকরা প্রতি বছর ক্ষতির সম্মুখীন হন। কৃষি কর্মকর্তা এ সমস্যা সমাধানের লক্ষ্যে কৃষক সভার আয়োজন করলেন। সভায় কৃষি কর্মকর্তা পাট পচানোর আধুনিক পদ্ধতি সম্পর্কে বিস্তারিত আলোচনা করলেন।",
      "tag": "JGCC 25",
      "sub_questions": [
        {
          "label": "ক",
          "question": "জীবাণু সার কী?",
          "explanation": "উদ্ভিদে পুষ্টি উপাদান সরবরাহের উদ্দেশ্যে কোনো বৃদ্ধি মাধ্যমে অণুজীব জন্মিয়ে যে সার তৈরি করা হয় তাই হলো জীবাণু সার।"
        },
        {
          "label": "খ",
          "question": "রিবন রেটিং গুরুত্বপূর্ণ কেন?",
          "explanation": "পাটের রিবন রেটিং হলো পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে পচানোর ব্যবস্থাই হলো রিবন রেটিং। পাট উৎপাদনকারী এলাকায় পচন পানির অভাব থাকলে উৎপাদিত পাটের আঁশ খুব নিম্নমানের হয়ে থাকে, ফলে পাট বিক্রি করে ভালো মূল্য পাওয়া যায় না। এই পদ্ধতি প্রয়োগ করে স্বল্প পানি এলাকায় সহজেই উন্নত আঁশ পাওয়া সম্ভব। তাই পাটের রিবন রেটিং গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত পাট পচানোর আধুনিক পদ্ধতিটি বর্ণনা করো।",
          "explanation": "নিম্নের অনুরূপঃ উদ্দীপকে উল্লিখিত পাট পচানোর পদ্ধতিটি হলো পাটের রিবন রেটিং। রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। ভাদ্র-আশ্বিন মাসে খাল-বিলে পাট পচানোর মতো পানি না থাকলে এ পদ্ধতিতে স্বল্প পানি ব্যবহার করে অল্প জায়গার মধ্যে সহজেই আঁশ পাওয়া সম্ভব। রিবন রেটিং পদ্ধতিতে পাট পচনের কৌশলগুলো নিম্নে উল্লেখ করা হলো- i. পাট গাছের বয়স ১০৫-১১০ দিন হলে পাট কাটা উচিত। কারণ এ সময় পাট কাটলে আঁশের মান ভালো হয়, গোড়ায় তেমন কাটিং থাকে না। ii. পাট কাটার পর পাতা ঝরানোর জন্য পাতার অংশগুলো খড়কুটা দিয়ে ৭২ ঘন্টা (৩ দিন) ঢেকে রাখলে পাতা ঝরে যায় অথবা পাট গাছের আগা থেকে ৬-৯ ইঞ্চি (১৫-২২.৫ সেমি) পরিমাণ মাথা কেটে দিলে পাতা ঝরানোর প্রয়োজন হয় না। এরপর পাট গাছের গোড়ার ৩-৪ ইঞ্চি পরিমাণ অংশ বাঁশের মুগুর বা হাতুড়ি দিয়ে থেঁতলাতে হবে। iii. পাতা ঝরানো ও গোড়া থেঁতলানোর পর ইংরেজি '' আকৃতি রিবনারের সাহায্যে ছাল ছাড়াতে হয়। তিনটি পাটকাঠি 'U'-এর মধ্যে রেখে ছাল দু'দিকে টান দিলেই কাঠি থেকে ছাল সহজে পৃথক হয়ে আসে। পরে কয়েকটি গাছের ছাল একত্রে নিয়ে আঁটি বাঁধা হয়। iv. প্রতি বিঘা (৩৩ শতাংশ) জমিতে উৎপাদিত পাটের ছাল পচানোর জন্য ১টি গর্ত (১২ হাত লম্বা, ৪ হাত পাশ এবং ২ হাত গভীর) করতে হবে এবং পলিথিন দিয়ে গর্তের তলা ও কিনারা ভালোভাবে ঢেকে দিতে হবে। এরপর গর্তে প্রয়োজনমতো পানি দিয়ে গর্তের ভেতরে মুড়ি/আঁটি/বান্ডিল বাঁধা ছালগুলোকে ফেলতে হবে। প্রতি কেজি ছাল পচার জন্য ৩-৪ লিটার পানির প্রয়োজন হয়। এখানে উল্লেখ্য যে, মুড়ি/বান্ডিল বাঁধা ছালগুলো পুকুর, ডোবা, মাটি বা সিমেন্টের চাড়িতে বা মাটির গর্তে পলিথিন ব্যবহার করে জাগ দেওয়া যায়। সাধারণত ১২-১৫ দিনের মধ্যে পচন সম্পন্ন হয়। ছালে পচন ক্রিয়া ত্বরান্বিত করার জন্য গর্তের পানিতে কিছু পাট পচা পানি দিতে হবে অথবা প্রতি ১০০০ কেজি ছালের জন্য ১০০ গ্রাম ইউরিয়া সার দিতে হবে। গুণগতমানের আঁশ উৎপাদনে এ পদ্ধতি অত্যন্ত উপযোগী। v. ছাল পানিতে ডুবানোর ৭-৮ দিন পর দু'একটা ছাল তুলে ও ধুয়ে দেখতে হয় আঁশ পৃথক হয়েছে কিনা। সাধারণত ১২-১৫ দিনের মধ্যে পচন সম্পন্ন হয়। ছাল ধয়ে আঁশ সংগ্রহ করতে হয়।"
        },
        {
          "label": "ঘ",
          "question": "পাট পচানোর সনাতন পদ্ধতি ও আধুনিক পদ্ধতির তুলনামূলক বিশ্লেষণ করো।",
          "explanation": "প্রচলিত এবং রিবন রেটিং উভয় পদ্ধতিতেই পাট পচানো গেলেও এদের মধ্যে তুলনামূলক পার্থক্য রয়েছে। পাট উৎপাদনকারী যে সমস্ত এলাকায় প্রয়োজনীয় পচন পানির অভাব রয়েছে, সে সমস্ত এলাকায় পাটের আঁশের মান খুবই নিম্ন হয়। পাটের রিবন রেটিং এর মাধ্যমে পাট পচালে পানি ও সময় কম লাগে। অপরদিকে প্রচলিত পদ্ধতিতে পাট পচাতে পানি ও সময়ের অনেক বেশি প্রয়োজন হয়। রিবন রেটিং পদ্ধতি পরিবেশবান্ধব। প্রচলিত পদ্ধতিতে পাট পচালে পুরো পাট পানিতে রেখে দিতে হয়। ফলে পাট পচনের পরে ছাল পৃথক করার পর অবশিষ্টাংশ পানি দূষিত হয়। প্রচলিত পদ্ধতিতে পাট পচালে পানির অভাবে পাটের আঁশের মান উন্নত হয় না। অপরদিকে রিবন রেটিং স্বল্প পানি দিয়ে করার ফলে আঁশের মান উন্নত হয় এবং উৎপাদিত আঁশের আর্থিক মূল্য বেশি পাওয়া যায়। এ পদ্ধতিতে কম জায়গায় বেশি পাট পচানো যায়। প্রচলিত পদ্ধতিতে পুরো পাট পচানোর কারণে বেশি জায়গার দরকার হয়। রিবন রেটিং পদ্ধতিতে পাট পচনের গর্তের পানি জৈব সার হিসেবে ব্যবহার করা যায়। এ পদ্ধতিতে প্রাপ্ত পাটকাঠি মজবুত ও টেকসই হয় এবং জ্বালানি সাশ্রয়ী। অন্যদিকে, প্রচলিত পদ্ধতিতে প্রাপ্ত পাটকাঠির গুণগতমান ভালো হয় না। উপরের আলোচনার প্রেক্ষিতে বলা যায়, পাট পচানোর ক্ষেত্রে অন্যান্য চাষিদের ব্যবহৃত প্রচলিত পদ্ধতির চেয়ে জহিরের রিবন রেটিং পদ্ধতি অধিক সুবিধাজনক।"
        }
      ]
    },
    {
      "number": "6",
      "uddipok": "কৃষক জামাল উদ্দিন উপজেলা কৃষি কর্মকর্তার পরামর্শে শিম জাতীয় উদ্ভিদের শিকড়ের গুটি (নডিউল) থেকে তৈরিকৃত সার ব্যবহার করে মসুর চাষে অনেক লাভবান হলেন। জামাল উদ্দিনের দেখাদেখি অনেক কৃষক এখন ঐ সার ব্যবহার করছে।",
      "tag": "JGCC 25",
      "sub_questions": [
        {
          "label": "ক",
          "question": "অণুজীব সার কী?",
          "explanation": "যে সকল জৈবিক দ্রব্য মাটিতে প্রয়োগ করার পর তা মাটির জৈব-রাসায়নিক প্রক্রিয়া ত্বরান্বিত করার মাধ্যমে মাটির উর্বরতা সংরক্ষণ এবং উদ্ভিদকে পুষ্টি দ্রব্য সরবরাহের মাধ্যমে উৎপাদন বৃদ্ধি করে সে সকল দ্রব্যই হলো বায়োফাটিলাইজার বা অণুজীব সার।"
        },
        {
          "label": "খ",
          "question": "\"অণুজীব সার পরিবেশবান্ধব\" কেন?",
          "explanation": "মাটির উর্বরতা বৃদ্ধিসহ ফসলের পুষ্টি চাহিদা পূরণে অণুজীব সার গুরুত্বপূর্ণ ভূমিকা রাখে। অণুজীব সার বায়ুমণ্ডলের নাইট্রোজেন মাটিতে আবদ্ধ করে উর্বরতা বাড়ায়। মাটিতে জৈব পদার্থ যুক্ত করে ফসলের ফলন (যেমন- গম ও ধানের ১৫-২৫%, মসুরের ১৫-৪০%, সয়াবিনের ৭৫-২০০%) ও গুণগত মান বৃদ্ধি করে। ডাল জাতীয় ফসলের দানায় আমিষের পরিমাণ ৫০-১০০% বৃদ্ধি পায়। জমিতে অণুজীব সার ব্যবহারে প্রায় ১০-৪০% রাসায়নিক সার কম লাগে। এ সার ব্যবহারে পরিবেশের কোনো ক্ষতি হয় না এবং উৎপাদিত ফসলেও কোনো ক্ষতিকারক উপাদান থাকে না। এ ধরনের সার জমিতে ব্যবহারের ফলে ফসলের খরা ও রোগ সহনশীলতা বাড়ে। এসকল কারণে অণুজীব সার পরিবেশবান্ধব।"
        },
        {
          "label": "গ",
          "question": "শিম জাতীয় উদ্ভিদের শিকড়ের গুটি থেকে অনুজীব সার তৈরির পদ্ধতি বর্ণনা করো।",
          "explanation": "উদ্দীপকের উল্লিখিত অণুজীব সারটি হলো রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হবে। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে রোদে শুকানো হয়। হাতুড়ি অথবা মেশিনের সাহায্যে তা গুঁড়া করা হয়। রাইজোবিয়াম জন্মানোর জন্য ২০০ মেশ চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে ভরে তা অটোক্লেভে দিয়ে নির্দিষ্ট সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ০.৫ গ্রাম ও ডিস্টিলড ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিঞ্জের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়। উল্লিখিত পদ্ধতি অনুসরণ করে অণুজীব সার অর্থাৎ রাইজোবিয়াম সার প্রস্তুত করা যায়।"
        },
        {
          "label": "ঘ",
          "question": "\"এ পদ্ধতিতে তৈরিকৃত সার ডাল ও, তৈলবীজ ফসলের জন্য উপযোগী কিন্তু ধানের জন্য উপযোগী নয়\" ব্যাখ্যা করো।",
          "explanation": "উদ্দীপকের কৃষক জামালের শিম জাতীয় উদ্ভিদের শিকড়ের গুটি (নডিউল) থেকে তৈরিকৃত সার হলো রাইজোবিয়াম সার যা 'ডাল ও তৈলবীজ ফসলের জন্য উপযোগী ধানের জন্য নয়। রাইজোবিয়াম নামক ব্যাকটেরিয়া শিম জাতীয় উদ্ভিদের শিকড়ে নডিউল সৃষ্টি করে। এই নডিউলযুক্ত মূল রাইজোবিয়াম অণুজীব সার উৎপাদনে সহায়তা করে। রাইজোবিয়াম সার মাটিতে বায়ুমণ্ডলের নাইট্রোজেন সংবন্ধন করে। এই নাইট্রোজেন ফসলে ইউরিয়ার বিকল্প হিসেবে কাজ করে। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। এটি ডাল জাতীয় ফসলের (যেমন- মসুর, ছোলা, মুগ, বরবটি, মাসকলাই ইত্যাদি) এবং তেল জাতীয় ফসল (সয়াবিন, চিনাবাদাম ইত্যাদি) দানায় আমিষের পরিমাণ ৫০-১০০% বৃদ্ধি করে। এছাড়া এই সার মাটি, ফসল, জলাশয়, পশু এবং পরিবেশের ওপর বিরূপ প্রতিক্রিয়া ঘটায় না। এই সার ব্যবহারে তেলবীজ ও ডাল জাতীয় ফসলে প্রায় ১০- ৪০% রাসায়নিক সার কম লাগে। তাছাড়া রাইজোবিয়াম অণুজীব সার ব্যবহারে এসব ফসলের রোগ প্রতিরোধ ক্ষমতা বৃদ্ধি পায়। উপযুক্ত ফসল পর্যায় ও ফসল বিন্যাসের জন্য অণুজৈবিক সার বিশেষভাবে উপকারী। ধানের ক্ষেত্রে রাসায়নিক সার যেমন- ইউরিয়া অনেক উপযোগী। আধুনিক ধান চাষ পদ্ধতিতে ধানে ইউরিয়া সার তিন কিস্তিতে প্রয়োগ করতে হয়। ফলে ধান পরিপুষ্ট হয় এবং ধানের ফলন ভালো হয়। যেহেতু রাইজোবিয়াম ব্যাকটেরিয়া শিম জাতীয় ফসলের শিকড়ে নডিউল সৃষ্টি করে মৃতজীবীতার মাধ্যমে নাইট্রোজেন সংবন্ধন করে। তাই এই সার ডাল ও তৈলবীজ ফসলের জন্য উপকারী হলেও ধানের জন্য উপযোগী নয়।"
        }
      ]
    },
    {
      "number": "7",
      "uddipok": "রাজশাহী অঞ্চলের স্বল্প বৃষ্টিপাতযুক্ত এলাকার কৃষকেরা স্থানীয কৃষি কর্মকর্তার পরামর্শে চিনি জাতীয় একটি ফসলের চাষ করলেন। কৃষি কর্মকর্তা বললেন, এটি বাংলাদেশের জলবায়ুতে কম ঝুঁকিপূর্ণ ফসল যা প্রচলিত চাষ পদ্ধতির পাশাপাশা বিনা বীজ ও বিনা চাষেও বিশেষ পদ্ধতিতে চাষ করা যায়।",
      "tag": "JGCC 25",
      "sub_questions": [
        {
          "label": "ক",
          "question": "আখের রেটুন বা মুড়ি চাষ কী?",
          "explanation": "প্রথমবার আখ কাটার পর আখের গোড়া থেকে পুনরায় কুশি বের হওয়ার সুযোগ দিয়ে আখ চাষ করাই হলো আখের রেটুন বা মুড়ি চাষ।"
        },
        {
          "label": "খ",
          "question": "আখ পরিপক্ক অবস্থায় কাটতে হয় কেন?",
          "explanation": "উপর্যুক্ত বয়সে আখ কাটার উপর এর ফলন ও চিনির পরিমাণ নির্ভর করে। আখ পরিপক্ক হওয়ার পরপরই কেটে মাড়াই করতে হয়। আগে বা পরে কাটলে গুঁড়ের বা চিনির পরিমাণ কমে যায়। সাধারণত আখ পরিপক্ক হতে ১২-১৫ মাস সময় লাগে। তাই আখ হতে গুঁড় বা চিনির পরিমাণ বেশি পাওয়ার লক্ষ্যে আখ পরিপক্ক অবস্থায় কাটতে হয়।"
        },
        {
          "label": "গ",
          "question": "উদ্দীপকে উল্লিখিত ফসলটির বিশেষ চাষ পদ্ধতিটি ব্যাখ্যা করো।",
          "explanation": "উদ্দীপকে উল্লিখিত আখ ফসলটির বিশেষ চাষ পদ্ধতিটি হলো রেটুন বা মুড়ি আখ চাষ। প্রথমবার আখ কাটার পর সেই আখের গোড়া থেকে পুনরায় কুশি বের হওয়ার সুযোগ দিয়ে আখ উৎপাদনকে মুড়ি আখ বা রেটুন চাষ বলে। এই পদ্ধতিতে মাটির সমতলে মূল আখের মোথা কাটতে হয়। জমির সমস্ত শুকনা ও মরা পাতা এবং আবর্জনা পরিষ্কার করতে হয়। সারির মধ্যের মাটি কুপিয়ে আলগা করে হেক্টর প্রতি ৮-১০ টন পচা গোবর মাটির সাথে মিশিয়ে দিতে হয়। কুশির উচ্চতা ৮০-৯০ সেমি হলে হেক্টর প্রতি ১০০-১২০ কেজি ইউরিয়া সার দেওয়া, আগাছা দমন ও অন্যান্য পরিচর্যা সঠিকভাবে করতে হয়। সাধারণত গাছের বয়স ৯-১২ মাস হলে আখ পরিপক্ক হয়। আখের কান্ডে ধাতব শব্দ করে ও পাতা হলুদ দেখে আখ কাটার সময় নির্ধারণ করতে হয়। উল্লিখিত পদ্ধতিতে আখ গাছের গোড়া থেকে পুনরায় আখ চাষ করার পদ্ধতিই হলো রেটুন বা মুড়ি আখ চাষে।"
        },
        {
          "label": "ঘ",
          "question": "উদ্দীপকে উল্লিখিত ফসলটির অর্থনৈতিক গুরুত্ব বিশ্লেষণ করো।",
          "explanation": "নিম্নের অনুরূপঃ উদ্দীপকের বোরাক মিয়া উদ্ভিদ রোগতত্ত্ববিদের পরামর্শনুযায়ী আখ চাষ করে সফলতা অর্জন করেন। উদ্ভিদ রোগতত্ত্ববিদ বোরাক মিয়াকে আখের জাত ও ভূমি ব্যবস্থাপনা নিয়ে পরামর্শ দেন। যেকোনো ফসলের কাঙ্ক্ষিত উৎপাদন পাওয়ার জন্য ভালো জাতের বীজ ও উপযুক্ত জমি নির্বাচন এবং জমির সঠিক ব্যবস্থাপনা জরুরি। আমাদের দেশে উন্নত জাতের আখের মধ্যে ঈশ্বরদী ১৬, ঈশ্বরদী ২/৫৪, লতারিজবা-সি, ঈশ্বরদী ২৮ ও ঈশ্বরদী ৩৫ অন্যতম। পানি জমে থাকে না বা পানি নিকাশের সুব্যবস্থা আছে, এমন উঁচু জায়গায় ঈশ্বরদী ১৬ এবং তুলনামূলকভাবে নিচু জায়গায় ঈশ্বরদী ২/৫৪, লতারিজবা-সি, ঈশ্বরদী ২৮ ও ঈশ্বরদী ৩৫ চাষ করা যায়। উচ্চফলনশীল ও আগাম পরিপক্ক, খরা, বন্যা ও লবণাক্ততা সহিষ্ণু জাতের মধ্যে ঈশ্বরদী ৩৭, ৩৮, ৩৯, ৪০ এবং বিএসআরআই ৪১, ৪২, ৪৩, ৪৪, ৪৫ ও ৪৬ বেশ জনপ্রিয়। এছাড়াও কিছু জাতের আখ আছে যা এলাকাভিত্তিক চাষ হয়ে থাকে। যেমন-মিশ্রিমালা জাতটি শ্রীপুর এলাকায় অন্যতম। উঁচু বা মাঝারি উঁচু জমি যেখানে পানি নিষ্কাশনের সুবিধা আছে এমন জমি আখ চাষের জন্যে উপযোগী। আখ এঁটেল-দোআঁশ ও দোআঁশ মাটিতে ভালো জন্মে। একই জমিতে পরপর দু'বছরের বেশি আখ চাষ করা উচিত নয়। দু'বছর পরপর কমপক্ষে এক বছর জমিতে ভিন্ন জাতের ফসল চাষ করা অত্যাবশ্যক। আখ যেহেতু একটি দীর্ঘমেয়াদি ফসল সুতরাং এটি মাটি থেকে প্রচুর খাদ্য উপাদান গ্রহণ করে। শিকড় যাতে মাটির গভীরে গিয়ে খাদ্যরস গ্রহণ করতে পারে এজন্য জমিতে গভীরভাবে ৫-৬টি চাষ দিতে হয়। এছাড়াও জমিতে নালা কেটে আখ রোপণ করা ভালো। চারাগাছ মিটারখানেক হলে গাছের গোড়ায় দু'পাশের মাটি দিয়ে উঁচু করে দিতে হয়। একইভাবে ২ মাস পর আবার গাছের গোড়ায় মাটি উঠিয়ে দিতে হয়। তাই বলা যায়, বোরাক মিয়া উদ্ভিদ রোগতত্ত্ববিদের পরামর্শনুযায়ী উল্লিখিত কাজগুলো সম্পাদন করে আখ চাষে লাভবান হন। অতএব, তার কর্মকাণ্ডটি যুক্তিযুক্ত।"
        }
      ]
    },
    {
      "number": "8",
      "uddipok": "নাটোরের বাসিন্দা রিয়াজ বেকারত্বের অভিশাপ থেকে মুক্ত হওয়ার জন্য আধুনিক পদ্ধতিতে কুল চাষ শুরু করেন। তিনি কুল চাষে তালি চোখ কলম ব্যবহার করে বেশি ফলন পান এবং কয়েক বছরে কুল চাষের মাধ্যমে তার বেকারত্ব দূর করেন, পাশাপাশি দেশের অর্থনীতিতেও তিনি গুরুত্বপূর্ণ অবদা রাখছেন।",
      "tag": "JGCC 25",
      "sub_questions": [
        {
          "label": "ক",
          "question": "গরিবের আপেল বলা হয় কোন ফলকে?",
          "explanation": "পেয়ারাকে গরিবের আপেল বলা হয়।"
        },
        {
          "label": "খ",
          "question": "কুলগাছ ছাঁটাই করা হয় কেন?",
          "explanation": "গাছের যথাযথ বৃদ্ধি ও অধিক ফল ধারণের জন্য কুল গাছে প্রুনিং বা কুল গাছ ছাঁটাই করা হয়। প্রথম বছর গাছের কাঠামো মজবুত করার লক্ষ্যে গোড়া থেকে ৭৫ সেমি উচ্চতা পর্যন্ত প্রুনিং করা হয়। ছাঁটাইকৃত গাছে প্রচুর পরিমাণে নতুন কুশি বের হয়। ফুল আসার আগে দুর্বল, ভাঙা, রোগাক্রান্ত ডালগুলো হালকা করে এবং ফল সংগ্রহের পর সব ডাল ভারীভাবে প্রুনিং করতে হয়। কুল গাছে সাধারণত নতুন গজানো প্রশাখায় ফুল ধরে যা পরবর্তীতে অধিক ফল উৎপাদন করে। এসকল কারণে কুল গাছ ছাঁটাই করা হয়।"
        },
        {
          "label": "গ",
          "question": "রিয়াজের কুল চাষের ক্ষেত্রে তালি চোখ কলমের পদ্ধতি বর্ণনা করো।",
          "explanation": "নিম্নের অনুরূপঃ রিয়াজের কুল চাষে ব্যবহৃত তালি চোখ কলম পদ্ধতি একটি আধুনিক ও কার্যকর কলম করার কৌশল, যার মাধ্যমে কাঙ্ক্ষিত জাতের গাছ থেকে দ্রুত ও অধিক ফলনশীল গাছ উৎপাদন করা যায়। এই পদ্ধতি চারা তৈরি ও ফল উৎপাদনে ব্যাপক জনপ্রিয় এবং সফল। নিচে তালি চোখ কলম পদ্ধতির ধাপগুলো বর্ণনা করা হলো: মূল গাছ (স্টক) নির্বাচন: দেশীয় বা যেকোনো শক্তিশালী জাতের কুল গাছকে স্টক হিসেবে নির্বাচন করা হয়। স্টক গাছটি রোগমুক্ত ও সুস্থ হওয়া জরুরি। চোখ (বাড) সংগ্রহ: উন্নত জাতের কুল গাছ থেকে একটি সুস্থ, সবল এবং পরিণত কুঁড়ি (চোখ) সংগ্রহ করা হয়। এই চোখ থেকেই ভবিষ্যতে নতুন চারা তৈরি হয়। তালি কাটা: স্টক গাছের ডাঁটির অংশে ইংরেজি ‘T’ আকারে একটি তালি কাটা হয়। এটাই হলো তালি চোখ কলমের বিশেষ বৈশিষ্ট্য। চোখ স্থাপন: সংগ্রহ করা চোখটিকে তালি কাটা জায়গায় ঢুকিয়ে ভালোভাবে সেট করে দেওয়া হয়। বাঁধাই করা: এরপর প্লাস্টিকের ফিতা বা পাতলা কাপড় দিয়ে চোখটিকে ভালোভাবে বেঁধে দেওয়া হয় যাতে সেটি নড়াচড়া না করে। পরিচর্যা: নির্দিষ্ট সময় পর গাঁথা চোখটি গজাতে শুরু করে। তখন স্টকের উপরের অংশ কেটে ফেলা হয় যাতে নতুন গজানো অংশ দ্রুত বাড়ে। ফলন: এভাবে গজানো গাছে দ্রুত ফুল ও ফল আসতে শুরু করে। উন্নত জাতের কারণে ফলন বেশি হয়।"
        },
        {
          "label": "ঘ",
          "question": "উদ্দীপকের আলোকে রিয়াজের কার্যক্রমটি মূল্যায়ন করো।",
          "explanation": "উদ্দীপকে রিয়াজ কুল চাষ করেন। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, বাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও কুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহৃত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে রিয়াজের কার্যক্রমটি অর্থাৎ কূল চাষ অত্যন্ত গুরুত্বপূর্ণ।"
        }
      ]
    }
  ]
}