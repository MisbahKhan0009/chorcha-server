{
  "title": "DB, RB, CB, Ctg.B, SB, BB : 17",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "নেহালপুর গ্রামের হাসেম মিয়া তার দেশি গাভিকে ডাকে আসার পর স্থানীয় পশু প্রজনন কর্মীকে ডেকে এনে প্রজনন করালেন। কিছুদিন পর ঐ গাভি থেকে একটি বকনা বাছুর হলো। বাছুরটি দেখতে বেশ সুন্দর ও বড়সড় ধরনের। পরবর্তীতে ঐ বাছুরটি যখন বড় হয়ে ডাকে আসল তখন একইভাবে প্রজননের মাধ্যমে হাসেম মিয়া তার থেকে আরও একটি বাছুর পেলেন এবং গাভির দুধ উৎপাদনও বেড়ে গেল। গ্রামবাসীরা হাসেম মিয়ার গাভি দেখে তারাও ঐ ধরনের গাভি পালনে আগ্রহী হলো।",
      "tag": "DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "মৌমাছি চাষ কী?",
          "explanation": "মৌমাছিকে তাদের প্রাকৃতিক পরিবেশ থেকে এনে মৌবাক্সে মৌচাকের অনুরূপ কৃত্রিম পরিবেশ সৃষ্টি করে আধুনিক ও বৈজ্ঞানিক পদ্ধতিতে পালন করাই হলো মৌমাছির চাষ।"
        },
        {
          "label": "খ",
          "question": "রাইজোবিয়াম কেন অণুজীব সার? ব্যাখ্যা করো।",
          "explanation": "নাইট্রোজেন সংবন্ধনকারী রাইজোবিয়াম সার ইউরিয়ার বিকল্প হিসেবে ব্যবহৃত হয়। এই সার উৎপাদনে রাইজোবিয়াম নামক ক্ষুদ্র অণুজীব বা ব্যাকটেরিয়া ব্যবহার করা হয়। এই ব্যাকটেরিয়া শিমজাতীয় উদ্ভিদের শিকড়ে নডিউল সৃষ্টি করে। নডিউলের ভিতরে ব্যাকটেরিয়া বায়ুমণ্ডল থেকে নাইট্রোজেন সংবন্ধন করে নিজের প্রয়োজন মেটায় এবং সহঅবস্থানকারী উদ্ভিদকেও সরবরাহ করে। রাইজোবিয়াম ব্যাকটেরিয়া এক প্রকার অণুজীব বলেই এর দ্বারা তৈরিকৃত সারকে অণুজীব সার বলা হয়।"
        },
        {
          "label": "গ",
          "question": "হাসেম মিয়া কীভাবে একটি উন্নত জাতের বাছুর পেলেন, ব্যাখ্যা করো",
          "explanation": "হাসেম মিয়া কৃত্রিম প্রজনন পদ্ধতি অবলম্বন করে উন্নত জাতের বাছুর পেলেন। হাসেম মিয়া নিম্নোক্ত পদ্ধতিতে কৃত্রিম প্রজনন সম্পন্ন করেন- প্রথমে তিনি সিমেন ক্যানের ঢাকনা খুলে ক্যানেস্টার একটু উঠিয়ে চিমটি বা ফোরসেপের সাহায্যে একটি করে সিমেন স্ট্র বের করে নেন। এরপর তিনি ১৫ সেকেন্ড স্ট্র-থ্রোয়িং করেন। স্ট্র-প্রোয়িং এর কয়েক মিনিটের মধ্যেই সিমেন ব্যবহার করেন। স্ট্র-এর কটন প্লাগ নিচের দিকে রেখে খাড়া অবস্থায় উপরের প্রান্তের বায়ুশূন্য অংশের স্টিল কাঁচি দিয়ে সমান করে কেটে ফেলেন এবং এ.আই. গানের পিস্টন বের করে স্ট্র ব্যারেলের • প্রান্ত দিয়ে এমনভাবে ঢুকালেন যাতে কটন প্লাগ প্রান্ত নিচের দিকে থাকে। এরপর জীবাণুমুক্ত এ.আই, সিথের ভিতর এ.আই. গান ঢুকিয়ে প্লাস্টিক রিং বা লকিং ডিভাইস শক্তভাবে আটকে দিলেন। এ সময় কাটা প্রান্ত ও অগ্রভাগের মাঝে তিনি কোন ফাঁক রাখেননি। তিনি ডাকে আসা বকনা গাভিকে স্ট্রাবিসে আটকান। পশুর যোনিদ্বার ও চারপাশ পরিষ্কার করে নিয়ে লিকুইড প্যারাফিন মাখিয়ে পিচ্ছিল করে নেন। তারপর গ্লাভস পরা হাত মলদ্বারে ঢুকিয়ে যোনিপথ ও জরায়ুর গ্রীবা খোলা কিনা তা অনুভব করেন। অন্যহাতে এ.আই. গানটি প্রজনন অঙ্গে ঢুকান। এ.আই. গান জরায়ুর তৃতীয় রিং-এ স্থাপন করেন। এরপর আস্তে আস্তে চাপ দিয়ে রিং এর ভেতরে বীর্য প্রবেশ করান। বীর্য প্রবেশ করানোর পর পিস্টনের ওপর চাপ রেখে এ.আই. গান বের করে আনেন। এরপর এ.আই. গান থেকে এ. আই. সিথ আলাদা করে বীর্য স্ট্র বের করে ফেলেন। স্ট্র বের করার পর স্ট্র এর গায়ের তথ্যাবলি এ.আই. কার্ডে লিখে সংরক্ষণ করেন। পরিশেষে বলা যায়, হাসেম মিয়া কৃত্রিম প্রজননের মাধ্যমে উল্লিখিত উপায়ে একটি উন্নত জাতের বাছুর পেলেন।"
        },
        {
          "label": "ঘ",
          "question": "উদ্দীপকের হাসেম মিয়ার কর্মকাণ্ডটি মূল্যায়ন করো।",
          "explanation": "হাসেম মিয়া কৃত্রিম প্রজনন প্রযুক্তি ব্যবহার করে সংকর, জাতের বাছুর পেলেন। অর্থাৎ এতে দেশি ও উন্নত জাতের ষাঁড় উভয়ের বৈশিষ্ট্য বিদ্যমান। জাত উন্নয়নের জন্য ষাঁড়ের বীর্য কৃত্রিম উপায়ে যন্ত্রপাতির সাহায্যে গরমে আসা একটি গাভির জরায়ুতে প্রবেশ করানোর প্রক্রিয়াকেই কৃত্রিম প্রজনন বলে। কৃত্রিম প্রজননে একবার ষাঁড় হতে সংগ্রহকৃত সিমেনের মাধ্যমে ৩০০-৪০০টি গাভিকে প্রজনন করানো সম্ভব। হাসেম মিয়ার প্রজননকৃত বাছুরটিতে ৭৫% উন্নত সংকর জাতের ষাঁড়ের গুণাগুণ রয়েছে। প্রাপ্ত বাছুরটি দেশি অনুন্নত জাতের তুলনায় বলিষ্ঠ ও কর্মক্ষম হয়। এ ধরনের বাছুর জন্মগত ও বংশগত রোগ প্রতিরোধ করতে সক্ষম। উন্নত সংকর জাত হওয়ায় বাছুরটি স্বাস্থ্যবান হয় এবং এর দুধ উৎপাদনক্ষতা তুলনামূলকভাবে অনেক বেশি। আমাদের দেশের আবহাওয়ায় ১০০% সংকর বিদেশি জাতের গরু খাপ খাওয়াতে পারে না। কিন্তু সংকরায়নের ফলে সৃষ্ট ৭৫% উন্নত জাতের গরু সহজে এ দেশের . আবহাওয়ার সাথে খাপ খাইয়ে নিতে পারে এবং রোগ প্রতিরোধ ক্ষমতা সম্পন্ন হয়। কৃত্রিম প্রজনের মাধ্যমে গরু উৎপাদন করলে তার মাংস ও দুধ বিক্রির মাধ্যমে প্রচুর লাভ করা সম্ভব। এছাড়াও এ ধরনের গরুর ফার্মে অনেক বেকার যুবক-যুবতীদেরও কর্মসংস্থানের ব্যবস্থা হতে পারে। পরিশেষে বলা যায় যে, হাসেম মিয়ার গৃহীত কৃত্রিম প্রজনন প্রযুক্তির মাধ্যমে প্রাপ্ত বাছুরটি উন্নত গুণাগুণসমৃদ্ধ ও এ দেশের আবহাওয়ায় লালন-পালনে অত্যন্ত উপযোগী। তাই এ প্রযুক্তি ব্যবহার করে খামারে উন্নয়ন সাধন ও আর্থিক উপার্জন বাড়ানো সম্ভব।"
        }
      ]
    },
    {
      "number": "2",
      "uddipok": "",
      "tag": "DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "মালচিং কী?",
          "explanation": "মাটির আর্দ্রতা ও পুষ্টি সংরক্ষণের উদ্দেশ্যে এর উপরিভাগে ধানের খড়, লতাপাতা, কচুরিপানা ইত্যাদি জৈব পদার্থ দিয়ে ঢেকে দেওয়াই হলো মালচিং।"
        },
        {
          "label": "খ",
          "question": "সবুজ সার হিসেবে ধৈঞ্চা উপযোগী কেন?",
          "explanation": "ধৈঞ্চা এক প্রকার লিগিউম জাতীয় শস্য যাদের শিকড়ে রাইজোবিয়াম নামক এক প্রকার ব্যাকটেরিয়া গুটি তৈরি করে তাতে বায়ুমণ্ডল হতে নাইট্রোজেন সংবন্ধন করে। এসব গুটি পচে সঞ্চিত নাইট্রোজেন পরবর্তী ফসলকে পুষ্টি সরবরাহ করে। যা এঁটেল ও বেলে মাটির সাথে মিশালে মাটির বুনট ও সংযুতি পরিবর্তিত হয়ে দোআঁশে পরিণত হয়। ধৈঞ্চা মাটির আর্দ্রতা বজায় রাখে ও উর্বরতা বাড়ায়। এছাড়া এটি উৎপাদনে তেমন কোনো পরিচর্যার প্রয়োজন হয় না। তাই সবুজ সার হিসেবে ধৈঞ্চা উপযোগী।"
        },
        {
          "label": "গ",
          "question": "উদ্দীপকের A চিহ্নিত মৃত্তিকা কোন ধরনের, ব্যাখ্যা করো।",
          "explanation": "উদ্দীপকে A চিহ্নিত মৃত্তিকার pH ৭ এর কম বলে এটি অম্লীয় মাটি। অম্লীয় মাটির pH ১ - ৬.৯ পর্যন্ত হয়ে থাকে। যে মাটির pH মান যত কম তার অম্লত্ব তত বেশি। অম্ল মাটিতে নিচের বৈশিষ্ট্যসমূহ লক্ষ করা যায়- ১. মাটির pH ৭.০ এর কম হয়। ২. মাটির অন্নত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। ৩. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। ৪. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। ৫. তীব্র অম্লীয় মাটিতে অণুজীবের কার্যাবলি কমে যায়। ৬. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। ৭. ছত্রাকের কার্যাবলি বেড়ে যায়। ৮. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ৯. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়। উক্ত বৈশিষ্ট্যাবলী পর্যালোচনা করে আমরা অম্লীয় মাটি নির্ণয় করতে পারি।"
        },
        {
          "label": "ঘ",
          "question": "\"সব ধরনের ফসল বৃদ্ধির জন্য B চিহ্নিত মৃত্তিকা উপযোগী\"- তোমার মতামত দাও।",
          "explanation": "উদ্দীপকের B চিহ্নিত মাটির pH ৫.৫- ৮.০। বাংলাদেশের মৃত্তিকা সম্পদ উন্নয়ন ইনস্টিটিউট (SRDI)-এর তথ্য অনুযায়ী pH ৫.৫-৮.০ এর মাটিকে বলা হয় মৃদু অম্লীয় থেকে মৃদু ক্ষারীয় মাটি। প্রদত্ত এই সীমার মধ্যে নিরপেক্ষ মাটিও (pH ৭.০) অন্তর্ভুক্ত। এই ধরনের মাটি সব ধরনের ফসল বা উদ্ভিদ এর জন্য উপযোগী বলে আমি মনে করি। ফসল ফলানোর ক্ষেত্রে মাটির pH গুরুত্বপূর্ণ ভূমিকা রাখে। সব মাটিতে সব ফসল ভালো জন্মায় না। বিভিন্ন, pH এর মাটিতে বিভিন্ন ফসল জন্মায়। তাই ফসল ফলানোর পূর্বে মাটির pH নির্ণয় করতে হয় এবং সে অনুযায়ী ফসল নির্বাচন করতে হয়। এ ধরনের মৃদু অম্লীয় থেকে মৃদু ক্ষারীয় মাটির উর্বরতা ও উৎপাদনক্ষমতা বেশি থাকে। মাটির এই অম্লমানে মাটির খাদ্য অণুর ভারসাম্য বজায় থাকে বলে উদ্ভিদের জন্য প্রয়োজনীয় পুষ্টি উপাদান সহজলভ্য হয়। মাটির আয়ন বিনিময় ক্ষমতা বেশি থাকে। এ ধরনের মাটিতে উপকারি অণুজীবের পরিমাণ ও কার্যাবলি বেশি থাকে। সর্বোপরি ফসলের ফলন, উৎপাদন ও গুণগতমান বেশি হয়। উদ্দীপকের pH ৫.৫ এর যত নিচে নামে মাটির অম্লত্ব তত তীব্রতর হয়। এরকম মাটিতে অ্যালুমিনিয়াম, ম্যাঙ্গানিজ, আয়রন প্রভৃতি উপাদানের মাত্রা অতিরিক্ত হয়ে যায়, যা উদ্ভিদে বিষক্রিয়ার সৃষ্টি করে। এর পাশাপাশি বিনিময়যোগ্য ফসফরাস, ক্যালসিয়াম ও ম্যাগনেসিয়ামের মাত্রা কমে যায়। এই মাটিতে জৈব পদার্থের বিয়োজন হার এবং নাইট্রোজেন ও ফসফরাসের প্রাপ্যতা কম বলে বীজের অঙ্কুরোদগম ভালো হয় না। আবার মাটির pH ৮ এর উপরে গেলে তামা, দস্তা, বোরন প্রভৃতি উপাদানের অভাব দেখা দেয়। ক্ষারীয় মাটিতে লোহা ও ম্যাঙ্গানিজের দ্রবণীয়তা কম এবং বিনিময়যোগ্য সোডিয়ামের পরিমাণ অনেক বেশি থাকে, যা অনেক ফসলের জন্যে বিষাক্ততার সৃষ্টি করে। এসব মাটিতে অনুজীবের ক্রিয়া এবং জৈব পদার্থের বিগলন কম হয়। -এছাড়া ক্যালসিয়াম ও ম্যাগনেসিয়ামের আধিক্য দেখা দেয়। উদ্দীপকে প্রদত্ত B (pH ৫.৫ ৮.০) সীমায় মাটির অম্লত্ব ও ক্ষারত্ব মোটামুটি সব ধরনের ফসলের জন্যে গ্রহণযোগ্য হয়। কেননা এ অন্নমানের মাটিতে সব পুষ্টি উপাদান সহজলভ্য হওয়ায় উদ্ভিদ গ্রহণ করতে পারে। কোনো বিরূপ প্রতিক্রিয়ার সৃষ্টি হয় না। ফলে ফসলের বৃদ্ধিও অনেক ভালো হয়। তাই উপরে উল্লিখিত আলোচনা থেকে পরিষ্কারভাবে বোঝা যায় যে, B চিহ্নিত মৃত্তিকা সব ধরনের ফসল বৃদ্ধির জন্য উপযোগী।"
        }
      ]
    },
    {
      "number": "3",
      "uddipok": "যশোরের গদখালীর সবুজ মিয়া ফুল চাষকে একটি পেশা হিসেবে নিয়েছেন। তার বাগানে ডালিয়া, চন্দ্রমল্লিকাসহ অনেক ফুলের সমাহার। দেশে ও বিদেশে এসব ফুলের অনেক চাহিদা আছে। সবুজ মিয়া ফুল বিক্রি করে ধীরে ধীরে আর্থিক সফলতা অর্জন করেছেন। তা দেখে এখন গ্রামের অধিকাংশ কৃষক ফুল চাষের সাথে জড়িয়ে পড়েছেন।",
      "tag": "DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "কিউরিং কী?",
          "explanation": "কাটা বা আঘাতপ্রাপ্ত কন্দজাতীয় সবজির কাটা স্থান শুকিয়ে রোগমুক্ত করাই হলো কিউরিং।"
        },
        {
          "label": "খ",
          "question": "ডাল গরিবের মাংস- ব্যাখ্যা করো।",
          "explanation": "আমাদের দেশের দরিদ্র জনগোষ্ঠীর পক্ষে উচ্চ দামে মাংস ক্রয় করে আমিষের চাহিদা পূরণ করা সম্ভব নয়। কিন্তু ডালের মাধ্যমে কম খরচে আমিষের চাহিদা মেটানো সম্ভব। বিশেষ করে শিশু ও বয়স্কদের আমিষের চাহিদা পূরণে ডাল গুরুত্বপূর্ণ। ডালে প্রজাতিভেদে ২০-৩০% আমিষ থাকে, যেখানে মাংসে এর - পরিমাণ ১০-১২%। ভিটামিন 'এ' এবং ভিটামিন 'ডি' এর পরিমাণও ডালের খোসা ও ভুসিতে মাংসের তুলনায় বেশি থাকে। এছাড়াও ডাল ক্যালসিয়াম, আয়রণ, ভিটামিন 'বি' ও 'সি' এর সহজলভ্য উৎস। অধিক দামে মাংস ক্রয় না করে কম খরচে ডালের মাধ্যমে একই সাথে আমিষ, ভিটামিন ও খনিজের চাহিদা পূরণ হয় বলে ডালকে গরিবের মাংস বলা হয়।"
        },
        {
          "label": "গ",
          "question": "পেশা হিসেবে সবুজ মিয়া ফুল চাষকে বেছে নিলেন কেন? ব্যাখ্যা করো।",
          "explanation": "যশোরের গদখালীর সবুজ মিয়া পেশা হিসেবে ফুল চাষকে বেছে নিয়েছেন। বর্তমান যুগে ফুলের প্রয়োজনীয়তা ও অর্থনৈতিক গুরুত্ব বুঝেই তিনি ফুল চাষে আগ্রহী হয়েছেন। ফুল চাষ বিভিন্ন গুরুত্ব বহন করে, যেমন- i . বাংলাদেশের আবহাওয়া ফুল চাষের জন্য অত্যন্ত উপযোগী। ii. ফুল ছাড়াও ফুলের চারা ও ফুলের গাছ বিক্রি করে অর্থ উপার্জন করা যায়। iii. ঘর সাজানো, বিবাহ, জন্মদিন, ধর্মীয় উৎসব ইত্যাদি কাজে ফুলের চাহিদা ব্যাপক। দেশের বিভিন্ন জাতীয় উৎসব যেমন- পহেলা বৈশাখ, আন্তর্জাতিক মাতৃভাষা দিবস, বিজয় দিবসে ফুলের ব্যাপক চাহিদা থাকায় দেশের ভেতরে ফুলের বিক্রি অনেক বেড়েছে। iv. দিনে দিনে বিদেশেও ফুলের রপ্তানি বাড়ছে। বর্তমানে বাংলাদেশ থেকে প্রায় ৫-৭ প্রকারের ফুল বিশ্বের বিভিন্ন দেশে রপ্তানি হচ্ছে। v. ফুলের নির্যাস থেকে প্রাচীনকাল থেকেই অনেক ঔষধ তৈরি হয়, যার ফলে ফার্মাসিউটিক্যাল কোম্পানিগুলোতে এর চাহিদা বেড়েই চলেছে। vi. ফুল নানা ধরনের সুগন্ধি তৈরির প্রধান উপাদান। দেশে-বিদেশে এর চাহিদা অনেক। ফলে নতুন নতুন শিল্প স্থাপনের সুযোগ সৃষ্টি হচ্ছে। vii. ফুলে রোগ ও পোকার আক্রমণ তুলনামূলকভাবে কম, পরিচর্যা কম লাগে। ফলে উৎপাদন খরচ এবং ব্যবসায় ঝুঁকি কম থাকে। ফুলের ব্যবহার দিন দিন আনুপাতিক হারে বৃদ্ধি পাচ্ছে। ফুল বিক্রি করে অল্প সময়ে অধিক লাভবান হওয়া যায়। তাছাড়া এ ব্যবসায় অন্য ফসলের তুলনায় ক্ষতির সম্ভাবনা তুলনামূলকভাবে কম বলেই সবুজ মিয়া ফুল চাষকে পেশা হিসেবে বেছে নিয়েছেন।"
        },
        {
          "label": "ঘ",
          "question": "উদ্দীপকের সবুজ মিয়ার কর্মকান্ডটি মূল্যায়ন করো।",
          "explanation": "সবুজ মিয়া ফুল চাষ করে আর্থিকভাবে লাভবান হচ্ছেন। তার এ কাজে উদ্বুদ্ধ হয়ে গ্রামের অধিকাংশ কৃষক ফুল চাষের প্রতি ঝুঁকেছেন। এদিক থেকে সবুজ মিয়ার কর্মকাণ্ড তার গ্রাম তথা দেশের আর্থিক উন্নয়নে ভূমিকা রাখছে বলা যায়। ফুল চাষে বাংলাদেশের ব্যাপক সম্ভাবনা রয়েছে। এ দেশের জমি ও আবহাওয়া ফুল চাষের উপযোগী। বাংলাদেশ ফ্লাওয়ার সোসাইটির হিসাব অনুযায়ী, বর্তমানে দেশের ২৪টি জেলার প্রায় ১২ হাজার একর জমিতে বাণিজ্যিকভাবে ফুল চাষ হচ্ছে। ফুল চাষ ও ব্যবসার সঙ্গে প্রত্যক্ষ ও পরোক্ষভাবে প্রায় ২০ লাখ মানুষ জড়িত। এক বিঘা জমিতে ধান চাষে লাভের পরিমাণ মাত্র ১৪-১৫ হাজার টাকা। অন্যদিকে, এক মৌসুমে এক বিঘা জমিতে গাঁদা ফুল চাষে নিট লাভ হয় ৩৫-৪০ হাজার টাকা, গ্লাডিওলাসে ৩০-৩৫ হাজার টাকা, রজনীগন্ধায় ৪০-৪৫ হাজার টাকা এবং চন্দ্রমল্লিকায় লাভ হয় ৬০-৭০ হাজার টাকা। গোলাপ্ত ফুল চাষের ক্ষেত্রে ৩-৪ বছরে লাভ হয় ৩-৪ লাখ টাকা আর জারবেরা চাষে এই লাভের পরিমাণ ৩-৪ বছরে প্রায় ৯-১০ লাখ টাকা। বেশিরভাগ ফসলই বছরের একটি নির্দিষ্ট সময়েই চাষ করা যায়। অন্যদিকে কিছু কিছু ফুল বছরের যেকোন সময়ই চাষ করা যায়, যেমন- রজনীগন্ধা। ফুলের রপ্তানি আয়ও উল্লেখযোগ্য। বাংলাদেশে রপ্তানি পণ্যের তালিকায় কাঁচা ফুলের নাম উঠে এসেছে। বাংলাদেশে উৎপাদিত কাঁচা ফুল পৃথিবীর বিভিন্ন দেশে রপ্তানি হচ্ছে। এসব ফুল মধ্যপ্রাচ্য, সিঙ্গাপুর, মালয়েশিয়া, ব্রিটেন, পাকিস্তান, ভারত, ইতালি, কানাডা, চীন, যুক্তরাষ্ট্র ও ফ্রান্সে রপ্তানি করা হচ্ছে। সরকারি পরিসংখ্যান অনুযায়ী, ২০১৫-১৬ অর্থবছরে কাঁচাফুল রপ্তানি করে আমাদের দেশে আয় হয় ১০০ কোটি টাকারও বেশি। প্রতি বছরই এই আয়ের পরিমাণ বাড়ছে। সবুজ মিয়ার অনুকরণে দেশের বেকার যুবক-যুবতিরা ফুল চাষে এগিয়ে এলে নিজেদের কর্মসংস্থানের পাশাপাশি দেশের রাজস্ব ও রপ্তানি আয় বাড়াতে সহায়ক হবে। অতএব বলা যায়, সবুজ মিয়ার কর্মকাণ্ডটি উৎসাহ প্রদানকারী ও প্রশংসার দাবিদার।"
        }
      ]
    },
    {
      "number": "4",
      "uddipok": "",
      "tag": "DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "কৃষিশিক্ষা কী?",
          "explanation": "কৃষিশিক্ষা হলো বিজ্ঞানের একটি শাখা যেখানে কৃষি (ফসল, বৃক্ষ, মাছ, হাঁস-মুরগি, গবাদিপশু), প্রাকৃতিক সম্পদ ও ভূমি ব্যবস্থাপনা বিষয়ক যাবতীয় তথ্য ও জ্ঞান দেওয়া হয়।"
        },
        {
          "label": "খ",
          "question": "কৃষি তথ্য সেবায় মোবাইল ফোন কী কাজে লাগে, ব্যাখ্যা করো।",
          "explanation": "কৃষি তথ্য ও যোগাযোগের মাধ্যম হিসেবে মোবাইল ফোন একটি গুরুত্বপূর্ণ প্রযুক্তি। বর্তমানে কৃষি তথ্য সার্ভিস মোবাইল ফোন কোম্পানির সাথে সমঝোতা করে এসএমএস (SMS) এর মাধ্যমে কৃষি তথ্য সেবা চালু করেছে। ফলে স্বল্প সময়ে সারাদেশে মাঠপর্যায়ে কর্মরত কৃষি সংশ্লিষ্ট ব্যক্তি এবং কৃষকের কাছে তথ্য পৌঁছে যাচ্ছে। কৃষি কল সেন্টারে কৃষি বিষয়ক যেকোনো প্রশ্ন করে সংশ্লিষ্ট বিশেষজ্ঞদের কাছ থেকে সরাসরি সমাধান পাওয়া যাচ্ছে। এভাবে মোবাইল ফোন সারাদেশে কৃষিতথ্য পৌছে দিয়ে গুরুত্বপূর্ণ ভূমিকা রাখছে।"
        },
        {
          "label": "গ",
          "question": "চিত্রে প্রদর্শিত উদ্ভিদটি কোন জাতীয় ফসল? ব্যাখ্যা করো।",
          "explanation": "বউদ্দীপকে প্রদর্শিত ফসলটি হলো বেগুন যা উদ্যান ফসলের অন্তর্গত। যে সকল ফসল উদ্যানে বেড়াযুক্ত অবস্থায় নিবিড় পরিচর্যার মাধ্যমে . উৎপাদন করা হয় তাদের উদ্যান ফসল বলে। উদ্যান ফসল সাধারণত উঁচু ও কম পরিমাণ জমিতে বা বাড়ির আশেপাশে স্বল্প পরিসরে চাষ করা হয়। এসব ফসলেরর ক্ষেতের চারপাশে বেড়া নির্মাণ করার প্রয়োজন হয়। অধিকাংশ ক্ষেত্রে প্রতিটি গাছকে আলাদাভাবে যত্ন নেওয়া হয়। একত্রে রোপণ করলেও উদ্যান ফসল ধাপে ধাপে পরিপক্ক হয় বলে ধাপে ধাপে সংগ্রহ করতে হয়। বেগুন ফসলটিও অল্প পরিমাণ বা বাড়ির আশেপাশের উঁচু জমিতে বেড়াযুক্ত অবস্থায় নিবিড় পরিচর্যার মাধ্যমে উৎপাদন করা হয়। বেগুনও একত্রে পরিপক্ক হয় না বলে ধাপে ধাপে সংগ্রহ করতে হয়। অর্থাৎ, বেগুন ফসলটির বৈশিষ্ট্য উদ্যান ফসলের বৈশিষ্ট্যের সাথে সামঞ্জস্যপূর্ণ। তাই বেগুন একটি উদ্যান ফসল।"
        },
        {
          "label": "ঘ",
          "question": "উদ্ভিদটি চাষ করা কি লাভজনক? তোমার উত্তরের সপক্ষে যুক্তি দাও।",
          "explanation": "উদ্দীপকে প্রদর্শিত ফসলটি হলো উদ্যান জাতীয় ফসল বেগুন। বেগুন বাংলাদেশের একটি বহুল প্রচলিত সবজি। এ দেশের আবহাওয়া ও মাটি বেগুন চাষের জন্য অত্যন্ত উপযোগী। দেশের সব জায়গায় এবং বসতবাড়িতে কম পরিশ্রমে বেগুন চাষ করা যায়। বেগুনের পুষ্টিমান অধিক। দোঁআশ, বেলে দোঁআশ, পলিসহ সব ধরনের মাটিতে বেগুন চাষ করা যায় বলে কৃষকের উৎপাদন ঝুঁকি কম থাকে। বাউ বেগুন-১, সুরভি, জায়েন্টগ্রিন, কাজল, বারি বেগুন-২ ইত্যাদি জাত রোগ ও পোকা-মাকড় প্রতিরোধী হওয়ায় অধিক উৎপাদনশীল। বেগুন ফসল উৎপাদনে কম সময় লাগে। ৩-৪ মাস সময়ের মধ্যে ফলন পাওয়া যায়। সাধারণত হেক্টর প্রতি ৩০-৪০ টন বেগুন উৎপন্ন হয়, যা অন্যান্য ফসলের তুলনায় অধিক। বেগুন অন্যান্য সবজির তুলনায় সব শ্রেণির লোকের খাদ্য তালিকায় বেশ প্রিয়। তাই বাজারে এর চাহিদা বেশি। উৎপাদন খরচ কম, ফসল উৎপাদন সময়কাল কম, বাজারে চাহিদা ও মূল্য অধিক হওয়ায় সব ধরনের কৃষক বেগুন চাষ করে আর্থিকভাবে লাভবান হচ্ছেন। উল্লিখিত আলোচনার প্রেক্ষিতে বেগুন চাষ করা কম ঝুঁকিপূর্ণ এবং অধিক লাভজনক বলে আমি মনে করি।"
        }
      ]
    },
    {
      "number": "5",
      "uddipok": "চাইনিজ রেস্তোরায় স্যুপ খাওয়ার সময় জারিন তার কৃষিবিদ মামাকে বলল, এর মধ্যে ব্যাঙের ছাতা, এটা খাওয়া যাবে না। মামা বললেন, এটা ব্যাঙের ছাতা নয়। এটা বহু পুষ্টিগুণ সম্পন্ন একটি সবজি যা জমি ছাড়াও চাষ করা যায় এবং এ ধরনের সবজির চাহিদা দিন দিন বৃদ্ধি পাচ্ছে।",
      "tag": "DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "রিবন রেটিং কী?",
          "explanation": "পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে পরে পচানোর ব্যবস্থাই হলো রিবন রেটিং।"
        },
        {
          "label": "খ",
          "question": "বীজ ফসলের জমি নিরাপদ দূরত্বে রাখা হয় কেন?",
          "explanation": "একই ফসলের বিভিন্ন জাতের মধ্যে পরাগায়ন হয়ে জাতের বিশুদ্ধতা যাতে নষ্ট না হয় সেজন্য বীজ ফসলের জমির নিরাপদ দূরত্ব বজায় রাখতে হয়। বীজ ফসলের জমি থেকে একই ফসলের বীজ বপনের সময় পরিবর্তন করেও নিরাপদ দূরত্ব বজায় রাখা যায়। যেমন- পেঁয়াজের বীজের জমি ভিত্তি বীজ হলে ৭৫ মিটার এবং প্রত্যায়িত বীজ হলে ৭০ মিটার দূরত্ব বজায় রাখতে হয়।"
        },
        {
          "label": "গ",
          "question": "উদ্দীপকে উল্লিখিত সবজির উৎপাদন কৌশল সহজ ব্যাখ্যা করো।",
          "explanation": "নিম্নের অনুরূপ উদ্দীপকের সবজিটি হলো মাশরুম। মাশরুমের চাষ পদ্ধতি নিচে দেওয়া হলো- এই সবজিটি তুলনামূলকভাবে কম সময় ও অল্প পরিশ্রমে চাষ করা যায়। মাশরুম চাষের জন্য প্রয়োজনীয় উপকরণগুলো হলো- মাশরুম বীজ বা স্পন, ধানের খড়, পাতলা পলিথিন ব্যাগ, ঝুলন্ত শিকা, ছিদ্রযুক্ত কালো পলিথিন শিট, হাইগ্রোমিটার, হ্যান্ড স্প্রেয়ার, জীবাণুনাশক, ব্রেড বা ছুরি ও বালতি। প্রথমে এক কেজি ধানের খড় ৪-৫ ইঞ্চি মাপের টুকরো করে কেটে বেড তৈরি করা হয় এবং তা ১২ ঘণ্টা ৮৫ ডিগ্রি সে. তাপমাত্রার পানিতে ডুবিয়ে পরবর্তীতে ৩০ মিনিট সিদ্ধ করা হয়। তারপর খড়গুলো কড়াই থেকে তুলে পানি ঝড়িয়ে সেগুলো মেঝে বা চাটাইয়ের উপর রেখে ঠান্ডা করা হয়। বীজ পলিব্যাগ থেকে বের করে ক্ষুদ্র ক্ষুদ্র টুকরো করে রাখা হয়। অন্যদিকে পলিব্যাগে বায়ু চলাচলের জন্য ৪০-৬০টি ছিদ্র করে তার ভিতর ৪-৫ ইঞ্চি উঁচু গড়ের স্তর এবং তার উপরে ২৫ গ্রাম টুকরো স্পন ছড়িয়ে দিতে হয়। এভাবে পলিথিন ব্যাগে ৫টি খড়ের স্তরের মধ্যে ৪ স্তরে বীজ দিয়ে ব্যাগের মুখ বন্ধ করে বেড তৈরি করা হয়। এ সময় ঘরের তাপমাত্রা ২৮-৩৬ ডিগ্রি সে. ও আর্দ্রতা ৮০-৯০% রাখা হয়। প্রস্তুত বেড অন্ধকার ঘরের মাচার উপর ১৪ দিন রেখে দিলে বীজ গজিয়ে ব্যাগের মধ্যে খড়ের চারদিকে ছড়িয়ে পড়ে। পরে অন্ধকার ঝুলিয়ে রাখা হয়। উন্মুক্ত করা ব্যাগে প্রতিদিন সকালে ও বিকেলে স্প্রেয়ার দিয়ে পানি ছিটিয়ে দিতে হয় এবং পোকামাকড় ও জীবজন্তুর হাত থেকে রক্ষার জন্য উপযুক্ত ব্যবস্থা গ্রহণ করতে হয়। পলিথিন ব্যাগ থেকে বেড বের করার ৭-১০ দিন ব্যবধানে মোট ৩ বার মাশরুম সংগ্রহ করা যায়। মাশরুম উৎপাদন পদ্ধতিটি সাশ্রয়ী ও সহজ এবং অন্য অনেক সবজির তুলনায় অধিক ফলন পাওয়া যায়।"
        },
        {
          "label": "ঘ",
          "question": "উদ্দীপকের সবজিটির চাহিদা দিন দিন বৃদ্ধি পাওয়ার কারণ বিশ্লেষণ করো",
          "explanation": "নিম্নের অনুরূপ লাবণী মাশরুম চাষের উদ্যোগ গ্রহণ করে। মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। ২। এটি কুটির শিল্পের মতো ঘরে বসেই করা যায় বলে মহিলারা সহজেই অর্থ উপার্জন করতে পারেন। মাশরুম চাষে কর্মহীন লোকদের নিয়োজিত * করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। ন। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের - তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে 7. মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। উপরিউক্ত কারণে লবাণীর মাশরুম চাষ দেখে অন্যরাও উদ্বুদ্ধ হয়।"
        }
      ]
    },
    {
      "number": "6",
      "uddipok": "কালবৈশাখী ঝড়ে জারিফদের বাগানের অধিকাংশ কাঁচা আম ঝরে যায়। জারিফের মা আমগুলো কুড়িয়ে জারিফের বাবাকে বাজার থেকে খাঁটি সরিষার তেল আনতে বললেন এবং আমগুলো সারাবছর খাওয়ার উপযোগী করে রাখলেন ।",
      "tag": "DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "জেলি কী?",
          "explanation": "জেলি হচ্ছে কঠিন ও তরল অবস্থার মাঝামাঝি স্বচ্ছ চকচকে পদীৰ্থ যা ফলের রস ও চিনিসহকারে সিদ্ধ করে তৈরি করা হয় ।"
        },
        {
          "label": "খ",
          "question": "ফল গ্রেডিং করা হয় কেন?",
          "explanation": "প্রাথমিকভাবে বাছাই করার পর ফলের আকার, আকৃতি, রং, আঘাতজনিত ক্ষত ইত্যাদি বিষয়ের ওপর ভিত্তি করে ভাগ পক্কতা, করাকে গ্রেডিং বলে । ফল দীর্ঘদিন সংরক্ষণে গ্রেডিং করা জরুরি। এছাড়াও ফল বাজারজাতকরণে এবং রপ্তানির জন্য গ্রেডিং গুরুত্বপূর্ণ। গ্রেডিং করার পর ফল সংরক্ষণ করলে তার সংরক্ষণকাল বেড়ে যায়। গ্রেডিং-এর মাধ্যমে ফল সংরক্ষণ না করলে খারাপ ফল থেকে জীবাণু ভালো মানের ফলে সংক্রমিত হয়ে ফলের সংরক্ষণকাল মারাত্মকভাবে কমিয়ে দেয়। এসব কারণেই ফল সংরক্ষণে গ্রেডিং করা জরুরি ।"
        },
        {
          "label": "গ",
          "question": "জারিফের মা কেন উদ্যোগটি গ্রহণ করলেন? ব্যাখ্যা করো।",
          "explanation": "উদ্দীপকে জারিফের মা আচার বানানোর মাধ্যমে আমগুলো সারাবছর খাওয়ার উপযোগী করে রাখলেন । আম যেহেতু পচনশীল খাদ্যপণ্য তাই সংগ্রহের পরপর খেতে কিংবা সংরক্ষণ করতে হয়। জারিফদের বাগানের বেশিরভাগ আম কালবৈশাখী ঝড়ের কারনে ঝরে গিয়েছিল। ফলে তা সংরক্ষণের প্রয়োজনীয়তা দেখা দিয়েছিল। খাদ্যদ্রব্য সঠিকভাবে সংরক্ষণ করা না হলে পচনকারী জীবাণু ও পোকামাকড়ের সংক্রমণ বেড়ে যায়, প্রস্বেদনের মাধ্যমে পানি বেরিয়ে যায়। এভাবে ফল নেতিয়ে যায়, ওজন ও গুণগতমান কমে এবং পচে যায়। ফল সংরক্ষণ করা হলে তা সারাবছর খাওয়া যায়, পুষ্টির চাহিদা পূরণ হয়। সঠিক পদ্ধতিতে সংরক্ষণ করা হলে উৎপাদিত পণ্যের অপচয় রোধ করা সম্ভব হয়। আচার বানালে তাতে আমের জলীয়াংশ কমে গিয়ে (১২% বা কম) 'তেলে সম্পৃক্ত হয়ে উঠলে ফলের সংরক্ষণ ক্ষমতা বেড়ে যায় অর্থাৎ, পচন জীবাণুর কার্যক্রম বন্ধ হয়ে যায়। এক্ষেত্রে সরিষার তেল প্রিজারভেটিভ হিসেবে কাজ করে এবং ফলের গুণগত মান বজায় রাখে । আচার বানিয়ে জারিফের মা সারা বছরই স্বাচ্ছন্দ্যে আম খেতে পারবেন এবং এর ফলে আমগুলো পচনের হাত থেকে রক্ষা পাবে ।"
        },
        {
          "label": "ঘ",
          "question": "উদ্দীপকে জারিফের মায়ের কর্মকাণ্ডটি বাস্তবসম্মত- বিশ্লেষণ করো ।",
          "explanation": "আমগুলোকে পচন থেকে রক্ষা করতে এবং সারা বছর খাওয়ার উপযোগী রাখতে আচার বানানোর যে পরিকল্পনা জারিফের মা করেছেন তা অবশ্যই বাস্তবসম্মত। আম পাকার আগেই ঝরে পড়ায় এবং প্রয়োজনের তুলনায় অনেক বেশি পরিমাণে হওয়ায় এগুলো সংরক্ষণ করা। জরুরি ছিল । ফল সংগ্রহের উপযুক্ত সময় আছে। এর আগে বা পরে ফল সংগ্রহ করলে তা খাবারের অনুপযোগী হয়ে যেতে পারে। এছাড়াও ফল স্বাভাবিক পরিবেশে রেখে দিলে তাতে বিভিন্ন ছত্রাক ও ব্যাকটেরিয়ার সংক্রমণ হয়। এসব জীবাণু ফলে উপস্থিত বিভিন্ন ভিটামিনকে কাজে লাগিয়ে এনজাইমের সহায়তায় ফল পচাতে কাজ করে। এতে অল্প সময়ে অনেক ফল খাওয়ার অযোগ্য হয়ে যায়। এই কারণে ফল সংরক্ষণ করা জরুরি। আচারে সাধারণত প্রচুর পরিমাণে তেল ব্যবহার করা হয়, যা জীবাণুর সংক্রমণে বাধা দেয়। মাঝে মাঝে রোদে রেখে দিলে অনেক দিন তা খাওয়ার উপযোগী থাকে। এতে ফলের পুষ্টিগুণও অক্ষুণ্ণ থাকে। মানবদেহের জন্যে প্রয়োজনীয় বিভিন্ন ভিটামিন ও খনিজ লবণের I অন্যতম বড় উৎস হলো বিভিন্ন প্রকার ফল। পুষ্টিবিদদের মতে, একজন পূর্ণ বয়স্ক মানুষের প্রতিদিন প্রায় ৫৬ গ্রাম ফল খাওয়া প্রয়োজন। আর এই ফল সারা বছর পেতে সংরক্ষণের কোনো বিকল্প নেই। আবার, প্রধান খাদ্য ভাত বা অন্যান্য অনেক খাদ্যের উপর চাপ কমাতে পারে বিভিন্ন ফলের তৈরি আচার। প্রচলিত আছে যে, আচার খাবার গ্রহণের রুচি বাড়ায়। জারিফের মা আমের যে আচার তৈরি করেছেন দেশে ও বিদেশে তার প্রচুর চাহিদা রয়েছে। তাই যদি বাণিজ্যিক ভিত্তিতে ফলের আচার বানিয়ে বাজারজাত ও রপ্তানি করা যায়, তবে আর্থিকভাবে লাভবান হওয়ার সুযোগ থাকে । আলোচনার প্রেক্ষিতে বলা যায়, জারিফদের বাগানের আমগুলো সংরক্ষণে তার মায়ের নেওয়া পদক্ষেপ যথার্থ ও বাস্তবসম্মত ছিল ।"
        }
      ]
    },
    {
      "number": "7",
      "uddipok": "‘ক' একজন কৃষক। পূর্বের তুলনায় ফসলের উৎপাদন অধিক হওয়ায় তিনি খুব খুশি। যথাসময়ে স্বল্প সুদে ঋণ পাওয়ায় তিনি স্থানীয় কৃষি ব্যাংকের ম্যানেজারকে ধন্যবাদ দেন। ম্যানেজার সাহেব 'ক' কে বলেন, অধিক ফসল উৎপাদনের পেছনে সরকারের ভূমিকাই মুখ্য। প্রান্তিক কৃষকদের কথা ভেবে সরকার ঋণের সুদের হার কমিয়েছে। বিগত দশকে সরকার দেশে ২৪টি শস্যখামার স্থাপন করেছে। ২০১৪-১৫ অর্থবছরে অপেক্ষাকৃত সুলভমূল্যে বিক্রীত সারের পরিমাণ ছিল ৪৭.৯১ লক্ষ মেট্রিক টন। কৃষি বিভাগ কর্তৃক চারা উৎপাদনেও বেশ সাফল্য ছিল। বর্তমানে সরকার ৬০ লক্ষ হেক্টর জমি সেচের আওতায় এনেছে। তথাপি-কৃষকের মনে উৎপাদন ব্যয় ও ন্যায্য দাম নিয়ে শঙ্কা রয়েছে।",
      "tag": "RB, CTG.B, SB, BB 19,DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "কৃষি ঋণের অপ্রাতিষ্ঠানিক উৎস কী কী?",
          "explanation": "কৃষি ঋণের অপ্রাতিষ্ঠানিক উৎসসমূহ হচ্ছে ১, আত্মীয়-স্বজন ও বন্ধু-বান্ধব ২. গ্রাম্য মহাজন ৩. গ্রাম্য ব্যবসায়ী ও দোকানদার ৪. ফড়িয়া ও বেপারি ৫. গ্রামের বিত্তশালী ব্যক্তি প্রভৃতি।"
        },
        {
          "label": "খ",
          "question": "কৃষিভিত্তিক শিল্প স্থাপনকে অগ্রাধিকার দেওয়া জরুরি কেন?",
          "explanation": "কাঁচামালের সহজলভ্যতার কথা বিবেচনা করে কৃষিভিত্তিক শিল্প স্থাপনকে অগ্রাধিকার দেওয়া উচিত। দেশের অর্থনীতিকে এগিয়ে নেওয়ার জন্য কৃষির উন্নয়নের পাশাপাশি নতুন নতুন শিল্পের প্রসার জরুরি। এক্ষেত্রে কৃষিভিত্তিক শিল্প স্থাপনকে অগ্রাধিকার দেওয়া উচিত। কেননা অন্যান্য শিল্পের জন্য সাধারণত যেসব কাঁচামাল প্রয়োজন হয় তা বাংলাদেশে অনুপস্থিত বা অপ্রতুল। ঐসব কাঁচামাল আমদানির জন্য প্রচুর বৈদেশিক মুদ্রার প্রয়োজন হয়। এছাড়া কাঁচামাল আমদানির ফলে শিল্পপণ্যের উৎপাদন খরচও বেড়ে যায়। পক্ষান্তরে, বাংলাদেশে প্রচুর কৃষিজাত পণ্য উৎপন্ন হওয়ায় অনেক শিল্পের কাঁচামাল অভ্যন্তরীণভাবেই যোগান দেয়া সম্ভব হয়। এতে করে একদিকে যেমন কৃষকেরা উপকৃত হয়, অন্যদিকে শিল্পক্ষেত্রে উৎপাদনের খরচও হ্রাস পায়।"
        },
        {
          "label": "গ",
          "question": "উদ্দীপক থেকে কৃষি উন্নয়নে সরকারের গৃহীত কর্মসূচিসমূহ চিহ্নিত করো।",
          "explanation": "উদ্দীপকে কৃষি উন্নয়নে সরকারের গৃহীত কর্মসূচিসমূহ ইতিবাচক ভূমিকা পালন করবে। বাংলাদেশ কৃষিপ্রধান দেশ হলেও এর কৃষিব্যবস্থা এখনও অনুন্নত ও এতে উৎপাদনশীলতা নিম্ন। তবে কৃষি খাতের গুরুত্ব বিবেচনা করে সরকার সাম্প্রতিককালে এর উন্নয়নের জন্য বিভিন্ন কর্মসূচি গ্রহণ করেছে। এক্ষেত্রে কৃষিঋণ এবং কৃষি উপকরণ বিতরণের ব্যবস্থা বিশেষভাবে উল্লেখযোগ্য। কৃষি উৎপাদনে বিনিয়োগের স্বল্পতা দূর করতে সরকার ইতিমধ্যেই কৃষি ব্যাংক, রাজশাহী কৃষি উন্নয়ন ব্যাংক ইত্যাদি প্রতিষ্ঠা করেছে। উদ্দীপকে সরকার কৃষি উৎপাদন বাড়াতে প্রয়োজনীয় উপকরণের সরবরাহ নিশ্চিত করেছে। এ লক্ষ্যে সরকার বিভিন্ন কৃষি উপকরণে ভর্তুকি প্রদান করে। বি.এ.ডি.সি সারা দেশে ২৪টি দানা শস্য, ২টি পাটবীজ, ২টি আলুবীজ, ৩টি ডাল ও তেলবীজ, ২টি সবজি বীজ উৎপাদন খামার পরিচালনা করছে। এর ফলে উন্নত বীজের চাহিদা পূরণ হচ্ছে। সরকার বর্তমানে ৬০ লক্ষ হেক্টর জমি সেচের আওতায় এনেছে। উপরের আলোচনা থেকে বলা যায়, কৃষি উন্নয়নে সরকারের গৃহীত কর্মসূচি দেশের কৃষি উন্নয়নে বিশেষ ভূমিকা পালন করছে।"
        },
        {
          "label": "ঘ",
          "question": "বাংলাদেশের কৃষি উন্নয়নে উল্লিখিত কর্মসূচিসমূহ যথেষ্ট কিনা? মতামত দাও।",
          "explanation": "বাংলাদেশের কৃষি উন্নয়নের সরকার নানাবিধ পদক্ষেপ গ্রহণ করলেও তা যথেষ্ট নয় বলে আমি মনে করি। | বাংলাদেশের অর্থনীতি কৃষিনির্ভর হলেও GDP-তে এ খাতের অবদান। দিন দিন হ্রাস পাচ্ছে। তাই কৃষি উন্নয়নের লক্ষ্যে বর্তমান সরকার বিভিন্ন কর্মসূচি গ্রহণ ও বাস্তবায়ন করছে। যেমন- কৃষিঋণ ও উপকরণ বিতরণ, | সহজলভ্যকরণ ভতুর্কি প্রদান, সেচ সম্প্রসারণ, শস্য খামার ও হিমাগা স্থাপন ইত্যাদি। এ সব পদক্ষেপের ফলে দেশে কৃষি উৎপাদন বৃদ্ধি পাচ্ছে। তথাপি অনুন্নত যোগাযোগ ব্যবস্থা ও মধ্যসত্বভোগীদের দৌরাত্মের কারণে কৃষকরা ন্যায্য মূল্য হতে বঞ্চিত হচ্ছে। উদ্দীপকে 'ক' কৃষক কৃষিঋণে সুদের হার কম এবং প্রাপ্তি সহজলভ্য হওয়ায় কৃষিঋণ গ্রহণ করে তার উৎপাদন বৃদ্ধি করতে পেরেছে। ‘প্রান্তিক কৃষকদের কথা ভেবেই সরকার কৃষিঋণে সুদের হার কমিয়েছে। বিগত দশকে সরকার ২৪টি শস্যখামার স্থাপন করেছে। যার মাধ্যমে উন্নত বীজের যোগান দেওয়া সম্ভব হচ্ছে। কৃষি উৎপাদন বৃদ্ধির লক্ষ্যে সুলভমূল্যে কৃষকদের নিকট সার বিক্রয় করেছে। কৃষিক্ষেত্রে চারা উৎপাদন সাফল্য ছিল অত্যন্ত গুরুত্বপূর্ণ। সেচব্যবস্থা সম্প্রসারণের লক্ষ্যে বর্তমানে সরকার ৬০ লক্ষ হেক্টর জমি সেচের আওতায় এনেছে। এতে উৎপাদন বৃদ্ধি পেলেও কৃষকের মনে ন্যায্য মূল্য না পাওয়া ও উৎপাদন ব্যয় বৃদ্ধির আশঙ্কা রয়েছে। কৃষি উন্নয়নের জন্য উল্লিখিত পদক্ষেপগুলো প্রশংসনীয় হলেও তা পর্যাপ্ত নয়। কেননা উৎপাদিত কৃষি পণ্যের যদি ন্যায্য মূল্য না পান ও উৎপাদন ব্যয় বেশি হয় তাহলে কৃষক ক্ষতিগ্রস্ত হবেন। এতে কৃষকেরা কৃষি কাজে নিরুৎসাহিত হবেন, যা কৃষি উন্নয়নেরই অন্তরায়। তাই কৃষি উৎপাদন বৃদ্ধির সাথে সাথে যোগাযোগ ও বিপণন ব্যবস্থার উন্নয়নের মাধ্যমে ন্যায্য মূল্য প্রাপ্তি নিশ্চিত করতে হবে। এ জন্যই কৃষি উন্নয়নে উদ্দীপকে উল্লিখিত কর্মসূচিগুলো গুরুত্বপূর্ণ হলেও তা যথেষ্ট নয় বলে আমি মনে করি।"
        }
      ]
    },
    {
      "number": "8",
      "uddipok": "বাংলাদেশে বর্তমানে প্রায় প্রতিটি জেলায় কম বেশি কুলের চাষ হয়। এতে প্রচুর পরিমাণে খনিজ এবং ভিটামিন এ ও সি আছে। কৃষি প্রযুক্তির মাধ্যমে দেশি টক জাতীয় কুলের গাছ থেকে অতি সহজেই ভালো জাতের কুল পাওয়া যায়। বর্তমানে অনেকেই বাণিজ্যিকভাবে কুল চাষ করে লাভবান হচ্ছে এবং দেশের অর্থনীতিতে গুরুত্বপূর্ণ অবদান রাখছে।",
      "tag": "DB, CB, Ctg.B, SB, JB : 23,DB, RB, CB, CTG.B, SB, BB : 17",
      "sub_questions": [
        {
          "label": "ক",
          "question": "সেরিকালচার কী?",
          "explanation": "রেশম সুতা উৎপাদনের লক্ষ্যে রেশম পোকা প্রতিপালনকে বলে রেশম চাষ বা সেরিকালচার।"
        },
        {
          "label": "খ",
          "question": "পানি নিকাশ কেন করা হয়? ব্যাখ্যা করো।",
          "explanation": "প্রয়োজনের অতিরিক্ত পানি জমি থেকে কৃত্রিম ও প্রাকৃতিক উপায়ে অপসারণ করাকে পানি নিকাশ বলে। জমিতে অতিরিক্ত পানি জমে থাকলে গাছের গোড়া ও শিকড় পচে যায়, বৃদ্ধি ব্যাহত হয় ও মাটির গুণাগুণ নষ্ট হয়। অনেক সময় মাটিতে বিষাক্ততা দেখা দেয়, গাছ মারা যায়। পানি নিকাশ করলে গাছের মূলের বৃদ্ধি ত্বরান্বিত হয়ে পুষ্টি শোষণ বাড়ে। ফলে ফসলের উৎপাদন ক্ষমতা বাড়ে। নিকাশের ফলে মাটি ভৌত ও রাসায়নিক গুণাগুণ ফিরে পায়। জমির লবণাক্ততা ও সারের অপচয় দূর হয় এবং রোগের বিস্তার কমে। তাই ফসলের জমিতে পানি নিকাশ করা হয়।"
        },
        {
          "label": "গ",
          "question": "উদ্দীপকে উল্লিখিত ফলটির ছাঁটাইকরণের পদ্ধতি ব্যাখ্যা করো।",
          "explanation": "উদ্দীপকে উল্লিখিত ফলসটি হলো কুল। কুলের ছাঁটাইকরণ পদ্ধতি ব্যাখ্যা করা হলো- কুলগাছে সাধারণত নতুন গজানো চলতি বছরের প্রশাখায় ফল ধরে। তাই কুলগাছের বৃদ্ধি ও পরিমিত ফল ধারণের জন্য অঙ্গ ছাঁটাই একটি অতীব জরুরি ও অত্যাবশ্যক কাজ। কুল বাগানের অঙ্গজ ছাঁটাই এর ক্ষেত্রে বিভিন্ন ধরনের কাজ করতে হবে। মার্চের শেষের দিকে ৪-৫ ফুট উচ্চতায় মূল কাণ্ড রেখে বাকি ডাল কেটে দিতে হবে এবং কাটা অংশে আলকাতরার প্রলেপ দিতে হবে। এরপর কর্তিত গাছে প্রচুর পরিমাণ কুশি বের হলে মাটি থেকে ২-৩ ফুট উচ্চতা পর্যন্ত নতুন কুশি কেটে দিতে হবে। এতে করে কুল গাছের উপরের অংশ ছাতার মতো আকার ধারণ করে ও ঝাঁকড়া হয়। কিন্তু ফলবান গাছের বেলায় প্রতি বছর মৌসুমি ফল সংগ্রহের পর ফল ধারণকারী ডালসমূহ গোড়ার দিকে ৪০- ৫০ সেমি রেখে কেটে দিতে হবে। কুল বাগানের আশপাশে যেন কোনো জংলি কুল না থাকে সেদিকেও খেয়াল রাখতে হবে। এতে করে পাউডারি মিলডিউ রোগ ও মাছি পোকার উপদ্রব কম হয়। উপর্যুক্ত পদ্ধতির মাধ্যমে কুল বাগানের অঙ্গ ছাঁটাই করে লাভবান হওয়া সম্ভব।"
        },
        {
          "label": "ঘ",
          "question": "উদ্দীপকে বর্ণিত শেষ উক্তিটির যথার্থতা বিশ্লেষণ করো।",
          "explanation": "উদ্দীপকে উল্লিখিত শেষ উক্তিটি হলো- বর্তমানে বাণিজ্যিকভাবে কুল চাষ করে অনেকে লাভবান হচ্ছে এবং দেশের অর্থনীতিতে গুরুত্বপূর্ণ অবদান রাখছে। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, বাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও বুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহূত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে কুল চাষ কার্যক্রম গুরুত্বপূর্ণ ভূমিকা রাখে।"
        }
      ]
    }
  ]
}