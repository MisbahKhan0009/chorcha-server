{
  "title": "ঝালকাঠি সরকারি কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "বরিশাল এর একটি স্বনামধন্য কলেজের কৃষিশিক্ষক জনাব আজাদ সাহেব বাংলাদেশের কৃষিক্ষেত্র নিয়ে ক্লাসে আলোচনা করছিলেন। 'তিনিতার আলোচনায় কৃষিপ্রধান বাংলাদেশের প্রধান প্রধান মাঠ ও উদ্যানফসলের চাষকৃত জমির পরিমাণ, শ্রেণিবিভাগ ও মোট উৎপাদন পরিস্থিতির ব্যাখ্যা করেন। ফসলের পাশাপাশি মৎস্য, প্রাণিসম্পদ ও বনায়ন নিয়ে তিনি আলোচনা করেন।",
      "tag": "JGC 25",
      "sub_questions": [
        {
          "label": "ক",
          "question": "শিল্প বা বাণিজ্যিক ফুসল কী?",
          "explanation": "কলকারখানার কাঁচামাল যোগানের জন্য যে সকল ফসল উৎপাদন করা হয় তাই হলো শিল্প বা বাণিজ্যিক ফসল।"
        },
        {
          "label": "খ",
          "question": "উদ্যান ফসলের বৈশিষ্ট্য ব্যাখ্যা করো।",
          "explanation": "যেসকল ফসল স্বল্প পরিসরে নিবিড় পরিচর্যার মাধ্যমে চাষ করা হয় এবং প্রক্রিয়াজাত করা ছাড়াই খাওয়া যায় সেগুলোকে উদ্যান ফসল বলে। উদ্যান ফসলের বৈশিষ্ট্য হলো- ১. সাধারণত প্রতিটি গাছের পৃথক পৃথকভাবে পরিচর্যা করা হয়। ২. ফসলে নিবিড় যত্নের প্রয়োজন হয়। ৩. উদ্যান ফসলের জন্য অনেক ক্ষেত্রে বেড়া/ ঘেরা দিতে হয়। কোনো কোনো ক্ষেত্রে প্রতিটি গাছে খুঁটি দিতে হয়। ৪. রোপণকালে আলাদা আলাদা গর্ত করতে হয়। ৫. সব ফসল একসাথে পরিপক্ক হয় না, তাই ধাপে ধাপে সংগ্রহ করতে হয়।"
        },
        {
          "label": "গ",
          "question": "কৃষিশিক্ষকের মতানুসারে উদ্যান ফসলের শ্রেণিবিভাগ আলোচনা করো।",
          "explanation": "উদ্দীপকে কৃষিশিক্ষক ক্লাসে কৃষিক্ষেত্র নিয়ে আলোচনা করেন। এছাড়াও মাঠ ও উদ্যান ফসলের চাষকৃত জমির পরিমাণ, শ্রেণিবিভাগ ও উৎপাদন পরিস্থিতিরও ব্যাখ্যা করেন। নিচে শিক্ষকের মতানুসারে উদ্যান ফসলের শ্রেণিবিভাগ বর্ণনা করা হলো- ১. ফুল জাতীয় ফসল: সাধারণত মৌসুমি বা সারা বছর ফুল উৎপাদনক্ষম গাছপালাকে ফুল জাতীয় ফসল বলা হয়। যেমন-গাঁদা, গোলাপ, জুঁই, বেলি, চন্দ্রমল্লিকা ইত্যাদি। ২. ফল জাতীয় ফসল: ফল উৎপাদনের উদ্দেশ্যে যে বাগান সৃজন করা হয় তাকে ফল জাতীয় ফসল বলা হয়। যেমন- আম, কাঁঠাল, লিচু, জাম, সফেদা ইত্যাদি। ৩. সবজি জাতীয় ফসল: শাকসবজির জন্য উৎপাদিত গাছপালাকে সবজি জাতীয় ফসল বলা হয়। যেমন- ফুলকপি, বাঁধাকপি, টমেটো, বেগুন, ঢেঁড়স, লাউ, কুমড়া, ঝিঙা, পটল ইত্যাদি। ৪. মশলা জাতীয় ফসল: খাদ্যদ্রব্যকে সুস্বাদু ও সুগন্ধিময় করার জন্য যেসব ফসল ব্যবহার করা হয় সেগুলো হলো মশলা ফসল।"
        },
        {
          "label": "ঘ",
          "question": "বাংলাদেশের কৃষির ক্ষেত্রগুলো মানুষের মৌলিক চাহিদা পূরণেকীভাবে অবদান রাখছে, কৃষিশিক্ষকের দৃষ্টিভঙ্গির আলোকে বিশ্লেষণ করো।",
          "explanation": "উদ্দীপকের কৃষিশিক্ষক ক্লাসরুমে কৃষির ক্ষেত্রগুলো নিয়ে আলোচনা করেন। মাঠ ফসল, উদ্যান ফসল, গবাদিপশু, পোল্ট্রি, মৎস্য, সামাজিক বনায়ন এগুলো কৃষিক্ষেত্রের অন্তর্ভুক্ত যেগুলো আমাদের মৌলিক চাহিদা পূরণে অবদান রাখে। মৌলিক চাহিদা পূরণে উক্ত খাতের অবদান নিচে মূল্যায়ন করা হলো- i. খাদ্যের সিংহভাগ যেমন- চাল, ডাল, গম ইত্যাদি মাঠ ফসল হতে পাওয়া যায়। বাংলাদেশে উৎপাদিত দানা জাতীয় ফসলের ৭৫%, ১০% ও ৯% আসে যথাক্রমে ধান, গম ও ভুট্টা থেকে। তাই প্রয়োজনীয় খাদ্যের জন্য এদেশের জনগণ কৃষির উপর প্রত্যক্ষ ও পরোক্ষভাবে নির্ভরশীল।' ii. বস্ত্র তৈরির প্রধান কাঁচামাল পাট, তুলা, রেশম, তিসির আঁশ ইত্যাদি কৃষি হতে আসে। iii. এদেশের গ্রামাঞ্চলের বেশির ভাগ ঘরই কাঁচা। গৃহ নির্মাণে ব্যবহৃত বাঁশ, খড়, শন, গোলপাতা ইত্যাদি কৃষিজ পণ্য হতে আসে। আসবাব তৈরির উপকরণ আসে বন থেকে। iv. রোগের চিকিৎসায় ব্যবহৃত হোমিওপ্যাথিক, ইউনানী ও আয়ুর্বেদিক ওষুধ তৈরির কাঁচামাল কৃষি হতে আসে। যেমন- সিনকোনা গাছ থেকে কুইনাইন এবং সর্পগন্ধা গাছ থেকে উচ্চ রক্তচাপের ঔষধ তৈরি করা হয়। V. শিক্ষার উপকরণ যেমন- কাগজ, পেন্সিল আসে বাঁশ, আখের ছোবড়া ও ধানের খড় হতে। অধিকাংশ কাগজকল বনজ দ্রব্যের উপর ভিত্তি করে করে গড়ে উঠেছে। উপরিউক্ত বর্ণনা অনুযায়ী বলা যায়, মৌলিক চাহিদা পূরণে কৃষিক্ষেত্র গুরুত্বপূর্ণ অবদান রাখে।"
        }
      ]
    },
    {
      "number": "2",
      "uddipok": "",
      "tag": "JGC 25",
      "sub_questions": [
        {
          "label": "ক",
          "question": "pH কী?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমই হলো pH।"
        },
        {
          "label": "খ",
          "question": "মাটিতে অম্লত্ব সৃষ্টির দুটি কারণ উল্লেখ করো।",
          "explanation": "মাটিতে অম্লত্ব সৃষ্টির দুটি কারণ হলো- i. মাটিতে অম্ল, উৎপাদনকারী অ্যামোনিয়া সমৃদ্ধ সার যেমন-অ্যামোনিয়াম নাইট্রেট, অ্যামোনিয়াম সালফেট ইত্যাদি অধিক মাত্রায় বহুদিন যাবৎ ব্যবহার করলে মাটির অম্লত্ব সৃষ্টি হয়। ii. শিল্প প্রধান এলাকার 'বায়ুতে CO 2 , SO 2 , NO ইত্যাদি অম্লীয় যৌগ ভাসমান অবস্থায় থাকে যেগুলো বৃষ্টির পানির সাথে দ্রবীভূত হয়ে যথাক্রমে H₂CO₃, H₂SO₄ ও HNO 3 উৎপন্ন করে এবং মাটির সাথে মিশে অম্ল মাটি সৃষ্টি করে।"
        },
        {
          "label": "গ",
          "question": "বিভিন্ন বৈশিষ্ট্যের ওপর ভিত্তি করে নমুনা-১ ও নমুনা-৩ এর মধ্যে তুলনা বিশ্লেষণ করো।",
          "explanation": "উদ্দীপকে উল্লিখিত নমুনা-১ ও নমুনা-৩ দ্বারা যথাক্রমে অম্লীয় মাটি ও ক্ষারীয় মাটিকে বোঝানো হয়েছে। বিভিন্ন বৈশিষ্ট্যের ওপর ভিত্তি করে অম্লীয় মাটি ও ক্ষারীয় মাটির মধ্যে নিচে তুলনা বিশ্লেষণ করা হলো- - pH-এর মান ৭.০-এর কম হলে মাটি অল্প হয়, কিন্তু pH-এর মান ৭.০-এর বেশি হলে মাটি ক্ষারীয় হয়। - মৃত্তিকা দ্রবণে হাইড্রোজেন আয়নের ঘনত্ব যত বেশি হবে মাটিতে অম্লত্বের পরিমাণ তত বৃদ্ধি পাবে। অন্যদিকে মৃত্তিকা দ্রবণে হাইড্রোক্সিল আয়নের ঘনত্ব যত বেশি হবে মাটিতে ক্ষারত্বের সৃষ্টি তত বৃদ্ধি পাবে। -অম্লীয় মাটি নীল লিটমাসকে লাল করে অন্যদিকে ক্ষারীয় মাটি লাল লিটমাসকে নীল করে। - অম্ল মাটিতে ক্ষারীয় উপাদান ক্যালসিয়াম, ম্যাগনেসিয়াম, পটাসিয়াম ইত্যাদির ঘাটতি দেখা যায়। অন্যদিকে ক্ষারীয় মাটিতে অম্লীয় উপাদান তামা, বোরন, দস্তা ইত্যাদির ঘাটতি দেখা যায়। - অম্ল মাটিতে সাধারণত চা, কফি, আনারস, লেবুজাতীয় ফল ভালো জন্মে। আবার, ক্ষারীয় মাটিতে সাধারণত খেজুর, তাল, নারিকেল, আখ, ডালজাতীয় শস্য ভালো জন্মে।"
        },
        {
          "label": "ঘ",
          "question": "উপরিউক্ত কোন নমুনা সব ধরনের ফসল চাষের জন্য উত্তম ব্যাখ্যা করো।",
          "explanation": "উদ্দীপকের নমুনা-১, নমুনা-২ ও নমুনা-৩ এ যথাক্রমে অম্লীয় মাটি, নিরপেক্ষ মাটি ও ক্ষারীয় মাটি দেখানো হয়েছে। বাংলাদেশের মৃত্তিকা সম্পদ উন্নয়ন ইনস্টিটিউট (SRDI)-এর তথ্য অনুযায়ী pH ৫.৫-৮.০ এর মাটিকে বলা হয় মৃদু অম্লীয় থেকে মৃদু ক্ষারীয় মাটি। প্রদত্ত এই সীমার মধ্যে নিরপেক্ষ মাটিও অন্তর্ভুক্ত। নিরপেক্ষ মাটির pH হলো ৭(± ০.২)। এই ধরনের মাটি সব ধরনের ফসল বা উদ্ভিদ এর জন্য উপযোগী। ফসল ফলানোর ক্ষেত্রে মাটির pH গুরুত্বপূর্ণ ভূমিকা রাখে। সব মাটিতে সব ফসল ভালো জন্মায় না। বিভিন্ন pH এর মাটিতে বিভিন্ন ফসল জন্মায়। তাই ফসল ফলানোর পূর্বে মাটির pH নির্ণয় করতে হয় এবং সে অনুযায়ী ফসল নির্বাচন করতে হয়। নিরপেক্ষ মাটির উর্বরতা ও উৎপাদনক্ষমতা বেশি থাকে। মাটির এই অম্লমানে মাটির খাদ্য অণুর ভারসাম্য বজায় থাকে বলে উদ্ভিদের জন্য প্রয়োজনীয় পুষ্টি উপাদান সহজলভ্য হয়। মাটির আয়ন বিনিময় ক্ষমতা বেশি থাকে। এ ধরনের মাটিতে উপকারী অণুজীবের পরিমাণ ও কার্যাবলি বেশি থাকে। সর্বোপরি ফসলের ফলন, উৎপাদন ও গুণগতমান বেশি হয়। মাটির pH ৭ এর যত নিচে নামে মাটির অম্লত্ব তত তীব্রতর হয়। এরকম মাটিতে অ্যালুমিনিয়াম, ম্যাঙ্গানিজ, আয়রন প্রভৃতি উপাদানের মাত্রা অতিরিক্ত হয়ে যায়, যা উদ্ভিদে বিষক্রিয়ার সৃষ্টি করে। এর পাশাপাশি বিনিময়যোগ্য ফসফরাস, ক্যালসিয়াম ও ম্যাগনেসিয়ামের মাত্রা কমে যায়। এই মাটিতে জৈব পদার্থের বিয়োজন হার এবং নাইট্রোজেন ও ফসফরাসের প্রাপ্যতা কম বলে বীজের অঙ্কুরোদগম ভালো হয় না। তাই সব ফসল চাষের জন্য অম্লীয় মাটি উপযোগী নয়। আবার মাটির pH ৮ এর উপরে গেলে তামা, দস্তা, বোরন প্রভৃতি উপাদানের অভাব দেখা দেয়। ক্ষারীয় মাটিতে লোহা ও ম্যাঙ্গানিজের দ্রবণীয়তা কম এবং বিনিময়যোগ্য সোডিয়ামের পরিমাণ অনেক বেশি থাকে, যা অনেক ফসলের জন্যে বিষাক্ততার সৃষ্টি করে। এসব মাটিতে অণুজীবের ক্রিয়া এবং জৈব পদার্থের বিগলন কম হয়। এছাড়া ক্যালসিয়াম ও ম্যাগনেসিয়ামের আধিক্য দেখা দেয়। তাই ক্ষারীয় মাটি ও সব রকম ফসল চাষের উপযোগী নয়। pH ৭(± ০.২) সীমায় মাটির অম্লত্ব ও ক্ষারত্ব মোটামুটি সব ধরনের ফসলের জন্যে গ্রহণযোগ্য হয়। কেননা এ অম্লমানের মাটিতে সব পুষ্টি উপাদান সহজলভ্য হওয়ায় উদ্ভিদ গ্রহণ করতে পারে। কোনো বিরূপ প্রতিক্রিয়ার সৃষ্টি হয় না। ফলে ফসলের বৃদ্ধিও অনেক ভালো হয়। তাই উপরে উল্লিখিত আলোচনা থেকে পরিষ্কারভাবে বোঝা যায় যে, নিরপেক্ষ মাটিতে অর্থাৎ নমুনা-২ এ সব ধরনের ফসল বৃদ্ধির জন্য উপযোগী।"
        }
      ]
    },
    {
      "number": "3",
      "uddipok": "রমিজের জমিতে কয়েক বছর যাবত ফসলের ফলন কম হচ্ছে। উক্ত সমস্যায় উপসহকারী কৃষি কর্মকর্তার পরামর্শে তিনি তার জমির মাটি মৃত্তিকা সম্পদ উন্নয়ন ইনস্টিটিউটে পরীক্ষা করান। পরীক্ষায় দেখা যায় তার জমির মাটির অম্লমান ৮। এ মাটিতে ক্ষার সৃষ্টির কারণ ও তার উন্নয়নে উক্ত প্রতিষ্ঠানের কর্মকর্তা রমিজ মিয়াকে প্রয়োজনীয় পরামর্শ দেন।",
      "tag": "JGC 25",
      "sub_questions": [
        {
          "label": "ক",
          "question": "এসিড বৃষ্টি কী? ত ১",
          "explanation": "যে বৃষ্টির পানির অল্পমান ৭ এর কম অর্থাৎ অম্লীয় প্রকৃতির তাই হলো এসিড বৃষ্টি।"
        },
        {
          "label": "খ",
          "question": "ক্ষার মাটির বৈশিষ্ট্য ব্যাখ্যা করো।",
          "explanation": "যে মাটির pH ৭.০ এর বেশি তাকে ক্ষারীয় মাটি বলে। ক্ষারীয় মাটির বৈশিষ্ট্য হলো- এ মাটিতে Ca, Mg, Na এর পরিমাণ বেশি থাকে। ii. Na এর প্রাচুর্যতায় মাটি বিষাক্ত হতে পারে এবং গাছের বৃদ্ধি ব্যাহত হয়। iii. কর্দমকণা, এঁটেল কণা ও জৈব পদার্থের পরিমাণ কম থাকে।"
        },
        {
          "label": "গ",
          "question": "রমিজের জমির মাটির অম্লমান ৮ হওয়ার কারণ কী হতে পারে। ব্যাখ্যা করো।",
          "explanation": "উদ্দীপকে বর্ণিত জমির মাটি পরীক্ষা করে দেখা গেছে মাটির অম্লমান ৮ অর্থাৎ মাটি ক্ষারীয় প্রকৃতির। নিচে মাটি ক্ষারীয় প্রকৃতির হওয়ার কারণ ব্যাখ্যা করা হলো一 ১. মাটিতে ক্ষারত্ব সৃষ্টির অন্যতম প্রাকৃতিক কারণ হলো ক্ষারীয় শিলা। এ শিলা থেকে সৃষ্ট মাটিতে চুনাপাথর, ডলোমাইট ইত্যাদি থাকে যা মাটিতে ক্ষারত্ব বৃদ্ধি করে। ২. শুষ্ক অঞ্চলে বৃষ্টিপাত কম হওয়ায় পানির সাথে ক্যালসিয়াম, ম্যাগনেসিয়ামের অপচয় কম হয়। এতে করে মাটির উপরিস্তরে এগুলো জমা হওয়ায় ক্ষারত্ব সৃষ্টি হয়। ৩. জমিতে লবণযুক্ত পানি দিয়ে সেচ দিলে ক্ষারত্ব বৃদ্ধি পায়। ৪. জমিতে বর্ষজীবী গুল্ম, বিরুৎ জাতীয় গাছপালার মূলে ক্ষারীয় উপাদান আটকে থেকে ক্ষারত্ব সৃষ্টি করে। ৫. সমুদ্র তীরবর্তী এলাকার জমি নিয়মিত লবণাক্ত পানি দ্বারা প্লাবিত হলে। ৬. মাটিতে/জমিতে শস্য পর্যায় না করলে কিংবা জমি দীর্ঘদিন পতিত রাখলে। ৭. মাটিতে অধিক পরিমাণে ক্যালসিয়াম, ম্যাগনেসিয়াম সমৃদ্ধ সার প্রয়োগ করলে। ৮. জমি নিয়মিত কর্ষণ না করলে।"
        },
        {
          "label": "ঘ",
          "question": "কৃষি কর্মকর্তার পরামর্শ অনুযায়ী কীভাবে রমিজ তার জমির মাটির গুণাগুণ উন্নয়ন করতে পারে। বিশ্লেষণ করো।",
          "explanation": "উদ্দীপকে রমিজের জমিতে ক্ষারত্ব সৃষ্টি হওয়ায় তারে ফসল চাষের অনুপযোগী হয়ে পড়েছে। ক্ষারত্ব নিরসনে উপসহকারী কৃষি কর্মকর্তা রমিজকে ক্ষারীয় মাটি সংশোধনের পরামর্শ দেন। ক্ষারীয় মাটি সংশোধনের জন্য প্রয়োজনীয় পদক্ষেপগুলো হলো- ১. ক্ষারীয় মৃত্তিকায় জিপসাম সার (CaSO 4 . 2H₂O) ব্যবহার করে মৃত্তিকার ক্ষারত্ব হ্রাস করা যায়। ২. মৃত্তিকায় সালফার বা গন্ধক ব্যবহার করে ক্ষারত্ব হ্রাস করা যায়। ৩. বিভিন্ন প্রকার জৈবসার যেমন- গোবর সার, সবুজ সার, খামারজাত সার, কম্পোস্ট সার, কেঁচো সার ব্যবহার করলে মৃত্তিকার ক্ষারত্ব হ্রাস পায়। ৪. মৃত্তিকায় জীবাণুসার ব্যবহার করে ক্ষারত্ব হ্রাস করা যায়। ৫. ক্ষারীয় মৃত্তিকাকে প্লাবিত করলে মৃত্তিকার লবণগুলো পানিতে দ্রবীভূত হয়। আর্দ্র দ্রবীভূত পদার্থসহ পানিকে নিষ্কাশনের মাধ্যমে ভূমি থেকে বের করে দেওয়া হয়। ফলে ক্ষারত্ব হ্রাস পায়। ৬. ক্ষারীয় মৃত্তিকার উপরিভাগে জাবড়া প্রয়োগ করে বাষ্পীভবন রোধ করে ক্ষারত্ব হ্রাস করা যায়। ৭. ক্ষারীয় মাটির উপরিভাগ ফেলে দিয়ে সেখানে সোডিয়াম মুক্ত মাটি প্রতিস্থাপন করে ক্ষারত্ব হ্রাস করা যায়। ৮. ক্ষার জাতীয় মাটিতে পর্যাপ্ত পরিমাণ চিনি কলের বর্জ্য দ্রব্য প্রয়োগ করে চাষাবাদ করতে পারলে মৃত্তিকার ক্ষারত্ব কমে যায়। অতএব, কৃষি কর্মকর্তার উপর্যুক্ত পরামর্শ অনুযায়ী রমিজের জমির অবস্থার উন্নতি করা সম্ভব।"
        }
      ]
    },
    {
      "number": "4",
      "uddipok": "ঝালকাঠি কলেজের কৃষিশিক্ষা বিষয়ের ছাত্ররা একবার শ্রেণি-শিক্ষকের সাথে রাজশাহী রেশম গবেষণা কেন্দ্রে শিক্ষা সফরে যায়। সফরে ছাত্ররা গবেষণা প্রতিষ্ঠানের দায়িত্বপ্রাপ্ত ব্যক্তির মাধ্যমে তুঁত গাছ চাষের পদ্ধতি সম্পর্কে জেনে নেয়। শ্রেণি শিক্ষক বলেন, ছাত্রদের এ ধরনের শিক্ষা সফর একটি বিচিত্র অভিজ্ঞতা।",
      "tag": "JGC 25",
      "sub_questions": [
        {
          "label": "ক",
          "question": "রেশম চাষ কাকে বলে?",
          "explanation": "যে পদ্ধতিতে রেশম সুতা উৎপাদনের জন্য ও রেশম পোকার খাদ্যের জন্য তুঁত গাছ চাষ এবং লার্ভা পালন করে তাদের সৃষ্ট গুটি থেকে সুতা আহরণ করা হয় তাকে রেশম চাষ বলে।"
        },
        {
          "label": "খ",
          "question": "রেশম চাষের জন্য পলু ঘর কীভাবে তৈরি করবে? ব্যাখ্যা করো।",
          "explanation": "রেশম পোকা বা পলু পালনের জন্য প্রথমত উন্নত মানের পলু ঘর নির্মাণ করতে হবে। পলু ঘরের অভ্যন্তরীণ আয়তন ৭ মি. × ৫ মি. হওয়া বাঞ্ছনীয়। পলু ঘরের দেয়াল মাটির হলে তাপমাত্রা নিয়ন্ত্রণ করা সহজ হবে। পলু পোকাকে মাছির আক্রমণ থেকে রক্ষা করার জন্য দরজা জানালায় তারজাল লাগাতে হবে। বায়ু চলাচল নিশ্চিত করার জন্য প্রয়োজন অনুযায়ী জানালার ব্যবস্থা রাখতে হবে। পলু ঘরকে জীবাণুমুক্ত করে নিতে হবে। জলাবদ্ধতায় যাতে মেঝে স্যাঁতস্যাঁতে না হয় এমন মুক্ত আলো বাতাসযুক্ত স্থানে পলুঘর নির্মাণ করা উচিত। এভাবে রেশম চাষের জন্য পলুঘর নির্মাণ করতে হবে।"
        },
        {
          "label": "গ",
          "question": "রেশম চাষের জন্য ঝালকাঠি কলেজের ছাত্ররা কীভাবে তুঁত গাছের চারা লাগাবে? ব্যাখ্যা করো।",
          "explanation": "ঝালকাঠি কলেজের ছাত্ররা তাদের শিক্ষা সফরে শিখেছিল যে কীভাবে বীজ, কাটিং (শাখা কলম), অঙ্গ ও কুঁড়ি সংযোজনের মাধ্যমে তুঁত গাছের বংশ বৃদ্ধি করা যায়। ছাত্ররা তুঁত গাছ বসতবাড়ি, সড়ক বাঁধের ধার, পুকুর পাড় ও পতিত জায়গায় লাগাতে পারে। সারিবদ্ধভাবে তুঁতের চারা রোপণের ক্ষেত্রে ছাত্ররা এক সারি থেকে অন্য সারির দূরত্ব রাখবে ২ মি.। ছাত্ররা চারা রোপণের পূর্বে অন্যান্য গাছের চারা রোপণের মতো গর্ত খনন করেছিল। প্রতি গর্তে গোবর ও রাসায়নিক সার প্রদান করে চারা রোপণ করেছিল। চারা লাগানোর ১০-১৫ দিনের মধ্যে গাছের পাতা বের হয়ে আসে। তুঁত গাছের পাতা বেশি বের হবার জন্য তারা পানি সরবরাহ করেছিল। বৃষ্টির অভাবে তারা গাছে পানি সেচ দিয়েছিল। তাছাড়া ছাত্ররা চারা লাগানোর এক বছর পর বর্ষার শেষে তুঁত গাছের ডালপালা ছাঁটাই করেছিল।"
        },
        {
          "label": "ঘ",
          "question": "ঝালকাঠি কলেজের শিক্ষার্থীদের শিক্ষা সফরে ছাত্রদের রেশম চাষের অভিজ্ঞতা বর্ণনা করো।",
          "explanation": "ঝালকাঠি কলেজের কৃষি শিক্ষা বিভাগের ছাত্র-ছাত্রীদের রাজশাহী রেশম গবেষণা প্রতিষ্ঠানের শিক্ষা সফরের অভিজ্ঞতা এক অনন্য দৃষ্টান্ত। এ যাবৎ ছাত্রছাত্রীরা কেবল পাঠ্যবইতেই রেশম চাষ বিষয়ে জানতে পেরেছে কিন্তু বাস্তবে কোনো দিন তারা তুঁত গাছ দেখেনি এবং এর রোপণ পদ্ধতি ও পরিচর্যা সম্বন্দ্বে জানে না। শিক্ষা সফরের মাধ্যমে তারা কীভাবে তুঁতগাছ লাগাতে হয়, তুঁতগাছের কত প্রকার জাত আছে, তুঁতের 'কোন ধরনের পাতা কীভাবে পোকাকে খাওয়াতে হয় ইত্যাদি বিষয় তারা হাতে কলমে শিখতে পারে। তাছাড়া রেশম পোকা কীভাবে ডিম পাড়ে, ডিম থেকে পলু কীভাবে বের হয়, পলু কত প্রকার, পলু ঘর তৈরি ও পালন পদ্ধতি ইত্যাদি সম্বন্ধে ছাত্ররা বাস্তব জ্ঞান লাভ করে। শিক্ষা সফরের ছাত্ররা পলু থেকে গুটি তৈরির প্রক্রিয়া ও গুটি চন্দ্রিকাতে স্থাপন পদ্ধতি শিখতে পারে। সব শেষে রেশম সুতা দ্বারা রেশমি কাপড় তৈরির পদ্ধতি ছাত্ররা এ প্রতিষ্ঠানের কারখানায় যেয়ে দেখতে পায়। উপর্যুক্ত আলোচনায় প্রেক্ষিতে বলা যায় যে, ঝালকাঠি কলেজের ছাত্রদের শিক্ষা সফরের অভিজ্ঞতা বাস্তবসম্মত এবং যুগোপযোগী।"
        }
      ]
    },
    {
      "number": "5",
      "uddipok": "দারিদ্র বিমোচন ও আত্মকর্মসংস্থানের লক্ষ্যে বেকার যুবক হাফিজ কৃষি শিক্ষকের পরামর্শে মাশরুম চাষের উপর প্রশিক্ষণ নিল। প্রশিক্ষণে মাশরুম উৎপাদন কৌশল শেখার পাশাপাশি ভালো মানের বীজ বা স্পন সংগ্রহ এবং উৎপাদনকালীন চাষঘরের পরিচর্যার বিষয়গুলো সম্পর্কে সে অবহিত হয়। সেখান থেকে প্রশিক্ষণ নিয়ে মাশরুম চাষ করে হাফিজ। লাভবান হয়েছে।",
      "tag": "JGC 25",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হচ্ছে এক প্রকার মৃতজীবী ছত্রাকের ফলন্ত অঙ্গ (এগুলো মূলত Basidiomycetes শ্রেণির অন্তর্গত ছত্রাক)।"
        },
        {
          "label": "খ",
          "question": "মাশরুমের বালাই ব্যবস্থাপনা ব্যাখ্যা করো।",
          "explanation": "মাশরুমে রোগবালাই খুব কম হয়। তবে মাশরুমের স্পন প্যাকেট যদি সম্পূর্ণরূপে জীবাণুমুক্ত না হয় তাহলে প্যাকেটে রোগব্যাধির সংক্রমণ হতে পারে। মাশরুম বালাই ব্যবস্থাপনা হিসেবে নিম্নলিখিত কাজগুলো করতে হবে- i. চাষঘরের মেঝেতে জীবাণুনাশক স্যাভলন পানি বা ২% ব্লিচিং পানি ব্যবহার করতে হবে। ii. চাষঘরের ব্যবহৃত জিনিসপত্র ফুটন্ত গরম পানিতে শোধন করতে হবে। iii. ব্যবহৃত জিনিসপত্র যেমন- বালতি, ছুরি, ট্রে, স্প্রে ইত্যাদি মাঝে মাঝে ২% ফরমালিন দ্রবণে ধুয়ে নিতে হবে। iv. চাষঘরে 'ফুটিং বডি' বা ফুল না থাকলে ঘরের বেড়ায় এ দ্রবণ স্প্রে করা যাবে।"
        },
        {
          "label": "গ",
          "question": "ভালো মানের মাশরুম বীজ সংগ্রহ করতে হাফিজকে কী কী বিষয় বিবচেনা করতে হবে ব্যাখ্যা করো।",
          "explanation": "হাফিজ মাশরুম উন্নয়ন কেন্দ্র থেকে ভালো মানের স্পন সংগ্রহ সম্পর্কে প্রশিক্ষণ গ্রহণ করে। উন্নত মাশরুম বীজ সংগ্রহের ক্ষেত্রে হাফিজের প্রধান বিবেচ্য বিষয় হলো বীজ সংগ্রহ করা। চাষ ঘর তৈরির পর বিশ্বস্ত প্রতিষ্ঠান থেকে মানসম্পন্ন স্পন-প্যাকেট সংগ্রহ করতে হবে। ভালো স্পনের বৈশিষ্ট্য হলো, প্যাকেটটি সুষমভাবে মাইলেসিয়াম হারা পূর্ণ হরে। প্যাকেটটির সব স্থানে মাইসেলিয়াম সুষমভাবে আছে কি-না তা জানতে হবে। স্পন-প্যাকেট বেশি পরিপক্ক হলে মাইসেলিয়ামের উপর সামান্য হলুদাভ অবস্থা দেখা দিতে পারে, সেটা বেশি ক্ষতিকর বিষয় নয়। তবে মাইসেলিয়াম পূর্ণ হওয়ার সাথে সাথে স্পন-প্যাকেট চাষের জন্যে উত্তম। বর্তমানে বাণিজ্যিকভাবে বিভিন্ন প্রতিষ্ঠান ৫০০ গ্রাম ওজনের স্পন-প্যাকেট উৎপাদন করে থাকে। বীজ কেনার ক্ষেত্রে দাম, ওজন এবং মান তিনটিই দেখা প্রয়োজন। স্পন-প্যাকেটেই মাশরুম বৃদ্ধির প্রয়োজনীয় খাবার দেওয়া থাকে এবং এ খাবারের পরিমাণের ওপর অনেকটা নির্ভর করে প্যাকেটটি থেকে কতদিন এবং কেমন ফসল পাওয়া যাবে। ভালো মানের স্পন প্যাকেট সংগ্রহের ক্ষেত্রে হাফিজকে উপরিউত্ত বিষয়গুলো বিবেচনা করতে হবে।"
        },
        {
          "label": "ঘ",
          "question": "মাশরুম চাষে আত্মর্কসংস্থানের ব্যবস্থা হয়-বিষয়টি বিশ্লেষণ করো।",
          "explanation": "বেকার সমস্যা ও দারিদ্রতার অভিশাপ হতে বাচতে হাফিজ মাশরুম চাষের ওপর প্রশিক্ষণ নিয়ে চাষ করে লাভবান হন। মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় বলে মহিলারা সহজেই অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। তাই বলা যায়, মাশরুমের গুণাগুণ, চাহিদা থাকার কারণে এটি চাষ অর্থনৈতিকভাবে লাভজনক এবং এটি চাষের মাধ্যমে হাফিজের মতো বেকার যুবকদের আত্মকর্মসংস্থানের সুযোগ করে দেয়।"
        }
      ]
    },
    {
      "number": "6",
      "uddipok": "পেয়ারা বাগানে যথেষ্ট ফুল ও ছোট ছোট পেয়ারা ধরেছিল। গাছের - শাখাপ্রশাখা, পাতা, বিটপ ও ফল রোগে আক্রান্ত হয়: বর্ধনশীল অগ্রভাগ ক্রমান্বয়ে শুকিয়ে গাঢ় বাদামি বা কালো বর্ণ ধারণ করে। আশানুরূপ ফলন না পাওয়ায় পেয়ারা চাষী অয়ন কৃষি কর্মকর্তার সাথে সাক্ষাৎ করেন। কৃষি কর্মকর্তা তাকে ফল ধরার পর প্রতি লিটার পানিতে ০.৫ মিলি টিল্ট ২৫০ ইসি ১৫ দিন পরপর ৩-৪-বার স্প্রে করার পরামর্শ দিলেন।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "BARI এর পূর্ণরূপ হলো Bangladesh Agricultural Research Institute."
        },
        {
          "label": "খ",
          "question": "",
          "explanation": "যেসব ফসল সাধারণত বন্যামুক্ত উঁচু এলাকায়, ছোট জমিতে বা বাগানে স্বল্প পরিসরে নিবিড় পরিচর্যার মাধ্যমে চাষ করা হয় এবং সাধারণত প্রক্রিয়াজাত করা ছাড়াই খাওয়া যায় সেগুলোকে উদ্যান ফসল বলে। উদ্যান ফসলের ব্যবহৃত অংশ ও ব্যবহার পদ্ধতির উপর ভিত্তি করে শাকসবজি, ফল, ফুল ও মশলা এ চার ভাগে করা যায়। উদ্যান ফসলে তুলনামূলকভাবে বেশি যত্নের প্রয়োজন হয়, ধাপে ধাপে পরিপক্ক হয় এবং ধাপে ধাপে সংগ্রহ করা হয়। যেমন- বেগুন, আম, ডালিয়া, পেঁয়াজ ইত্যাদি।"
        },
        {
          "label": "গ",
          "question": "",
          "explanation": "উদ্দীপকের বর্ণিত জনাব অয়নের পেয়ারা চাষে ব্যর্থতার কারণ হলো অ্যানথ্রাকনোজ রোগের সংক্রমণ। জনাব অয়নের পেয়ারা বাগানের গাছের শাখা প্রশাখা, পাতা, বিটপ ও ফল রোগে আক্রান্ত হয় ও বর্ধনশীল অগ্রভাগ ক্ৰমান্বয়ে শুকিয়ে গাঢ় বাদামী বা কাল বর্ণ ধারণ করে। উক্ত লক্ষণগুলো থেকে বোঝা যায়, অয়নের পেয়ারা বাগানে অ্যানথ্রাকনোজ রোগের সংক্রমণ হয়েছে। এছাড়া এ রোগে ফল শক্ত, ছোট ও বিকৃত আকারের হয়। কচি ডালে বাদামী দাগ পড়ে ও ডালগুলি মারা যায়। বাতাস ও বৃষ্টিপাতের মাধ্যমে এ রোগের বিস্তার ঘটে বলে খুব সহজেই এই রোগটি বাগানের অন্যান্য সুস্থ গাছে আক্রমণ করে। ফলে পুরো বাগানই অ্যানথ্রাকনেজে রোগে আক্রান্ত হয়। যা উদ্দীপকের জনাব অয়নের বাগানের ক্ষেত্রে দেখা যায়। যার ফলে অয়ন আশানুরূপ ফলন পান না এবং অর্থনৈতিকভাবে ক্ষতিগ্রস্ত হন।"
        },
        {
          "label": "ঘ",
          "question": "",
          "explanation": "কৃষি কর্মকর্তা জনাব অয়নকে তার জমিতে সঠিক রোগ ব্যবস্থাপনায় পরামর্শ দেন। উদ্দীপকের জনাব অয়নের পেয়ারার জমিতে অ্যানথ্রাকনোজ রোগের সংক্রমণ দেখা দিয়েছিল। যার কারণে তিনি তার আশানুরূপ ফলন পেতে ব্যর্থ হন। উক্ত রোগ প্রতিকারে কৃষিকর্মকর্তা তাকে গাছে ফল ধরার পর প্রতি লিটার পানিতে ০.৫মিলি টিল্ট ২৫০ টিসি ১৫ দিন পরপর ৩-৪ বার স্প্রে করার পরামর্শ দেন। অ্যানথ্রাকনোজ প্রতিরোধে কৃষিকর্মকর্তার পরামর্শটি যথার্থ ছিল। কেননা অ্যানথ্রাকনোজ প্রতিরোধে গাছে ফল ধরার পর টপসিন এম প্রতি লিটার পানিতে ২ গ্রাম অথবা প্রপিকন বা টিল্ট ২৫০ ইসি, প্রতি লিটার পানিতে ০.৫ মিলি হারে অথবা প্রাউড ১৫ ইসি ১ মিলি হারে মিশিয়ে ১৫ দিন অন্তর ৩-৪ বার ভালোভাবে স্প্রে করতে হবে। এছাড়াও এ রোগ প্রতিরোধে গাছের মরা ডালপালা ছাঁটাই করতে হবে। গাছের নিচে ঝরে পড়া পাতা ও ফল সংগ্রহ করে পুড়িয়ে ফেলতে হবে। উক্ত প্রতিরোধ ব্যবস্থা গ্রহণের মাধ্যমে পেয়ারার অ্যানপ্রকনোজ রোগ প্রতিরোধ করা যায় এবং ফলন বৃদ্ধি করা সম্ভব হয়। উপরের আলোচনা হতে বলা যায়, কৃষি কর্মকর্তার পরামর্শ জনাব অয়নের পেয়ারার ফলন বৃদ্ধির ক্ষেত্রে ভূমিকা পালন করবে। সুতরাং, কৃষি কর্মকর্তার পরামর্শের যৌক্তিকতা রয়েছে।"
        }
      ]
    },
    {
      "number": "7",
      "uddipok": "রহিম মিয়া তার বাড়ির পাশে ১ বিঘা জমিতে বারি পেয়ারা-১ চায করেন। পেয়ারা গাছে ৮-৯ মাস পর পাতা, হলুদ হয়ে আসে এবং পরে শুকিয়ে যায়। এরপর ডগা, শাখা ও ধীরে ধীরে সমস্ত গাছই ১০-১৫ দিনের মধ্যে নেতিয়ে পড়ে। পরবর্তীতে পেয়ারার ফলন বৃদ্ধির জন্য কৃষি কর্মকর্তার পরামর্শ নিলেন।",
      "tag": "JGC 25",
      "sub_questions": [
        {
          "label": "ক",
          "question": "মাঠ ফসল কী?",
          "explanation": "যেসব ফসল সাধারণত বিস্তীর্ণ মাঠে বেড়াবিহীন অবস্থায় 'সমষ্টিগতভাবে পরিচর্যার মাধ্যমে চাষ এবং প্রক্রিয়াজাত করে খাওয়া হয় সেগুলোই মাঠ ফসল ইলো।"
        },
        {
          "label": "খ",
          "question": "মাঠ ফসলের ৪টি বৈশিষ্ট্য লেখো।",
          "explanation": "মাঠ ফসলের ৪টি বৈশিষ্ট্য নিচে দেওয়া হলো- ১. মাঠ ফসল বৃহদায়তনের জমিতে চাষ এবং সমষ্টিগতভাবে যত্ন ও পরিচর্যা করা হয়। যেমন- ধান, গম, ভুট্টা, পাট ইত্যাদি। ২. মাঠ ফসল নিচু ও মাঝারি উঁচু জমিতে চাষ করা হয়। ৩. মাঠ ফসল একসাথে পরিপক্ক হয় এবং একসাথে সংগ্রহ করা হয়। ৪. মাঠ ফসলের তুলনামূলক কম যত্ন ও পরিচর্যার প্রয়োজন হয়।"
        },
        {
          "label": "গ",
          "question": "উদ্দীপকের বর্ণিত অবস্থায রহিম মিয়ার পেয়ারার ফলন কমার কারণসমূহ বর্ণনা করো।",
          "explanation": "জাউদ্দীপকের রহিম মিয়ার পেয়ারার গাছগুলোতে ঢলে পড়া রোগ দেখা দিয়েছিল। তাই রহিম মিয়ার পেয়ারার ফলন কমার কারণ হলো ঢলে পড়া রোগের সংক্রমণ। বর্ষাকালে ও গরমে পেয়ারার গাছের গোড়ায় পানি জমে গেলে ছত্রাকের আক্রমণে পেয়ারার গাছ নেতিয়ে পড়ে। ফলে পাতা হলুদ হয়ে আসে, পুরো গাছ বা শাখা-প্রশাখা আগা হতে শুকিয়ে যায়, পাতা ঝরে যায় এবং শেষ পর্যন্ত গাছ মারা যায়। রহিম মিয়ার পেয়ারা গাছগুলোতেও উক্ত রোগ দেখা দিয়েছে। উক্ত রোগের আক্রমণের ফলে পেয়ারার উৎপাদন কমে যায়। যেহেতু এই রোগে শেষ পর্যন্ত পেয়ারার গাছ মারা যায় সেহেতু রহিম মিয়ার মতো পেয়ারা চাষীরা তাদের কাঙ্ক্ষিত ফলন পান না এবং অর্থনৈতিকভাবে ক্ষতির সম্মুখীন হন। সুতরাং ঢলে পড়া বা নেতিয়ে পড়া রোগের কারণে রহিম মিয়ার পেয়ারার ফলন কম হয়েছিল।"
        },
        {
          "label": "ঘ",
          "question": "কৃষি কর্মকর্তা পেয়ারার ফলন বৃদ্ধির জন্য যে সকল পরামর্শ দিয়েছেন তার যৌক্তিকতা বিশ্লেষণ করো।",
          "explanation": "কৃষি কর্মকর্তা পেয়ারার ফলন বৃদ্ধির জন্য ঢলে পড়া রোগের দমন ব্যবস্থার পরামর্শ দিয়েছেন। উদ্দীপকের রহিম মিয়ার পেয়ারা গাছে ঢলে পড়া বা নেতিয়ে পড়া রোগ দেখা দিয়েছিল। এই রোগে পেয়ারার পাতা শুকিয়ে ঢলে পড়ে, ফলন কমে যায় এবং শেষ পর্যন্ত গাছ মারা যায়। তাই রহিম মিয়ার পেয়ারার ফলন বৃদ্ধির জন্য কৃষি কর্মকর্তা তাকে ঢলে পড়া রোগ দমন ব্যবস্থাপনা নিয়ে পরামর্শ দেন। এক্ষেত্রে প্রথমে তিনি বাগানের মাটিতে অম্লত্ব কমানোর জন্য মাটিতে চুন প্রয়োগ, ট্রাইকোডারমা ব্যবহার করার পরামর্শ দেন। এছাড়াও প্রাথমিক স্তরে তিনি ছত্রাকনাশক স্প্রে করার কথা বলেন। পরবর্তীতে গাছ প্রতি ২০০ গ্রাম ছাই, ১২ গ্রাম এমপি, সেপনিল ১০ ফোঁটা/ লিটার পানিতে বা টিল্ট ২ মিলি/ লিটার পানিতে একত্রে মিশিয়ে গাছের গোড়ার মাটিতে ঢেলে মিশিয়ে দেয়ার পরামর্শ দেন। উক্ত দমন ব্যবস্থা অনুসরণ করলে রহিম মিয়া তার পেয়ারার গাছে ঢলে পড়া রোগ প্রতিরোধ করতে পারবেন। পাশাপাশি পেয়ার ফলনও বৃদ্ধি পাবে। পরবর্তীতে রহিম মিয়া পেয়ারা বিক্রি করে আর্থিকভাবে লাভবান হবেন। উপরের আলোচনা হতে বলা যায় যে, কৃষি কর্মকতা পেয়ারার ফলন বৃদ্ধির জন্য যেসকল রোগ দমন ব্যবস্থামূলক পরামর্শ দিয়েছেন তার যৌক্তিকতা রয়েছে।"
        }
      ]
    },
    {
      "number": "8",
      "uddipok": "সঞ্জয় একজন প্রগতিশীল কৃষক। তিনি তার বাড়ির আঙিনায় একটি কুল' গাছে দুই জাতের কুল উৎপাদন করে। এলাকার কৃষক কামাল সঞ্জয়ের কাছে প্রশিক্ষণ নিয়ে তার গাছেও দুই জাতের কুল উৎপাদন সক্ষম হয়। এ বছর তার ৩ বিঘা জমিতে বিনা চাষে রসুন উৎপাদন করে। এতে তিনি গতবারের তুলনায় অধিক লাভবান হন।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "মালচিং হলো একটি কৃষি ব্যবস্থাপনা প্রযুক্তি যার মাধ্যমে বিভিন্নভাবে মাটির আর্দ্রতা সংরক্ষণ করা হয়।"
        },
        {
          "label": "খ",
          "question": "",
          "explanation": "কলম তৈরির মাধ্যমে গাছে অঙ্গজ প্রজনন সম্পাদন করা যায়। বংশগত গুণাগুণ অক্ষুণ্ণ রাখায় কলম বেশি ব্যবহৃত হয়। মাতৃ উদ্ভিদ থেকে নির্দিষ্ট সংখ্যক অংশ নিয়ে কলম চারা উৎপাদন করা হয়। কলমের চারায় ১ বছরের মধ্যে ফলন পাওয়া যায়। কিন্তু কলমের চারা মাতৃউদ্ভিদ থেকে অনেক ছোট হয় বলে এতে মাতৃউদ্ভিদের তুলনায় ফল কম ধরে এবং ঝরে পড়ে বেশি। তাই বলা হয়, কলমের গাছে ফল কম ধরে এবং ঝরে।"
        },
        {
          "label": "গ",
          "question": "",
          "explanation": "সঞ্জয় তার ৩বিঘা জমিতে বিনা চাষে রসুন উৎপাদন করেন। বিনা চাষে রসুন উৎপাদনের ক্ষেত্রে সঞ্জয় বন্যার পানি নেমে গেলে অক্টোবর মাসে জমি ভেজা থাকা অবস্থায়ই হেক্টর প্রতি ৫০০-৭০০ কেজি বীজ বা শল্ক কন্দ বপন করেন। তিনি স্থানীয় জাত ইতালি, আমনী ও আটশী জাতের রসুন চাষের জন্য নির্বাচন করেন। রসুন বপনের সময় সারি থেকে সারির দূরত্ব ১৫ সেমি ও প্রতি সারিতে বীজ থেকে বীজের দূরত্ব ১০ সেমি বজায় রাখেন। রসুন বীজ বপনের পর তিনি সব জমি খড় দিয়ে ঢেকে দেন।, বীজ বপনের পূর্বেই তিনি প্রতি হেক্টর জমিতে ১২৫ কেজি টিএসপি ও ১০০ কেজি জিপসাম জমিতে ছিটিয়ে দেন। চারা গজানোর ৩০ দিন পর তিনি হেক্টর প্রতি ১০০ কেজি ইউরিয়া ও ৫০ কেজি এমওপি সার দেন। ৬০ দিন পর তিনি পুনরায় একই পরিমাণ ইউরিয়া ও টিএসপি সার দেন। সার দেওয়ার সাথে সাথে হালকা সেচ দেন ও আগাছা দমনে দুইবার নিড়ানি দেন। রসুন সংগ্রহ করে সংরক্ষণের জন্য প্রস্তুত করেন। এভাবে সঞ্জয় বিনা চাষে রসুন চাষ করে হেক্টর প্রতি ৬-৭ টন ফসল পান এবং ধানের ক্ষতি পুষিয়ে নিতে সক্ষম হন।"
        },
        {
          "label": "ঘ",
          "question": "",
          "explanation": "উদ্দীপকের সঞ্জয় তালি চোখ কলম পদ্ধতিতে একই গাছে দুই জাতের কুল উৎপাদন করেন। পাতা ও ডালের সংযোগস্থলে যে কুঁড়ি থাকে সেটি মাপমতো কিছু ছালসহ উঠিয়ে নিয়ে অন্য নির্বাচিত গাছের সমান পরিমাণ ছাল কেটে ফেলে সেখানে কুঁড়িটি বসিয়ে দিতে হবে। তা থেকে যে নতুন গাছ পাওয়া যায় তাকে চোখ কলম বলে। চোখ কলমের মধ্যে তালি চোখ কলম উল্লেখযোগ্য। কুল ফসলের কলমের জন্য এ কলমটি উত্তম। ফাল্গুন-চৈত্র মাস অর্থাৎ বসন্তকালে কুল গাছে তালি চোখ কলম করা হয়। তালি চোখ কলম পদ্ধতি অনেকটা ছেঁড়া কাপড়ে তালি দেয়ার মতো। কুল গাছকে উন্নত কুলজাতে পরিবর্তন করতে অর্থাৎ একই গাছে দুই জাতের কুল উৎপাদনের জন্য প্রাথমিক স্তরে গাছের বয়স বুঝে ১.৫- ৩ মিটার কান্ড রেখে সমস্ত অংশ কেটে ফেলতে হবে। এরপর ৩-৪ সপ্তাহ পর নতুন ডাল গজিয়ে ৩০-৪০ সে.মি. লম্বা হলে সে ডাল থেকে ১- ১.৫ সে.মি. চওড়া ও ২-২.৫ সে.মি. লম্বা করে ছাল কেটে উঠিয়ে নিতে হবে। তারপর সেখানে একই মাপের কুঁড়িসহ অন্য আরেকটি জাতের গাছের ছাল ঠিকমতো লাগিয়ে দিয়ে সুতলি দিয়ে কুঁড়ির মুখটি খোলা রেখে বেঁধে কুঁড়ি সংযোজন করতে হয়। এর ৮-১৮ দিন পর কুঁড়িটি বড় হওয়া আরম্ভ করলে ২-৩ সে.মি. উপরে স্টক ডালটির আগা কেটে ফেলতে হবে। ডালটি থেকে পরবর্তীতে বড় গাছের সৃষ্টি হবে। উক্ত গাছে দুই বা একের অধিক প্রজাতির কুল উৎপাদিত হবে। এভাবে তালি চোখ কলম সম্পন্ন করার মাধ্যমে একই গাছে ৫/৭ জাতের বরই পাওয়া সম্ভব হয়। উপরের তালিচোখ কলম পদ্ধতিটি অনুসরণ করে, উদ্দীপকের সঞ্জয় একই গাছে দুই জাতের কুল উৎপাদনে সক্ষম হয়।"
        }
      ]
    }
  ]
}