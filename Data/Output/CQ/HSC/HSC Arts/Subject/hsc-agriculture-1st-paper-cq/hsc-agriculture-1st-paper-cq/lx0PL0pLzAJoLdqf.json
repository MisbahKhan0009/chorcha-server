{
  "title": "সিলেট কমার্স কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "জামান সাহেব আমন মৌসুমে ধান চাষ করে কম লাভবান হওয়ায় উপজেলা কৃষি অফিসারের নিকট যান। কৃষি অফিসার কৃষির বিভিন্ন ক্ষেত্র নিয়ে আলোচনা করেন। জমিতে পর্যাপ্ত পরিমাণে জৈব সার প্রয়োগ করে সবজি চাষ করতে বলেন। তিনি সময়মতো সেচ এবং বালাইনাশকও প্রয়োগ করতে বলেন। এতে উৎপাদন খরচ বাড়লেও জামান সাহেব পূর্বের তুলনায় বেশি লাভবান হন।",
      "tag": "SCC 25",
      "sub_questions": [
        {
          "label": "ক",
          "question": "BARI এর পূর্ণরূপ কী?",
          "explanation": "BARI এর পূর্ণরূপ হলো Bangladesh Agricultural Research Institute I"
        },
        {
          "label": "খ",
          "question": "অভিজ্ঞ কৃষককে স্থানীয় তথ্যভাণ্ডার বলা হয় কেন? ব্যাখ্যা। করো।",
          "explanation": "অভিজ্ঞ কৃষক একজন স্থানীয় নেতা এবং পরামর্শদাতা। তিনি স্বপ্রণোদিত হয়ে স্থানীয় কৃষি সম্প্রসারণ কর্মকর্তাদের সাথে যোগাযোগ ও নতুন নতুন কৃষি প্রযুক্তি সম্পর্কে খোঁজখবর রাখেন। এছাড়া তিনি গণমাধ্যম থেকেও অনেক তথ্য সংগ্রহ করেন। এভাবে তিনি নিজ কৃষিজ্ঞানের পরিধি বৃদ্ধি করে এলাকার অন্য কৃষকদের কৃষি সম্পর্কিত বিষয়ে পরামর্শ প্রদান করেন। তাই অভিজ্ঞ কৃষককে স্থানীয় তথ্যভাণ্ডার বলা হয়।"
        },
        {
          "label": "গ",
          "question": "উদ্দীপকে উল্লিখিত ফসলের ক্ষেত্রগুলোর মধ্যে তুলানামূলক আলোচনা করো।",
          "explanation": "উদ্দীপকের প্রথম ফসল ধান হলো মাঠ ফসল এবং দ্বিতীয় ফসল সবজি হলো উদ্যান ফসল। মাঠ ফসল বিস্তীর্ণ মাঠে, বিভিন্ন উচ্চতার জমিতে সমষ্টিগত পরিচর্যার মাধ্যমে চাষ করা হয়ে থাকে। অপরদিকে উদ্যান ফসল সাধারণত ছোট জমিতে বা বাগানে (বন্যামুক্ত উঁচু জমিতে) নিবিড় পরিচর্যার মাধ্যমে চাষ করা হয়। নিচে মাঠ ফসল ও উদ্যান ফসলের মধ্যে তুলনামূলক আলোচনা করা হলো: ১. মাঠ ফসল বড় আয়তনের জমিতে চাষ করা হয়। উদ্যান ফসল সাধারণত বাড়ির আশেপাশে বা ছোট জমিতে চাষ করা হয়। ২. মাঠ ফসল চাষের প্রয়োজনীয় জমি নিচু, মাঝারি নিচু ও মাঝারি উঁচু- হতে হয়। উদ্যান ফসলের জন্য জমি মাঝারি উঁচু থেকে উঁচু হতে হয়। ৩. মাঠ ফসলগুলো সাধারণত একবর্ষজীবী হয় (ব্যতিক্রম- চা)। উদ্যান ফসল এক, দ্বি বা বহুবর্ষজীবী হতে পারে। ৪. মাঠ ফসলগুলোর যত্ন সমষ্টিগতভাবে নেওয়া হয়। উদ্যান ফসলের যত্ন এককভাবে নিতে হয় (ব্যতিক্রম- শাক, মসলা ফসল)। ৫. মাঠ ফসলের জমিতে বেড়ার প্রয়োজন পড়ে না। উদ্যান ফসলের জমিতে বেড়া দেওয়ার প্রয়োজন পড়ে। ৬. মাঠ ফসলের বীজ ছিটিয়ে বা লাইনে রোপণ করা হয়। উদ্যান ফসলের বীজ লাইন বা গর্ত করে রোপণ করতে হয়। ৭. মাঠ ফসলগুলো সব একত্রে পরিপক্ক হয় ও সংগ্রহ করা হয় (ব্যতিক্রম- তুলা)। উদ্যান ফসল একসাথে পরিপক্ক হয়না, তাই ধাপে ধাপে সংগ্রহ করা হয়। (ব্যতিক্রম- আলু, পিয়াজ, মসলা ফসল) ৮. মাঠ ফসল সাধারণত প্রক্রিয়াজাত করে খাওয়া হয়। উদ্যান ফসল তাজা অবস্থায় খাওয়া হয়ে থাকে। ৯. মাঠ ফসলের উৎপাদন ঝুঁকি তুলনামূলকভাবে উদ্যান ফসলের থেকে বেশি। ১০. মাঠ ফসলের মূল্য মৌসুমের শুরুতে কম থাকে। উদ্যান ফসলের মূল্য মৌসুমের শুরুতেই বেশি থাকে। অর্থাৎ, মাঠ ও উদ্যান ফসলে উল্লিখিত বৈশিষ্ট্যগত পার্থক্য লক্ষ করা যায়।"
        },
        {
          "label": "ঘ",
          "question": "জামান সাহেবের লাভবান হওয়ার ক্ষেত্রে কৃষি কর্মকর্তার পরামর্শের যথার্থতা মূল্যায়ন করো।",
          "explanation": "জামান সাহেবকে কৃষি কর্মকর্তা সবজি চাষে লাভবান হওয়ার বিভিন্ন করণীয় বিষয় সম্পর্কে পরামর্শ দিয়েছিলেন। সবজি এক ধরনের উদ্যান ফসল। বাড়ির আশেপাশের খালি জায়গায় বেড়া দিয়ে তাতে সবজি চাষ করা যায়। তবে উদ্যান ফসল চাষে বিশেষ পরিচর্যার দরকার হয়। কৃষি কর্মকর্তার পরামর্শে জামান সাহেব জমিতে পর্যাপ্ত পরিমাণে জৈব সার প্রয়োগ করে সবজি চাষ করেন। জৈব সার ব্যবহার করলে রাসায়নিক সার, যেমন- ইউরিয়া জমিতে কম পরিমাণে প্রয়োগ করতে হয়। জৈব সার ব্যবহারে মাটির পানি ধারণ ও বায়ু চলাচল ক্ষমতা বেড়ে যায় এবং মাটিতে জৈব পদার্থের পরিমাণ বৃদ্ধি পায়। এছাড়াও মাটির বুনট উন্নত হয় এবং উর্বরতা বৃদ্ধি পায়। সবজি চাষে প্রচুর পরিমাণে পানির প্রয়োজন হয়। এ কারণে কৃষি কর্মকর্তার পরামর্শে জামান সাহেব তার সবজি ক্ষেতে সময়মতো পর্যাপ্ত সেচের ব্যবস্থা করেন। রোগবালাই থেকে সবজিকে রক্ষা করতে তিনি নিয়মিত বালাইনাশক ব্যবহার করেন। এতে করে জামান সাহেবের সবজির ফলন বেড়ে যায়। জৈব সার প্রয়োগ, যথাসময়ে সেচ প্রদান ও বালাইনাশক ব্যবহারের কারণে জামান সাহেবের উৎপাদন খরচ আগের চেয়ে বেড়ে যায়। কিন্তু ফলন বৃদ্ধি পাওয়ায় এবং সব সবজি এক সাথে পরিপক্ক না হওয়ায় তিনি বিভিন্ন সময়ে সংগ্রহ করে তা' বাজারে বিক্রি করেন। মৌসুমের শুরুতেই এর বেশ ভালো দাম তিনি পান। এভাবে তিনি সবজি চাষে লাভবান হন। সুতরাং জামান সাহেবকে দেওয়া কৃষি কর্মকর্তার পরামর্শ যথার্থ ছিল।"
        }
      ]
    },
    {
      "number": "2",
      "uddipok": "মিতুল শীতের ছুটিতে মামার বাড়ি বেড়াতে যায়। বিকালে সে তার মামার সাথে ফসলের জমি দেখতে বের হয়। সেখানে বসতবাড়ির আশেপাশে এবং মাঠে বিভিন্ন রকমের ফসল দেখে সে সহজেই মাঠ ফসল ও উদ্যান' ফসল চিনতে পারে। সেখানে বিভিন্ন রকম উদ্যান ফসলের চাষ দেখে সে মুগ্ধ হয়। তার মামা তাকে বলেন, \"উদ্যান ফসল চাষে ঝুঁকি কম এবং লাভ বেশি।\"",
      "tag": "SCC 25",
      "sub_questions": [
        {
          "label": "ক",
          "question": "কৃষিশিক্ষা কী?",
          "explanation": "কৃষিশিক্ষা হলো বিজ্ঞানের একটি শাখা যেখানে কৃষি (ফসল, বৃক্ষ, মাছ, হাঁস-মুরগি, গবাদিপশু), প্রাকৃতিক সম্পদ ও ভূমি ব্যবস্থাপনা বিষয়ক যাবতীয় তথ্য ও জ্ঞান দেওয়া হয়।"
        },
        {
          "label": "খ",
          "question": "আলু কেন উদ্যান ফসল-ব্যাখ্যা করো।",
          "explanation": "উদ্যান জাতীয় ফসল বাড়ির আশেপাশে বন্যামুক্ত উর্বর জমিতে বিশেষ যত্ন ও পরিচর্যার মাধ্যমে চাষ করা হয়। স্বল্প পরিসরে বাড়ির আশেপাশে চাষ করা গেলেও বাণিজ্যিক ভিত্তিতে মাঠেও আলু চাষ করা হয়। উদ্যান ফসল তাজা ও রসালো অবস্থায় ব্যবহার করা হয়। আলু সবজি হিসেবে খাওয়া হয়। আলু চাষের সময় ও পরিপক্ষের পর উত্তোলনের সময় বিশেষ যত্নের প্রয়োজন হয়, যা উদ্যান ফসলের বৈশিষ্ট্য। এসব কারণে আলুকে উদ্যান ফসল বলা হয়।"
        },
        {
          "label": "গ",
          "question": "উপরোক্ত উদ্দীপকে উল্লিখিত কৃষির ক্ষেত্র দুটির পার্থক্য ব্যাখ্যা করো।",
          "explanation": "উল্লিখিত কৃষির দুইটি ক্ষেত্র হলো- মাঠ ফসল ও উদ্যান ফসল। মাঠ ফসল বিস্তীর্ণ মাঠে, বিভিন্ন উচ্চতার জমিতে সমষ্টিগত পরিচর্যার মাধ্যমে চাষ করা হয়ে থাকে। অপরদিকে উদ্যান ফসল সাধারণত ছোট জমিতে বা বাগানে (বন্যামুক্ত উঁচু জমিতে) নিবিড় পরিচর্যার মাধ্যমে চাষ করা হয়। নিচে মাঠ ফসল ও উদ্যান ফসলের মধ্যে তুলনামূলক আলোচনা করা হলো: ১. মাঠ ফসল বড় আয়তনের জমিতে চাষ করা হয়। উদ্যান ফসল সাধারণত বাড়ির আশেপাশে বা ছোট জমিতে চাষ করা হয়। ২. মাঠ ফসল চাষের প্রয়োজনীয় জমি নিচু, মাঝারি নিচু ও মাঝারি উঁচু হতে হয়। উদ্যান ফসলের জন্য জমি মাঝারি উঁচু থেকে উঁচু হতে হয়। ৩. মাঠ ফসলগুলো সাধারণত একবর্ষজীবী হয় (ব্যতিক্রম- চা)। উদ্যান ফসল এক, দ্বি বা বহুবর্ষজীবী হতে পারে। ৪. মাঠ ফসলগুলোর যত্ন সমষ্টিগতভাবে নেওয়া হয়। উদ্যান ফসলের যত্ন এককভাবে নিতে হয় (ব্যতিক্রম- শাক, মসলা ফসল)। ৫. মাঠ ফসলের জমিতে বেড়ার প্রয়োজন পড়ে না। উদ্যান ফসলের জমিতে বেড়া দেওয়ার প্রয়োজন পড়ে। ৬. মাঠ ফসলের বীজ ছিটিয়ে বা লাইনে রোপণ করা হয়। উদ্যান ফসলের বীজ লাইন বা গর্ত করে রোপণ করতে হয়। ৭. মাঠ ফসলগুলো সব একত্রে পরিপক্ক হয় ও সংগ্রহ করা হয় (ব্যতিক্রম- তুলা)। উদ্যান ফসল একসাথে পরিপক্ক হয়না, তাই ধাপে ধাপে সংগ্রহ করা হয়। (ব্যতিক্রম- আলু, পিয়াজ, মসলা ফসল) ৮. মাঠ ফসল সাধারণত প্রক্রিয়াজাত করে খাওয়া হয়। উদ্যান ফসল তাজা অবস্থায় খাওয়া হয়ে থাকে। ৯. মাঠ ফসলের উৎপাদন ঝুঁকি তুলনামূলকভাবে উদ্যান ফসলের থেকে বেশি। ১০. মাঠ ফসলের মূল্য মৌসুমের শুরুতে কম থাকে। উদ্যান ফসলের মূল্য মৌসুমের শুরুতেই বেশি থাকে। অর্থাৎ, মাঠ ও উদ্যান ফসলে উল্লিখিত বৈশিষ্ট্যগত পার্থক্য লক্ষ করা যায়।"
        },
        {
          "label": "ঘ",
          "question": "উপরোক্ত উদ্দীপকে উল্লিখিত মিতুলের মামার উক্তিটি বিশ্লেষণ করো।",
          "explanation": "নিম্নের অনুরূপঃ উদ্দীপকের রাফিজের চাচার শেষের উক্তিটি হলো 'উদ্যান ফসলের চাষ বেশি লাভজনক'। নিচে উক্তিটি বিশ্লেষণ করা হলো- বাংলাদেশ কৃষিপ্রধান দেশ। কৃষির বিভিন্ন ক্ষেত্রের মধ্যে মাঠ ফসল ও উদ্যান, ফসল অত্যন্ত গুরুত্বপূর্ণ। দেশের মোট আবাদি জমির ৭০ ভাগ জমিতে মাঠ ফসল চাষ করা হয়। যেমন ধান, পাট, গম ইত্যাদি। কিন্তু মাঠ ফসলের উৎপাদন খরচ বেশি, ঝুঁকি বেশি ও দাম কম। অপরদিকে উদ্যান ফসলের উৎপাদন খরচ তুলনামূলক কম। বাড়ির আশেপাশে, পতিত জমিতে এমনকি সামান্য একটু জায়গা হলেই বিভিন্ন প্রকার ফল ও সবজি চাষ করা যায়। উদ্যান ফসল চাষে কীটনাশক, সার কম লাগে বিধায় একদিকে যেমন উৎপাদন খরচ কম হয় অন্যদিকে পরিবেশেরও কোনো ক্ষতি হয় না। সময়মতো সেচ এবং পরিমাণমতো উপযুক্ত বালাইনাশক ব্যবহার করলে উৎপাদন বহুগুণ বৃদ্ধি পায়। উৎপাদন মৌসুমে ফল ও শাকসবজির চাহিদা ও দাম দুটিই বেশি থাকে তাই বাজারে বিক্রি করে অনেক অর্থও উপার্জন করা যায়। এছাড়াও অমৌসুমে ফল এবং সবজির উৎপাদন ও যোগান কম কিন্তু চাহিদা বেশি থাকায় সে সময় সবজি চাষ করলে তা বাজারে বহুগুণ বেশি মল্যে বিক্রি করা যায়। মাঠ ফসলগুলো সাধারণত একবর্ষজীবী হয়। অন্যদিকে, অধিকাংশ উদ্যান ফসল (যেমন- ফুল, ফল) থেকে দীর্ঘদিন ফলন পাওয়া যায়। সুতরাং উপরের আলোচনা থেকে বলা যায় যে, উদ্যান ফসলের চাষ বেশি লাভজনক।"
        }
      ]
    },
    {
      "number": "3",
      "uddipok": "সায়েমের একখণ্ড জমি আছে, যেখানে সে প্রতিবছর ধান চাষ করে। সায়েম লক্ষ করল, বিগত দু-বছর ধরে তার জমি একটু একটু করে ক্ষয় হয়ে যাচ্ছে। বর্তমানে তা অনেক বৃদ্ধি পেয়েছে। বিষয়টি নিয়ে চিন্তিত সায়েম উপজেলা কৃষি কর্মকর্তার সাথে কথা বললে তিনি বলেন, মাটির ক্ষয়রোধ করার মাধ্যমে ভূমি সংরক্ষণ করা যায়।",
      "tag": "SCC 25",
      "sub_questions": [
        {
          "label": "ক",
          "question": "বায়োফানজিসাইড কী?",
          "explanation": "বায়োফানজিসাইড হলো, এক ধরনের জৈব উপাদান (যেমন-ট্রাইকোডার্মা) যা গাছের বা ফসলের ক্ষতির ছত্রাক বিনাশে ব্যবহৃত হয়।"
        },
        {
          "label": "খ",
          "question": "মালচিং বলতে কী বোঝ?",
          "explanation": "মাটির রস সংরক্ষণের উদ্দেশ্যে শুকনা খড়, লতাপাতা, কচুরিপানা দিয়ে বীজ বা চারা রোপণের পর মাটি ঢেকে দেওয়াকে জাবড়া প্রয়োগ বা মালচিং বলে। মালচিং করলে সূর্যের তাপে মাটির পানি বাষ্পে পরিণত হতে পারে না। এতে মাটির আর্দ্রতা সংরক্ষিত হয় ও পানির অনুপ্রবেশের হার বাড়ে। এর প্রয়োগে ফসলের জমির ফাঁকা স্থানে বৃষ্টির ফোঁটা মাটিতে জোরে আঘাত করতে পারে না। প্রবাহমান পানি খুব মন্থর গতিতে জমি থেকে ঢালের দিকে প্রবাহিত হয়। পাশাপাশি ভূমিক্ষয় কমে, মাটিতে জৈব পদার্থ যোগ হয় এবং উর্বরতা বাড়ে। এতে আগাছার উপদ্রবও কমে যায়।"
        },
        {
          "label": "গ",
          "question": "সায়েমের জমি ক্ষয় হওয়ার কারণ ব্যাখ্যা করো।",
          "explanation": "উদ্দীপকে উল্লিখিত সায়েম তার এক খণ্ড জমিতে প্রতিবছর ধান চাষ করেন। বিগত দু-বছর ধরে তার জমি একটু একটু করে ক্ষয় হচ্ছে। এর কারণ হলো একই জমিতে প্রতিবছর একই ফসলের চাষ করা। একই জমিতে প্রতিবছর একই ফসলের চাষ করা হলে মাটির একই স্তর থেকে প্রয়োজনীয় খাদ্য উপাদান নিঃশেষ হয়ে যায়। এছাড়াও জমিতে একটি নির্দিষ্ট মূলের ফসল চাষ করার ফলে একটি জমির সর্বত্র মাটি আটকে থাকে না। ফলে মূল বহির্ভূত জমির অংশ হতে মাটি ও পুষ্টি উপাদান ক্ষয় হতে থাকে। একই জমি একই ফসলের জন্য বারবার চাষ করলে একই গভীরতায় বারবার চাষ হয়। ফলে সে পরিমাণ মাটির স্তর আলগা হতে থাকে। এতে ভূমিক্ষয়ের প্রবণতা বেড়ে যায়। সায়েমের জমির এ ধরনের ক্ষয় রোধ করার জন্য ধানের পর মাঝে মাঝে ছোলা, মুগ, বরবটি প্রভৃতি এবং বার শিমের (গো-খাদ্য) চাষ করা উচিত।"
        },
        {
          "label": "ঘ",
          "question": "উদ্দীপকের উপজেলা কৃষি কর্মকর্তার উক্তিটি বিশ্লেষণ করো।",
          "explanation": "উদ্দীপকের উপজেলা কৃষি কর্মকর্তার উক্তিটি হলো, \"মাটির ক্ষয়রোধ করার মাধ্যমে ভূমি সংরক্ষণ করা যায়\"। ভূমি সংরক্ষণ বলতে বোঝায় কোনো এলাকার মাটির ক্ষয়রোধ করে তার ভৌত, রাসায়নিক ও জৈবিক গুণাগুণ অক্ষুণ্ণ রাখা। ভূমি সংরক্ষণ মানেই হলো মাটিকে ক্ষয় হতে বিরত রাখা। পৃথিবী সৃষ্টির পর হতে ভূপৃষ্ঠের উপরিভাগ বৃষ্টি, বায়ুপ্রবাহ, তাপ, তুষার ইত্যাদি দ্বারা প্রাকৃতিকভাবে ভূমিক্ষয় হচ্ছে। এছাড়াও ভূমি কর্ষণ ও ব্যবহার এবং নানাবিধ উন্নয়ন কাজের কারণে মাটি দ্রুত ক্ষয় হয়ে যায়। মাটি যেসব উপাদান দ্বারা ক্ষয় হয় তা নিয়ন্ত্রণ করার মাধ্যমে মাটি ক্ষয়রোধ করা যায় এবং এর মাধ্যমে ভূমি সংরক্ষণ অর্থাৎ মাটির ভৌত, রাসায়নিক ও জৈবিক গুণাবলি অক্ষুন্ন রাখা যায়। মাটি যখন ক্ষয় হয় তখন জমির উপরিভাগের মাটি ক্ষয় হয়ে যায় তখন মাটিতে উপস্থিত প্রয়োজনীয় পুষ্টি উপাদানও ক্ষয় হয়ে যায়। এতে মাটির ভৌত, রাসায়নিক ও জৈবিক গুণাবলির ব্যাঘাত ঘটে। এজন্য জমির আইল উঁচু করা, বায়ুপ্রতিরোধী গাছ রোপণ, গভীরমূলী ফসল চাষ, জৈব সার প্রয়োগ, নিয়ন্ত্রিত সেচ ব্যবস্থাপনা, মালচিং, কৃষি বনায়ন, পশুচারণ নিয়ন্ত্রণ ইত্যাদি করার মাধ্যমে মাটির ক্ষয়রোধ করে ভূমি সংরক্ষণ করা যায়। সুতরাং উপরের আলোচনা হতে বোঝা যায় যে, উপজেলা কৃষি কর্মকর্তার উক্তিটি অত্যন্ত যথার্থ।"
        }
      ]
    },
    {
      "number": "4",
      "uddipok": "রবিন সাহেব দেখলেন কয়েক বছর যাবত তার জমিতে ভালো ফলন হচ্ছে না। তিনি মৃত্তিকা গবেষণা কেন্দ্রে মাটি পরীক্ষা করতে গিয়ে দেখেন যে তার মাটির অম্লমান ৭.৮।",
      "tag": "SCC 25",
      "sub_questions": [
        {
          "label": "ক",
          "question": "ট্রাইকোডার্মা কী?",
          "explanation": "ট্রাইকোডার্মা এক ধরনের ছত্রাক যা জৈব বালাইনাশক হিসেবে ব্যবহৃত হয়।"
        },
        {
          "label": "খ",
          "question": "সঠিক বীজ নির্বাচন গুরুত্বপূর্ণ কেন-ব্যাখ্যা করো।",
          "explanation": "ফসল উৎপাদনের মৌলিক উপাদান-হলো বীজ। বীজ যদি দুর্বল ও রোগাক্রান্ত হয় তাহলে চারাও দুর্বল ও রোগাক্রান্ত হবে। সঠিক বীজ নির্বাচনে ভালো ফলন পাওয়া যায়। ভালো বীজ উচ্চফলনশীল, রোগমুক্ত ইত্যাদি গুণাবলী সমৃদ্ধ হয়। শুধু ভালো বীজ ব্যবহারে ফসলের ফলন ১৫-২০% বৃদ্ধি পায়। তাই চাষাবাদের ক্ষেত্রে ভালো ফলন ও উৎপাদন বৃদ্ধির জন্য সঠিক বীজ নির্বাচন করা গুরুত্বপূর্ণ।"
        },
        {
          "label": "গ",
          "question": "রবিন সাহেবের জমির উক্ত সমস্যা সৃষ্টি হওয়ার কারণসমূহ ব্যাখ্যা করো।",
          "explanation": "উদ্দীপকে বর্ণিত জমির মাটি পরীক্ষা করে দেখা গেছে মাটিতে হাইড্রক্সিল আয়নের ঘনত্ব বেশি। অর্থাৎ মাটি ক্ষারীয় প্রকিতির। নিচে মাটি ক্ষারীয় প্রকৃতির হওয়ার কারণ ব্যাখ্যা করা হলো- ১. মাটিতে ক্ষারত্ব সৃষ্টির অন্যতম প্রাকৃতিক কারণ হলো ক্ষারীয় শিলা। এ শিলা থেকে সৃষ্ট মাটিতে চুনাপাথর, ডলোমাইট ইত্যাদি থাকে যা মাটিতে ক্ষারত্ব বৃদ্ধি করে। ২. শুষ্ক অঞ্চলে বৃষ্টিপাত কম হওয়ায় পানির সাথে ক্যালসিয়াম, ম্যাগনেসিয়ামের অপচয় কম হয়। এতে করে মাটির উপরিস্তরে এগুলো জমা হওয়ায় ক্ষারত্ব সৃষ্টি হয়। ৩. জমিতে লবণযুক্ত পানি দিয়ে সেচ দিলে ক্ষারত্ব বৃদ্ধি পায়। ৪. জমিতে বর্ষজীবী গুল্ম, বিরুৎ জাতীয় গাছপালার মূলে ক্ষারীয় উপাদান আটকে থেকে ক্ষারত্ব সৃষ্টি করে। ৫. সমুদ্র তীরবর্তী এলাকার জমি নিয়মিত লবণাক্ত পানি দ্বারা প্লাবিত হলে। ৬. মাটিতে অধিক পরিমাণে ক্যালসিয়াম, ম্যাগনেসিয়াম সমৃদ্ধ সার প্রয়োগ করলে। ৭. মাটিতে/জমিতে শস্য পর্যায় না করলে কিংবা জমি দীর্ঘদিন পতিত রাখলে। ৮. জমি নিয়মিত কর্ষণ না করলে। অতএব বলা যায়, উপরিউক্ত কারণগুলোর জন্যই জনাব মহিউদ্দিনের জমির মাটি ক্ষারীয় হয়েছে।"
        },
        {
          "label": "ঘ",
          "question": "উদ্দীপকের জমির সমস্যা সমাধানের জন্য কী ধরনের পদক্ষেপ নেওয়া জরুরি-বিশ্লেষণ করো।",
          "explanation": "উদ্দীপকের জমির মাটি ক্ষারীয়। ক্ষারীয় সংশোধনের জন্য প্রয়োজনীয় পদক্ষেপগুলো হলো- ১. ক্ষারীয় মৃত্তিকায় জিপসাম সার (CaSO 4 . 2H₂O) ব্যবহার করে মৃত্তিকার ক্ষারত্ব হ্রাস করা যায়। ২. মৃত্তিকায় সালফার বা গন্ধক ব্যবহার করে ক্ষারত্ব হ্রাস করা যায়। ৩. বিভিন্ন প্রকার জৈবসার যেমন- গোবর সার, সবুজ সার, খামারজাত সার, কম্পোস্ট সার, কেঁচো সার ব্যবহার করলে মৃত্তিকার ক্ষারত্ব হ্রাস পায়। ৪. মৃত্তিকায় জীবাণুসার ব্যবহার করে ক্ষারত্ব হ্রাস করা যায়। ৫. ক্ষারীয় মৃত্তিকাকে প্লাবিত করলে মৃত্তিকার লবণগুলো পানিতে দ্রবীভূত হয়। আর্দ্র দ্রবীভূত পদার্থসহ পানিকে নিষ্কাশনের মাধ্যমে ভূমি থেকে বের করে দেওয়া হয়। ফলে ক্ষারত্ব হ্রাস পায়। ৬. ক্ষারীয় মৃত্তিকার উপরিভাগে জাবড়া প্রয়োগ করে বাষ্পীভবন রোধ করে ক্ষারত্ব হ্রাস করা যায়। ৭. ক্ষারীয় মাটির উপরিভাগ ফেলে দিয়ে সেখানে সোডিয়াম মুক্ত মাটি প্রতিস্থাপন করে ক্ষারত্ব হ্রাস করা যায়। ৮. ক্ষার জাতীয় মাটিতে পর্যাপ্ত পরিমাণ চিনি কলের বর্জ্য দ্রব্য প্রয়োগ করে চাষাবাদ করতে পারলে মৃত্তিকার ক্ষারত্ব কমে যায়।"
        }
      ]
    },
    {
      "number": "5",
      "uddipok": "কিশোর বারি পেঁয়াজ-২ জাতের বীজ উৎপাদনের জন্য পেঁয়াজ চাষ করেন। জমিতে আগাছা পরিষ্কার করার সময় বিভিন্ন পেঁয়াজ গাছ সে দেখেন। পেঁয়াজের ক্ষেতটি উপজেলা কৃষি কর্মকর্তাকে দেখালে তিনি অন্য জাতের পেঁয়াজের গাছ পর্যায়ক্রমে বাছাইয়ের পরামর্শ দেন। এতে কিশোর বিশুদ্ধ পেঁয়াজের বীজ পেয়েছেন। সে বীজের দাম ভালো পেয়েছে। পরের বছর এই বীজ থেকে পেঁয়াজ উৎপাদন করে খাঁটি পেঁয়াজ পেয়েছেন।",
      "tag": "SCC 25",
      "sub_questions": [
        {
          "label": "ক",
          "question": "কোকুন কী?",
          "explanation": "কোকুন হলো রেশম পোকার শূককীটের মুখে সৃষ্ট লালা দিয়ে কীড়া জালিকা তৈরি করে জালিকার ভিতরে গুটিয়ে নিয়ে সম্পূর্ণ ভিতরে আবদ্ধ হয়ে থাকা অবস্থা।"
        },
        {
          "label": "খ",
          "question": "বিশুদ্ধ বীজ উৎপাদন কেন করা হয়-ব্যাখ্যা করো।",
          "explanation": "ফসল উৎপাদনের প্রধান উপকরণ বীজ। ভালো ফসল উৎপাদন করার জন্য বিশুদ্ধ বীজ উৎপাদন করা প্রয়োজন। বীজ বিশুদ্ধ না হলে এতে রোগের আক্রমণ হয়, যা ফসলের উৎপাদন কমিয়ে দেয়। কাঙ্ক্ষিত রীজে অন্য জাতের বীজের মিশ্রণ থাকলে ফসলের গুণগতমান নষ্ট হয়। বিশুদ্ধতা বজায় থাকে না। ফলে ফলন হ্রাস পায়। উন্নত গুণসম্পন্ন বীজ উৎপাদন সম্ভব হয় না।"
        },
        {
          "label": "গ",
          "question": "কিশোর কীভাবে বিশুদ্ধ বীজ উৎপাদন করেছেন-ব্যাখ্যা করো।",
          "explanation": "উদ্দীপকে কিশোর তার চাষকৃত জমিতে বিভিন্ন জাতের পেঁয়াজের অনাকাঙ্ক্ষিত কিছু গাছ দেখতে পেয়েছিলেন। কিশোর তার জমিতে রোগিং করেন। বীজ ফসলের জমি থেকে নির্বাচিত ফসলের জাত ছাড়া অন্য জাতের ফসলের গাছ, একই ফসলের অন্য জাতের গাছ, আগাছা জমি থেকে সরিয়ে ফেলাকে রোগিং বলে। - সাধারণত গাছের জীবনকালের তিন অবস্থায় রোগিং করা হয়। যথা-(i) ফুল আসার আগে, (ii) ফুল আসার সময় ও (iii) পরিপক্ক পর্যায়। বীজে ফুল আসার আগে নির্বাচিত জাতের গাছের সাথে আকার, উচ্চতা ও গঠনে অন্য কোনো গাছের পার্থক্য দেখা গেলে অন্য গাছটি তুলে ফেলে রোগিং করা হয়। এতে জাতের বিশুদ্ধতা রক্ষা পায়। প্রথম পর্যায়ে রোগিং করার সময় কোনো অনাকাঙ্ক্ষিত গাছ শনাক্ত করতে না পারলে ফুল আসার সময় শনাক্ত করে জমি থেকে অপসারণ করা হয়। এক্ষেত্রে ফুলের পাপড়ি, রং ও আকার দেখে অন্য প্রজাতি শনাক্ত করা যায়। আবার পরিপক্ক পর্যায়ে নির্বাচিত ফসলের সাথে অন্য গাছের পার্থক্য দেখা গেলে রোগিং এর মাধ্যমে বিশুদ্ধ বীজ উৎপাদন করা যায়। অর্থাৎ কিশোর রোগিং এর মাধ্যমে তার ফসলের জমি থেকে বিশুদ্ধ পেঁয়াজের বীজ উৎপাদন করেছেন।"
        },
        {
          "label": "ঘ",
          "question": "কিশোর বিশুদ্ধ বীজ উৎপাদনে কৃষি কর্মকর্তার পরামর্শ মতো কাজ না করলে কী সমস্যা হতো-বিশ্লেষণ করো।",
          "explanation": "উদ্দীপকের কিশোর বিশুদ্ধ বীজ উৎপাদনের জন্য রোগিং এর মাধ্যমে উপযুক্ত ব্যবস্থা নেন।' বীজ বপনের সময় যতই বিশুদ্ধ বীজ ব্যবহার করা হোক না কেন জমিতে কিছু কিছু অন্য জাতের উদ্ভিদ ও আগাছা দেখা যায়। এ অনাকাঙ্ক্ষিত উদ্ভিদ তুলে ফেলাই হলো রোগিং। পেঁয়াজের বিশুদ্য বীজ উৎপাদনের ক্ষেত্রে স্বাভাবিক সময়ের চেয়ে আগে ফুল আসা গাছ, হলুদ ফুলযুক্ত গাছের মধ্যে সাদা ফুলযুক্ত সরিষা বা অন্য জাতের গাছ এবং স্বাভাবিকের চেয়ে লম্বা গাছ তুলে ফেলতে হবে। ভালো বীজ উৎপাদনের ক্ষেত্রে রোগিং এর গুরুত্ব অপরিসীম। রোগিং এর ফলে জাতের বিশুদ্ধতা রক্ষা হয়। এর মাধ্যমে উন্নত গুণসম্পন্ন বীজ উৎপাদন সম্ভব হয়। অনাকাঙ্ক্ষিত গাছ অপসারণ করার কারণে নির্বাচিত গাছ সমভাবে পুষ্টি ও আলো বাতাস পায়। ফলে রোগ-পোকা দমন সহজ হয় এবং নির্বাচিত গাছ সঠিকভাবে বেড়ে উঠতে পারে। এভাবে ভেজালমুক্ত বীজ ও খাদ্য পাওয়া যায়, ফলে বাজারে বীজ ও খাদ্যের দাম বেশি পাওয়া যায়। এসব সুবিধা প্রাপ্তির জন্যেই বিশুদ্ধ বীজ উৎপাদনের জন্য রোগিং অত্যন্ত জরুরি।' সুতরাং বলা যায় যে, কৃষি কর্মকর্তার পরামর্শ অনুযায়ী জমিতে রোগিং করার কারণে কিশোর গুণগতমানের রোগমুক্ত বীজ উৎপাদনে সফল হয়েছে, যা ফসলের উৎপাদন বৃদ্ধিতে সহায়ক ভূমিকা পালন করে।"
        }
      ]
    },
    {
      "number": "6",
      "uddipok": "শান্তিপুর গ্রামের কৃষকেরা সরিষা চাষের সমস্ত অন্তর্বর্তীকালীন পরিচর্যা সম্পন্ন করেও পূর্বের মতো ফলন পাননি। তাই তারা কৃষি কর্মকর্তার শরণাপন্ন হন। কৃষি কর্মকর্তা তাদেরকে এক ধরনের উপকারী পোকার চাষ পদ্ধতি জানালেন এবং আরও বললেন যে, বর্তমানে এটি একটি লাভজনক শিল্পে পরিণত হয়েছে।",
      "tag": "SCC 25",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হলো এক প্রকার মৃতজীবী ছত্রাকের ফলন্ত অঙ্গ (এগুলো মূলত Basidiomycetes শ্রেণির অন্তর্গত ছত্রাক)।"
        },
        {
          "label": "খ",
          "question": "রাইজোবিয়াম কেন অনুজীব সার-ব্যাখ্যা করো।",
          "explanation": "নাইট্রোজেন সংবন্ধনকারী রাইজোবিয়াম সার ইউরিয়ার বিকল্প হিসেবে ব্যবহৃত হয়। এই সার উৎপাদনে রাইজোবিয়াম নামক ক্ষুদ্র অণুজীব বা ব্যাকটেরিয়া ব্যবহার করা হয়। এই ব্যাকটেরিয়া শিমজাতীয় উদ্ভিদের শিকড়ে নডিউল সৃষ্টি করে। নডিউলের ভিতরে ব্যাকটেরিয়া বায়ুমণ্ডল থেকে নাইট্রোজেন সংবন্ধন করে নিজের প্রয়োজন মেটায় এবং সহঅবস্থানকারী উদ্ভিদকেও সরবরাহ করে। রাইজোবিয়াম ব্যাকটেরিয়া এক প্রকার অণুজীব বলেই এর দ্বারা তৈরিকৃত সারকে অণুজীব সার বলা হয়।"
        },
        {
          "label": "গ",
          "question": "কৃষকদের ভালো ফলন না পাওয়ার কারণ উদ্দীপকের আলোকে ব্যাখ্যা করো।",
          "explanation": "নিম্নের অনুরূপঃ উদ্দীপকের আলোকে দেখা যাচ্ছে, শান্তিপুর গ্রামের কৃষকেরা সরিষা চাষের সমস্ত অন্তর্বর্তীকালীন পরিচর্যা সঠিকভাবে করেও পূর্বের মতো ফলন পাননি। এর মানে হলো, তারা জমি চাষ, বীজ বপন, আগাছা দমন, পানি সরবরাহ ইত্যাদি কাজ যথাযথভাবে করলেও ফলনে ঘাটতি থেকে গেছে। কৃষি কর্মকর্তার পরামর্শ অনুযায়ী বোঝা যায়, ফলন কমে যাওয়ার অন্যতম সম্ভাব্য কারণ হলো পরাগায়নের জন্য প্রয়োজনীয় উপকারী পোকা, যেমন মৌমাছির (মৌচাষ) অভাব। সরিষা ফুলে পরাগ সংবহন বা পরাগায়নের একটি বড় অংশ ঘটে মৌমাছির মাধ্যমে। যদি মাঠে পর্যাপ্ত মৌমাছি না থাকে, তাহলে ফুলের যথাযথ পরাগায়ন হয় না, ফলে ফলন কমে যায়।"
        },
        {
          "label": "ঘ",
          "question": "উদ্দীপকে উল্লিখিত শিল্পটি দেশের অগ্রযাত্রায় গুরুত্বপূর্ণ ভূমিকা রাখছে-বিশ্লেষণ করো।",
          "explanation": "উদ্দীপকে উল্লিখিত শিল্পটি হচ্ছে মৌমাছি পালন। শান্তিপুর গ্রামের কৃষকরা সরিষা চাষে ভালো ফলন না পাওয়ায় কৃষি কর্মকর্তা তাদেরকে উপকারী পোকা হিসেবে মৌমাছির চাষ পদ্ধতি সম্পর্কে জানালেন। স্বল্প বিনিয়োগে ও ফসলের ক্ষেতে মৌমাছি চাষ করে অর্থনৈতিকভাবে লাভবান হওয়া সম্ভব। মৌমাছি চাষের মাধ্যমে মধু উৎপাদন করে বাড়তি আয় দিয়ে দারিদ্র্য বিমোচন করা সম্ভব। মৌমাছি চাষের জন্য ব্যাপক জমির প্রয়োজন হয় না। শুধু জমির আইল বা বাগানের নিচে মৌবাক্স বসিয়ে কর্মসংস্থানের সুযোগ সৃষ্টি করা যায়। শীত মৌসুমে একটি বাক্স থেকে প্রতি সপ্তাহে এক কেজি মধু পাওয়া যায়। ১০টি বাক্স থেকে প্রতি সপ্তাহে ১০ কেজি অর্থাৎ, মাসে ৪০ কেজি মধু পাওয়া যায়। এভাবে মধুর মৌসুমে ব্যাপক টাকা আয় করা সম্ভব। মৌচাক দিয়ে মোম তৈরি করা যায়। মৌমাছি প্রধানত মধু উৎপাদনের জন্য পালন করা হয়। রোগব্যাধি নিরাময়ে মধুর ব্যবহার অতি সুপ্রাচীন। আয়ুর্বেদীয় এবং ইউনানী পদ্ধতিতে তৈরি, বহু ওষুধেই মধু ব্যবহার করা হয়ে থাকে। মৌমাছির চাকের মধু, মোম ও পরাগরেণু মিশিয়ে যে মৌ-রুটি তৈরি করা হয় তা ক্যান্সার রোগের চিকিৎসায় উপকারী বলে প্রমাণ পাওয়া গেছে। এছাড়া মৌমাছি ফুলে ফুলে ঘুরে পরাগায়ন ঘটায় যার ফলে দানা-বীজ তৈরি হয়। সরিষা ফসলে মৌমাছির চাক বসালে ফসলের ফলন ২০-৩০% বৃদ্ধি পায়। আবার, সরিষা থেকে মধু সংগ্রহ করে একই সাথে দ্বিগুণ লাভ হয়। মাত্র একবার ১৫-১৬ হাজার টাকা ব্যয় করে প্রথমে প্রকল্প স্থাপন করলে মৌ-বাক্স এবং অন্যান্য সরঞ্জামাদি ১০-১৫ বছর ব্যবহার করা যায়। এতে বাড়তি কোনো খরচও হয় না। এই উৎপাদন ব্যবস্থাপনা ও বাজারজাতকরণের সাথে বহুলোক জড়িত থাকে বিধায় বেকারত্ব সমস্যা কমে। এমনকি মধু ও মোম বিদেশে রপ্তানি করে বৈদেশিক মুদ্রা আয় করা সম্ভব। উপরিউক্ত আলোচনা থেকে বলা যায়, উদ্দীপকে উল্লিখিত পতঙ্গগুলোর অর্থাৎ মৌমাছির অর্থনৈতিক গুরুত্ব অপরিসীম।"
        }
      ]
    },
    {
      "number": "7",
      "uddipok": "মুসা একজন আখ চাষ। তিনি এ বছর তার পূর্বের চাষকৃত আখের জমিতে আখ গাছের গোড়া থেকে পুনরায় আখ চাষ করেন। কিছুদিন পর তিনি লক্ষ করলেন, কিছু গাছের পাতার শিরা বরাবর লম্বা দাগ। তিনি আক্রান্ত আখের কান্ড চিড়ে দেখলেন কান্ডের মধ্যে লম্বা লাল দাগের মাঝে সাদা দাগ।",
      "tag": "SCC 25",
      "sub_questions": [
        {
          "label": "ক",
          "question": "ধান সংরক্ষণের সময় আর্দ্রতা কত হওয়া উচিত?",
          "explanation": "ধান সংরক্ষণের সময় আর্দ্রতা ১২% হওয়া উচিত।"
        },
        {
          "label": "খ",
          "question": "\"ফল চাষ লাভজনক\"-ব্যাখ্যা করো।",
          "explanation": "বাংলাদেশের মাটি ও আবহাওয়া ফল চাষের জন্য উপযোগী। মাঠ ফসলের তুলনায় ফল চাষের উৎপাদন খরচ কম কিন্তু দাম বেশি। ফলে লাভ বেশি হয়। সাধারণত ১ হেক্টর জমিতে দানা জাতীয় ফসল চাষ করে বছরে লাভ ৩০-৩৫ হাজার টাকা, সেখানে ফল চাষ করে একই সময়ে ১.৫-২ লাখ টাকা লাভ করা সম্ভব। অন্যান্য ফসল রোগবালাই ও প্রাকৃতিক দুর্যোগে ক্ষতিগ্রস্ত হওয়ার সম্ভাবনা বেশি থাকে, কিন্তু ফল গাছে এসব ঝুঁকি নেই। প্রজাতিভেদে বিভিন্ন প্রকার ফল গাছ ৫ থেকে ৫০ বছর বয়স পর্যন্ত ফলন দেয়। ফলে একবার গাছ লাগিয়ে দীর্ঘমেয়াদী ফলন পাওয়া যায়। এছাড়া ফল দিয়ে তৈরি প্রক্রিয়াজাত খাদ্যের বাজার চাহিদা বেশি। তাই বলা যায়, ফল চাষ লাভজনক।"
        },
        {
          "label": "গ",
          "question": "মুসার বর্তমান বছরের আখ চাষ পদ্ধতিটি ব্যাখ্যা করো।",
          "explanation": "নিম্নের অনুরূপঃ উদ্দীপকের শমসের মিয়া এ বছর রেটুন বা মুড়ি আখ চাষ পদ্ধতিতে আখ চাষ করেন। প্রথমবার আখ কাটার পর সেই আখের গোড়া থেকে পুনরায় কুশি বের হওয়ার সুযোগ দিয়ে আখ উৎপাদনকে মুড়ি আখ বা রেটুন চাষ বলে। এই পদ্ধতিতে মাটির সমতলে মূল আখের মোথা কাটতে হয়। জমির সমস্ত শুকনা ও মরা পাতা এবং আবর্জনা পরিষ্কার করতে হয়। সারির মাটি কুপিয়ে আলগা করে হেক্টর প্রতি ৮-১০ টন পচা গোবর মাটির সাথে মিশিয়ে দিতে হয়। । কুশির উচ্চতা ৮০-৯০ সেমি হলে মধ্যের হেক্টর প্রতি ১০০-১২০ কেজি ইউরিয়া সার দেওয়া, আগাছা দমন ও অন্যান্য পরিচর্যা সঠিকভাবে করতে হয়। সাধারণত গাছের বয়স ৯-১২ মাস হলে আখ পরিপক্ক হয়। আখের কান্ডে ধাতব শব্দ করে ও পাতা হলুদ। দেখে আখ কাটার সময় নির্ধারণ করতে হয়। শমসের মিয়া উল্লিখিত পদ্ধতিতে আখ গাছের গোড়া থেকে পুনরায় আখ চাষ করেন।"
        },
        {
          "label": "ঘ",
          "question": "উদ্দীপকের রোগটি দমনে মুসা কী কী পদক্ষেপ গ্রহণ করবেন? বিশ্লেষণ করো।",
          "explanation": "নিম্নের অনুরূপঃ উদ্দীপকে শমসের মিয়ার আখ ক্ষেতে লাল পচা রোগ দেখা দিয়েছিল। শমসের মিয়া বিভিন্ন পদ্ধতি গ্রহণের মাধ্যমে সহজেই তার আখ ক্ষেতকে লাল পচা রোগমুক্ত করতে পারবেন। এক্ষেত্রে তাকে রোগসহিষ্ণু জাতের আখের আবাদ করতে হবে। আখ চাষে শোধন করা বীজ ব্যবহার করতে হবে। এছাড়া রোগমুক্ত বীজ বপন করলে লাল পচা রোগের আক্রমণ হবে না। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমিতে আখের চাষ করতে হবে। আখের জমিকে আগাছামুক্ত রাখতে হবে। ফসল তোলার পর আক্রান্ত গাছের গোড়া এবং গাছের যাবতীয় শুষ্ক পাতা পুড়িয়ে ফেলতে হবে। এছাড়া রোগের লক্ষণ দেখা দেওয়ার সাথে সাথে ডাইথেন এম-৪৫ এর ০.২৫ শতাংশ দ্রবণ তৈরি করে হেক্টর প্রতি ৭৫০ লিটার হিসেবে স্প্রে করতে হবে। ফরাস্টিন ৫০ এসপি হেক্টরপ্রতি ৫০০ গ্রাম প্রয়োগ করেও লাল পচা রোগ দমন করা যায়। অতএব, উপরে উল্লিখিত বিভিন্ন পদক্ষেপ গ্রহণ করে শমসের মিয়া তার ফসলের রোগ দমন করতে পারবেন।"
        }
      ]
    },
    {
      "number": "8",
      "uddipok": "কালবৈশাখী ঝড়ে জারিফদের বাগানের অধিকাংশ কাঁচা আম ঝরে যায়। জারিফের মা আমগুলো কুড়িয়ে জারিফের বাবাকে বাজার থেকে খাঁটি সরিষার তেল আনতে বললেন এবং আমগুলো সারাবছর খাওয়ার উপযোগী করে রাখলেন ।",
      "tag": "SCC 25",
      "sub_questions": [
        {
          "label": "ক",
          "question": "জেলি কী?",
          "explanation": "জেলি হচ্ছে কঠিন ও তরল অবস্থার মাঝামাঝি স্বচ্ছ চকচকে পদীৰ্থ যা ফলের রস ও চিনিসহকারে সিদ্ধ করে তৈরি করা হয় ।"
        },
        {
          "label": "খ",
          "question": "ফল গ্রেডিং করা হয় কেন?",
          "explanation": "প্রাথমিকভাবে বাছাই করার পর ফলের আকার, আকৃতি, রং, আঘাতজনিত ক্ষত ইত্যাদি বিষয়ের ওপর ভিত্তি করে ভাগ পক্কতা, করাকে গ্রেডিং বলে । ফল দীর্ঘদিন সংরক্ষণে গ্রেডিং করা জরুরি। এছাড়াও ফল বাজারজাতকরণে এবং রপ্তানির জন্য গ্রেডিং গুরুত্বপূর্ণ। গ্রেডিং করার পর ফল সংরক্ষণ করলে তার সংরক্ষণকাল বেড়ে যায়। গ্রেডিং-এর মাধ্যমে ফল সংরক্ষণ না করলে খারাপ ফল থেকে জীবাণু ভালো মানের ফলে সংক্রমিত হয়ে ফলের সংরক্ষণকাল মারাত্মকভাবে কমিয়ে দেয়। এসব কারণেই ফল সংরক্ষণে গ্রেডিং করা জরুরি ।"
        },
        {
          "label": "গ",
          "question": "জারিফের মা কেন উদ্যোগটি গ্রহণ করলেন? ব্যাখ্যা করো।",
          "explanation": "উদ্দীপকে জারিফের মা আচার বানানোর মাধ্যমে আমগুলো সারাবছর খাওয়ার উপযোগী করে রাখলেন । আম যেহেতু পচনশীল খাদ্যপণ্য তাই সংগ্রহের পরপর খেতে কিংবা সংরক্ষণ করতে হয়। জারিফদের বাগানের বেশিরভাগ আম কালবৈশাখী ঝড়ের কারনে ঝরে গিয়েছিল। ফলে তা সংরক্ষণের প্রয়োজনীয়তা দেখা দিয়েছিল। খাদ্যদ্রব্য সঠিকভাবে সংরক্ষণ করা না হলে পচনকারী জীবাণু ও পোকামাকড়ের সংক্রমণ বেড়ে যায়, প্রস্বেদনের মাধ্যমে পানি বেরিয়ে যায়। এভাবে ফল নেতিয়ে যায়, ওজন ও গুণগতমান কমে এবং পচে যায়। ফল সংরক্ষণ করা হলে তা সারাবছর খাওয়া যায়, পুষ্টির চাহিদা পূরণ হয়। সঠিক পদ্ধতিতে সংরক্ষণ করা হলে উৎপাদিত পণ্যের অপচয় রোধ করা সম্ভব হয়। আচার বানালে তাতে আমের জলীয়াংশ কমে গিয়ে (১২% বা কম) 'তেলে সম্পৃক্ত হয়ে উঠলে ফলের সংরক্ষণ ক্ষমতা বেড়ে যায় অর্থাৎ, পচন জীবাণুর কার্যক্রম বন্ধ হয়ে যায়। এক্ষেত্রে সরিষার তেল প্রিজারভেটিভ হিসেবে কাজ করে এবং ফলের গুণগত মান বজায় রাখে । আচার বানিয়ে জারিফের মা সারা বছরই স্বাচ্ছন্দ্যে আম খেতে পারবেন এবং এর ফলে আমগুলো পচনের হাত থেকে রক্ষা পাবে ।"
        },
        {
          "label": "ঘ",
          "question": "উদ্দীপকে জারিফের মায়ের কর্মকাণ্ডটি বাস্তবসম্মত-বিশ্লেষণ করো ।",
          "explanation": "আমগুলোকে পচন থেকে রক্ষা করতে এবং সারা বছর খাওয়ার উপযোগী রাখতে আচার বানানোর যে পরিকল্পনা জারিফের মা করেছেন তা অবশ্যই বাস্তবসম্মত। আম পাকার আগেই ঝরে পড়ায় এবং প্রয়োজনের তুলনায় অনেক বেশি পরিমাণে হওয়ায় এগুলো সংরক্ষণ করা। জরুরি ছিল । ফল সংগ্রহের উপযুক্ত সময় আছে। এর আগে বা পরে ফল সংগ্রহ করলে তা খাবারের অনুপযোগী হয়ে যেতে পারে। এছাড়াও ফল স্বাভাবিক পরিবেশে রেখে দিলে তাতে বিভিন্ন ছত্রাক ও ব্যাকটেরিয়ার সংক্রমণ হয়। এসব জীবাণু ফলে উপস্থিত বিভিন্ন ভিটামিনকে কাজে লাগিয়ে এনজাইমের সহায়তায় ফল পচাতে কাজ করে। এতে অল্প সময়ে অনেক ফল খাওয়ার অযোগ্য হয়ে যায়। এই কারণে ফল সংরক্ষণ করা জরুরি। আচারে সাধারণত প্রচুর পরিমাণে তেল ব্যবহার করা হয়, যা জীবাণুর সংক্রমণে বাধা দেয়। মাঝে মাঝে রোদে রেখে দিলে অনেক দিন তা খাওয়ার উপযোগী থাকে। এতে ফলের পুষ্টিগুণও অক্ষুণ্ণ থাকে। মানবদেহের জন্যে প্রয়োজনীয় বিভিন্ন ভিটামিন ও খনিজ লবণের I অন্যতম বড় উৎস হলো বিভিন্ন প্রকার ফল। পুষ্টিবিদদের মতে, একজন পূর্ণ বয়স্ক মানুষের প্রতিদিন প্রায় ৫৬ গ্রাম ফল খাওয়া প্রয়োজন। আর এই ফল সারা বছর পেতে সংরক্ষণের কোনো বিকল্প নেই। আবার, প্রধান খাদ্য ভাত বা অন্যান্য অনেক খাদ্যের উপর চাপ কমাতে পারে বিভিন্ন ফলের তৈরি আচার। প্রচলিত আছে যে, আচার খাবার গ্রহণের রুচি বাড়ায়। জারিফের মা আমের যে আচার তৈরি করেছেন দেশে ও বিদেশে তার প্রচুর চাহিদা রয়েছে। তাই যদি বাণিজ্যিক ভিত্তিতে ফলের আচার বানিয়ে বাজারজাত ও রপ্তানি করা যায়, তবে আর্থিকভাবে লাভবান হওয়ার সুযোগ থাকে । আলোচনার প্রেক্ষিতে বলা যায়, জারিফদের বাগানের আমগুলো সংরক্ষণে তার মায়ের নেওয়া পদক্ষেপ যথার্থ ও বাস্তবসম্মত ছিল ।"
        }
      ]
    }
  ]
}