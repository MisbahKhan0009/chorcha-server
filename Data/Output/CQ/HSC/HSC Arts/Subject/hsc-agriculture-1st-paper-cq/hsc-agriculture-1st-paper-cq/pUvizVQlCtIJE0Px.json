{
  "title": "আদমজী ক্যান্ট. কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আসিফ গ্রীষ্মকালীন ছুটিতে মামার বাড়ি বেড়াতে যান। মামা রফিক গরিব কৃষক। গিয়ে দেখেন বাড়ির সামনে মামা রফিকের ছোট জমিতে শাকসবজি, দূরে একটি ভুট্টা ক্ষেত দেখেন। গত বছর যে জমিতে আউশ ধান দেখেছিলেন, লাভের কথা চিন্তা করে এবার সেই জমিতে কিছু ফলের গাছ রোপণ করা হয়েছে। তবে ভুট্টা ও আউশ চাষ, পরিচর্যা, সংরক্ষণসহ প্রায় সকল কাজই শাকসবজি ও ফল চাষের চেয়ে ভিন্ন। লাভ দেখে অন্যান্য কৃষকরাও শাকসবজি ও ফল চাষ শুরু করেন।",
      "tag": "ACC 25",
      "sub_questions": [
        {
          "label": "ক",
          "question": "AIS কী?",
          "explanation": "AIS হলো Agricultural Information Service."
        },
        {
          "label": "খ",
          "question": "কৃষক সভা ও উঠোন বৈঠকের বৈশিষ্ট্য তুলনামূলক ব্যাখ্যা করো।",
          "explanation": "কৃষি তথ্য সরবরাহ ও কৃষিসেবার একটি অত্যন্ত কার্যকর কৌশল হলো কৃষক সভা ও উঠোন বৈঠক। কৃষক সভা গ্রামের হাট-বাজার কিংবা ইউনিয়ন পরিষদে আয়োজন করা হয়। অপরদিকে উঠোন বৈঠক আয়োজন করা হয় কোনো এক সদস্য কৃষকের বাড়ির উঠোনে। কৃষক সভায় সাধারণত ৫০-৬০ জন কৃষক অংশগ্রহণ করে অন্যদিকে উঠোন বৈঠকে ২৫-৩০ জন কৃষক অংশগ্রহণ করে। কৃষক সভা ও উঠোন বৈঠকের মূল উদ্দেশ্য হলো কৃষি উৎপাদন বৃদ্ধি। এর মাধ্যমে কৃষকদের মধ্যে অভিজ্ঞতা, জ্ঞান ও তথ্য নিয়ে মতবিনিময় হয়। মতবিনিময়ের ফলে কৃষকদের জ্ঞান এবং কাজের স্পৃহাও বাড়ে। এছাড়া হঠাৎ সমস্যা হলে তাৎক্ষণিক কৃষক সভার মাধ্যমে সমস্যার সমাধান করা যায়। কৃষক সভা ও উঠোন বৈঠকের মাধ্যমে কৃষি তথ্য ও সেবা প্রদানের পাশাপাশি কৃষকদের নতুন প্রযুক্তি গ্রহণে উদ্বুদ্ধ করা হয়।"
        },
        {
          "label": "গ",
          "question": "রফিক কেন ভুট্টা ও আউশ চাষের পরিবর্তে শাকসবজি ও ফল চাষ করেছেন বিশ্লেষণ করো।",
          "explanation": "রফিক ভুট্টা ও আউশ চাষের পরিবর্তে শাকসবজি ও ফল চাষ করার সিদ্ধান্তটি সঠিক হয়েছে। কারণ তিনি লাভবান হয়েছেন। ভুট্টা ও আউশ মাঠ ফসল; শাকসবজি ও ফল উদ্যান ফসল। মাঠ ফসল চাষে খরচ বেশি লাভ কম। উদ্যান ফসল চাষে খরচ কম লাভ বেশি। রফিক ভুট্টা ও আউশ চাষ করা বাদ দিয়ে শাকসবজি ও ফল চাষ করার কারণ হচ্ছে- ১. ভুট্টা ও আউশ চাষের বীজ, সার, সেচ, কর্তন, সংরক্ষণসহ উৎপাদন খরচ বেশি। শাকসবজি ও ফল চাষের বীজ বা চারা, সার, সেচ, কর্তনসহ উৎপাদন খরচ কম। ২. ভুট্টা ও আউশ ধানের মৌসুমের শুরুতে দাম খুব কম থাকে। পরে দাম বৃদ্ধির সম্ভাবনা থাকে। শাকসবজি ও ফল মৌসুমের শুরুতে দাম বেশি থাকে পরে দাম হ্রাসের সম্ভাবনা থাকে। ৩. ভুট্টা ও আউশ ধান সংরক্ষণের ঝামেলা আছে। শাকসবজি ও ফল সংরক্ষণের ঝামেলা নেই। ৪. ভুট্টা এখনো দেশে তেমন জনপ্রিয় হয়নি। অপরদিকে, আউশ ধান পরিপক্কের সময় ঝড়, তুফান, হঠাৎ বা সাময়িক বন্যার আশঙ্কা অর্থাৎ ঝুঁকি থাকে। অপরদিকে, শাকসবজি জনপ্রিয় ও চাহিদা আছে। ফলগাছ বহুবর্ষজীবী একবার চারা রোপণ করলে বহু বছর ফল পাওয়া যায়। কোন ঝুঁকি নেই। ৫. ভুট্টা ও আউশ ধান সরাসরি খাদ্য হিসেবে গ্রহণ করা যায় না। প্রক্রিয়াজাত করতে হয়। শাকসবজি ও ফল সরাসরি খাওয়া যায়। প্রক্রিয়াজাত করার প্রয়োজন নেই। ৬. ভুট্টা ও আউশ ধান পরিপক্ক হলে একসাথে সংগ্রহ করতে হয়। শাকসবজি ও ফল পরিপক্ক হলে ধাপে ধাপে সংগ্রহ করে বিক্রি করা ও খাওয়া যায়।"
        },
        {
          "label": "ঘ",
          "question": "বাংলদেশে কৃষির প্রেক্ষাপটে রফিকের কার্যক্রমের যৌক্তিকতা বিশ্লেষণ করো।",
          "explanation": "বাংলাদেশের কৃষির প্রেক্ষাপটে রফিকের কার্যক্রমের যথেষ্ট যৌক্তিকতা আছে। বাংলাদেশের অধিকাংশ কৃষক গরিব হওয়ায় যে ফসল চাষে খরচ কম লাভ বেশি সেই ফসল চাষ করাই যুক্তিযুক্ত। এই হিসেবে রফিকের সিদ্ধান্তটি সঠিক ছিল। রফিক ভুট্টা ও আউশ ধানের এবং শাকসবজি ও ফলের কম খরচ পদ্ধতি প্রয়োগ করেছেন। ফলে দুই ধরনের অর্থাৎ মাঠ ফসল ও উদ্যান ফসলের চাষের লাভ লোকসান ও ঝুঁকি বুঝতে পেরেছেন। বাংলাদেশের আর্থসামাজিক প্রেক্ষাপটে অধিকাংশ কৃষক গরিব হওয়ায় ফসল উৎপাদনে বেশি খরচ করতে পারে না। কারণ, বন্যা, খরা, রোগ, পোকামাকড়সহ বিভিন্ন প্রাকৃতিক দুর্যোগ ফসলের ক্ষতি হয়। এছাড়াও উৎপাদিত ফসলের দাম কম, বাজারজাতকরণ ও সংরক্ষণ সমস্যা তো আছেই। সবকিছু মিলিয়ে দেশে কৃষি উৎপাদন খুবই ঝুঁকিপূর্ণ। এইজন্য কৃষকরা আর কৃষি উৎপাদন করতে চায় না। কিন্তু কৃষকদের অন্য পেশায় যাওয়ার সুযোগ নেই। এজন্য কৃষকরা যে ফসলই উৎপাদন করুক লাভ লোকসান চিন্তা করেই চাষ করে। এরপরও মাঝে মাঝে ক্ষতিগ্রস্ত হয় ও ঝুঁকিতে পড়ে। কোনো কৃষক একবার কোনো. ফসল চাষ করে ক্ষতিগ্রস্ত হলে সেই কৃষক আর ঐ ফসল চাষ করেন না। উদ্দীপকের রফিকও ভুট্টা ও আউশ ধান চাষ করে ক্ষতিগ্রস্ত হয়ে পরে - শাকসবজি ও ফল চাষ করেন। বর্তমানে সারাদেশের কৃষকরা ধান চাষে খরচ বেশি দাম কম হওয়ায় ধান চাষ কমিয়ে দিয়ে উদ্যান ফসল- ফল, শাকসবজি, ফুল ও মসলা চাষ বেশি করছেন। কারণ, মাঠ ফসলের চেয়ে উদ্যান ফসল চাষে খরচ কম লাভ বেশি। এজন্য রফিকের সিদ্ধান্ত ও কার্যক্রম সঠিক ও যুক্তিযুক্ত।"
        }
      ]
    },
    {
      "number": "2",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "মালচিং কী?",
          "explanation": "মাটির আর্দ্রতা ও পুষ্টি সংরক্ষণের উদ্দেশ্যে এর উপরিভাগে ধানের খড়, লতাপাতা, কচুরিপানা ইত্যাদি জৈব পদার্থ দিয়ে ঢেকে দেওয়াই হলো মালচিং।"
        },
        {
          "label": "খ",
          "question": "সবুজ সার হিসেবে ধৈঞ্চা উপযোগী কেন?",
          "explanation": "ধৈঞ্চা এক প্রকার লিগিউম জাতীয় শস্য যাদের শিকড়ে রাইজোবিয়াম নামক এক প্রকার ব্যাকটেরিয়া গুটি তৈরি করে তাতে বায়ুমণ্ডল হতে নাইট্রোজেন সংবন্ধন করে। এসব গুটি পচে সঞ্চিত নাইট্রোজেন পরবর্তী ফসলকে পুষ্টি সরবরাহ করে। যা এঁটেল ও বেলে মাটির সাথে মিশালে মাটির বুনট ও সংযুতি পরিবর্তিত হয়ে দোআঁশে পরিণত হয়। ধৈঞ্চা মাটির আর্দ্রতা বজায় রাখে ও উর্বরতা বাড়ায়। এছাড়া এটি উৎপাদনে তেমন কোনো পরিচর্যার প্রয়োজন হয় না। তাই সবুজ সার হিসেবে ধৈঞ্চা উপযোগী।"
        },
        {
          "label": "গ",
          "question": "উদ্দীপকের A চিহ্নিত মৃত্তিকা কোন ধরনের, ব্যাখ্যা করো।",
          "explanation": "উদ্দীপকে A চিহ্নিত মৃত্তিকার pH ৭ এর কম বলে এটি অম্লীয় মাটি। অম্লীয় মাটির pH ১ - ৬.৯ পর্যন্ত হয়ে থাকে। যে মাটির pH মান যত কম তার অম্লত্ব তত বেশি। অম্ল মাটিতে নিচের বৈশিষ্ট্যসমূহ লক্ষ করা যায়- ১. মাটির pH ৭.০ এর কম হয়। ২. মাটির অন্নত্ব বৃদ্ধির সাথে নাইট্রোজেন, ফসফরাস, পটাশিয়ামের প্রাপ্তি কমতে থাকে। ৩. অম্লীয় মাটিতে ক্যালসিয়াম ও ম্যাগনেসিয়ামের প্রাপ্যতা কমে যায়। ৪. মাটিতে লৌহ ও অ্যালুমিনিয়ামের বিষাক্ততা দেখা দিতে পারে। ৫. তীব্র অম্লীয় মাটিতে অণুজীবের কার্যাবলি কমে যায়। ৬. মাটিতে চুন প্রয়োগ ব্যতীত অধিকাংশ মাঠে ফসল চাষ করা যায় না। ৭. ছত্রাকের কার্যাবলি বেড়ে যায়। ৮. ব্যাকটেরিয়া ও অ্যাক্টিনোমাইসিটিস-এর কার্যাবলি কমে যায়। ৯. মধ্যম অম্লীয় মাটিতে ম্যাঙ্গানিজ, মলিবডেনাম, বোরনের প্রাপ্যতা বাড়তে পারে। আবার অম্লত্ব তীব্রতর হলে এদের দ্রবণীয়তা কমে যায়। উক্ত বৈশিষ্ট্যাবলী পর্যালোচনা করে আমরা অম্লীয় মাটি নির্ণয় করতে পারি।"
        },
        {
          "label": "ঘ",
          "question": "\"সব ধরনের ফসল বৃদ্ধির জন্য B চিহ্নিত মৃত্তিকা উপযোগী\"- তোমার মতামত দাও।",
          "explanation": "উদ্দীপকের B চিহ্নিত মাটির pH ৫.৫- ৮.০। বাংলাদেশের মৃত্তিকা সম্পদ উন্নয়ন ইনস্টিটিউট (SRDI)-এর তথ্য অনুযায়ী pH ৫.৫-৮.০ এর মাটিকে বলা হয় মৃদু অম্লীয় থেকে মৃদু ক্ষারীয় মাটি। প্রদত্ত এই সীমার মধ্যে নিরপেক্ষ মাটিও (pH ৭.০) অন্তর্ভুক্ত। এই ধরনের মাটি সব ধরনের ফসল বা উদ্ভিদ এর জন্য উপযোগী বলে আমি মনে করি। ফসল ফলানোর ক্ষেত্রে মাটির pH গুরুত্বপূর্ণ ভূমিকা রাখে। সব মাটিতে সব ফসল ভালো জন্মায় না। বিভিন্ন, pH এর মাটিতে বিভিন্ন ফসল জন্মায়। তাই ফসল ফলানোর পূর্বে মাটির pH নির্ণয় করতে হয় এবং সে অনুযায়ী ফসল নির্বাচন করতে হয়। এ ধরনের মৃদু অম্লীয় থেকে মৃদু ক্ষারীয় মাটির উর্বরতা ও উৎপাদনক্ষমতা বেশি থাকে। মাটির এই অম্লমানে মাটির খাদ্য অণুর ভারসাম্য বজায় থাকে বলে উদ্ভিদের জন্য প্রয়োজনীয় পুষ্টি উপাদান সহজলভ্য হয়। মাটির আয়ন বিনিময় ক্ষমতা বেশি থাকে। এ ধরনের মাটিতে উপকারি অণুজীবের পরিমাণ ও কার্যাবলি বেশি থাকে। সর্বোপরি ফসলের ফলন, উৎপাদন ও গুণগতমান বেশি হয়। উদ্দীপকের pH ৫.৫ এর যত নিচে নামে মাটির অম্লত্ব তত তীব্রতর হয়। এরকম মাটিতে অ্যালুমিনিয়াম, ম্যাঙ্গানিজ, আয়রন প্রভৃতি উপাদানের মাত্রা অতিরিক্ত হয়ে যায়, যা উদ্ভিদে বিষক্রিয়ার সৃষ্টি করে। এর পাশাপাশি বিনিময়যোগ্য ফসফরাস, ক্যালসিয়াম ও ম্যাগনেসিয়ামের মাত্রা কমে যায়। এই মাটিতে জৈব পদার্থের বিয়োজন হার এবং নাইট্রোজেন ও ফসফরাসের প্রাপ্যতা কম বলে বীজের অঙ্কুরোদগম ভালো হয় না। আবার মাটির pH ৮ এর উপরে গেলে তামা, দস্তা, বোরন প্রভৃতি উপাদানের অভাব দেখা দেয়। ক্ষারীয় মাটিতে লোহা ও ম্যাঙ্গানিজের দ্রবণীয়তা কম এবং বিনিময়যোগ্য সোডিয়ামের পরিমাণ অনেক বেশি থাকে, যা অনেক ফসলের জন্যে বিষাক্ততার সৃষ্টি করে। এসব মাটিতে অনুজীবের ক্রিয়া এবং জৈব পদার্থের বিগলন কম হয়। -এছাড়া ক্যালসিয়াম ও ম্যাগনেসিয়ামের আধিক্য দেখা দেয়। উদ্দীপকে প্রদত্ত B (pH ৫.৫ ৮.০) সীমায় মাটির অম্লত্ব ও ক্ষারত্ব মোটামুটি সব ধরনের ফসলের জন্যে গ্রহণযোগ্য হয়। কেননা এ অন্নমানের মাটিতে সব পুষ্টি উপাদান সহজলভ্য হওয়ায় উদ্ভিদ গ্রহণ করতে পারে। কোনো বিরূপ প্রতিক্রিয়ার সৃষ্টি হয় না। ফলে ফসলের বৃদ্ধিও অনেক ভালো হয়। তাই উপরে উল্লিখিত আলোচনা থেকে পরিষ্কারভাবে বোঝা যায় যে, B চিহ্নিত মৃত্তিকা সব ধরনের ফসল বৃদ্ধির জন্য উপযোগী।"
        }
      ]
    },
    {
      "number": "3",
      "uddipok": "সুজালপুর গ্রামের কৃষকরা দীর্ঘদিন যাবৎ গতানুগতিক পদ্ধতিতে ধান চাষ করে আসছেন। এ বছর কৃষক সভায় উপ- সহকারী কৃষি কর্মকর্তা তাদেরকে একটি নতুন পদ্ধতিতে চারা রোপণের কথা বললেন। এ পদ্ধতিতে প্রতি গোছায় একটি করে কম বয়সী চারা রোপণের প্রয়োজন পড়ে। এ পদ্ধতিটি গতানুগতিক পদ্ধতির চেয়ে অধিকতর সুবিধাজনক। কিছু কৃষক উদ্বুদ্ধ হয়ে এ পদ্ধতিতে ধান চাষ করে অনেক লাভবান হলেন।",
      "tag": "ACC 25",
      "sub_questions": [
        {
          "label": "ক",
          "question": "ট্রাইকোডার্মা কী?",
          "explanation": "ট্রাইকোডার্মা হলো মাটিতে মুক্তভাবে বসবাসকারী উপকারী ছত্রাক যা মাটিবাহিত রোগ দমন (জৈব বালাইনাশক হিসেবে) এবং মাটির ঊর্বরাশক্তি বৃদ্ধি (অণুজীব সার হিসেবে) করে।"
        },
        {
          "label": "খ",
          "question": "ফসলের জমিতে মালচিং কেন করা হয়?",
          "explanation": "মাটির রস সংরক্ষণের উদ্দেশ্যে শুকনা খড়, লতাপাতা, কচুরিপানা দিয়ে বীজ বা চারা রোপণের পর মাটি ঢেকে দেওয়াকে জাবড়া প্রয়োগ বা মালচিং বলে। মালচিং করলে সূর্যের তাপে মাটির পানি বাষ্পে পরিণত হতে পারে না। এতে মাটির আর্দ্রতা সংরক্ষিত হয় ও পানির অনুপ্রবেশের হার বাড়ে। পাশাপাশি ভূমিক্ষয় কমে, মাটিতে জৈব পদার্থ যোগ হয় এবং উর্বরতা বাড়ে। এতে আগাছার উপদ্রবও কমে যায়।"
        },
        {
          "label": "গ",
          "question": "উদ্দীপকে উল্লিখিত নতুন পদ্ধতিতে ধান চাষ কেন লাভজনক? ব্যাখ্যা করো।",
          "explanation": "নিম্নের অনুরূপ উদ্দীপকে উল্লিখিত চিত্র 'ক' হলো, এস আর আই (SRI) পদ্ধতিতে ধান চাষ। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে বলে এই পদ্ধতিতে চাষ ধান উৎপাদনের জন্য একটি যুগান্তরকারী পদক্ষেপ হতে পারে।"
        },
        {
          "label": "ঘ",
          "question": "উদ্দীপকে উল্লিখিত পদ্ধতি দু'টির তুলনামূলক বিশ্লেষণ করো।",
          "explanation": "নিম্নের অনুরূপঃ রতন মিয়া এস আর আই (SRI) পদ্ধতিতে এবং মানিক মিয়া গতানুগতিক পদ্ধতিতে ধান চাষ করে। গতানুগতিক বা প্রচলিত পদ্ধতিতে জমিতে বীজের পরিমাণ বেশি লাগে এবং প্রতি গোছায় ৩-৪টি করে চারা রোপণ করা হয়। অপরদিকে এস আর আই পদ্ধতিতে বীজের পরিমাণ (৭৫-৮০%) কম লাগে এবং প্রতি গোছায় ১টি করে চারা রোপণ করা হয়। গতানুগতিক পদ্ধতিতে চারার রোপণ দূরত্ব কম হয় বলে গাছের বৃদ্ধি তেমন ভালো হয় না। এস আর আই পদ্ধতিতে বর্গাকারে রোপণের কারণে চারা প্রচুর সূর্যালোক ও মূলের বৃদ্ধির জন্য প্রচুর জায়গা পায়। গতানুগতিক পদ্ধতিতে সেচে পানি বেশি লাগে। কিন্তু এস আর আই পদ্ধতিতে সেচে ৩০-৩৫% পানি সাশ্রয় হয়। গতানুগতিক পদ্ধতির তুলনায় এস আর আই পদ্ধতিতে ২৫-৩০% সার কম লাগে। প্রচলিত পদ্ধতিতে ধানের অঙ্গজ বৃদ্ধি পর্যায়ে জমিতে যেমন দাঁড়ানো পানি থাকে সেখানে এস আর আই এর ক্ষেত্রে জমি শুধু ভেজা থাকলেই চলে। ফলে মাটিতে বায়ু চলাচলের সুযোগ থাকায় এস আর আই পদ্ধতিতে মিথেন গ্যাস কম নির্গত হয়। গতানুগতিক পদ্ধতিতে প্রতি গোছায় কুশির সংখ্যা কম হয়। অপরদিকে এস আর আই পদ্ধতিতে প্রতি গোছায় কুশির সংখ্যা বেশি হয়। পাশাপাশি এস আর আই পদ্ধতিতে প্রচলিত ধানের চেয়ে ১০ দিন আগে ফসল কাটা যায় এবং বোরো ও আমন মৌসুমে প্রচলিত পদ্ধতির তুলনায় ধানের ফলন ২০% এর অধিক বৃদ্ধি পায়। উপরের আলোচনা হতে বলা যায়, মানিক মিয়া ও রতন মিয়ার চাষ পদ্ধতির মধ্যে রতন মিয়ার চাষ পদ্ধতি অর্থাৎ SRI পদ্ধতির উপযোগিতা বেশি"
        }
      ]
    },
    {
      "number": "4",
      "uddipok": "রবি মৌসুমে পারভেজের জমিতে প্রচুর সরিষার চাষ হয়। ফসলের ক্ষেতে মৌমাছি পালন লাভজনক জেনে সে স্থানীয় কৃষি অফিসে যোগাযোগ করলে কৃষি কর্মকর্তা মৌমাছি পালনের যাবতীয় কলাকৌশল শিখিয়ে দেন। সেইভাবে পারভেজ মৌবাক্স স্থাপন করে এবং মধুর পাশাপাশি সরিষার ভালো ফলন পায়।",
      "tag": "ACC 25",
      "sub_questions": [
        {
          "label": "ক",
          "question": "ভালো বীজ কী?",
          "explanation": "ফসল উৎপাদনের জন্য কাঙ্ক্ষিত গুণাবলি বীজই হলো ভালো বীজ।"
        },
        {
          "label": "খ",
          "question": "রিবন রেটিং কেন করা হয়? ব্যাখ্যা করো।",
          "explanation": "পাটের রিবন রেটিং হলো বাংলাদেশ পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। আমাদের দেশে ভাদ্র-আশ্বিন মাসে খাল-বিলে পাট পচানোর মতো যথেষ্ট পানি থাকে না। সেক্ষেত্রে রিবন রেটিং পদ্ধতিতে পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে পচানোর ব্যবস্থা করা হয়। পাট উৎপাদনকারী এলাকায় পচন পানির অভাব থাকলে উৎপাদিত পাটের আঁশ খুব নিম্নমানের হয়ে থাকে, ফলে পাট বিক্রি করে ভালো মূল্য পাওয়া যায় না। এই পদ্ধতি প্রয়োগ করে স্বল্প পানি ও অল্প জায়গার মধ্যে সহজেই আঁশ পাওয়া সম্ভব। এছাড়াও আঁশে কাটিংস হয় না বলে উন্নত আঁশ পাওয়া যায়।"
        },
        {
          "label": "গ",
          "question": "কৃষি কর্মকর্তা পারভেজকে কী বুঝিয়ে দিয়েছেন? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত পতঙ্গটি হলো মৌমাছি। সরিষা ক্ষেতে মৌমাছি পালন পদ্ধতি নিচে সংক্ষেপে বর্ণনা করা হলো- নির্জন, উঁচু ও যার অনতিদূরে ফুল গাছ আছে এমন স্থান মৌমাছি চাষের জন্য নির্বাচন করতে হবে। সরিষা ক্ষেতে মৌমাছি পালন করলে আরো লাভজনক উৎপাদন পাওয়া সম্ভব হয়। মৌবাক্স বসানোর জন্য সরিষা ক্ষেতের আইলের উপর দেড় থেকে দুই ফুট উঁচু টুল (কাঠ বা লোহার রড দিয়ে তৈরি) বসাতে হয়। প্রথমে টুল চারটি পানিসমৃদ্ধ জলকান্দার উপর বসাতে হয়। টুলের উপর পাটাতনের কাঠটি বসাতে হয়। এবার পাটাতনের উপর ফ্রেমসহ বাচ্চা ঘর বসাতে হয়। বাচ্চা ঘরের উপর ফ্রেমসহ মধুঘর বসিয়ে দিতে হয়। এর ঠিক উপরে ঢাকনা বসিয়ে দিতে হয়। সবশেষে একেবারে উপরের ঢাকনাটি বসিয়ে দিতে হয়। একেবারে উপরের ঢাকনাসহ মৌবাক্সটি টুলের সাথে রশি বা তার দিয়ে শক্ত করে বাঁধতে হয়। মৌবাক্স বসানোর সময় খেয়াল রাখতে হয় যেন বাচ্চা ঘর ও মধুঘর পাটাতনের উপর লম্বালম্বিভাবে বসানো থাকে। ফলে মৌমাছি পাটাতনের উপরে বসে কুইন গেট দিয়ে সহজেই বাচ্চাঘর ও মধুঘরে যেতে পারে। মৌবাক্সের নিচে স্থাপন করা জলকান্দার পানি প্রতি ২ দিন পর পর পরিবর্তন করতে হয়। প্রতি ৭ দিন পর পর মৌচাক পরিষ্কার করতে হয়। মৌচাকে যাতে পোকা আক্রমণ করতে না পারে সেজন্য প্রয়োজনীয় প্রতিরোধ ব্যবস্থা নিতে হয়।"
        },
        {
          "label": "ঘ",
          "question": "পারভেজের সরিষা উৎপাদনের সাথে মৌমাছি পালনের সম্পর্কটি বিশ্লেষণ করো।",
          "explanation": "পারভেজ রবি মৌসুমে প্রচুর সরিষা চাষ করে। স্থানীয় কৃষি কর্মকর্তার সাথে যোগাযোগ করে তার সরিষা ক্ষেতে মৌমাছি পালনের কৌশল জেনে নেয়। সরিষা পতঙ্গপরাগী ফুল। সরিষা ফুলের বর্ণ ও গন্ধে আকৃষ্ট হয়ে পতজা মধু আহরণকালে এক ফুলের পরাগরেণু থেকে অন্য ফুলে স্থানান্তরিত হয়ে পরাগায়ন ঘটায়। এভাবে সরিষার ফল ও দানা উৎপাদিত হয়। এ কারণে মৌমাছি ও সরিষার মাঝে আন্তঃসম্পর্ক বিদ্যমান। মৌমাছি সরিষার ফুল থেকে খুব সহজে মধু সংগ্রহ করে মৌচাকে জমা করে। ফলে মধুর উৎপাদন ভালো হয়। অপরদিকে ফুল থেকে মধু সংগ্রহ করতে গিয়ে মৌমাছি সরিষার ফুলে পরাগায়ন ঘটায়। সরিষার ফুলে যত বেশি পরাগায়ন হবে তত বেশি সরিষার ফলন হবে। গবেষণায় দেখা গেছে, সরিষার জমিতে মৌমাছি চাষ করলে তার ফলন স্বাভাবিক অপেক্ষা ২০-৩০% বেশি হয়। উপরের আলোচনা হতে এটা স্পষ্ট যে, সরিষার ভালো ফলন পেতে সরিষার জমিতে মৌমাছি চাষ করলে সরিষার ফুলে সম্পূর্ণরূপে পরাগায়ন ঘটে এবং কাঙ্ক্ষিত ফলনও পাওয়া যায়। অর্থাৎ সরিষার উৎপাদনের সাথে মৌমাছি পালনের আন্তঃসম্পর্ক বিদ্যমান।"
        }
      ]
    },
    {
      "number": "5",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "সেরিকালচার কী?",
          "explanation": "রেশম পোকার চাষ হলো রেশম চাষ বা সেরিকালচার।"
        },
        {
          "label": "খ",
          "question": "রানী মৌমাছির কাজ ব্যাখ্যা করো।",
          "explanation": "প্রতি কলোনিতে একটি রাণী মৌমাছি থাকে। রাণী মৌমাছির কাজ হচ্ছে ডিম ও বাচ্চা উৎপাদন করা। কলোনীর মধ্যে ছোট ডানা, বড় পেট ও আকারে সবেচেয়ে বড় হচ্ছে রাণী মৌমাছি এবং সেটি প্রতিদিন গড়ে ৩০০০ টি ডিম পাড়ে। নিষেককৃত থেকে রাণী ও কর্মী মৌমাছি ও অনিষেককৃত ডিম থেকে পুরুষ মৌমাছি সৃষ্টি হয়। রাণীর শরীর থেকে ফেরোমেন নামক বস্তুর বের হয় বলে রাণী মৌমাছিকে কর্মী ও পুরুষ মৌমাছি ঘিরে থাকে।"
        },
        {
          "label": "গ",
          "question": "মাশরুম চাষের আধুনিক পদ্ধতি বর্ণনা করো।",
          "explanation": "মাশরুম চাষের বিভিন্ন ধাপগুলো হলো- i. মাশরুম চাষের জন্য প্রয়োজনীয় উপকরণ সংগ্রহ করা। যেমন- মাশরুম স্পন, কম্পোস্ট তৈরির জন্য কাঠের গুঁড়া, পলিথিন ব্যাগ ইত্যাদি। ii. পরিমাণ মতো কাঠের গুঁড়া বড় প্লাস্টিকের গামলায় রাখা। iii. পরিমাণমতো কাঠের গুঁড়ার সাথে ৪ ভাগের ১ ভাগ ধানের কুঁড়া মিশানো। iv. শতকরা ৬৫ ভাগ পানি মিশানো। ভিজানো গুঁড়া ৫০০ গ্রাম করে পলিথিনে ভরা। V. কাঠি দিয়ে গুঁড়া ভর্তি ব্যাগের মাঝখানে তলার দিক থেকে চাপ দিয়ে ছিদ্র করে তা মোমযুক্ত কাগজ দিয়ে বন্ধ করে দেওয়া। vi. ব্যাগগুলো অটোক্লেভ অথবা স্টিম স্টেরিলাইজার এর মধ্যে ১০০০ সে. তাপে ৩০/৪০ মিনিট শোধন করে জীবাণুমুক্ত করা। vii. এর পর ব্যাগগুলো জীবাণুমুক্ত ঘরে রেখে ছিদ্র দিয়ে মাশরুম বীজ ঢুকিয়ে দেওয়া। ব্যাগগুলো ২০ দিনের জন্য অন্ধকার স্যাঁতসেঁতে ঘরে ২০-২৫০° সে. তাপমাত্রায় রাখা যাতে মাইসেলিয়াম জন্মায়। viii. ব্যাগগুলোর কাঁধ ইংরেজি 'D' অক্ষরের মতো কেটে পানি স্প্রে করে ঠান্ডা রাখা। ix. ব্যাগের মুখের উপর দৈনিক ৩-৪ বার পানি স্পে করা। Χ. ১০-১৫ দিনের মধ্যে মাশরুম গজায়। প্রথমে ছোট সাদা রঙের হয়ে জন্মাবে পরে ফুলের পাঁপড়ির মতো বড় হবে। উল্লিখিত ধাপগুলো অনুসরণের মাধ্যমে মাশরুম চাষ করা যায়"
        },
        {
          "label": "ঘ",
          "question": "মাশরুমের অর্থনৈতিক গুরুত্ব বিশ্লেষণ করো।",
          "explanation": "মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। 'মাশরুম চাষে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় বলে মহিলারা সহজেই অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। তাই বলা যায়, মাশরুম চাষের গুরুত্ব অপরিসীম।"
        }
      ]
    },
    {
      "number": "6",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "GOT-এর পূর্ণরূপ হলো- Ginning Out Turn।"
        },
        {
          "label": "খ",
          "question": "",
          "explanation": "বীজ বপনের পূর্বে জীবাণুমুক্ত করাকে বীজ শোধন বলে। বপনকৃত বীজ ও উৎপন্ন চারাকে রোগের সংক্রমণ থেকে রক্ষার জন্য বীজ শোধন করা প্রয়োজন। তাছাড়া যেসব ফসলের বীজত্বক শক্ত, সেসব ফসলের বীজের সুপ্তাবস্তা (Dormancy) ভাঙার জন্য বীজ শোধন করে নিলে নির্ধারিত সময়ে অঙ্কুরোদগম ঘটে। অর্থাৎ, সুস্থ-সবল চারা উৎপাদন, বীজবাহিত রোগ প্রতিরোধ, অঙ্কুরোদগম হার বৃদ্ধি ও ভালো ফলন পাওয়ার জন্য বীজ শোধন করা হয়।"
        },
        {
          "label": "গ",
          "question": "উদ্দীপকের ছকে '?' চিহ্নিত পদ্ধতিটি ব্যাখ্যা করো।",
          "explanation": "উদ্দীপকের ছকের চিহ্নিত পদ্ধতিটি হলো রোপা বা এসটিপি পদ্ধতি। i. পলিব্যাগে চারা উৎপাদন: ১৫ সেমি × ১০ সেমি আকারের পলিব্যাগে সমপরিমাণ দোআঁশ মাটি ও গোবর সার মিশিয়ে ভর্তি করতে হয়। একচোখ বিশিষ্ট আখের বীজ খণ্ড নিয়ে এমনভাবে মাটিভর্তি পলিব্যাগে বসাতে হয় যেন এর মাথা ব্যাগের উপরিভাগ হতে ১.৩ সেমি নিচে থাকে। চারার বয়স ৫০-৬০ দিন হলে মূল জমিতে রোপণ করতে হয়। ii. সাধারণ বীজতলায় চারা উৎপাদন: বীজতলা তৈরি করে ১ বা ২ চোখবিশিষ্ট বীজ খণ্ড পাশাপাশি স্থাপন করে হালকাভাবে 'মাটি, খড় বা কচুরিপানা দিয়ে ঢেকে দিতে হয়। চারার বয়স ৪০-৪৫ দিন-অথবা ৪-৫ পাতাবিশিষ্ট হলে মূল জমিতে রোপণ করা হয়। আখের চারা মাতৃকান্ড থেকে আলাদা করে মূল জমিতে একসারি পদ্ধতিতে ১০০ সেমি দূরত্বে এবং দুই সারি পদ্ধতিতে ১২০-১৪০ সেমি দূরত্বে রোপণ করা হয়। iii. ক্ষেতে দাঁড়ানো আখ গাছ থেকে চারা উৎপাদন: এ পদ্ধতিতে ক্ষেতে দাঁড়ানো আখ গাছের মাথা কেটে দিলে মূল আখের গোড়া থেকে পার্শ্বকুশি গজায়। ৩০-৪৫ দিন পর চারাগাছ মূল আখ গাছ হতে কেটে আলাদা করে মূল জমিতে রোপণ করা হয়। iv. স্টকলেস পদ্ধতিতে রোপা আখ চাষ: এ পদ্ধতিতে বীজতলায় অথবা-গাছে উৎপাদিত চারা ৪০-৪৫ দিন বয়সে স্টক (মাতৃকাণ্ড) থেকে আলাদা এবং পাতা ছাঁটাই করে মূল জমিতে রোপণ করা হয়। স্টকলেস চারায় দ্রুত শিকড় গজানোর জন্য শিকড়ের দিক এক লিটার পানিতে ৫ এমএল ন্যাপথালিন এসিটিক এসিডে ২৪-৭২ ঘণ্টা ডুবিয়ে বা ২৪-৩৬ ঘণ্টা পানিতে চুবিয়ে রেখে মূল জমিতে চারা রোপণ করতে হবে। চারা রোপণের পরপরই ১টি বা প্রয়োজনবোধে ২টি জীবনী সেচ প্রয়োগ করতে হবে। এ পদ্ধতিতে রোপণকৃত চারার মৃত্যুহার তুলনামূলক কম।"
        },
        {
          "label": "ঘ",
          "question": "উদ্দীপকের ছকের পদ্ধতিগুলোর মধ্যে কোনটি সবচেয়ে ভালো বিশ্লেষণ করো।",
          "explanation": "উদ্দীপকে আখের চারা উৎপাদনের তিনটি পদ্ধতি উল্লেখ করা 'হয়েছে। পদ্ধতি তিনটির মধ্যে? চিহ্নিত পদ্ধতিটি অর্থাৎ রোপা বা এসপিটি পদ্ধতি সবচেয়ে ভালো। রোপা পদ্ধতিতে আখ চাষকে এসটিপি পদ্ধতি বলে, যা আখের সবচেয়ে আধুনিক বা উন্নত পদ্ধতি। এই পদ্ধতিতে এক চোখ বিশিষ্ট আখ খন্ড পলিথিন ব্যাগে কিংবা দু'চোখ বিশিষ্ট আখ খণ্ড বীজতলায় লাগিয়ে চারা তৈরি করা হয়ে থাকে। বীজ রোপণ বা বপনের পূর্বে ব্যাভিস্টিন, এরোটন নামক ছত্রাকনাশক দ্বারা শোধন করায় রোগবালাই মুক্ত থাকে। আখের বীজ রোপণের পূর্বে বীজ শোধন করলে আখে বিভিন্ন রকম পোকামাকড় যেমন- কান্ডের মাজরা পোকা, পিঙ্গেল, মাজরা পোকা, ডগার মাজরা পোকা, উইপোকা ইত্যাদির আক্রমণ হ্রাস পায়। এছাড়াও আজিজ ও রহিম সঠিকভাবে আখের আন্তঃপরিচর্যা করায় আখের মারাত্মক রোগসমূহের আক্রমণও কমে যায়। ফলে ছত্রাকনাশক কম লাগায় উৎপাদন ব্যয়ও কমে যায়। এছাড়াও এসটিপি বা রোপা পদ্ধতিতে চারা তৈরি করে রোপণ করায় আখের উৎপাদন বৃদ্ধি পায়। পরিশেষে বলা যায়, এসটিপি বা রোপা পদ্ধতিতে আখ চাষ করায় রোগ ও পোকা দ্বারা আখ আক্রান্ত হওয়ার সম্ভবনা কম থাকে এবং আখের ফলন ভালো হয়।"
        }
      ]
    },
    {
      "number": "7",
      "uddipok": "জালালের বোরো ধান গাছের পাতা হালকা সবুজ হয়ে পরে হলদে হয়। গাছ টান দিলে উঠে আসে। কুশি হয় নাই। ধানক্ষেতে সবুজ পাতা ফড়িং দেখতে পায়। কৃষি কর্মকর্তা বলেন, ধানক্ষেত রোগাক্রান্ত হয়েছে। তিনি পোকা দমনের জন্য, জৈবিক, রাসায়নিক ও যান্ত্রিক পদ্ধতি বলে দেন। জালাল এসব পদ্ধতি প্রয়োগ করে রোগ দমন করেছেন। এতে রোগ ছড়ায় না।",
      "tag": "ACC 25",
      "sub_questions": [
        {
          "label": "ক",
          "question": "মিলেট কী?",
          "explanation": "দানা ফসলের মধ্যে যেসব ফসলের দানা আকারে ছোট সেগুলোই হলো মিলেট।"
        },
        {
          "label": "খ",
          "question": "পেয়ারা চাষ লাভজনক ব্যাখ্যা করো।",
          "explanation": "পেয়ারাকে গরিবের আপেল বলা হয়। পেয়ারা অত্যাধিক পুষ্টিগুণ সমৃদ্ধ ফল। পুষ্টিগুণ বিচারে দেশের প্রতিটি বাড়িতে কমপক্ষে একটি পেয়ারা গাছ থাকা উচিত। মৌসুমের শুরুতে ১৫-২০ টাকা কেজি দরে প্রতিমণ পেয়ারা ৮০০ টাকায় বিক্রি করা যায়। হেক্টর প্রতি ৫-৬ মেট্রিক টন উৎপাদিত পেয়ারা থেকে বছরে প্রায় আড়াই থেকে তিন কোটি টাকা আয় হওয়া সম্ভব। প্রচুর মানুষ প্রত্যক্ষ ও পরোক্ষভাবে পেয়ারা চাষের মাধ্যমে জীবিকা নির্বাহ করে। এছাড়াও বড় আকারের পেয়ারা প্রসেস করে বিদেশে রপ্তানি করে প্রচুর বৈদেশিক মুদ্রা অর্জন করা সম্ভব। তাই পেয়ারা চাষ লাভজনক।"
        },
        {
          "label": "গ",
          "question": "জালাল কীভাবে রোগ দমন করেছেন ব্যাখ্যা করো।",
          "explanation": "জালালের ধানক্ষেতে টুংরো রোগ দেখা দিয়েছে। জালাল নিম্নলিখিতভাবে টুংরো দমন করেছেন- i. পরিত্যাক্ত টুংরো আক্রান্ত ধানগাছ, বাওয়া ধান, মুড়ি ধান ও আড়ালী ঘাস থাকলে তা তুলে ধ্বংস করেছেন। ii. হাতের জালের প্রতি টানে বাহক পোকা দেখা দিলে কীটনাশক প্রয়োগ করেছেন। ii. অনুমোদিত কীটনাশক ম্যালাথিয়ন ৫৭ ইসি প্রয়োগ করে সবুজ পাতা ফড়িং দমন করেছেন। iv. এছাড়াও কুইনালফস-২৫/ ডাইমেথোয়েট ৪০, ১.২৫ লি/একর বাহক পোকা দমন ব্যবহার করেছেন। উপরিউক্ত ব্যবস্থাগুলো গ্রহণ করে জালাল তার ক্ষেতের ধান গাছের রোগ দমনে সক্ষম হয়েছেন।"
        },
        {
          "label": "ঘ",
          "question": "কৃষি কর্মকর্তার রোগাক্রান্ত ধানক্ষেতে পোকা দমনের পরামর্শের যৌক্তিকতা বিশ্লেষণ করো।",
          "explanation": "উদ্দীপকের কৃষি কর্মকর্তা জৈবিক, রাসায়নিক ও যান্ত্রিক পদ্ধতিতে পোকা দমনের পরার্শ দেন। যা সম্মিলিতভাবে বালাই ব্যবস্থাপনা হিসেবে পরিচিত। ধান বাংলাদেশের প্রধান খাদ্যশস্য। বাংলাদেশের মোট আবাদি কৃষি জমির প্রায় ৮০ ভাগে ধান চাষ করা হয়। খাদ্যশস্য ও অর্থনৈতিক দিক উভয় বিবেচনায় ধান চাষ লাভজনক। তাই ধানের ভালো ফলন লাভের জন্য অবশ্যই বালাই ব্যবস্থাপনা বিষয়টি গুরুত্বপূর্ণ। বাংলাদেশে আউশ, আমন ও বোরো এই তিন মৌসুমে বিভিন্ন ক্ষতিকর পোকার আক্রমণ দেখা যায়। পোকার আক্রমণে আউশ মৌসুমে প্রায় ২৪%, আমন মৌসুমে ১৮% এবং বোরো মৌসুমে ১৩% ফলন নষ্ট হয়। তাই ক্ষতির হাত থেকে ফসল রক্ষা করতে জৈবিক, রাসায়নিক ও যান্ত্রিক উপায়ে পোকা দমন খুবই জরুরি। বিভিন্ন রকম উপকারি পোকামাকড়, ধানের ক্ষতি করে এমন পোকামাকড় ধ্বংস করে। আবার অনেক পাখি ধানের ক্ষতি করে এমন পোকামাকড় খেয়ে ক্ষতির হাত থেকে রক্ষা করে। ফলে জৈবিক উপায়ে পোকামাকড় ধ্বংস করে ধানের ফলন বাড়ানো সম্ভব। ধান গাছে যাতে পোকামাকড়ের আক্রমণ না হয় তাই আলোক ফাঁদ, হাতজালি ইত্যাদি যান্ত্রিক উপায় ব্যবহার করা সম্ভব। এছাড়া আগাছা পরিষ্কার করা, আক্রান্ত পাতা সংগ্রহ করে নষ্ট করে ফেলা, ক্ষেতের অতিরিক্ত পানি সরিয়ে ফেলা, ধান কাটার পর নাড়া পুতে ফেলা, এবং জমি চাষ দেয়া ইত্যাদি যান্ত্রিক কাজগুলো ধান গাছের পোকাদমনে সাহায্য করে। পোকার আক্রমণ বেশি দেখা দিলে রাসায়নিক উপায়ে পোকা দমন করতে হবে। সেক্ষেত্রে ভিন্ন ভিন্ন পোকার ক্ষেতে ভিন্ন ভিন্ন কীটনাশক পরিমিত পরিমাণ ব্যবহার করতে হবে। যেমন- ম্যালিথিয়ন, সুমিথিয়ন ইত্যাদি। তাই ধানের উচ্চ ফলন পেতে হলে চারা অবস্থা থেকে পোকা দমনের যথাযথ ব্যবস্থা গ্রহণ করতে হবে। নতুবা ফসলের ভালো ফলন পাওয়া সম্ভব নয়। পরিশেষে বলা যায় ধানের উচ্চ ফলন লাভের জন্য কৃষি কর্মকর্তার পরামর্শটি যথাযথ ছিল।"
        }
      ]
    },
    {
      "number": "8",
      "uddipok": "",
      "tag": "ACC 25",
      "sub_questions": [
        {
          "label": "ক",
          "question": "জেলি কী?",
          "explanation": "জেলি হচ্ছে কঠিন ও তরল অবস্থার মাঝামাঝি স্বচ্ছ চকচকে পদার্থ যা ফলের রস ও চিনিসহকারে সিদ্ধ করে তৈরি করা হয়।"
        },
        {
          "label": "খ",
          "question": "সবজি গ্রেডিং কেন করা হয়? ব্যাখ্যা করো।",
          "explanation": "প্রাথমিকভাবে বাছাই করার পর ফলের আকার, আকৃতি, রং, পরুতা, আঘাতজনিত ক্ষত ইত্যাদি বিষয়ের ওপর ভিত্তি করে ভাগ করাকে গ্রেডিং বলে। সবজি দীর্ঘদিন সংরক্ষণে গ্রেডিং করা জরুরি। এছাড়াও সবজি বাজারজাতকরণে এবং রপ্তানির জন্য গ্রেডিং গুরুত্বপূর্ণ। গ্রেডিং করার পর সবজি সংরক্ষণ করলে তার সংরক্ষণকাল বেড়ে যায়। গ্রেডিং-এর মাধ্যমে সবজি সংরক্ষণ না করলে খারাপ সবজি থেকে জীবাণু ভালো মানের সবজিতে সংক্রমিত হয়ে সবজির সংরক্ষণকাল মারাত্মকভাবে কমিয়ে দেয়। এসব কারণেই সবজি সংরক্ষণে গ্রেডিং করা জরুরি।"
        },
        {
          "label": "গ",
          "question": "উদ্দীপকের ছকে B চিহ্নিত পদ্ধতি ব্যাখ্যা করো।",
          "explanation": "উদ্দীপকের ছকে ও চিহ্নিত পদ্ধতিটি হলো শুকিয়ে ফল সংরক্ষণ করার পদ্ধতি। নিচে ফল শুকিয়ে সংরক্ষণ পদ্ধতিটি ব্যাখ্যা করা হলো- ফল শুকিয়ে সংরক্ষণের প্রক্রিয়াকে বলা হয় নির্জলীকরণ। শুকিয়ে শাকসবজি সংরক্ষণ একটি সাধারণ পদ্ধতি। ফল শুকিয়ে আর্দ্রতার পরিমাণ কমিয়ে অণুজীবের কর্মক্ষমতা হ্রাসের মাধ্যমে অনেকদিন পর্যন্ত সংরক্ষণ করা যায়। এ পদ্ধতিতে বেশিরভাগ শাকসবজিই লবণ পানিতে ফুটানো হয়। শাকসবজি একটি কাপড়ের মধ্যে বা তারের ঝুড়িতে রেখে ফুটন্ত পানিতে ডুবাতে হয় বা গরম পানির উপর ঝুলিয়ে রেখে ৫ মিনিট বাষ্পায়ন করতে হয়। এরপর পরিষ্কার জায়গায় ১-২ দিন সবজিগুলোকে ভালোভাবে শুকানো হয় যাতে জলীয় অংশের পরিমাণ অর্থাৎ, আর্দ্রতা ৬-৮% এর বেশি না থাকে। এরপর শুকানো সবজিগুলো ছায়াময় স্থানে বাতাসে ঠান্ডা করে পলিব্যাগে ভরে বায়ুরোধী টিন বা কাচের পাত্রে সংরক্ষণ করতে হয়। শাকসবজি শুকিয়ে সংরক্ষণ করলে দীর্ঘদিন সংরক্ষণ করা যায় এবং গুণগতমানও ভালো থাকে। উল্লিখিত পদ্ধতিতে ফল সংরক্ষণ করে পচনের হাত থেকে রক্ষা করার পাশাপাশি দীর্ঘদিনের চাহিদা মিটানো সম্ভব।"
        },
        {
          "label": "ঘ",
          "question": "উদ্দীপকে ছকের কোন পদ্ধতি ও কেন দেশের ফল চাষিদের জন্য উপযোগী বিশ্লেষণ করো।",
          "explanation": "উদ্দীপকের ছকের প্রক্রিয়াজাতকরণ পদ্ধতিটি দেশের ফল চাষিদের জন্য উপযোগী। খাদ্যদ্রব্যের গুণগতমানের কোনো পরিবর্তন না করে এগুলোর আকৃতি ও প্রকৃতিতে পরিবর্তন ঘটিয়ে ভৌত ও রাসায়নিক পদ্ধতি প্রয়োগের মাধ্যমে জীবাণুমুক্ত করে সংরক্ষণ করাকে খাদ্য প্রক্রিয়াজাতকরণ বলে। এর মাধ্যমে খাদ্যকে দীর্ঘদিন সংরক্ষণ করা সম্ভব। ফল বা শাকসবজি রক্ষণাবেক্ষণ করা না হলে এগুলোর পুষ্টিমান ও গুণাগুণ কমে এবং একসময় পচে যায়। খাদ্য প্রক্রিয়াজাতকরণের বিভিন্ন পদ্ধতি রয়েছে যেমন- আচার, মোরব্বা, জ্যাম, জেলি, চিপস, ফ্রাই, সস ইত্যাদি। এতে উৎপাদিত পণ্যের অপচয় রোধ করা যায়। সঠিকভাবে প্রক্রিয়াজাতকরণের মাধ্যমে সব ধরনের মৌসুমে ফল ও শাকসবজির চাহিদা মেটানো সম্ভব। গুণগতমান রক্ষা পাওয়ায় কৃষক উৎপাদিত ফসলের ন্যায্যমূল্য পায়। আমাদের দেশে এ পদ্ধতি অবলম্বন করে শাকসবজি ও ফলমূল দীর্ঘদিন সংরক্ষণ করে দেশের চাহিদা পূরণের পাশাপাশি বিদেশে রপ্তানি করা যায়, যা দেশের অর্থনৈতিক উন্নয়নেও সাহায্য করে।"
        }
      ]
    }
  ]
}