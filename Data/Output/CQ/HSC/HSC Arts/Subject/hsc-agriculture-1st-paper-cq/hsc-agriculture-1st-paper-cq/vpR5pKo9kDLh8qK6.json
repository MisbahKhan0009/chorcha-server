{
  "title": "রেসিডেন্সিয়াল কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "হারেস আলীর ফসলি জমির পরিমাণ ২ বিঘা, যার পুরোটাই এঁটেল প্রকৃতির। ধান ছাড়া অন্য কোনো ফসল তার জমিতে ভালো হয় না। বিষয়াটি জানতে পেরে উপসহকারী কৃষি কর্মকর্তা মোখলেছ উদ্দীন তাকে বলেন, মাটির বুনটি বিবেচনায় রেখে ফসল উৎপাদন করা উচিত। তিনি আরো বলেন, দোআঁশ বুনটের মাটি ফসল উৎপাদনের জন্য সবচেয়ে উত্তম। তবে পর্যাপ্ত জৈব সার প্রয়োগের মাধ্যমে এঁটেল মাটিকে দোআঁশ মাটিতে পরিণত করা যায়।",
      "tag": "DRMC 24",
      "sub_questions": [
        {
          "label": "ক",
          "question": "মৃত্তিকা বুনট কী?",
          "explanation": "মাটিতে বালুকণা, পলিকণা ও কর্দমকণার আনুপাতিক হারই হলে। মৃত্তিকা বুনট।"
        },
        {
          "label": "খ",
          "question": "শস্য পর্যায় কীভাবে মাটির উর্বরতা রক্ষা করে? ব্যাখ্যা করো।",
          "explanation": "কোনো জমিতে প্রতি বছর একই ফসল চাষ না করে বছরভিত্তিক নির্দিষ্ট কিছু ফসল্ ধারাবাহিকভাবে চাষ করাকে শস্য পর্যায় বলে। এ পদ্ধতিতে গভীরমূলি ফসলের পর অগভীরমূলি ফসলের চাষ করা হয়। ফলে মাটির বিভিন্ন স্তরে খাদ্য উপাদানের সমতা বজায় থাকে এবং বিভিন্ন ফসলের খাদ্য চাহিদা সমানভাবে পূরণ হয়। শস্য পর্যায়ে বছরের কোনো না কোনো সময়ে ডাল জাতীয় ফসলের চাষ অন্তর্ভুক্ত থাকে বলে মাটিতে নাইট্রোজেন যুক্ত হয়ে জমি উর্বর হয়। মাটিতে জৈব পদার্থের ঘাটতি পূরণ হয়, পানি ধারণ ক্ষমতা বাড়ে এবং ভূমিক্ষয় হ্রাস পায়। এভাবে শস্য পর্যায় মাটির উর্বরতা রক্ষা করে।"
        },
        {
          "label": "গ",
          "question": "ফসল উৎপাদনে মৃত্তিকা বুনট কেন বিবেচনায় রাখা উচিত? উদ্দীপকের আলোকে ব্যাখ্যা করো।",
          "explanation": "ফসল উৎপাদনে মাটির বুনট দেখে ফসল নির্বাচন করা অতীব জরুরি। মাটির বুনট বলতে মাটিতে বালিকণা, পলিকণা ও কর্দমকণার পরিমাণকে বোঝায়। মাটির বুনট শ্রেণি থেকে মাটিতে উপস্থিত পুষ্টি 'উপাদানের পরিমাণ ও প্রাপ্যতা, পানি ধারণ ও আয়ন বিনিময় ক্ষমতা, উর্বরতা সম্পর্কে জানা যায়। কৃষিকাজের সুবিধার্থে মাটির বুনটকে বেলে, এঁটেল ও দোঁআশ শ্রেণিতে ভাগ করা যায়। মাটির বুনট দেখে ফসল নির্বাচনের গুরুত্ব নিচে উদাহরণের মাধ্যমে দেখানো হলো- i. বেলে বুনটের মাটি কৃষি কাজের জন্য উপযোগী নয়। তবে বালির কণা সূক্ষ্ম হলে এবং মাটিতে জৈব পদার্থ প্রয়োগ করলে চিনা, কাউন, তরমুজ, আলু এসব ফসল চাষ করা যায়। ii. মাটির বুনট বেলে দোআঁশ প্রকৃতির হলে সেখানে আলু, মুলা, তামাক, মরিচ, টমেটো এসব ফসল ভালো জন্মে। iii. মাটির বুনট পলি দোআঁশ প্রকৃতির হলে ধান, পাট, গম, আম. আলু ও শাকসবজি ভালো জন্মে। iv. এঁটেল দোআঁশ বুনটের মাটিতে ধীন, তুলা, গম, ডাল, তেল ফসল ভালো জন্মে। V. এঁটেল বুনটের মাটিতে ধান, পাট, আখ ও শাকসবজি ভালো জন্মে। উপরের আলোচনা থেকে দেখা যায়, ভিন্ন ভিন্ন বুনটের মাটিতে ভিন্ন ভিন্ন ফসল জন্মানোর জন্য ফসল উৎপাদনে মৃত্তিকা বুনট বিচেনায় রাখ উচিত।"
        },
        {
          "label": "ঘ",
          "question": "'মাটির বুনট উন্নয়নে জৈব পদার্থের ভূমিকা গুরুত্বপূর্ণ'-- কৃষি কর্মকর্তার ধারণার আলোকে উক্তিটি বিশ্লেষণ করো।",
          "explanation": "জৈব পদার্থ মাটির উর্বরতা বৃদ্ধিতে বিশেষ ভূমিকা পালন করে তাই উদ্দীপকের উপসহকারী কৃষি কর্মকর্তা জৈব পদার্থ প্রয়োগ করে মাটির বুনট পরিবর্তনের পরামর্শ দেন। জৈব পদার্থ মাটিতে ভৌত ও রাসায়নিক ধর্মের উন্নয়ন সাধন করে এছাড়াও জৈব পদার্থ উদ্ভিদের দরকারি পুষ্টি উপাদান সরবরাহ করে মাটির উর্বরতা রক্ষায় জমিতে প্রচুর পরিমাণে গোবর, পচা আবর্জনা খৈল, সবুজ সার, হাড়ের গুঁড়া, হাঁস-মুরগির বিষ্ঠা ইত্যাদি নিয়মিতভাবে প্রয়োগ করতে হবে। এতে নাইট্রোজেন, ফসফরাস, পটাশ, ক্যালসিয়াম ম্যাগনেসিয়াম, লৌহ ইত্যাদি পুষ্টি উপাদান মাটিতে যুক্ত হয়। যার কারণে মাটির তাপমাত্রা নিয়ন্ত্রিত হয়। ফলে মাটির গঠন ও-গুণগত মান উন্নত হয়। মাটির পানিধারণ ক্ষমতা ও বায়ু চলাচল বৃদ্ধি পায়। ফলে মাটিস্থ অণুজীবগুলো ক্রিয়াশীল হয়। এতে মাটি উর্বর হয়। এঁটেল মাটিতে জৈব সার ব্যবহার করলে মাটির উপরের স্তরের পানি ধারণ ক্ষমতা বাড়ে যা দোআঁশ মাটির বৈশিষ্ট্য। এতে করে মাটিয়ে স্থূল 'ও সূক্ষ্ম রন্দ্রের পরিমাণ সমান হয়। ফলে মাটি ফসল চাষের উপযোগ হয়ে ওঠে। এছাড়া মাটির উর্বরতা বৃদ্ধি করতে জমিতে জৈব সার প্রয়োগ করতে হবে। সুতরাং উক্ত আলোচনা থেকে এ কথা নিশ্চিতভাবে বলা যায় যে, মাটির বুনট উন্নয়নে জৈব পদার্থের ভূমিকা গুরুত্বপূর্ণ।"
        }
      ]
    },
    {
      "number": "2",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "চিত্রের পোকাটি কোন ফসলের?",
          "explanation": "চিত্রের পোকাটি পাট ফসলের।"
        },
        {
          "label": "খ",
          "question": "রেটুন আখ চাষ লাভজনক কেন? ব্যাখ্যা করো।",
          "explanation": "প্রথমবার আখ কাটার পর আখের গোড়া থেকে পুনরায় কুশি বের হওয়ার সুযোগ দিয়ে আখ চাষ করাই হলো আখের রেটুন চাষ। রেটুন চাষ যেহেতু প্রথমবার আখ কাটার পর ঐ আখের গোড়া থেকে করা হয় তাই এক্ষেত্রে জমি চাষ ও বীজ বপনের প্রয়োজন হয় না। ফলে এ চাষে জমি চাষ ও বীজের জন্য যে খরচ হয় সেটি লাগে না। তাই রেটুন চাষে কম খরচ লাগে। তাই রেটুন আখ চাষ লাভজনক হয়।"
        },
        {
          "label": "গ",
          "question": "চিত্রের পোকার আক্রমণের কারণে সংশ্লিষ্ট ফসলের ক্ষতির লক্ষণগুলো বর্ণনা করো।",
          "explanation": "উদ্দীপকে প্রদর্শিত পোকাটি বিছাপোকা যা, পাট ক্ষেতে আক্রমণ করে ফসল নষ্ট করে ফেলে। বিছাপোকা পাটগাছে আক্রমণ করে কচি ও বয়স্ক সব পাতাই খেয়ে ফেলে। স্ত্রী মথ পাতার উল্টা পিঠে গাদা করে ডিম পাড়ে। ডিম থেকে বাচ্চা বের হওয়ার পর প্রায় ৬-৭ দিন পর্যন্ত বাচ্চাগুলো পাতার উল্টা দিকে দলবদ্ধভাবে থাকে। পরে এরা সব গাছে ছড়িয়ে পড়ে। কীড়াগুলো পাতার সবুজ অংশ খেয়ে পাতাকে সাদা পাতলা পর্দার মতো করে ফেলে এবং আক্রান্ত পাতাগুলো দূর থেকেই সহজে দৃশ্যমান হয়। আক্রমণ ব্যাপক হলে এরা কচি ডগাও খেয়ে ফেলে। উপরিউক্তভাবে বিছা পোকার আক্রমণে পাটের ফলন মারাত্মকভাবে বিঘ্নিত হয়।"
        },
        {
          "label": "ঘ",
          "question": "চিত্রের পোকাসহ উক্ত ফসলের অন্যান্য পোকামাকড় দমনের জন্য একটি ব্যবস্থাপত্র তৈরি করো।",
          "explanation": "উদ্দীপকে চিত্রের পোকাটি হলো পাটের বিছাপোকা। বিছাপোকা ছাড়াও পাটে উড়চুঙ্গা পোকা, ঘোড়া পোকা, চেলে পোকা, মাকড় পোকা ইত্যাদির আক্রমণ দেখা যায়। পাটের উক্ত পোকাসমূহ দমনের জন্য নিচে একটি ব্যবস্থাপত্র তৈরি করা হলো- i. বিছাপোকা দমনে ডিমের গাদাসহ পাতা তুলে ধ্বংস করতে হবে। প্র কীড়াগুলোকে পাতাসহ তুলে পায়ে পিষে কিংবা কেরোসিন মিশ্রিত পানিতে ডুবিয়ে মারতে হবে। আক্রান্ত ক্ষেত থেকে পোকা অন্য ক্ষেতে যাতে না যেতে পারে সেজন্য ক্ষেতের চারদিকের নালায় কেরোসিন মিশ্রিত পানি ঢালা যেতে পারে। ii. উড়চুঙ্গা পোকা দমনে উড়চুঙ্গার গর্তে কীটনাশক ওষুধ ও বিষটোপ প্রয়োগের ব্যবস্থা করতে হবে ও পানি সেচের ব্যবস্থা করতে হবে। আক্রান্ত জমিতে স্বাভাবিক পরিমাণের চেয়ে বেশি বীজ বপন করতে হবে। জমি তৈরির সময় একর প্রতি ১.৮ কেজি হেপ্টাক্লোর মাটির সাথে মিশিয়ে চাষ দিতে হবে। iii. কেরোসিন ভেজা দড়ি গাছের উপর দিয়ে টেনে নিয়ে এবং পাট ক্ষেতে পাখি বসার জন্য গাছের ডাল বা বাঁশের কঞ্চি পুঁতে দিয়ে ঘোড়া পোকার আক্রমণ কমিয়ে আনা যাবে। ডায়াজিনন ৬০% = তরল অথবা ইকালাক্স ২৫% তরল প্রতি ১২ লিটার পানিতে ৩-৪ চা চামচ ওষুধ মিশিয়ে ছিটাতে হবে। iv. চেলে পোকা দমনে পাট চাষের পূর্বে ও পরে আশেপাশের সকল জমির আগাছা পরিষ্কার করতে হবে। আক্রান্ত গাছ তুলে ধ্বংস করতে হবে। ১২ লিটার পানিতে ৫০% তরল মেটাসিসটক্স অথবা ৮৫% বাইডিম পরিমাণমতো স্প্রে করতে হবে। v. মাকড় পোকা দমনে ১: ২ অনুপাতে চুন ও গন্ধক পানির সাথে অথবা ২:৫ অনুপাতে নিমপাতার রস ও পানি মিশিয়ে আক্রান্ত জমিতে ছিটিয়ে দিতে হবে। সুতরাং, উপরে বর্ণিত ব্যবস্থাপত্র গ্রহণ করে পাটের ক্ষতিকর পোকামাকড়সমূহ দমন করা যাবে।"
        }
      ]
    },
    {
      "number": "3",
      "uddipok": "জনাব রফিক একজন কৃষিবিষয়ক মাঠ কর্মকর্তা। উঠোন বৈঠকে একবার তিনি এলাকায় কৃষকদের বলেন, বাংলাদেশে একটি গবেষণা প্রতিষ্ঠান আছে যেখানে শুধুমাত্র ধান নিয়ে গবেষণা, করা হয় এবং ধান চাষ সম্পর্কিত বিভিন্ন সমস্যার সমাধান দেওয়া হয়। এ গবেষণা প্রতিষ্ঠানটি • ইতোমধ্যে বেশ কিছু উন্নত মানের ধানের জাত আবিষ্কার করেছে এবং কৃষি ক্ষেত্রে উল্লেখযোগ্য সাফল্য অর্জন করেছে।",
      "tag": "DRMC 24",
      "sub_questions": [
        {
          "label": "ক",
          "question": "কৃষি তথ্য সার্ভিস কী?",
          "explanation": "কৃষি তথ্য সার্ভিস হলো গণপ্রজাতন্ত্রী বাংলাদেশ সরকারের কৃষি মন্ত্রণালয়ের অধীন একটি স্বতন্ত্র প্রতিষ্ঠান।"
        },
        {
          "label": "খ",
          "question": "কৃষি তথ্য সেবায় মোবাইল ফোন কী কাজে লাগে? ব্যাখ্যা করো।",
          "explanation": "কৃষি তথ্য ও যোগাযোগের মাধ্যম হিসেবে মোবাইল ফোন একটি গুরুত্বপূর্ণ প্রযুক্তি। বর্তমানে কৃষি তথ্য সার্ভিস মোবাইল ফোন কোম্পানির সাথে সমঝোতা করে এসএমএস (SMS) এর মাধ্যমে কৃষি তথ্য সেবা চালু করেছে। ফলে স্বল্প সময়ে সারাদেশে মাঠপর্যায়ে কর্মরত কৃষি সংশ্লিষ্ট ব্যক্তি এবং কৃষকের কাছে তথ্য পৌঁছে যাচ্ছে। কৃষি কল সেন্টারে কৃষি বিষয়ক যেকোনো প্রশ্ন করে সংশ্লিষ্ট বিশেষজ্ঞদের কাছ থেকে সরাসরি সমাধান পাওয়া যাচ্ছে। এভাবে মোবাইল ফোন সারাদেশে কৃষি তথ্য পৌছে দিয়ে গুরুত্বপূর্ণ ভূমিকা রাখছে।"
        },
        {
          "label": "গ",
          "question": "কৃষি কর্মকর্তা জনাব রফিক বাংলাদেশ ধান গবেষণা প্রতিষ্ঠানের যে পরিচিতি তুলে ধরেন তা ব্যাখ্যা করো।",
          "explanation": "উদ্দীপকে কৃষি কর্মকর্তা জনাব রফিক বাংলাদেশ ধান গবেষণা ইনস্টিটিউট (BRRI) এর পরিচিতি তুলে ধরেন। বাংলাদেশ ধান গবেষণা ইনস্টিটিউট উচ্চ ফলনশীল এবং হাইব্রিড জাতের ধান উদ্ভাবন করছে। এছাড়াও মৃত্তিকা, সার ও সেচ ব্যবস্থাপনা, চাষাবাদ পদ্ধতি, পোকা-মাকড় ও রোগ দমন ব্যবস্থাপনা বিষয়ে মূল্যবান প্রযুক্তি ও কৃষি যন্ত্রপাতি উদ্ভাবন করছে। এদের উদ্ভাবিত জাতগুলো তুলনামূলকভাবে বেশি রোগ ও পোকামাকড় প্রতিরোধ ক্ষমতাসম্পন্ন। আবার এসকল জাতের ফলন স্থানীয় জাতের ফলনের তুলনায় অনেক বেশি। উদ্ভাবিত জাতের মধ্যে বন্যা, খরা ও লবণাক্ততা সহনশীল, সুগন্ধি ও বিদেশে রপ্তানি উপযোগী জাতও রয়েছে। এসকল জাতসমূহ কৃষকদের কাছে সহজলভ্য করে তোলার জন্য দেশের বিভিন্ন স্থানে তাদের আঞ্চলিক গবেষণা কেন্দ্র রয়েছে, রয়েছে প্রদর্শনী প্লট ও মডেল কৃষক। এছাড়াও কৃষি তথ্য সেবা সম্প্রসারণের লক্ষ্যে BRRI পুস্তিকা, ম্যানুয়াল, প্রতিবেদন, জার্নাল প্রভৃতি প্রকাশ করছে। এ প্রতিষ্ঠানটি কৃষকদের উন্নত প্রযুক্তি প্রদর্শনের জন্য মাঠ দিবসের আয়োজন এবং কৃষি উন্নয়ন সংক্রান্ত বিভিন্ন প্রশিক্ষণের ব্যবস্থা করে। এসকল কার্যক্রমের ফলে কৃষকগণ সহজেই কৃষি সংশ্লিষ্ট তথ্য ও জ্ঞান লাভ করতে পারছে। ফলে কৃষক মাঠ পর্যায়ে এসব জ্ঞান কাজে লাগিয়ে অল্প খরচে ফসল উৎপাদন করে লাভবান হচ্ছে। সুতরাং, কৃষি কর্মকর্তা জনাব রফিক বাংলাদেশ ধান গবেষণা ইনস্টিটিউটের উত্ত পরিচিতিগুলো তুলে ধরেছেন।"
        },
        {
          "label": "ঘ",
          "question": "উদ্দীপকে উল্লিখিত বাংলাদেশ ধান গবেষণা প্রতিষ্ঠানের সাফল্য বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি হলো বাংলাদেশ ধান গবেষণা ইনস্টিটিউট। কৃষি তথ্য, আধুনিক কৃষি প্রযুক্তি ও খাদ্য নিরাপত্তা প্রদানের জন্য যে সকল প্রতিষ্ঠান কাজ করে চলেছে তাদের মধ্যে বাংলাদেশের ধান গবেষণা ইনস্টিটিউট অন্যতম। এ প্রতিষ্ঠানটি ধানের মৌসুমভিত্তিক, কৃষি পরিবেশ অঞ্চল ও প্রতিকূল পরিবেশ উপযোগী নতুন নতুন উফশী জাত উদ্ভাবন করছে। মৌসুমভিত্তিক ধানের মধ্যে আউশ মৌসুমের জন্য ব্রি ধান ৬৫, আমন মৌসুমের জন্য ব্রি ধান ৬৬ এবং বোরো মৌসুমের জন্য ব্রি ধান ৬৭ ইত্যাদি জাত উদ্ভাবন করেছে। প্রতিকূল পরিবেশে চাষ উপযোগী হিসেবে লবণাক্ততা সহনশীল ব্রি ধান ৪৭, খরা সহনশীল ব্রি ধান ৪২, বন্যা সহনশীল ব্রি ধান ৫২ ইত্যাদি জাত উদ্ভাবন করেছে। ধানের ক্ষতিকারক পোকা ও রোগ শনাক্ত করে তা দমনের জন্য নতুন নতুন প্রযুক্তি উদ্ভাবন করেছে। যেমন- বীজ বাহিত রোগ দমনে বীজ শোধন এবং পোকা দমনে ফেরোমন ফাঁদের ব্যবহার। এ প্রতিষ্ঠান মাটির ধরন বিবেচনা করে সুষম মাত্রায় সার ব্যবহারের পরামর্শ দেয়। পাশাপাশি ধানের উৎপাদন বৃদ্ধির জন্য সুষ্ঠু পানি ব্যবস্থাপনার নির্দেশনা দেয়। এ প্রতিষ্ঠানের উদ্ভাবিত ধানের জাতগুলোর হেক্টর প্রতি গড় ফলন ৫-১০ টন। এতে কৃষকেরা কাঙ্ক্ষিত ফলন পাচ্ছে এবং কৃষির উৎপাদন বাড়ছে। বাংলাদেশ ধান গবেষণা ইনস্টিটিউট IRRI (International Rice Research Institute)-এর সাথে ঘনিষ্ঠ সম্পর্ক বজায় রেখে কৃষি বিষয়ক তথ্য, ফসলের জাত, উন্নত কলাকৌশল ও কৃষি প্রযুক্তি আদান- প্রদান করে। কৃষকদের মাঝে ধানের উন্নত চাষাবাদ সম্পর্কিত লিফলেট, পুস্তিকা, জার্নাল, বই প্রকাশ ও বিতরণ করে। কৃষি সম্প্রসারণ অধিদপ্তরের সাথে যৌথভাবে প্রদর্শনী প্লট তৈরি করে কৃষকের মাঝে উন্নত জাত ও চাষাবাদের প্রযুক্তি বিস্তারে সহায়তা করে। এছাড়াও প্রযুক্তি হস্তান্তরের জন্য মাঠ দিবসের আয়োজন করে। সুতরাং বলা যায়, প্রতিষ্ঠানটি ধান উৎপাদনের জন্য দেশের পরিবেশের সাথে সঙ্গতিপূর্ণ কৃষি প্রযুক্তি ও যন্ত্রপাতির উদ্ভাবন, পরিবর্তন ও পরিবর্ধন করে থাকে। অর্থাৎ, কৃষির আধুনিকীকরণে ও দেশের খাদ্য চাহিদা পূরণে প্রতিষ্ঠানটির সাফল্য অত্যধিক।"
        }
      ]
    },
    {
      "number": "4",
      "uddipok": "জনাব মেজবাহ তার জমিতে উৎপাদিত বীজ হতে ১২৫ গ্রাম নমুনা বীজ পরীক্ষার জন্য নেন। এতে তিনি ১০০ গ্রাম বিশুদ্ধ বীজ, ১০ গ্রাম অন্যান্য শস্যবীজ, ১০ গ্রাম আগাছা বীজ ও ৫ গ্রাম জড় পদার্থ পান। তার বীজের অঙ্কুরোদগম হার ছিল ৯০। তিনি এ থেকে তার নমুনা বীজের প্রকৃত মান বের করেন।.",
      "tag": "DRMC 24",
      "sub_questions": [
        {
          "label": "ক",
          "question": "হাম পুলিং কী?",
          "explanation": "মাটির উপরে আলু গাছের সম্পূর্ণ অংশকে উপরে ফেলাই হলো হাম পুলিং"
        },
        {
          "label": "খ",
          "question": "অণুবীজ সার কেন ব্যবহার করা হয়? ব্যাখ্যা করো।",
          "explanation": "অণুজীব বা জীবাণু দিয়ে যে সার তৈরি করা হয় তাকে অণুজীব সার বলে। ক্রমবর্ধনশীল জনসংখ্যার খাদ্য ঘাটতি পূরণে রাসায়নিক সারের পাশাপাশি অণুজীব সারের ব্যবহার ফসলের ফলন বৃদ্ধিতে সাহায্য করে। এই সার মাটিতে জৈব পদার্থ যুক্ত করে মাটির উর্বরতা বাড়ায়। অণুজীব সারের উৎপাদন ব্যয় কম, সুনির্দিষ্ট মৃত্তিকা ও ফসলের জন্য ক্ষুদ্রায়তনে গবেষণাগারে উৎপাদন করা সম্ভব। এটি মাটি, জলাশয়, ফসল, পশু বা পরিবেশের উপর বিরূপ প্রতিক্রিয়া ঘটায় না। তাই মাটির উর্বরতা বৃদ্ধির জন্য অণুজীব সার ব্যবহার করা হয়।"
        },
        {
          "label": "গ",
          "question": "জনাব মেজবার উৎপাদিত বীজের প্রকৃত মান নির্ণয় করো।",
          "explanation": "উদ্দীপকের মেজবাহ সাহেব তার জমিতে উৎপাদিত বীজের প্রকৃত মান নির্ণয় করেন। কোনো বীজ নমুনায় কী পরিমাণ ভালো বীজ আছে তার শতকরা হারই হলো বীজের বিশুদ্ধতা বা প্রকৃতমান। নিম্নে বীজের বিশুদ্ধতার হার নির্ণয়ের ফর্মুলা দেখানো হলো- নমুনা বীজের ওজন, W = ১২৫ গ্রাম বিশুদ্ধ বীজের ওজন, W₁ = ১০০ গ্রাম অন্যান্য শস্য বীজের ওজন, W₂ = ১০ গ্রাম আগাছা বীজের ওজন, W3 = ১০ গ্রাম জড় পদার্থের ওজন, W₁ = ৫ গ্রাম এবং অঙ্কুরোদগমের হার = ৯০% উল্লিখিত ফর্মুলা অনুযায়ী জানা যায়, মেজবাহ সাহেবর উৎপাদিত বীজের বিশুদ্ধতার হার ৮০%।"
        },
        {
          "label": "ঘ",
          "question": "উদ্দীপকের জনাব মেজবার কর্মকান্ডের গুরুত্ব নিরূপণ করো",
          "explanation": "উদ্দীপকে মেজবাহ সাহেব তার জমিতে উৎপাদিত, বীজের অঙ্কুরোদগম হার নির্ণয় করেন। বীজ উৎপাদনের মূল লক্ষ্য হলো পরবর্তীকালে ভালো ফলন পাওয়া। বীজ উৎপাদনকালে নিবিড় পরিচর্যা এবং কঠোর মান নিয়ন্ত্রণ করা জরুরি। কেননা উৎপাদিত বীজ যদি খারাপ হয়, তাতে নানা রকম রোগজীবাণু থাকে এবং অঙ্কুরোদগম ক্ষমতা নষ্ট হয়। ফলে এ বীজ ব্যবহারকারী প্রতিটি কৃষক ভালো ফলন হতে বঞ্চিত হবেন। এ ধরনের সমস্যা কৃষকের পাশাপাশি দেশকেও অর্থনৈতিক বিপর্যয়ের মুখে ফেলতে পারে। এ কারণে বীজ উৎপাদনের পর ও ব্যবহারের পূর্বে বীজের গুণগতমান সম্পর্কে নিশ্চিত হওয়ার জন্যে কিছু পরীক্ষা করে নেওয়া জরুরি। মেজবাহ সাহেবও তাই বীজ উৎপাদনের পর সেখান থেকে যথাযথ নিয়মে নমুনা বীজ সংগ্রহ করে তার বীজের অঙ্কুরোদগম ক্ষমতা ও বিশুদ্ধতার হার নির্ণয় করে তার উৎপাদিত বীজের গুণগতমান সম্পর্কে নিশ্চিত হয়েছিলেন। পরিশেষে বলা যায়, উৎপাদিত বীজের গুণগতমান নিশ্চিত করার জন্য মেজবাহ সাহেবের কর্মকাণ্ডটি অত্যন্ত গুরুত্বপূর্ণ ছিল।"
        }
      ]
    },
    {
      "number": "5",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "মৌমাছি কী?",
          "explanation": "মৌমাছি Apis গণভুক্ত, সামাজিক ও দলবদ্ধ এক ধরনের পতঙ্গ।"
        },
        {
          "label": "খ",
          "question": "মৌমাছি পালনকে কুটির শিল্প হিসেবে গণ্য করা হয় কেন?",
          "explanation": "মৌমাছি পালনকে কুটির শিল্প হিসেবে গণ্য করা হয়, কারণ মৌচাক হতে প্রাপ্ত মোম দ্বারা মোমবাতি, প্রসাধনী সামগ্রী তৈরি হয়। এছাড়া জুতার কালি, কার্বন, পেপার, আসবাবপত্রের পুডিং, কাপড়ের বাটিক ইত্যাদি তৈরিতে মোম কাজে লাগে। এগুলো কুটির শিল্পের অংশ। এছাড়াও মোম রং, বার্নিশ, লিপস্টিক, সেভিং ক্রিম তৈরির কাঁচামাল মৌ চাষ থেকে এসে থাকে। সুতরাং, 'মৌচাক হতে প্রাপ্ত মোম দিয়ে বিভিন্ন কুটির শিল্প সামগ্রী তৈরি হয় বলে মৌমাছি পালনকে কুটির শিল্প হিসেবে গণ্য করা হয়।"
        },
        {
          "label": "গ",
          "question": "উদ্দীপকে প্রদর্শিত চিত্রের বাক্সে মৌমাছি রাখার ও পালনের কৌশল ব্যাখ্যা করো।",
          "explanation": "উদ্দীপকে প্রদর্শিত চিত্রে সরিষাক্ষেতে মৌচাষ দেখানো হয়েছে। সরিষা ক্ষেতে মৌমাছি পালন করলে লাভজনক উৎপাদন পাওয়া সম্ভব হয়। মৌবাক্স বসানোর জন্য সরিষা ক্ষেতের আইলের উপর দেড় থেকে দুই ফুট উঁচু টুল (কাঠ বা লোহার রড দিয়ে তৈরি) বসাতে হয়। প্রথমে টুলটি চারটি। পানিসমৃদ্ধ জলকান্দার উপর বসাতে হয়। টুলের উপর পাটাতনের কাঠটি বসাতে হয়। এবার পাটাতনের উপর ফ্রেমসহ বাচ্চা ঘর বসাতে হয়। বাচ্চা ঘরের উপর ফ্রেমসহ মধুঘর বসিয়ে দিতে হয়। এর ঠিক উপরে ঢাকনা বসিয়ে দিতে হয়। সবশেষে একেবারে উপরের ঢাকনাটি বসিয়ে দিতে হয়। একেবারে উপরের ঢাকনাসহ মৌবাক্সটি টুলের সাথে রশি বা তার দিয়ে শক্ত করে বাঁধতে হয়। মৌবাক্স বসানোর সময় খেয়াল রাখতে হয় যেন বাচ্চা ঘর ও মধুঘর পাটাতনের উপর লম্বালম্বিভাবে বসানো থাকে। ফলে মৌমাছি পাটাতনের উপরে বসে কুইন গেট দিয়ে সহজেই বাচ্চাঘর ও মধুঘরে যেতে পারে। মৌবাক্সের নিচে স্থাপন করা জলকান্দার পানি প্রতি ২ দিন পর পর পরিবর্তন করতে হয়। প্রতি ৭ দিন পর পর মৌচাক পরিষ্কার করতে হয়। মৌচাকে যাতে পোকা আক্রমণ করতে না পারে সেজন্য প্রয়োজনীয় প্রতিরোধ ব্যবস্থা নিতে হয়। মৌচাকের উপর মোমের সাদা স্তর পরলে বোঝা যায় যে মৌচাক মধুতে পূর্ণ হয়েছে। উপরোক্ত কৌশলগুলো অবলম্বন করে মৌ বাক্সে মৌমাছি রাখা ও পালন করা যায়।"
        },
        {
          "label": "ঘ",
          "question": "উদ্দীপকে প্রদর্শিত পদ্ধতিটি সফল করার জন্য মৌ কলোনির রক্ষণাবেক্ষণ ব্যবস্থা কিরূপ হওয়া উচিত- বলে তুমি মনে করো।",
          "explanation": "উদ্দীপকে প্রদর্শিত পদ্ধতিটি হলো সরিষাক্ষেতে মৌ চাষ যা একটি কৃত্রিম মৌ চাষ পদ্ধতি। কৃত্রিম মৌ চাষ সফল করার জন্য মৌ- কলোনির রক্ষণাবেক্ষণ ব্যবস্থা যেরূপ হওয়া উচিত বলে আমি মনে করি তা নিচে দেওয়া হলো- মৌ বাক্সের কলোনী নিয়মিত পর্যবেক্ষণ করতে হবে। কলোনিতে রানি ঠিকমতো ডিম পাড়ছে কিনা, কর্মীরা ফুল থেকে পরাগসংগ্রহ করছে কিনা, চাকে মথ আক্রমণ হয়েছে কিনা ইত্যাদি বিষয়াবলি নিয়মিত লক্ষ করতে হবে। যদি মথের আক্রমণ হয় তবে মৌচাক খুলে রোদে শুকাতে হবে। মৌমাছির বংশবৃদ্ধিকালে বাচ্চা ঘরে নতুন ফ্রেম দিতে হবে। বাক্সে কোনো পুরানো অকেজো চাক থাকলে তা সরিয়ে নিয়ে হবে। প্রয়োজনবোধে বাক্সে পুরানো রানীকে সরিয়ে নতুন রানীর সংযোজন করতে হবে। মৌমাছির সংখ্যা অনেক বেশি হলে তাদের বাক্সে ভাগ করে দিতে হবে। প্রতি সপ্তাহে মৌ-চাকের কাছে স্ট্যান্ড স্থাপন করে পাটাতন পরিষ্কার করতে হবে। মৌমাছির খাদ্য সংকট হলে চিনির সিরাপ তৈরি করে দিতে হবে। ঝড়বৃষ্টিতে ক্ষতির সম্ভাবনা থাকলে মৌ বাক্সটি বাতাস ও বৃষ্টির বিপরীত মুখী করে নিরাপদ ও শুষ্ক স্থানে রাখতে হবে। শীতের প্রচণ্ড প্রকোপে মৌমাছিদের যেন কষ্ট না হয় সেজন্য রাত্রে মৌ বাক্স গুলো চট বা ছালা দিয়ে ঢেকে দিতে হবে। বর্ষাকালে মধু ঘর বাচ্চা ঘরের ওপর থেকে সরিয়ে ফেলতে হবে। উপরোক্ত মৌ কলোনীর রক্ষণাবেক্ষণ ব্যবস্থা গ্রহণ করলে কৃত্রিম মৌ চাষ পদ্ধতি সফল করা যাবে বলে আমি মনে করি।"
        }
      ]
    },
    {
      "number": "6",
      "uddipok": "আব্দুর রউফ একজন অভিজ্ঞ চাষী। তার জমিতে বিভিন্ন ফসলের ফলন প্রতিবছরই কমছে। এতে চিন্তিত হয়ে তিনি উপজেলা কৃষি কর্মকর্তার সাথে দেখা করেন। কৃষি কর্মকর্তার পরামর্শে ভূমি ব্যবস্থাপনার উন্নয়ন করে, ফসলের ফলন ভালো পেলেন। এলাকার অন্যান্য কৃষকগণও আব্দুর রউফের মতো ব্যবস্থা গ্রহণ করেন।",
      "tag": "DRMC 24",
      "sub_questions": [
        {
          "label": "ক",
          "question": "মাটির উর্বরতা কাকে বলে?",
          "explanation": "উদ্ভিদের প্রয়োজনীয় পুষ্টি উপাদানসমূহ পর্যাপ্ত পরিমাণে ও সুষম অনুপাতে পরিশোধনযোগ্য আকারে সরবরাহ করার সামর্থ্যকে মাটির উর্বরতা বলে।"
        },
        {
          "label": "খ",
          "question": "ভূমিক্ষয়ের অপকারিতা কী কী?",
          "explanation": "ভূমিক্ষয়ের অপকারিতাগুলো হলো- ১. ভূমিক্ষয়ের ফলে মাটির উপরিভাগ থেকে উদ্ভিদের খাদ্যোপাদানের অপচয় ঘটে মাটি অনুর্বর হয়। ২. মাটির উর্বরতা এবং উৎপাদন ক্ষমতা ভূমিক্ষয়ের কারণে হ্রাস পায়। ৩. নদীর তীরবর্তী স্থানে ভূমিক্ষয়ের ফলে আবাদি জমি নষ্ট হয় ও উর্বরতা হ্রাস পায়। ৪. ভূমিক্ষয়ের ফলে গাছের গোড়ার মাটি অন্য স্থানে চলে যাবার কারণে মূল আলগা হয় ও মাটি অনুর্বর হয়। ৫. মাটি থেকে কর্দমকণা, হিউমাস, জৈব পদার্থ প্রভৃতি অপসারণের কারণে মাটির উর্বরতা কমে যায়।"
        },
        {
          "label": "গ",
          "question": "আব্দুর রউফের জমিতে ফসলের ফলন কমে যাওয়ার কারণ ব্যাখ্যা করো।",
          "explanation": "উদ্দীপকে উল্লিখিত আব্দুর রউফের জমিতে ফসলের ফলন বিভিন্ন কারণে কমে যাচ্ছে। নিচে কারণগুলো দেওয়া হলো- ১. মাটিতে পর্যাপ্ত জৈব সার না থাকা। ২. ফসলের চাহিদার তুলনায় বেশি মাত্রায় রাসায়নিক সার প্রয়োগ করা। ৩. পানি সেচের মাধ্যমে জমিতে উপযুক্ত আর্দ্রতা বজায় না রাখা। ৪. আচ্ছাদন জাতীয় শস্যের চাষ না করা। ৫. চুন ও জিপসাম পরিমাণমতো প্রয়োগ না করা। ৬. মাটির উপরিভাগের ক্ষয়রোধে যথাযথ ব্যবস্থা গ্রহণ না করা। ৭. একই গভীরতার মূল রয়েছে এমন ফসল চাষ করা। ৮. জমির আগাছা দমন না করা। ৯. সেচ ও নিষ্কাশনের পর্যাপ্ত ব্যবস্থা না করা। ১০. ভূমিকর্ষণ সঠিকভাবে না করা।"
        },
        {
          "label": "ঘ",
          "question": "ফসলের ফলন ভালো হওয়ার জন্য কৃষি কর্মকর্তার পরামর্শের গুরুত্ব বিশ্লেষণ করো .",
          "explanation": "উদ্দীপকে আব্দুর রউফ কৃষি কর্মকর্তার পরামর্শে ভূমি ব্যবস্থাপনার মাধ্যমে মাটির উর্বরতা বৃদ্ধি করতে সক্ষম হন। কৃষি কর্মকর্তার পরামর্শ অনুযায়ী ভূমি ব্যবস্থাপনার উপায়গুলো নিচে বর্ণনা করা হলো- ১. জৈব পদার্থ প্রয়োগ: মাটির উর্বরতা রক্ষা ও বৃদ্ধির জন্য খামারজাত সার, আবর্জনা পচা সার, সবুজ সার, গোবর, খৈল, ছাই, হাড়ের গুঁড়া, হাঁস-মুরগির বিষ্ঠা ইত্যাদি প্রচুর পরিমাণে নিয়মিতভাবে জমিতে প্রয়োগ করতে হবে। ২. রাসায়নিক সার প্রয়োগ: গাছ মাটি থেকে সবসময় পুষ্টি উপাদান গ্রহণ করায় মাটিতে পুষ্টির ঘাটতি হয় যা পরিমিত মাত্রায় রাসায়নিক সার প্রয়োগের মাধ্যমে পূরণ করা যায়। ৩. লিগিউম জাতীয় শস্যের চাষ: লিগিউম জাতীয় শস্যের শিকড়ে রাইজোবিয়াম নামক এক প্রকার ব্যাকটেরিয়া গুটি তৈরি করে। তাতে বায়ুমণ্ডল হতে নাইট্রোজেন সংগ্রহ করে সঞ্চয় করে। যা জমিতে নাইট্রোজেনের পরিমাণ বৃদ্ধি করে। ৪. জমির আগাছা দমন: আগাছা চাষের মাধ্যমে জমিতে মিশিয়ে দিলে তা পচে মাটির গুণাগুণ বৃদ্ধির পাশাপাশি প্রয়োজনীয় পুষ্টি উপাদান রক্ষিত হয়। ৫. উত্তম কর্ষণ: মাটি যত বেশি চাষ হবে গাছের জন্য পুষ্টি উপাদান তত সহজলভ্য হবে এবং জৈব পদার্থ দ্রুত পচবে। ফলে মাটিতে পুষ্টির পরিমাণ বৃদ্ধি পাবে। ৬. পানি সেচ ও নিকাশ ব্যবস্থা: গাছের প্রয়োজনীয় পুষ্টি উপাদানগুলো মাটিস্থ পানির মধ্যে দ্রবীভূত অবস্থায় থাকে। উদ্ভিদ মূলরোমের সাহায্যে সেগুলো গ্রহণ করে। জমিতে যদি পানির অভাব হয় তবে গাছ খাদ্য উপাদানগুলো গ্রহণ করতে পারে না। আবার অনেকদিন ধরে জমিতে পানি জমে থাকলে উদ্ভিদ পুষ্টির অনেক অপচয় হয় এবং মাটিতে অবস্থিত অনেক অণুজীবের কার্যাবলি বন্ধ হয়ে যায়। ৭. পর্যায়ক্রমিক ফসলের চাষ: বছরের পর বছর যদি একই ফসল বার বার চাষ করা হয় তবে মাটির একটি নির্দিষ্ট স্তরের পুষ্টি উপাদান শেষ হয়ে যেতে পারে। তাই জমিতে একই শস্য বার বার চাষ না করে ৩-৪ বছর মেয়াদি শস্য পর্যায় অনুসরণ করে মাটির উর্বরতা রক্ষা করা সম্ভব। উপরিউক্ত আলোচনার প্রেক্ষিতে বলা যায় যে, ভূমি ব্যবস্থাপনায় মাটির উর্বরতা ও উৎপাদন ক্ষমতা বৃদ্ধি পায়। অর্থাৎ মাটির উর্বরতা বৃদ্ধিতে মাটি ব্যবস্থাপনা গুরুত্বপূর্ণ। সুতরাং কৃষিকর্মকর্তার পরামর্শটি যথার্থ ছিল।"
        }
      ]
    },
    {
      "number": "7",
      "uddipok": "দবির উদ্দীন তার দুই একক জমিতে আখ চাষ করেন। আখ দীর্ঘ মেয়াদি ফসল হওয়ায় দুই সারির মাঝে সাথী ফসল হিসেবে সরিষা ও মুসর ডাল • চাষ করেন। বর্ষাকালে লাল পচা রোগের কারণে কিছু আখ হলদে হয়ে যায়। চিন্তিত হয়ে ব্লক সুপার ভাইসারের সাথে দেখা করে সমাধান পান। শেষে ব্লক সুপার ভাইসার বলেন- \"বাংলাদেশে চিনির চাহিদা ক্রমবৃদ্ধিতে আখ চাষ লাভজনক।\"",
      "tag": "DRMC 24",
      "sub_questions": [
        {
          "label": "ক",
          "question": "কৃত্রিম প্রজনন কাকে বলে?",
          "explanation": "ককৃত্রিম উপায়ে ষাঁড় হতে বীর্য সংগ্রহ করে নির্দিষ্ট মাত্রায় (১ সিসি) সেই বীর্য গরম হওয়া' বা ডাকে আসা গাড়ির জরায়ুতে প্রবেশ করিয়ে তাকে গর্ভবতী করার পদ্ধতিকে কৃত্রিম প্রজনন বলে।"
        },
        {
          "label": "খ",
          "question": "আখের বীজ কিভাবে শোধন করা হয়?",
          "explanation": "আখের রোগ প্রতিরোধের জন্য বীজ শোধন করা হয়। ব্যাগভিস্টিন নামক ছত্রাকনাশক ২০ গ্রাম পরিমাণ ২০ লিটার পানিতে মিশ্রিত করে আয়ের বীজ খন্ডগুলোকে ৩০ মিনিট ডুবিয়ে বীজ শোধন করতে হয়। এছাড়া এরোটন নামক ছত্রাকনাশক ১০০ কেজি পানিতে ৫০০ গ্রাম হারে মিশিয়ে আখ খণ্ডের দুই মাথা সেই দ্রবণে ডুবিয়ে বীজ আখ শোধন করা যায়। প্রতিকার: এ রোগের প্রতিকারে রোগ সহিষ্ণু জাতের আখের চাষ করতে হবে। শোধন করা বীজ ব্যবহার করতে হবে। ব্যাভিস্টিন ৫০ ডব্লিউপি ১ গ্রাম ১ লিটার পানিতে মিশ্রিত করে স্প্রে করতে হবে। রোগমুক্ত বীজ রোপণ করতে হবে। আক্রান্ত জমিতে মুড়ি আখের চাষ বন্ধ করতে হবে। পানি-দাঁড়ায় না এমন উঁচু জমি চাষের জন্য নির্বাচন করতে হবে। রোপণের পূর্বে বীজখণ্ড এগালস দিয়ে শোধন করতে হবে।"
        },
        {
          "label": "গ",
          "question": "দবির উদ্দীনের ক্ষেতে আখের রোগটির কারণ, লক্ষণ ও প্রতিকার লেখো।",
          "explanation": "উদ্দীপকের রোগটি হলো আখের লাল পচা রোগ। এই রোগের কারণ হলো Colletotrickhum falcatum নামক ছত্রাক। নিচে রোগটির লক্ষণ ও প্রতিকার দেওয়া হলো- উদ্দীপকে উল্লিখিত জহির উদ্দীনের ক্ষেতের আখের রোগটি হলো লাল পচা রোগ। লক্ষণ: এ রোগে আখের কাণ্ড পচে যায়। আখের পাতাগুলো হলদে হয়ে যায়। পরে আস্তে আস্তে আখ শুকিয়ে যায়। আক্রান্ত আখের কান্ডকে লম্বালম্বিভাবে চিড়লে ভেতরের কোষগুলো পচে ফ্যাকাসে লাল রং দেখায় এবং আড়াআড়িভাবে ছোট ছোট সাদা অংশ দ্বারা ভাগ হয়ে যায়। কুঁশি আক্রান্ত হলে কুঁশির মড়ক দেখা দেয়। পাতা আক্রান্ত হলে পাতার উপরিভাগে প্রথমে ছোট ছোট অসংখ্য লাল দাগের সৃষ্টি হয় যা পরে পুরো পাতাকে ছেয়ে ফেলে। প্রতিকার: এ রোগের প্রতিকারে রোগ সহিষ্ণু জাতের আখের চাষ করতে হবে। শোধন করা বীজ ব্যবহার করতে হবে। ব্যাভিস্টিন ৫০ ডব্লিউপি ১ গ্রাম ১ লিটার পানিতে মিশ্রিত করে স্প্রে করতে হবে। রোগমুক্ত বীজ রোপণ করতে হবে। আক্রান্ত জমিতে মুড়ি আখের চাষ বন্ধ করতে হবে। পানি দাঁড়ায় না এমন উঁচু জমি চাষের জন্য নির্বাচন করতে হবে। রোপণের পূর্বে বীজখণ্ড এগালস দিয়ে শোধন করতে হবে।"
        },
        {
          "label": "ঘ",
          "question": "ব্লক সুপার ভাইসারের শেষ উক্তিটির তাৎপর্য বিশ্লেষণ করো।",
          "explanation": "উদ্দীপকের কৃষি কর্মকর্তার শেষ উক্তিটি হলো, বাংলাদেশে চিনির চাহিদা ক্রমশ বৃদ্ধি পাওয়াতে আখ চাষ লাভজনক। বাংলাদেশের অর্থকরী ফসলের মধ্যে পাটের পরেই আখের স্থান। এদেশের উত্তর-পশ্চিম অঞ্চলের চাষিদের কাছে আখ একটি অর্থকরী ফসল। জাতিসংঘের খাদ্য এ কৃষি সংস্থার সুপারিশ অনুসারে জনপ্রতি সুস্থ মানুষের বার্ষিক কমপক্ষে ১৩ কেজি চিনি বা ১৭ কেজি গুড়ের প্রয়োজন হয়। অথচ এদেশে মাথাপিছ চিনি ও গুড়ের মোট প্রাপ্যতা ৬ কেজিরও কম। দৈনন্দিন খাদ্য তালিকায় চিনি অত্যন্ত গুরুত্বপূর্ণ। বিশেষত রোগীর পথ্য, শিশুর খাদ্য, পানীয়, বেকারি শিল্প ও নানা প্রকার মিষ্টান্ন তৈরিতে চিনি অপরিহার্য এবং এর কোনো বিকল্প নেই। আখের রস থেকে চিনি, গুড় ও সিরাপ উৎপন্ন করা যায়। আখ থেকে উৎপাদিত চিনি বিভিন্ন প্রকার খাদ্য তৈরিতে এবং শিল্পকারখানায় ব্যবহৃত হয়। আখের ছোবড়া থেকে কাগজ, হার্ডবোর্ড ইত্যাদি তৈরি হয়। ঝোলাগুড় স্পিরিট ও অ্যালকোহল তৈরিতে ব্যবহৃত হয়। এজন্য আখকে শিল্প ফসল বলা হয়। বিশেষ করে আমাদের দেশে চিনিকলগুলোর একমাত্র কাঁচামাল হচ্ছে আখ। আস্ত আখ এবং মেশিন দ্বারা রস বের করে খাবার প্রথাও বর্তমানে পথে ঘাটে চালু আছে। এছাড়াও আখ থেকে উৎপাদিত চিনি রপ্তানি করে বৈদেশিক মুদ্রা আয় করা যেতে পারে। অধিক আখ উৎপাদনের মাধ্যমে চিনি শিল্পের সম্প্রসারণ ও কর্মসংস্থান বৃদ্ধি করা যায়। এসব কারণে আখ চাষ বর্তমানে লাভজনক ব্যবসায়ে পরিণত হয়েছে। সুতরাং উপর্যুক্ত তথ্যাদি থেকে বলা যায়, বাংলাদেশে জনসংখ্যা বৃদ্ধির সাথে সাথে চিনির চাহিদা মেটাতে আখ চাষ খুবই লাভজনক একটি ব্যবসা। অতএব কৃষি কর্মকর্তার উক্তিটি খুবই তাৎপর্যপূর্ণ ও অর্থবহুল।"
        }
      ]
    },
    {
      "number": "8",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "আচার কী?",
          "explanation": "নানা ধরনের মশলা (জৈব অম্ল, চিনি, লবণ, মরিচ) যোগ করে তেল বা ভিনেগারে ডুবানো অবস্থায় প্রস্তুতকৃত খাদ্যই (ফল, সবজি) হলো আচার।"
        },
        {
          "label": "খ",
          "question": "ব্লাঞ্চিং বলতে কী বোঝ?",
          "explanation": "ফল কিংবা শাকসবজি সংরক্ষণ করার উদ্দেশ্যে প্রথমে সেগুলো কেটে ২-৫ মিনিট ফুটন্ত পানিতে ডুবিয়ে ও পরে পানি ঝরিয়ে হিমায়িত করার প্রক্রিয়াকে ব্লাঞ্চিং বলা হয়। এই কার্যক্রমের মাধ্যমে ফল কিংবা শাকসবজির এনজাইম নিষ্ক্রিয় করা হয়। এতে ফল/সবজির টিস্যুর ভেতরে থাকা বাতাস, অনাকাঙ্ক্ষিত স্বাদ এবং গন্ধ অপসারিত হয়। উত্তপ্ত ফুটন্ত পানিতে ডুবানো অথবা সরাসরি বাষ্প ইনজেকশন এ দুটি পদ্ধতিতে ব্লাঞ্চিং করা যায়।"
        },
        {
          "label": "গ",
          "question": "চিত্র-২ এর সবজিটি দিয়ে যেসব মুখরোচক খাবার তৈরি হয় তার একটি তৈরির প্রক্রিয়া বর্ণনা করো।",
          "explanation": "চিত্র-২ এর সবজিটি দিয়ে নানা ধরনের মুখরোচক খাবার তৈরি করা যায়। তার মধ্যে ফেঞ্চ ফ্রাই তৈরির পদ্ধতি বর্ণনা করা হলো- i. খোসা ছাড়ানো আলুগুলো ২.৫ থেকে ৩ ইঞ্চি লম্বা ও ১/২ ইঞি ব্যাস এমন পরিমাণ নিয়ে ফ্রেঞ্চ ফ্রাই কাটার অথবা বঁটি দিয়ে ফালি করতে হবে ও ফালিগুলো ২% লবণ মিশ্রিত পানিতে রাখতে হবে। ii. আলুর ফালিগুলো লবণ পানি থেকে উঠিয়ে ধুয়ে গরম পানিতে ৩-৪ মিনিট ব্লাঞ্চিং করে কেএমএস মিশ্রিত (০.৫ গ্রাম/লিটার) ঠান্ডা পানিতে ১০ মিনিট ডুবিয়ে রাখতে হবে। iii. একটি ঝাঝরা চামচ দিয়ে ফালিগুলো উঠিয়ে পানি নিংড়িয়ে গরম সয়াবিন তেলে ভালোভাবে ভেজে নিতে হবে।. iv. তেল শোষণের জন্য ফালিগুলো কাগজ অথবা টিস্যু পেপারের উপর কিছুক্ষণ রেখে দিতে হবে। v. সংরক্ষণ করতে হলে তেলমুক্ত ফ্রাইগুলো পলিপ্রোপাইলিন প্লাস্টিকের বয়ামে সংরক্ষণ করা যাবে। উল্লিখিত পন্থা অবলম্বন করে ফ্রেঞ্চ ফ্রাই তৈরি অত্যন্ত মুখরোচক একটি খাবার।"
        },
        {
          "label": "ঘ",
          "question": "চিত্র-১ এর সবজিটি মোরব্বা তৈরির উপযোগী কি না তা যুক্তিসহ বিশ্লেষণ করো।",
          "explanation": "চিত্র-১ এর সবজিটি হলো চালকুমড়া। আস্ত কিংবা কাটা অবস্থায় কোনো সবজি বা ফলকে সম্পৃক্ত চিনির রসে ফুটিয়ে তারপর চিনির রসের মধ্যে সংরক্ষিত অবস্থায় রাখলে তাকে মোরব্বা বলে। সাধারণত ফলের মধ্যে আম, আনারস, আপেল, তরমুজ, পেঁপে ইত্যাদি এবং সবজির মধ্যে চালকুমড়া, লাউ, বাঁধাকপি ইত্যাদি দ্বারা মোরব্বা করা হয়। চালকুমড়া মোরব্বা তৈরির উপযোগী। এটি তৈরির কৌশল নিচে দেওয়া হলো- ১. প্রথমে চালকুমড়া কেটে প্রয়োজনীয় আকার ও আকৃতির টুকরা করে নিতে হয়। ছাল ও বীজ ফেলে দিয়ে টুকরাগুলোকে ধুইয়ে পানিতে সিদ্ধ করতে হয়। ২. সিদ্ধ করার পূর্বে টুকরাগুলোকে ৩% চুনের দ্রবণে কিছুক্ষণ চুবিয়ে নিলে ভালো হয়। কারণ এতে টুকরা সহজে, নরম হয় না এবং চালকুমড়া দৃঢ় হয়। ৪. সিদ্ধ করার পর টুকরাগুলোকে ধুইয়ে কাটা চামচ দিয়ে তুলে নিতে হয়। ৫. এরপর টুকরাগুলোকে চিনির সিরায় ভালো করে জ্বাল দিয়ে এক রাত্রি রেখে দিতে হয় যাতে টুকরাগুলো চিনি শোষণ করে নিতে পারে। ৬.. মোরব্বা তৈরির পর বোতলে বা টিনের কৌটায় সংরক্ষণ করা হয়। উপরিউক্ত আলোচনা থেকে বলা যায়, চালকুমড়া মোরব্বা তৈরির উপযোগী।"
        }
      ]
    }
  ]
}