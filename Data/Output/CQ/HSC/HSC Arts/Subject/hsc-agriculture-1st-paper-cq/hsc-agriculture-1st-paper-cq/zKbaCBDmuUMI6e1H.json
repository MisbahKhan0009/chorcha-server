{
  "title": "যশোর সরকারি সিটি কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "সাহেদ একজন সবজি চাষী। তিনি রাসায়নিক সার ও কীটনাশক ব্যবহার করে ভালো ফলন পান। গত মৌসুমে তিনি কৃষকদের জন্য স্থাপিত এক প্রকার স্কুল থেকে প্রশিক্ষণ নিয়ে কীটনাশক ছাড়া অন্যান্য পদ্ধতি ব্যবহার করে সবজি চাষে অধিক লাভবান হলেন।",
      "tag": "JGCC 23",
      "sub_questions": [
        {
          "label": "ক",
          "question": "কৃষির ক্ষেত্রসমূহ কী?",
          "explanation": "কৃষির ক্ষেত্রসমূহ হলো মাঠ ফসল, উদ্যান ফসল, সামাজিক বনায়ন, মৎস্য, পোল্ট্রি ও গবাদিপশু।"
        },
        {
          "label": "খ",
          "question": "ধান মাঠ ফসল কেন ?",
          "explanation": "মাঠে বৃহৎ পরিসরে সমষ্টিগতভাবে যত্ন ও পরিচর্যার মাধ্যমে উৎপাদন করা হয় বলে ধান মাঠ ফসলের অন্তর্ভুক্ত। সাধারণত বড় জমিতে ধান চাষ করা হয়। এক্ষেত্রে প্রতিটি গাছের আলাদা যত্ন নেওয়া সম্ভব হয় না। ধানের জমিতে বেড়া দেওয়ার প্রয়োজন হয় না। তাছাড়া একই সাথে বীজ বপন ও পরিপক্ক ফসল সংগ্রহ করা হয়। ধান ফসল প্রক্রিয়াজাত করে খাওয়া হয়। ধান চাষের ক্ষেত্রে এ সকল বৈশিষ্ট্যের জন্য ধানকে মাঠ ফসল বলা হয়।"
        },
        {
          "label": "গ",
          "question": "উদ্দীপকে উল্লিখিত স্কুলের নাম কি? এই স্কুলের গঠন ও কার্যাবলি বর্ণনা করো।",
          "explanation": "উদ্দীপকে উল্লিখিত স্কুলটি হলো কৃষক মাঠ স্কুল।কৃষক মাঠ স্কুলে পরিচালিত সমন্বিত ফসল ব্যবস্থাপনা প্রশিক্ষণ পাঠ্যক্রমের আওতায় ২০টি সেশন অন্তর্ভুক্ত থাকে। এর মধ্যে মহিলাদের ৪টি পৃথক সেশন এবং পুরুষ ও মহিলাদের ৫টি যৌথ সেশন রয়েছে। এছাড়া শুধু পুরুষদের জন্য রয়েছে ১১টি সেশন। প্রতিটি সেশনের সময় ৩-৪ ঘণ্টা। এসব সেশন হতে প্রশিক্ষণার্থীরা তাত্ত্বিক ও ব্যবহারিক উভয় বিষয়ে শিক্ষা লাভ করে থাকেন। পাঠদানের ক্ষেত্রে কৃষকদের মাঠ অভিজ্ঞতা, প্রত্যাশা, দলীয় অনুশীলন ইত্যাদি বিষয়ে উৎসাহিত করা হয়। কৃষক মাঠ স্কুলের মূল শিক্ষাদান পদ্ধতি হলো পরস্পর অংশগ্রহণ করে শেখা, দেখে শেখা, অভিজ্ঞতা বিনিময়ের মাধ্যমে শেখা ও আবিষ্কার প্রক্রিয়ায় শেখা। এর ফলে বয়স্ক কৃষকরাও ভালোভাবে কোনো বিষয় সম্পর্কে শিখতে থারেন এবং নতুন কিছু আবিষ্কার বা শেখার আনন্দে প্রশিক্ষণের প্রতি তাদের আগ্রহ বৃদ্ধি পায়। অর্থাৎ, কৃষক মাঠ স্কুলের মাধ্যমে গ্রামের কৃষক-কৃষাণিকে কৃষি বিষয়ক প্রশিক্ষণ দেওয়া হয় ।"
        },
        {
          "label": "ঘ",
          "question": "সাহেদ কীটনাশক ছাড়া সবজি চাষ করে কীভাবে লাভবান হলেন তা অধিক ব্যাখ্যা করো।",
          "explanation": "সাহেদ কীটনাশক ছাড়া সমন্বিত বালাই ব্যবস্থাপনার মাধ্যমে সবজি চাষ করে অধিক লাভবান হলেন। জমিতে পর্যাপ্ত সার ও পানির ব্যবহার করার কারণে গাছ দ্রুত বেড়ে উঠে এবং এ সময়ে রোগ-পোকার আক্রমণ বেড়ে যায়। তাই উচ্চ ফলন প্রাপ্তি নিশ্চিত করতে হলে রোগ-পোকা দমনের যথাযথ ব্যবস্থা গ্রহণ করতে হয়। যদি পোকা দমন না করা হয় তাহলে ফলন ১৩ শতাংশ নষ্ট হতে পারে। সমন্বিত বালাই দমন ব্যবস্থায় কোনো একক দমন পদ্ধতি ব্যবহার না করে জৈবিক দমন, যান্ত্রিক দমন, আধুনিক চাষাবাদ পদ্ধতি, বালাই সহনশীল জাতের ব্যবহার এবং রাসায়নিক দমন ব্যবস্থার মধ্যে সমন্বয় সাধন করা হয়। ফলে পরিবেশ দূষণমুক্ত থাকে, পরিবেশের জৈবিক ভারসাম্য রক্ষিত হয়, কীটনাশকের ব্যবহার হ্রাস পায়। এছাড়া ফসলের উৎপাদন খরচ কমে যায় এবং কীটনাশকের ক্ষতিকর প্রভাব থেকে শস্য মুক্ত থাকায় জনস্বাস্থ্য ভালো থাকে। উপরিউক্ত উপায়ে, সাহেদ সবজি চাষে লাভবান হবেন।"
        }
      ]
    },
    {
      "number": "2",
      "uddipok": "সুজয় মন্ডল বিগত কয়েক বছর ধরে ভালো ফলন পাওয়ার লক্ষ্যে জমিতে সেচ, সার ও কীটনাশক প্রয়োগ করে আসছেন। কিন্তু আশানুরূপ ফলন না পাওয়ায় তিনি কৃষি কর্মকর্তাকে বিষয়টি অবগত করলেন। কৃষি কর্মকর্তা তাকে মাটির পিএইচ পরীক্ষা করতে বলেন। পরীক্ষায় মাটির পিএইচ মান ৫.০ পাওয়া গেল। তখন কৃষি কর্মকর্তা তাকে মাটির অম্লত্ব সংশোধনের উপায় সম্বন্দ্বে জানালেন।",
      "tag": "JGCC 23",
      "sub_questions": [
        {
          "label": "ক",
          "question": "মাটির পিএইচ কী ?",
          "explanation": "মাটিতে উপস্থিত হাইড্রোজেন আয়নের ঘনত্বের (গ্রাম/লিটার) ঋণাত্মক লগারিদমই হলো মাটির pH।"
        },
        {
          "label": "খ",
          "question": "মাটি অম্লীয় হয় কেন ?",
          "explanation": "যে মাটিতে H + আয়নের ঘনমাত্রা ১ × ১০ -৭ গ্রাম/ লিটারের বেশি অর্থাৎ ph এর মান ৭ এর কম থাকে সে মাটিকে অম্লীয় মাটি বলে। অম্লীয় শিলা থেকে মাটি উৎপন্ন হলে মাটি অম্লীয় হয়। মাটিতে দীর্ঘদিন ইউরিয়া, ডিএপি ও অ্যামোনিয়া জাতীয় অম্লীয় সার প্রয়োগ করলে মাটি অম্লীয় হয়। প্রচুর বৃষ্টি হলে বৃষ্টির পানির সাথে ক্ষারীয় উপাদান যেমন- ক্যালসিয়াম, ম্যাগনেসিয়াম ইত্যাদি মাটির গভীরে চলে যায়। ফলে ক্ষারীয় উপাদানের অনুপস্থিতিতে মাটির উপরের স্তরে অম্লত্বের সৃষ্টি হয়। মাটিতে আয়রণ, অ্যালুমিনিয়াম ইত্যাদি খনিজ দ্রব্য বেশি পরিমাণে থাকলে মাটিতে অম্লত্ব দেখা দেয়। জৈব পদার্থ পচে মাটিতে হাইড্রোজেন আয়ন উৎপন্ন হয় যা মাটিকে অম্লীয় করে। মাটিতে বিভিন্ন জীবাণুর শ্বসন প্রক্রিয়ায় কার্বন ডাই-অক্সাইড তৈরি হয়ে মাটিস্থ পানির সাথে বিক্রিয়া করে কার্বনিক এসিড তৈরি হয়, যা মাটিকে অম্লীয় করে। সেচের পানিতে অম্লীয় উপাদান বেশি থাকলে এবং এসিড বৃষ্টি হলে মাটি অম্লীয় হয়।"
        },
        {
          "label": "গ",
          "question": "সুজয় মণ্ডলের আশানুরূপ ফলন না পাওয়ার কারণ ব্যাখ্যা করো।",
          "explanation": "উদ্দীপকের সুজয় মন্ডলের জমির মাটির অম্লমান ৫.০ হওয়ায় এটি অম্লীয় প্রকৃতির। এই অম্লত্বের প্রতিক্রিয়ায় মাটি ফসল চাষের অনুপযোগী হয়ে পড়ে। ফলে তিনি তার জমিতে আশানুরূপ ফলন পেলেন না। অম্লত্বের কারণে সুজয় মন্ডলের জমির মাটিতে নিম্নোক্ত প্রতিক্রিয়াসমূহ ঘটে- i. মাটির অম্লত্ব বৃদ্ধির সাথে সাথে নাইট্রোজেন, ফসফরাস, পটাশিয়াম, সালফার প্রভৃতি মুখ্য পুষ্টি উপাদানের দ্রবণীয়তা বৃদ্ধি পায় অর্থাৎ, প্রাপ্যতা কমে। ii. মাটিতে আয়রন, জিংক, বোরন, কপার, ম্যাঙ্গানিজ প্রভৃতি গৌণ পুষ্টি উপাদানের সহজলভ্যতা বৃদ্ধি পায় এবং ক্যালসিয়াম ও ম্যাগনেসিয়ামের সহজলভ্যতা হ্রাস পায়। iii. আয়রন ও অ্যালুমিনিয়ামের পরিমাণ বৃদ্ধি পেয়ে বিষাক্ততা সৃষ্টি হয়। iv. মাটিস্থ অণুজীবসমূহ বিশেষ করে ব্যাকটেরিয়ার সক্রিয়তা হ্রাস পায় এবং ছত্রাকের কার্যকারিতা বেড়ে যায়। v. অম্লত্বের হ্রাস-বৃদ্ধির জন্যে মাটিতে অবস্থানরত উদ্ভিদ, পানি ও অণুজীবসমূহের মধ্যেও নানা ধরনের বিরূপ প্রতিক্রিয়া দেখা যায়। vi. অম্ল মাটিতে অধিকাংশ ফসলের বীজের অঙ্কুরোদগম ভালো হয় না। অতএব বলা যায়, pH ৫.০ হওয়ায় অধিক অম্লত্বের সৃষ্টি হয়ে উল্লিখিত প্রতিক্রিয়াসমূহ দেখা দেয় যার ফলে সুজন মণ্ডল আশানুরূপ ফলন পায় না।"
        },
        {
          "label": "ঘ",
          "question": "উদ্দীপকের আলোকে মাটির অম্লত্ব সংশোধনের উপায় বর্ণনা করো।",
          "explanation": "নিম্নের অনুরূপ: উদ্দীপকের জনাব সাজিলের জমির মাটি অম্লীয় প্রকৃতির। অম্লীয় মাটি সংশোধন করে pH মান ৬.৬-৭.৩ তথা নিরপেক্ষ মাটি তৈরি করা হলে প্রায় সব ধরনের ফসল উৎপাদন করা যাবে। অম্লীয় মাটি বিভিন্ন উপায়ে সংশোধন করা যায়। যেমন- i.চুন ব্যবহার: চুন অম্লীয় মাটিতে আয়রন ও অ্যালুমিনিয়ামের দ্রবণীয়তা কমিয়ে ফসফরাসের প্রাপ্যতা, বাড়ায়। তাছাড়া মাটিতে ক্যালসিয়াম ও ম্যাগনেসিয়াম যুক্ত হলে তা হাইড্রোজেন আয়নকে প্রতিস্থাপন করে হাইড্রোক্সিল আয়নের পরিমাণ বাড়ায়। ফলে মাটির অম্লত্ব কমে। ii. জৈব সার ব্যবহার: মাটিতে জৈব সার যেমন- কম্পোস্ট, বায়োফার্টিলাইজার, ট্রাইকোডার্মা কম্পোস্ট, জৈব বালাইনাশক প্রয়োগ করে অম্লত্ব কমানো যায়। iii. সবুজ সার ব্যবহার: সবুজ সার প্রয়োগ করা হলে তা মাটিতে পচে জৈব সার উৎপন্ন হয়, যা মাটিতে নাইট্রোজেন, ফসফরাস, পটাশিয়াম সরবরাহ করে। ফলে মাটির অম্লত্ব হ্রাস পায়। iv. অণুজীব সার ব্যবহার: অণুজীব সার হিসেবে রাইজোবিয়াম ব্যবহার করেও অম্লত্ব কমানো যায়। রাইজোবিয়াম বাতাসের নাইট্রোজেনকে মাটিতে সংবন্ধন করে। এগুলো মাটির জৈব পদার্থকে সংরক্ষণ করে এবং মাটির বাফার ক্ষমতা বাড়ায়। এই সার ব্যবহারে মাটিতে অম্লত্ব সৃষ্টিকারী সার বিশেষ করে ইউরিয়া প্রদানের প্রয়োজন পড়ে না। এতে মাটির অম্লত্ব হ্রাস পায়। V. সেচের পানির মান উন্নয়ন: আয়রন ও অ্যালুমিনিয়াম মুক্ত পানি দ্বারা সেচ প্রদান করে মাটির অম্লত্ব রোধ করা যায় vi. সুষম সারের ব্যবহার: ফসলের জমিতে অতিরিক্ত রাসায়নিক সার ব্যবহার না করে বিভিন্ন জৈব ও অজৈব সারের সমন্বয়ে সুষম সার ব্যবহার করলে অম্লত্ব বাড়ার সম্ভাবনা থাকে না। vii. অম্লীয় সারের ব্যবহার কমানো: যেসব সার অম্লত্ব সৃষ্টি করে সেসব সারের ব্যবহার কমিয়ে বিকল্প সার ব্যবহার করতে হবে। যেমন- অ্যামোনিয়াম সালফেট সারের পরিবর্তে সোডিয়াম নাইট্রেট ব্যবহার করা যেতে পারে। viii ঝিনুকের গুঁড়া ব্যবহার: ঝিনুকের গুঁড়ায় প্রচুর ক্যালসিয়াম কার্বনেট থাকে যা প্রয়োগে অম্লত্ব হ্রাস পায়। পরিশেষে বলা যায়, যেহেতু মাটির অম্লমানের ওপর ফসলের ফলন নির্ভর করে। তাই প্রয়োজনীয় পদক্ষেপসমূহ গ্রহণ করে মাটি সংশোধন করে সব ধরনের ফলন বৃদ্ধি করা যায়।"
        }
      ]
    },
    {
      "number": "3",
      "uddipok": "রফিক শেখ প্রতি বছর গতানুগতিক পদ্ধতিতে বোরো ধান চাষ করেন। এ বছর কৃষি কর্মকর্তা এস আর আই পদ্ধতির উপর প্রশিক্ষণ নিতে পরামর্শ দিলেন। প্রশিক্ষণ শেষে রফিক শেখ এস আর আই পদ্ধতিতে ধান চাষ করে লাভবান হলেন।",
      "tag": "JGCC 23",
      "sub_questions": [
        {
          "label": "ক",
          "question": "এ ডাব্লউ ডি পদ্ধতি কি?",
          "explanation": "AWD হলো Alternate Wetting and Drying যা বর্তমানে ধান চাষের ক্ষেত্রে সর্বাধিক পানি সাশ্রয়ী পদ্ধতি।"
        },
        {
          "label": "খ",
          "question": "মাটি সংশোধন কেন করা হয়?",
          "explanation": "যদি কোনো মাটিতে অম্লত্ব বা ক্ষারত্বের কারণে ফসলের উৎপাদন কমে যায় বা চাষের অনুপযোগী হয়ে পড়ে তা হলে বিভিন্ন প্রক্রিয়ার মাধ্যমে জমির উর্বরতা বৃদ্ধি ও তাকে চাষোপযোগী করে গড়ে । তোলাকেই মাটি সংশোধন বলে। প্রাকৃতিক ও কৃত্রিম উভয় কারণে মাটির ভৌত, রাসায়নিক ও জৈব গুণাবলি নষ্ট হয়। বিভিন্ন কারণে মাটি দূষিত হয় এবং মাটিতে ক্ষতিকর 'জীবাণু দ্বারা বীজ, গাছের চারা ও গাছ আক্রান্ত হয়। মাটিবাহিত ক্ষতিকর ভাইরাস, ব্যাকটেরিয়া, ছত্রাকসহ বিভিন্ন জীবাণু গাছে রোগ সৃষ্টি করে। এভাবে মাটির স্বাভাবিক গুণাবলি নষ্ট হলে গাছ জীবনচক্র সম্পন্ন করতে পারে না। ফলে ফসল উৎপাদন ব্যাহত হয়। এসব কারণে মাটি সংশোধন করা হয়ে থাকে।"
        },
        {
          "label": "গ",
          "question": "উদ্দীপকে বর্ণিত এস আর আই পদ্ধতিটি ব্যাখ্যা করো।",
          "explanation": "উদ্দীপকে এস আর আই (SRI) পদ্ধতিতে ধান চাষের কথা বলা হয়েছে। এস আর আই পদ্ধতিকে বলা হয় ধান চাষের নিবিড় ও আধুনিক পদ্ধতি। বিদ্যুতের অভাব, তেলের অধিক মূল্য, পানির অপ্রতুলতা এবং সেচ যন্ত্রের অদক্ষতা বিষয়ক জটিলতা ধান চাষকে ব্যয়বহুল করে তুলেছে। এস আর পদ্ধতিতে ধান চাষের ব্যবহৃত প্রযুক্তিগুলো এমনভাবে সমন্বিত করা হয়েছে যে এতে সেচের চাহিদা কম পানিতেই পূরণ করা যায়। এ পদ্ধতিতে চারা বর্গাকারে রোপণ করা হয় বলে বীজ ও সার তুলনামূলকভাবে কম লাগে। এক্ষেত্রে ৭-১০ দিন বয়সী চারা প্রতি গোছাতে ১টি করে রোপণ করা হয়। এতে চারাগুলোর মধ্যে পুষ্টি, পানি ও জায়গার জন্যে প্রতিযোগিতা কম হয়। ফলে প্রতি গোছার চারা সমভাবে আলো-বাতাস পায়। এ পদ্ধতিতে রাসায়নিক সারের পরিবর্তে জৈব সার বেশি পরিমাণে ব্যবহার করা হয় বলে সার বাবদ খরচ কম এবং মাটির উর্বরতা সংরক্ষণ হয়। পর্যায়ক্রমে ভেজানো ও শুকানো পদ্ধতিতে সেচ দেওয়া হয় বলে সেচে খরচ কম হয় (প্রায় ৩৫%) এবং জমিতে জলাবদ্ধতার সৃষ্টি হয় না। ফলে মিথেন গ্যাসের নিঃসরণ কম • হয় এবং পরিবেশ ভালো থাকে। উৎপাদিত ধানে রোগ ও পোকার আক্রমণ কম হয়। এতে ফসল উৎপাদনের ঝুঁকি কমে যায়। পাশাপাশি ধানের কার্যকরী কুশির সংখ্যা বেশি ও গোছা বড় হয়। ফলে ফলনও বৃদ্ধি পায়। এ পদ্ধতিতে চাষাবাদে ফসলের মেয়াদ প্রায় ১০ দিন পর্যন্ত কমে যায় বলে নির্ধারিত সময়ের আগেই ফসল কাটা যায় এবং আগাম ফসল হিসেবে মূল্য বেশি পাওয়া যায়। ধান উৎপাদনে কম সময় লাগে বলে জমি ব্যবস্থাপনায় বেশি সময় পাওয়া যায়। পরিশেষে বলা যায়, এস আর আই পদ্ধতিতে অল্প খরচ ও কম সময়ে বেশি উৎপাদন পাওয়া যায় এবং পরিবেশ সুরক্ষিত থাকে ।"
        },
        {
          "label": "ঘ",
          "question": "এস আর আই পদ্ধতির সাথে গতানুগতিক বা প্রচলিত পদ্ধতির তুলনামূলক বিশ্লেষণ করো।",
          "explanation": "নিম্নের অনুরূপ: উদ্দীপকে উল্লিখিত সারটি হলো অণুজীব সার। অণুজীব সার বায়ুমণ্ডলের নাইট্রোজেন মাটিতে আবদ্ধ করে উর্বরতা বাড়ায়। একর প্রতি গাছকে ১০-১২ কেজি নাইট্রোজেন যোগান দেয়। ফসফরাস অণুজীব সার ব্যবহারে মাটিস্থ ফসফেট দ্রবীভূত হয়ে তা। ফসলের জন্য গ্রহণযোগ্য হয়। মাটিতে জৈব পদার্থ যুক্ত করে ফসলের ফলন ও গুণগতমান বৃদ্ধি করে। ডাল জাতীয় ফসলের দানায় আমিষের পরিমাণ ৫০-১০০% বৃদ্ধি পায়। মাটি, ফসল, জলাশয়, পশু বা পরিবেশের' ওপর বিরূপ প্রতিক্রিয়া ঘটায় না। জমিতে অণুজীব সার ব্যবহারে প্রায় ১০-৪০% রাসায়নিক সার কম লাগে। মাটিতে উন্নত জৈব পদার্থ যুক্ত হয়। এ জাতীয় সার ব্যবহারে ফসলের রোগ প্রতিরোধ ক্ষমতা বাড়ে। মাটির পানিধারণ ক্ষমতা ও অন্যান্য ভৌত অবস্থার উন্নতি ঘটায়। রাসায়নিক সারের তুলনায় অণুজীব সার সস্তা। ফলে উৎপাদন খরচও কম হয়। এভাবে অণুজীব সার প্রয়োগে মাটির উর্বরতা সুসংহত হওয়া, এবং উদ্ভিদকে পুষ্টি সরবরাহ করায় ফসলের ভালো উৎপাদনে সহায়ক হয় মাটি দোঁআশ গুণাবলি সম্পন্ন হয়। অতএব, উপরোক্ত আলোচনা থেকে আমি মনে করি, বেলে মাটিকে দোআঁশ মাটিতে রূপান্তরের ক্ষেত্রে অণুজীব সারের ভূমিকা অত্যন্ত গুরুত্বপূর্ণ"
        }
      ]
    },
    {
      "number": "4",
      "uddipok": "গরমের ছুটিতে রিতা তার বন্ধুর সাথে হটিকালচার সেন্টারে বেড়াতে গিয়ে দেখল একটি ঘরে তাকের উপর সারি সারি পলিব্যাগ সাজানো, যার উপর প্রচুর ব্যাঙের ছাতার মত জিনিস। রিতা দায়িত্বপ্রাপ্ত কর্মকর্তাকে জিজ্ঞাসা করলে তিনি জানালেন এটি বহুগুণ সম্পন্ন একটি সবজি, এর চাষে খরচ কম এবং যে কেউ এটি চাষ করে লাভবান হতে পারে।",
      "tag": "JGCC 23",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হচ্ছে এক প্রকার মৃতজীবী ছত্রাকের ফলন্ত অঙ্গ (এগুলো মূলত Basidiomycetes শ্রেণির অন্তর্গত ছত্রাক)।"
        },
        {
          "label": "খ",
          "question": "মাশরুম সকল বয়সি মানুষের জন্য উপযোগী খাদ্য কেন?",
          "explanation": "মাশরুম প্রোটিন সমৃদ্ধ সবজি। এতে অনেক ওষধিগুণ ও পুষ্টিমান রয়েছে। মাশরুমে পরিমিত কার্বোহাইড্রেট ও যথেষ্ট আঁশ (৮-১০%) রয়েছে। প্রতি ১০০ গ্রাম শুকানো মাশরুমে ২০-৩০ গ্রাম প্রোটিন রয়েছে। মাশরুম কম চর্বি, কোলেস্টেরলযুক্ত ও লিনোলিক এসিড সমৃদ্ধ যা হৃদরোগের জন্য উপকারী। মাশরুমে ৪২% পটাশিয়াম থাকে। এছাড়া ফসফরাস, সোডিয়াম, ক্যালসিয়াম ও ম্যাগনেসিয়ামের পরিমাণ প্রায় ৬৮%। মানবদেহের প্রয়োজনীয় ৯টি অ্যামাইনো এসিডের সবগুলোই মাশরুমে বিদ্যমান। তাই মাশরুম সকল বয়সি মানুষের জন্য উপযোগী খাদ্য।"
        },
        {
          "label": "গ",
          "question": "উদ্দীপকে উল্লিখিত পলিব্যাগে জন্মানো ব্যাঙের ছাতার মত জিনিসের চাষ পদ্ধতি বর্ণনা করো।",
          "explanation": "নিম্নের অনুরূপ: উদ্দীপকে উল্লিখিত সবজিটি হলো মাশরুম। খুব ছোট আকারে নিজ পরিবারের চাহিদা মেটাতে মাশরুম বাসার যেকোনো স্থানে একটি তাকে চাষ করা যায়। মাশরুম এক প্রকার ছত্রাক যার পুষ্টিগুণ অনেক। এই সবজিটি তুলনামূলকভাবে কম সময় ও অল্প পরিশ্রমে চাষ করা যায়। মাশরুম চাষের জন্য প্রয়োজনীয় উপকরণগুলো হলো- মাশরুম বীজ বা স্পন, ধানের খড়, পাতলা পলিথিন ব্যাগ, ঝুলন্ত শিকা, ছিদ্রযুক্ত কালো পলিথিন শিট, হাইগ্রোমিটার, হ্যান্ড স্প্রেয়ার, জীবাণুনাশক, ব্লেড বা ছুরি ও বালতি। প্রথমে এক কেজি ধানের খড় ৪-৫ ইঞ্চি মাপের টুকরো করে কেটে বেড তৈরি করা হয় এবং তা ১২ ঘণ্টা ৮৫ ডিগ্রি সে. তাপমাত্রার পানিতে ডুবিয়ে পরবর্তীতে ৩০ মিনিট সিদ্ধ করা হয়। তারপর খড়গুলো কড়াই থেকে তুলে পানি ঝড়িয়ে সেগুলো মেঝে বা চাটাইয়ের উপর রেখে ঠান্ডা করা হয়। বীজ পলিব্যাগ থেকে বের করে ক্ষুদ্র ক্ষুদ্র টুকরো করে রাখা হয়। অন্যদিকে পলিব্যাগে বায়ু চলাচলের জন্য ৪০-৬০টি ছিদ্র করে তার ভিতর ৪-৫ ইঞ্চি উঁচু খড়ের স্তর এবং তার উপরে ২৫ গ্রাম টুকরো স্পন ছড়িয়ে দিতে হয়। এভাবে পলিথিন ব্যাগে ৫টি খড়ের স্তরের মধ্যে ৪ স্তরে বীজ দিয়ে ব্যাগের মুখ বন্ধ করে বেড তৈরি করা হয়। এ সময় ঘরের তাপমাত্রা ২৮-৩৬ ডিগ্রি সে. ও আর্দ্রতা ৮০-৯০% রাখা হয়। প্রস্তুত বেড অন্ধকার ঘরের মাচার উপর ১৪ দিন রেখে দিলে বীজ গজিয়ে ব্যাগের মধ্যে খড়ের চারদিকে ছড়িয়ে পড়ে। পরে অন্ধকার ঘর থেকে সরিয়ে ব্যাগ থেকে খড়ের বেড বের করে উৎপাদন কক্ষে ঝুলিয়ে রাখা হয়। উন্মুক্ত করা ব্যাগে প্রতিদিন সকালে ও বিকেলে স্প্রেয়ার দিয়ে পানি ছিটিয়ে দিতে হয় এবং পোকামাকড় ও জীবজন্তুর হাত থেকে রক্ষার জন্য উপযুক্ত ব্যবস্থা গ্রহণ করতে হয়। পলিথিন ব্যাগ থেকে রেড বের করার ৭-১০ দিন ব্যবধানে মোট ৩ বার মাশরুম সংগ্রহ করা যায়। উৎপাদন পদ্ধতিটি সাশ্রয়ী এবং শেষ হতে মাত্র ২ সপ্তাহের মতো সময় লাগে, যা অন্য অনেক সবজির তুলনায় অধিক দ্রুত ও সহজ"
        },
        {
          "label": "ঘ",
          "question": "উদ্দীপকে উল্লিখিত সবজিটি চাষ করে কীভাবে সহজেই লাভবান হওয়া যায় তা ব্যাখ্যা করো।",
          "explanation": "উদ্দীপকে উল্লিখিত সবজিটি হলো মাশরুম। মাশরুম অত্যন্ত সুস্বাদু, পুষ্টিকর এবং ঔষধি গুণসম্পন্ন একটি সবজি যা বর্তমানে অনেকের বাসা-বাড়িতে নিয়মিত খাদ্য তালিকায় স্থান করে নিয়েছে। মাশরুম চায়ে পুঁজি কম লাগে। অল্প শ্রমে কম দিনের মধ্যে বিনিয়োগকৃত অর্থ তুলে আনা যায়। ১০-১৫ হাজার টাকা একসাথে বিনিয়োগ করে প্রতিমাসে ৩-৪ হাজার টাকা আয় করা যায়। এক কেজি মাশরুম চাষ করতে খরচ হয় ৪০ টাকা যা ২০০ টাকায় বিক্রি হয়। অন্যান্য উদ্যান ও মাঠ ফসলের তুলনায় মাশরুম চাষে লাভ বেশি হয়। মাশরুম চাষে বাড়তি আবাদি জমির প্রয়োজন হয় না, ভূমিহীন কৃষকেরাও চাষ করতে পারেন। এটি কুটির শিল্পের মতো ঘরে বসেই করা যায় বলে মহিলারা সহজেই অর্থ উপার্জন করতে পারেন। মাশরুম চাষে কর্মহীন লোকদের নিয়োজিত করে দেশে অধিক কর্মসংস্থানের সুযোগ সৃষ্টি করা যায়। আবার মাশরুম চাষ শেষে স্পন প্যাকেট জৈবসার হিসেবে জমিতে ব্যবহার এবং বিক্রি করা যায়। তাছাড়া মাশরুমে শর্করা কম, আঁশ ও আমিষের পরিমাণ মাছ বা মাংসের তুলনায় বেশি এবং প্রচলিত সবজির তুলনায় প্রায় দ্বিগুণ হওয়ায় চাহিদা বেশি। বিভিন্ন রোগের উপশমে এবং রোগ প্রতিরোধ ক্ষমতা বৃদ্ধিতে মাশরুমের বহুমুখী ব্যবহার থাকায় চিকিৎসা শাস্ত্রেও মাশরুম লাভজনক ভূমিকা রাখে। তাই বলা যায়, অল্প সময়ে, স্বল্প শ্রম ও অর্থে, সহজ পদ্ধতিতে মাশরুম চাষ করে খুব সহজেই লাভবান হওয়া যায়।"
        }
      ]
    },
    {
      "number": "5",
      "uddipok": "সনাতন পদ্ধতিতে পাট পচানোর কারণে কুসুমপুর গ্রামের কৃষকরা প্রতি বছর ক্ষতির সম্মুখীন হন। কৃষি কর্মকর্তা এ সমস্যা সমাধানের লক্ষ্যে কৃষক সভার আয়োজন করলেন। সভায় কৃষি কর্মকর্তী পাট পচানোর আধুনিক পদ্ধতি সম্পর্কে বিস্তারিত আলোচনা করলেন।",
      "tag": "JGCC 23",
      "sub_questions": [
        {
          "label": "ক",
          "question": "জীবাণু সার কী?",
          "explanation": "উদ্ভিদে পুষ্টি উপাদান সরবরাহের উদ্দেশ্যে কোনো বৃদ্ধি মাধ্যমে। অণুজীব জন্মিয়ে যে সার তৈরি করা হয় তাই হলো জীবাণু সার।"
        },
        {
          "label": "খ",
          "question": "রিবন রেটিং গুরুত্বপূর্ণ কেন?",
          "explanation": "পাটের রিবন রেটিং হলো পাট গবেষণা ইনস্টিটিউট কর্তৃক উদ্ভাবিত পাটের ছাল পচনের একটি বিকল্প পদ্ধতি। পাট গাছ কাটার পর কাঁচা থাকা অবস্থায় গাছ থেকে ফিতার মতো ছালকে পৃথক করে পচানোর ব্যবস্থাই হলো রিবন রেটিং। পাট উৎপাদনকারী এলাকায় পচন পানির অভাব থাকলে উৎপাদিত পাটের আঁশ খুব নিম্নমানের হয়ে থাকে, ফলে পাট বিক্রি করে ভালো মূল্য পাওয়া যায় না। এই পদ্ধতি প্রয়োগ করে স্বল্প পানি এলাকায় সহজেই উন্নত আঁশ পাওয়া সম্ভব।"
        },
        {
          "label": "গ",
          "question": "উদ্দিপকে উল্লেখিত পাট পচানের আধুনিক পদ্ধতিটি বর্ণনা করো।",
          "explanation": "উদ্দীপকে পাট চাষিদের দেওয়া কৃষি কর্মকর্তার পরামর্শকৃত পদ্ধতিটি হলো পাটের রিবন রেটিং। রিবন রেটিং পদ্ধতিতে পাট পচনের ধাপসমূহ নিম্নে ব্যাখ্যা করা হলো- পাট গাছের বয়স ১০০-১১০ দিন হলে পাট কাটা উচিত। কারণ এ সময় পাট কাটলে আঁশের মান ভালো হয়, গোড়ায় তেমন কাটিং থাকে না। পাট কাটার পর পাতা ঝরানোর জন্য পাতার অংশগুলো খড়কুটা দিয়ে ৭২ ঘন্টা (৩ দিন) ঢেকে রাখলে পাতা ঝরে যায় অথবা পাট গাছের আগা থেকে ৬-৯ ইঞ্চি (১৫-২২.৫ সেমি) পরিমাণ মাথা কেটে দিলে পাতা ঝরানোর প্রয়োজন হয় না। এরপর পাট গাছের গোড়ার ৩- ৪ ইঞ্চি পরিমাণ অংশ বাঁশের মুগুর বা হাতুড়ি দিয়ে থেঁতলাতে হবে। পাতা ঝরানো ও গোড়া থেঁতলানোর পর ইংরেজি 'U' আকৃতি রিবনারের সাহায্যে ছাল ছাড়াতে হয়। তিনটি পাটকাঠি 'U'-এর মধ্যে রেখে ছাল দু'দিকে টান দিলেই কাঠি থেকে ছাল সহজে পৃথক হয়ে আসে। পরে কয়েকটি গাছের ছাল একত্রে নিয়ে আঁটি বাঁধা হয়। প্রতি বিঘা (৩৩ শতাংশ) জমিতে উৎপাদিত পাটের ছাল পচানোর জন্য ১টি গর্ত (১২ হাত লম্বা, ৪ হাত পাশ এবং ২ হাত গভীর) করতে হবে এবং পলিথিন দিয়ে গর্তের তলা ও কিনারা ভালোভাবে ঢেকে দিতে হবে। এরপর গর্তে প্রয়োজনমতো পানি দিয়ে গর্তের ভেতরে মুড়ি/আঁটি/বান্ডিল বাঁধা ছালগুলোকে ফেলতে হবে। প্রতি কেজি ছাল পচার জন্য ৩-৪ লিটার পানির প্রয়োজন হয়। এখানে উল্লেখ্য যে, মুড়ি/বান্ডিল বাঁধা ছালগুলো পুকুর, ডোবা, মাটি বা সিমেন্টের চাড়িতে বা মাটির গর্তে পলিথিন ব্যবহার করে জাগ দেওয়া যায়। সাধারণত ১২-১৫ দিনের মধ্যে পচন সম্পন্ন হয়। ছালে পচন ক্রিয়া ত্বরান্বিত করার জন্য গর্তের পানিতে কিছু পাট পচা পানি দিতে হবে অথবা প্রতি ১০০০ কেজি ছালের জন্য ১০০ গ্রাম ইউরিয়া সার দিতে হবে। গুণগতমানের আঁশ উৎপাদনে এ পদ্ধতি অত্যন্ত উপযোগী। ছাল পানিতে ডুবানোর ৭-৮ দিন পর দু'একটা ছাল তুলে ও ধুয়ে দেখতে হয় আঁশ পৃথক হয়েছে কিনা। সাধারণত ১২-১৫ দিনের মধ্যে পচন সম্পন্ন হয়। ছাল ধুয়ে আঁশ সংগ্রহ করতে হয়।"
        },
        {
          "label": "ঘ",
          "question": "পাট পচানোর সনাতন পদ্ধতি ও আধুনিক পদ্ধতির তুলনামূলক বিশ্লেষণ করো।",
          "explanation": "পাট পচানোর আধুনিক পদ্ধতি রিবন রেটিং যা বাংলাদেশ পাট- গবেষণা ইন্সটিটিউট কর্তৃক উদ্ভাবিত। সনাতন পদ্ধতির চেয়ে রিবন রেটিং পদ্ধতিতে আঁশ সংগ্রহ অধিক কার্যকারী। রিবন রেটিং পদ্ধতি পরিবেশবান্ধব। প্রচলিত পদ্ধতিতে পাট পচালে পুরো পাট পানিতে রেখে দিতে হয়। ফলে পাট পচনের, পরে ছাল পৃথক করার পর অবশিষ্টাংশ পানি দূষিত হয়। প্রচলিত পদ্ধতিতে পাট পচালে পানির অভাবে পাটের আঁশের মান উন্নত হয় না। অপরদিকে রিবন রেটিং পদ্ধতিতে স্বল্প পানি দিয়ে করার ফলে আঁশের মান উন্নত হয় এবং উৎপাদিত আঁশের আর্থিক মূল্য বেশি পাওয়া যায়। এ পদ্ধতিতে কম জায়গায় বেশি পাট পচানো যায়। প্রচলিত পদ্ধতিতে পুরো পাট পচানোর কারণে বেশি জায়গার দরকার হয়। রিবন রেটিং পদ্ধতিতে পাট পচনের গর্তের পানি জৈব সার হিসেবে ব্যবহার করা যায়। এ পদ্ধতিতে প্রাপ্ত পাটকাঠি মজবুত ও টেকসই হয় এবং জ্বালানি সাশ্রয়ী। অন্যদিকে, প্রচলিত পদ্ধতিতে প্রাপ্ত পাটকাঠির গুণগতমান ভালো হয় না। অতএব, উপরোক্ত আলোচনা থেকে বলা যায়, সনাতন পদ্ধতির চেয়ে নতুন পদ্ধতি অর্থাৎ রিবন রেটিং পদ্ধতি অধিক কার্যকরী।"
        }
      ]
    },
    {
      "number": "6",
      "uddipok": "রাজশাহী অঞ্চলের স্বল্প বৃষ্টিপাতযুক্ত এলাকার কৃষকেরা স্থানীয় কৃষি কর্মকর্তার পরামর্শে চিনি জাতীয় একটি ফসলের চাষ করলেন। কৃষি কর্মকর্তা বললেন, এটি বাংলাদেশের জলবায়ুতে কম ঝুঁকিপূর্ণ ফসল যা প্রচলিত চাষ পদ্ধতির পাশাপাশি বিনা বীজ ও বিনা চাষেরও বিশেষ পদ্ধতিতে চাষ করা যায়।",
      "tag": "JGCC 23",
      "sub_questions": [
        {
          "label": "ক",
          "question": "আখের রেটুন বা মুড়ি চাষ কী?",
          "explanation": "প্রথমবার আখ কাটার পর আখের গোড়া থেকে পুনরায় কুশি বের হওয়ার সুযোগ দিয়ে আখ চাষ করাই হলো আখের রেটুন বা মুড়ি চাষ।"
        },
        {
          "label": "খ",
          "question": "আখ পরিপঞ্জ অবস্থায় কাটতে হয় কেন?",
          "explanation": "উপর্যুক্ত বয়সে আখ কাটার উপর এর ফলন ও চিনির পরিমাণ নির্ভর করে। আখ পরিপক্ক হওয়ার পরপরই কেটে মাড়াই করতে হয়। আগে বা পরে কাটলে গুড়ের বা চিনির পরিমাণ কমে যায়। সাধারণত আখ পরিপক্ক হতে ১২-১৫ মাস সময় লাগে।"
        },
        {
          "label": "গ",
          "question": "উদ্দীপকে উল্লিখিত ফসলটির বিশেষ চাষ পদ্ধতিটি ব্যাখ্যা করো।",
          "explanation": "নিম্নের অনুরূপ: চিত্রে প্রদর্শিত গাছটি হলো তুলাগাছ। তুলা গাছের ফুল, ফল পোকা দ্বারা আক্রান্ত হলে বিভিন্ন লক্ষণ দেখে তা বোঝা যায়। আমেরিকান বোলওয়ার্ম পোকার কীড়া গাছের ডগা, কুঁড়ি, ফুল এবং কচি বোল ছিদ্র করে দেয়। ফলে গাছের ডগা ঢলে পড়ে এবং আস্তে আস্তে শুকিয়ে যায়। পড়ে কুঁড়ি, ফুল এবং বোল ঝরে যায়। ক্ষতিগ্রস্ত কুঁড়ি ও অসম আকৃতির বোল দেখে বোঝা যায় পিংক বোলওয়ার্ম তুলা গাছকে আক্রমণ করেছে। লাল গান্ধি পোকার বাচ্চা ও পূর্ণবয়স্ক উভয়েই পাতা, কুঁড়ি, ফুল ও ফল হতে রস চুষে খায়। এসব পোকা থেকে তুলা গাছকে রক্ষা করতে কিছু ব্যবস্থাপনা গ্রহণ করতে হয়। আলোর ফাঁদ দিয়ে আমেরিকান বোলওয়ার্মের মথ ধরতে হয়। আক্রান্ত ডগা, কুঁড়ি, ফুল বা বোল সংগ্রহ করে পোড়াতে এবং কীড়া সংগ্রহ করে মারতে হয়। আমেরিকান বোলওয়ার্ম দমনে ট্রেসার/ফেনভেলারেট ২০, ২ মিলি প্রতি লিটার পানিতে মিশিয়ে স্প্রে করতে হয়। তুলার পিংক বোলওয়ার্ম দমনের জন্য বপণের পূর্বে বীজ রোদে শুকিয়ে, গভীরভাবে জমি চাষ করে, আগাছা পরিষ্কার করে বীজ বপণ করতে হয়। তুলা জমির আশেপাশে বিকল্প আশ্রয়দানকারী গাছ যেমন- মালভেসি পরিবারের ঢেঁড়শ, মেস্তা ও কেনাফ লাগানো যাবে না। এছাড়া অনুমোদিত কীটনাশক প্রয়োগ করতে হয়। তুলার লাল গান্ধি পোকা দমন করতে মার্শাল/ কার্বোসালফান ২০, ১ লিটার পানিতে মিশিয়ে স্প্রে করতে হয়। তুলা গাছ ধরে ঝাঁকুনি দিলে পরিণত ও বাচ্চাগুলো মাটিতে পড়ে অন্যত্র চলে যায়। অতএব, উপরিল্লিখিতভাবে তুলা গাছে বোলওয়ার্ম ও লাল গান্ধি পোকার বিভিন্ন লক্ষণ দেখে পোকা শনাক্ত করে সে অনুযায়ী দমন ব্যবস্থাপনা গ্রহণ করতে হয়।"
        },
        {
          "label": "ঘ",
          "question": "উদ্দীপকে উল্লিখিত ফসলটির অর্থনৈতিক গুরুত্ব বিশ্লেষণ করো।",
          "explanation": "উল্লিখিত আখ ফসলটির অর্থনৈতিক গুরুত্ব অনেক। বাংলাদেশের অর্থকরী ফসলের মধ্যে পাটের পরেই আখের স্থান। এদেশের উত্তর-পশ্চিম অঞ্চলের চাষিদের কাছে আখ একটি অর্থকরী ফসল। দৈনন্দিন খাদ্য তালিকায় চিনি অত্যন্ত গুরুত্বপূর্ণ। বিশেষত রোগীর পথ্য, শিশুর খাদ্য, পানীয়, বেকারি শিল্প ও নানা প্রকার মিন্টার তৈরিতে চিনি অপরিহার্য এবং এর কোনো বিকল্প নেই। আখের রস থেকে চিনি, গুড় ও সিরাপ উৎপন্ন করা জয়। আখ থেকে উৎপাদিত চিনি বিভিন্ন প্রকার খাদ্য তৈরিতে এবং শিল্পকারখানায় ব্যবহৃত হয়। বিশেষ করে আমাদের দেশে চিনিকলগুলোর একমাত্র কাঁচামাল হচ্ছে আখ। আস্ত আখ এবং মেশিন দ্বারা রস বের করে খাবার প্রথাও বর্তমানে পথে ঘাটে চালু আছে। এছাড়াও আখ থেকে উৎপাদিত চিনি রপ্তানি করে বৈদেশিক মুদ্রা আয় করা যেতে পারে। অধিক আখ উৎপাদনের মাধ্যমে চিনি শিল্পের সম্প্রসারণ ও কর্মসংস্থান বৃদ্ধি করা যায়। অর্থাৎ, আখের অর্থনৈতিক গুরুত্ব অপরিসীম।"
        }
      ]
    },
    {
      "number": "7",
      "uddipok": "কৃষক জামাল উদ্দিন উপজেলা কৃষি কর্মকর্তার পরামর্শে শিম জাতীয় উদ্ভিদের শিকড়ের গুটি (নডিউল) থেকে তৈরিকৃত সার ব্যবহার করে মসুর চাষে অনেক লাভবান হলেন। জামাল উদ্দিনের দেখাদেখি অনেক কৃষক এখন ঐ সার ব্যবহার করছে।",
      "tag": "JGCC 23",
      "sub_questions": [
        {
          "label": "ক",
          "question": "অণুজীব সার কী?",
          "explanation": "যে সকল জৈবিক দ্রব্য মাটিতে প্রয়োগ করার পর তা মাটির জৈর রাসায়নিক প্রক্রিয়া ত্বরান্বিত করার মাধ্যমে মাটির উর্বরতা সংরক্ষণ এবং উদ্ভিদকে পুষ্টি দ্রব্য সরবরাহের মাধ্যমে উৎপাদন বৃদ্ধি করে সে সকল দ্রব্যই হলো বায়োফার্টিলাইজার বা অণুজীব সার।"
        },
        {
          "label": "খ",
          "question": "\"অণুজীব সার পরিবেশ বান্ধব\" কেন?",
          "explanation": "মাটির উর্বরতা বৃদ্ধিসহ ফসলের পুষ্টি চাহিদা পূরণে অণুজীব সার গুরুত্বপূর্ণ ভূমিকা রাখে। অণুজীব সার বায়ুমণ্ডলের নাইট্রোজেন মাটিতে আবদ্ধ করে উর্বরতা বাড়ায়। মাটিতে জৈব পদার্থ যুক্ত করে ফসলের ফলন (যেমন- গম ও ধানের ১৫-২৫%, মসুরের ১৫-৪০%, সয়াবিনের ৭৫-২০০%) ৩ গুণগত মান বৃদ্ধি করে। ডাল জাতীয় ফসলের দানায় আমিষের পরিমাণ ৫০-১০০% বৃদ্ধি পায়। জমিতে অণুজীব সার ব্যবহারে প্রায় ১০-৪০% রাসায়নিক সার কম লাগে। এ সার ব্যবহারে পরিবেশের কোনো ক্ষতি হয় না এবং উৎপাদিত ফসলেও কোনো ক্ষতিকারক উপাদান থাকে না। এ ধরনের সার জমিতে ব্যবহারের ফলে ফসলের খরা ও রোগ সহনশীলতা বাড়ে। এসকল কারণে অণুজীব সার পরিবেশবান্ধব।"
        },
        {
          "label": "গ",
          "question": "শিম জাতীয় উদ্ভিদের শিকড়ের গুটি থেকে অণুজীব সার তৈরির পদ্ধতি বর্ণনা করো।",
          "explanation": "উদ্দীপকের উল্লিখিত অণুজীব সারটি হলো রাইজোবিয়াম সার। লিগিউম জাতীয় ফসলের মূলে বাসা বাঁধে রাইজোবিয়াম নামক কিছু ব্যাকটেরিয়া। এই ব্যাকটেরিয়া মূলে নডিউল তৈরি করে নাইট্রোজেন সংবন্ধন করে গাছের জন্য সহজলভ্য করে তোলে। উক্ত সার তৈরির পদ্ধতি নিচে দেওয়া হলো- লিগিউম গাছের জাত নির্বাচন করে বড় আকারের সুস্থ, সতেজ এবং লালচে বর্ণের নডিউল থেকে রাইজোবিয়াম স্ট্রেইন সংগ্রহ করতে হবে। আমাদের দেশে আবাদ মাধ্যম হিসেবে পিট মাটি, কাঠের গুঁড়া, ছাই ইত্যাদি ব্যবহার করা হয়। প্রথমে পিট মাটি (রং কিছুটা কালচে ও হালকা) সংগ্রহ করে। রোদে শুকানো হয়। হাতুড়ি অথবা মেশিনের। সাহায্যে তা গুঁড়া করা হয়। রাইজোবিয়াম জন্মানোর জন্য ২০০ মেশ চালুনি দিয়ে পিট মাটি চালা হয় এবং প্রয়োজনমতো চুন মিশিয়ে pH ৬.৫-৭.০ এ আনা হয়। পলিথিনের ব্যাগে ভরে তা অটোক্লেভে দিয়ে নির্দিষ্ট সময় ও তাপে শোধন করা হয়। এরপর কালচার মাধ্যমে জীবাণুর গ্রহণোপযোগী পুষ্টি উপাদান যেমন-ম্যানিটল ১০ গ্রাম, ডাই পটাশিয়াম হাইড্রোজেন ফসফেট ০.৫ গ্রাম, ম্যাগনেসিয়াম সালফেট ০.২ গ্রাম, সোডিয়াম ক্লোরাইড ০.১ গ্রাম, ইস্ট নির্যাস ০.৫ গ্রাম ও ডিস্টিলড ওয়াটার ১ লিটার মিশাতে হয়। এরপর গামা রেডিয়েশন দিয়ে পিট মাটি জীবাণুমুক্ত করা হয়। পিট মাটির প্যাকেটে সিরিঞ্জের সাহায্যে রাইজোবিয়াম অণুজীব ঢুকাতে হয়। এরপর তরল অণুজীব কালচার ও পিট ভালোভাবে মিশিয়ে কয়েকদিন রেখে বীজের সঙ্গে মিশিয়ে বাজারজাত করা হয়। উল্লিখিত পদ্ধতি অনুসরণ করে অণুজীব সার অর্থাৎ রাইজোবিয়াম সার প্রস্তুত করা যায়।"
        },
        {
          "label": "ঘ",
          "question": "\"এ পদ্ধতিতে তৈরিকৃত সার ডাল ও তৈলবীজ ফসলের জন্য উপযোগী কিন্তু ধানের জন্য উপযোগী নয়\" ব্যাখ্যা করো।",
          "explanation": "উদ্দীপকের কৃষক জামালের শিম জাতীয় উদ্ভিদের শিকড়ের গুটি (নডিউল) থেকে তৈরিকৃত সার হলো রাইজোবিয়াম সার যা ডাল ও তৈলবীজ ফসলের জন্য উপযোগী ধানের জন্য নয়। রাইজোবিয়াম নামক ব্যাকটেরিয়া শিম জাতীয় উদ্ভিদের শিকড়ে নডিউল সৃষ্টি করে। এই নডিউলযুক্ত মূল রাইজোবিয়াম অণুজীব সার উৎপাদনে সহায়তা করে। রাইজোবিয়াম সার মাটিতে বায়ুমন্ডলের নাইট্রোজেন সংবন্ধন করে। এই নাইট্রোজেন ফসলে ইউরিয়ার বিকল্প হিসেবে কাজ করে। মাটিতে জৈব পদার্থ যুক্ত করে ফসলের ফলন ও গুণগত মান বৃদ্ধি করে। এটি ডাল জাতীয় ফসলের (যেমন- মসুর, ছোলা, মুগ, বরবটি, মাসকলাই ইত্যাদি) এবং তেল জাতীয় ফসল (সয়াবিন, চিনাবাদাম ইত্যাদি) দানায় আমিষের পরিমাণ ৫০-১০০% বৃদ্ধি করে। এছাড়া এই সার মাটি, ফসল, জলাশয়, পশু এবং পরিবেশের ওপর বিরূপ প্রতিক্রিয়া ঘটায় না। এই সার ব্যবহারে তেলবীজ ও ডাল জাতীয় ফসলে প্রায় ১০০ ৪০% রাসায়নিক সার কম লাগে। তাছাড়া রাইজোবিয়াম অণুজীব সার ব্যবহারে এসব ফসলের রোগ প্রতিরোধ ক্ষমতা বৃদ্ধি পায়। উপযুক্ত ফসল পর্যায় ও ফসল বিন্যাসের জন্য অণুজৈবিক সার বিশেষভাবে উপকারী। ধানের ক্ষেত্রে রাসায়নিক সার যেমন- ইউরিয়া অনেক উপযোগী। আধুনিক ধান চাষ পদ্ধতিতে ধানে ইউরিয়া সার তিন কিস্তিতে প্রয়োগ করতে হয়। ফলে ধান পরিপুষ্ট হয় এবং ধানের ফলন ভালো হয়। যেহেতু রাইজোবিয়াম ব্যাকটেরিয়া শিম জাতীয় ফসলের শিকড়ে নডিউল সৃষ্টি করে মৃতজীবীতার মাধ্যমে নাইট্রোজেন সংবন্ধন করে। তাই এই সার ডাল ও তৈলবীজ ফসলের জন্য উপকারী হলেও ধানের জন্য উপযোগী নয়।"
        }
      ]
    },
    {
      "number": "8",
      "uddipok": "নাটোরের বাসিন্দা রিয়াজ বেকারত্বের অভিশাপ থেকে মুক্ত হওয়ার জন্য আধুনিক পদ্ধতিতে কুল চাষ শুরু করেন। তিনি কুল চাষের তালি চোখ কলম ব্যবহার করে বেশি ফলন পান এবং কয়েকটি বছরের কুল চাষের মাধমে তাঁর বেকারত্ব দূর করেন। পাশাপাশি দেশের অর্থনীতিতেও তিনি গুরুত্বপূর্ণ অবদান রাখছেন।",
      "tag": "JGCC 23",
      "sub_questions": [
        {
          "label": "ক",
          "question": "গরিবের আপেল বলা হয় কোন ফলকে?",
          "explanation": "পেয়ারাকে গরিবের আপেল বলা হয়।"
        },
        {
          "label": "খ",
          "question": "কুলগাছ ছাঁটাই করা হয় কেন?",
          "explanation": "গাছের যথাযথ বৃদ্ধি ও অধিক ফল ধারণের জন্য কুল গাছে প্রুনিং করা হয়। প্রথম বছর গাছের কাঠামো মজবুত করার লক্ষ্যে গোড়া থেকে ৭৫ সেমি উচ্চতা পর্যন্ত প্রুনিং করা হয়। ছাঁটাইকৃত গাছে প্রচুর পরিমাণে নতুন কুশি বের হয়। ফুল আসার আগে দুর্বল, ভাঙা, রোগাক্রান্ত ডালগুলো হালকা করে এবং ফল সংগ্রহের পর সব ভাল ভারীভাবে প্রুনিং করতে হয়। কুল গাছে সাধারণত নতুন গজানো প্রশাখায় ফুল ধরে যা পরবর্তীতে অধিক ফল উৎপাদন করে। এসকল কারণে ফুল গাছ ছাঁটাই করা হয়।"
        },
        {
          "label": "গ",
          "question": "রিয়াজের কুল চাষের ক্ষেত্রে তালি চোখ কলমের পদ্ধতি বর্ণনা করো।",
          "explanation": "উদ্দীপকে উল্লিখিত ফলটি হলো কুল যার অঙ্গজ প্রজননের মাধ্যমে চারা উৎপাদন করা যায়। রিয়াজ কুল চাষের ক্ষেত্রে তালি চোখ কলমের মাধ্যমে চারা উৎপাদন করে ভালো ফলন পায়। কুলের ক্ষেত্রে প্যাচ বা তালি বাডিং-ই তুলনামূলকভাবে সহজ ও বহুল ব্যবহৃত পদ্ধতি। এ পদ্ধতিতে চারা পেতে হলে নির্ধারিত স্থানে বীজ ও চারা তৈরি করে তার উপর বাডিং এর মাধ্যমে কলম করতে হয়। এ কলমের ক্ষেত্রে প্রথমে আদিজোড় শাখা থেকে আয়তকারে বাকল তুলে ফেলতে হয়। শূন্যস্থানে বাকলসহ কাঙ্ক্ষিত জাতের কুঁড়িটি হালকা চাপ দিয়ে কাঠের সাথে সুন্দরভাবে বসিয়ে দিতে হয়। বাডিং ফিতা বা পলিথিনের ফিতা দিয়ে বাকলসহ কুঁড়িটিকে আদিজোড় ডালের সহিত এমনভাবে পেঁচিয়ে বেঁধে দিতে হয় যেন শুধুমাত্র কুঁড়িটি উন্মুক্ত থাকে এবং বাকলটি আলগা হয়ে না যায়। এরপর কুঁড়ি বসানোর স্থান থেকে ৫.০-৭.৫ সেমি উপরে আদিজোড় ডালের মাথাটি কেটে ফেলতে হয়। এভাবে তালি চোখ কলমের মাধ্যমে কুলের চারা উৎপাদন করা যায়।"
        },
        {
          "label": "ঘ",
          "question": "উদ্দীপকের আলোকে রিয়াজের কার্যক্রমটি মূল্যায়ন করো।",
          "explanation": "নিম্নের অনুরূপ: জনাব আবদুল্লাহর কার্যক্রমটি হলো কুল চাষ। কুল বাংলাদেশের একটি জনপ্রিয় ফল। অম্লমধুর ও মিষ্টি স্বাদের জন্য প্রায় সব বয়সের মানুষ কুল পছন্দ করে। স্বাদ ও পুষ্টিমানের বিচারে কুল একটি উৎকৃষ্ট ফল। কুলে প্রচুর পরিমাণে ভিটামিন 'সি' ও 'এ' আছে। এতে সাধারণত ৮৫.৯ ভাগ পানি, ০.৮ ভাগ আমিষ, ০.১ ভাগ স্নেহ ও ১২.৮ ভাগ লৌহ থাকে। এছাড়াও কুলের প্রতি ১০০ গ্রাম শাঁসে ৫৫ ক্যালরি শক্তি, ৭০ আই. ইউ. ক্যারোটিন ও ৫০-১৫০ মিলিগ্রাম ভিটামিন 'সি' বিদ্যমান। এই ফল রক্ত শোধক, রক্ত পরিষ্কারক ও খাদ্য হজমে সহায়ক। পাশাপাশি পেটে বায়ু ও খাদ্যে অরুচি, কোষ্ঠবদ্ধতা, বাত রোগে ও রক্ত শোধনে কুল থেকে তৈরি ওষুধ ব্যবহার করা হয়। এ কারণে কুলের বাজার চাহিদা ব্যাপক। অর্থনৈতিক দিক দিয়েও কুল অত্যন্ত গুরুত্বপূর্ণ একটি ফল। মাঠ ফসলের চেয়ে কুল চাষ করা লাভজনক। কারণ হিসেবে দেখা গেছে, বারিকুল বা বাউকুল এক বিঘা জমিতে চাষ করলে ৩০-৩৫ হাজার টাকা আয় করা যায়। জ্বালানির কাজে ফল গাছের ডালপালা, পাতা ব্যবহৃত হয়। মাঠ ফসলে প্রাকৃতিক দুর্যোগ, রোগবালাই, কম বাজারমূল্য, উৎপাদন খরচ বেশি হওয়ায় আর্থিক ক্ষতির সম্ভাবনা বেশি যা ফল চাষের ক্ষেত্রে কম। এছাড়া কুল থেকে তৈরি আচার, চাটনি, ক্যান্ডি ইত্যাদি খাবারের প্রচুর বাজার চাহিদা রয়েছে। বর্তমানে কুলের শরবত ও অন্যান্য ফলের সাথে এটি মিশিয়ে জেলিও তৈরি করা হচ্ছে। কুলগাছে Tachardia lacca নামক এক প্রকার অতি ক্ষুদ্র পোকা লালন করে লাক্ষা গালা তৈরি করা যায়। সুতরাং আলোচনার প্রেক্ষিতে বলা যায়, দেশের অর্থনীতিতে জনাব আবদুল্লাহর কুল চাষের কার্যক্রম গুরুত্বপূর্ণ ভূমিকা রাখে বলে আমি মনে"
        }
      ]
    }
  ]
}