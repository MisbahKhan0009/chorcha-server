{
  "title": "মাইলস্টোন কলেজ, ঢাকা ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "হাফিজ যুব উন্নয়ন কেন্দ্র থেকে প্রশিক্ষণ নিয়ে তার পুকুরে নাইলোটিকা মাছ চাষ করেন কিন্তু মাছের বৃদ্ধি আশানুরূপ হয়নি। তিনি মৎস্য কর্মকর্তার পরামর্শ চান। মৎস্য কর্মকর্তা বলেন, মাছে দ্রুত বৃদ্ধির জন্য প্রাকৃতিক খাদ্য যথেষ্ট নয়। এজন্য মাছকে অতিরিক্ত খাদ্য সরবরাহ প্রয়োজন হয়। মৎস্য কর্মকর্তা এ খাদ্য তৈরির কৌশল হাফিজকে বুঝিয়ে দেন। তিনি আরও বলেন মাছের উৎপাদন বৃদ্ধির মূল চাবিকাঠি হলো সম্পূরক খাদ্য।",
      "tag": "MC 23",
      "sub_questions": [
        {
          "label": "ক",
          "question": "একুয়াকালচার কী?",
          "explanation": "অর্থনৈতিক গুরুত্বসম্পন্ন মাছ ও অন্যান্য জলজ প্রাণীর পরিকল্পিত এবং বিজ্ঞানভিত্তিক উৎপাদানই হলো একুয়াকালচার বা মাৎস্য চাষ।"
        },
        {
          "label": "খ",
          "question": "নিরাপদ মাছ সংরক্ষণ কেন প্রয়োজন? ব্যাখ্যা করো।",
          "explanation": "নিরাপদ মাছ সংরক্ষণ হলো আহরণের পর বিক্রি বা ভোক্তা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা। নিরাপদ মাছ সংরক্ষণের মাধ্যমে মাছের খাদ্য উপাদান, যেমন- আমিষ ও খনিজ লবণের মান সংরক্ষণ করা যায়। এর মাধ্যমে মাছের দেহের ভিতরের এনজাইমের ক্রিয়া নিষ্ক্রিয় করা যায়। মাছের রাসায়নিক উপাদানের জারণ ক্রিয়া রোধ করা যায়। মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা বা ভোক্তাদের কাছে পৌঁছানোর সময়কালে মাছের গুণগতমান অক্ষুণ্ণ রাখা যায়। এ সকল কারণে নিরাপদ মাছ সংরক্ষণ প্রয়োজন।"
        },
        {
          "label": "গ",
          "question": "উদ্দীপকে উল্লিখিত মাছটি চাষের জন্য হাফিজ কীভাবে পুকুর প্রস্তুত করেছিলেন? ব্যাখ্যা করো।",
          "explanation": "হাফিজ তার পুকুরে নাইলোটিকা মাছ চাষ করেছিলেন। নিম্নোক্ত উপায়ে তিনি পুকুর প্রস্তুত করেছিলেন- পানির গভীরতা ১-১.৫ মিটার এবং বছরে ৪-৫ মাস পানি থাকে এমন পুকুর নির্বাচন করে হাফিজ পুকুরের পাড় মেরামত করেছিলেন। পুকুর শুকানো বা রাসায়নিক দ্রব্য ব্যবহারের (শতক প্রতি ৩০-৩৫ গ্রাম রোটেনন বা ৩ কেজি মহুয়ার খৈল) মাধ্যমে রাক্ষুসে মাছ, যেমন- শোল, গজার, টাকি ইত্যাদি এবং অপ্রয়োজনীয় মাছ, যেমন- মলা, ঢেলা, চান্দা ইত্যাদি সম্পূর্ণরূপ সরিয়ে ফেলেছিলেন। কীটপতঙ্গ ও জলজ আগাছা দূর করার জন্য তিনি পুকুরে প্রতি শতকে ২০ গ্রাম হারে (20 20) = ৫০০ গ্রাম ডিপটারেক্স প্রয়োগ করেছিলেন। পুকুরে উৎপাদনের জন্য শতক প্রতি ১ কেজি হারে (১০ ২৫) = ২৫ কেজি চুন প্রয়োগ করেছিলেন। চুন প্রয়োগের ৩দিন পর শতক প্রতি br = 30 কেজি হারে মোট ২০০ ২৫০ কেজি গোবর, ৩৫ × ২৫ = ৮৭৫ গ্রাম ইউরিয়া, 90 20 = 59% * 0 গ্রাম টিএসপি প্রয়োগ করেছিলেন।অতএব বলা যায়, মাছের শারীরিক বৃদ্ধি ও ভালো ফলন পেতে হাফিজ পুকুর প্রস্তুতির বিভিন্ন পর্যায়, যেমন- পাড় মেরামত, জলজ আগাছা নিয়ন্ত্রণ, রাক্ষুসে ও অপ্রয়োজনীয় মাছ দমন, চুন এবং সার প্রয়োগ ইত্যাদি কাজ যথাযথভাবে সম্পন্ন করেছিলেন।"
        },
        {
          "label": "ঘ",
          "question": "উদ্দীপকের মৎস্য কর্মকর্তার শেষ উক্তিটির সাথে কি একমত? বিশ্লেষণ করো।",
          "explanation": "উদ্দীপকের মৎস্য কর্মকর্তার শেষ উক্তিটির সাথে একমত বিশ্লেষণ করা হলো:উদ্দীপকে মৎস্য কর্মকর্তার শেষ উক্তিটি হলো, \"মাছের উৎপাদন বৃদ্ধির মূল চাবিকাঠি হলো সম্পূরক খাদ্য।\" মাছের স্বাভাবিক বৃদ্ধির জন্য পানিতে বিদ্যমান প্রাকৃতিক খাবারের পাশাপাশি বাইরে থেকে যেসব বাড়তি খাদ্য দেওয়া হয় সেগুলোই সম্পূরক খাদ্য। সম্পূরক খাদ্যে মাছের জন্য প্রয়োজনীয় সকল খাদ্য উপাদান যথাযথ মাত্রায় বিদ্যমান থাকে। সম্পূরক খাদ্যে যেসব উপাদানগুলো থাকে সেগুলো হলো চালের কুঁড়া, গম ও ডালের ভুসি, সরিষা বা তিলের খৈল, মাছের গুঁড়া, শস্যদানা, পশু-পাখির নাড়িভুঁড়ি বিভিন্ন উদ্ভিদের কচি পাতা, খনিজ লবণ ও ভিটামিন ইত্যাদি। এই খাদ্য মাছ উৎপাদনের জন্য প্রয়োজনীয় অন্যতম উপাদান। সুষম সম্পূরক খাদ্য প্রয়োগে মাছের স্বাভাবিক বৃদ্ধি নিশ্চিত হয়। এ খাদ্য প্রয়োগে পোনার বাঁচার হার বৃদ্ধি পায় ও মৃত্যুর হার হ্রাস পায়। এ জাতীয় খাদ্য প্রদানে পুকুরে সুস্থ ও সবল পোনা পাওয়া যায়। সম্পূরক খাদ্য প্রদানের ফলে মাছের রোগ-প্রতিরোধ ক্ষমতা বৃদ্ধি পায়। সম্পূরক খাদ্য প্রদানসহ নিবিড় পদ্ধতিতে মাছ চাষ করে ৪/৫ গুণ বেশি উৎপাদন পাওয়া যায়। অল্প জায়গায় অধিক ঘনত্বে মাছ চাষ করা যায়। পুকুর হতে অল্প সময়ে অধিক মাছ লাভ করা যায়। শুধু স্বাভাবিক খাদ্য প্রয়োগে মাছের উৎপাদন আশানুরূপ হয় না। সুষম সম্পূরক খাদ্য প্রয়োগে আশানুরূপ ফলন পাওয়া যায় বলে মাছ চাষিরা বেশি লাভবান হয়। তাই সম্পূরক খাদ্য প্রদান সম্পর্কিত মৎস্য কর্মকর্তার উক্তিটি যথার এবং আমি একমত।"
        }
      ]
    },
    {
      "number": "2",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "রাক্ষুসে মাছ কী?",
          "explanation": "কযে সকল মাছ চাষের মাছকে খেয়ে ফেলে এবং চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায় সে সকল মাছই রাক্ষুসে মাছ (শোল, গজার, টাকি ইত্যাদি)।"
        },
        {
          "label": "খ",
          "question": "মাছ পচে কেন? ব্যাখ্যা করো।",
          "explanation": "পানি থেকে মাছ আহরণের ৪-৫ ঘণ্টার মধ্যেই পচন ক্রিয়া শুরু হয়। মাছের দেহে যে ব্যাকটেরিয়া থাকে তা রক্তনালিতে প্রবেশের মাধ্যমে মাংসপেশী নরম করে মাছকে পচায়। মাছের শরীরের এনজাইম মাছের আমিষ ও চর্বি ভেঙ্গে ফেলে। ফলে মাছের কোষ ভেঙে গিয়ে মাছ পচতে শুরু করে। আবার তাপমাত্রা বৃদ্ধিতে মাছের দেহের ভিতর এনজাইমের ক্রিয়া ও রাসায়নিক ক্রিয়া ত্বরান্বিত হয়। ফলে মাছ দ্রুত পচে। এছাড়া তাপমাত্রা নিয়ন্ত্রণ যন্ত্র নষ্ট হলে, বিদ্যুতের কোনো সমস্যা হলে, অল্প জায়গায় অধিক মাছ রাখলে বা পরিবহনের সময় বরফ গলে গেলে মাছ পচে যায়।"
        },
        {
          "label": "গ",
          "question": "উদ্দীপকে উল্লিখিত মাছ সংরক্ষণ পদ্ধতিটি ব্যাখ্যা করো।",
          "explanation": "উদ্দীপকে উল্লিখিত মাছ সংরক্ষণ পদ্ধতিটি ব্যাখ্যা করা হলো: পদ্ধতিটি ছিল বাঁশের মাচায় ঝুলিয়ে শুঁটকিকরণের মাধ্যমে মাছ সংরক্ষণ। শুঁটকিকরণের ক্ষেত্রে সূর্যালোক ও বাতাসের সাহায্যে মাছের দেহ থেকে অতিরিক্ত জলীয় অংশ হ্রাস করে মাছ সংরক্ষণ করা হয়। মাছকে সূর্যালোকে শুকানো হয় বলে মাছের দেহ থেকে পানি বাষ্পাকারে বেরিয়ে যায়, ফলে মাছের পচন রোধ হয়। মাছ শুঁটকিকরণের জন্য প্রথমে পাখনা, আঁশ, নাড়িভুঁড়ি ইত্যাদি ফেলে দেওয়া হয়। বড় মাছ যেমন- রুই, কাতলা জাতীয় মাছের ক্ষেত্রে মাথা কেটে ফেলা হয়। এরপর মাছকে বুক হতে লেজের দিকে লম্বালম্বিভাবে এমনভাবে কাটা হয় যেন লেজের প্রান্তে সামান্য লেগে থাকে। এর ফলে মাছকে শুকানোর জন্য মাচায় ঝুলিয়ে রাখতে সুবিধা হয়। শুঁটকিকে পাখি বা অন্যান্য প্রাণীর আক্রমণ হতে রক্ষার জন্য মাচার উপর জাল টানিয়ে রাখা হয়। শুঁটকিকরণের জন্য মাছগুলোর জলীয় অংশের পরিমাণ কমিয়ে ১৬% বা, তার নিচে নামিয়ে আনতে হয়। সাধারণত আবহাওয়া ও মাছের প্রকৃতির ওপর নির্ভর করে মাছগুলো শুকাতে সর্বোচ্চ ১০ দিন সময় লাগে। মাছ শুকানোর পর মাদুরের উপর বা কুঁড়েঘরের মধ্যে মাছ রাখা হয়। তারপর মাটির পাত্র বা মটকায় রাখা হয়। সাধন উপরিউক্ত প্রক্রিয়ায় বাঁশের মাচায় মাছ শুঁটকি করতে দেখেছিল যা নিরাপদ মাছ সংরক্ষণের একটি পদ্ধতি।"
        },
        {
          "label": "ঘ",
          "question": "বাংলাদেশের প্রেক্ষাপটে মাছ সংরক্ষণ ও প্রক্রিয়াজাতকরণের গুরুত্ব বিশ্লেষণ করো।",
          "explanation": "মাছ সংরক্ষণ ও প্রক্রিয়াজাতকরণের গুরুত্ব নিচে দেওয়া হলো- মাছ প্রক্রিয়াজাতকরণ বলতে মাছের গুণগতমান অপরিবর্তিত রেখে একটি নির্দিষ্ট সময় পর্যন্ত মাছকে খাওয়ার উপযোগী করে রাখার জন্য বিভিন্ন স্বল্পমেয়াদি ও দীর্ঘমেয়াদি পদ্ধতিতে মাছ সংরক্ষণ করাকে বোঝায়। মাছ পচনশীল দ্রব্য। সংরক্ষণের অভাবে প্রতি বছর বাংলাদেশে প্রায় ২০-২৫% মাছ পচে যায়। তাই মাছ সংরক্ষণ ও প্রক্রিয়াজাতকরণ একটি গুরুত্বপূর্ণ বিষয়। মাছ আহরণ থেকে শুরু করে পরিবহন, বাজারজাতকরণ ও ভোক্তা বা ক্রেতাদের কাছে পৌঁছে দেয়ার সময়কালে মাছ প্রক্রিয়াজাতকরণ করা হয়। সময়মতো মাছ প্রক্রিয়াজাতকরণ করা না হলে তা দ্রুত পচে যায়, ফলে পরবর্তীতে তা খাওয়ার অনুপযোগী হয়ে পড়ে। আহরণের পরপরই মাছ সংরক্ষণ করা দরকার। মাছ সংরক্ষণের মাধ্যমে মাছের পচন রোধ করে তা টাটকা রাখা যায়। নির্দিষ্ট সময়ের জন্য মাছ খাওয়ার উপযোগী রাখা যায়। মাছের বাজারজাতকরণ ও ভালো দামে বিক্রি নিশ্চিত করার জন্য মাছের সংরক্ষণ করা প্রয়োজন। মাছ সংরক্ষণের মাধ্যমে মাছের গুণগত মান ঠিক থাকে, ফলে মাছের ভালো মূল্য পাওয়া যায়। বাংলাদেশের অধিক জনসংখ্যার আমিষ চাহিদা পূরণ করা কঠিন। মানুষের প্রাণিজ আমিষের চাহিদা পূরণ সম্ভব মাছের মাধ্যমে। তাই যদি উৎপাদিত মাছ ঠিকমতো সংরক্ষণ ও প্রক্রিয়াজাতকরণ করা না হয় তাহলে মাছ পচে যাবে এবং আমিষের ঘাটতি পূরণ সম্ভব হবে না। উপর্যুক্ত আলোচনা থেকে বলা যায়, বাংলাদেশের প্রেক্ষাপটে মাছ সংরক্ষণ ও প্রক্রিয়াজাতকরণ অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "লিটার কী?",
          "explanation": "সাধারণত ধানের তুষ, কাঠের গুঁড়া, বালি, ছাই, আখের ছোবড়া, ধান বা গমের খড়ের ছোট ছোট টুকরা ইত্যাদি ঘরের মেঝেতে বিছিয়ে মুরগির জন্য যে আরামদায়ক বিছানা তৈরি করা হয়, তাই হলো লিটার।"
        },
        {
          "label": "খ",
          "question": "পোল্টি পালনের সুষম খাদ্য প্রয়োজন কেন? ব্যাখ্যা করো।",
          "explanation": "সাধারণ খাদ্যের পাশাপাশি সুষম খাদ্য হাঁস-মুরগিকে সরবরাহ করা না হলে যে খাদ্য উপাদানের ঘাটতি থাকে তার কারণে দেহে নানা রকম অসুবিধার সৃষ্টি হয়। সুষম খাদ্য নিয়মিত সরবরাহ করলে- ১. হাঁস-মুরগির সার্বিক উৎপাদন অর্থাৎ ডিম, মাংস, বাচ্চা ফোটার হার ইত্যাদি বৃদ্ধি পায়। ২. অপুষ্টিজনিত এবং অন্যান্য রোগ কম হয়। ৩. ডিম ও মাংসের গুণগতমান ভালো হয়। ৪. হাঁস-মুরগির বৃদ্ধি দ্রুত হয়। তাই হাঁস-মুরগি পালনে সুষম খাদ্য প্রদান করা প্রয়োজনীয়।"
        },
        {
          "label": "গ",
          "question": "উদ্দীপকে উল্লিখিত চিত্র-১ এবং চিত্র-২ এর মধ্যকার পার্থক্যগুলো বর্ণনা করো।",
          "explanation": "উদ্দীপকে উল্লিখিত চিত্র-১ এবং চিত্র-২ এর মধ্যকার পার্থক্যগুলো বর্ণনা করা হলো: ক' ও 'খ' চিত্র দ্বারা মুরগির ডিম থেকে বাচ্চা ফুটানোর পদ্ধতি যথাক্রমে প্রাকৃতিক ও কৃত্রিম পদ্ধতিকে বোঝানো হয়েছে। ডিম ফুটানোর প্রাকৃতিক ও কৃত্রিম পদ্ধতির পার্থক্য নিচে দেওয়া হলো- প্রাকৃতিক পদ্ধতি কৃত্রিম পদ্ধতি i. মুরগির নিজ দেহের তাপ। নিষিক্ত ডিমের ওপর দিয়ে ডিম ফুটানোকে প্রাকৃতিক পদ্ধতিতে ডিম ফুটানো বলা হয়। i.বিশেষভাবে প্রস্তুতকৃত যন্ত্রে উপযুক্ত তাপ (৩৭০-৩৯.৫০) ও আর্দ্রতার (৫০%-৭০%) ব্যবস্থা করে ডিম ফুটানোকে কৃত্রিম পদ্ধতিতে ডিম ফুটানো বলে। ii. কম সংখ্যক ডিম ফুটানো যায় (১০-১৫টি)। ii. অধিক সংখ্যক ডিম ফুটানো যায়। iii. ডিম ফুটানোর জন্য দেশি কুঁচে মুরগি ব্যবহার করা হয়। iii. ডিম ফুটানোর জন্য ইনকিউবেটর যন্ত্র ব্যবহার করা হয়। iv. সব ডিম ফুটে না, কিছু ডিম নষ্ট হয়। iv. সব ডিম ফুটে, ডিম নষ্ট হয় না। v. শক্তিশালী ও নিরোগ বাচ্চা পাওয়া যায়। v. বাচ্চা দুর্বল এবং রোগাক্রান্ত হতে পারে। vi. তাপমাত্রা ও আর্দ্রতা নিয়ন্ত্রণ করা যায় না। vi. নির্দিষ্ট তাপমাত্রা ও আর্দ্রতা বজায় রাখা বা নিয়ন্ত্রণ করা যায়।"
        },
        {
          "label": "ঘ",
          "question": "বাণিজ্যিকভাবে বাচ্চা উৎপাদনের জন্য কোন পদ্ধতিটি অধিক উপযোগী? তোমার মতামত বিশ্লেষণ করো।",
          "explanation": "বাণিজ্যিকভাবে বাচ্চা উৎপাদনের ক্ষেত্রে কৃত্রিম পদ্ধতি প্রাকৃতিক পদ্ধতির চেয়ে অধিক উপযোগী। নিচে বিষয়টি বিশ্লেষণ করা হলো- কৃত্রিম পদ্ধতিতে একসাথে অনেকগুলো ডিম ফুটানো যায়। ডিমে তা দেওয়ার সময় যেসব সংক্রামক ব্যাধি মুরগি হতে বাচ্চার মধ্যে বিস্তার লাভ করার সম্ভাবনা আছে তা এ পদ্ধতিতে প্রতিরোধ করা যায়। বছরের যেকোনো সময় ডিম ফুটানো যায়। এ পদ্ধতিতে সব ডিম ফুটে, কোনো ডিম নষ্ট হয়ে যায় না। এতে ডিম ভাঙা ও বাচ্চা মরার সম্ভাবনা নেই। এ পদ্ধতিতে ডিম ফুটানোর জন্য কোনো মুরগির প্রয়োজন হয় না, এক্ষেত্রে বাচ্চা দুর্বল ও রোগাক্রান্ত হতে পারে। কৃত্রিম পদ্ধতিতে ডিম ফোটানোর জন্য যন্ত্রের প্রয়োজন হয় বলে এই পদ্ধতির প্রারম্ভিক খরচ বেশি। অপরদিকে প্রাকৃতিক পদ্ধতিতে কোন যন্ত্র কিনতে হয় না বলে এর প্রারম্ভিক খরচ কম কিন্তু এই পদ্ধতিতে কম সংখ্যক ডিম ফুটানো যায়। যেকোনো সময় ডিম ফুটানো যায় না। সব ডিম ফুটে না; কখনো কখনো মুরগি ডিম ভেঙে ফেলে ও বাচ্চা মেরে ফেলে। এ পদ্ধতিতে ডিম ফুটানোর জন্য নির্দিষ্ট কুঁচে মুরগির প্রয়োজন হয়। এক্ষেত্রে শক্তিশালী ও নিরোগ বাচ্চা পাওয়া যায় কিন্তু তা সংখ্যায় অনেক কম। বাণিজ্যিকভাবে বাচ্চা উৎপাদনের ক্ষেত্রে উৎপাদন অনেক বেশি সংখ্যক হতে হয়। তাহলেই তা লাভজনক হবে। সুতরাং উপরের বর্ণনার আলোকে বলা যায়, বাণিজ্যিকভাবে বাচ্চা উৎপাদনে কৃত্রিম পদ্ধতি অধিক লাভজনক।"
        }
      ]
    },
    {
      "number": "4",
      "uddipok": "কৃষি প্রধান বাংলাদেশের অর্থনীতিতে পোল্ট্রি শিল্প অত্যন্ত গুরুত্বপূর্ণ ভূমিকা পালন করছে। দেশে ছোট বড় অসংখ্য পোল্ট্রি খামার গড়ে উঠেছে। কিন্তু মুরগির বাচ্চা ও খাদ্যের দাম বৃদ্ধিসহ অন্যান্য বিষয় অপ্রতুল হওয়ায় এ শিল্প বিকাশে প্রতিবন্ধকতার সম্মুখীন হচ্ছে। নানাবিধ প্রতিবন্ধকতা সত্ত্বেও সরকারের সহযোগিতা পেলে শিল্পটি দ্রুত অগ্রসর হতে পারে।",
      "tag": "MC 23",
      "sub_questions": [
        {
          "label": "ক",
          "question": "স্কোয়াব কী?",
          "explanation": "পাখা গজায়নি বা এখনও উড়তে পারে না এরূপ কবুতরের বাচ্চাই হলো স্কোয়াব।"
        },
        {
          "label": "খ",
          "question": "ডিম অনুর্বর হয় কেন? ব্যাখ্যা করো।",
          "explanation": "যে সকল ডিম থেকে বাচ্চা উৎপাদিত হয় না তাদেরকে অনুর্বর ডিম বলে। মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, ডিম পানি দিয়ে ধুয়ে পরিষ্কার করলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়।"
        },
        {
          "label": "গ",
          "question": "উদ্দীপকের শিল্পটি অগ্রসর না হওয়ার কারণ ব্যাখ্যা করো।",
          "explanation": "উদ্দীপকে পোল্ট্রি শিল্পের কথা বলা হয়েছে। সুষম খাদ্য সরবরাহ, গ্রামীণ দুঃস্থ লোকদের আত্ম-কর্মসংস্থান সৃষ্টি ও জাতীয় অর্থনীতিতে পোল্ট্রি শিল্পের ব্যাপক অবদান রয়েছে। তবে কিছু সমস্যার কারণে বাংলাদেশে পোল্ট্রি শিল্পের উন্নয়ন বাধাগ্রস্ত হচ্ছে। এসব সমস্যার মধ্যে রয়েছে- i. পর্যাপ্ত উন্নত জাতের মুরগির অভাব থাকায় বিদেশ থেকে বাচ্চা আমদানি করে হাঁস-মুরগি পালন করা হচ্ছে। ফলে উৎপাদন খরচ বেশি হচ্ছে। ii. পোল্ট্রি খামারে মোট উপকরণ ব্যয়ের শতকরা ৬৫-৭০ ভাগ ব্যয় হয় খাদ্য ক্রয় বাবদ। তাছাড়া পোল্ট্রির জন্য তৈরিকৃত সুষম খাদ্যের বিভিন্ন উপকরণ যেমন- ভুট্টা, সয়াবিন ইত্যাদি বাইরে থেকে আমদানি করতে হয় যেগুলোর গুণগত মান অনেক সময়ই হয় না। iii. দেশে পোল্ট্রি ফিড উৎপাদনকারী কল-কারখানার সংখ্যাও কম, ফলে বাইরে থেকে আমদানি করতে হয় এবং দাম বেশি পড়ে। iv. দেশে পোল্ট্রির রোগ প্রতিরোধ ও চিকিৎসার জন্য প্রয়োজনীয় টিকা ও ঔষধের অভাব রয়েছে। বাইরে থেকে আমদানি করেও চাহিদা পূরণ হচ্ছে না। v. খামার প্রতিষ্ঠার জন্য পর্যাপ্ত অর্থের যোগান ও সহজ শর্তে ব্যাংক ঋণের অভাবে ইচ্ছে থাকলেও অনেকে খামার গড়ে তুলতে পারছেন না। vi. পোল্ট্রি খামারিদের প্রয়োজনীয় প্রশিক্ষণ ও কারিগরি জ্ঞানের অভাব রয়েছে। শুধু ধারণার উপর ভিত্তি করে হাঁস-মুরগি পালন করায় প্রয়োজনীয় যত্ন ও পরিচর্যার অভাবে প্রচুর হাঁস-মুরগি মারা যাচ্ছে। vii. দেশে হাঁস-মুরগির ডিম ও মাংসের পরিবহন, বাজারজাতকরণ ও সংরক্ষণের সুব্যবস্থা নেই। ফলে খামারিরা আর্থিকভাবে ক্ষতিগ্রস্ত হচ্ছে। viii. উন্নত প্রযুক্তি ও কলাকৌশল উদ্ভাবনে গবেষণার জন্য সরকারি পৃষ্ঠপোষকতার যথেষ্ট অভাব থাকার কারণে এ খাতের কাঙ্ক্ষিত উন্নয়ন হচ্ছে না। পোল্ট্রি খামার একটি বিশেষ ধরনের শিল্প। যেকোনো খামার বা শিল্পে বাণিজ্যিকভাবে সফলতা লাভের জন্য প্রয়োজন সুষ্ঠু ব্যবস্থাপনা। কিন্তু এসব ব্যবস্থাপনায় বিদ্যমান সমস্যাসমূহ পোল্ট্রি শিল্পের বিকাশকে বাধাগ্রস্ত করছে।"
        },
        {
          "label": "ঘ",
          "question": "সরকারের সহযোগিতা পেলে শিল্পটি দ্রুত অগ্রসর হতে পারে- উক্তিটি বিশ্লেষণ করো",
          "explanation": "উদ্দীপকের শিল্পটি অগ্রসর না হওয়ার কারণ ব্যাখ্যা করা হলো: পোল্ট্রি শিল্প একটি সম্ভাবনাময় কৃষি খাত, কর্মসংস্থান সৃষ্টি ও রোজগারের উৎস। নানাবিধ প্রতিকূলতা ও সম্পদের সীমাবদ্ধতা থাকায় আমাদের পোল্ট্রি শিল্প যথেষ্ট উন্নত হতে পারেনি যদিও এ খাতে সম্ভাবনা প্রচুর। এসব সমস্যা সমাধানে সরকার বিভিন্ন কার্যকরী পদক্ষেপ গ্রহণ করতে পারে। সেগুলো হলো- i. পোল্ট্রি পালন ও স্বাস্থ্যসম্মত রক্ষণাবেক্ষণের লক্ষ্যে পশুসম্পদ অধিদপ্তরের বিভিন্ন সম্প্রসারণ কার্যক্রম জোরদার করা। ii. ছোট, বড় অনেক উদ্যোক্তা পোল্ট্রি খামার স্থাপনে এগিয়ে আসছেন। তাদের যথাযথ সহায়তা প্রদান করা। iii. উন্মুক্ত বিশ্ববিদ্যালয়ে পোল্ট্রি বিষয়ে সার্টিফিকেট কোর্স চালু করা, যাতে সকল পর্যায়ে শিক্ষা ছড়িয়ে পড়ে। iv. পোল্ট্রি পালন, খামার স্থাপন ও পরিচালনা বিষয়ে বেকার যুবসমাজ ও গৃহিণীদের প্রশিক্ষণ দেওয়া। v. যুব উন্নয়ন অধিদপ্তর ও মহিলা বিষয়ক মন্ত্রণালয়ে পোল্ট্রি পালন সম্পর্কিত বিভিন্ন প্রশিক্ষণ কার্যক্রম জোরদার করা। vi. পোল্ট্রির খাদ্য উৎপাদন কারখানা গড়ে তুলে এ খাতকে জোরদার করার উদ্যোগ গ্রহণ করা। vii. প্রশিক্ষণপ্রাপ্ত যুব সমাজ ও গৃহিনীদের সহজ শর্তে ঋণদানের ব্যবস্থা করা। viii. উন্নত জাতের বাচ্চা সুলভ মূল্যে সরবরাহের ব্যবস্থা নেওয়া। ix. প্রয়োজনীয় ওষুধ ও টিকা দেশে উৎপাদনের উদ্যোগ নেওয়া এবং সময়মতো প্রদানের ব্যবস্থা করা। Χ. পরিবহন ও বাজারজাতকরণ ব্যবস্থা উন্নয়নের চেষ্টা করা। xi. গবেষণা কার্যক্রম পরিচালনায় পৃষ্ঠপোষকতা করা। xii. খামারিদের উৎসাহ প্রদানে পোল্ট্রি শিল্প উপযোগী বীমা পলিসি চালু করা। বাংলাদেশ সরকার পোল্ট্রি শিল্পকে কর্মমুখী ও রপ্তানির সম্ভবনাময় খাত হিসেবে প্রতিষ্ঠিত করতে ইতোমধ্যেই বিভিন্ন কর্মসূচি বাস্তবায়ন করা শুরু করেছে। তাই সরকারের সহযোগিতা পেলে পোল্ট্রি শিল্প দ্রুত অগ্রসর হতে পারে এবং জাতীয় অর্থনীতিতে উল্লেখযোগ্য অবদান রাখতে পারে।"
        }
      ]
    },
    {
      "number": "5",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "গরুর ভাইরাসজনিত একটি রোগের নাম লেখো।",
          "explanation": "গরুর ভাইরাসজনিত একটি রোগের নাম হলো জলাতঙ্ক।"
        },
        {
          "label": "খ",
          "question": "সাইলেজ কেন পশুখাদ্য হিসাবে গুরুত্বপূর্ণ? ব্যাখ্যা করো।",
          "explanation": "সাইলেজ আঁশজাতীয় রসালো খাদ্য। সাইলেজ তৈরির ক্ষেত্রে উন্নত জাতের ঘাস (যেমন- পারা, নেপিয়ার, জার্মান, ভুট্টা ইত্যাদি) নরম ও রসালো অবস্থায় ফুল আসার পূর্বে কেটে নির্দিষ্ট স্থানে বা গর্তে বায়ুরোধী অবস্থায় সংরক্ষণ করা হয়। এতে সংরক্ষণের পরেও প্রাথমিক অবস্থার মতো পুষ্টিমান বিদ্যমান থাকে। সাইলেজ তৈরিতে আর্দ্রতা ৭০-৭৫% ভাগ রাখা হয়। কোনো মৌসুমে ঘাস কম হলে বা প্রাকৃতিক দুর্যোগের কারণে ঘাস পাওয়া না গেলে গবাদিপশুকে সংরক্ষিত এই সাইলেজ খাওয়ানো যায়।"
        },
        {
          "label": "গ",
          "question": "কীভাবে তুমি চিত্রের রোগটি শনাক্ত করবে? ব্যাখ্যা করো।",
          "explanation": "চিত্রের রোগটি ক্ষুরা রোগ। ক্ষুরা রোগ গবাদিপশুর ভাইরাসজনিত একটি মারাত্মক রোগ। পিকরনা ভাইরাসের আক্রমণে গরুর ক্ষুরা রোগ হয়। ক্ষুরা রোগে আক্রান্ত হলে গাভির যে লক্ষণগুলো দেখা যায় তা নিচে দেওয়া হলো- ১. জিহ্বা, দাঁতের মাড়ি, মুখের ভিতর এবং পায়ের ক্ষুরের মাঝখানে ফোস্কা ওঠে ও ঘায়ের সৃষ্টি হয়।' ২. মুখ দিয়ে লালা ঝরে, ঠিকমতো খাবার খেতে পারে না। ৩. শারীরিক/দৈহিক গঠন নষ্ট হয়। ৪. ওলানে ফোস্কা ওঠে এবং দুধ কমে যায়। ৫. ছোট বাছুরের ক্ষেত্রে হৃৎপিণ্ড আক্রান্ত হয় এবং কোনো লক্ষণ ছাড়াই হঠাৎ মারা যায়।"
        },
        {
          "label": "ঘ",
          "question": "গবাদিপশুর ক্ষেত্রে চিত্রে প্রদর্শিত রোগটি নিরাময়ের ব্যাপারে তোমার গৃহীত পদক্ষেপগুলো ব্যাখ্যা করো।",
          "explanation": "গবাদিপশুর ক্ষেত্রে চিত্রে প্রদর্শিত রোগটি নিরাময়ের ব্যাপারে তোমার গৃহীত পদক্ষেপগুলো ব্যাখ্যা করা হলো: ক্ষুরা রোগ প্রতিরোধে ৬ মাস বয়সে পশুকে টিকা দিতে হবে। পরে প্রতি বছরে একবার করে টিকা দিতে হবে। এছাড়া সুস্থ পশুকে আক্রান্ত পশু হতে পৃথক রাখতে হবে এবং আক্রান্ত পশুর মল, রক্ত ও মৃতদেহ মাটির নিচে পুঁতে ফেলতে হবে। সর্বোপরি পরিষ্কার-পরিচ্ছন্ন ও জীবাণুমুক্ত শুকনো স্থানে পশু লালন-পালনের মাধ্যমে এ রোগ প্রতিরোধ করা সম্ভব। ক্ষুরা রোগ দেখা দিলে আক্রান্ত পশুকে সুস্থ পশু হতে আলাদা করে পরিষ্কার ও শুকনা জায়গায় রাখতে হবে। আক্রান্ত পশুকে কচি ঘাস ও তরল খাবার যেমন ভাতের মাড় বা জাউভাত খেতে দিতে হবে। আক্রান্ত পশুর মুখের বা পায়ের ঘা-এর চিকিৎসা করাতে হবে। মুখের ক্ষত ও জিহ্বা প্রত্যহ ২/৩ বার পটাসিয়াম পারম্যাঙ্গানেট (০.০১%) অথবা ফিটকিরি বা এলম (২%) দিয়ে ধুয়ে দিতে হবে। ৩% আইওসান সলিউসান দ্বারা ক্ষতস্থান দৈনিক ৩ বার করে ৩ ৫ দিন ধুয়ে দিতে হবে। অথবা মুখের ঘা-এ সোহাগার খৈ গুঁড়া করে মধু বা ঝোলাগুড়ের সাথে মিশিয়ে লাগাতে হবে। আইওসান দ্বারা ধোয়ার পরপরই ক্ষতস্থানে এন্টিবায়োটিক পাউডার লাগিয়ে অথবা পায়ের ক্ষত স্থানে তুঁতে (১%) অথবা সোডিয়াম বাইকার্বোনেট (২%) অথবা পটাসিয়াম পারম্যাঙ্গানেট (০.০১%) সলিউশন দিয়ে ধুয়ে দিতে হবে। এরপর গন্ধকের গুঁড়া বা সালফানিলামাইড পাউডার দিনে ২-৩ বার লাগাতে হবে। নারিকেল তেল ও তারপিন তেল ৪:১ অনুপাতে মিশিয়ে ঘা-এ লাগাতে হবে যাতে ক্ষতস্থানে মাছি না পড়ে। প্রাণিচিকিৎসকের পরামর্শে উপরোক্ত ব্যবস্থাসমূহ গ্রহণ করে রুহুল আমিন তার খামারে ক্ষুরারোগ প্রতিরোধ ও প্রতিকার করতে পারেন।"
        }
      ]
    },
    {
      "number": "6",
      "uddipok": "কৃষি শিক্ষক জনাব লিটন ছাত্রদের নিয়ে একটি দুগ্ধ খামার পরিদর্শনে গেলেন। সেখানে গিয়ে গরুর জাত ও দুধ দোহন প্রক্রিয়াসহ আনুষঙ্গিক বিষয়ে ছাত্রদের অবহিত করলেন এবং খামারে অধিক দুই উৎপাদন ও অতিরিক্ত দুধ তাপ প্রয়োগের মাধ্যমে কীভাবে সংরক্ষণ করা যায় তা ছাত্রদের জানালেন।",
      "tag": "MC 23",
      "sub_questions": [
        {
          "label": "ক",
          "question": "বাফেন কী?",
          "explanation": "বাফেন হলো মহিষের মাংস।"
        },
        {
          "label": "খ",
          "question": "দুধকে আদর্শ খাদ্য বলার কারণ কী? ব্যাখ্যা করো।",
          "explanation": "দুধকে আদর্শ খাবার বলা হয় কারণ দুধে সুষম খাদ্যের প্রায় সকল গুণাগুণ বিদ্যমান। দুধ প্রাণিজ আমিষের অন্যতম প্রধান উৎস। জৈব আমিষের এক-তৃতীয়াংশ সংগৃহীত হয় গাভির দুধ থেকে। এছাড়া দুধে বিভিন্ন খনিজ পদার্থ, ভিটামিন 'এ' ও রোগ প্রতিরোধক এন্টিবডি বিদ্যমান সম্পর্কে থাকে।"
        },
        {
          "label": "গ",
          "question": "খামারে অধিক দুধ উৎপাদনের উপায় উদ্দীপকের আলোকে বর্ণনা করো।",
          "explanation": "বিশুদ্ধ, ঘন ও বেশি দুধ উৎপাদন বৃদ্ধির জন্য নিম্নলিখিত দুগ্ধ ব্যবস্থাপনার নীতিমালা অনুসরণ করতে হবে- বিশুদ্ধ দুধ বলতে ক্ষতিকর জীবাণুমুক্ত, পরিষ্কার, ক্ষতিকর রাসায়নিক পদার্থমুক্ত, সুগন্ধযুক্ত, ভেজালমুক্ত দুধকে বোঝায়। বিশুদ্ধ দুধ উৎপাদনের জন্য গাভিকে টাটকা খাদ্য ও বিশুদ্ধ পানি খাওয়াতে হবে। দুধ দোহন করার যন্ত্র জীবাণুমুক্ত করতে হবে। দোহনকারীর হাত ধুয়ে জীবাণুমুক্ত করে নিতে হবে। দোহনের স্থান ও বাসস্থান পরিষ্কার, পরিচ্ছন্ন ও শুকনো রাখতে হবে। দুধ দোহনের আগে গাভির ওলান ও বাঁট, পিছন ও পেটের তলদেশ হালকা গরম পানি অথবা ডেটল বা * স্যাভলন মিশ্রিত পানি দিয়ে ধুয়ে ও মুছে দিতে হবে। গাভিকে পানি ও সবুজ ঘাস বেশি খাওয়ালে দুধের পরিমাণ বেশি হয়, কিন্তু দুধে চর্বির পরিমাণ কম থাকে। ওলানে ওষুধ লাগানো বা ইনজেকশনের মাধ্যমে ওষুধ প্রয়োগ করার ৭২ ঘণ্টা পর দোহন করলে দুধ বিশুদ্ধ হয়। দুধ রাখার পাত্র পরিষ্কার-পরিচ্ছন্ন ও জীবাণুমুক্ত হতে হবে। দুধ পাত্রে রাখার পর ঢাকনা দিয়ে ঢেকে দিতে হবে। উপরের পদ্ধতি অবলম্বন করার মাধ্যমে অধিক বিশুদ্ধ, ঘন ও বেশি দুধ উৎপাদন করা সম্ভব।"
        },
        {
          "label": "ঘ",
          "question": "খামারের উৎপাদিত অতিরিক্ত দুধ কীভাবে সংরক্ষণ করা যায় উদ্দীপকের আলোকে বিশ্লেষণ করো।",
          "explanation": "খামারের উৎপাদিত অতিরিক্ত দুধ সংরক্ষণ করা যায় উদ্দীপকের আলোকে বিশ্লেষণ করা হলো: দুধ নষ্ট হওয়ার অন্যতম প্রধান কারণ ব্যাকটেরিয়ার সংক্রমণ। অতি উচ্চ ও নিম্ন তাপমাত্রায় এ জীবাণু জন্মাতে ও বংশবিস্তার করতে পারে না। তাই নির্দিষ্ট তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। সাধারণত ৩ ভাবে দুধ পাস্তুরিকরণ করা যায়- ১. অল্প তাপমাত্রায় বেশি সময়: এ পদ্ধতিতে ৬২.৮ ডিগ্রি সেলসিয়াস তাপমাত্রায় ৩০ মিনিট সময় ধরে দুধ গরম করা হয়। পরবর্তীতে ৪ ডিগ্রি সেলসিয়াস তাপমাত্রায় দ্রুত ঠান্ডা করে সংরক্ষণ করা হয়। ২. বেশি তাপমাত্রায় অল্প সময়: এ পদ্ধতিতে ৭২.২ ডিগ্রি সেলসিয়াস তাপমাত্রায় ১৫ সেকেন্ড সময় ধরে দুধ গরম করে পরবর্তীতে ৪ ডিগ্রি সেলসিয়াস তাপমাত্রায় ঠান্ডা করে সংরক্ষণ করা হয়। ৩. অত্যাধিক তাপমাত্রায় অতি অল্প সময়: এ পদ্ধতিতে ১৩৭.৮ ডিগ্রি সেলসিয়াস তাপমাত্রায় ২ সেকেন্ড সময় ধরে দুধ গরম করা হয়। তারপর স্বাভাবিক তাপমাত্রায় দুধ সংরক্ষণ করা হয়।"
        }
      ]
    },
    {
      "number": "7",
      "uddipok": "জনাব রনি তার বনজ বৃক্ষের বাগানে উৎপাদন বৃদ্ধির লক্ষ্যে গাছের তুলনামূলক কিছু বড় ডাল কেটে ফেললেন। কয়েক বছরের মধ্যে তার বাগানের প্রত্যেকটি গাছ সুগঠিত হয়ে উঠল। তার প্রতিবেশিরা তাদের বাগানে এ ধরনের কাজ করে লাভবান হলো।",
      "tag": "MC 23",
      "sub_questions": [
        {
          "label": "ক",
          "question": "ম্যানগ্রোভ বন কী?",
          "explanation": "নদী তীর বা সমুদ্র উপকূলীয় অঞ্চলের কাদামাটিতে জন্মানো ঠেসমূল বা শ্বাসমূল সমৃদ্ধ বৃক্ষরাজি দ্বারা সৃষ্ট বনই হলো ম্যানগ্রোভ বন।"
        },
        {
          "label": "খ",
          "question": "বৃক্ষের ড্রেসিং করা হয় কেন?",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রমণ প্রতিরোধক লাগিয়ে দেয়াকে বৃক্ষের ড্রেসিং বলে। ড্রেসিং এর মাধ্যমে শাখা-প্রশাখার পচন এমনকি গাছ মারা যাওয়া থেকে রক্ষা করে। এতে ক্ষতস্থানের জীবাণু মারা যায় এবং নতুন কোন জীবাণু সংক্রমণ ঘটাতে পারে না। ফলে গাছের দ্রুত আরোগ্য লাভ হয়। বৃক্ষের ফল ও কাঠ উৎপাদন বৃদ্ধি পায়। কাঠের গুণগতমান ভালো হয়। সংক্রমণ হওয়ার আগেই ড্রেসিং করলে ক্ষত হয় না। এ সকল কারণে ড্রেসিং করা হয়।"
        },
        {
          "label": "গ",
          "question": "উদ্দীপকে জনাব রনির কার্যক্রমটি ব্যাখ্যা করো।",
          "explanation": "উদ্দীপকে রনির কার্যক্রমটি হলো বৃক্ষের ট্রেনিং। ট্রেনিং হলো। বৃক্ষ পরিপূর্ণ, বা ব্যবহার উপযোগী হওয়ার পূর্বে একটি সুগঠিত ও শক্ত কাঠামো দান করার জন্য গাছের ডালপালা ছাঁটাই। ট্রেনিং এর বিভিন্ন পদ্ধতি রয়েছে। যেমন- কাষ্ঠল বৃক্ষে উচ্চ কেন্দ্র ও মুক্ত কেন্দ্র এ দুই ধরনের ট্রেনিং পদ্ধতি ব্যবহার করা হয়। উচ্চ কেন্দ্র ট্রেনিং পদ্ধতিতে গাছের পার্শ্বীয় শাখা-প্রশাখা প্রয়োজনমতো ছেঁটে দিয়ে শুধু প্রধান কাণ্ডটিকেই বাড়তে দেওয়া হয়। এভাবে গাছকে দ্রুত লম্বা করা হয়। মুক্ত কেন্দ্র ট্রেনিং পদ্ধতিতে গাছের প্রধান কান্ডটিকে কিছুদূর পর্যন্ত বাড়তে দেওয়ার পর অগ্রভাগ কেটে দেওয়া হয়। এতে প্রধান কাণ্ডের চারপাশে শাখা কম থাকায় বায়ু চলাচলে, সুবিধা হয়। দীর্ঘমেয়াদি ফলগাছসমূহের ট্রেনিং পদ্ধতি হলো নাতি উচ্চ কেন্দ্র ট্রেনিং। এর মাধ্যমে দীর্ঘমেয়াদি ফলগাছসমূহকে বেশ ঝোপালো ও মাঝারি উচ্চতাসম্পন্ন করে গড়ে তোলা যায়। এ পদ্ধতিতে গাছের প্রধান কাণ্ডটিকে প্রথম কয়েক বছর বাড়তে দেওয়া হয়। তারপর নির্দিষ্ট উচ্চতাপ্রাপ্ত হলে প্রধান কান্ডটিকে কেটে দেওয়া হয়। ফলে পার্শ্বীয় শাখাসমূহ ভালোভাবে বাড়ার সুযোগ পায়। পার্শ্বীয় শাখাসমূহ যখন সুপ্রতিষ্ঠিত হয়ে উঠে তখন আবার শাখাগুলোর মাথা কেটে দেওয়া হয়। এভাবে গাছ বেশ ঝোপালো ও মাঝারি উচ্চতা সম্পন্ন হয়। অতএব, রনি তার বনজ বৃক্ষের বাগানে উৎপাদন বৃদ্ধির লক্ষ্যে গাছের ট্রেনিং করেন।"
        },
        {
          "label": "ঘ",
          "question": "জনাব রনির এই কাজটি প্রতিবেশিদের অনুসরণ করার কারণ বিশ্লেষণ করো।",
          "explanation": "উদ্দীপকে রনি তার বনজ বৃক্ষের বাগানে ট্রেনিং পদ্ধতি অবলম্বন করে লাভবান হন। কোনো গাছকে একটি উপযুক্ত আকার, আকুতি, কাঠামো দানের জন্য গাছের ডাল, শাখার, সংখ্যা ও অবস্থান নিয়ন্ত্রণকে বৃক্ষের ট্রেনিং বলা হয়। গাছের উৎপাদন ও ব্যবহার উপযোগী কাঠের পরিমাণ বাড়ানোর জন্য ট্রেনিং এর গুরুত্ব অনস্বীকার্য। ট্রেনিং এর ফলে গাছের কাঠামো শক্ত হয় ফলে গাছ ঝড় তুফানে ভেঙ্গে পড়ে না। পার্শ্ব কুঁড়ি জন্মায় এবং গাছের ফল ধারণক্ষমতা বৃদ্ধি পায়। বাগানে মানুষ চলাচলের সুবিধা হয়, গাছের পরিচর্যা এবং ফল সংগ্রহ করা সহজ হয়। অল্প জমিতে অধিক গাছ লাগানো সম্ভব হয়। এর ফলে বৃক্ষের আকার ও গুনগতমান বৃদ্ধি পায়। প্রাপ্ত ভালো মানের কাঠ বাঁজারে অধিক দামে বিক্রি করে প্রচুর অর্থ উপার্জন করা যায়। এছাড়া ছাঁটাইয়ের ফলে থেকে যাওয়া অতিরিক্ত অংশ পাওয়া যায় যা থেকে জ্বালানির অভাব পূরণ করা যায়। এর ফলে গাছের রোগ ও পোকামাকড়ের আক্রমণ কম হয়। ফলে কীটনাশক ক্রয়খাতে খরচ কম হয় ও ফসল নষ্টের মাধ্যমে আর্থিক ক্ষতির সম্ভাবনা হ্রাস পায়। উল্লিখিত সুবিধাদির কারণেই প্রতিবেশিরা রনির কাজটি অনুসরণ করে।"
        }
      ]
    },
    {
      "number": "8",
      "uddipok": "রতন রংপুরে তার মামার বাড়িতে বেড়াতে গেলে মামা তাকে উপজেলা সদরে মেলা দেখাতে নিয়ে যায়। সেখানে সে বিভিন্ন ধরনের বাহারি গাছ ও ক্যাকটাস দেখতে পায়। যখন আমের চারার স্টলে গেল, সে দেখল ছোট ছোট গাছে অনেক আম ধরে আছে। তার মামা মেলা থেকে কয়েক প্রজাতির গাছ কিনলেন এবং বাড়িতে এসে রোপণ করলেন। এসব দেখে রতন লেখাপড়ার পাশাপাশি নার্সারি করার সিদ্ধান্ত নিল।",
      "tag": "MC 23",
      "sub_questions": [
        {
          "label": "ক",
          "question": "প্রুনিং কী?",
          "explanation": "গাছ পরিপূর্ণ হওয়ার পর গাছকে সুস্থ, সবল ও স্বাভাবিক রাখা এবং উৎপাদনক্ষমতা বাড়ানোর জন্য গাছের কোনো অংশ, যেমন- কান্ড, শাখা, পাতা, ফুল, ফল ইত্যাদি কেটে অপসারণ করাই হলো প্রুনিং।"
        },
        {
          "label": "খ",
          "question": "প্রাকৃতিক দুর্যোগ প্রতিরোধে বন কী ভূমিকা রাখে? ব্যাখ্যা করো।",
          "explanation": "জবন হলো লতা, গুল্ম ও ছোট-বড় গাছপালায় আচ্ছাদিত আদি, ব্যাপক ও নিরবচ্ছিন্ন এলাকা।' প্রাকৃতিক দুর্যোগ প্রতিরোধে বন গুরুত্বপূর্ণ ভূমিকা পালন করে। বন বায়ুপ্রবাহের গতিরোধ করে বিপর্যয় কমায়। বন প্রাকৃতিক দুর্যোগের প্রকোপ কমায়। আবার এ বন ঝড়ঝঞ্ঝা ও জলোচ্ছ্বাসজনিত ক্ষয়ক্ষতি হ্রাস করে। উদাহরণস্বরূপ বলা যায়, বিগত দশকে সিডর, আইলাসহ অনেক দুর্যোগ থেকে সুন্দরবন বাংলাদেশের দক্ষিণ-পশ্চিম অঞ্চলকে চরম ক্ষয়ক্ষতি হতে সুরক্ষা দিয়েছে।"
        },
        {
          "label": "গ",
          "question": "উদ্দীপকে উল্লিখিত মেলার বৈশিষ্ট্যগুলো বর্ণনা করো।",
          "explanation": "রতনকে তার মামা বৃক্ষ মেলা দেখতে নিয়ে যায়। বৃক্ষ মেলার অনেক বৈশিষ্ট্য রয়েছে। এর মধ্যে প্রধান প্রধান বৈশিষ্ট্যগুলো হলো- i. সাধারণত রোপণ মৌসুমেই এ মেলা অনুষ্ঠিত, হয়। ii. মেলা আকর্ষণীয় করা হয় যাতে অনেক লোকের সমাগম হয়। iii.মেলায় প্রদর্শিত পণ্যে ইনসেনটিভ বা মূল্যছাড় দেওয়া হয়। iv. মেলায় ণ্য ব্যবহারের পদ্ধতি হাতে কলমে বুঝিয়ে দেওয়া হয়। V মেলায় বিশেষজ্ঞ সেবা বা মতামত পাওয়া যায়। vi. মেলায় উপযুক্ত মূল্যে পণ্য বিক্রয় করা যায়। এছাড়াও বৃক্ষ মেলায় কৃষি ও বন সম্পর্কিত বিভিন্ন তথ্য উপাত্ত সরবরাহ করা হয় এবং চাহিদা মোতাবেক পরামর্শ প্রদান করা হয় বলে এ ধরনের মেলা থেকে জনসাধারণ উপকৃত হয়।"
        },
        {
          "label": "ঘ",
          "question": "উদ্দীপকে উল্লিখিত মেলার উপকারিতা সম্পর্কে তোমার মতামত বিশ্লেষণ করো।",
          "explanation": "রতন তার মামার সাথে উপজেলা সদরে বৃক্ষমেলা দেখতে যায়। সেখানে গিয়ে সে বৃক্ষরোপণ কর্মসূচী সম্পর্কে জানতে পারল এবং লেখাপড়ার পাশাপাশি নার্সারি করার সিদ্ধান্ত নিল। বাংলাদেশের মতো উন্নয়নশীল দেশে সামাজিক ও অর্থনৈতিক প্রবৃদ্ধির জন্য বৃক্ষমেলার গুরুত্ব অনেক বেশি। কৃষি ও বনায়ন ব্যবস্থায় আধুনিক প্রযুক্তির ব্যবহার মাত্র ২৫-৩৫%।, মেলার মাধ্যমে নতুন উদ্ভাবিত প্রযুক্তিসমূহের সুফল দেশের আপামর জনসাধারণের কাছে পৌঁছায়। বৃক্ষমেলার মাধ্যমে জনগণ একদিকে যেমন বৃক্ষরোপণ সংক্রান্ত তথ্যাদি, জানতে পারে, অপরদিকে নিজের বসত বাড়ির আঙিনা, পতিত জমিতে বৃক্ষ রোপণের ব্যাপারে উৎসাহী জয়ে অর্থনৈতিকভাবে লাভবান হয়। মেলায় বন বিভাগের কর্মকর্তা ও প্রযুক্তিবিদদের সাথে কৃষক ও সাধারণ মানুষের জনসংযোগ বৃদ্ধি পাওয়ায় বনায়নে তাদের আগ্রহ সৃষ্টি হয়। রতনেরও এভাবে নার্সারি করার প্রতি আগ্রহ সৃষ্টি হয়। নতুন নার্সারিতে মাদার ট্রি তৈরি করার জন্য জাতীয় ও স্থানীয় পর্যায়ে বৃক্ষমেলার মাধ্যমে অনেক লোকের কর্মসংস্থান হয়। বনায়নে একজনের দেখাদেখি অন্যরাও উৎসাহিত হয়। অতএব, উল্লিখিত বৃক্ষমেলার উপকারিতা অপরিসীম যা গণসচেতনতা এবং আর্থ-সামাজিক উন্নয়নে গুরুত্বপূর্ণ ভূমিকা রাখে।"
        }
      ]
    }
  ]
}