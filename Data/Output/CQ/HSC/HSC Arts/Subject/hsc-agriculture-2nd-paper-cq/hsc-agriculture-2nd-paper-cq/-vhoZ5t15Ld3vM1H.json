{
  "title": "মাইলস্টোন কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "কোনো প্রাণীর যথাযথ বৃদ্ধি ও কাঙ্ক্ষিত উৎপাদন পাওয়ার জন্য প্রাকৃতিক খাদ্যের পাশাপাশি বাইরে থেকে যে খাদ্য সরবরাহ করা হয় তাই সম্পূরক খাদ্য।"
        },
        {
          "label": "খ",
          "question": "ফরমালিন বিহীন মাছ চেনার উপায় ব্যাখ্যা করো।",
          "explanation": "ফরমালিন বিহীন মাছ চেনার উপায়গুলো হলো- ১. ফুলকা উজ্জ্বল লাল বর্ণের হয়। ২. আঁইশ উজ্জ্বল হয়। ৩. শরীরে আঁশটে গন্ধ পাওয়া যায়। ৪. মাছের দেহ স্বাভাবিক নরম হয়। ৫. চোখ উজ্জ্বল হয়।"
        },
        {
          "label": "গ",
          "question": "উদ্দীপকের চিত্র দুটির তুলনামূলক আলোচনা করো।",
          "explanation": "উদ্দীপকের চিত্র-ক হলো-বাগদা চিংড়ি এবং চিত্র-খ হলো চিংড়ি। চিংড়ি দুইটির তুলনামূলক আলোচনা নিচে দেওয়া হলো- ১. বাগদা চিংগির আবাসস্থল লোনা পানি অন্যদিকে গলদা চিংড়ির আবাসস্থল স্বাদু বা মিঠা পানি, তবে আধালোনা পানিতেও গলদা চিংড়ি জন্মে। ২. গলদা চিংড়ির বর্ণ হালকা সবুজ থেকে বাদামি হলেও বাগদা চিংড়ির বর্ণ হালকা বাদামি। ৩. বাগদা চিংড়ির মাথা ও ক্যারাপেস ছোট এবং দেহের ওজনের প্রায় এক-তৃতীয়াংশ। অন্যদিকে গলদা চিংড়ির মাথা ও ক্যারাপেস বড় এবং দেহের ওজনের প্রায় অর্ধেক। ৪. বাগদা চিংড়ির রোস্ট্রাম খাটো ও সোজা এবং গলদা চিংড়ির রোস্ট্রাম লম্বা ও বাঁকানো। ৫. বাগদা চিংড়ির অ্যানটেনিউল দুটি ফ্লাজেলাযুক্ত হলেও গলদার অ্যানটেনিউল তিনটি ফ্লাজেলাযুক্ত। ৬. বাগদা চিংড়ির শিরোবক্ষ অংশটি অপর অংশের তুলনায় স্বাভাবিক কিন্তু গলদা চিংড়ির শিরোবক্ষ অন্যান্য অঙ্গ যেমন- উদর অংশ অপেক্ষা বড় ও উন্নত। ৭. বাগদা চিংড়ির বক্ষোপাঙ্গের প্রথম তিন উপাঙ্গ চিলেটে বা সাঁড়াশির ন্যায় অংশে রূপান্তরিত হয়। অন্যদিকে গলদা চিংড়ির বঙ্গোপাঙ্গের প্রথম দুটি উপাঙ্গ চিলেটে বা সাঁড়াশির ন্যায় অংশে রূপান্তরিত হয়।"
        },
        {
          "label": "ঘ",
          "question": "উদ্দীপকের চিত্র দুটির প্রক্রিয়াজাতকরণ ও বাজারজাতকরণের পদ্ধতি ফ্লো-চার্টের মাধ্যমে বিশ্লেষণ করো।",
          "explanation": "উদ্দীপকের চিংড়ি দুটির প্রক্রিয়াজাতকরণ ও বরফজাতকরণের পদ্ধতি ফ্লো চার্টের মাধ্যমে নিচে উপস্থাপন করা হলো-"
        }
      ]
    },
    {
      "number": "2",
      "uddipok": "ফজল সাহেব মুন্সিগঞ্জ জেলার শ্রীনগর সরকারি কলেজের একজন শিক্ষক। এ বছর তিনি তার বন্ধু কৃষিবিদ রনির পরামর্শে কলেজের পেছনের পুকুরে রাজপুঁটি মাছ চাষ করার সিদ্ধান্ত নেন। কৃষিবিদ রনি ফজল সাহেবকে ওই পুকুরে মাছ চাষ করার পদ্ধতি বুঝিয়ে দিলেন এবং রাক্ষুসে মাছ অপসারণ এবং প্রাকৃতিক খাদ্য পরীক্ষার বিষয়টি বিশেষভাবে বুঝিয়ে দিলেন।",
      "tag": "MC 25",
      "sub_questions": [
        {
          "label": "ক",
          "question": "রাক্ষুসে মাছ কাকে বলে?",
          "explanation": "যে সকল মাছ চাষের মাছকে খেয়ে ফেলে এবং চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায় সে সকল মাছই রাক্ষুসে মাছ (শোল, গজার, টাকি ইত্যাদি)।"
        },
        {
          "label": "খ",
          "question": "মাছ টিনজাতকরণ বলতে কি বোঝায়? ব্যাখ্যা করো।",
          "explanation": "কোনো পচনশীল খাদ্যদ্রব্যকে সম্পূর্ণরূপে বায়ুশূন্য নিরাপদ পাত্রে আবদ্ধ অবস্থায় এবং সুনির্দিষ্ট তাপ ও চাপ প্রয়োগের মাধ্যমে ক্ষতিকর জীবাণু ধ্বংস করে সংরক্ষণ করার পদ্ধতিকে টিনজাতকরণ বলে। সাধারণত টিনজাতকরণের মাধ্যমে মাছ ৩-৪ বছর পর্যন্ত সংরক্ষণ করা যায়। এই পদ্ধতিতে উচ্চতাপ (২৫০° ফা. বা ১২১° সে তাপমাত্রায় ৫০-৬০ মিনিট) প্রয়োগ করে সকল ক্ষতিকারক ব্যাকটেরিয়া ধ্বংস ও তাদের এনজাইমের কার্যকারিতা নষ্ট করে দেওয়া হয়। ফলে খাদ্যদ্রব্যের রাসায়নিক বিক্রিয়াজনিত পচন রোধ হয়।"
        },
        {
          "label": "গ",
          "question": "উদ্দীপকে উল্লিখিত বিষয়গুলো রাজপুঁটি মাছ চাষের ক্ষেত্রে বর্ণনা করো।",
          "explanation": "উদ্দীপকে রাজপুঁটি মাছ চাষে রাক্ষুসে মাছ অপসারণ এবং প্রাকৃতিক খাদ্য পরীক্ষায় বিষয়টি বর্ণনা করা হয়েছে। রাজপুঁটি মাছ চাষের ক্ষেত্রে রাক্ষুসে মাছ অপসারণ জরুরি। এক্ষেত্রে সরাসরি রাক্ষুসে মাছ ধরে অথবা প্রতি শতকে ০.৫-১ মিটার পানির জন্য ২০-৩০ গ্রাম রোটেনন পাউডার প্রয়োগ করতে হবে। এছাড়া জাল টেনে পানি ওলটপালট করে বা রাসায়নিক বিষ যেমন- ফসটক্সিন ব্যবহার করে রাক্ষুসে মাছ দমন করা যায়। শুষ্ক মৌসুমে পুকুরে জাল টেনেও রাক্ষুসে ও অবাঞ্চিত মাছ দূর করা যায়। আবার রাজপুঁটি মাছের সঠিক বৃদ্ধি নিশ্চিত করতে প্রাকৃতিক খাদ্যের পাশাপাশি সুষম সম্পূরক খাবার প্রয়োগ করতে হবে। সম্পূরক খাদ্য প্রয়োগের পূর্বে পুকুরে প্রাকৃতিক খাদ্যের উপস্থিতি পরীক্ষা করে নেওয়া প্রয়োজন। সেকিডিস্ক, হাত পরীক্ষা ও গ্লাস পরীক্ষার মাধ্যমে প্রাকৃতিক খাদ্যের উপস্থিতি করা হয়। ১. সেকিডিস্ক: ২০ সেমি ব্যাসযুক্ত টিনের একটি সাদা-কালো থালা (একে সেকিডিস্ক বলে) সুতা দ্বারা পানিতে ডুবানোর পর যদি ২৫-৩০ সেমি গভীরতায় থালা না দেখা যায় তবে বুঝতে হবে পুকুরে প্রাকৃতিক খাদ্য রয়েছে। যদি ৩০ সেমি এর অধিক গভীরতায় সেকিডিস্ক দেখা যায় তবে বুঝতে হবে প্রাকৃতিক খাঁবার অনেক কম। ২. হাত পরীক্ষা; পানিতে হাতের কনুই পর্যন্ত ডুবিয়ে যদি হাতের তালু দেখা না যায় তবে বুঝতে হবে প্রাকৃতিক খাদ্য পরিমাণমতো তৈরি হয়েছে। ৩ . গ্লাস পরীক্ষা: একটি স্বচ্ছ কাচের গ্লাস দ্বারা পুকুরের পানি নিয়ে সূর্যের আলোর দিকে ধরলে যদি পানির রং সবুজ বা বাদামি সবুজ দেখা যায় এবং পানিতে অসংখ্য সূক্ষ্ম কণা ও ছোট পোকার মতো দেখা যায় তবে বুঝতে হবে পুকুরে প্রাকৃতিক খাদ্য পরিমাণমতো তৈরি হয়েছে। এভাবে উপরোল্লিখিত পদ্ধতি অনুসরণ করে পুকুরে রাক্ষুসে মাছ অপসারণ ও প্রাকৃতিক খাদ্য পরীক্ষা করে সফলতার সাথে রাজপুঁটি মাছ চাষ করা সম্ভব।"
        },
        {
          "label": "ঘ",
          "question": "বাংলাদেশের প্রেক্ষাপটে মাছ চাষের অর্থনৈতিক গুরুত্ব বিশ্লেষণ করো।",
          "explanation": "চিত্রের প্রাণীগুলো হলো মাছ। খাদ্য ও পুষ্টি সরবরাহ করার পাশাপাশি মাছ আমাদের কর্মসংস্থানের সুযোগ সৃষ্টি, দারিদ্রদ্র্য বিমোচন ও বৈদেশিক মুদ্রা অর্জনে গুরুত্বপূর্ণ ভূমিকা পালন করে আসছে। বাংলাদেশের বৈদেশিক মুদ্রা অর্জনের একটি অন্যতম উৎস হলো মাছ। দেশের রপ্তানি আয়ের প্রায় ১.০৫% আসে মৎস্য উপখাত থেকে। বাংলাদেশের অর্থনৈতিক সমীক্ষা ২০২৩ এর তথ্যমতে মোট দেশজ উৎপাদন বা জিডিপির ২.৪১% এবং মোট কৃষিজ আয়ের প্রায় এক-পঞ্চমাংশ মৎস্য খাতের অবদান। আমাদের খাদ্য তালিকায় শতকরা প্রায় ৬০ ভাগ আমিষের যোগান দেয় মাছ। দেশে মৎস্য উৎপাদন বৃদ্ধির ফলে দরিদ্র মৎস্যজীবীদের আয় বৃদ্ধির সাথে সাথে অতিরিক্ত কর্মসংস্থানের সুযোগ সৃষ্টি হয়েছে। পুরুষ-মহিলা নির্বিশেষে দেশের ১২% এর অধিক লোক তাদের জীবন-জীবিকার জন্য প্রত্যক্ষ বা পরোক্ষভাবে মৎস্য খাতের ওপর নির্ভরশীল। মাছের চর্বি, কাঁটা, হাড় ইত্যাদি সার হিসেবে, ওষুধ, সাবান, ছাপার কালি প্রভৃতি শিল্পের কাঁচামাল হিসেবে ব্যবহৃত হয়। মাছের পরিত্যক্ত বা অব্যবহৃত অংশ হাঁস-মুরগির সুষম খাদ্য হিসেবে ব্যবহৃত হয়। এছাড়া বড় বড় মাছের কাঁটা, খাওয়ার অযোগ্য মাছ, আঁইশ, বিষাক্ত মাছ সার হিসেবে জমিতে প্রয়োগ করা হয়। সুতরাং, উপরোক্ত আলোচনার প্রেক্ষিতে বলা যায়, চিত্রের প্রাণীর অর্থাৎ মাছের অর্থনৈতিক গুরুত্ব অপরিসীম।"
        }
      ]
    },
    {
      "number": "3",
      "uddipok": "মুরগির দাম বৃদ্ধি পাওয়ায় রহিমা বেগম ঘরের কাজের পাশাপাশি বাড়ির পেছনে ছোট ঘরে ৫০টি ডিম ও মাংস উৎপাদনকারী জাতের মুরগি পালন শুরু করলেন। এতে করে ঘরের চাহিদা মেটানোর পাশাপাশি কিছু ডিম এবং মুরগি বাজারে বিক্রি করলেন।",
      "tag": "MC 25",
      "sub_questions": [
        {
          "label": "ক",
          "question": "ককরেল কি?",
          "explanation": "প্রজনন ক্ষমতাসম্পন্ন এক বছরের কম বয়সের মোরগকে ককরেল বলে।"
        },
        {
          "label": "খ",
          "question": "ডিম কেন অনুর্বর হয়? ব্যাখ্যা করো।",
          "explanation": "যে সকল ডিম থেকে বাচ্চা উৎপাদিত হয় না তাদেরকে অনুর্বর ডিম বলে। - মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, ডিম পানি দিয়ে ধুয়ে পরিষ্কার করলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়।"
        },
        {
          "label": "গ",
          "question": "রহিমা বেগম ডিম ও মাংস উৎপাদনকারী যে মুরগি পালন করলেন তার বর্ণনা করো।",
          "explanation": "রহিমা বেগম ডিম ও মাংস উৎপাদনকারী যে মুরগি পালন করলেন তার বৈশিষ্ট্য নিম্নে দেওয়া হলো- ১. দেহের আকার মাঝারি থেকে বড় ও ওজনে ভারী হয়। ২. ডিমে তা দেওয়ার প্রবণতা কম থাকে। ৩. ডিম ও মাংস উৎপাদন ক্ষমতা মাঝারি। ৪. তাড়াতাড়ি পরিপক্ক হয়। ৫. এদের শরীরে চর্বির পরিমাণ স্বাভাবিক থাকে।"
        },
        {
          "label": "ঘ",
          "question": "রহিমা বেগমের পালিত মুরগিটি কি অর্থনৈতিকভাবে লাভজনক? উত্তরের সপক্ষে তোমার যুক্তি উপস্থাপন করো।",
          "explanation": "নিম্নের অনুরূপঃ উদ্দীপকে উল্লিখিত কৃষিক্ষেত্রটি হলো পোল্ট্রি। পোল্ট্রি শিল্পের প্রয়োজনীয়তা নিচে দেওয়া হলো- মানুষের শরীরের জন্য প্রয়োজনীয় বিভিন্ন পুষ্টিকর খাদ্য, যেমন- ডিম, মাংস ইত্যাদি গৃহপালিত পাখি থেকে পাওয়া যায়। সুস্বাস্থ্যের জন্য প্রয়োজনীয় আমিষ, খনিজ পদার্থ, ভিটামিন ইত্যাদি পাখির মাংস ও ডিম থেকে পাওয়া যায়। এসব উপাদান শরীরের পুষ্টি, ক্ষয়পূরণ, বৃদ্ধিসাধন, উৎপাদন ও কর্মশক্তি বৃদ্ধিতে গুরুত্বপূর্ণ ভূমিকা পালন করে। পোল্ট্রির মাংস ও ডিম বিক্রি করে আয় করা যায়। বাণিজ্যিকভাবে পোল্ট্রি খামার করে অল্প সময়ে অধিক লাভবান হওয়া যায়। সহজ শর্তে ব্যাংক লোনের মাধ্যমে বা অল্প পুঁজি যোগাড় করে বেকার যুবক-যুবতী বা গ্রামের মহিলারা পোল্ট্রি পালনের মাধ্যমে নিজেদের কর্মসংস্থানের ব্যবস্থা করতে পারেন। আবার পোল্ট্রি থেকে কুটির শিল্পের কাঁচামাল প্রাপ্তি, উপজাত দ্রব্যের ব্যবহার, জৈবসার প্রস্তুত, পোল্ট্রি পরিবহন, বাজারজাতকরণ ইত্যাদির মাধ্যমে দেশের অর্থনৈতিক উন্নয়ন ঘটে। অতএব, বাংলাদেশের প্রেক্ষাপটে উদ্দীপকের কৃষিক্ষেত্র অর্থাৎ পোল্ট্রি শিল্পের প্রয়োজনীয়তা অপরিসীম।"
        }
      ]
    },
    {
      "number": "4",
      "uddipok": "আরিফ তার মুরগির খামারে কিছু মুরগির অস্বাভাবিক লক্ষণ দেখতে পেলেন, যার মধ্যে কিছু মুরগির চোখ লাল হয়ে ফুলে চোখ বন্ধ হয়ে গেছে, কিছু মুরগির ঝুঁটি 'নীলবর্ণ ধারণ করেছে। বিষয়টি দেখার পর আরিফ উদ্বিগ্ন হয়ে পড়লেন এবং পরামর্শের জন্য প্রাণিসম্পদ কর্মকর্তার শরণাপন্ন হলেন।",
      "tag": "MC 25",
      "sub_questions": [
        {
          "label": "ক",
          "question": "ইনকিউবেটর কাকে বলে?",
          "explanation": "কৃত্রিম উপায়ে উপযুক্ত তাপের ব্যবস্থা করে ডিম থেকে বাচ্চা ফুটানোর জন্য বিশেষভাবে তৈরিকৃত যন্ত্রকে ইনকিউবেটর বলে।"
        },
        {
          "label": "খ",
          "question": "মুরগির উৎপত্তিস্থান ভিত্তিক শ্রেণিবিভাগ উদাহরণসহ ব্যাখ্যা করো।",
          "explanation": "উৎপত্তিস্থানের উপর ভিত্তি করে মুরগির জাতকে ৪ শ্রেণিতে ভাগ করা হয় যথা- ১. আমেরিকান শ্রেণি (উদাহরণ: প্লাইমাউথ রক, আরআইআর ইত্যাদি) ২. ভূমধ্যসাগরীয় শ্রেণি (উদাহরণ: লেগহর্ণ, মিনকা, ফাউমি ইত্যাদি) ৩. ইংলিশ শ্রেণি (উদাহরণ: অস্ট্রালর্প, কর্নিশ, সাসেক্স ইত্যাদি) ৪. এশীয় শ্রেণি (উদাহরণ: ব্রাহমা, কোচিন, আসিল ইত্যাদি)"
        },
        {
          "label": "গ",
          "question": "উদ্দীপকে আরিফের খামারের মুরগিগুলো যে রোগে আক্রান্ত হয়েছে তার লক্ষণগুলো বর্ণনা করো।",
          "explanation": "উদ্দীপকে আরিফের খামারের মুরগিগুলো বার্ড-ফ্লু রোগে আক্রান্ত। বার্ড ফ্লু রোগটি 'এভিয়ান ইনফ্লুয়েঞ্জা' নামক ভাইরাসের সংক্রমণে হয়। এ রোগের লক্ষণগুলো হলো- i. আক্রান্ত পাখি খুবই দুর্বল এবং পালক উসকোখুসকো হয়ে যায়। ii. খাবার গ্রহণে অনীহা দেখা দেয় এবং ডিম পাড়া কমে যায়। iii. চোখ লাল এবং চারদিকে ফুলে চোখ বন্ধ হয়ে যায়। iv. মাথা, মাথার ঝুঁটি ইত্যাদিতে পানি জমে ফুলে উঠে। V. শ্বসনতন্ত্র আক্রান্ত হলে নাক মুখ দিয়ে পানি পড়ে। vi. হাঁচি, কাশি ও শ্বাসকষ্ট হয় এবং গলার মধ্যে ঘড়ঘড় শব্দ হয়। vii. পায়ের পাতা ও জয়েন্টের মধ্যে বিক্ষিপ্তভাবে রক্ত জমে। বার্ড ফ্লুতে আক্রান্ত হলে খুব অল্প সময়ের মধ্যে (২-৪ দিন) রোগের লক্ষণ দেখা দেয় এবং দ্রুত রোগ আশেপাশের মুরগিতে ছড়িয়ে পড়ে।"
        },
        {
          "label": "ঘ",
          "question": "প্রাণিসম্পদ কর্মকর্তার পরামর্শ অনুযায়ী আরিফ কীভাবে মুরগির উক্ত রোগের প্রতিকার করে সফলতা অর্জন করলো তা বিশ্লেষণ করো।",
          "explanation": "উদ্দীপকে উল্লিখিত রোগটি হচ্ছে মুরগির বার্ড ফ্লু। একই ফার্মের বা কাছাকাছি এক পাখি হতে অন্য পাখিতে সংস্পর্শের মাধ্যমে এ রোগ ছড়ায়। মুরগির খামারের যন্ত্রপাতি, সরঞ্জাম, জিনিসপত্র ও মানুষের সাহায্যে জীবাণুগুলো বাতাসের সাথে স্থানান্তর হয় ও রোগের বিস্তার ঘটে। বার্ড-ফু এর চিকিৎসা ব্যবস্থা হিসেবে প্রতিরোধ ও প্রতিকারমূলক ব্যবস্থা গ্রহণ করতে হবে। প্রতিরোধ i. সময়মতো টিকা প্রদান ও আক্রান্ত এলাকা পরিষ্কার করে জীবাণুনাশক ওষুধ প্রয়োগ করতে হবে। ii. আক্রান্ত এলাকার সমস্ত মুরগি নিধন করতে হবে। iii. রোগের আক্রমণ, সংক্রমণ ও প্রাদুর্ভাব সম্পর্কে খবর রাখতে হবে। প্রতিকার i. এ রোগের প্রতিষেধক টিকা দিতে হবে। ii. রোগ দেখা দিলে আক্রান্ত মুরগি মেরে মাটির নিচে পুঁতে বা পুড়ে ফেলতে হবে। iii. পরিষ্কার-পরিচ্ছন্নতা ও জীবাণুমুক্তকরণ ব্যবস্থা গ্রহণ করতে হবে। সুতরাং বলা যায়, সময়মতো রোগের প্রাদুর্ভাব বুঝতে পারলে ও আক্রান্ত হবার পর সঠিক ব্যবস্থা গ্রহণ করলে বার্ড-ফ্লু রোগে ক্ষতির পরিমাণ অনেকাংশে হ্রাস করা সম্ভব।"
        }
      ]
    },
    {
      "number": "5",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "চেভন কী?",
          "explanation": "ছাগলের মাংসকে চেভন বলে।"
        },
        {
          "label": "খ",
          "question": "ক্ষুরা রোগের লক্ষণগুলো ব্যাখ্যা করো।",
          "explanation": "ক্ষুরা রোগের লক্ষণগুলো হলো- ১. প্রাথমিক অবস্থায় জ্বর হয় এবং আক্রান্ত পশুর শরীরের তাপমাত্রা ১০৪০-১০৬০ ফারেনহাইট পর্যন্ত বেড়ে যায়। ২. নাক ও মুখ হতে লালা ঝরে, মুখে, জিহ্বায় ও ক্ষুরায় ফোস্কা পড়ে এবং ফোস্কা ফেটে ঘা হয়। ৩. গাভির ওলানেও ফোস্কা হতে পারে, ফলে ওলান ফুলে ওঠে এবং দুধ কমে যায়।"
        },
        {
          "label": "গ",
          "question": "উদ্দীপকের জাতটি চিহ্নিত করে বর্ণনা করো।",
          "explanation": "নিম্নের অনুরূপঃ রুহুল আমিনের দুগ্ধ খামারের গাভিগুলো হলো হলস্টেইন ফ্রিজিয়ান জাতের গরু। নিচে এদের বৈশিষ্ট্য ব্যাখ্যা করা হলো- i. দুধাল জাতের মধ্যে এরা সবচেয়ে বড় আকারের গরু। এদের গায়ের রং সাধারণত সাদা-কালো ছোপ ছোপ হয়। ii. মাথা লম্বাটে, সরু ও সোজা হয়। এদের কুঁজ উঁচু হয় না। iii. দিনে ৩০ লিটারের বেশি দুধ দেয়। দুধে চর্বির পরিমাণ ৩.৫-৪%। iv. বড় আকারের গাভির ওজন ৫০০-৬০০ কেজি এবং ষাঁড়ের ওজন ৮০০-১০০০ কেজি হয়। V. বকনা ১৮ মাস বয়সে প্রজননক্ষম হয় এবং ৩০ মাসে বাচ্চা দেয়।"
        },
        {
          "label": "ঘ",
          "question": "উদ্দীপকের জাতটি পালন করা অধিক লাভজনক, যুক্তিসহ বিশ্লেষণ করো।",
          "explanation": "উদ্দীপকের চিত্রে উল্লিখিত প্রাণিটি হচ্ছে হলস্টেইন ফ্রিজিয়ান গাভি। হলস্টেইন ফ্রিজিয়ান জাতের গাভি পালন অধিক লাভজনক। হলস্টেইন, ফ্রিজিয়ান এ দু'জাতের মধ্যে প্রজনন করে হলস্টেইন ফ্রিজিয়ান উন্নত জাত উৎপন্ন করা হয়েছে। হলস্টেইন ফ্রিজিয়ান জাতটি আকারে বড়, ওজনে বেশি ও উন্নত মানের হয়। ফলে অধিক পরিমাণে মাংস উৎপাদন করা সম্ভব হয় এ জাতে। এরা খুব কম সময়ে প্রজননের উপযোগী হয়। আবার গাভি প্রধানত দুধ উৎপাদনের জন্যই পালন করা হয়। তাই যেসর গাভি বেশি দুধ দেয় সেসব গাভি পালন করা বেশি লাভজনক। উন্নত জাতের গাভি যেমন হলস্টেইন ফ্রিজিয়ান অনেক বেশি পরিমাণে দুধ দেয়। এরা দৈনিক ৩৫-৪০ লিটার পর্যন্ত দুধ দিয়ে থাকে এবং এদের দুধে চর্বির পরিমাণ বেশি থাকে। এমনকি বাচ্চা প্রদানের পর থেকে পরবর্তী বাচ্চা প্রদান পর্যন্ত একটানা দুধ দিয়ে থাকে। এদের দুধ প্রদানকাল ৭-৮ মাস। সুতরাং উপরোক্ত আলোচনার প্রেক্ষিতে বলা যায়, বাংলাদেশের অন্যান্য জাতের তুলনায় চিত্রের প্রাণীটি অর্থাৎ হলস্টেইন ফ্রিজিয়ান জাতের গাভি পালন অর্থনৈতিকভাবে বেশি লাভজনক।"
        }
      ]
    },
    {
      "number": "6",
      "uddipok": "শিহাব সাহেবের গরুর খামারে প্রতিদিন ১০০ লিটার দুধ উৎপন্ন হয়। কিন্তু তিনি প্রত্যেকদিন বাজারে সব দুধ বিক্রি করতে পারেন না, বিধায় অনেক দুধ নষ্ট হয়ে যায়। তাই তিনি আধুনিক পদ্ধতিতে খামারে দুধ সংরক্ষণ শুরু করলেন।",
      "tag": "MC 25",
      "sub_questions": [
        {
          "label": "ক",
          "question": "হে কী?",
          "explanation": "হে হলো সবুজ ঘাসে ফুল আসার সময় কেটে রোদে শুকিয়ে আর্দ্রতা ১৫-২০% এনে প্রস্তুতকৃত পশু খাদ্য।"
        },
        {
          "label": "খ",
          "question": "ব্ল‍্যাক বেঙ্গল ছাগলের বৈশিষ্ট্য ব্যাখ্যা করো।",
          "explanation": "ব্ল‍্যাক বেঙ্গল ছাগলকে বলা হয় বাংলাদেশের নিজস্ব জাত। এ জাতের ছাগলের গায়ের রং সাধারণত কালো। তবে সাদা, সাদা-কালো, খয়েরি ইত্যাদিও হতে পারে। আকারে ছোট, গায়ের লোম মসৃন ও ছোট। কান ও শিং ছোট। পূর্ণ বয়স্ক ছাগীর ওজন গড়ে ১০ কেজি এবং খাসি বা পাঠার ওজন গড়ে ১৫ কেজি। একটি ছাগী প্রতিবার ২ বা ততোধিক বাচ্চা প্রসব করে। এরা বেশ কষ্টসহিষ্ণু ও চঞ্চল প্রকৃতির হয়।"
        },
        {
          "label": "গ",
          "question": "উদ্দীপকের আলোকে আধুনিক পদ্ধতিতে দুধ সংরক্ষণ পদ্ধতি বর্ণনা করো।",
          "explanation": "নিম্নের অনুরূপঃ কৃষি শিক্ষক ছাত্রদেরকে খামারে উৎপাদিত, অতিরিক্ত দুধ তাপ প্রয়োগের মাধ্যমে সংরক্ষণের পদ্ধতি সম্পর্কে জানালেন। দুধ নষ্ট হওয়ার অন্যতম প্রধান কারণ ব্যাকটেরিয়ার সংক্রমণ। অতি উচ্চ ও নিম্ন তাপমাত্রায় এ জীবাণু জন্মাতে ও বংশবিস্তার করতে পারে না। তাই নির্দিষ্ট তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। সাধারণত ৩ ভাবে দুধ পাস্তুরিকরণ করা যায়- ১. অল্প তাপমাত্রায় বেশি সময়: এ পদ্ধতিতে ৬২.৮ ডিগ্রি সেলসিয়াস তাপমাত্রায় ৩০ মিনিট সময় ধরে দুধ গরম করা হয়। পরবর্তীতে ৪ ডিগ্রি সেলসিয়াস তাপমাত্রায় দ্রুত ঠান্ডা করে সংরক্ষণ করা হয়। ২. বেশি তাপমাত্রায় অল্প সময়: এ পদ্ধতিতে ৭২.২ ডিগ্রি সেলসিয়াস তাপমাত্রায় ১৫ সেকেন্ড সময় ধরে দুধ গরম করে পরবর্তীতে ৪ ডিগ্রি সেলসিয়াস তাপমাত্রায় ঠান্ডা করে সংরক্ষণ করা হয়। ৩. অত্যাধিক তাপমাত্রায় অতি অল্প সময়: এ পদ্ধতিতে ১৩৭.৮ ডিগ্রি সেলসিয়াস তাপমাত্রায় ২ সেকেন্ড সময় ধরে দুধ গরম করা হয়। তারপর স্বাভাবিক তাপমাত্রায় দুধ সংরক্ষণ করা হয়।"
        },
        {
          "label": "ঘ",
          "question": "উদ্দীপকের বিষয়টির যথার্থতা বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত দুধ সংরক্ষণ পদ্ধতিটি হলো পাস্তুরিকরণ। আমাদের দেশ একটি উন্নয়নশীল দেশ। এদেশে গবাদিপশু পর্যাপ্ত নয়। তাছাড়া এ সব গবাদিপশুর জাত উন্নত নয়' বলে তাদের থেকে আমরা পর্যাপ্ত দুধ পাই না। দেশের দুধের চাহিদা মেটাতে বিশেষ করে শিশু খাদ্য হিসেবে প্রতি বছর পর্যাপ্ত পরিমাণ গুড়ো দুধ বিদেশ থেকে চড়া দামে আমদানি করতে হয়। তবে আমাদের দেশে বর্তমানে বেশ কিছু সরকারি বেসরকারি ডেইরি শিল্প প্রতিষ্ঠিত হয়েছে। যেখান থেকে দেশের চাহিদার বেশ কিছু অংশ বিশেষ করে তরল দুধের ঘাটতি পূরণ হচ্ছে। কিন্তু সমস্যা হলো দুধ সংরক্ষণ নিয়ে। কারণ দুধ একটি দ্রুত পচনশীল তরল পদার্থ। দ্রুত এ তরল পদার্থ জীবাণুর আক্রমণে নষ্ট হয়ে খাবার অনুপযোগী হয়ে যায়। পাস্তুরিকরণ পদ্ধতিতে দুধ নির্দিষ্ট তাপমাত্রায় গরম করে আবার হঠাৎ করে নিম্ন তাপমাত্রায় ঠান্ডা করে সংরক্ষণ করা যায়। এ পদ্ধতিতে দুধের এনজাইম নষ্ট হয় বলে দুধ দীর্ঘক্ষণ ভালো থাকে। এতে অধিক জনংখ্যার আমিষ চাহিদা পূরণ সম্ভব হবে। দুধ যেহেতু আদর্শ খাবার তাই শুধু আমিষ নয় সকল পুষ্টি চাহিদা পূরণ করতে দুধের কিবল্প নেই। পাস্তুরিকরণ পদ্ধতির ফলে দুধ নষ্ট হবে না এবং দুধ সংরক্ষণের মাধ্যমে পুষ্টি চাহিদা পূরণ সম্ভব হবে। উপরিউক্ত আলোচনা থেকে বলা যায়, দুধ সংরক্ষণ পদ্ধতি হিসাবে পাস্তুরিকরণ পদ্ধতির গুরুত্ব অপরিসীম।"
        }
      ]
    },
    {
      "number": "7",
      "uddipok": "বাংলাদেশের উপকূলীয় অঞ্চলের লোনা ভূমিতে এক ধরনের বন রয়েছে। যেখানে মাটি লবণাক্ত, ক্ষারীয় এবং সে বনের বৃক্ষের শ্বাসমূল রয়েছে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "চারার গোড়ায় কচুরিপানা, লতাপাতা বা ঘাস দিয়ে ঢেকে দেওয়াকে মালচিং বলে।"
        },
        {
          "label": "খ",
          "question": "জীববৈচিত্র্য সংরক্ষণে বনের গুরুত্ব ব্যাখ্যা করো।",
          "explanation": "বিভিন্ন প্রকার উদ্ভিদ, প্রাণী ও অণুজীবের সক্রিয় উপস্থিতি, বিস্তৃতি ও পারস্পরিক প্রাকৃতিক সুষম সহাবস্থাকে জীববৈচিত্র্য বলে। জীববৈচিত্র্য সংরক্ষণে বন গুরুত্বপূর্ণ ভূমিকা পালন করে। গাছ ও প্রাণীর জন্মস্থান, বাসস্থান ও বংশ বিস্তারের স্থান হলো বন। বন জীবের খাদ্যশৃঙ্খল রক্ষা করে। খাদ্যশৃঙ্খলে বিঘ্ন ঘটলে খাদ্য উৎপাদন হ্রাস পাবে। আবার বনাঞ্চলে জীববৈচিত্র্যের ভারসাম্য বিঘ্নিত হলে বন্যপ্রাণী আবাস এলাকায় চলে আসবে। ভবিষ্যতের জৈবিক উৎপাদনশীলতা রক্ষার্থে বন্য জীবের গুরুত্ব অনেক বেশি। বন আছে বলেই বিভিন্ন প্রজাতির উদ্ভিদ, পশুপাখি, কীট-পতঙ্গ ও. অণুজীব রয়েছে। বন না থাকলে এসব জীববৈচিত্র্য ধ্বংস হয়ে যেত।"
        },
        {
          "label": "গ",
          "question": "উদ্দীপকে উল্লিখিত বনের বর্ণনা করো।",
          "explanation": "উদ্দীপকে উল্লিখিত বনটি হলো ম্যানগ্রোভ বন বা সুন্দরবনের বনভূমি। নিচে এর একটি বর্ণনা দেওয়া হলো: ম্যানগ্রোভ বন: বাংলাদেশের উপকূলীয় লবণাক্ত বন বাংলাদেশের উপকূলীয় অঞ্চলে বিশেষ করে খুলনা, বাগেরহাট ও সাতক্ষীরা জেলার অংশে অবস্থিত বিশ্বের বৃহত্তম ম্যানগ্রোভ বন হলো সুন্দরবন। এ বনে মাটি সাধারণত লবণাক্ত ও ক্ষারীয় প্রকৃতির, এবং জোয়ার-ভাটার প্রভাব থাকে। এ কারণে এখানকার গাছগুলোতে একটি বিশেষ বৈশিষ্ট্য দেখা যায়, তা হলো শ্বাসমূল (Pneumatophores)—যা গাছের মূলের অতিরিক্ত অংশ হিসেবে মাটির ওপর দিয়ে বেরিয়ে এসে বাতাস থেকে অক্সিজেন গ্রহণ করে। ম্যানগ্রোভ বনের বৈশিষ্ট্য: মাটি লবণাক্ত ও কাদা ধরনের। গাছের শ্বাসমূল থাকে। গাছগুলো জোয়ার-ভাটার সঙ্গে খাপ খাইয়ে নিতে সক্ষম। বনে রয়েছে সুন্দরী, গেওয়া, কেওড়া, গড়ান প্রভৃতি বৃক্ষ। বন্যপ্রাণীর মধ্যে রয়েছে রয়েল বেঙ্গল টাইগার, চিত্রল হরিণ, কুমির, বানর ও নানা রকম জলচর পাখি। এ বন প্রাকৃতিক দুর্যোগ যেমন ঘূর্ণিঝড় ও জলোচ্ছ্বাস থেকে উপকূলীয় অঞ্চলকে রক্ষা করে।"
        },
        {
          "label": "ঘ",
          "question": "উদ্দীপকে উল্লিখিত বনের প্রয়োজনীয়তা বিশ্লেষণ করো।",
          "explanation": "উদ্দীপকে উল্লিখিত বনটি হলো ম্যানগ্রোভ বন বা সুন্দরবন। বাংলাদেশের মানুষের জাতীয়, সামাজিক, পারিবারিক জীবনে এবং প্রাকৃতিক দুর্যোগ প্রতিরোধে সুন্দরবনের বৃক্ষ ও বনজ সম্পদের উল্লেখযোগ্য অবদান রয়েছে। ম্যানগ্রোভ বনের উল্লেখযোগ্য বৃক্ষসমূহ হলো সুন্দরি, গেওয়া, গরান, কেওড়া, গোলপাতা ইত্যাদি। এ সকল বৃক্ষ থেকে প্রাপ্ত কাঠ গৃহনির্মাণ, নিউজপ্রিন্ট কাগজ তৈরি, রেয়ন, দিয়াশলাই, চায়ের বাক্স প্রস্তুত ও জ্বালানি হিসেবে ব্যবহৃত হয়। ম্যানগ্রোভ বন থেকে প্রচুর পরিমাণে মূল্যরান মধু ও মোম সংগ্রহ করা হয়। এছাড়া এ বন থেকে কাঠ আহরণ ও ব্যবসার কাজে ২০ লাখ লোক সম্পৃক্ত রয়েছে। তাই বর্তমানে অর্থনৈতিক দিক থেকে ও জীবিকা অর্জনে সুন্দরবনের কাঠ জ্বালানি হিসেবে বিরাট ভূমিকা পালন করছে। এছাড়া সুন্দরবন পরিবেশের ভারসাম্য রক্ষা করে বাংলাদেশকে প্রাকৃতিক দূর্যোগের হাত থেকে রক্ষা করে। বাংলাদেশের মোট আয়তনের ৭.৫০ লক্ষ হেক্টর জুড়ে রয়েছে ম্যানগ্রোভ বন। এই বনাঞ্চল ঝড়ঝঞ্ঝা ও জলোচ্ছ্বাসজনিত ক্ষয়ক্ষতি থেকে উপকূলীয় সংশ্লিষ্ট এলাকাকে সংরক্ষণ করে। বিগত বছরের উল্লেখযোগ্য ঘূর্ণিঝড় সিডর সুন্দরবনের উপর প্রথম আঘাত করার সময় এর গতিবেগ ছিল ঘন্টায় ২২০ কি. মি.। সুন্দরবন অতিক্রম করে এর গতিবেগ কমে দাঁড়ায় ১৬০ কি.মি./ঘণ্টা। সুতরাং সুন্দরবন ঘূর্ণিঝড়ের তীব্রতা অনেকাংশে হ্রাস করে। এর ফলে ক্ষয়ক্ষতির পরিমাণ কম হয়। কিন্তু সুন্দরবন ব্যাপকভাবে ক্ষতিগ্রস্থ হয়। উপরিউক্ত আলোচনার ভিত্তিতে বলা যায়, বাংলাদেশের সুন্দরবনের গুরুত্ব ও প্রয়োজনীয়তা অপরিসীম।"
        }
      ]
    },
    {
      "number": "8",
      "uddipok": "রমজান মিয়া বাড়ির পেছনে বনায়ন করার লক্ষ্যে বৈজ্ঞানিক পদ্ধতিতে চারা রোপণ করলেন। সেখানে তিনি চারা রোপণের পর আন্তঃপরিচর্যা যথা- পানি সেচ, খুঁটি বাঁধা, বেড়া দেয়া, ছায়া দেয়া এবং জাবড়া প্রয়োগ এর প্রতি বেশি যত্ন নিলেন। যার ফলে গাছ সহজে মরে না এবং দ্রুত বৃদ্ধি হয়।",
      "tag": "MC 25",
      "sub_questions": [
        {
          "label": "ক",
          "question": "কৃষি মেলা কাকে বলে?",
          "explanation": "যে মেলায় বিরল ও উন্নতজাতের ফসল, পোল্ট্রি, গবাদিপশু, মৎস্য এবং উন্নত কৃষি প্রযুক্তি ও উপকরণ প্রদর্শন করা হয় সেই মেলাই হলো কৃষিমেলা।"
        },
        {
          "label": "খ",
          "question": "সকল ট্রেনিং প্রুনিং কিন্তু সকল প্রুনিং ট্রেনিং নয় কেন? ব্যাখ্যা করো।",
          "explanation": "ট্রেনিং ও প্রুনিং উভয় ক্ষেত্রেই গাছের অংশবিশেষ ছাঁটাই করা হয়। গাছকে নির্দিষ্ট উচ্চতা, আকার-আকৃতি, সুন্দর সুগঠিত ও শক্ত কাঠামো দেওয়ার জন্য ট্রেনিং করা হয়। এতে ব্যবহারযোগ্য কাঠের পরিমাণ বৃদ্ধি পায়। এক্ষেত্রে শুধু গাছের শাখা-প্রশাখা ছাঁটাই করা হয়। পক্ষান্তরে প্রুনিং-এ গাছের শাখা, পাতা, কাণ্ড, ফুল, ফল-মূল ইত্যাদি কেটে অপসারণ করা হয়। প্রুনিং গাছের বিভিন্ন শারীরবৃত্তীয় কার্যাবলি নিয়ন্ত্রণ করে ফুল ও ফল ধারণক্ষমতা বাড়িয়ে দেয়, রোগ ও পোকার আক্রমণ নিয়ন্ত্রণ করে এবং গাছে বেশি আলো-বাতাস প্রবেশের ব্যবস্থা করে। তাই বলা যায়, সকল ট্রেনিং হলো প্রুনিং কিন্তু সকল প্রুনিং ট্রেনিং নয়।"
        },
        {
          "label": "গ",
          "question": "রমজান মিয়ার গৃহীত আন্তঃপরিচর্যাগুলো আলোচনা করো।",
          "explanation": "চারায় সেচ দেওয়া- চারা রোপণের ধাপসমূহের মধ্যে চারা রোপণের পর যদি মাটি শুষ্ক থাকে তখন সেচ দেওয়া প্রয়োজন। ভেজা প্রকৃতির মাটিতে চারা রোপণের পরপরই সেচ দেওয়া উচিত না। সকালে ও বিকালে মোট দুবার চারার প্রয়োজন অনুযায়ী পানি দিতে হবে। সেচ দিলে চারা সহজে মাটিতে লেগে থাকে। সহায়ক খুটি ও মালচিং-চারা রোপণের পর চারা যাতে হেলে না পড়ে এবং গোড়া নড়বড়ে হয়ে না যায়। তার জন্য চারায় খুঁটি বাঁধতে হবে। - খুঁটির দৈর্ঘ্য, চারার উচ্চতার প্রায় সমান হবে। ছায়া দেওয়া ও জাবড়া প্রয়োগ- চারাকে প্রখর রোদ থেকে রক্ষার জন্য চারার গোড়ায় কলাপাতা, খেজুরপাতা, ডালপালা, খড়কুটা, শুকনা পাতা বা কচুরিপানা দিয়ে জাবড়া বা মালচিং দেয়া হয়। এতে মাটির আর্দ্রতা বজায় থাকে এবং চারার গোড়া ঠান্ডা থাকে। চারায় বেড়া দেওয়া-চারাকে গবাদিপশুর হাত থেকে রক্ষার জন্য এর চারদিকে অবশ্যই বেড়া দিতে হবে। একক গাছে পৃথক পৃথক বেড়া দিতে হবে। বাগান প্রতিষ্ঠা করা হলে পুরো বাগানে একটি সীমানা বেড়া দিতে হবে।"
        },
        {
          "label": "ঘ",
          "question": "উদ্দীপকে উল্লিখিত রমজান মিয়ার বনায়নের প্রয়োজনীয়তা বিশ্লেষণ করো।",
          "explanation": "উদ্দীপকের রমজান মিয়া তার বাড়ির পেছনে বনায়ন অর্থাৎ বসতবাড়ি বনায়ন করেছেন। বসতবাড়ির আঙিনা ও তৎসংলগ্ন জমিতে বনায়ন চর্চা এ দেশের এক অতি সনাতন প্রযুক্তি। বসতবাড়িতে ও এর আশেপাশে স্বল্প পরিসরে প্রধানত পারিবারিক প্রয়োজন মেটানোর উদ্দেশ্যে বিভিন্ন প্রজাতির গাছ লাগানোর ব্যবস্থাকে বসতবাড়ির বনায়ন বলে। বসতবাড়ির বনায়নে একদিকে যেমন বাড়ির সৌন্দর্য বৃদ্ধি পায়, পরিবেশ ভালো এবং সবুজ শ্যামল থাকে, অন্যদিকে আর্থিক সচ্ছলতারও ব্যবস্থা হয়। বসতবাড়ির বনায়নের ফলে বিভিন্ন ফল, ফুল ও সবজির চারা লাগানো যায়। এর ফলে বিভিন্ন ফল ও সবজি থেকে খনিজ পদার্থ ও ভিটামিন পাওয়া যায়। যা থেকে পারিবারিক পুষ্টি চাহিদা পূরণ সম্ভব। অন্যদিকে ফুলের ব্যাপক চাহিদা থাকায় এর বিক্রয়মূল্য অনেক বেশি। এছাড়া ফল ও সবজি বিক্রি করে আর্থিক উন্নয়ন করা সম্ভব।"
        }
      ]
    }
  ]
}