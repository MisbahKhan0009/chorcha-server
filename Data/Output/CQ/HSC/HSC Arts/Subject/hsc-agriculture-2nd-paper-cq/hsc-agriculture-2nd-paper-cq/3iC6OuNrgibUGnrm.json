{
  "title": "রংপুর ক্যান্ট. পাবলিক কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "জনৈক বেকার যুবক তার বাড়ির পাশের পুকুরে এক ধরনের মাছ চাষ করেন যা বছরে ৩-৪ বার ডিম দেয় এবং একই পুকুরে দুইবার চাষ করা যায়। মাছের বৃদ্ধি পরীক্ষা করার সময় তিনি লক্ষ করেন কিছু মাছের লেজ এবং পাখনা খসে পড়েছে।",
      "tag": "RCPC 24",
      "sub_questions": [
        {
          "label": "ক",
          "question": "মৌসুমি পুকুর কী?",
          "explanation": "যে পুকুরের মাটির প্রকৃতি বেলে, অগভীর এবং বছরের একটি নির্দিষ্ট সময় (৩-৮ মাস) পানি থাকে সে পুকুরই হলো মৌসুমি পুকুর।"
        },
        {
          "label": "খ",
          "question": "মাছ চাষে সম্পূরক খাদ্য প্রয়োগ করা হয় কেন?",
          "explanation": "মাছের জন্য বাইরে থেকে যে খাদ্য পুকুরে সরবরাহ করা হয় তাই সম্পূরক খাদ্য। সাধারণত পুকুরে উৎপাদিত প্রাকৃতিক খাদ্য গ্রহণ করে মাছ বৃদ্ধিপ্রাপ্ত হয়। তবে দ্রুত বৃদ্ধি এবং অধিক উৎপাদন নিশ্চিত করার জন্য প্রাকৃতিক খাদ্য. যথেষ্ট নয়। এজন্য পুকুরে সম্পূরক খাদ্য প্রয়োগ করতে হয়।"
        },
        {
          "label": "গ",
          "question": "পুকুরের মাছগুলো যে রোগে আক্রান্ত তার কারণ ও লক্ষণসমূহ",
          "explanation": "উদ্দীপকে উল্লিখিত মাছটি হলো নাইলোটিকা। কারণ, নাইলোটিকা মাছ বছরে ৩-৪ বার ডিম দেয় এবং একই পুকুরে দুইবার চাষ করা যায়। উদ্দীপকের পুকুরের নাইলোটিকা মাছগুলোতে লেজ ও পাখনা পচা রোগ দেখা দিয়েছে। লেজ ও পাখনা পচা রোগের কারণ হলো Aeromonas, Pseudomonas, Vibrio প্রভৃতি ব্যাকটেরিয়ার আক্রমণ। লেজ ও পাখনা পচা রোগের লক্ষণ: i. মাছের লেজ ও পাখনায় সাদা দাগ পড়ে। ii. লেজ ক্ষয় হয়ে যায় এবং পাখনা খসে পড়ে। iii. মাছের চলাফেরায় অস্বাভাবিকতা দেখা দেয়।"
        },
        {
          "label": "ঘ",
          "question": "\"উদ্দীপকে উল্লিখিত মাছটির চাষ অর্থনৈতিকভাবে লাভজনক\"- বিশ্লেষণ করো।",
          "explanation": "উদ্দীপকের মাছটি হলো নাইলোটিকা বা মনোসেক্স তেলাপিয়া। নাইলোটিকা মাছ ১৯৭৪ সালে থাইল্যান্ড থেকে প্রথম বাংলাদেশে আনা হয়। দ্রুত বর্ধনশীল ও ব্যাপক চাহিদাসম্পন্ন এ মাছটি অর্থনৈতিকভাবে অনেক গুরুত্ব বহন করে। - মৎস্য ও প্রাণিসম্পদ মন্ত্রণালয়ের তথ্য মতে, নাইলোটিকা মাছ স্থানীয় জাতের চেয়ে ৫০-৬০% বেশি উৎপাদনশীল। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক রোগ প্রতিরোধ ক্ষমতাসম্পন্ন। অগভীর জলাশয়সহ স্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। বাংলাদেশের মৎস্যচাষিদের মধ্যে ৬০% নাইলোটিকা চাষ ও বাজারজাতকরণের সাথে জড়িত। মৌসুমি পুকুরে নাইলোটিকা চাষ করে বিঘা প্রতি ৪০০-৫০০ কেজি মাছ উৎপাদন করা যায়। প্রতি কেজি পাইকারি দরে ৭০ টাকা হারে বিঘা প্রতি গড়ে প্রায় ৩২,০০০/- টাকা আয় করা সম্ভব, যেখানে এই মাছ চাষে ব্যয় হবে মাত্র ৮,০০০/- টাকা। অর্থাৎ, প্রতি বিঘায় নিট লাভের পরিমাণ প্রায় ২৪,০০০/- টাকা, যেখানে আয় ও ব্যয়ের অনুপাত প্রায় ৪:১। বাংলাদেশের যেসব এলাকায় নদী-নালা, হাওর, খাল-বিল আছে কিন্তু পুকুর নেই, সেসব এলাকায় খাঁচায় এ মাছ চাষ করা সম্ভব। একটি ২০ ফুট × ১০ ফুট × ৬ ফুট আকারের খাঁচায় বছরে একবার চাষে ৩৬০ কেজি মাছ উৎপাদন করা যায়। এ মাছ বছরে দুই বার চাষ করে দ্বিগুণ আয় করা সম্ভব। এ মাছ সুস্বাদু ও শতক প্রতি ফলন বেশি হওয়ায় রপ্তানি করে প্রচুর বৈদেশিক মুদ্রা অর্জন করা সম্ভব। সহজ চাষ পদ্ধতি, চাষ ব্যয় কম ও ফলন হার বেশি বলে এর মোট উৎপাদন চাষকৃত মৌসুমি মাছগুলোর মধ্যে শীর্ষে। সুতরাং, আলোচনার প্রেক্ষিতে বলা যায়, উদ্দীপকে উল্লিখিত নাইলোটিকা মাছটির চাষ অত্যন্ত লাভজনক।"
        }
      ]
    },
    {
      "number": "2",
      "uddipok": "",
      "tag": "RCPC 24",
      "sub_questions": [
        {
          "label": "ক",
          "question": "রাক্ষুসে মাছ কী?",
          "explanation": "যে সকল মাছ চাষের মাছকে খেয়ে ফেলে এবং চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায় সে সকল মাছই হলো রাক্ষুসে মাছ (শোল, গজার, টাকি ইত্যাদি)।"
        },
        {
          "label": "খ",
          "question": "মাছ চাষে জলজ আগাছা দমন করা প্রয়োজন কেন? ব্যাখ্যা করো।",
          "explanation": "মাছ চাষে পুকুর প্রস্তুতির অন্যতম একটি ধাপ হলো জলজ আগাছা দমন। জলজ আগাছা মাছের পুষ্টি উপাদান শুষে নেয়, পুকুরে সূর্যের আলো পড়তে বাধা দেয় এবং পানিতে দ্রবীভূত অক্সিজেনের পরিমাণ কমিয়ে দেয়। ফলে পুকুরে মাছের প্রাকৃতিক খাদ্য উৎপাদন ব্যাহত হয়। এছাড়া জলজ আগাছা মাছের চলাফেরায় বিঘ্ন ঘটায়। উদ বিড়াল, গুঁইসাপ ইত্যাদি প্রাণী আগাছার নিচে আশ্রয় গ্রহণ করে এবং চাষকৃত মাছ খেয়ে ফেলে। যার ফলে মাছের উৎপাদন কমে যায়। তাই মাছ চাষে পুকুরের জলজ আগাছা দমন করা প্রয়োজন।"
        },
        {
          "label": "গ",
          "question": "চিত্র: 'A' এ মাছ সংরক্ষণের কোন পদ্ধতির কথা বলা হয়েছে? ব্যাখ্যা করো।.",
          "explanation": "উদ্দীপকে চিত্র: 'A' তে প্রদর্শিত মাছ সংরক্ষণ পদ্ধতিটি হলো ক্যানিং বা টিনজাতকরণ। মাছ প্রক্রিয়াজাত করে বায়ুশূন্য পাত্রে সংরক্ষণ করাই হলো ক্যানিং।প্রথমে টাটকা মাছের মাথা, পাখনা, আঁইশ, নাড়িভুঁড়ি অপসারণ করেক্লোরিনযুক্ত পানি দিয়ে ধুয়ে নিতে হবে। এরপর মাছ টুকরো করে প্রথমে লবণ পানিতে এবং পরে পরিষ্কার পানিতে ধুয়ে নিতে হবে। তারপরলবণ দ্রবণে মাছের টুকরোগুলোকে সিদ্ধ করে পানি ঝরিয়ে ঠান্ডা করতেহবে। এরপর সিদ্ধ মাছগুলোকে পরিষ্কার-পরিচ্ছন্ন ও জীবাণুমুক্ত টিনেবা কৌটায় স্তরে স্তরে সাজাতে হবে। প্রতি স্তরে বিভিন্ন রকম মসলা,ভেল,সস, লবণ ইত্যাদি দিতে হবে। এমনভাবে টিনের কৌটা ভর্তিকরতে হবে যাতে কোথাও ফাঁকা না থাকে। এরপর মেশিনের সাহায্যে বায়ুশূন্য করে কৌটার মুখ বন্ধ করতে হবে। টিনের বাহিরের অংশেরময়লা সোডিয়াম ফসফেট মিশ্রিত গরম পানি দিয়ে ধুয়ে নিতে হবে।এরপর ১২০° সে. তাপমাত্রায় ৫০-৬০ মিনিট উত্তপ্ত করে টিনেরভিতরের মাছকে জীবাণুমুক্ত করতে হবে। তাপ দেওয়া শেষ হলে ঠান্ডা পানি দিয়ে কৌটা ঠান্ডা করে নিতে হবে। এরপর টিনের গায়ে লেবেলিংকরতে হবে। লেবেলিং কাগজে মাছের জাত, ওজন, উৎপাদনের তারিখ,মেয়াদ উত্তীর্ণের তারিখ, কোম্পানির নাম ইত্যাদির উল্লেখ থাকতে হবে উল্লিখিত প্রক্রিয়া অবলম্বনের মাধ্যমে মাছকে টিনজাত করা যাবে"
        },
        {
          "label": "ঘ",
          "question": "চিত্র: 'A' এবং 'B' এর মধ্যে কোন পদ্ধতিটি বাংলাদেশের জন্য উপযোগী? তোমার উত্তরের পক্ষে যুক্তি দাও।",
          "explanation": "চিত্রের 'A' পদ্ধতিটি হলো ক্যানিং বা টিনজাতকরণ এবং 'B' পদ্ধতিটি হলো শুঁটকিকরণ। বাংলাদেশের জন্য শুঁটকিকরণ পদ্ধতিটি বেশি উপযোগী। সব ধরনের মাছ সংরক্ষণের জন্য টিনজাতকরণ পদ্ধতিটি উপযোগী নয়। সাধারণত যেসব মাছ চর্বিযুক্ত এবং ওজন ৭-১৫% এর মধ্যে থাকে সেগুলো টিনজাতকরণের জন্য উত্তম। তবে অতিরিক্ত চর্বিযুক্ত মাছ টিনজাত করা যায় না। এ পর্যন্ত শুধু সামুদ্রিক মাছেরই, যেমন- টুনা, ম্যাকরেল, পিলটার্ড, সার্ডিন, স্যামন প্রভৃতি প্রজাতির মাছের টিনজাত করতে দেখা গেছে। কিন্তু শুটকিকরণ পদ্ধতিতে তৈলাক্ত মাছ ব্যতীত ছোট বড় সব ধরণের মাছ শুঁটকিকরণ করা যায়। টিনজাতকরণ মূলত ব্যায়বহুল প্রযুক্তি নির্ভর পদ্ধতি, যা বাংলাদেশের মতো উন্নয়নশীল দেশের জন্য তেমন উপযোগী নয়। তাছাড়া সুনির্দিষ্ট তাপ ও চাপ নিয়ন্ত্রণের জন্য দক্ষ জনগোষ্ঠীর প্রয়োজন হয়। অন্যদিকে বাংলাদেশে সূর্যালোকের সাহায্যে মাছ শুঁটকিকরণ খুবই জনপ্রিয় এবং লাভজনক পদ্ধতি। বাংলাদেশের দরিদ্র মৎস্য জীবীরা টিনজাতকরণের সাথে খুব একটা পরিচিত নয় এবং প্রক্রিয়াটির মাধ্যমে মাছ সংরক্ষণ কিছুটা জটিল হওয়ায় শুঁটকিকরণ পদ্ধতি তাদের জন্য বিশেষভাবে উপযোগী ভূমিকা রাখে। এ পদ্ধতিতে কোনো তাপ অপরিবাহী কক্ষের প্রয়োজন হয় না এবং পরিবহন খরচও কম লাগে। এই পদ্ধতিতে মাছ দীর্ঘ সময় সংরক্ষণ করা যায়। আমাদের দেশে শীতকালে দ্রুত বেশি মাছ ধরা পড়ে যে সব মাছ বাজারজাত করা সম্ভব হয় না। তাই এ সময়ে মাছ শুকানো হয়। এ সময় আর্দ্রতা ও বৃষ্টিপাত কম হয় এবং সূর্যালোকের স্থায়িত্বের জন্য শুঁটকিকরণ উপযুক্ত। সাধারণত সুরমা, শোল, রূপচাঁদা, টাকি, গজার, বোয়াল, ছুরি, লইট্টা, পোয়া ইত্যাদি বড় মাছ এবং পুঁটি, মলা, চান্দা, ঢেলা, ট্যাংরা ইত্যাদি ছোট মাছ শুঁটকিকরণ করা হয়। মৎসজীবীরা এ পদ্ধতিতে মাছ সংরক্ষণ করে দেশের চাহিদা মিটিয়ে বিদেশেও রপ্তানি করে প্রচুর বৈদেশিক মুদ্রা অর্জন করে। উপরের আলোচনা হতে বলা যায়, চিত্র 'B' অর্থাৎ শুঁটকিকরণ পদ্ধতিটি বাংলাদেশের জন্য সবচেয়ে উপযোগী একটি পদ্ধতি।"
        }
      ]
    },
    {
      "number": "3",
      "uddipok": "সালেহা খাতুনের বাড়িতে মুরগির জন্য পৃথক ঘর রয়েছে। তিনি পালনকৃত মুরগিগুলো সকালে ছেড়ে দেন এবং সন্ধ্যায় আবার ঘরে তোলেন। তিনি কয়েকটি মুরগির কানের লতি এবং মাথার ঝুঁটিতে গুটি দেখতে পেলেন।",
      "tag": "RCPC 24",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল গৃহপালিত পাখিকে ডিম ও মাংস উৎপাদনের মাধ্যমে খাবার ও পুষ্টি চাহিদা মেটানোসহ অর্থোপার্জনের উদ্দেশ্যে পরিকল্পিত উপায়ে লালন-পালন করা হয় তাকেই পোল্ট্রি বলে।"
        },
        {
          "label": "খ",
          "question": "মুরগি পালনে লিটার ব্যবহার করা হয় কেন? ব্যাখ্যা করো।",
          "explanation": "লিটার শব্দের মূল অর্থ প্রাকৃতিক জৈব বা অজৈব আস্তরণ। পশু পাখির বিছানাকে ইংরেজিতে লিটার বলে। মেঝেতে কাঠের গুঁড়া, তুষ, খড়, শুকনো ঘাস ইত্যাদি ব্যবহার করে স্বাস্থ্যসম্মতভাবে বিছানা তৈরি করা হয়। এগুলো মুরগির বিষ্ঠা শোষণ করে। লিটার সুলভ ও সহজলভ্য এবং সার হিসেবে ব্যবহার করা যায়। ব্রয়লার মুরগি উৎপাদনের জন্য এ লিটার পদ্ধতি অবলম্বন করা হয়।"
        },
        {
          "label": "গ",
          "question": "সালেহা বেগমের মুরগিগুলো যে রোগে আক্রান্ত তার কারণ ও লক্ষণসমূহ ব্যাখ্যা করো।",
          "explanation": "উদ্দীপকের মুরগিগুলো বসন্ত রোগে আক্রান্ত। কারণ: Fowl pox এর আক্রমণে মুরগিতে বসন্ত রোগ হয়। রোগের লক্ষণ: ১. মুরগির শরীরের পালকবিহীন স্থানে, ঠোঁটের পাশে, মাথার ফুলে, কানের লতি ও চোখের পাতায় ফোস্কা আকারে বসন্ত রোগের লক্ষণ প্রকাশ পায়। ২. ক্ষতস্থানে প্রথমে একটি বিন্দু বা ছোট ঘামাচির মতো হয়, যা পরে ফোস্কা পড়ে আঁচিল বা গুটিতে পরিণত হয়। ৩. মুখে সাদা পাতলা পর্দা দেখা দেয়, শ্বাসকষ্ট হয়। ৪. মুরগির ডিম উৎপাদন ক্ষমতা কমে যায়। ৫. চোখ ও নাক দিয়ে তরল লালা নিঃসৃত হয়।"
        },
        {
          "label": "ঘ",
          "question": "গ্রামাঞ্চলে মুরগি পালনে সালেহা বেগমের গৃহীত পদ্ধতির মূল্যায়ন করো",
          "explanation": "সালেহা বেগমের গৃহীত পদক্ষেপটি হলো অর্ধ-আবদ্ধ পদ্ধতি। এ পদ্ধতিতে মুরগি পালনকালে- ১. অল্প জমিতে বেশি সংখ্যক মুরগি পালন করা যায়। ২. শক্ত কোনো দেয়াল না দিয়ে অল্প খরচে জাল দিয়ে ঘেরাও করে মুরগি পালন করা যায়। ৩. ঘরটিকে এক জায়গা থেকে আরেক জায়গায় সরিয়ে নেয়া যায়। ৪. রানের (Open space) মধ্যে দৌড়াদৌড়ি করে বলে মুরগির স্বাস্থ্য ভালো থাকে। ৫. রানের মধ্যে খাদ্য ও পানি দেওয়া সুবিধাজনক। ৬. ঠিকমতো ডিম সংগ্রহ করা যায়। ৭. বাগান, বীজতলা বা শস্য ক্ষেতের ক্ষতি বা আশেপাশের বাড়িতে ঢুকে নোংরা করারও সুযোগ থাকে না। উপরিউক্ত আলোচনা থেকে বলা যায়, সালেহা বেগমের গৃহীত পদ্ধতি অত্যন্ত যুক্তিসঙ্গত।"
        }
      ]
    },
    {
      "number": "4",
      "uddipok": "",
      "tag": "RCPC 24",
      "sub_questions": [
        {
          "label": "ক",
          "question": "খামারের স্থায়ী খরচ কী?",
          "explanation": "খামারে বাচ্চা তোলার আগে জমি, মুরগির ঘর, আসবাবপত্র, ব্রুডার যন্ত্র, খাদ্যের পাত্র, পানির পাত্র, ড্রাম ও বালতি ইত্যাদি খাতসমূহের জন্য যে সমস্ত খরচ হয় তাই খামারের স্থায়ী খরচ-।"
        },
        {
          "label": "খ",
          "question": "ফোটানোর জন্য উর্বর ডিম বাছাই করতে হয় কেন?",
          "explanation": "সব ডিম থেকে বাচ্চা ফুটে না। তাই বাচ্চা উৎপাদনের জন্য যে মুরগির দলে মোরগ আছে সেখান থেকে ডিম বাছাই করতে হবে। ডিমের বাইরের আকার ও গুণাগুণ পরীক্ষা করে সুস্থ ডিম বাছাই করতে হবে। এতে সুস্থ, সবল বাচ্চা ফোটানো সম্ভব হয়। উর্বর ও সুস্থ ডিম নির্বাচন করলে প্রাকৃতিক বা কৃত্রিম যে পদ্ধতিতেই ডিম ফোটানো হয় না কেন তার থেকে বাচ্চা ফুটে এবং পরবর্তীতে সুস্থ মোরগ-মুরগি পাওয়া যায়। তাই ফোটানোর জন্য উর্বর ডিম নির্বাচন করতে হবে।"
        },
        {
          "label": "গ",
          "question": "চিত্র: 'B' পদ্ধতিতে ডিম ফোটানোর প্রয়োজনীয় শর্তাবলি ব্যাখ্যা করো",
          "explanation": "চিত্র 'B' পদ্ধতিটি হলো কৃত্রিম পদ্ধতি অর্থাৎ ইনকিউবেটরের মাধ্যমে ডিম থেকে বাচ্চা ফুটানো। ইনকিউবেটরে ডিম ফোটানোর প্রয়োজনীয় শর্তাবলি হলো- i. ইনকিউবেটর যন্ত্র ভূমির সঙ্গে সমতলে বসাতে হবে, তা না হলে গরম বাতাস নিয়ন্ত্রণ যন্ত্র ড্যাম্পার রড ঠিকমতো কাজ করে না। ii. ডিম ফুটানোর আগে ও পরে ইনকিউবেটর ফিউমিগেশনসহ বিভিন্ন রাসায়নিক পদার্থ দিয়ে জীবাণুমুক্ত করতে হবে। iii. ইনকিউবেটরে ডিম বসানোর আগে যন্ত্র চালু করে দেখতে হবে তাপমাত্রা, ক্যাপসুল, পারদ, পানি, মাইক্রো সুইচ ইত্যাদি ঠিক আছে কিনা। iv. ইনকিউবেটরের ভেতরের তাপমান যন্ত্রের তাপমাত্রা ৩৮০ সে. থেকে ৩৯০ সে. রাখতে হবে।"
        },
        {
          "label": "ঘ",
          "question": "চিত্র: 'A' এবং 'B' পদ্ধতি দুটির মধ্যে কোনটি গ্রামাঞ্চলের জন্য উপযোগী? পাঠ্যবইয়ের আলোকে তোমার মতামত দাও।",
          "explanation": "চিত্র 'A' হলো প্রাকৃতিক পদ্ধতিতে ডিম ফোটানো এবং চিত্র 'A' হলো কৃত্রিম পদ্ধতিতে ডিম ফোটানো। বাংলাদেশের গ্রামীণ সমাজে হাঁস-মুরগির উৎপাদন বৃদ্ধির জন্য প্রাকৃতিক পদ্ধতিই বেশি ব্যবহার হয়ে থাকে। মুরগির নিজের দেহের তাপ, নিষিক্ত ডিমের ওপর দিয়ে ডিম ফোটানোর পদ্ধতিকে প্রাকৃতিক পদ্ধতিতে ডিম ফোটানো বলা হয়। ডিম ফুটানোর প্রাকৃতিক পদ্ধতি খুবই সহজ। বাংলাদেমের গ্রামাঞ্চলের জন্য প্রাকৃতিক পদ্ধতিটি অধিক উপযোগী। এ পদ্ধতিতে কৃত্রিম তাপের/যন্ত্রের প্রয়োজন হয় না। গ্রামাঞ্চলে যেখানে বিদ্যুৎ নেই সেখানে এ পদ্ধতিটি বেশ কার্যকর। এ পদ্ধতিতে খরচ কম এবং বাচ্চা ফোটার হার খুবই ভালো এবং ফোটানো বাচ্চার যত্ন মুরগি নিজেই নিয়ে থাকে। যার ফলে আলাদা করে যত্নের প্রয়োজন হয় না। যা গ্রামীণ খামারিদের জন্য বেশি কার্যকর। অর্থাৎ অল্প সংখ্যক মুরগি পালনকারীদের জন্য এই পদ্ধতিটি সবচেয়ে বেশি কার্যকর বা উপযোগী। অপরদিকে চিত্র 'B' এর পদ্ধতিটি অর্থাৎ কৃত্রিম উপায়ে ডিম থেকে বাচ্চা' উৎপাদনের ক্ষেত্রে ইনকিউবেটর ও ব্রুডার ক্রয় করার দরকার হয় যা মূলত ব্যয়বহুল। এক্ষেত্রে দক্ষ ও অভিজ্ঞ শ্রমিকের প্রয়োজন হয়। বিদ্যুৎ অনিয়মিত হলে সমস্ত ডিমই নষ্ট হওয়ার সম্ভাবনা থাকে। তাই কৃত্রিম পদ্ধতিটি গ্রামাঞ্চলের গ্রামীণ পরিবেশের জন্য উপযোগী নয়। অতএব বাংলাদেশের গ্রামাঞ্চলের জন্য চিত্র 'A' অর্থাৎ প্রাকৃতিক পদ্ধতিতে ডিম ফোটানোর পদ্ধতিটি বেশি উপযোগী বলে আমি মনে করি।"
        }
      ]
    },
    {
      "number": "5",
      "uddipok": "এনামুল একটি জাতের ছাগল পালনের সিদ্ধান্ত নেয় যাদের বর্ণ সাধারণত কালো এবং এদের চামড়া উন্নতমানের। অপরদিকে জাফরের পালনকৃত জাতের ছাগল অধিক দুধ উৎপাদনকারী এবং কান লম্বা ও ঝুলানো। উভয়ই তাদের ছাগলের জন্য খুঁটির উপর ঘর তৈরি করে।",
      "tag": "RCPC 24",
      "sub_questions": [
        {
          "label": "ক",
          "question": "সাইলেজ কী",
          "explanation": "রসাল অবস্থায় ফুল আসার সময় সবুজ ও সতেজ ঘাসকে (ভুট্টা, নেপিয়ার, গিনি ইত্যাদি) কেটে টুকরো করে সেগুলো বায়ুরোধী অবস্থায় সংরক্ষণ করাই হলো সাইলেজ (Silage)।"
        },
        {
          "label": "খ",
          "question": "গবাদিপশুর খাদ্যে অ্যাডিটিক্স মেশানো হয় কেন?",
          "explanation": "সাধারণ ঘাসে সাধারণত পুষ্টির পরিমাণ কম থাকে। কিন্তু গবাদিপশুকে সুষম খাদ্য প্রদান করা উচিত। ভালো দুধ ও মাংস উৎপাদনের জন্য সাধারণ কাচা ঘাসের সাথে সাধারণত বিভিন্ন উপাদান আলাদা করে অর্থাৎ অ্যাডিটিভস হিসেবে মেশানো প্রয়োজন হয়। যেমন- খড়ের সাথে ইউরিয়া মেশানো, লতাগুল্মের মধ্যে লিগিউম জাতীয় ও আঁশ জাতীয় ফল খাওয়ানো সেই সাথে দানাদার খাদ্য প্রদান করা উচিত।"
        },
        {
          "label": "গ",
          "question": "এনামুল এবং জাফর কীভাবে ছাগলের বাসস্থান তৈরি করেছিল? বর্ণনা করো।",
          "explanation": "এনামুল ও জাফর ছাগলের জন্য খুঁটির উপর ঘর তৈরি করেন। খুঁটি অর্থাৎ মাচার ওপর ঘর তৈরির পদ্ধতি নিচে বর্ণনা করা হলো- ১. এ ধরনের ঘর মাটি থেকে ৯০-১২০ সে.মি. উচ্চতায় খুঁটির উপর স্থাপিত হয়। ২. ঘরে মেঝে বাঁশ বা কাঠ দিয়ে মাচার মতো তৈরি করা হয়। ৩. এ ধরনের ঘর স্বাস্থ্যসম্মত এবং পরিষ্কার করা সহজ। ৪. দু'ধরনের ঘরই একচালা, দো-চালা বা চৌচালা হতে পারে এবং ছাগলের সংখ্যার উপর ছোট ও বড় হতে পারে। ৫. মাচার উচ্চতা ১ মিটার এবং মাচা থেকে ছাদের উচ্চতা ১৮০-২৪০ সে.মি. হবে। ৬. মল-মূত্র নিষ্কাশনের সুবিধার্থে বাঁশের চটা বা কাঠের মাঝে ১ সে.মি. ফাঁক রাখতে হবে। ৭. মেঝে মাটির হলে সেখানে পর্যাপ্ত বালি দিতে হবে। ৮. বৃষ্টি যেন সরাসরি ঘরের ভেতর প্রবেশ না করতে পারে সেজন্য ছাগলের ঘরের চালা ১-১.৫ মিটার ঝুলিয়ে দেওয়া প্রয়োজন। ৯. শীতকালে রাতের বেলায় মাচার উপরের দেয়ালকে চট দিয়ে ঢেকে দিতে হবে। ১০. প্রতিদিন ভালোভাবে পরিষ্কার করে রৌদ্রে শুকিয়ে পুনরায় বিছাতে হবে।"
        },
        {
          "label": "ঘ",
          "question": "উদ্দীপকের ছাগল দুটির মধ্যে কোন জাতের ছাগল পালন লাভজনক? তোমার মতামত দাও।",
          "explanation": "চিত্র-ক এর প্রাণীটি হলো ব্ল‍্যাক বেঙ্গল ও চিত্র-খ এর প্রাণীটি হলো যমুনাপাড়ি ছাগল। এদের মধ্যে ব্ল‍্যাক বেঙ্গল ছাগল পালন অর্থনৈতিকভাবে বেশি লাভজনক। নিচে আমার মতামত ব্যক্ত করা হলো- ব্ল‍্যাক বেঙ্গল ছাগল অল্প বয়সে অর্থাৎ ১৩-১৪ মাস বয়সে প্রথম বাচ্চা দেয়। ৭-৮ মাস হলেই এরা প্রজননের জন্য উপযুক্ত হয়। একটি ছাগী বছরে দুইবার এবং প্রতিবারে দুই থেকে চারটি বাচ্চা প্রসব করে। অপরদিকে যমুনাপাড়ি বছরে একবার এবং একটির বেশি বাচ্চা দেয় না। ব্ল‍্যাক বেঙ্গল ছাগলের চামড়া কোমল এবং চামড়া ও মাংস উন্নতমানের হওয়ায় বিদেশে ব্যাপক চাহিদা রয়েছে। কিন্তু যমুনাপাড়ির মাংস এবং চামড়া উন্নতমানের হয় না। ব্ল‍্যাক বেঙ্গল ছাগল প্রতিকূল আবহাওয়ায় বেঁচে থাকে। তাছাড়া এরা বেশ কষ্ট সহিষ্ণু এবং চঞ্চল হয়। অন্যদিকে যমুনাপাড়ি ছাগল খামারে আবদ্ধ অবস্থায় পালনের জন্য উপযোগী। উপরের আলোচনা হতে বলা যায়, চিত্র-ক এর প্রাণীটি অর্থাৎ ব্ল‍্যাক বেঙ্গল ছাগল পালন অর্থনৈতিকভাবে বেশি লাভজনক।"
        }
      ]
    },
    {
      "number": "6",
      "uddipok": "",
      "tag": "RCPC 24",
      "sub_questions": [
        {
          "label": "ক",
          "question": "ল্যাকটোমিটার কী?",
          "explanation": "ল্যাকটোমিটার হলো দুধের ভেজাল নির্ণয়ের যন্ত্র।"
        },
        {
          "label": "খ",
          "question": "ঋতু ও আবহাওয়া গাভির দুধ উৎপাদনকে কীভাবে প্রভাবিত করে?",
          "explanation": "ঋতু ও আবহাওয়া গাভির দুধ উৎপাদনকে প্রভাবিত করে। প্রতিকূল আবহাওয়া গাভির দুধ উৎপাদনের জন্য ক্ষতিকর। শীত মৌসুমে দুধ উৎপাদনের এবং দুধে মাখনের পরিমাণ বৃদ্ধি পায়। গরমকাল, বর্ষাকাল ও আর্দ্র আবহাওয়ায় গাভির দুধের উৎপাদন ও গুণগতমান হ্রাস পায়। গরমের দিনে গাভিকে ঠান্ডা অবস্থায় রাখলে দুধ উৎপাদনের কোনো ক্ষতি হয় না।"
        },
        {
          "label": "গ",
          "question": "চিত্র: 'B' এর গাভিটি কোন জাতের? বৈশিষ্ট্য উল্লেখপূর্বক ব্যাখ্যা করো।",
          "explanation": "চিত্র-B এ প্রদর্শিত গাভিটি হলো রেড চিটাগাং যা একটি দেশি জাতের গরু। নিচে দেশি জাতের গরুর বৈশিষ্ট্যগুলো দেওয়া হলো- ১. এরা আকারে ছোট, মাথা ছোট ও বর্গাকৃতি এবং কপাল চওড়া হয়। ২. প্রাপ্ত বয়স্ক গরুর ওজন গড়ে ১২০-১৩০ কেজি এবং ফাঁড়ের ওজন ২৫০-২৬০ কেজি হয়। ৩. শিং খাড়া হয়ে বাঁকানো এবং চোখা হয়, কান ছোট ও খাড়া হয়। ৪. দৈনিক সর্বোচ্চ ৩ লিটার দুধ দেয় এবং গাভির দুধ দোহনকাল ৬- ৭ মাস। ৫. বকনা ৩-৪ বছর বয়সে প্রথম বাচ্চা দেয়। ৬. ষাঁড়ের কুঁজ উঁচু হয়। পা খাটো। ষাঁড়ের গলকম্বল বড় ও ঝুলানো"
        },
        {
          "label": "ঘ",
          "question": "উদ্দীপকের কোন জাতের গাভিটি পালন বেশি লাভজনক? তোমার মতামত দাও।",
          "explanation": "বাংলাদেশের প্রেক্ষাপটে চিত্র-B এর দেশি জাতের গাভির তুলনায় চিত্র-A এর বিদেশি জাতের গাভি পালন করা অধিক লাভজনক বলে আমি মনে করি। নিচে আমার মতামতের সপক্ষে যুক্তি তুলে ধরা হলো- গাভি পালন করা হয় মূলত মাংস ও দুধ উৎপাদনের উদ্দেশ্যে। তাই গাভি পালন করে লাভবান হতে হলে এমন গাভি পালন করা উচিৎ যেগুলো অল্পসময়ে অধিক মাংস উৎপাদন এবং বেশি পরিমাণে দুধ প্রদান করতে সক্ষম। দেশি জাতের গরুর ওজন সর্বোচ্চ ৩৫০-৪০০ কেজি হতে পারে, যেমন- রেড' চিটাগং। এদের দৈনিক দুধ উৎপাদন ক্ষমতা ২-৫ লিটার। এ জাতের গরু ৩.৫-৪.০ বছর বয়সে প্রথম বাচ্চা প্রদান করে। সেক্ষেত্রে এ 'জাতীয় গরু পালন করে বাছুর উৎপাদন ও দুধ প্রাপ্তির জন্যে অনেকটা সময়ের প্রয়োজন হয়। এতে খাদ্য, আবাসস্থল, চিকিৎসাসহ বিভিন্ন আনুষঙ্গিক খরচ বেশি হয়। বিদেশি জাতের গরুর ওজন সর্বোচ্চ ৮০০- ১০০০ কেজি পর্যন্ত হতে পারে, যেমন- হলস্টেইন ফ্রিজিয়ান। এ গরু দৈনিক ৩০ লিটারের অধিক দুধ প্রদানে সক্ষম। এ জাতীয় গাভির দুধে চর্বির পরিমাণ অনেক কম, মাত্র ৩.৫-৪%। এ জাতের গাভি ১৮ মাসেই প্রজননক্ষম হয় এবং ৩০ মাসেই প্রথম বাচ্চা প্রসব করে। তাই অধিক মাংসের পাশাপাশি দ্রুত বাছুর ও দুধ উৎপাদন করে। সামগ্রিকভাবে বলা যায়, দেশি জাতের গাভির চেয়ে বিদেশি জাতের গাভি থেকে মাংস, দুধ, চামড়া ইত্যাদি অধিক পরিমাণে পেয়ে থাকি যা অর্থনৈতিকভাবে অধিক লাভজনক।"
        }
      ]
    },
    {
      "number": "7",
      "uddipok": "বাংলাদেশের দক্ষিণাঞ্চলে এক ধরনের প্রাকৃতিক বন রয়েছে যেটি সমুদ্রের জোয়ারের পানি দ্বারা প্লাবিত হয়। আবার সড়কের ধারে, প্রতিষ্ঠানে চত্বরে, বসত বাড়ির পাশে ও কৃষি ক্ষেতেও একধরনের বন দেখা যায়।",
      "tag": "RCPC 24",
      "sub_questions": [
        {
          "label": "ক",
          "question": "বৃক্ষ মেলা কী?",
          "explanation": "যে মেলায় বনজ সম্পদ সম্পর্কিত বিভিন্ন প্রদর্শনীর মাধ্যমে বৃক্ষের চারা উৎপাদন, বৃক্ষ রোপণ, সংরক্ষণ ও সুষ্ঠু ব্যবহারের আগ্রহ সৃষ্টির প্রয়াস চালানো হয় তাই বৃক্ষ মেলা"
        },
        {
          "label": "খ",
          "question": "সামাজিক বনায়নে টিএফএফ প্রয়োজন কেন?",
          "explanation": "সামাজিক বনায়নে টিএফএফ বা বৃক্ষরোপণ তহবিলের প্রয়োজনীয়তা অপরিসীম। বৃক্ষরোপণের ক্ষেত্রে যাবতীয় সব খরচের জন্য বৃক্ষরোপণ তহবিলে টাকা জমা করা হয়। ২০২১-২২ অর্থবছর পর্যন্ত পুনঃবনায়নের কাজে TFF বা বৃক্ষরোপণ তহবিলে মোট ১৩৬ কোটি ৯১ লক্ষ ২২ হাজার ৯৩৩ টাকা জমা করা হয়েছে। উক্ত টাকা দিয়ে বনায়ন কজ সুষ্ঠুভাবে সম্পাদন করা সম্ভব হবে। তাই সামাজিক বনায়নের ক্ষেত্রে সকল আর্থিক সহায়তার জন্য টিএফএফ প্রয়োজন।"
        },
        {
          "label": "গ",
          "question": "প্রথম প্রকার বনের বৈশিষ্ট্য ব্যাখ্যা করো।",
          "explanation": "খোকনের দেখা প্রথমোক্ত বনটি হলো ম্যানগ্রোভ বন বা উপকূলীয় বন। এ বনের বৈশিষ্ট্যগুলো নিচে ব্যাখ্যা করা হলো- i. ম্যানগ্রোভ বনের নিম্নভূমি জোয়ার-ভাটা দ্বারা দৈনিক দুইবার প্লাবিত হয়। ii. এ বনাঞ্চলে বৃক্ষসমূহের জরায়ুজ অঙ্কুরোদগম হয় এবং শ্বাসমূল থাকে। iii. এ বনাঞ্চল নদ-নদী, খাল-বিল দ্বারা পরস্পর বিচ্ছিন্ন থাকে। iv. ম্যানগ্রোভ বনের মাটি সর্বদা লোনা পানিতে ভেজা থাকে বলে বৃক্ষসমূহ চিরহরিৎ। V. এ বনের প্রধান বৃক্ষ হলো সুন্দরি, যার জন্য এ বনের নাম হয়েছে সুন্দরবন। vi. ম্যানগ্রোভ বনের প্রধান প্রধান কাষ্ঠল বৃক্ষ হলো- সুন্দরি, গেওয়া, গরান, বাইন, কেওড়া, পশুর, ওড়া ইত্যাদি। vii. এ বনের অকাষ্ঠল বৃক্ষের মধ্যে গোলপাতা, হোগলা, হেতাল, কেয়া, হারগোজা, বেত, শন ইত্যাদি প্রধান। -viii. ম্যানগ্রোভ বনের প্রাণীর মধ্যে রয়েছে বানর, কুমির অজগর ও বিভিন্ন প্রজাতির সাপ। , হাঙ্গর, ix. এ বনের প্রধান আকর্ষণ রয়েল বেঙ্গল টাইগার ও চিত্রা হরিণ এবং গোলপাতা।"
        },
        {
          "label": "ঘ",
          "question": "দ্বিতীয় প্রকার বনের প্রয়োজনীয়তা মূল্যায়ন করো।",
          "explanation": "উদ্দীপকের দ্বিতীয় প্রকার বন হলো সামাজিক বনায়ন। এই বন সড়কের ধারে, প্রতিষ্ঠান চত্বরে, বসত পাড়ির পাশে, কৃষি ক্ষেতে তৈরি করা হয়। দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষায় ও জীববৈচিত্র্য সংরক্ষণে সামাজিক বনায়নের গুরুত্ব অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। সামাজিক বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থান হয়েছে। দেশে বনজ সম্পদের পরিমাণ বেড়েছে। কৃষি কাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। তাছাড়া ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়াও মরুময়তা রোধ করে, বাতাসে কার্বন ডাইঅক্সাইডের পরিমাণ কমায় ও অক্সিজেনের পরিমাণ বৃদ্ধি করে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্য গতিময় রাখে। ফলে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উল্লিখিত আলোচনা থেকে বলা যায়, সামাজিক বনায়ন কার্যক্রম জীববৈচিত্র্য রক্ষায় ও দেশের অর্থনৈতিক উন্নয়নে গুরুত্বপূর্ণ অবদান রাখায় এর প্রয়োজনীয়তা অপরিসীম"
        }
      ]
    },
    {
      "number": "8",
      "uddipok": "",
      "tag": "RCPC 24",
      "sub_questions": [
        {
          "label": "ক",
          "question": "মালচিং কী?",
          "explanation": "চারার গোড়ায় কচুরিপানা, লতাপাতা বা ঘাস দিয়ে ঢেকে দেওয়াই হলো মালচিং।"
        },
        {
          "label": "খ",
          "question": "বৃক্ষের ড্রেসিং গুরুত্বপূর্ণ কেন? ব্যাখ্যা করো।",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রমণ প্রতিরোধক লাগিয়ে দেয়াকে বৃক্ষের ড্রেসিং বলে। ড্রেসিং এর মাধ্যমে শাখা-প্রশাখার পচন এমনকি গাছ মারা যাওয়া থেকে রক্ষা করে। এতে ক্ষতস্থানের জীবাণু মারা যায় এবং নতুন কোন জীবাণু সংক্রমণ ঘটাতে পারে না। ফলে গাছের দ্রুত আরোগ্য লাভ হয়। বৃক্ষের ফল ও কাঠ উৎপাদন বৃদ্ধি পায়। কাঠের গুণগতমান ভালো হয়। সংক্রমণ হওয়ার আগেই ড্রেসিং করলে ক্ষত হয় না। এ সকল কারণে ড্রেসিং করা হয়।"
        },
        {
          "label": "গ",
          "question": "বড় আকারের বৃক্ষের চারা রোপণের জন্য চিত্র : 'A' কার্যক্রমটি বর্ণনা করো",
          "explanation": "উদ্দীপকে ছাত্রছাত্রীদের প্রাথমিক ধাপে মাটি সরানোর কাজটি ছিল গর্ত তৈরি। চারার আকার, প্রজাতি ও বয়স অনুসারে গর্তের আকার ভিন্ন হয়। তাই বৃক্ষের প্রজাতির বয়স ও আকার অনুসারে যে কোনো একটি আকারের গর্ত তৈরি করতে হবে। বড় আকারের গাছের গর্তের দৈর্ঘ্য ৯০ সে.মি., প্রস্থ ৯০ সে.মি. ও গভীরতা ৯০ সে.মি., মাঝারি আকারের গাছের জন্য দৈর্ঘ্য ৭০.সে.মি., প্রস্থ ৭০ সে.মি. ও গভীরতা ৭০ সে.মি. এবং ছোট আকারের গাছের জন্য দৈর্ঘ্য ৫০ সে.মি., প্রস্থ ৫০ সে.মি. ও গভীরতা ৫০ সে.মি. হবে। গর্তের উপরের ২০-২৫ সে.মি. গভীরতার উর্বর মাটি হাতের ডানদিকে একপাশে রাখতে হবে। পরে এই মাটি চারার শিকড়ে অর্থাৎ গর্তের তলায় দিতে হবে। গর্তের নিচের অনুর্বর মাটি হাতের বাম দিকে অন্য পাশে রাখতে হবে। গর্তের ভিতরের পাশসমূহ সমান করতে হবে। গর্তের তলদেশে ৫-৬. সে.মি. মাটি কুপিয়ে গুঁড়ো করে রাখতে হবে। এরপর সার মিশিয়ে গর্ত ১২ দিন রেখে দিতে হবে। উল্লিখিত উপায়ে চারা রোপণ গর্ত তৈরি করতে হবে।"
        },
        {
          "label": "ঘ",
          "question": "গাছের সার্বিক উৎপাদন বৃদ্ধিতে চিত্র 'B' এর কার্যক্রমটির. প্রয়োজনীয়তা মূল্যায়ন করো।",
          "explanation": "সাইফুল প্রুনিং পদ্ধতি অনুসরণ করেন নি বলেই তিনি মেহগনি বাগানে সফলতা পান নি। রহিম তার মেহগনি গাছগুলোতে নিয়মিত প্রুনিং করে। প্রুনিং এর ফলে- i. বৃক্ষের সঠিক আকার ও আকৃতি বজায় থাকে। ii. রোগাক্রান্ত শাখা-প্রশাখা ছেঁটে দেয়া হয় বলে গাছ কম রোগাক্রান্ত হয়। iii. গাছের সার্বিক উৎপাদন তথা কাঠের মান, ফুল ও ফলের উৎপাদন বৃদ্ধি পায় এবং গুণগতমানও উন্নত হয়। iv. ছাঁটাইয়ের ফলে গাছের মূল ও কাণ্ডের পার্শ্ব বা বেড় বাড়ে। V. ঝড়-তুফানসহ বিভিন্ন প্রাকৃতিক দুর্যোগে গাছ কম ক্ষতিগ্রস্ত হয়। vi. গাছের কেনোপির ভেতরে আলো-বাতাসের চলাচল বৃদ্ধি পায়। vii. ছাঁটাইয়ের পর গাছের পল্লব বর্ধন বেশি হয়। viii. স্বর্ণলতা, বন্য অর্কিড ইত্যাদি বিভিন্ন পরগাছা থেকে গাছ মুক্তি পায়। ix. গাছের বিভিন্ন পরিচর্যা যেমন: ওষুধ ছিটানো, ফল সংগ্রহ ইত্যাদিতে সুবিধা হয়। রহিম তার মেহগনি বাগান প্রুনিং করায় উল্লিখিত সুবিধাগুলো পান। অর্থাৎ তার কার্যক্রমটি ভালো ও গুণগত ফলন পেতে গুরুত্বপূর্ণ ভূমিকা রাখে।"
        }
      ]
    }
  ]
}