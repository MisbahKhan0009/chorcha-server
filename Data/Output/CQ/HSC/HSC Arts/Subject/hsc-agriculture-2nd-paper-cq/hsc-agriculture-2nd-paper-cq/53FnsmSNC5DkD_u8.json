{
  "title": "মাইলস্টোন কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "স্নিগ্ধ শীতের ছুটিতে মামাবাড়ি বেড়াতে যেয়ে দেখল মামা পুকুরে মাছ চাষ করছেন। স্নিগ্ধ জিজ্ঞেস করলে মামা বললেন, উজ্জ্বল রূপালি রঙের এ মাছ দশের গরিব প্রান্তিক চাষিরা স্বল্প সময়ে স্বল্প খরচে সারাবছর পানি থাকে অথবা মৌসুমী পুকুরে চাষ করতে পারেন। এছাড়া পরিবারের প্রয়োজনীয় মাছের চাহিদা মিটিয়ে বাড়তি আয়ের একটি নির্ভরযোগ্য উৎসের সন্ধান পেতে পারেন। হঠাৎ করে খেয়াল করলেন কিছু মাছের ফুলকা দিয়ে রক্তক্ষরণ হচ্ছে এবং মাছগুলো বিক্ষিপ্তভাবে চলাফেরা করছে। মামা বললেন, “মৎস্য কর্মকর্তার সাথে কথা বললে তিনি সমাধানের ব্যবস্থা করে দিবেন।\"",
      "tag": "MC 24",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব যা মাছ খাদ্য হিসেবে গ্রহণ করে।"
        },
        {
          "label": "খ",
          "question": "রোগাক্রান্ত মাছ কীভাবে চেনা যায়? ব্যাখা করো।",
          "explanation": "আচরণগত ও শারীরবৃত্তীয় অস্বাভাবিকতা দ্বারা রোগাক্রান্ত মাছ চেনা যায়। রোগাক্রান্ত মাছের লক্ষণগুলো হলো- ১. খাদ্য গ্রহণ বন্ধ করে দেয় অথবা স্বাভাবিকভাবে খাদ্য গ্রহণ করে না। ২. শরীরের স্বাভাবিক ঔজ্জ্বল্য থাকে না। ৩. ফুলকার স্বাভাবিক লাল রং নষ্ট হয়ে যায়। ৪. দ্রুতগতিতে কিংবা অস্থিরভাবে সাঁতার কাটে। ৫. মাছ শারীরিক ভারসাম্য হারিয়ে ফেলে এবং পানির উপর মুখ হা করে থাকে।"
        },
        {
          "label": "গ",
          "question": "উদ্দীপকের আলোকে পুকুরে 'চাষকৃত মাছটির বৈশিষ্ট্য বর্ণনা করো।",
          "explanation": "আবুল কালামের চাষকৃত মাছটি হলো রাজপুঁটি। রাজপুঁটি মাছ দ্রুত বর্ধনশীল। আকারে চ্যাপ্টা, গায়ের রং উজ্জ্বল রূপালি বর্ণের এবং বুক ও পাখার রং হালকা হলুদ। দেখতে অনেকটা দেশি সরপুঁটির মতো। তবে দেশি সরপুঁটির চেয়ে ৪০-৫০% বেশি উৎপাদনশীল। রাজপুঁটি মাছ ৩-৬ মাসে ১০০-১৫০ গ্রাম ওজনের ও ২০ সে.মি. পর্যন্ত লম্বা হয়। এরা বদ্ধ জলাশয়ে ডিম ছাড়ে না; প্রবাহমান পানিতে, যেমন- নদী, খাল ইত্যাদিতে ডিম ছাড়ে। কৃত্রিম পদ্ধতিতে যেকোনো অগভীর মৌসুমি/বাৎসরিক পুকুর, ডোবা বা পতিত জলাশয়ে চাষ করা যায়। ধানক্ষেতেও এর চাষ করা যায়। অপেক্ষাকৃত বিরূপ পরিবেশ, যেমন- কম অক্সিজেনযুক্ত ও বেশি তাপমাত্রার পানি, বিশেষ করে ঘোলা পানিতেও চাষ করা যায়। চাষ ব্যবস্থাপনা সহজ ও খরচ কম। কার্প জাতীয় মাছের সাথে মিশ্রচাষ করা যায়। এ মাছ ৩-৬ মাসের মধ্যে বিক্রয়যোগ্য হয়। খেতে সুস্বাদু বলে বাজারমূল্য বেশি।"
        },
        {
          "label": "ঘ",
          "question": "উদ্দীপকের আলোকে মামার শেষোক্ত বক্তব্যটি বিশ্লেষণ করো।",
          "explanation": "উদ্দীপকে স্নিগ্ধ মামার পুকুরে রাজপুঁটি মাছের ফুলকা পচা রোগ দেখা দেয়। মামা বলেন- মৎস্য কর্মকর্তার সাথে কথা বললে তিনি সমাধানের ব্যবস্থা করে দিবেন। নিচে মাছের ফুলকা পচা রোগের সমাধানের ব্যবস্থা দেওয়া হলো- i. পুকুরের তলার কাদা সরিয়ে প্রতি শতকে ১ কেজি হারে চুন প্রয়োগ করেন। ii. পানিতে, ২.৫% লবণ মিশিয়ে রোগাক্রান্ত মাছগুলোকে গোসল করিয়ে পুনরায় পুকুরে ছাড়েন। iii. পুকুরের দূষিত পানি পরিবর্তন করে পরিশোধিত পানি দেন। iv. সাময়িকভাবে জৈবসার প্রয়োগ বন্ধ রাখেন।। v.. পুকুরের তলা ও পাড়ের ময়লা আবর্জনা এবং আগাছা পরিষ্কার করে দেন। vi. মাছকে পরিমিত পরিমাণে সুষম খাদ্য সরবরাহ করেন।"
        }
      ]
    },
    {
      "number": "2",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "মাছ প্রক্রিয়াজাতকরণ কী?",
          "explanation": "মাছ আহরণের পর সকল গুণাগুণ অক্ষুণ্ণ রেখে ভোক্তাদের চাহিদা অনুযায়ী দীর্ঘমেয়াদি ও স্বল্পমেয়াদিভাবে সংরক্ষণ করে বাজারজাতকরণই মাছ প্রক্রিয়াজাতকরণ।"
        },
        {
          "label": "খ",
          "question": "রাজপুঁটি মাছ চাষ লাভজনক কেন? ব্যাখ্যা করো।",
          "explanation": "ফলনের দিক দিয়ে রাজপুঁটি মাছটি অন্য যেকোনো দেশীয় পুঁটি মাছের চেয়ে প্রায় ৪০-৫০% বেশি উৎপাদনশীল। পারিবারিক শ্রম দ্বারা অল্প খরচে ও স্বল্প ব্যবস্থাপনায় মৌসুমি বা বাৎসরিক পুকুরে এ মাছের চাষ করা যায়। ধানক্ষেতেও এর চাষ করা যায়। কার্প জাতীয় মাছের সাথে মিশ্রচাষ করা যায়। এ মাছ ৩-৬ মাসের মধ্যে বিক্রয়যোগ্য হয়। খেতে সুস্বাদু বলে বাজারমূল্যও বেশি। এসকল কারণে রাজপুঁটি মাছ চাষ লাভজনক।। -"
        },
        {
          "label": "গ",
          "question": "চিত্র-১ এবং চিত্র-২ এর সাদৃশ্য এরং বৈসাদৃশ্য বর্ণনা করো।",
          "explanation": "চিত্র-১ ও চিত্র-২ দ্বারা যথাক্রমে গলদা ও বাগদা চিংড়িকে বোঝানো হয়েছে। গলদা ও বাগদা চিংড়ির মধ্যে সাদৃশ্য- এদের উভয়েরই পাঁচ জোড়া শিরোপাঙ্গ এবং পাঁচ জোড়া চলন পদ রয়েছে। উভয়ই অন্যান্য চিংড়ির তুলনায় বড় আকৃতির হয়ে থাকে। বৈশিষ্ট্য গলদা চিংড়ি বাগদা চিংড়ি মাথা ও ক্যারাপেস বড় এবং দেহের ওজনের প্রায় অর্ধেক। ছোট এবং দেহের ওজনের প্রায় এক-তৃতীয়াংশ। রোস্ট্রাম লম্বা ও বাঁকানো। খাটো ও সোজা। রোস্ট্রামে কাঁটার সংখ্যা উপরিভাগে ১১-১৪টি এবং নিচের দিকে ৮- ১৪টি। উপরিভাগে ৭-৮টি এবং নিচের দিকে ২-৩টি। অ্যানটেনিউল তিনটি ফ্লাজেলাযুক্ত দুটি ফ্লাজেলাযুক্ত। শিরোবক্ষ অন্যান্য অঙ্গ যেমন- উদর অংশ অপেক্ষা বড় ও উন্নত। অংশটি অপর অংশের তুলনায় স্বাভাবিক। পুরা দ্বিতীয় উদর খন্ডকের প্লুরা প্রথম ও তৃতীয় খন্ডকের প্লুরাকে আবৃত রাখে। দ্বিতীয় উদর খন্ডকের প্লুরা কেবল প্রথম খন্ডকের প্লুরাকে আবৃত করে রাখে। বক্ষোপাঙ্গ প্রথম দুটি উপাঙ্গ চিলেটে বা সাঁড়াশির ন্যায় অংশে রূপান্তরিত হয়। প্রথম তিন উপাঙ্গ চিলেটে বা সাঁড়াশির ন্যায় অংশে রূপান্তরিত হয়। আবাসস্থল প্রধানত স্বাদু পানি। লোনা পানি বর্ণ হালকা সবুজ থেকে বাদামি। হালকা বাদামি"
        },
        {
          "label": "ঘ",
          "question": "বাংলাদেশের প্রেক্ষাপটে চিত্র-১ এর ভবিষ্যৎ সম্ভাবনা বিশ্লেষণ করো।",
          "explanation": "উদ্দীপকে উল্লিখিত চিত্র-ক দ্বারা গলদা চিংড়িকে নির্দেশ করা হয়েছে। বাংলাদেশের প্রেক্ষাপটে ভবিষ্যতে গলদা চিংড়ি চাষের ভালো সম্ভাবনা রয়েছে। - দ্রুত বর্ধনশীল, তুলনামূলক বেশি সুস্বাদু, উচ্চ বাজার মূল্য ও বিদেশে চাহিদা থাকায় গলদা চিংড়ির চাষ এদেশে উত্তরোত্তর বৃদ্ধি পাচ্ছে। অনুকূল জলবায়ু, মাটি ও পানির কারণে বাংলাদেশ পৃথিবীর অন্যতম গলদা চিংড়ি উৎপাদনকারী দেশ হিসেবে পরিচিতি লাভ করছে। গলদা চিংড়ি মিঠা বা স্বাদু পানিতে চাষ করা হয়। পুকুর, দিঘি, খাল, বিল, বাঁওড় ইত্যাদি জলাশয়ে এককভাবে কিংবা রুই জাতীয় মাছের সাথে গলদা চিংড়ি চাষ করা যায়। বর্তমানে ধানক্ষেতেও গলদা চিংড়ি চাষ করা হয়। জোয়ার-ভাটা অঞ্চলের নিচু এলাকায় নদীর স্বাদু বা মৃদু লবণাক্ত পানিতে ঘের নির্মাণ করেও এ চিংড়ি চাষ করা হচ্ছে। আমাদের দেশে প্রায় ৩৯টি গলদা চিংড়ির হ্যাচারি রয়েছে। সনাতন পদ্ধতিতে গলদা চিংড়ি চাষে পুঁজি কম লাগে এবং তেমন কোনো পরিচর্যার দরকার হয় না। আবার ধানক্ষেতে গলদা চিংড়ি চাষের মাধ্যমে অধিক আয় করা সম্ভব। এছাড়াও খামার পর্যায়ে গলদা চাষে পরিবেশের তেমন ক্ষয়ক্ষতির আশঙ্কা থাকে না বলে এটি অর্থনৈতিকভাবে খুবই তাৎপর্যপূর্ণ। উপরিউক্ত আলোচনার প্রেক্ষিতে বলা যায়, বাংলাদেশে গলদা চিংড়ির -ভবিষ্যৎ সম্ভাবনা অত্যন্ত উজ্জ্বল।"
        }
      ]
    },
    {
      "number": "3",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "স্কোয়াব কী?",
          "explanation": "কবুতরের বাচ্চার বয়স ২৮ দিন হলে পাখা গজায় এবং কিছু কিছু উড়তে পারে, এরূপ বাচ্চাই হলো স্কোয়াব।"
        },
        {
          "label": "খ",
          "question": "রাজহাঁস পালনের অর্থনৈতিক গুরুত্ব ব্যাখ্যা করো।",
          "explanation": "পোল্ট্রির মধ্যে রাজহাঁসই মানুষ প্রথম পালন করে। অন্যান্য পোল্ট্রির ই তুলনায় রাঁজহাসের বৃদ্ধি বেশি হয়। রাজহাঁস হতে অধিক মাংস পাওয়া যায়। ১০ সপ্তাহে ৫ কেজির বেশি ওজন হয়। এরা বছরে ২০-৩০টি ডিম দেয়। প্রাপ্ত বয়স্ক হাঁসের ওজন ১০-১৫ কেজি হয়। এরা সব • ধরনের আবহাওয়াতেও খাপ খাওয়াতে পারে। ঘাস খায় বলে সম্পূরক খাদ্য কম লাগে। A রাজহাঁস ফসলের জমির আগাছা খেয়ে পা দিয়ে মাটি নিড়ানির কাজ - করে। বিছানা ও পোশাক তৈরিতে এর নরম পালক ব্যবহার করা হয়। উৎপাদন খরচ কম বলে বাণিজ্যিক ভিত্তিতে সহজেই রাজহাস পালন করে লাভবান হওয়া যায়।"
        },
        {
          "label": "গ",
          "question": "চিত্রে প্রদর্শিত 'A' পদ্ধতি বর্ণনা করো।",
          "explanation": "চিত্র-ক হলো গলদা চিংড়ি। ধানের সাথে চিত্র-ক অর্থাৎ গলদা চিংড়ি চাষের কৌশল নিচে দেওয়া হলো- ধানক্ষেতে চিংড়ি চাষের ক্ষেত্রে যে জমিতে বছরে ৩-৪ মাস সময় এবং ১০-২০ সেমি গভীরতায় পানি আটকে রাখা যাবে এমন জমি নির্বাচন করতে হবে। জমির আইল শক্ত, মজবুত এবং উঁচু করে তৈরি করতে হবে। পানির গভীরতা সমান রাখার জন্য জমির সকল স্থানে চাষ দিয়ে সমতল রাখতে হবে। জমিতে ভালোভাবে চাষ দেয়ার পর প্রচলিত নিয়মে রাসায়নিক সার ও গোবর সার মিশিয়ে জমি তৈরি করতে হবে। জমির ঢাল অনুযায়ী ক্ষেতের ভিতরে আড়াআড়িভাবে কয়েকটি নালা খনন রতে হবে। প্রতিটি নালা ৫০-৬০ সেমি গভীর এবং ৬০-১০০সেমি প্রশস্ত হতে হবে। নালার মাথায় কিংবা সংযোগস্থানে নালার চেয়ে গভীর ও প্রশস্ত করে গর্ত খনন করতে হবে যার গভীরতা হবে ১ মিটার। এরপর ধানের চারা সারিবদ্ধভাবে রোপণ করতে হবে। ধানের চারা রোপণের ক্ষেত্রে সারি থেকে সারির দূরত্ব ২০-২৫ সেমি এবং চারা থেকে চারার দূরত্ব ১৫-২০ সেমি রাখতে হবে। এক্ষেত্রে ধানের চারা রোপণের ২০-২৫ দিন পর চিংড়ির পোনা ছাড়তে হয়। জৈষ্ঠ্য মাসে ধান রোপণের ১০-১৫ দিন পর সাধারণ নিয়মে গলদা চিংড়ির পোনা প্রতি হেক্টরে ৫ সেমি আকারে ১০-১৫ হাজার হারে মজুদ করা হয়। উপরে উল্লিখিত পদ্ধতিতে ধানের সাথে গলদা চিংড়ির চাষ করা হয়।"
        },
        {
          "label": "ঘ",
          "question": "বাণিজ্যিকভাবে মুরগি পালনের ক্ষেত্রে চিত্রে উল্লিখিত 'B' এর পদ্ধতিগুলোর মধ্যে কোনটি উপযোগী? বিশ্লেষণ করো।",
          "explanation": "উদ্দীপকে ছকের B. দ্বারা মুরগি পালনের আবদ্ধ পদ্ধতিকে বোঝানো হয়েছে। এই পালন পদ্ধতি আবার দুই প্রকার- খাঁচা ও * লিটার পালন পদ্ধতি। এই দুইটি পদ্ধতির মধ্যে খাঁচায় পালন পদ্ধতি • অধিক উপযোগী। নিচে তা বিশ্লেষণ করা হলো- বর্তমানে সীমাবদ্ধ জায়গায় শহর ও নগরে খাঁচা ঘরে মুরগি পালন বেশ জনপ্রিয় হয়ে উঠেছে। খাঁচায় মুরগি পালন করলে খরচ কম হয় এবং এ পদ্ধতিতে মুরগি পালন করা বিজ্ঞানসম্মত। খাঁচায় মুরগি পালনের জন্য সরু লোহার রড় অথবা মোটা তারের সাহায্যে নির্ধারিত মাপ অনুযায়ী খাঁচা তৈরি করা হয়। অপরদিকে মেঝেতে মুরগি পালনের উদ্দেশ্যে ঘরের মেঝেতে পুরু করে বিচালি, কাঠের গুঁড়া, ধানের তুষ, গমের তুষ ইত্যাদি বিছিয়ে লিটার তৈরি করে তার উপর মুরগি পালন করা হয়। খাঁচা পদ্ধতিতে অল্প স্থানে অধিক মুরগি পালন করা যায় এবং পরিচর্যা- করাও সহজ। এ পদ্ধতিতে 'লিটার প্রয়োজন হয় না। ফলে খরচ কম হয়। অপরদিকে মেঝে পদ্ধতিতে লিটার ব্যবহার হয় এবং তা নিয়মিত পরিষ্কার করে নতুন লিটার বিছাতে হয়। নতুবা লিটার আর্দ্র হয়ে অ্যামোনিয়া গ্যাস তৈরি হতে পারে যা মুরগির স্বাস্থ্যের জন্য ক্ষতিকর। ফলে এ পদ্ধতিতে খরচ তুলনামূলক বেশি। আবার খাঁচায় পালনের ফলে মুরগির ভিটামিন 'বি' ঘাটতি বেশি হয়। খাঁচায় তারের সাথে অনবরত ঘর্ষণের ফলে মুরগির 'বাম্বল ফুট' রোগ হয়ে থাকে। মেঝে পদ্ধতিতে মুরগি স্বাচ্ছন্দ্যে চলাফেরা করতে পারে ফলে এ ধরনের সমস্যা হয় না। খাঁচা পদ্ধতিতে লিটার বা মেঝে পদ্ধতির তুলনায় প্রায় পাঁচগুণ বেশি মুরগি পালন করা যায়। সুতরাং উপরের বিশ্লেষণে বোঝা যায় যে, বাণিজ্যিকভাবে মুরগি পালনের ক্ষেত্রে খাঁচায় মুরগি পালন পদ্ধতি লাভজনক হওয়ায় তা অধিক উপযোগী।"
        }
      ]
    },
    {
      "number": "4",
      "uddipok": "কৃষি প্রধান বাংলাদেশের অর্থনীতিতে পোল্ট্রি শিল্প অত্যন্ত গুরুত্বপূর্ণ ভূমিকা পালন করছে। দেশে ছোট-বড় অসংখ্য পোল্ট্রি খামার গড়ে উঠেছে। কিন্তু মুরগির বাচ্চা ও খাদ্যের দাম বৃদ্ধিসহ অন্যান্য বিষয় অপ্রতুল হওয়া এ শিল্প বিকাশে প্রতিবন্ধকতার সম্মুখীন হচ্ছে। নানাবিধ প্রতিবন্ধকতা সত্ত্বেও সরকারের সহযোগিতা পেলে শিল্পটি দ্রুত অগ্রসর হতে পারে।",
      "tag": "MC 24",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল গৃহপালিত পাখিকে ডিম ও মাংস উৎপাদনের মাধ্যমে 'খাবার ও পুষ্টি চাহিদা মেটানোসহ অর্থোপার্জনের উদ্দেশ্যে পরিকল্পিত উপায়ে লালন-পালন করা হয় তাই পোল্ট্রি।"
        },
        {
          "label": "খ",
          "question": "ব্রয়লার জাতগুলো অল্প সময়ে অধিক খাদ্য খেয়ে বেশি মাংস উৎপাদন করে ব্যাখ্যা করো।",
          "explanation": "অল্প সময়ে বেশি পরিমাণে ও নরম মাংস লাভের জন্য মাংসল জাতের ৬-৮ সপ্তাহ বয়সের মুরগিকে ব্রয়লার বলা হয়। ব্রয়লারের খাদ্য রূপান্তর • দক্ষতা ২:১ (খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাতকে খাদ্য রূপান্তর দক্ষতা বলে)। অর্থাৎ ব্রয়লার ২ কেজি খাদ্য খেয়ে ১ কেজি ওজন প্রাপ্ত হয়। অন্যদিকে, দেশি মুরগির জাতের খাদ্য গ্রহণের ও বৃদ্ধির পরিমাণ সে তুলনায় অনেক কম। তাই বলা যায়, ব্রয়লার জাতগুলো অল্প সময়ে অধিক খাবার খেয়ে বেশি মাংস উৎপাদন করে।"
        },
        {
          "label": "গ",
          "question": "উদ্দীপকের শিল্পটি অগ্রসর না হওয়ার কারণ ব্যাখ্যা করো।",
          "explanation": "উদ্দীপকে পোল্ট্রি শিল্পের কথা বলা হয়েছে। সুষম খাদ্য সরবরাহ, গ্রামীণ দুঃস্থ লোকদের আত্ম-কর্মসংস্থান সৃষ্টি ও জাতীয় অর্থনীতিতে পোল্ট্রি শিল্পের ব্যাপক অবদান রয়েছে। তবে কিছু সমস্যার কারণে বাংলাদেশে পোল্ট্রি শিল্পের উন্নয়ন বাধাগ্রস্ত হচ্ছে। এসব সমস্যার মধ্যে রয়েছে- i. পর্যাপ্ত উন্নত জাতের মুরগির অভাব থাকায় বিদেশ থেকে বাচ্চা আমদানি করে হাঁস-মুরগি পালন করা হচ্ছে। ফলে উৎপাদন খরচ বেশি হচ্ছে। ii. পোল্ট্রি খামারে মোট উপকরণ ব্যয়ের শতকরা ৬৫-৭০ ভাগ ব্যয় হয় খাদ্য ক্রয় বাবদ। এছাড়া পোল্ট্রির জন্য তৈরিকৃত সুষম খাদ্যের বিভিন্ন উপকরণ যেমন- ভুট্টা, সয়াবিন ইত্যাদি বাইরে থেকে আমদানি, করতে হয় যেগুলোর গুণগত মান অনেক সময়ই ভালো হয় না।, iii. দেশে পোল্ট্রি ফিড উৎপাদনকারী কল-কারখানার সংখ্যাও কম, ফলে বাইরে থেকে আমদানি করতে হয় এবং দাম বেশি পড়ে। iv. দেশে পোল্ট্রির রোগ প্রতিরোধ ও চিকিৎসার জন্য প্রয়োজনীয় টিকা ও ঔষধের অভাব রয়েছে। বাইরে থেকে আমদানি করেও চাহিদা পূরণ হচ্ছে না। v.. খামার প্রতিষ্ঠার জন্য পর্যাপ্ত অর্থের যোগান ও সহজ শর্তে ব্যাংক ঋণের অভাবে ইচ্ছে থাকলেও অনেকে খামার গড়ে তুলতে পারছেন না। vi. পোল্ট্রি খামারিদের প্রয়োজনীয় প্রশিক্ষণ ও কারিগরি জ্ঞানের অভাব রয়েছে। শুধু ধারণার উপর ভিত্তি করে হাঁস-মুরগি পালন করায় প্রয়োজনীয় যত্ন ও পরিচর্যার অভাবে প্রচুর হাঁস-মুরগি মারা যাচ্ছে। vii. দেশে হাঁস-মুরগির ডিম ও মাংসের পরিবহন, বাজারজাতকরণ ও সংরক্ষণের সুব্যবস্থা নেই। ফলে খামারিরা আর্থিকভাবে ক্ষতিগ্রস্ত হচ্ছে। viii. উন্নত প্রযুক্তি ও কলাকৌশল উদ্ভাবনে গবেষণার জন্য সরকারি পৃষ্ঠপোষকতার যথেষ্ট অভাব থাকার কারণে এ খাতের কাঙ্ক্ষিত উন্নয়ন হচ্ছে না।"
        },
        {
          "label": "ঘ",
          "question": "\"সরকারের সহযোগিতা পেলে শিল্পটি দ্রুত অগ্রসর হতে পারে\" বিশ্লেষণ করো।",
          "explanation": "উদ্দীপকের শিল্পটি হলো পোল্ট্রি শিল্প। পোল্ট্রি শিল্প একটি সম্ভাবনাময় কৃষিখাত, কর্মসংস্থান সৃষ্টি ও রোজগারের উৎস। নানাবিধ প্রতিকূলতা ও সম্পদের সীমাবদ্ধতা থাকায় আমাদের পোল্ট্রি শিল্প যথেষ্ট উন্নত হতে পারেনি। যদিও এ খাতে সম্ভাবনা প্রচুর। এসব সমস্যা সমাধানে সরকার বিভিন্ন কার্যকরী পদক্ষেপ গ্রহণ করতে পারে। সেগুলো হলো- i. পোল্ট্রি পালন ও স্বাস্থ্যসম্মত রক্ষণাবেক্ষণের লক্ষ্যে পশুসম্পদ অধিদপ্তরের বিভিন্ন সম্প্রসারণ কার্যক্রম' জোরদার করা। ii. ছোট, বড় অনেক উদ্যোক্তা পোল্ট্রি খামার স্থাপনে এগিয়ে আসছেন। তাদের যথাযথ সহায়তা প্রদান করা। iii. উন্মুক্ত বিশ্ববিদ্যালয়ে পোল্ট্রি বিষয়ে সার্টিফিকেট কোর্স চালু করা, যাতে সকল পর্যায়ে শিক্ষা ছড়িয়ে পড়ে। iv. পোল্ট্রি পালন, খামার স্থাপন ও পরিচালনা বিষয়ে বেকার যুবসমাজ ও গৃহিণীদের প্রশিক্ষণ দেওয়া। v. যুব উন্নয়ন অধিদপ্তর ও মহিলা বিষয়ক মন্ত্রণালয়ে পোল্ট্রি পালন সম্পর্কিত বিভিন্ন প্রশিক্ষণ কার্যক্রম জোরদার করা। vi. পোল্ট্রির খাদ্য উৎপাদন কারখানা গড়ে তুলে এ খাতকে জোরদার করার উদ্যোগ গ্রহণ করা।. vii. প্রশিক্ষণপ্রাপ্ত যুব সমাজ ও গৃহিনীদের সহজ শর্তে ঋণদানের ব্যবস্থা করা। viii. উন্নত জাতের বাচ্চা সুলভ মূল্যে সরবরাহের ব্যবস্থা নেওয়া। ix. প্রয়োজনীয় ওষুধ ও টিকা দেশে উৎপাদনের উদ্যোগ নেওয়া এবং সময়মতো প্রদানের ব্যবস্থা করা।"
        }
      ]
    },
    {
      "number": "5",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "সুষম খাদ্য কী?",
          "explanation": "সুষম খাদ্য বলতে যে খাদ্যে সকল খাদ্য উপাদান সুনির্দিষ্ট পরিমাণে বা অনুপাতে থাকে সে খাদ্যকে বোঝায়।"
        },
        {
          "label": "খ",
          "question": "গবাদিপশু পালনের গুরুত্ব ব্যাখ্যা করো।",
          "explanation": "বাংলাদেশের অর্থনীতিতে গবাদিপশু পালন তথা গরু, মহিষ ও ছাগল পালনের প্রয়োজনীয়তা অনেক। এদেশের কৃষিখাতের আয়ের একটি বিরাট অংশ নির্ভর করে পশুসম্পদের উপর। গরু, মহিষ ও ছাগলের মাংস, দুধ, চামড়াসহ বিভিন্ন উপজাত দ্রব্যাদি যেমন- হাড়, শিং, নাড়িভুঁড়ি, গোবর ইত্যাদি অর্থনৈতিকভাবে গুরুত্বপূর্ণ। এছাড়া কৃষিকাজ, গাড়িটানা, সেচকাজ, ঘানিটানা, ভারবহন, বিনোদন প্রভৃতি কাজে গবাদিপশুর বহুল ব্যবহার হয়। বর্তমানে বাংলাদেশের কৃষি উৎপাদনে পশুসম্পদের অবদান প্রায় ১৬.৫২%। ব্যক্তিগত ও পারিবারিক আয় বৃদ্ধির মাধ্যমে দারিদ্র্য দূরীকরণেও গবাদিপশু পালন গুরুত্বপূর্ণ।"
        },
        {
          "label": "গ",
          "question": "চিত্র-ক ও চিত্র-খ এর মধ্যে তুলনা করো।",
          "explanation": "চিত্র-ক এ দেশি জাতের ও চিত্র-খ এ বিদেশি বা উন্নত জাতের গাভি দেখানো হয়েছে। চিত্রে দেখানো গাভি দুটির তুলনা নিম্নরূপ- i. বিদেশি জাতের গাভিগুলো দেশি জাতের তুলনায় আকারে বড়, ওজনে বেশি ও উন্নত মানের হয়ে থাকে। ii. বিদেশি জাতের গাভির শিং সাধারণত খাটো ও মোটা হয়। কিন্তু দেশি জাতের গাভির শিং চোখা ও বাঁকানো হয়। iii. বিদেশি জাতের গাভি দেশি জাত অপেক্ষা বেশি পরিমাণে মাংস উৎপাদন করে থাকে। iv. বিদেশি উন্নত জাতের গরুর দুধ উৎপাদন ক্ষমতা দেশি জাতের গরু অপেক্ষা বেশি। বিদেশি জাতের গাভি থেকে দৈনিক কমপক্ষে ১০ লিটার দুধ পাওয়া যায়, যেখানে দেশি জাতের গাভি থেকে দৈনিক ১-৩ লিটার দুধ পাওয়া যায়। V. বিদেশি জাতের গাভি দেশি জাতের তুলনায় দ্রুত প্রজননের উপযোগী হয়। যেমন- হল্যান্ডের হলস্টেইন ফ্রিজিয়ান জাতের' গাভি মাত্র ১৮ মাসে প্রজননক্ষম হয়। কিন্তু দেশি গাভির প্রজননক্ষম হতে প্রায় ৩৬-৪৮ মাস সময় লাগে। vi. বিদেশি জাতের গরু অপেক্ষা দেশি জাতের গরু অধিক রোগ • প্রতিরোধী ও কষ্টসহিষ্ণু হয়। উপরে বর্ণিত বৈশিষ্ট্যগুলো থেকে গাভি দুটির মধ্যে তুলনা করা যায়।"
        },
        {
          "label": "ঘ",
          "question": "বাংলাদেশের প্রেক্ষাপটে উদ্দীপকের কোন জাতের গরু পালন করা অধিক লাভজনক? যুক্তিসহ বিশ্লেষণ করো।",
          "explanation": "বাংলাদেশের প্রেক্ষাপটে চিত্র-ক এর দেশি জাতের গাভির তুলনায় চিত্র-খ এর বিদেশি জাতের গাভি পালন করা অধিক লাভজনক বলে আমি মনে করি। নিচে আমার মতামতের স্বপক্ষে যুক্তি তুলে ধরা হলো- গাভি পালন করা হয় মূলত মাংস ও দুধ উৎপাদনের উদ্দেশ্যে। তাই গাভি পালন করে লাভবান হতে হলে এমন গাভি পালন করা উচিৎ যেগুলো অল্পসময়ে অধিক মাংস উৎপাদন এবং বেশি পরিমাণে দুধ প্রদান করতে সক্ষম। দেশি জাতের গরুর ওজন সর্বোচ্চ ৩৫০-৪০০ কেজি হতে পারে, যেমন- রেড চিটাগং। এদের দৈনিক দুধ উৎপাদন ক্ষমতা, ২-৫ লিটার। এ জাতের গরু ৩.৫-৪.০ বছর বয়সে প্রথম বাচ্চা প্রদান করে। সেক্ষেত্রে এ জাতীয় গরু পালন করে বাছুর উৎপাদন ও দুধ প্রাপ্তির জন্যে অনেকটা সময়ের প্রয়োজন হয়। এতে খাদ্য, আবাসস্থল, চিকিৎসাসহ বিভিন্ন আনুষঙ্গিক খরচ বেশি হয়। বিদেশি জাতের গরুর ওজন সর্বোচ্চ ৮০০- ১০০০ কেজি পর্যন্ত হতে পারে, যেমন- হলস্টেইন ফ্রিজিয়ান। এ গরু দৈনিক ৩০ লিটারের অধিক দুধ প্রদানে সক্ষম। এ জাতীয় গাভির দুধে চর্বির পরিমাণ অনেক কম, মাত্র ৩.৫-৪%। এ জাতের গাভি ১৮ মাসেই প্রজননক্ষম হয় এবং ৩০ মাস্ত্রেই প্রথম বাচ্চা প্রসব করে। তাই অধিক মাংসের পাশাপাশি দ্রুত বাছুর ও দুধ উৎপাদন করে।। সামগ্রিকভাবে বলা যায়, দেশি জাতের গাভির চেয়ে বিদেশি জাতের গাভি থেকে মাংস, দুধ, চামড়া ইত্যাদি অধিক পরিমাণে পেয়ে থাকি যা অর্থনৈতিকভাবে অধিক লাভজনক।"
        }
      ]
    },
    {
      "number": "6",
      "uddipok": "কৃষি শিক্ষক ছাত্রদের নিয়ে একটি দুগ্ধ খামার পরিদর্শনে গেলেন। সেখানে গিয়ে গরুর জাত ও দুধদোহন প্রক্রিয়াসহ আনুষঙ্গিক বিষয়ে ছাত্রদের অবহিত করলেন এবং খামারে অধিক দুধ উৎপাদন ও অতিরিক্ত দুধ কীভাবে সংরক্ষণ করা যায় তা ছাত্রদের জানালেন।",
      "tag": "RB, CB, JB : 19,MC 24",
      "sub_questions": [
        {
          "label": "ক",
          "question": "দুগ্ধ খামার কী?",
          "explanation": "দুগ্ধ বা দুধ উৎপাদনের উদ্দেশ্যে গড়ে তোলা হয় যে খামার তাই দুগ্ধ খামার।"
        },
        {
          "label": "খ",
          "question": "পশুর জন্য কাঁচা ঘাস প্রয়োজন কেন? ব্যাখ্যা করো।",
          "explanation": "গবাদিপশুর প্রধান খাদ্য সবুজ কাঁচা ঘাস। এটি আঁশজাতীয় খাদ্য। একটি দেশি গরুকে দৈনিক ১০-১২ কেজি এবং উন্নত জাতের একটি গরুকে দৈনিক ১২-১৫ কেজি সবুজ কাঁচা ঘাস খাওয়াতে হয়। গাভি হতে অধিক দুধ পেতে হলে তাকে অবশ্যই প্রচুর কাঁচা ঘাস খাওয়াতে হবে। এতে পশু সুস্থ ও সবল হয়, স্বাস্থ্য ভালো থাকে, কর্মক্ষমতা ও , মাংসের উৎপাদন বাড়ে এবং রোগ প্রতিরোধ ক্ষমতা বৃদ্ধি পায়। এ কারণে পশুর জন্য সবুজ কাঁচা ঘাস অত্যন্ত জরুরি।"
        },
        {
          "label": "গ",
          "question": "খামারে অধিক দুধ উৎপাদনের উপায় উদ্দীপকের আলোকে বর্ণনা করো।",
          "explanation": "উদ্দীপকে কৃষি শিক্ষক ছাত্রদেরকে খামারে অধিক্ দুধ উৎপাদন করার পদ্ধতি সম্পর্কে বললেন। খামারে অধিক দুধ উৎপাদনের উপায়গুলো হলো- উন্নত জাতের অধিক দুধ উৎপাদনশীল সুস্থ গাভি নির্বাচন করা। গাভির বাসস্থান এমনভাবে তৈরি করা যেন পর্যাপ্ত আলো-বাতাস চলাচল করতে পারে। তাছাড়া খামারের স্বাস্থ্যকর পরিবেশ ও গাভির খাবার জায়গার পরিষ্কার-পরিচ্ছন্নতা, পয়ঃনিষ্কাশন ব্যবস্থা প্রভৃতি বিষয়ের ওপর নজর রাখা। গাভিকে নিয়মিত সুষম খাদ্য ও পর্যাপ্ত পানি সরবরাহ করা। এছাড়া দুধ দোহনের আগে গাভিকে দানাদার খাদ্য খেতে দেওয়া। খামারের জৈব নিরাপত্তা (Bio-safety) নিশ্চিত করা। নিয়মিত গাভির স্বাস্থ্য পরীক্ষা ও সংক্রামক রোগের প্রতিষেধক টিকা দেওয়া। যথাসময়ে গাভির কৃত্রিম প্রজননের ব্যবস্থা এবং গর্ভবতী গাভির যথাযথ যত্ন নেওয়া। সঠিক পদ্ধতিতে দুধ দোহন করা। মূলত এসকল পদক্ষেপ গ্রহণের মাধ্যমেই খামারে অধিক দুধ উৎপাদন করা সম্ভব হয়।"
        },
        {
          "label": "ঘ",
          "question": "খামারে উৎপাদিত অতিরিক্ত দুধ কীভাবে সংরক্ষণ করা যায়- উদ্দীপকের আলোকে বিশ্লেষণ করো।।",
          "explanation": "কৃষি শিক্ষক ছাত্রদেরকে খামারে উৎপাদিত অতিরিক্ত দুধ তাপ প্রয়োগের মাধ্যমে সংরক্ষণের পদ্ধতি সম্পর্কে জানালেন। দুধ নষ্ট হওয়ার অন্যতম প্রধান কারণ ব্যাকটেরিয়ার সংক্রমণ। অতি উচ্চ ও নিম্ন তাপমাত্রায় এ জীবাণু জন্মাতে ও বংশবিস্তার করতে পারে না। তাই নির্দিষ্ট তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। সাধারণত ৩ ভাবে দুধ পাস্তুরিকরণ করা যায়- ১. অল্প তাপমাত্রায় বেশি সময়: এ পদ্ধতিতে ৬২.৮ ডিগ্রি সেলসিয়াস তাপমাত্রায় ৩০ মিনিট সময় ধরে দুধ গরম করা হয়। পরবর্তীতে ৪ ডিগ্রি সেলসিয়াস তাপমাত্রায় দ্রুত ঠাণ্ডা করে সংরক্ষণ করা হয়। ২. বেশি তাপমাত্রায় অল্প সময়: এ পদ্ধতিতে ৭২.২ ডিগ্রি সেলসিয়াস তাপমাত্রায় ১৫ সেকেন্ড সময় ধরে দুধ গরম করে পরবর্তীতে ৪ ডিগ্রি সেলসিয়াস তাপমাত্রায় ঠান্ডা করে সংরক্ষণ করা হয়। ৩. অত্যাধিক তাপমাত্রায় অতি অল্প সময়: এ পদ্ধতিতে ১৩৭.৮ ডিগ্রি সেলসিয়াস তাপমাত্রায় ২ সেকেন্ড সময় ধরে দুধ গরম করা হয়। তারপর স্বাভাবিক তাপমাত্রায় দুধ সংরক্ষণ করা হয়।"
        }
      ]
    },
    {
      "number": "7",
      "uddipok": "",
      "tag": "DB, CTG.B, SB, BB : 19,MC 24",
      "sub_questions": [
        {
          "label": "ক",
          "question": "ম্যানগ্রোভ বন কী?",
          "explanation": "নদী তীর বা সমুদ্র উপকূলীয় অঞ্চলের কাদামাটিতে জন্মানো ঠেসমূল বা শ্বাসমূল সমৃদ্ধ বৃক্ষরাজি দ্বারা সৃষ্ট বনই হলো ম্যানগ্রোভ বন।"
        },
        {
          "label": "খ",
          "question": "বৃক্ষে প্রুনিং করতে হয় কেন? ব্যাখ্যা করো।",
          "explanation": "গাছ পরিপূর্ণ হওয়ার পর গাছকে সুস্থ, সবল ও স্বাভাবিক রাখা এবং উৎপাদন বৃদ্ধির লক্ষ্যে বৃক্ষের শাখা প্রশাখা, মূল, পাতা, ফুল-ফল ইত্যাদির অপ্রয়োজনীয় অংশ ছাঁটাই করাকে প্রুনিং বলে।প্রুনিংয়ের ফলে বৃক্ষের আকার ও আকৃতি ঠিক থাকে, রোগ-বালাই দ্বারা আক্রান্ত শাখা-প্রশাখা ছেঁটে দেয়ার ফলে রোগ ও পোকার আক্রমণ হয় না। ফুল ও ফলের গুনগতমান উন্নত হয়, ঝড় তুফানে গাছের ক্ষতি হয় না। উৎপাদন বৃদ্ধির জন্য একই শাখায় ঘন করে ফল ও ফুল ধরলে ছোট ফল ও ফুল ছাঁটাই করে দিলে অন্য ফল ও ফুল বড় হয়। অধিকাংশ ফল গাছে ফল ধরার পর কুঁশি ছাঁটাই করলে নতুন কুঁশি গজায়, নতুন কুঁশি থেকে নতুন মুকুল ধরে। এসকল কারণে বৃক্ষে প্রুনিং করতে হয়।"
        },
        {
          "label": "গ",
          "question": "চিত্র-২ বনটির বৈশিষ্ট্যগুলো ব্যাখ্যা কর।",
          "explanation": "খোকনের দেখা প্রথমোক্ত বনটি হলো ম্যানগ্রোভ বন বা উপকূলীয় বন। এ বনের বৈশিষ্ট্যগুলো নিচে ব্যাখ্যা করা হলো- i. ম্যানগ্রোভ বনের নিম্নভূমি জোয়ার-ভাটা দ্বারা দৈনিক দুইবার -প্লাবিত হয়। ii. এ বনাঞ্চলে, বৃক্ষসমূহের জরায়ুজ অঙ্গুরোদগম হয় এবং শ্বাসমূল থাকে। iii. এ বনাঞ্চল নদ-নদী, খাল-বিল দ্বারা পরস্পর বিচ্ছিন্ন থাকে। iv. ম্যানগ্রোভ বনের মাটি সর্বদা লোনা পানিতে ভেজা থাকে বলে বৃক্ষসমূহ চিরহরিৎ। v. এ বনের প্রধান বৃক্ষ হলো সুন্দরি, যার জন্য এ বনের নাম হয়েছে সুন্দরবন। vi. ম্যানগ্রোভ বনের প্রধান প্রধান কাষ্ঠল বৃক্ষ হলো- সুন্দরি, গেওয়া, গরান, বাইন, কেওড়া, পশুর, ওড়া ইত্যাদি। vii. এ বনের অকাষ্ঠল বৃক্ষের মধ্যে গোলপাতা, হোগলা, হেতাল, কেয়া, হারগোজা, বেত, শন ইত্যাদি প্রধান। viii. ম্যানগ্রোভ বনের প্রাণীর মধ্যে রয়েছে বানর, কুমির, হাঙ্গর, অজগর ও বিভিন্ন প্রজাতির সাপ। ix. এ বনের প্রধান আকর্ষণ রয়েল বেঙ্গল টাইগার ও চিত্রা হরিণ এবং গোলপাতা।"
        },
        {
          "label": "ঘ",
          "question": "চিত্র-১ ও চিত্র-২ এর মধ্যে কোন বনটি বাংলাদেশে অধিক সৃজন করা সম্ভব? বিশ্লেষণ করো।",
          "explanation": "উদ্দীপকে চিত্র-১ দ্বারা সামাজিক বন ও চিত্র-২ দ্বারা ম্যানগ্রোভ বনকে নির্দেশ করা হয়েছে। দেশের প্রাকৃতিক বন ব্যতিরেকে বনজ সম্পদের পরিমাণ বৃদ্ধির লক্ষ্যে জনগণের প্রত্যক্ষ অংশগ্রহণের মাধ্যমে বসতবাড়ি, কৃষি জমি, প্রতিষ্ঠান, সড়ক ও বাঁধ, রাস্তাঘাট ও খাস জমি প্রভৃতিতে স্থাপিত বনকে সামাজিক বন বলে। সমুদ্রের জোয়ার-ভাটা দ্বারা প্লাবিত সমুদ্র উপকূলবর্তী লবণাক্ত পলি ও কর্দম সঞ্চিত নিচু ও মাঝারি নিচু জমিতে জন্মানো স্বতন্ত্র প্রজাতির উদ্ভিদসমূহ দ্বারা সৃষ্ট বনকে ম্যানগ্রোভ বন বলে। সাধারণত সামাজিক বনায়নে বাড়ির আঙ্গিনায় ও চারপাশে, শস্যক্ষেতের আইলে, খাস জমিতে, রাস্তার ধারে, রেল ও বাঁধের পার্শ্বে, সরকারি ও বেসরকারি প্রতিষ্ঠানে বনজ ও ফলদ গাছ লাগানো হয়। তাই দেখা যাচ্ছে সারা দেশের প্রতিটি জেলা-উপজেলা, পাড়া-মহল্লা এমনকি বাড়িতে বাড়িতে সামাজিক বন সৃজন করা সম্ভব। সামাজিক বনে জমির অবস্থান ও মাটির প্রকৃতি অনুযায়ী বিভিন্ন বৈচিত্র্যপূর্ণ গাছ রোপণ করা যায় বলে বন সৃজনে প্রজাতির সংখ্যা সীমিত থাকে না। সামাজিক বনে বিভিন্ন অঞ্চলের স্থানীয় জনগণ উপকারভোগী হয় বলে তাদেরকে সহজেই প্রত্যক্ষ অংশগ্রহণে উদ্বুদ্ধ করা সম্ভব। তাই সামাজিক বন সৃজনের ক্ষেত্র অত্যন্ত বিস্তৃত। অপরদিকে ম্যানগ্রোভ বন শুধুমাত্র সমুদ্রতীরবর্তী এলাকায় সৃষ্টি হয়। বাংলাদেশের সাতক্ষীরা, খুলনা, বাগেরহাট, বরগুনা এবং কক্সবাজারের চকোরিয়ার কিছু জায়গায় ম্যানগ্রোভ বন রয়েছে। ম্যানগ্রোভ উদ্ভিদ যেকোনো স্থানে জন্মানো সম্ভব নয়। আবার ম্যানগ্রোভ বনে কিছু নির্দিষ্ট প্রজাতির উদ্ভিদ জন্মে। তাই ম্যানগ্রোভ বন সৃজনের ক্ষেত্র খুবই সীমিত। যদিও বর্তমানে উপকূলীয় এলাকায় নতুন বন সৃষ্টি করা হচ্ছে যেমন- পটুয়াখালী, পিরোজপুর, বরগুনা, ভোলা, লক্ষ্মীপুর, নোয়াখালী, কক্সবাজার ও চট্টগ্রামের চর এলাকায় ম্যানগ্রোভ বনায়ন করা হচ্ছে। কিন্তু তা পরিমাণের দিক দিয়ে সামাজিক বনের তুলনায় অনেক কম। অতএব, বলা যায়, বাংলাদেশে উপকূলীয় ম্যানগ্রোভ বনের তুলনায় সামাজিক বন অধিক সৃজন করা সম্ভব।"
        }
      ]
    },
    {
      "number": "8",
      "uddipok": "জনাব রায়হান তার বনজ বৃক্ষের বাগানে উৎপাদন বৃদ্ধির লক্ষ্যে গাছের তুলনামূলক কিছু বড় ডাল কেটে ফেললেন। কয়েক বছরের মধ্যে তার বাগানের প্রত্যেকটি গাছ সুগঠিত হয়ে উঠল। তার প্রতিবেশিরা তাদের বাগানে এ ধরনের কাজ করে লাভবান হলেন।",
      "tag": "MC 24",
      "sub_questions": [
        {
          "label": "ক",
          "question": "চারা হার্ডেনিং কী?",
          "explanation": "যে প্রক্রিয়ায় চারা গাছকে প্রতিকূল পরিবেশে (যেমন- অতিরিক্ত ঠান্ডা বা গরম) খাপ খাওয়ানোর উপযোগী করে তৈরি করা হয় তাই হলো হার্ডেনিং।"
        },
        {
          "label": "খ",
          "question": "কৃষি মেলার আয়োজন করা হয় কেন- ব্যাখ্যা করো।",
          "explanation": "কৃষিতে উদ্ভাবিত বিভিন্ন প্রযুক্তি প্রদর্শন ও বিক্রয়ের জন্য কৃষিমেলার আয়োজন করা হয়। এ মেলার মাধ্যমে স্থানীয় কৃষকদের নতুন উদ্ভাবিত বিভিন্ন কৃষিপণ্য দেখিয়ে চাষাবাদে এসকল প্রযুক্তি ব্যবহারে উদ্বুদ্ধ করা হয়। অর্থাৎ, ফসল উৎপাদনে ব্যবহৃত কৃষি যন্ত্রপাতি সম্পর্কে কৃষকদের জানিয়ে • উৎপাদন বৃদ্ধিতে সহায়তা করা, বীজ উৎপাদন কলাকৌশল ও সংরক্ষণে জনগণের মধ্যে সুলভ মূল্যে চারা সরবরাহ ও বনায়ন করাম হস্তান্তর করা এবং বৃক্ষ সম্পদ বাড়ানোর ক্ষেত্রে সর্বসাধারণের অংশগ্রহণ করানো ও দেশকে স্বনির্ভর করার জন্য বৃক্ষ মেলার আয়োজন করা হয়।"
        },
        {
          "label": "গ",
          "question": "উদ্দীপকে জনাব রায়হানের কার্যক্রম বর্ণনা দাও।",
          "explanation": "উদ্দীপকে রনির কার্যক্রমটি হলো বৃক্ষের ট্রেনিং। ট্রেনিং হলো বৃক্ষ পরিপূর্ণ বা ব্যবহার উপযোগী হওয়ার পূর্বে একটি সুগঠিত ও শক্ত কাঠামো দান করার জন্য গাছের ডালপালা ছাঁটাই। ট্রেনিং এর বিভিন্ন পদ্ধতি রয়েছে। যেমন- কাষ্ঠল বৃক্ষে উচ্চ কেন্দ্র ও মুক্ত কেন্দ্র এ দুই ধরনের ট্রেনিং পদ্ধতি ব্যবহার করা হয়। উচ্চ কেন্দ্র ট্রেনিং পদ্ধতিতে গাছের পার্শ্বীয় শাখা-প্রশাখা প্রয়োজনমতো ছেঁটে দিয়ে শুধু প্রধান কান্ডটিকেই বাড়তে দেওয়া হয়। এভাবে গাছকে দ্রুত লম্বা করা হয়। মুক্ত কেন্দ্র ট্রেনিং পদ্ধতিতে গাছের প্রধান কাণ্ডটিকে কিছুদূর পর্যন্ত বাড়তে দেওয়ার পর অগ্রভাগ কেটে দেওয়া হয়। এতে প্রধান কান্ডের চারপাশে শাখা কম থাকায় বায়ু চলাচলে সুবিধা হয়। দীর্ঘমেয়াদি ফলগাছসমূহের ট্রেনিং পদ্ধতি হলো নাতি উচ্চ কেন্দ্র ট্রেনিং। এর মাধ্যমে দীর্ঘমেয়াদি 'ফলগাছসমূহকে বেশ ঝোপালো ও মাঝারি উচ্চতাসম্পন্ন করে গড়ে তোলা যায়। এ পদ্ধতিতে গাছের প্রধান কাণ্ডটিকে প্রথম কয়েক বছর বাড়তে দেওয়া হয়। তারপর নির্দিষ্ট উচ্চতাপ্রাপ্ত হলে প্রধান কান্ডটিকে কেটে দেওয়া হয়। ফলে পার্শ্বীয় শাখাসমূহ ভালোভাবে বাড়ার সুযোগ পায়। পার্শ্বীয় শাখাসমূহ যখন সুপ্রতিষ্ঠিত হয়ে উঠে তখন আবার শাখাগুলোর মাথা কেটে দেওয়া হয়। এভাবে গাছ বেশ ঝোপালো ও মাঝারি উচ্চতা সম্পন্ন হয়। অতএব, রনি তার বনজ বৃক্ষের বাগানে উৎপাদন বৃদ্ধির লক্ষ্যে গাছের ট্রেনিং করেন।"
        },
        {
          "label": "ঘ",
          "question": "জনাব রায়হানের এই কাজটি প্রতিবেশিদের অনুসরণ করার কারণ বিশ্লেষণ করো।",
          "explanation": "উদ্দীপকে রনি তার বনজ বৃক্ষের বাগানে ট্রেনিং পদ্ধতি অবলম্বন করে লাভবান হন। কোনো গাছকে একটি উপযুক্ত আকার, আকৃতি, কাঠামো দানের জন্য গাছের ডাল, শাখার সংখ্যা ও অবস্থান নিয়ন্ত্রণকে বৃক্ষের ট্রেনিং বলা হয়। গাছের উৎপাদন ও ব্যবহার উপযোগী কাঠের পরিমাণ বাড়ানোর জন্য ট্রেনিং এর গুরুত্ব অনস্বীকার্য। 1 ট্রেনিং এর ফলে গাছের কাঠামো শক্ত হয় ফলে গাছ ঝড় তুফানে ভেঙ্গে পড়ে না। পার্শ্ব কুঁড়ি জন্মায় এবং গাছের ফল ধারণক্ষমতা বৃদ্ধি পায়। বাগানে মানুষ চলাচলের সুবিধা হয়, গাছের পরিচর্যা এবং ফল সংগ্রহ করা সহজ হয়। অল্প জমিতে অধিক গাছ লাগানো সম্ভব হয়। এর ফলে বৃক্ষের আকার ও গুনগতমান বৃদ্ধি পায়। প্রাপ্ত ভালো মানের কাঠ বাজারে অধিক দামে বিক্রি করে প্রচুর অর্থ উপার্জন করা যায়। এছাড়া ছাঁটাইয়ের ফলে থেকে যাওয়া অতিরিক্ত অংশ পাওয়া যায় যা থেকে জ্বালানির অভাব পূরণ করা যায়। এর ফলে গাছের রোগ ও পোকামাকড়ের আক্রমণ কম হয়। ফলে কীটনাশক ক্রয়খাতে খরচ কম হয় ও ফসল নষ্টের মাধ্যমে আর্থিক ক্ষতির সম্ভাবনা হ্রাস পায়। উল্লিখিত সুবিধাদির কারণেই প্রতিবেশিরা রনির কাজটি অনুসরণ করে।"
        }
      ]
    }
  ]
}