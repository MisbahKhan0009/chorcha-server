{
  "title": "উত্তরা হাই স্কুল এন্ড কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আবদুল্লাহ ১০০ শতক আয়তনের একটি পুকুরে নাইলোটিকা মাছ চাষ শুরু করে। বৈজ্ঞানিক পদ্ধতিতে মাছ চাষের জন্য সে যথাযথ নিয়মে পুকুর তৈরি করতে চেষ্টা করে। কিন্তু সে পুকুরের তলা শুকাতে পারেনি। কিছুদিন পর উক্ত পুকুরের কিছু মাছে লাল লাল দাগ দেখা দেয়াসহ আরও কিছু লক্ষণ দেখা দেয়। এ বিষয়ে উপজেলা মৎস্য কর্মকর্তাকে জানালে তিনি এই অবস্থায় করণীয় বিষয় সম্পর্কে পরামর্শ দিলেন।",
      "tag": "UHSC 24",
      "sub_questions": [
        {
          "label": "ক",
          "question": "পিসিকালচার কী?",
          "explanation": "মাছ চাষ বা পিসিকালচার হলো কোনো নির্দিষ্ট জলাশয়ে অর্থনৈতিক গুরুত্বসম্পন্ন মাছের পরিকল্পিত ও বিজ্ঞানভিত্তিক উৎপাদন।"
        },
        {
          "label": "খ",
          "question": "নাইলাটিকা বাংলাদেশে চাষের জন্য উপযোগী ব্যাখ্যা করো।",
          "explanation": "বাংলাদেশে অসংখ্য খালবিল, নদী-নালা রয়েছে। নাইলোটিকা মাছ হাজা-মজা পুকুর, মৌসুমি পুকুর, বিল, ধানক্ষেতে চাষ উপযোগী। নাইলোটিকা বিদেশি মাছ হলেও আবাসস্থল হিসেবে বাংলাদেশের অগভীর খাল-নালা, পুকুর-দিঘি ইত্যাদি খুবই উপযোগী। অর্থাৎ বাংলাদেশের গ্রামগঞ্জেও ছোট ও অগভীর জলাশয়ে, ডোবা, পুকুর, নালা ইত্যাদিতে নাইলোটিকার একক চাষ লাভজনক। সুতরাং, নাইলোটিকা বাংলাদেশে চাষের জন্য উপযোগী।"
        },
        {
          "label": "গ",
          "question": "উদ্দীপকের আলোকে পুকুর প্রস্তুতির ধাপগুলো বিশ্লেষণ করো",
          "explanation": "আবদুল্লাহ তার ১০০ শতক পুকুরে নাইলোটিকা মাছ চাষ করেছিল। নাইলোটিকা চাষের জন্য নিম্নোক্ত উপায়ে সে পুকুর প্রস্তুত করেছিল- পানির গভীরতা ১-১.৫ মিটার এবং বছরে ৪-৫ মাস পানি থাকে এমন পুকুর নির্বাচন করে আবদুল্লাহ পুকুরের পাড় মেরামত করেছিল। পুকুর শুকানো বা রাসায়নিক দ্রব্য ব্যবহারের (শতক প্রতি ৩০-৩৫ গ্রাম রোটেনন বা ৩ কেজি মহুয়ার খৈল) মাধ্যমে রাক্ষুসে মাছ, যেমন- শোল, গজার, টাকি ইত্যাদি এবং অপ্রয়োজনীয় মাছ, যেমন- মলা, ঢেলা, চান্দা ইত্যাদি সম্পূর্ণরূপ সরিয়ে ফেলেছিল। কীটপতঙ্গ ও জলজ আগাছা দূর করার জন্য সে পুকুরে প্রতি শতকে ২০ গ্রাম হারে (২০ × ১০০) = ২০০০ গ্রাম বা ২ কেজি ডিপটারেক্স প্রয়োগ করেছিল। পুকুরে পর্যাপ্ত খাদ্য উৎপাদনের জন্য শতক প্রতি ১ কেজি হারে (১ × ১০০) = ১০০ কেজি চুন প্রয়োগ করেছিল। চুন প্রয়োগের ৩ দিন পর শতক প্রতি ৮-১০ কেজি হারে মোট ৮০০- ১০০০ কেজি গোবর, ৩৫ x ১০০ = ৩৫০০ গ্রাম ইউরিয়া, ৭০ × ১০০ = ৭০০০ গ্রাম টিএসপি প্রয়োগ করেছিল। অতএব বলা যায়, পাড় মেরামত, জলজ আগাছা নিয়ন্ত্রণ, রাক্ষুসে ও অপ্রয়োজনীয় মাছ দমন, চুন এবং সার প্রয়োগ ইত্যাদি কাজ যথাযথভাবে করার মাধ্যমে আবদুল্লাহ তার চাষকৃত মাছের পুকুর প্রস্তুত করেছিল।"
        },
        {
          "label": "ঘ",
          "question": "উদ্দীপকের আলোকে পুকুরে যে রোগটি দেখা দেয় তার নাম, কারণ, লক্ষণ ও প্রতিকার ব্যাখ্যা করো।",
          "explanation": "উদ্দীপকের পুকুরে ক্ষত রোগ দেখা দিয়েছে। ক্ষত রোগ প্রথমে Aphanomyces invadans ছত্রাকের সংক্রমনে এবং পরে ব্যাকটেরিয়া দ্বারা এ রোগ সৃষ্টি হয়। ক্ষত রোগের লক্ষণসমূহ নিচে দেওয়া হলো- ১. প্রাথমিক পর্যায়ে গায়ে ছোট ছোট লাল দাগ দেখা যায়। ২. চরম পর্যায়ে লাল দাগের স্থানে ক্ষতের সৃষ্টি হয়। ৩. ক্ষতস্থানে চাপ দিলে অনেক সময় দুর্গন্ধযুক্ত পুঁজ বের হয়। ৪. আক্রান্ত মাছের পাখনা ও লেজের অংশ পচে খসে পড়ে। ৫. মাছ ভারসাম্যহীনভাবে চলাফেরা করে। ক্ষত রোগের প্রতিরোধ ও প্রতিকার নিচে দেওয়া হলো- ১. পুকুরের তলদেশের অতিরিক্ত কাদা পরিষ্কার করতে হবে। ২. অতিরিক্ত আগাছা পরিষ্কার করতে হবে। ৩. পুকুরে ছায়া পড়তে দেওয়া যাবে না। ৪. শীতের শুরুতে পুকুরে প্রতি শতকে ১ কেজি ডলোচুন ও ৫০০ গ্রাম লবণ দিতে হবে। ৫. ১০০ মিলিগ্রাম হারে স্ট্রেপটোমাইসিন প্রতি কেজি খাবারে মিশিয়ে দিতে হবে।"
        }
      ]
    },
    {
      "number": "2",
      "uddipok": "বাংলাদেশের উপকূলীয় অঞ্চলে লোনা পানিতে ও অভ্যন্তরে স্বাদু পানিতে চিংড়ি চাষ করা হয়। চিংড়ি রপ্তানি করে বাংলাদেশ প্রচুর বৈদেশিক মুদ্রা অর্জন করে থাকে। রইস উদ্দিন প্রতি বছর তার মিঠা পানির ১০ একর পুকুরে এককভাবে চিংড়ি চাষ করে লাভবাবন হন। এক্ষেত্রে রইস উদ্দিন আধা নিবিড় পদ্ধতিতে চিংড়ি চাষ ও ব্যবস্থাপনা করে বছরে হেক্টর প্রতি প্রায় ৫ টন চিংড়ি উৎপাদন করেন। পরবর্তীতে তিনি চিংড়ি আধুনিক প্রক্রিয়াজাত করে বিদেশে রপ্তানি করে থাকেন।",
      "tag": "UHSC 24",
      "sub_questions": [
        {
          "label": "ক",
          "question": "নিরাপদ মাছ সংরক্ষণ কী?",
          "explanation": "নিরাপদ মাছ সংরক্ষণ হলো আহরণের পর বিক্রি বা ভোক্তা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা।"
        },
        {
          "label": "খ",
          "question": "মাছ পচনের কারণগুলো ব্যাখ্যা করো।",
          "explanation": "জাপানি থেকে মাছ আহরণের ৪-৫ ঘণ্টার মধ্যেই পচন ক্রিয়া শুরু হয়। মাছের দেহে যে ব্যাকটেরিয়া থাকে তা রক্তনালির মাধ্যমে প্রবেশ করে মাংসপেশী নরম করে মাছকে পচায়। মাছের শরীরের এনজাইম মাছের আমিষ ও চর্বি ভাঙে। ফলে মাছের কোষ ভেঙে গিয়ে মাছ পচতে শুরু করে। আবার তাপমাত্রা বৃদ্ধিতে মাছের দেহের ভিতর এনজাইমের ক্রিয়া ও রাসায়নিক ক্রিয়া ত্বরান্বিত হয়। ফলে মাছ দ্রুত পচে। এছাড়া তাপমাত্রা নিয়ন্ত্রণ যন্ত্র নষ্ট হলে, বিদ্যুতের কোনো সমস্যা হলে, অল্প জায়গায় অধিক মাছ রাখলে বা পরিবহনের সময় বরফ গলে গেলে মাছ পচে যায়।"
        },
        {
          "label": "গ",
          "question": "রইস উদ্দিনের চাষকৃত চিংড়ির সাথে উপকূলীয় অঞ্চলে চাষকৃত",
          "explanation": "রইস উদ্দিনের চাষকৃত চিংড়ি হলো গলদা চিংড়ি ও উপকূলীয় অঞ্চলে চাষকৃত চিংড়ি হলো বাগদা চিংড়ি। নিচে এদের তুলনা আলোচনা করা হলো- গলদা ও বাগদা চিংড়ির মধ্যে সাদৃশ্যগুলো হলো- এদের উভয়েরই পাঁচ জোড়া শিরোপাঙ্গ এবং পাঁচ জোড়া চলন পদ রয়েছে। উভয়ই অন্যান্য চিংড়ির তুলনায় বড় আকৃতির হয়ে থাকে।"
        },
        {
          "label": "ঘ",
          "question": "উদ্দীপকের আলোক চিংড়ি মাছের আধুনিক প্রক্রিয়াজাতকরণের ফ্লোচার্ট বর্ণনা করো",
          "explanation": "উদ্দীপকের রইস উদ্দিন মাছের আধুনিক প্রক্রিয়াজাতকরণের মাধ্যমে সংরক্ষণ করে বিদেশে চিংড়ি রপ্তানি করেন। নিচে চিংড়ি মাছের আধুনিক প্রক্রিয়াজাতকরণের ফ্লোচার্ট দেওয়া হলো-"
        }
      ]
    },
    {
      "number": "3",
      "uddipok": "জনাব জাকির পোল্ট্রি খামার স্থাপন করেন। উক্ত খামারে তিনি ডিম উৎপাদনের উদ্দেশ্যে লালরঙের ২০০০ মুরগি পালন করেন। কিছুদিন পর উপজেলা পশু কর্মকর্তা খামারটি পরিদর্শন করলেন এবং মুরগিগুলোর বৈশিষ্ট্য দেখে বললেন মুরগির জাতটির উৎপত্তিস্থল আমেরিকা। প্রথমে খামারটি পরিচালনার সময় সে আর্থিক সমস্যাসহ কিছু সমস্যার সম্মুখীন হয়। পরে পশু কর্মকর্তার পরামর্শ অনুযায়ী মুরগি পালন করে জাকির বর্তমানে স্বাবলম্বী হয়েছেন। তিনি আরো জানালেন বাংলাদেশে পোল্ট্রি শিল্পের জন্য সম্ভবনাময়।",
      "tag": "UHSC 24",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল গৃহপালিত পাখিকে ডিম ও মাংস উৎপাদনের মাধ্যমে খাবার ও পুষ্টি চাহিদা মেটানোসহ অর্থোপার্জনের উদ্দেশ্যে পরিকল্পিত উপায়ে লালন-পালন করা হয় সে সকল গৃহপালিত পাখিই হলো পোল্ট্রি।"
        },
        {
          "label": "খ",
          "question": "জাকিরের খামারের মুরগির জাতটির বৈশিষ্ট্যগুলো লেখো।",
          "explanation": "জনাব জাকিরের খামারের মুরগির জাতটি হলো রোড আইল্যান্ড রেড। এ জাতের মুরগির উৎপত্তি আমেরিকার রোড আইল্যান্ড নামক দ্বীপে। এ জাতের মুরগির বৈশিষ্ট্যগুলো হলো- i. দেহের গঠন মাঝারি আকারের, বুক চওড়া, গভীর এবং সামনের দিকে উঁচু। ii. পালকের রং লাল, গায়ের চামড়ার রং হলুদ। iii. পূর্ণ বয়স্ক মোরগ ও মুরগির ওজন যথাক্রমে ৩-৪ কেজি ও ২.৫- ৩ কেজি। iv. বার্ষিক ডিম উৎপাদন ১৮০-২০০টি।"
        },
        {
          "label": "গ",
          "question": "বাংলাদেশে পোল্ট্রি শিল্পের সমস্যাসমূহ ব্যাখ্যা করো।",
          "explanation": "উদ্দীপকে পোল্ট্রি শিল্পের কথা বলা হয়েছে। সুষম খাদ্য সরবরাহ, গ্রামীণ দুঃস্থ লোকদের আত্ম-কর্মসংস্থান সৃষ্টি ও জাতীয় অর্থনীতিতে পোল্ট্রি শিল্পের ব্যাপক অবদান রয়েছে। তবে কিছু সমস্যার কারণে বাংলাদেশে পোল্ট্রি শিল্পের উন্নয়ন বাধাগ্রস্ত হচ্ছে। এসব সমস্যার মধ্যে রয়েছে- `i. পর্যাপ্ত উন্নত জাতের মুরগির অভাব থাকায় বিদেশ থেকে বাচ্চা আমদানি করে হাঁস-মুরগি পালন করা হচ্ছে। ফলে উৎপাদন খরচ বেশি হচ্ছে। ii. পোল্ট্রি খামারে মোট উপকরণ ব্যয়ের শতকরা ৬৫-৭০ ভাগ ব্যয় হয় খাদ্য ক্রয় বাবদ। এছাড়া পোল্ট্রির জন্য তৈরিকৃত সুষম খাদ্যের বিভিন্ন উপকরণ যেমন- ভুট্টা, সয়াবিন ইত্যাদি বাইরে থেকে আমদানি. করতে হয় যেগুলোর গুণগত মান অনেক সময়ই ভালো হয় না।. iii. দেশে পোল্ট্রি ফিড উৎপাদনকারী কল-কারখানার সংখ্যাও কম, ফলে বাইরে থেকে আমদানি করতে হয় এবং দাম বেশি পড়ে। iv. দেশে পোল্ট্রির রোগ প্রতিরোধ ও চিকিৎসার জন্য প্রয়োজনীয় টিকা ও ঔষধের অভাব রয়েছে। বাইরে থেকে আমদানি করেও চাহিদা পূরণ হচ্ছে না। V. খামার প্রতিষ্ঠার জন্য পর্যাপ্ত অর্থের যোগান ও সহজ শর্তে ব্যাংক ঋণের অভাবে ইচ্ছে থাকলেও অনেকে খামার গড়ে তুলতে পারছেন না। vi. পোল্ট্রি খামারিদের প্রয়োজনীয় প্রশিক্ষণ ও কারিগরি জ্ঞানের অভাব রয়েছে। শুধু ধারণার উপর ভিত্তি করে হাঁস-মুরগি পালন করায় প্রয়োজনীয় যত্ন ও পরিচর্যার অভাবে প্রচুর হাঁস-মুরগি মারা যাচ্ছে। vii. দেশে হাঁস-মুরগির ডিম ও মাংসের পরিবহন, বাজারজাতকরণ ও সংরক্ষণের সুব্যবস্থা নেই। ফলে খামারিরা আর্থিকভাবে ক্ষতিগ্রস্ত হচ্ছে। viii. উন্নত প্রযুক্তি ও কলাকৌশল উদ্ভাবনে গবেষণার জন্য সরকারি পৃষ্ঠপোষকতার যথেষ্ট অভাব থাকার কারণে এ খাতের কাঙ্ক্ষিত উন্নয়ন হচ্ছে না।"
        },
        {
          "label": "ঘ",
          "question": "\"বাংলাদেশ পোল্ট্রি শিল্পের জন্য সম্ভবনাময়”- পশু কর্মকর্তার বক্তব্যটি বিশ্লেষণ করো।",
          "explanation": "উদ্দীপকে পশু কর্মকর্তার বক্তব্যটি হলো- \"বাংলাদেশ পোল্ট্রি শিল্পের জন্য সম্ভাবনাময়\"। নিচে তা বিশ্লেষণ করা হলো- বাংলাদেশে গৃহপালিত পাখির মধ্যে হাঁস-মুরগির অবস্থান প্রথমে। কালের প্রবাহে এ পোল্ট্রি শিল্পের উন্নতি-অবনতি হয়েছে। গ্রামাঞ্চলে পূর্বের তুলনায় বর্তমানে দেশি প্রথায় পোল্ট্রি পালন ব্যাপকভাবে কমে গেছে। দেশি জাতের তুলনায় উন্নত বিদেশি জাতের প্রতি মানুষ আগ্রহী হচ্ছে। বাংলাদেশে বর্তমানে পোল্ট্রির চাহিদা দিন দিন বৃদ্ধি পাচ্ছে। তাই দেশি জাতের চেয়ে উন্নত জাতের প্রতি মানুষ বেশি ঝুঁকছে। ফলে পোল্ট্রির উৎপাদন বেড়েছে। এখানে উল্লেখ্য যে, ২০০৭-০৮ সালে হাঁস- মুরগির উৎপাদন ছিল ২৫১.৩১ মিলিয়ন, বর্তমানে তা বেড়ে ২৯৬.২৬৪ মিলিয়নে দাঁড়িয়েছে। বাণিজ্যিক ভিত্তিতে দেশের সর্বত্র খামারকরণের প্রবণতা দেখা যাচ্ছে। এ খাতকে সরকার যথেষ্ট গুরুত্ব দিচ্ছে এবং পোল্ট্রি পালনের প্রশিক্ষণের জন্য সরকার দেশের প্রতিটি জেলায় প্রশিক্ষণ কেন্দ্র খুলেছে। সরকার এ পেশায় বিনিয়োগকারীদের সহজ শর্তে ঋণের ব্যবস্থা করেছে। ফলে কৃষকরা, তরুণরা খামার স্থাপনে সাহস পাচ্ছে। মুরগি এবং ডিম বিপণনের জন্য পর্যাপ্ত সুযোগ-সুবিধাসহ আধুনিক সংরক্ষণাগারের ব্যবস্থা করা হয়েছে। পোল্ট্রির রোগ ব্যবস্থাপনার জন্য দেশের অনেকগুলো কোম্পানি মানসম্মত ঔষধ তৈরি ও বিপণন করছে। এছাড়াও বর্তমানে গবেষণার মাধ্যমে নিজস্ব জাত উদ্ভাবন করা হচ্ছে। প্রয়োজনে উন্নত জাত আমদানি করা হচ্ছে। রোগ প্রতিরোধে প্রতিষেধক টিকা সরবরাহ করা হচ্ছে যাতে মহামারি থেকে মুরগি রক্ষা পাবে। মাংস ও ডিম বিক্রির জন্য উন্নত বাজার ব্যবস্থার প্রচলন হয়েছে। কৃষি খাতের পর দেশের দ্বিতীয় বৃহত্তম কর্মসংস্থানের সুযোগ সৃষ্টি করেছে এ পোল্ট্রি শিল্প। বর্তমানে এ শিল্পে ২০ লাখ মানুষের কর্মসংস্থান হয়েছে। উপরের বিশ্লেষণ থেকে বলা যায়, পশুকর্মকর্তার বক্তব্যটি' অত্যন্ত যুক্তিযুক্ত ও যুগোপযোগী।"
        }
      ]
    },
    {
      "number": "4",
      "uddipok": "আমিরুল সাহেব উন্নত জাতের গরু দিয়ে দুগ্ধ খামার স্থাপন করেন। উত্ত খামারের প্রতিটি গাভি প্রতিদিন ৩৫ লিটার দুধ দিয়ে থাকে। সম্প্রতি বন্যায় তার এলাকায় গো-খাদ্য সংকট দেখা দিলেও তিনি খামারে কাঁচা অবস্থায় সংরক্ষিত ঘাস সরবরাহ করেছেন। ফলে খামারের দুধ উৎপাদনে কোন ঘাটতি দেখা যায়নি। কিন্তু কিছুদিন পর তার খামারের একটি গুরুকে খুঁড়িয়ে হাঁটতে ও মুখ থেকে লালা ঝরতে দেখলেন। তিনি পশু চিকিৎসকের সাথে পরামর্শ করে পশুর চিকিৎসা করলেন।",
      "tag": "UHSC 24",
      "sub_questions": [
        {
          "label": "ক",
          "question": "হে কী?",
          "explanation": "হে হলো সবুজ ঘাসে ফুল আসার সময় কেটে রোদে শুকিয়ে আর্দ্রতা ১৫-২০% এনে প্রস্তুতকৃত পশু খাদ্য।"
        },
        {
          "label": "খ",
          "question": "উক্ত খামারের গরুর জাতটির বৈশিষ্ট্য লেখো।",
          "explanation": "রুহুল আমিনের দুগ্ধ খামারের গাভিগুলো হলো হলস্টেইন ফ্রিজিয়ান জাতের গরু। নিচে এদের বৈশিষ্ট্য ব্যাখ্যা করা হলো- i. দুধাল জাতের মধ্যে এরা সবচেয়ে বড় আকারের গরু। এদের গায়ের রং সাধারণত সাদা-কালো ছোপ ছোপ হয়। ii. মাথা লম্বাটে, সরু ও সোজা হয়। এদের কুঁজ উঁচু হয় না। iii. দিনে ৩০ লিটারের বেশি দুধ দেয়। দুধে চর্বির পরিমাণ ৩.৫-৪%। iv. বড় আকারের গাভির ওজন ৫০০-৬০০ কেজি এবং ষাঁড়ের ওজন ৮০০-১০০০ কেজি হয়। V. বকনা ১৮ মাস বয়সে প্রজননক্ষম হয় এবং ৩০ মাসে বাচ্চা দেয়।"
        },
        {
          "label": "গ",
          "question": "উদ্দীপকের আলোকে বন্যাকালীন সময়ে সরবরাহকৃত কাঁচাঘাসের সংরক্ষণ প্রক্রিয়া বর্ণনা করো।",
          "explanation": "উদ্দীপকের আমিরুল সাহেবের ঘাস সংরক্ষণের পদ্ধতিটি হলো সাইলেজ। নিম্নে ঘাস সংরক্ষণ পদ্ধতিটি ব্যাখ্যা করা হলো- ১. ভুট্টা গাছে ফুল আসার পূর্বে কান্ড যখন খুব নরম ও রসাল থাকে ঠিক তখন সাইলেজ তৈরির জন্য কাটতে হবে। ২. গাছগুলো ১৫-২০ সেমি পরিমাণ করে কেটে নিতে হবে। ৩. কাটার পর সাইলোপিটে বায়ুরোধক অবস্থায় স্তরে স্তরে সাজাতে হবে। ৪. ভুট্টা গাছে দ্রবণীয় কার্বোহাইড্রেটের পরিমাণ কম মনে হলে সাইলেজ প্রস্তুত করার সময় ঝোলাগুড় বা চিটাগুড় স্তরে স্তরে মেশাতে হবে। ৫. প্রতি স্তর সাজানোর সময় সাইলোর ভিতরে নেমে পা দিয়ে ভালোভাবে প্যাকিং করতে হবে যেন ভিতরে বাতাস না থাকে। ৬. চেপে চেপে বসানো স্তরের ওপর একস্তর খড় বা নিম্নমানের ঘাস দিয়ে ঢেকে দিতে হবে। ৭. তারপর শক্ত পলিথিন দিয়ে ঢেকে এমনভাবে মাটি চাপা দিতে হবে যাতে ভিতরে পানি ঢুকতে না পারে। ৮. সাইলেজ তৈরি হলে হলদে সবুজ রঙের হবে এবং পচা ঘাসের মতো দেখাবে। ৯. সাইলেজ কাঁচা ঘাস বা শুকনা খড়ের সাথে মিশিয়ে খাওয়ানো যেতে পারে।"
        },
        {
          "label": "ঘ",
          "question": "উদ্দীপকের আলোকে খামারে যে রোগটি দেখা দেয় তার নাম, কারণ, লক্ষণ ও প্রতিকার ব্যাখ্যা করো।",
          "explanation": "উদ্দীপকের খামারে ক্ষুরা রোগ দেখা দিয়েছে। ক্ষুরা রোগ গবাদিপশুর ভাইরাসজনিত একটি মারাত্মক রোগ। পিকরনা ভাইরাসের আক্রমণে গরুর ক্ষুরা রোগ হয়। ক্ষুরা রোগে আক্রান্ত হলে গাভির যে লক্ষণগুলো দেখা যায় তা নিচে দেওয়া হলো- ১. জিহ্বা, দাঁতের মাড়ি, মুখের ভিতর এবং পায়ের ক্ষুরের মাঝখানে ফোস্কা ওঠে ও ঘায়ের সৃষ্টি হয়। ২. 'মুখ দিয়ে লালা ঝরে, ঠিকমতো খাবার খেতে পারে না। ৩. শারীরিক/দৈহিক গঠন নষ্ট হয়। ৪. ওলানে ফোস্কা ওঠে এবং দুধ কমে যায়। ৫. ছোট বাছুরের ক্ষেত্রে হৃৎপিণ্ড আক্রান্ত হয় এবং কোনো লক্ষণ ছাড়াই হঠাৎ মারা যায়।ক্ষুরারোগ প্রতিকারে করণীয় পদক্ষেপগুলো হলো- ক্ষুরা রোগ দেখা দিলে আক্রান্ত পশুকে সুস্থ পশু হতে আলাদা করে পরিষ্কার ও শুকনা জায়গায় রাখতে হবে। আক্রান্ত পশুকে কচি ঘাস ও তরল খাবার যেমন ভাতের মাড় বা জাউভাত খেতে দিতে হবে। আক্রান্ত পশুর মুখের বা পায়ের ঘা-এর চিকিৎসা করাতে হবে। মুখের ক্ষত ও জিহ্বা প্রত্যহ ২/৩ বার পটাসিয়াম পারম্যাঙ্গানেট (০.০১%) অথবা ফিটকিরি বা এলম (২%) দিয়ে ধুয়ে দিতে হবে। ৩% আইওসান সলিউসান দ্বারা ক্ষতস্থান দৈনিক ৩ বার করে ৩- ৫ দিন ধুয়ে দিতে হবে। অথবা মুখের ঘা-এ সোহাগার খৈ গুঁড়া করে মধু বা ঝোলাগুড়ের সাথে মিশিয়ে লাগাতে হবে। আইওসান দ্বারা ধোয়ার পরপরই ক্ষতস্থানে এন্টিবায়োটিক পাউডার লাগিয়ে অথবা পায়ের ক্ষত স্থানে তুঁতে (১%) অথবা সোডিয়াম বাইকার্বোনেট (২%) অথবা, পটাসিয়াম পারম্যাঙ্গানেট (০.০১%) সলিউশন দিয়ে ধুয়ে দিতে হবে। এরপর গন্ধকের গুঁড়া বা সালফানিলামাইড পাউডার দিনে ২-৩ বার লাগাতে হবে। নারিকেল তেল ও তারপিন তেল ৪:১ অনুপাতে মিশিয়ে ঘা-এ লাগাতে হবে যাতে ক্ষতস্থানে মাছি না পড়ে"
        }
      ]
    },
    {
      "number": "5",
      "uddipok": "শীতের ছুটিতে অনিক চট্টগ্রাম হতে নানা বাড়ি খুলনায় বেড়াতে যায়। সে তার মামাকে সাথে নিয়ে সুন্দরবনে বেড়াতে যায় এবং বনের কিছু কিছু গাছে বিশেষ ধরনের বৈশিষ্ট্য দেখতে পায়। এসময় অনিক চট্টগ্রামে অবস্থিত পাহাড়ের বনের সাথে সুন্দরবনের কিছু পার্থক্য লক্ষ করে। মামা জানায় আগের তুলনায় বর্তমানে সুন্দরবনে বিভিন্ন ধরনের পশুপাখি ও গাছপালার পরিমাণ হ্রাস পেয়েছে। মামা আরও জানায় অর্থনৈতিক উন্নয়নে বন গুরুত্বপূর্ণ ভূমিকা পালন করে থাকে।",
      "tag": "UHSC 24",
      "sub_questions": [
        {
          "label": "ক",
          "question": "বনায়ন কী?",
          "explanation": "বনায়ন হলো বনজ সম্পদের উৎপাদন বৃদ্ধির লক্ষ্যে বিজ্ঞানসম্মতভাবে বৃক্ষ রোপণ, পরিচর্যা ও ব্যবস্থাপনা পদ্ধতি।"
        },
        {
          "label": "খ",
          "question": "জীববৈচিত্র্য সংরক্ষণে বন গুরুত্বপূর্ণ- ব্যাখ্যা করো।",
          "explanation": "বিভিন্ন প্রকার উদ্ভিদ, প্রাণী ও অণুজীবের সক্রিয় উপস্থিতি, বিস্তৃতি ও পারস্পরিক প্রাকৃতিক সুষম সহাবস্থাকে জীববৈচিত্র্য বলে। জীববৈচিত্র্য সংরক্ষণে বন গুরুত্বপূর্ণ ভূমিকা পালন করে। গাছ ও প্রাণীর জন্মস্থান, বাসস্থান ও বংশ বিস্তারের স্থান হলো বন। বন জীবের খাদ্যশৃঙ্খল রক্ষা করে। খাদ্যশৃঙ্খলে বিঘ্ন ঘটলে খাদ্য. উৎপাদন হ্রাস পাবে। আবার বনাঞ্চলে জীববৈচিত্র্যের ভারসাম্য বিঘ্নিত হলে বন্যপ্রাণী আবাস এলাকায় চলে আসবে। ভবিষ্যতের জৈবিক উৎপাদনশীলতা রক্ষার্থে বন্য জীবের গুরুত্ব অনেক বেশি। বন আছে বলেই বিভিন্ন প্রজাতির উদ্ভিদ, পশুপাখি, কীট-পতঙ্গ ও অণুজীব রয়েছে। বন না থাকলে এসব জীববৈচিত্র্য ধ্বংস হয়ে যেত।"
        },
        {
          "label": "গ",
          "question": "উদ্দীপকের আলোকে অনিকের দেখা বনসমূহের তুলনামূলক চিত্র লিপিবদ্ধ করো।",
          "explanation": "উদ্দীপকে খোকনের দেখা প্রথম বনটি হলো ম্যানগ্রোভ বন ও পরের বনটি হলো পাহাড়ি বন। সমুদ্র উপকূলীয় এলাকার লোনা মাটিতে যে বন গড়ে উঠেছে তাকে ম্যানগ্রোভ বন বলে। অপরদিকে পাহাড়ি উঁচু এলাকায় প্রাকৃতিকভাবে জন্মানো বনকে পাহাড়ি বন বলে। ভৌগোলিক অবস্থান ও জলাবায়ুভেদে বন দুটির মধ্যে পার্থক্য দেখা যায়। যেমন- ১ . পাহাড়ি বনের ভূমি উঁচু ও মাঝারি হয় কিন্তু ম্যানগ্রোভ বনের ভূমি নিচু হয়। ২. পাহাড়ি বনের মাটি অম্লীয় (pH = ৫-৬) কিন্তু ম্যানগ্রোভ বনের মাটি ক্ষারীয় (pH = ৭.৫-৮.৫) প্রকৃতির হয়। ৩. পাহাড়ি বনে বন্যার পানি প্রবেশ করতে পারে না, অপরদিকে ম্যানগ্রোভ বনে জোয়ার-ভাটার মাধ্যমে বন্যার পানি প্রবেশ করে এবং বেশিরভাগ এলাকা পানির নিচে ডুবে থাকে। ৪. ম্যানগ্রোভ বনের উদ্ভিদের প্রধান বৈশিষ্ট্য হলো এদের শ্বাসমূল থাকে, জরায়ুজ অঙ্কুরোদগম হয়, যা পাহাড়ি বনের উদ্ভিদে অনুপস্থিত। পাহাড়ি বনে আবহাওয়া উষ্ণ ও শুষ্ক হওয়ার ফলে ক্রান্তীয় চিরহরিৎ ও পর্ণমোচী জাতীয় বৃক্ষ জন্মে। ৫. পাহাড়ি বনের প্রধান বৃক্ষ চাপালিশ, সেগুন, কড়ই, শাল ইত্যাদি। ম্যানগ্রোভ বনের প্রধান বৃক্ষ সুন্দরি, গেওয়া, বাইন, গরান, কেওড়া, পশুর ইত্যাদি। ৬. পাহাড়ি বনের প্রধান পশু হলো হাতি, চিতাবাঘ, নেকড়ে, বন্য শূকর, কাঠবিড়ালি, বানর, সাপ, গিরগিটি ইত্যাদি। ম্যানগ্রোভ বনের প্রধান পশু হলো রয়েল বেঙ্গল টাইগার, চিত্রাহরিণ, কুমির, অজগর ইত্যাদি। ৭. পাহাড়ি বনের প্রধান পাখি হলো বনমোরগ, ময়না, টুনটুনি, কাঠঠোকরা, ধনেশ ইত্যাদি। ম্যানগ্রোভ বনের প্রধান পাখি হলো মাছরাঙা, মদনটাক, সবুজ বক, শিকরা, সিঁদুরে সহেলী, লালপা, কানি বক ইত্যাদি। পরিশেষে বলা যায়, পাহাড়ি ও ম্যানগ্রোভ বনের মধ্যে তুলনামূলক পার্থক্য থাকা সত্ত্বেও দু'প্রকার বনই আমাদের দেশের অর্থনীতি ও পরিবেশ রক্ষায় গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "উদ্দীপকে উল্লিখিত অনিকের মামার শেষাক্ত উক্তিটির ব্যাখ্যা করো।",
          "explanation": "অনিকের মামার শেষ উক্তিটি হলো- অর্থনৈতিক উন্নয়নে বন গুরুত্বপূর্ণ ভূমিকা পালন করে। যেকোনো দেশের অর্থনৈতিক উন্নয়নে প্রাকৃতিক সম্পদ হিসেবে বৃক্ষ তথা বনজ সম্পদের গুরুত্ব অপরিসীম। খাদ্যের জন্য আমরা কোনো না কোনোভাবে বৃক্ষের ওপর নির্ভরশীল। খাদ্য মুখরোচক ও সুপাচ্য করার জন্য যেসব বনজ ফসল আমরা ব্যবহার করি তার প্রধান উৎস বনজ উদ্ভিদ। সাধারণত বাড়িঘর তৈরিতে মেহগনি, পিতরাজ, গর্জন, সেগুন ইত্যাদি বৃক্ষ ব্যবহৃত হয়। গ্রামাঞ্চলে যেসব কাঁচা ঘর নির্মিত হয় তার উপাদান বাঁশ, কাঠ, শন, গোলপাতা ইত্যাদি। যানবাহন, বৈদ্যুতিক খুঁটি, কৃষি যন্ত্রপাতি, ঘরবাড়ি ইত্যাদি কাঠ দ্বারা তৈরি করা হয়। আমাদের ব্যবহারের জন্য বিভিন্ন ধরনের আসবাবপত্র যেমন- চেয়ার, টেবিল, খাট, আলমারি প্রভৃতি তৈরিতে বনভূমির কাষ্ঠল বৃক্ষের কাঠ ব্যবহৃত হয়। শিক্ষার উপকরণ যেমন- কালি, কলম, পেন্সিল, স্কেল ইত্যাদি তৈরি হয় সরাসরি বৃক্ষ থেকে। গ্রামাঞ্চলে গাছ, লতাপাতা, খড়, কাঠ ইত্যাদি জ্বালানি হিসেবে ব্যবহৃত হয়। এগুলো সবই বনভূমি থেকে প্রাপ্ত। বাংলাদেশের কবিরাজি, হোমিওপ্যাথিক, এ্যালোপ্যাথিক এবং আয়ুবেদিয় ওষুধ তৈরির কাঁচামাল আসে বনভূমি হতে। বনভূমি হতে মধু, মোম, ঘাস, লতাপাতা, কাঠ করে বহু লোক জীবিকা নির্বাহ করে থাকে। বনজ সম্পদ থেকে প্রাপ্ত শিল্পদ্রব্য বিদেশে রপ্তানি করে বাংলাদেশ প্রতি বছর প্রচুর বৈদেশিক মুদ্রা অর্জন করে। সভ্যতার বাহন, জ্বালানি শিল্পের কাঁচামাল, ভেজষ ওষুধ সরবরাহ প্রভৃতি প্রত্যক্ষ ও পরোক্ষভাবে অর্থনৈতিক কর্মকান্ডকে নির্দেশ করে।"
        }
      ]
    },
    {
      "number": "6",
      "uddipok": "জালাল যুব প্রশিক্ষণ কেন্দ্র থেকে পোল্ট্রির ওপর প্রশিক্ষণ নিয়েছে। জালাল নিজের এলাকায় উক্ত খামারে ডিম ও বাচ্চা উৎপাদনের উদ্দেশ্যে পোল্ট্রি খামার স্থাপন করতে চায়। গত দু'বছর আগে তার এলাকায় রাণীক্ষেত রোগে অনেক মুরগি মারা গেছে। প্রাণিসম্পদ কর্মকর্তার পরামর্শে জৈবনিরাপত্তাসহ প্রয়োজনীয় ব্যবস্থা গ্রহণ করার সিদ্ধান্ত নেয়া হয়েছে।",
      "tag": "UHSC 24",
      "sub_questions": [
        {
          "label": "ক",
          "question": "স্ট্রেইন কী?",
          "explanation": "বিশেষ উদ্দেশ্য সাধনের লক্ষ্যে প্রজননকারী দ্বারা ন্যূনতম ৫টি বংশ পরম্পরায় আন্তঃপ্রজননের মাধ্যমে সৃষ্ট নতুন প্রজাতিই হলো স্ট্রেইন।"
        },
        {
          "label": "খ",
          "question": "বাচ্চা উৎপাদনকারী ডিমের বৈশিষ্ট্যগুলো কী?",
          "explanation": "বাচ্চা উৎপাদনকারী ডিমের বৈশিষ্ট্য হলো- i. ডিম মাঝারি আকৃতির মসৃণ এবং খোসার গড় গুরুত্ব ০.৩৫ মি.মি.। ii. ডিমের ওজন ৫০- ৫৮ গ্রাম। iii. সুস্থ, সবল, উর্বর, পরিষ্কার-পরিচ্ছন্ন ডিম।"
        },
        {
          "label": "গ",
          "question": "জালালের এলাকায় পোল্ট্রি খামার করার জন্য কীভাবে পরিকল্পনা করবে, বিশ্লেষণ করো",
          "explanation": "জালাল যুব প্রশিক্ষণ কেন্দ্র থেকে পোল্ট্রির ওপর প্রশিক্ষণ নিয়ে নিজ এলাকায় খামার স্থাপনের পরিকল্পনা করেন। পোল্ট্রি খামার অন্য যেকোনো খামারের চেয়ে স্পর্শকাতর হওয়ায় যথাযথ পরিকল্পনা ও সুষ্ঠু ব্যবস্থাপনার ওপর খামারের লাভ-লোকসান নির্ভর করে। জালাল খামার স্থাপনের জন্য বন্যামুক্ত উঁচু এলাকা, খোলামেলা, আলো বাতাসপূর্ণ, যোগাযোগ ব্যবস্থা ভালো, বিদ্যুৎ, পানি ও শ্রমিকের প্রাপ্যতা আছে এমন স্থান নির্বাচন করবেন। পূর্ব-পশ্চিমে লম্বা করে দক্ষিণমুখী করে বাসস্থান নির্মাণ করবেন। হাঁস-মুরগি পালনে সংক্রামক রোগের বিস্তার রোধে জৈব নিরাপত্তা বিষয়ক তথ্য-উপাত্ত সম্পর্কে জানবেন। সর্বদা খামারের হাঁস-মুরগির সুস্বাস্থ্য নিশ্চিত করতে ও খামারের অভ্যন্তরের পরিবেশ যথাসম্ভব স্বাস্থ্যসম্মত তথ্য জীবাণুমুক্ত রাখতে চেষ্টা করবেন। খামারে প্রবেশের ক্ষেত্রে সর্বোচ্চ প্রতিরোধ ব্যবস্থা হিসেবে জীবাণুনাশক কার্যক্রম পালনে সচেষ্ট হবেন। নির্ভরযোগ্য প্রতিষ্ঠান থেকে মুরগির বয়স অনুসারে টাটকা খাদ্য সরবরাহ করার বিষয়টি খেয়াল রাখবেন। পানির পাত্রে সবসময় বিশুদ্ধ পানি রাখার ব্যবস্থা করবেন। বাজার থেকে বাচ্চা, খাদ্য, যন্ত্রপাতি ইত্যাদি নেয়া এবং খামার থেকে ডিম, মুরগি ইত্যাদি নেয়ার জন্য সড়ক ও যানবাহন সহজলভ্য কিনা সেই বিষয়টি খেয়াল রাখবেন। উপরের পরিকল্পনা অনুযায়ী উদ্দীপকের জালাল তার এলাকায় পোল্ট্রি খামার স্থাপন করবেন।"
        },
        {
          "label": "ঘ",
          "question": "উদ্দীপকের আলোকে মুরগির যে রোগটি দেখা দেয় তার কারণ, লক্ষণ ও প্রতিকার বর্ণনা করো।",
          "explanation": "উদ্দীপকে মুরগির রাণীক্ষেত রোগ দেখা দিয়েছে। নিচে এ রোগের কারণ, লক্ষণ ও প্রতিকার বর্ণনা করা হলো- কারণ: রাণীক্ষেত একটি ভাইরাসজনিত রোগ। New Castle Disease Virus-এ রোগের জন্য দায়ী। লক্ষণ: • মুরগি সাদা চুনের মতো মলত্যাগ করে। মলের রং সবুজ অথবা সবুজ ও হলুদ বর্ণের মিশ্রণ দেখা যায়। - মুখ দিয়ে লালা পড়া, হাঁচি, কাশি, নাক দিয়ে শ্লেষ্মা ঝরা। - শ্বাস-প্রশ্বাস দ্রুত হওয়া এবং হা করে নিশ্বাস নেওয়া (অনেক সময় শ্বাস নেওয়ার সময় 'ঘড় ঘড়' শব্দ হয়)। - দেহের তাপমাত্রা বেড়ে যাওয়া। - মুরগির খাওয়া-দাওয়ায় অনীহা এবং মাথা নিচু ও চোখ বন্ধ করে ঝিমাতে থাকা। - ডানা নিচের দিকে ঝুলে যাওয়া। প্রতিকার: i. নিয়মিত প্রতিষেধক টিকা দিয়ে মুরগিকে এ রোগ থেকে বাঁচানো যায়। এ রোগের টিকা দুই ধরনের, যথা- বি.সি.আর.ডি.ভি (B.C.R.D.V) ও আর.ডি.ভি (R.D.V)। ii. আক্রান্ত মুরগিকে সুস্থ পাখি থেকে পৃথক করে চিকিৎসার ব্যবস্থা করা। iii. মৃত মুরগি যেখানে সেখানে না ফেলে মাটিতে পুঁতে ফেলা। iv. কিছু এন্টিবায়োটিক যেমন: এনরোসিন সিরাপ খাওয়ালে ভালো ফল পাওয়া যায়। V. আক্রান্ত ও সুস্থ উভয় মুরগিকে মাঝেমধ্যে পটাশ মিশানো পানি খাওয়ানো যেতে পারে।"
        }
      ]
    },
    {
      "number": "7",
      "uddipok": "সোহরাব সাহেবের ফল বাগানে প্রতি বছরই কুল ও আমের ফলন কমছে। কৃষি বিশেষজ্ঞের পরামর্শে সব কুল গাছ ও আম গাছ প্রুনিং ও প্রয়োজন অনুযায়ী ড্রেসিং করার পর কুলের ও আমের ফলন বৃদ্ধি পেয়েছে। উদ্দীপকের আলোকে সোহরাব সাহেবের পরামর্শে আরও অনেক কুল ও আম গাছে প্রুনিং করে লাভবান হয়েছে।",
      "tag": "UHSC 24",
      "sub_questions": [
        {
          "label": "ক",
          "question": "বৃক্ষের ট্রেনিং কী?",
          "explanation": "গাছের কাঠামোকে সঠিক ও শক্তভাবে গড়ে তোলা এবং কোনো কোনো ক্ষেত্রে গাছের শারীরিক বৃদ্ধি, উচ্চতা বৃদ্ধি ও সোজা কাণ্ড বৃদ্ধি করার জন্য গাছের প্রাথমিক অবস্থায় ডাল-পালা ও শাখা-প্রশাখা ছাঁটাই করাই হলো বৃক্ষের ট্রেনিং।"
        },
        {
          "label": "খ",
          "question": "বৃক্ষের ড্রেসিং কেন করা হয় ব্যাখ্যা করো।",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রমণ প্রতিরোধক লাগিয়ে দেয়াকে বৃক্ষের ড্রেসিং বলে। ড্রেসিং এর মাধ্যমে শাখা-প্রশাখার পচন এমনকি গাছ মারা যাওয়া থেকে রক্ষা করে। এতে ক্ষতস্থানের জীবাণু মারা যায় এবং নতুন কোন জীবাণু সংক্রমণ ঘটাতে পারে না। ফলে গাছের দ্রুত আরোগ্য লাভ হয়। বৃক্ষের ফল ও কাঠ উৎপাদন বৃদ্ধি পায়। কাঠের গুণগতমান ভালো হয়। সংক্রমণ হওয়ার আগেই ড্রেসিং করলে ক্ষত হয় না। এ সকল কারণে ড্রেসিং করা হয়"
        },
        {
          "label": "গ",
          "question": "উদ্দীপকের আলোকে কুল ও আমের ফলন বৃদ্ধির প্রক্রিয়া বর্ণনা করো।",
          "explanation": "সোহরাব সাহেব কুল ও আমের বাগানে প্রতিবছরই কুল ও আমের ফলন কমে আসছিল। কৃষি বিশেষজ্ঞের পরামর্শক্রমে প্রুনিং ও ড্রেসিং করার মাধ্যমে আমের ফলন বৃদ্ধি করেছিলেন। নিচে প্রুনিং ও ড্রেসিং এর প্রক্রিয়া দেওয়া হলো- গাছের প্রকৃতি ভেদে প্রুনিং এর ধরন ও কৌশলে বিভিন্নতা থাকে। সাধারণভাবে প্রুনিং এর মাধ্যমে গাছ হতে শাখা-প্রশাখা, পাতা, ফুল-ফল এমনকি ক্ষেত্র বিশেষে মূলও কেটে অপসারণ করা হয়। প্রুনিং করা হয় গাছে ফল ধারণের পর অর্থাৎ বয়স্ক বা পুরাতন গাছে। পুরাতন ডালপালা ছাঁটাই করতে হয়। কুল ও আম গাছের ক্ষেত্রে বৃক্ষে ফল ও ফুল উৎপাদন বৃদ্ধির জন্য একই শাখায় ঘন করে ফল ও ফুল ধরলে ছোট ছোট ফল ও ফুল ছাঁটাই করে দিতে হয়। আবার কুল ও আম গাছের কুঁশি ছাঁটাই করা হলে সেখান থেকে নতুন কুঁশি গজায়। আবার, ক্ষতস্থান ড্রেসিং এর ক্ষেত্রে ধারালো ছুরির সাহায্যে আঘাতপ্রাপ্ত স্থানের বাকল তুলে পরিষ্কার করে নিতে হবে। কাটা স্থান দ্রুত ঠিক করার জন্য ১০০ গ্রাম চুন, ১০০ গ্রাম তুঁতে ও ১ লিটার পানির সমন্বয়ে বোর্দোমিক্সার তৈরি করে কাটা স্থানে লাগাতে হবে। আঘাতপ্রাপ্ত স্থানে রোগজীবাণু ও পোকামাকড়ের আক্রমণ প্রতিরোধে জীবাণুনাশক ও কীটনাশক প্রয়োগ করতে হবে। এছাড়া ক্ষতস্থানে কালো রংয়ের প্রলেপ দিতে হবে। পেস্টিসাইড তৈরির ক্ষেত্রে কম্পেনিয়ন ওষুধ দ্বারা পেস্ট বানিয়ে ক্ষতস্থানে লাগাতে হবে। গাছ বেশি ক্ষতিগ্রস্ত হলে প্রতি লিটার পানিতে ২ গ্রাম মিশিয়ে স্প্রে করতে হবে। পেস্টিসাইড তৈরির ক্ষেত্রে নিম্নোক্ত পন্থাগুলো অবলম্বন করতে হবে, যেমন- বোদৌ পেস্ট, সমপরিমাণ তুঁত ও চুন দ্বারা অম্ল প্রশমন তৈরি করতে হবে। ক্যাবরিওটপ বা কার্বেন্ডাজিম ৩ গ্রাম/লি পানি হারে তৈরি করতে হবে। ব্লিটক্স বা কপার অক্সিক্লোরাইড ৫০ ডব্লিউপি ৫ গ্রাম/লি পানিতে তৈরি করতে হবে। রীভা '২.৫ ইসি বা ডার্সবান ২০ ইসি ২ মিলি/লি পানিতে তৈরি করে প্রয়োগ করতে হবে।"
        },
        {
          "label": "ঘ",
          "question": "উদ্দীপকের আলোকে আম ও কুলের ফলন বৃদ্ধিতে সোহরাব সাহেবের কার্যক্রমের গুরুত্ব ব্যাখ্যা করো।",
          "explanation": "কৃষি বিশেষজ্ঞের নির্দেশনা অনুযায়ী কুল ও আম বাগানে প্রুনিং করে পরবর্তী সময়ে সোহরাব সাহেব আম ও কুলের ভালো ফলন পেয়েছেন। সোহরাব সাহেব তার কুল ও আম বাগানে অনেক দিন হতেই ভালো ফলন পাচ্ছিলেন না। কৃষি বিশেষজ্ঞ তার বাগান পর্যবেক্ষণ করে বুঝতে পারলেন যে, তার বাগানে প্রুনিং করা অপরিহার্য হয়ে পড়েছে। উৎপাদন বৃদ্ধির লক্ষ্যে বৃক্ষের শাখা-প্রশাখা, মূল, পাতা, ফুল-ফল ইত্যাদির অপ্রয়োজনীয় অংশ ছাঁটাই করাকে প্রুনিং বলে। সাধারণত ফল ধারনের পর অর্থাৎ বয়স্ক ও পুরাতন গাছের প্রুনিং করা অপরিহার্য। একই ডালে দীর্ঘ সময় ফুল ও ফল ধারন করতে থাকলে সেই গাছের ফুল-ফলের আকার ও গুণগতমান ক্রমান্বয়ে কমতে থাকে। প্রুনিং করার ফলে, ফল ধারণ বৃদ্ধি পেয়েছে, নতুন কুঁশি থেকে ভালো মানের ও বড় আকারের ফল পাওয়া যায়। এছাড়াও গাছে সংক্রামক রোগ বা পোকা মাকড়ের সংক্রমণ ঘটলে প্রুনিং এর মাধ্যমে সেই অংশটুকু কেটে ফেলে দিলে তা পরবর্তীতে গাছের সুস্থ অংশে ছড়াতে পারে না। প্রুনিং গাছের কার্যাবলি নিয়ন্ত্রণ করে এবং এর মাধ্যমে গাছকে উদ্দীপ্ত করা হয়। এর ফলে গাছের অঙ্গ বৃদ্ধি, উৎপাদন ক্ষমতা বৃদ্ধিসহ পুষ্পায়ন, ফলধারণ, ফলের আকার ও গুণগতমান উন্নত হয়। এতে গাছের বার্ষিক উৎপাদন অনেকাংশে বেড়ে যায়। আবার, গাছের ক্ষতস্থান থেকে পচনশীল দ্রব্য অপসারণ করে জীবাণু সংক্রমণ প্রতিরোধক লাগিয়ে দেওয়াই হলো ক্ষতস্থান ড্রেসিং। ক্ষতস্থান ড্রেসিং করলে গাছের পচন রোধ হয়, শাখা-প্রশাখা মরে যাওয়া থেকে রক্ষা পায়, রোগের বিস্তার রোধ হয়, কাঠের গুণাগুণ ও গুণগত মান বাড়ে ও বৃদ্ধি অব্যাহত থাকে।"
        }
      ]
    },
    {
      "number": "8",
      "uddipok": "শহিদ সাহেব উন্নত জাতের গরু দিয়ে দুগ্ধ খামার স্থাপন করেন। তিনি যথাযথভাবে গাভির যত্ন নেন ও প্রতিদিন তিনি ১০ কেজি দানাদার খাদ্য •মিশ্রণ তৈরি করেন। তিনি সম্প্রতি আরও কয়েকটি গাভি ক্রয় করেন কিন্তু কিছু গাভি থেকে কাঙ্ক্ষিত দুধ পাচ্ছেন না। তিনি পশু চিকিৎসকের সাথে পরামর্শ করলে পশু চিকিৎসক জানালেন \"গাভির দুধ উৎপাদন বিভিন্ন প্রভাবকের উপর নির্ভরশীল\"।.",
      "tag": "UHSC 24",
      "sub_questions": [
        {
          "label": "ক",
          "question": "দুগ্ধ খামার ব্যবস্থাপনা কী?",
          "explanation": "দুগ্ধ খামারে দুগ্ধবতী গাভির স্বাভাবিক দুধ উৎপাদন ক্ষমতা বজায় রাখার জন্য যে সকল বিষয়াদি বিবেচনা করা হয়, সেগুলোকে সুচারুভাবে সম্পাদন করাই হলো দুগ্ধ খামার ব্যবস্থাপনা।"
        },
        {
          "label": "খ",
          "question": "গর্ভবতী গাভির বৈশিষ্ট্য ব্যাখ্যা করো।",
          "explanation": "গর্ভবতী গাভির বৈশিষ্ট্য হলো- i. গাভির ঋতুচক্র বন্ধ হয়ে যায়। ii. ওলান ক্রমশ বড় হয়ে যাওয়া ও যৌনাঙ্গ ফুলে যাওয়া। iii. পেট স্বাভাবিকের চেয়ে বড় হয়ে যাওয়া। iv. ডিম্বাশয়ের করপাস লুটিয়াম বড় হতে থাকা।"
        },
        {
          "label": "গ",
          "question": "উদ্দীপকের আলোকে দুগ্ধবতী গাভির যত্ন কীভাবে করবে ব্যাখ্যা করো।",
          "explanation": "পশুচিকিৎসকের শেষোক্ত মন্তব্যটি হলো- 'গাভির দুধ উৎপাদন বিভিন্ন প্রভাবকের উপর নির্ভরশীল'। গাভির দুধ উৎপাদনের পরিমাণ ও গুণগতমান বিভিন্ন উপাদানের উপর মির্ভর করে। গাভির দুধ উৎপাদন ও দুধের গুণগতমানের ওপর গুরুত্বপূর্ণ প্রভাব বিস্তারকারী উপাদানসমূহ নিচে বর্ণনা করা হলো- i. প্রাণীর জাত: জাতের বিভিন্নতার কারণে দুধের উপাদান এবং ঘনত্বের পার্থক্য পরিলক্ষিত হয়। বিদেশি জাতের গরুর উৎপাদন ক্ষমতা এবং দুধে চর্বির পরিমাণ দেশি জাতের গরুর তুলনায় বেশি। ii. খাদ্য: সুষম দানাদার খাদ্য, প্রক্রিয়াকৃত রসালো খাদ্য ও স্থূলভাবে গুঁড়ো করা খড় খাওয়ালে গাভির দুধে মাখনের পরিমাণ বেশি হয়। দুধে খনিজ ও ভিটামিনের পরিমাণ গাভির খাদ্যের উপর নির্ভরশীল। iii. বাসস্থান: বাসস্থান গাভির দুধ উৎপাদনের পরিমাণ ও গুণগতমানের হ্রাস বৃদ্ধির জন্য অনেকাংশে দায়ী। iv. গাভির বয়স: গাভি প্রথম বাচ্চা দেয়ার পর কম দুধ দেয়। আস্তে আস্তে প্রতিবার বাচ্চা প্রসবে দুধ উৎপাদনের ও দুধে চর্বির পরিমাণ বাড়তে থাকে। পঞ্চমবার বাচ্চা প্রসবে সবচেয়ে বেশি দুধ দেয় এবং ষষ্ঠবারের পর থেকে আবার কমতে থাকে। v. দুধ দোহন সময়কাল: দুধ দোহন বিশেষ করে দোহনের সময়, দুধ দোহন প্রক্রিয়া, পরিষ্কার-পরিচ্ছন্নতা ইত্যাদি গাভির দুধের পরিমাণ ও মানকে প্রভাবিত করে। vi. আবহাওয়া: গরমকাল, বর্ষাকাল, আর্দ্র আবহাওয়ায় গাভির দুধের উৎপাদন ও গুণগতমান হ্রাস পায়। শীত মৌসুম দুধাল গাভির জন্য আরামদায়ক। vii. গাভির প্রজনন বিরতি: দীর্ঘ বিরতিতে বাচ্চা প্রসব করলে গাভির দুধ উৎপাদনের পরিমাণ বৃদ্ধি পায়। স্বল্প বিরতিতে বাচ্চা প্রসবের কারণে দুধ উৎপাদন কিছুটা হ্রাস পেতে পারে। viii. দোহন কৌশল: দুধ দোহনের কৌশলের উপরও দুধ উৎপাদন নির্ভর করে। এছাড়াও উচ্চমাত্রার নাইট্রেটযুক্ত ফরেজ দুধাল গাভির দুধ উৎপাদনে ও গুণগতমান হ্রাস করে, তাই উচ্চমাত্রার নাইট্রেটযুক্ত ফরেজকে হে করার পরিবর্তে সাইলেজ করলে দুধ উৎপাদন বৃদ্ধি পায়। সুতরাং বলা যায়, উদ্দীপকে উল্লিখিত পশুচিকিৎসের মন্তব্যটি যথার্থ।"
        },
        {
          "label": "ঘ",
          "question": "উদ্দীপকে উল্লিখিত পশু চিকিৎসকের মন্তব্যটি ব্যাখ্যা করো।",
          "explanation": "পশুচিকিৎসকের শেষোক্ত মন্তব্যটি হলো- 'গাভির দুধ উৎপাদন বিভিন্ন প্রভাবকের উপর নির্ভরশীল'। গাভির দুধ উৎপাদনের পরিমাণ ও গুণগতমান বিভিন্ন উপাদানের উপর মির্ভর করে। গাভির দুধ উৎপাদন ও দুধের গুণগতমানের ওপর গুরুত্বপূর্ণ প্রভাব বিস্তারকারী উপাদানসমূহ নিচে বর্ণনা করা হলো- i. প্রাণীর জাত: জাতের বিভিন্নতার কারণে দুধের উপাদান এবং ঘনত্বের পার্থক্য পরিলক্ষিত হয়। বিদেশি জাতের গরুর উৎপাদন ক্ষমতা এবং দুধে চর্বির পরিমাণ দেশি জাতের গরুর তুলনায় বেশি। ii. খাদ্য: সুষম দানাদার খাদ্য, প্রক্রিয়াকৃত রসালো খাদ্য ও স্থূলভাবে গুঁড়ো করা খড় খাওয়ালে গাভির দুধে মাখনের পরিমাণ বেশি হয়। দুধে খনিজ ও ভিটামিনের পরিমাণ গাভির খাদ্যের উপর নির্ভরশীল। iii. বাসস্থান: বাসস্থান গাভির দুধ উৎপাদনের পরিমাণ ও গুণগতমানের হ্রাস বৃদ্ধির জন্য অনেকাংশে দায়ী। iv. গাভির বয়স: গাভি প্রথম বাচ্চা দেয়ার পর কম দুধ দেয়। আস্তে আস্তে প্রতিবার বাচ্চা প্রসবে দুধ উৎপাদনের ও দুধে চর্বির পরিমাণ বাড়তে থাকে। পঞ্চমবার বাচ্চা প্রসবে সবচেয়ে বেশি দুধ দেয় এবং ষষ্ঠবারের পর থেকে আবার কমতে থাকে। v. দুধ দোহন সময়কাল: দুধ দোহন বিশেষ করে দোহনের সময়, দুধ দোহন প্রক্রিয়া, পরিষ্কার-পরিচ্ছন্নতা ইত্যাদি গাভির দুধের পরিমাণ ও মানকে প্রভাবিত করে। vi. আবহাওয়া: গরমকাল, বর্ষাকাল, আর্দ্র আবহাওয়ায় গাভির দুধের উৎপাদন ও গুণগতমান হ্রাস পায়। শীত মৌসুম দুধাল গাভির জন্য আরামদায়ক। vii. গাভির প্রজনন বিরতি: দীর্ঘ বিরতিতে বাচ্চা প্রসব করলে গাভির দুধ উৎপাদনের পরিমাণ বৃদ্ধি পায়। স্বল্প বিরতিতে বাচ্চা প্রসবের কারণে দুধ উৎপাদন কিছুটা হ্রাস পেতে পারে। viii. দোহন কৌশল: দুধ দোহনের কৌশলের উপরও দুধ উৎপাদন নির্ভর করে। এছাড়াও উচ্চমাত্রার নাইট্রেটযুক্ত ফরেজ দুধাল গাভির দুধ উৎপাদনে ও গুণগতমান হ্রাস করে, তাই উচ্চমাত্রার নাইট্রেটযুক্ত ফরেজকে হে করার পরিবর্তে সাইলেজ করলে দুধ উৎপাদন বৃদ্ধি পায়। সুতরাং বলা যায়, উদ্দীপকে উল্লিখিত পশুচিকিৎসের মন্তব্যটি যথার্থ।"
        }
      ]
    }
  ]
}