{
  "title": "ঢাকা রেসিডেনসিয়াল কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আমাদের দেশের মাটি ও পানির উপযোগী চাষযোগ্য এক ধরনের মাছ বিদেশ থেকে আনা হয়েছে। মাছটি দ্রুত বর্ধনশীল এবং বাজারে এর অনেক চাহিদা আছে। মাছটির বিশেষ বৈশিষ্ট্য হলো, বিপদের সময় পোনাগুলোকে মুখের মধ্যে রাখা এবং বিপদ শেষে ছেড়ে দেওয়া।",
      "tag": "DRMC 25",
      "sub_questions": [
        {
          "label": "ক",
          "question": "মাছ চাষ কী?",
          "explanation": "মাছ চাষ হলো কোনো নির্দিষ্ট জলাশয়ে অর্থনৈতিক গুরুত্বসম্পন্ন মাছের পরিকল্পিত ও বিজ্ঞানভিত্তিক উৎপাদন।"
        },
        {
          "label": "খ",
          "question": "ফাইটোপ্লাংকটন মাছের কোন ধরনের খাবার?",
          "explanation": "ফাইটোপ্লাংকটন হলো পানিতে ভাসমান অতি ক্ষুদ্র ক্ষুদ্র জলজ উদ্ভিদ। প্রাকৃতিকভাবে উৎপন্ন হয় বলে ফাইটোপ্লাংকটনকে মাছের প্রাকৃতিক খাবার বলা হয়। মাছ এসব জলজ উদ্ভিদ খাদ্য হিসেবে গ্রহণ করে থাকে। ফাইটোপ্লাংকটনের মধ্যে রয়েছে সিনোডেসমাস, নাভিকুলা, স্পাইরোগাইরা ইত্যাদি।"
        },
        {
          "label": "গ",
          "question": "উদ্দীপকে উল্লিখিত মাছটি কোন ধরনের? ব্যাখ্যা করো।",
          "explanation": "নিম্নের অনুরূপঃ উদ্দীপকের মাছটি হলো নাইলোটিকা যা পত্তমভাবী মাছের অন্তর্ভুক্ত। শান্তস্বভাবী মাছগুলো মুক্ত জলাশয় ছাড়াও পুকুর, দিঘি ও ডোবায় চাষের জন্য খুব উপযোগী। শান্তস্বভাবী মাহগুলো একে অপরের সাথে খাদ্যের জন্য প্রতিযোগিতা করে না। এ জাতীয় মাছ বন্দ্ব অলাশয়ে প্রজনন করে না, তবে কৃত্রিমভাবে প্রজনন করিয়ে পোনা উৎপাদন করা যায়। নাইলোটিকা মাছ উচ্চ ফলনশীল এবং ৩-৪ মাসে বিক্রয়যোগ্য হয়। বাজারে এ মাছের ব্যাপক চাহিদা রয়েছে। অর্থাৎ, মাষের চাষ ব্যবস্থাপনা ও অর্থনৈতিক গুরুত্ব বিবেচনা করে নাইলোটিকাকে শান্তস্বভাবী মাছ বলা যায়।"
        },
        {
          "label": "ঘ",
          "question": "\"উদ্দীপকের মাছটি চাষ করা লাভজনক\"- বিশ্লেষণ করো।",
          "explanation": "নিম্নের অনুরূপঃ উদ্দীপকের মাটি হলো নাইলোটিকা বা মনোসেক্স তেলাপিয়া। নাইলোটিকা মাছ ১৯৭৪ সালে খাইল্যান্ড থেকে প্রথম বাংলাদেশে আনা হয়। দ্রুত বর্ধনশীল ও ব্যাপক চাহিদাসম্পন্ন এ মাছটি অর্থনৈতিকভাবে অনেক গুরুত্ব বহন করে। মৎস্য ও ১ প্রাণিসম্পদ মন্ত্রণালয়ের তথ্য মতে, নাইলোটিকা। মাহ স্থানীয় লাতের চেয়ে ৫০-৬০% বেশি উৎপাদনশীন। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক রোগ প্রতিরোধ ক্ষমতাসম্পন্ন। অগভীর জলাশয়সহ দ্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। বাংলাদেশের মৎস্যচাষিদের মধ্যে ৬০% নাইলোটিকা চাঘ ও বাজারজাতকরণের সাথে জড়িত। মৌসুমি পুকুরে নাইলোটিকা চাষ করে বিঘা প্রতি ৪০০-৫০০ কেজি মাছ উৎপাদন করা যায়। প্রতি কেজি পাইকারি দরে ৭০ টাকা যারে বিঘা প্রতি গড়ে প্রায় ৩২,০০০/- - টাকা আয় করা সম্ভব, যেখানে এই মাছ চাষে ব্যয় হবে মাত্র ৮,০০০/- টাকা। অর্থাৎ, প্রতি বিঘায় নিট লাভের পরিমাণ প্রায় ২৪,০০০/- টাকা, যেখানে আয় ও ব্যয়ের অনুপাত প্রায় ৪:১। বাংলাদেশের যেসব এলাকায় নদী-নালা, যাওর, খাল-বিল আছে কিন্তু পুকুর নেই, সেসব এলাকায় খাঁচায় এ মাছ চাষ করা সম্ভব। একটি ২০ ফুট × ১০ ফুট × ৬ ফুট আকারের খাঁচায় বছরে একবার চাষে ৩৬০ কেজি মাছ উৎপাদন করা যায়। এ মাছ বহরে দুই বার চাষ করে দ্বিগুণ আয় করা সম্ভব। এ মাছ সুস্বাদু ও শতক প্রতি ফলন বেশি হওয়ায় রপ্তানি করে প্রচুর বৈদেশিক মুদ্রা অর্জন করা সম্ভব। সহজ চাষ পদ্ধতি, চাষ ব্যয় কম ও ফলন হার বেশি বলে এর মোট উৎপাদন চাষকৃত মৌসুমি মাছগুলোর মধ্যে শীর্ষে। সুতরাং, আলোচনার প্রেক্ষিতে বলা যায়, 'উদ্দীপকে উল্লিখিত নাইলোটিকা মাছটির চাষ অত্যন্ত লাভজনক।"
        }
      ]
    },
    {
      "number": "2",
      "uddipok": "মতিন একজন মৎস্যচাষী। তিনি নিজের পুকুরে মাছ চাষ করেন। তিনি নিয়মিত মাছের পরিচর্যার দিকে খেয়াল রাখেন। হঠাৎ একদিন দেখলেন, কিছু মাছের লেজ ও পাখনার পর্দা ছেড়া। বিষয়টি দেখে তিনি চিন্তায় পড়ে গেলেন। আক্রান্ত একটি মাছ নমুনা হিসেবে উপজেলা মৎস্য অফিসে নিয়ে গেলেন। মৎস্য কর্মকর্তা মাছের পাখনা ফেলে লবণ পানিতে গোসল করানো সহ আরও কিছু বিষয়ে পরামর্শ দিলেন।",
      "tag": "DRMC 25",
      "sub_questions": [
        {
          "label": "ক",
          "question": "হ্যাচারি কী?",
          "explanation": "বাণিজ্যিক ভিত্তিতে মাছের পোনা উৎপাদনের জন্য কৃত্রিম প্রজনন খামারই হলো হ্যাচারি।"
        },
        {
          "label": "খ",
          "question": "নিরাপদ মাছ সংরক্ষণ প্রয়োজন কেন?",
          "explanation": "নিরাপদ মাছ সংরক্ষণ হলো আহরণের পর বিক্রি বা ভোক্তা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা। মাছ নিরাপদভাবে সংরক্ষণের ফলে মাছের খাদ্য উপাদান, যেমন-আমিষ ও খনিজ লবণের মান অক্ষুন্ন রাখা যায়। এর ফলে মাছের দেহের ভিতরের এনজাইমের ক্রিয়া নিষ্ক্রিয়, মাছের রাসায়নিক উপাদানের জারণ ক্রিয়া এবং মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা বা ভোক্তাদের কাছে পৌঁছানোর সময়কালে মাছের গুণগতমান বজায় রাখা যায়। এছাড়া নিরাপদ মাছ সংরক্ষণ পদ্ধতিতে কোনো ভেজাল বা বিষাক্ত দ্রব্য থাকে না। স্বাদেরও কোনো পরিবর্তন হয় না। এ সকল কারণে নিরাপদ মাছ সংরক্ষণ প্রয়োজন।"
        },
        {
          "label": "গ",
          "question": "মতিনের পুকুরের মাছ কোন রোগে আক্রান্ত হয়েছে? ব্যাখ্যা করো।",
          "explanation": "উদ্দীপকের মতিনের পুকুরের মাছগুলো লেজ ও পাখনা পচা রোগে আক্রান্ত হয়েছে। মাছের ব্যাকটেরিয়াজনিত রোগের মধ্যে লেজ ও পাখনা পচা রোগ অন্যতম। লেজ ও পাখনা পচা রোগের কারণ হলো Aeromonas, Pseudomonas, Vibrio প্রভৃতি ব্যাকটেরিয়ার আক্রমণ। লেজ ও পাখনা পচা রোগের লক্ষণ: i. আক্রান্ত মাছের লেজ ও পাখনার পর্দা ছিড়ে যায়। ii. মাছের লেজ ও পাখনায় সাদা, দাগ পড়ে। iii. শরীরের রক্ত কমে যাওয়ায় রং ফ্যাকাশে হয়। iv. লেজ ক্ষয় হয়ে যায় এবং পাখনা খসে পড়ে। V. আক্রান্ত স্থানে তুলার মতো ছত্রাক জন্মায় এবং গায়ের পিচ্ছিল আবরণ কমে যায়। vi. রোগের আক্রমণ তীব্র হলে মাছের পাখনার গোড়া ভেঙে যায় এবং ভারসাম্য হারিয়ে ঝাঁকুনি দিয়ে চলাফেরা করে। vii. মাছের চলাফেরায় অস্বাভাবিকতা দেখা দেয়।"
        },
        {
          "label": "ঘ",
          "question": "মৎস্য কর্মকর্তার মতিনকে দেওয়া পরামর্শসমূহ মূল্যায়ন করো।",
          "explanation": "মতিনের পুকুরের মাছে লেজ ও পাখনা পচা রোগ দেখা দিয়েছে। মৎস্য কর্মকর্তা তাকে মাছের পাখনা ফেলে লবণ পানিতে গোসল করানোসহ আরও কিছু বিষয়ে পরামর্শ দেন। লেজ ও পাখনা পচা রোগ প্রতিরোধের ক্ষেত্রে আক্রান্ত পাখনা কেটে ফেলে মাছকে শতকরা ২.৫ ভাগ লবণ পানিতে ধুয়ে দিতে হবে অথবা ১ লিটার পানিতে ০.৫ গ্রাম তুঁতে মিশিয়ে ১ মিনিট ডুবিয়ে নিতে হবে। এছাড়াও পুকুরে প্রতি শতকে ২৫০ গ্রাম চুন প্রয়োগ করে এ রোগ প্রতিরোধ ক্রা যায়। অন্যদিকে পুকুর দূষনমুক্ত রেখে মজুদকৃত মাছের ঘনত্ব কমালে এবং জাল টেনে আলাদাকরে বিষাক্ত গ্যাস সরালে লেজ ও পাখনা পচা রোগ প্রতিরোধ করা যায়। আবার পুকুরে প্রতি কেজি খাবারে ২৫ মি.গ্রা. 'টেট্রাসাইক্লিন' মিশিয়ে পরপর ৭দিন ব্যবহার করা যায়। অন্যদিকে জৈব সারের ব্যবহার সাময়িক বন্ধ রাখলে মাছের লেজ ও পাখনা পচা রোগ প্রতিরোধ করা যায়। উপরের আলোচনা হতে বলা যায়, মাছের লেজ ও পাখনা পচা রোগে প্রতিরোধে পাখনা কেটে ফেলে লবণ পানিতে গোসল করানোসহ আরও কিছু পদক্ষেপ গ্রহণ করতে হয়। সুতরাং, মৎস্য কর্মকর্তায় মতিনকে দেওয়া পরামর্শ সমূহ যথার্থ।"
        }
      ]
    },
    {
      "number": "3",
      "uddipok": "জনাব আবুল কালাম তার বাড়ির পাশের পুকুরে একটি মাছের একক চাষ করেন। তার চাষকৃত মাছটি ১৯৭৭ সালে থাইল্যান্ড থেকে প্রথম আমাদের দেশে আনয়ন করা হয়। মাছটি অধিক ফলনশীল, শত্রু গড়নের এবং সুঘ্রানু। একদিন তিনি লক্ষ করেন তার। পুকুরের কিছু মাছের গায়ে ছোট ছোট লাল দাগ দেখা যাচ্ছে। এ বিষয়ে উপজেলা মৎস্য কর্মকর্তার পরামর্শ চাইলে তিনি বলেন এটি মাছের একটি মারাত্মক রোগ। তিনি এই রোগ দমনে কালামকে প্রয়োজনীয় পদক্ষেপ গ্রহণের পরামর্শ দিলেন।",
      "tag": "DRMC 25",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব যা মাছ খাদ্য হিসেবে গ্রহণ করে।"
        },
        {
          "label": "খ",
          "question": "পুকুরে চুন প্রয়োগের প্রয়োজনীয়তা ব্যাখ্যা করো।",
          "explanation": "পুকুরে প্রয়োগকৃত বিভিন্ন সারের কার্যকারিতা বৃদ্ধির জন্য চুন প্রয়োগ করা গুরুত্বপূর্ণ। চুন মাটি ও পানির উর্বরতা বৃদ্ধি করে। পানির পিএইচ মানের ভারসাম্য বজায় রাখে। পানিতে ক্যালসিয়ামের পরিমাণ বাড়ায়। পানির ঘোলাতু কমায় ও পানি পরিষ্কার রাখে। মাছের রোগজীবাণু ও পরজীবী ধ্বংস করে। এ সমস্ত কারণে পুকুরে চুন প্রয়োগ করতে হয়।"
        },
        {
          "label": "গ",
          "question": "আবুল কালামের চাষকৃত মাছটির বৈশিষ্ট্য ব্যাখ্যা করো।",
          "explanation": "আবুল কালামের চাষকৃত মাছটি হলো রাজপুঁটি। রাজপুঁটি মাছ দ্রুত বর্ধনশীল। আকারে চ্যাপ্টা, গায়ের রং উজ্জ্বল রূপালি বর্ণের এবং বুক ও পাখার রং হালকা হলুদ। দেখতে অনেকটা দেশি সরপুঁটির মতো। তবে দেশি সরপুঁটির চেয়ে ৪০-৫০% বেশি উৎপাদনশীল। রাজপুঁটি মাছ ৩-৬ মাসে ১০০-১৫০ গ্রাম ওজনের ও ২০ সে.মি. পর্যন্ত সম্বা হয়। এরা বদ্ধ জলাশয়ে ডিম ছাড়ে না; প্রবাহমান পানিতে, যেমন- নদী, খাল ইত্যাদিতে ডিম ছাড়ে। কৃত্রিম পদ্ধতিতে যেকোনো অগভীর মৌসুমি/বাৎসরিক পুকুর, তোবা বা পতিত জলাশয়ে চাষ করা যায়। ধানক্ষেতেও এর চাষ করা যায়। অপেক্ষাকৃত বিরূপ পরিবেশ, যেমন- কম অক্সিজেনযুক্ত ও বেশি তাপমাত্রার পানি, বিশেষ করে ঘোলা পানিতেও চাষ করা যায়। চাব ব্যবস্থাপনা সহজ ও খরচ কম। কার্প জাতীয় মাছের সাথে মিশ্রচাষ করা যায়। এ মায় ৩-৬ মাসের মধ্যে বিক্রয়যোগ্য হয়। খেতে সুস্বাদু বলে বাজারমূল্য বেশি।"
        },
        {
          "label": "ঘ",
          "question": "উপজেলা মৎস্য কর্মকর্তার পরামর্শে আবুল কালামের গৃহীত পদক্ষেপ বিশ্লেষণ করো।",
          "explanation": "আবুল কালামের পুকুরের রাজপুঁটি মাছ ক্ষতরোগে আক্রান্ত হয়েছে। উপজেলা মৎস্য কর্মকর্তা তাকে ক্ষতরোগ দমনে প্রয়োজনীয় পদক্ষেপ গ্রহণের পরামর্শ দেন এবং তিনি সেই অনুযায়ী পদক্ষেপ গ্রহণ করেন। আবুল কালামের গৃধীত প্রতিরোধ ও প্রতিকারমূলক পদক্ষেপগুলো হলো- ১. পুকুরের তলদেশের অতিরিত্ব কাদা পরিস্কার করেন। ২. অতিরিক্ত আগাছা পরিষ্কার করেন। ৩. পুকুরে যথেষ্ট সূর্যালোকের ব্যবস্থা করেন। ৪. শীতের শুরুতে পুকুরে প্রতি শতকে ১ কেজি ডলোচুন ও ৫০০ গ্রাম লবণ প্রয়োগ করেন। ৫. প্রতি কেজি খাবারে ১০০ মিলিগ্রাম হারে স্ট্রেপটোমাইসিন মিশিয়ে দেন। ৬. আক্রান্ত মাছগুলোকে ২-৩% লবণ বা ৫ পিপিএম পটাশিয়াম পারম্যাঙ্গানেট দ্রবণে ১ ঘণ্টা অথবা ১ পিপিএম ভুঁতের দ্রবণে ১০- ১৫ মিনিট গোসল করান। উল্লিখিত প্রতিরোধ ও প্রতিকার ব্যবস্থা গ্রহণ ছাড়াও তিনি প্রতিমাসে জাল টেনে মাছের স্বাস্থ্য পরীক্ষা ও সুষম খাদ্য সরবরাহ করেন। এভাবে তিনি ক্ষতরোগ দমন করেন।"
        }
      ]
    },
    {
      "number": "4",
      "uddipok": "করবীর দাদী পারিবারিক ভাবে মুরগি পালন করে এবং প্রাকৃতিক পদ্ধতিতে মুরগির ডিম থেকে বাচ্চা ফুটায়। গত বছর বাচ্চা ফুটাবার সময় অধিকাংশ ডিম নষ্ট হয়ে গেছে। করবীর দাদীকে ডিম নষ্ট হওয়ার কারণ জিজ্ঞাসা করায় দাদী বলল ডিমে হয়তো কোনো সমস্যা ছিল। একথা শুনে করবী বলল, \"ডিম ফোটানোর আধুনিক পদ্ধতি ব্যবহার করাই উত্তম।\"",
      "tag": "DRMC 25",
      "sub_questions": [
        {
          "label": "ক",
          "question": "ব্রুডার হাউস কী?",
          "explanation": "ব্রুডার হাউস হলো ১-২১ দিন বয়সের মুরগির বাচ্চাকে তাপ দেওয়ার ঘর।"
        },
        {
          "label": "খ",
          "question": "ডিম অনুর্বর হয় কেন? ব্যাখ্যা করো।",
          "explanation": "যে সকল ডিম থেকে বাচ্চা উৎপাদিত হয় না তাদেরকে অনুর্বর ডিম বলে। মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, ডিম পানি দিয়ে ধুয়ে পরিষ্কার করলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়।"
        },
        {
          "label": "গ",
          "question": "বাচ্চা ফুটানোর ডিমগুলো নষ্ট হওয়ার কারণ ব্যাখ্যা করো।",
          "explanation": "উদ্দীপকে করবীর দাদী প্রাকৃতিক পদ্ধতিতে মুরগির ডিম থেকে বাচ্চা ফুটায়। বাচ্চা ফুটাবার সময় অধিকাংশ ডিম নষ্ট হয়ে যায়। বাচ্চা ফুটানো ডিমগুলো নষ্ট হওয়ার কারণ নিচে ব্যাখ্যা করা হলো- ডিম অনুর্বর হলে তা থেকে বাচ্চা হয় না এবং তা নষ্ট হয়ে যায়। অনুর্বর ডিমে ভ্রূণ থাকে না বা অসম্পূর্ণ থাকে। ডিম অনুর্বর হওয়ার সম্ভাব্য কারণসমূহ হলো- মোরগ ও মুরগির মধ্যে দৈহিক মিলন না হলে উৎপাদিত ডিমে শুক্রাণু থাকে না। ফলে এ ডিম থেকে বাচ্চা হয় না। যদি মোরগের শুক্রাণুর গুণগতমান দুর্বল বা শুক্রাণুর পরিমাণ বা ঘনত্ব কম হয় তবে ডিম অনুর্বর হয়। ভারী জাতের মুরগির সাথে হালকা জাতের মোরগের যৌন মিলন হলে শুক্রাণু জরায়ুতে প্রবেশ না করার সম্ভাবনা থাকে, এতে ডিম অনুর্বর হয়। মোরগ বা মুরগির চর্বি বেশি হলে ডিম অনুর্বর হয়। মোরগ ও মুরগির সুষম খাদ্যের অভাব হলে উৎপাদিত ডিম অনুর্বর হয়। খাদ্যে ভিটামিন 'ডি'; 'ই', সেলিনিয়াম ও খনিজ পদার্থের অভাব হলে ডিম অনুর্বর হয়। ডিম পানি দিয়ে ধুলেও অনুর্বর হয়। সংরক্ষণে কোনো 'সমস্যা হলে সে ডিম থেকে বাচ্চা ফুটে না। রোগাক্রান্ত মোরগ ও মুরগি থেকে উৎপাদিত ডিম অনুর্বর হয়। এছাড়াও আকস্মিক স্থান পরিবর্তন, আবহাওয়া পরিবর্তন, দুর্যোগ, খাদ্যাভ্যাস পরিবর্তন প্রভৃতি কারণে ডিম অনুর্বর হয়ে থাকে। আবার প্রাকৃতিক উপায়ে ডিম ফোটানোর ক্ষেত্রে পর্যাপ্ত তাপমাত্রা ও আর্দ্রতা বজায় থাকে না। এর ফলেও ডিম নষ্ট হয়ে যায়। এক বছরের কম বয়সী মুরগি দ্বারা ডিমে তা দিলে তা থেকে বাচ্চা হওয়ার সম্ভাবনা কম থাকে এবং ডিমগুলো নষ্ট হয়ে যেতে পারে। এছাড়া বাহিরের পরিবেশ থেকে খুব বেশি গরম বা ঠান্ডা হলে বা তাপমাত্রা ও আর্দ্রতা' খুব উঠানামা করলে অনেক সময় বাচ্চা হয় না এবং এক সময় ডিমগুলো নষ্ট হয়ে যায়।"
        },
        {
          "label": "ঘ",
          "question": "\"ডিম ফুটানোর সময় আধুনিক পদ্ধতি ব্যবহার করাই উত্তম\"-উক্তিটি বিশ্লেষণ করো।",
          "explanation": "করবীর দাদীর বাচ্চা ফুটানোর অধিকাংশ ডিম নষ্ট হওয়ায় করবী বলল, \"ডিম ফুটানোর আধুনিক পদ্ধতি ব্যবহার করাই উত্তম।\" ডিম ফুটানোর আধুনিক পদ্ধতি হলো ইনকিউবেটর যন্ত্রের মাধ্যমে কৃত্রিম পদ্ধতিতে ডিম ফোটানো। এই যন্ত্রে কৃত্রিম উপায়ে উপযুক্ত তাপের ব্যবস্থা করে ডিম থেকে বাচ্চা ফুটানো যায়। নিচে ইনকিউবেটর পদ্ধতিটির কার্যকারিতা বর্ণনা করা হলো- i. এক সাথে বেশি ডিম ফুটানো সম্ভব। ii. ডিম ভেঙ্গে যাওয়ার সম্ভাবনা থাকে না বললেই চলে। iii. ডিমে 'তা' দেওয়ার জন্য মুরগির প্রতি যত্নশীল হওয়ার প্রয়োজন হয় না। iv. সারা বছরই ডিম থেকে বাচ্চা উৎপাদন করা যায়। V. মেশিন চালু রাখা ছাড়া অন্য কোনো ঝামেলা নেই। vi. ডিমে 'তা' দেওয়ার পর উৎপাদিত বাচ্চাতে মুরগির কোনো কোনো রোগ সংক্রমিত হতে পারে, যা ইনকিউবেটরে সম্ভব না। vii. এছাড়া ইনকিউবেটরে ডিম ফুটানো নির্ভরযোগ্য। viii. ইনকিউবেটর দ্বারা কৃত্রিম উপায়ে খামারে বাচ্চা উৎপাদন করায় ক্ষয়ক্ষতি কম হয়। ফলে এই পদ্ধতি ব্যবহারে খামার লাভজনক হবার সম্ভাবনা অনেক বেশি। তাই বলা যায় করবীর উক্তিটি যথার্থ।"
        }
      ]
    },
    {
      "number": "5",
      "uddipok": "কৃষি শিক্ষক রফিক সাহেব তার ছাত্রদের নিয়ে একটি দুগ্ধ খামার পরিদর্শনে গেলেন। সেখানে গিয়ে গরুর জাত ও দুধ দোহন প্রক্রিয়াসহ আনুষঙ্গিক বিষয়ে ছাত্রদের অবহিত করলেন এবং খামারে অধিক দুধ উৎপাদন ও অতিরিক্ত দুধ তাপ প্রয়োগের মাধ্যমে কীভাবে সংরক্ষণ করা যায় তাও ছাত্রদের জানালেন।",
      "tag": "DRMC 25",
      "sub_questions": [
        {
          "label": "ক",
          "question": "সাইলেজ কী?",
          "explanation": "রসাল অবস্থায় ফুল আসার 'সময় সবুজ' ও সতেজ ঘাসকে (ভুট্টা, নেপিয়ার, গিনি ইত্যাদি) কেটে টুকরো করে সেগুলো বায়ুরোধী অবস্থায় সংরক্ষণ করাই হলো সাইলেজ (Silage)।"
        },
        {
          "label": "খ",
          "question": "গরুর আবাসস্থল বলতে কী বোঝ?",
          "explanation": "গরু বা গাভির বাসস্থানকে গোশালা বা গোয়ালা বলে। ঝড়বৃষ্টি, রৌদ্র, অতিরিক্ত ঠান্ডা, গরম এবং অন্যান্য প্রাকৃতিক দুর্যোগ থেকে গরুকে রক্ষার জন্য যথোপযুক্ত বাসস্থান প্রয়োজন। গরুর বাসস্থান একটু উঁচু শুকনো জায়গায় হতে হয় এবং স্যাঁতস্যাঁতে হওয়া যাবে না। পাকা, আধাপাকা এবং বাঁশের খুঁটি, শন, খড় বা পাতার চালা দিয়ে গোয়ালঘর তৈরি করতে হবে। গরুর বাসস্থান দক্ষিণমুখী হওয়া উচিত।"
        },
        {
          "label": "গ",
          "question": "খামারে অধিক দুধ উৎপাদনের কারণ উদ্দীপকের আলোকে ব্যাখ্যা করো।",
          "explanation": "উদ্দীপকে কৃষি শিক্ষক ছাত্রদেরকে খামারে অধিক দুধ উৎপাদন করার পদ্ধতি সম্পর্কে বললেন। খামারে অধিক দুধ উৎপাদনের কারণগুলো হলো- উন্নত জাতের অধিক দুধ উৎপাদনশীল সুস্থ গাভি নির্বাচন করা। গাভির বাসস্থান এমনভাবে তৈরি করা যেন পর্যাপ্ত আলো-বাতাস চলাচল করতে পারে। তাছাড়া খামারের স্বাস্থ্যকর পরিবেশ ও গাভির খাবার জায়গার পরিষ্কার-পরিচ্ছন্নতা, পয়ঃনিষ্কাশন ব্যবস্থা প্রভৃতি বিষয়ের ওপর নজর রাখা। গাভিকে নিয়মিত সুষম খাদ্য ও পর্যাপ্ত পানি সরবরাহ করা। এছাড়া দুধ দোহনের আগে গাভিকে দানাদার খাদ্য খেতে দেওয়া। খামারের জৈব নিরাপত্তা (Bio-safety) নিশ্চিত করা। নিয়মিত গাভির স্বাস্থ্য পরীক্ষা ও সংক্রামক রোগের প্রতিষেধক টিকা দেওয়া। যথাসময়ে গাভির কৃত্রিম প্রজননের ব্যবস্থা এবং গর্ভবতী গাভির যথাযথ যত্ন নেওয়া। সঠিক পদ্ধতিতে দুধ দোহন করা। মূলত এসকল পদক্ষেপ গ্রহণের কারণেই খামারে অধিক দুধ উৎপাদন করা সম্ভব হয়।"
        },
        {
          "label": "ঘ",
          "question": "খামারে উৎপাদিত অতিরিক্ত দুধ কীভাবে সংরক্ষণ করা যায় উদ্দীপকের আলোকে বিশ্লেষণ করো।",
          "explanation": "কৃষি শিক্ষক ছাত্রদেরকে খামারে উৎপাদিত অতিরিক্ত দুধ তাপ প্রয়োগের মাধ্যমে সংরক্ষণের পদ্ধতি সম্পর্কে জানালেন। দুধ নষ্ট হওয়ার অন্যতম প্রধান কারণ ব্যাকটেরিয়ার সংক্রমণ। অতি উচ্চ ও নিম্ন তাপমাত্রায় এ জীবাণু জন্মাতে ও বংশবিস্তার করতে পারে না। তাই নির্দিষ্ট তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। সাধারণত ৩ ভাবে দুধ পাস্তুরিকরণ করা যায়- ১. অল্প তাপমাত্রায় বেশি সময়: এ পদ্ধতিতে ৬২.৮ ডিগ্রি সেলসিয়াস তাপমাত্রায় ৩০ মিনিট সময় ধরে দুধ গরম করা হয়। পরবর্তীতে ৪ ডিগ্রি সেলসিয়াস তাপমাত্রায় দ্রুত ঠান্ডা করে সংরক্ষণ করা হয়। ২. বেশি তাপমাত্রায় অল্প সময়: এ পদ্ধতিতে ৭২.২ ডিগ্রি সেলসিয়াস তাপমাত্রায় ১৫ সেকেন্ড সময় ধরে দুধ গরম করে পরবর্তীতে ৪ ডিগ্রি সেলসিয়াস তাপমাত্রায় ঠান্ডা করে সংরক্ষণ করা হয়। ৩. অত্যাধিক তাপমাত্রায় অতি অল্প সময়: এ পদ্ধতিতে ১৩৭.৮ ডিগ্রি সেলসিয়াস তাপমাত্রায় ২ সেকেন্ড সময় ধরে দুধ গরম করা হয়। তারপর স্বাভাবিক তাপমাত্রায় দুধ সংরক্ষণ করা হয়।"
        }
      ]
    },
    {
      "number": "6",
      "uddipok": "প্রাণি চিকিৎসক জাহাঙ্গীর আলম ছুটিতে গ্রামের বাড়ি কুমিল্লার চান্দিনায় বেড়াতে এসে লক্ষ করলেন তাঁর চাচার বাড়ির আঙিনায় বাধা একটি গরুর মুখ থেকে লালা ঝরছে ও জিহ্বায় লালচে ক্ষত দাগ দেখা যাচ্ছে। তাছাড়া গরুটি খুঁড়িয়ে খুঁড়িয়ে হাঁটছে। তিনি তার চাচাকে এ সমস্যার সমাধানের পরামর্শ দেন এবং ভবিষ্যতে যাতে এ রোগ না হয় তার জন্য প্রতিরোধ ব্যবস্থা নিয়ে বলেন।",
      "tag": "DRMC 25",
      "sub_questions": [
        {
          "label": "ক",
          "question": "সংক্রামক রোগ কাকে বলে?",
          "explanation": "যেসব রোগ ভাইরাস, ব্যাকটেরিয়া ও অন্যান্য জীবাণু দ্বারা সৃষ্ট এবং আক্রান্ত প্রাণী থেকে সুস্থ প্রাণীতে ছড়িয়ে পড়ে সেসব রোগকে সংক্রামক রোগ বলা হয়।"
        },
        {
          "label": "খ",
          "question": "সাইলেজ কেন পশুখাদ্য হিসেবে গুরুত্বপূর্ণ? ব্যাখ্যা করো।",
          "explanation": "গবাদিপশুর প্রধান খাদ্য সবুজ কাঁচা ঘাস যা সুষম খাদ্যের অন্তর্ভুক্ত। এটি আঁশজাতীয় খাদ্য। একটি দেশি গরুকে দৈনিক ১০-১২ কেজি এবং উন্নত জাতের একটি গরুকে দৈনিক ১২-১৫ কেজি সবুজ কাঁচা ঘাস খাওয়াতে হয়। গাভি হতে অধিক দুধ পেতে হলে তাকে অবশ্যই প্রচুর কাঁচা ঘাস খাওয়াতে হবে। এতে পশু সুস্থ ও সবল হয়, স্বাস্থ্য ভালো থাকে, কর্মক্ষমতা ও মাংসের উৎপাদন বাড়ে এবং রোগ প্রতিরোধ ক্ষমতা বৃদ্ধি পায়। এ কারণে পশুর জন্য সবুজ কাঁচা ঘাস অত্যন্ত জরুরি।"
        },
        {
          "label": "গ",
          "question": "প্রাণি চিকিৎসক উদ্দীপকের গরুর রোগের প্রতিরোধে কী কী ব্যবস্থা নিতে বলেন? ব্যাখ্যা করো।",
          "explanation": "নিম্নের অনুরূপঃ আবুল কালামের খামারের গরুগুলো ক্ষুরা রোগে আক্রান্ত। পশুসম্পদ কর্মকর্তা আবুল কালামকে রোগ প্রতিরোধে যেসব ব্যবস্থা গ্রহণ করতে বললেন তা নিচে দেওয়া হলো- ক্ষুরা রোগ প্রতিরোধে ৬ মাস বয়সে পশুকে টিকা দিতে হবে। পরে প্রতি বছরে একবার করে টিকা দিতে হবে। এছাড়া সুস্থ পশুকে আক্রান্ত পশু হতে পৃথক রাখতে হবে এবং আক্রান্ত পশুর মল, রক্ত ও মৃতদেহ মাটির নিচে পুঁতে ফেলতে হবে। আক্রান্ত পশুকে সুস্থ পশু হতে আলাদা করে পরিষ্কার ও শুকনা জায়গায় রাখতে হবে। আক্রান্ত পশুকে কচি ঘাস ও তরল খাবার যেমন ভাতের মাড় বা জাউভাত খেতে দিতে হবে। আক্রান্ত পশুর মুখের বা পায়ের ঘা-এর চিকিৎসা করাতে হবে। মুখের ক্ষত ও জিহ্বা প্রত্যহ ২/৩ বার পটাসিয়াম পারম্যাঙ্গানেট (০.০১%) অথবা ফিটকিরি বা এলম (২%) দিয়ে ধুয়ে দিতে হবে। ৩% আইওসান সলিউসান দ্বারা ক্ষতস্থান দৈনিক ৩ বার করে ৩৫ দিন ধুয়ে দিতে হবে। অথবা মুখের ঘা-এ সোহাগার খৈ গুঁড়া করে মধু বা ঝোলাগুড়ের সাথে মিশিয়ে লাগাতে হবে। আইওসান দ্বারা ধোয়ার পরপরই ক্ষতস্থানে এন্টিবায়োটিক পাউডার লাগিয়ে অথবা পায়ের ক্ষত স্থানে তুঁতে (১%) অথবা সোডিয়াম বাইকার্বোনেট (২%) অথবা পটাসিয়াম পারম্যাঙ্গানেট (০.০১%) সলিউশন দিয়ে ধুয়ে দিতে হবে। এরপর গন্ধকের গুঁড়া বা সালফানিলামাইড পাউডার দিনে ২-৩ বার লাগাতে হবে। নারিকেল তেল ও তারপিন তেল ৪:১ অনুপাতে মিশিয়ে ঘা-এ লাগাতে হবে যাতে ক্ষতস্থানে মাছি না পড়ে। সর্বোপরি পরিষ্কার-পরিচ্ছন্ন ও জীবাণুমুক্ত শুকনো স্থানে পশু লালন-পালনের মাধ্যমে এ রোগ প্রতিরোধ করা সম্ভব। পশুসম্পদ কর্মকর্তার পরামর্শে উপরিউক্ত ব্যবস্থাসমূহ গ্রহণ করে আবুল কালাম তার খামারের ক্ষুরারোগ প্রতিরোধ ও প্রতিকার করতে পারেন।"
        },
        {
          "label": "ঘ",
          "question": "\"প্রাণি রোগে প্রতিকারের চেয়ে প্রতিরোধব্যবস্থা উত্তম\"-উদ্দীপকের আলোকে উক্তিটি বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত উক্তিটি হলো, 'রোগ হওয়ার পূর্বেই তার প্রতিরোধ ব্যবস্থা গ্রহণ করা উত্তম'। সঠিকভাবে রোগ প্রতিরোধ ব্যবস্থা গ্রহণ না করায় প্রতিবছর এদেশে বহু গবাদিপশু মারা যায়। রোগ প্রতিরোধ ব্যবস্থা হলো ঐ ধরনের ব্যবস্থা যা রোগের জীবাণুকে সংক্রমণে বাধা দেয়। বাংলাদেশে গবাদিপশু পালনে প্রধান অন্তরায় হচ্ছে রোগ-বালাই। গবাদিপশু রোগাক্রান্ত হলে অধিকাংশ ক্ষেত্রেই তা মহামারী আকার ধারণ করে এবং প্রতিকার ব্যবস্থা তেমন ফলপ্রসূ হয় না। এতে করে খামারিরা ক্ষতিগ্রস্ত হন। যথাযথ প্রতিরোধ ব্যবস্থা গ্রহণ করলে গবাদিপশু রোগমুক্ত থাকবে বা রোগের প্রতিকার ব্যবস্থার আশানুরূপ ফল পাওয়া সম্ভব হবে। এতে করে খামার মালিক বেশি লাভবান হবেন, পাশাপাশি কর্মসংস্থান বাড়বে। বাজারে চাহিদা বেশি থাকবে এবং মানুষের আমিষজাত খাদ্যের ঘাটতি পূরণ হবে। সর্বোপরি খামার লাভজনক হবে। অতএব বলা যায়, অর্থনৈতিকভাবে লাভবান হতে হলে রোগ হওয়ার পূর্বেই তার প্রতিরোধ ব্যবস্থা গ্রহণ করতে হবে।"
        }
      ]
    },
    {
      "number": "7",
      "uddipok": "আবুল হাশেম একজন ভূমিহীন দরিদ্র কৃষক। সে অন্যের। জমিতে কৃষি কাজ করে জীবিকা নির্বাহ করে। সে তার গ্রামের সড়কের দু'পাশে বৃক্ষ রোপণের পরিকল্পনা করে। এজন্য সে তার মত দরিদ্র কৃষকদের নিয়ে একটি সংগঠন গড়ে তোলে। পরে তারা মহাসড়কের স্বত্বাধিকারী প্রতিষ্ঠানের সাথে বৃক্ষ রোপণের লক্ষ্যে একটি চুক্তিপত্র। করে। এরপর তারা মহাসড়কের পাশে গাছ লাগানো শুরু করে। উপকারভোগী হিসেবে আবুল হাশেম ও তার সংগঠনের সদস্যদের লভ্যাংশ প্রাপ্তি ও সুবিধা ভোগের জন্য আরও কিছু দায়িত্ব ও কর্তব্য। পালন করতে হবে।",
      "tag": "DRMC 25",
      "sub_questions": [
        {
          "label": "ক",
          "question": "কৃষি বন কী?",
          "explanation": "কৃষি বন হলো একটি ভূমি ব্যবস্থাপনা পদ্ধতি যার মাধ্যমে একই জমিতে একই সাথে পর্যায়ক্রমিকভাবে বৃক্ষ, খাদ্য বা পশুখাদ্যের চাষাবাদের মাধ্যমে জমির সার্বিক উৎপাদন বৃদ্ধি করা হয়।"
        },
        {
          "label": "খ",
          "question": "সকল ট্রেনিং প্রুনিং কিন্তু সকল প্রুনিং ট্রেনিং নয় কেন? ব্যাখ্যা। করো।",
          "explanation": "ট্রেনিং ও প্রুনিং উভয় ক্ষেত্রেই গাছের অংশবিশেষ ছাঁটাই করা হয়। প্রুনিং-এ গাছের শাখা, পাতা, কাণ্ড, ফুল, ফল-মূল ইত্যাদি কেটে অপসারণ করা হয়। অন্যদিকে গাছকে নির্দিষ্ট উচ্চতা, আকার-আকৃতি, সুন্দর সুগঠিত ও শস্ত কাঠামো দেওয়ার জন্য ট্রেনিং করা হয়। ট্রেনিং-এ গাছের শাখা-প্রশাখা ছাঁটাই করা হয় যা এক প্রকার প্রুনিং। প্রুনিং গাছের বিভিন্ন শারীরবৃত্তীয় কার্যাবলি নিয়ন্ত্রণ করে ফুল ও ফল ধারণক্ষমতা বাড়িয়ে দেয়, রোগ ও পোকার আক্রমণ নিয়ন্ত্রণ করে এবং গাছে বেশি আলো-বাতাস প্রবেশের ব্যবস্থা করে। ট্রেনিংয়ের ফলে ব্যবহারযোগ্য কাঠের পরিমাণ বৃদ্ধি পায়। তাই বলা যায়, সকল ট্রেনিং হলো প্রুনিং কিন্তু সকল প্রুনিং ট্রেনিং নয়।"
        },
        {
          "label": "গ",
          "question": "উদ্দীপকে উল্লিখিত ধরনের বনায়নের বর্তমান অবস্থা ও সম্ভাবনা ব্যাখ্যা করো।",
          "explanation": "উদ্দীপকে উল্লিখিত বনায়ন হলো সামাজিক বনায়ন। যদিও দেশে বর্তমানে সামাজিক বনের আয়তন ও বৈচিত্র্যতা কমছে তথাপি প্রাতিষ্ঠানিক বৃক্ষরোপণের হার বেড়েছে। তবে সেক্ষেত্রেও বৃক্ষের বৈচিত্র্য কম। সড়ক ও বাঁধে বনায়নের কাজ জোরদার হয়েছে, বেসরকারি বন বাগান ও নার্সারি তৈরির হার বেড়েছে। আমাদের দেশে সামাজিক বনায়নের সম্ভাবনা অনেক। এদেশের মাটির গুণাবলি ও জলবায়ু বনায়নের অনুকূল, তাই বিভিন্ন প্রজাতির বৃক্ষ চারা রোপণ করা সম্ভব। পতিত জমিতে বনায়ন ও পাহাড়ি বনের পুনর্বাসন করে বনের উৎপাদন ২-৩ গুণ বৃদ্ধি করা সম্ভব। বাংলাদেশের বনভূমির পরিমাণ ও বনজ সম্পদের উৎপাদন ২০-২৫% বাড়ানো সম্ভব। এদেশে বন ও উদ্যান তৈরির মাধ্যমে পর্যটন ব্যবসার দ্রুত প্রসার সম্ভব। এ লক্ষ্যে উদ্যান তৈরির মাধ্যমে পর্যটন ব্যবসার দ্রুত প্রসার সম্ভব। এ লক্ষ্যে সরকারি ও বেসরকারি উদ্যোগে সামাজিক বনায়নে উদ্বুদ্ধকরণ কাজ জোরদার করা হয়েছে। উঁচু ও মাঝারি উঁচু জমিতে সামাজিক বন প্রতিষ্ঠা করা হচ্ছে। সামাজিক বনায়নে দ্রুত বর্ধনশীল বহু ব্যবহারমুখী গাছের প্রাধান্য দেওয়া হচ্ছে। উপরের আলোচনা থেকে বলা যায়, আমাদের দেশে সামাজিক বনায়নের বিশাল ক্ষেত্র রয়েছে। এ ধরনের বনায়নের মাধ্যমে দেশের অভ্যন্তরীণ চাহিদা পূরণ এবং পরিবেশ রক্ষায় গুরুত্বপূর্ণ ভূমিকা রাখা সম্ভব।"
        },
        {
          "label": "ঘ",
          "question": "উদ্দীপক অনুযায়ী হাশেম ও তার সংগঠনের দায়িত্ব ও কর্তব্য বিশ্লেষণ করো।",
          "explanation": "আবুল হাশেম তার এলাকার মহাসড়কের দু'পাশে পরিকল্পনাধীন সামাজিক বনায়নের একজন উপকারভোগী হিসেবে নির্বাচিত হয়েছেন। সামাজিক বনায়নের উপকারভোগীদের কিছু দায়িত্ব ও কর্তব্য পালন করতে হয় যা আবুল হাশেমের ক্ষেত্রেও প্রযোজ্য। এ সকল দায়িত্ব ও কর্তব্যের মধ্যে উল্লেখযোগ্য হলো- বৃক্ষরোপণের জন্য চারা উৎপাদন, বন অধিদপ্তরের সাথে যৌথ কর্মপরিকল্পনা তৈরি, সামাজিক বনায়ন ব্যবস্থাপনা পরিকল্পনা প্রণয়নে অংশগ্রহণ, সৃজিত বাগান যাতে গরু- ছাগল নষ্ট না করতে পারে সেদিকে লক্ষ রাখাসহ বাগান দেখাশোনা করা ইত্যাদি। বৃক্ষরোপণ ও রোপিত বৃক্ষের যত্ন ও রক্ষণাবেক্ষণ করাও সকল উপকারভোগীর একটি প্রধান, দায়িত্ব। স্থানীয় জনগোষ্ঠীর উদ্যোগে গৃহীত সামাজিক বনায়ন কার্যক্রমে বন অধিদপ্তরের সম্মতিক্রমে প্রয়োজনীয় বিনিয়োগের ব্যবস্থা করা, অনুমোদিত পরিকল্পনা অনুযায়ী বৃক্ষের ঘনত্ব হ্রাসকরণ ও ছাঁটাইকরণ এবং ফসল বাজারজাতকরণের জন্য সংশ্লিষ্ট বিভাগে প্রতিনিধি প্রেরণ করাও উপকার ভোগীর কর্তব্য। সকল উপকারভোগীরা প্রতি মাসে কমপক্ষে একবার দলীয় সভা এবং বাগান রক্ষণাবেক্ষণ ও অন্যান্য বিষয়াদি নিয়ে আলোচনা করবে। এছাড়াও উদ্ভূত যে কোনো সমস্যা সমাধানে পদক্ষেপ গ্রহণ করবে। পরিশেষে বলা যায়, সামাজিক বনায়নের সফলতার জন্য আবুল হাশেম ও নির্বাচিত সকল উপকারভোগী সদস্যদের একতাবদ্ধ থাকতে হবে। সর্বোপরি সম্পদের সংরক্ষণ ও দীর্ঘমেয়াদি ব্যবহার উপযোগী করার জন্য সাংগঠনিক দৃঢ়তার সাথে দায়িত্ব পালন করতে হবে।"
        }
      ]
    },
    {
      "number": "8",
      "uddipok": "কামাল ও সোহেল দুই বন্ধু কলেজ থেকে বাড়ি ফেরার পথে একটি মেলায় গেল। মেলার বিভিন্ন স্টল তারা ঘুরে ঘুরে দেখলো। তারা বিভিন্ন ফুল, ফল, শাক-সবজির চারা ও কৃষি সম্পর্কিত বিভিন্ন পণ্য সম্বলিত স্টলও দেখলো। কামাল গোলাপ ফুলের একটি টব আর সোহেল সফেদার একটি চারা কিনলো।",
      "tag": "DRMC 25",
      "sub_questions": [
        {
          "label": "ক",
          "question": "বন কী?",
          "explanation": "বন বলতে সাধারণভাবে বিস্তৃত এলাকা জুড়ে বৃহদাকার গাছপালা দ্বারা আচ্ছাদিত স্থানকে বোঝায়, যেখানে বন্য পশুপাখি, কীটপতঙ্গ ও অন্যান্য জীব প্রাকৃতিকভাবে বসবাস করে।"
        },
        {
          "label": "খ",
          "question": "জীববৈচিত্র্য সংরক্ষণে বনের গুরুত্ব আলোচনা করো।",
          "explanation": "বিভিন্ন প্রকার উদ্ভিদ, প্রাণী ও অণুজীবের সক্রিয় উপস্থিতি, বিস্তৃতি ও পারস্পরিক প্রাকৃতিক সুষম সহাবস্থাকে জীববৈচিত্র্য বলে। জীববৈচিত্র্য সংরক্ষণে বন গুরুত্বপূর্ণ ভূমিকা পালন করে। গাছ ও প্রাণীর জন্মস্থান; বাসস্থান ও বংশ বিস্তারের স্থান হলো বন। বন জীবের খাদ্যশৃঙ্খল রক্ষা করে। খাদ্যশৃঙ্খলে বিঘ্ন ঘটলে খাদ্য উৎপাদন হ্রাস পাবে। আবার বনাঞ্চলে জীববৈচিত্র্যের ভারসাম্য বিঘ্নিত হলে বন্যপ্রাণী আবাস এলাকায় চলে আসবে। ভবিষ্যতের জৈবিক উৎপাদনশীলতা রক্ষার্থে বন্য জীবের গুরুত্ব অনেক বেশি। বন আছে বলেই বিভিন্ন প্রজাতির উদ্ভিদ, পশুপাখি, কীট-পতঙ্গ ও অণুজীব রয়েছে। বন না থাকলে এসব জীববৈচিত্র্য ধ্বংস হয়ে যেত।"
        },
        {
          "label": "গ",
          "question": "উদ্দীপকে উল্লিখিত মেলার বৈশিষ্ট্য বর্ণনা করো।",
          "explanation": "নিম্নের অনুরূপঃ কামাল ও সোহেলের দেখা মেলাটি হলো কৃষি মেলা। কৃষিমেলার অনেকগুলো বৈশিষ্ট্য রয়েছে যার জন্য এ ধরনের মেলা জনজীবিকা ও পরিবেশের উন্নয়নে বিশেষ ভূমিকা পালন করে। কৃষিমেলার প্রধান প্রধান বৈশিষ্ট্য হলো- ১. সাধারণত রোপণ মৌসুমেই মেলা অনুষ্ঠিত হয়। ২. এ মেলা আকর্ষণীয় করা হয় যাতে অনেক লোকের সমাগম হয়। ৩. এ মেলায় প্রদর্শিত পণ্যে ইনসেনটিভ বা মূল্য ছাড় দেওয়া হয়। ৪. এ মেলায় পণ্য ব্যবহার পদ্ধতি হাতে-কলমে বুঝিয়ে দেওয়া হয়। ৫. এ মেলায় বিশেষজ্ঞ সেবা বা মতামত পাওয়া যায়। ৬. মেলায় বাছাই করা পণ্য পাওয়া যায়। ৭. মেলায় উপযুক্ত মূল্যে পণ্য বিক্রয় করা যায়। উপরিউক্ত আলোচনা থেকে কৃষি মেলার বৈশিষ্ট্যসমূহ জানা যায়।"
        },
        {
          "label": "ঘ",
          "question": "নতুন বনায়নের ক্ষেত্রে কামাল ও সোহেলের দেখা মেলাটি কীভাবে ভূমিকা রাখবে? বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত মেলাটি হলো কৃষি মেলা। কামাল ও সোহেল দুই বন্ধু কৃষি মেলার বিভিন্ন স্টল ঘুরে দেখে। এছাড়া কৃষি মেলায় বিভিন্ন চারার স্টল ও কৃষি সম্বলিত প্রযুক্তিগুলো দেখে তারা কৃষি বনায়নে উৎসাহিত হয়। এ মেলা থেকে প্রাপ্ত চারাগুলো উন্নতমানের হয়। এ চারাগুলো রোপণের মাধ্যমে ফলন ভালো হবে। ফলে চারা রোপণে উৎসাহ আরো বাড়বে। ফল, ফুল, শাকসবজির চারা রোপণে উৎসাহী হবে। কৃষিমেলায় বিভিন্ন জনপ্রিয় ও নতুন প্রযুক্তি দেখা যায় যা এ মেলার মাধ্যমে জনসাধারণের কাছে পৌছায়। এতে করে কোন প্রযুক্তি কীভাবে ব্যবহার করতে হয় তা সাধারণ মানুষ জানতে ও শিখতে পারে। ফলে তারাও যে সঠিকভাবে চারা রোপণ ও পরিচর্যা করতে পারবে সে বিষয়ে আত্মবিশ্বাসী হয়ে উঠবে এবং বনায়নে আগ্রহী হবে। এছাড়াও এ মেলায় সাধারণ মানুষষের সাথে প্রযুক্তিবিদদের জনসংযোগ তৈরি হয় ফলে কৃষি উৎপাদনে জনসাধারণের মধ্যে আগ্রহ দেখা যায়। কৃষি উৎপাদনে একজনের দেখাদেখি অন্যের মধ্যে আগ্রহ সৃষ্টি হয়। উপরিউক্ত আলোচনা থেকে বলা যায়, নতুন বনায়নের ক্ষেত্রে কামাল ও সোহেলের দেখা কৃষি মেলাটি গুরুত্বপূর্ণ ভূমিকা রাখবে।"
        }
      ]
    }
  ]
}