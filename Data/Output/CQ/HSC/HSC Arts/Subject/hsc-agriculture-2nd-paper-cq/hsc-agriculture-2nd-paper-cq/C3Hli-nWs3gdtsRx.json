{
  "title": "ক্যান্ট. পাবলিক কলেজ, মোমেনশাহী ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "এহসান একজন মৎস্য চাষি। তিনি নিজের পকুরে মাছ চাষ করেন। এহসান হঠাৎ একদিন দেখলেন, তার পুকুরের কিছু মাছের পেট অস্বাভাবিকভাবে ফুলে উঠেছে এবং দীর্ঘ সময় ধরে ভেসে থাকছে।",
      "tag": "CPSCM 25",
      "sub_questions": [
        {
          "label": "ক",
          "question": "রোটেনন কী?",
          "explanation": "রাক্ষুসে মাছ নিধনের জন্য ব্যবহৃত এক ধরনের রাসায়নিক পদার্থ হলো রোটেনন।"
        },
        {
          "label": "খ",
          "question": "পুকুর হতে কেন রাক্ষুসে মাছ অপসারণ করা হয়?",
          "explanation": "মাছ চাষের পুকুর প্রস্তুতির একটি গুরুত্বপূর্ণ ধাপ হলো রাক্ষুসে মাছ অপসারণ করা। রাক্ষুসে মাছ (শোল, গজার, টাকি ইত্যাদি) পুকুরে মজুদকৃত পোনা বা চাষকৃত মাছ খেয়ে ফেলে। সাথে সাথে পুকুরে উৎপাদিত খাদ্যকণাও খেয়ে শেষ করে। ফলে চাষকৃত মাছের সার্বিক উৎপাদন ব্যাহত হয়। তাই মাছ চাষের পুকুরে রাক্ষুসে মাছ অপসারণ করা জরুরি।"
        },
        {
          "label": "গ",
          "question": "এহসানের পুকুরের মাছগুলো কী রোগে আক্রান্ত হয়েছিল ব্যাখ্যা করো।",
          "explanation": "নিম্নের অনুরূপঃ এহসানের পুকুরের মাছ ড্রপসি বা পেটফুলা রোগে আক্রান্ত হয়েছে। এরোমোনাস (Aeromonas punctata) নামক ব্যাকটেরিয়ার আক্রমণে এ রোগটি হয়ে থাকে। এ রোগে আক্রান্ত মাছের লক্ষণসমূহ নিম্নরূপ- ১. আক্রান্ত মাছের যক্ষ গদারে তরল পদার্থ জমা হয়ে পেট ফুলে ওঠে। ২. আঁইশ খসে পড়ে এবং চোখ ফুলে যায়। ৩. ত্বক ও ফুলকায় রক্তক্ষরণজনিত কারণে ঘা সৃষ্টি হয়। . কখনও কখনও ফোলা উদর ও পায়ুর উপর লাল দাগ দেখা যায়। ৪ ৫. পায়ু ফুলে ওঠে এবং লাল বর্ণের হয়। ৬. আক্রান্ত মাছ গতিশরি হারিয়ে ফেলে এবং পুকুরের কিনারায় ধীরে ধীরে সাঁতার কাটে। উপরিউস্থ লক্ষণগুলো এষসান তার পুকুরের মাছের মধ্যে লক্ষ করেন। তাই বলা যায়, এহসানের পুকুরের মাছ গ্রুপসি বা পেটফুলা রোগে আক্রান্ত হয়েছে।"
        },
        {
          "label": "ঘ",
          "question": "উদ্দীপকে উল্লিখিত রোগটির দমন ও প্রতিরোধে করণীয়সমূহ বিশ্লেষণ করো।",
          "explanation": "নিম্নের অনুরূপঃ উদ্দীপকে মৎস্য কর্মকতা এহসানকে মাছের পেটে চাপ দিয়ে তরল পদার্থ বের করাসহ আরও কিছু পরামর্শ দেন। পেট ফুলা রোগে আক্রান্ত হলে মাছের বক্ষ গজারে তরল পদার্থ জমে পেট ফুলে উঠে। অনেক সময় তুক ও ফুলকায় রত্নক্ষরণ জনিত কারণে ঘা হয়। মাছের ড্রপসি বা পেটফুলা রোগ প্রতিকারে প্রথমে পুকুরে নিয়মিত শতাংশ প্রতি ডলেচুন ১ কেজি (তিন মাস অন্তর) যারে প্রয়োগ করতে হবে। পরিমাণমতো সুষম খাদ্য নিয়মিত প্রয়োগ করতে হবে। প্রথমে জীবাণুমুক্ত সুঁচ দিয়ে পেটে লমে থাকা তরল পদার্থ বের করে ফেলতে হবে। অতঃপর প্রতি কেলি খাদ্যের সাথে ২০০ মি, গ্রাম যারে অক্সিটেট্রাসাইক্লিন মিশিয়ে ৭-১০ দিন খাওয়াতে হবে। বড় মাছের ক্ষেত্রে প্রতি কেজি দৈহিক ওজনের জন্য ৫০-৬০ মি.গ্রা, যারে স্ট্রেপটোনাইসিন পেট গজারে ইনজেকশন করে দিতে হবে। মাছ ছোট হলে প্রতি কেজি খাদ্যের সাথে ২০০ মি. গ্রাম যারে তোরামফেনিকল মিশিয়ে কমপক্ষে ২ সপ্তাহে খাওয়াতে হবে। উপরের আলোচনা হতে বলা যায় যে, ড্রপসি বা পেটফুলা রোগে আক্রান্ত মাছের প্রতিকারে কৃষি কর্মকর্তার দেওয়া পরামর্শটি অত্যন্ত যৌক্তিক।"
        }
      ]
    },
    {
      "number": "2",
      "uddipok": "চিত্রটি লক্ষ করো ও নিচের প্রশ্নগুলোর উত্তর দাও :",
      "tag": "CPSCM 25",
      "sub_questions": [
        {
          "label": "ক",
          "question": "মাছের ক্ষত রোগের কারণ কী?",
          "explanation": "প্রথমে Aphanomyces infadans ছত্রাকের সংক্রমণে এবং পরে ব্যাকটেরিয়া দ্বারা মাছের ক্ষতরোগ সৃষ্টি হয়।"
        },
        {
          "label": "খ",
          "question": "চিংড়ি চাষ করা লাভজনক কেন?",
          "explanation": "দেশের অভ্যন্তরে ও দেশের বাইরে চিংড়ির চাহিদা ও বাজারদর বেশি থাকায় চিংড়ি চাষ লাভজনক। চিংড়ির পোনা সহজলভ্য, অল্প বিনিয়োগেই চিংড়ির খামার গড়ে তোলা যায় এবং সারা বছর চিংড়ি চাষ করা যায়। আধুনিক পদ্ধতিতে চিংড়ি চাষ করে বর্তমানে হেক্টরপ্রতি ফলন ৪৫০ কেজি থেকে ৬০০ কেজিতে উন্নীত করা সম্ভব। আমাদের দেশে মাছ রপ্তানি আয়ের শতকরা ৫৮ ভাগ আসে চিংড়ি থেকে। চিংড়ির চাষ করে চাষির আয় ও কর্মসংস্থান ৩০% পর্যন্ত বৃদ্ধি করা সম্ভব। দেশের আর্থ-সামাজিক অবস্থার উন্নয়ন, বৈদেশিক মুদ্রা অর্জন ও কর্মসংস্থান সৃষ্টির ক্ষেত্রে চিংড়ি চাষের সম্ভাবনা খুবই উজ্জ্বল।"
        },
        {
          "label": "গ",
          "question": "চিত্রে প্রদর্শিত মাছটির বৈশিষ্ট্য ব্যাখ্যা করো।",
          "explanation": "নিম্নের অনুরূপঃ আবুল কালামের চাষকৃত মাছটি হলো রাজপুঁটি। রাজপুঁটি মাছ দ্রুত বর্ধনশীল। আকারে চ্যাপ্টা, গায়ের রং উজ্জ্বল রূপালি বর্ণের এবং বুক ও পাখার রং হালকা হলুদ। দেখতে অনেকটা দেশি সরপুঁটির মতো। তবে দেশি সরপুঁটির চেয়ে ৪০-৫০% বেশি উৎপাদনশীল। রাজপুঁটি মাছ ৩-৬ মাসে ১০০-১৫০ গ্রাম ওজনের ও ২০ সে.মি. পর্যন্ত লম্বা হয়। এরা বদ্ধ জলাশয়ে ডিম ছাড়ে না; প্রবাহমান পানিতে, যেমন-নদী, খাল ইত্যাদিতে ডিম ছাড়ে। কৃত্রিম পদ্ধতিতে যেকোনো অগভীর মৌসুমি/বাৎসরিক পুকুর, ডোবা বা পতিত জলাশয়ে চাষ করা যায়। ধানক্ষেতেও এর চাষ করা যায়। অপেক্ষাকৃত বিরূপ পরিবেশ, যেমন- কম অক্সিজেনযুক্ত ও বেশি তাপমাত্রার পানি, বিশেষ করে ঘোলা পানিতেও চাষ করা যায়। চাষ ব্যবস্থাপনা সহজ ও খরচ কম। কার্প জাতীয় মাছের সাথে মিশ্রচাষ করা যায়। এ মাছ ৩-৬ মাসের মধ্যে বিক্রয়যোগ্য হয়। খেতে সুস্বাদু বলে বাজারমূল্য বেশি।"
        },
        {
          "label": "ঘ",
          "question": "চিত্রে প্রদর্শিত মাছটি চাষ করা কি লাভজনক? যুক্তিসহ বিশ্লেষণ করো।",
          "explanation": "নিম্নের অনুরূপঃ চিত্রে প্রদর্শিত মাছটির নাম রাজপুঁটি। নিচে মাছটির চাষ লাভজনক কি না তার উত্তরের সপক্ষে আমার যুক্তি দেখানো হলো- ফলনের দিক থেকে রাজপুঁটি মাছটি অন্য যেকোনো দেশীয় পুঁটি মাছের চেয়ে অধিক উৎপাদনশীল। অল্প খরচে ও সহজ ব্যবস্থাপনায় মৌসুমি পুকুর বা ধান কাটার পর পড়ে থাকা মাঝারি উঁচু থেকে মাঝারি নিচু জমিতে রাজপুঁটির চাষ করে জাতীয় অর্থনীতিতে প্রত্যক্ষ অবদান রাখা সম্ভব। মৌসুমি পুকুরে এ মাছ চাষ করে প্রতি শতকে ১০ কেজি হারে বিঘা প্রতি ৩৩০ কেজি মাছ আহরণ সম্ভব। প্রতি কেজি মাছ ৮০ টাকা হারে বিক্রি করলে আয় আসবে ২৬,৪০০ টাকা। গড় হিসেবে বলা যায়, ৫-১০ শতকের পুকুরে রাজপুঁটির চাষ করলে সেখান থেকে প্রতি ১ টাকা বিনিয়োগ করে ৬ টাকা পর্যন্ত আয় করা যায়। রাজপুঁটি মাছ বিদেশে রপ্তানি করেও প্রচুর বৈদেশিক মুদ্রা অর্জন করা সম্ভব। রাজপুঁটি মাছ চাষে অর্থনৈতিক ঝুঁকিও কম। মৌসুমি মাছ চাষের মধ্যে অর্থনৈতিক অবদানকারী মাছ হিসেবে রাজপুঁটির স্থান তালিকার শীর্ষে রয়েছে। তবে মনে রাখতে হবে, উন্নত গুণাগুণ সম্পন্ন পোনা সংগ্রহ ও যথাযথ ব্যবস্থাপনা সাফল্যজনক রাজপুঁটি মাছ চাষের পূর্বশর্ত। তাই বলা যায়, উদ্দীপকে চিত্রে প্রদর্শিত মাছ অর্থাৎ রাজপুঁটি মাছ চাষ করা লাভজনক।"
        }
      ]
    },
    {
      "number": "3",
      "uddipok": "নিয়াজ তার বাবার সাথে মাছের বাজারে এসে বড় একটা রুই মাছ পছন্দ করলো। তার বাবা বললেন, এই মাছ কেনা যাবে না। কারণ মাছের গায়ে কোনো পিচ্ছিল পদার্থ নেই, এ ধরনের মাছ স্বাস্থ্যের জন্য ঝুঁকিপূর্ণ। তিনি আরও বললেন, মাছটি সঠিকভাবে সংরক্ষণ করা দরকার ছিল।",
      "tag": "CPSCM 25",
      "sub_questions": [
        {
          "label": "ক",
          "question": "ফাইটোপ্লাংক্টন কী?",
          "explanation": "ফাইটোপ্লাংকটন হলো জলাশয়ে প্রাকৃতিকভাবে তৈরি ক্ষুদ্র ক্ষুদ্র সবুজ কণা যা মাছের খাদ্য হিসেবে ব্যবহৃত হয় (যেমন- শেওলা, নস্টক, এনাবিনা ইত্যাদি)।"
        },
        {
          "label": "খ",
          "question": "মাছ পচে কেন? ব্যাখ্যা করো।",
          "explanation": "পানি থেকে মাছ আহরণের ৪-৫ ঘণ্টার মধ্যেই পচন ক্রিয়া শুরু হয়। মাছের দেহে যে ব্যাকটেরিয়া থাকে তা রক্তনালির মাধ্যমে প্রবেশ করে মাংসপেশী নরম করে মাছকে পচায়। মাছের শরীরের এনজাইম মাছের আমিষ ও চর্বি ভাঙে। ফলে মাছের কোষ ভেঙে গিয়ে মাছ পচতে শুরু করে। আবার তাপমাত্রা বৃদ্ধিতে মাছের দেহের ভিতর এনজাইমের ক্রিয়া ও রাসায়নিক বিক্রিয়া ত্বরান্বিত হয়। ফলে মাছ পচে। এছাড়া মাছের আড়তে তাপমাত্রা নিয়ন্ত্রণ যন্ত্র নষ্ট হলে, বিদ্যুতের কোনো সমস্যা হলে, অল্প জায়গায় অধিক মাছ রাখলে এবং পরিবহনের সময় বরফ গলে গেলে মাছ পচে যায়।"
        },
        {
          "label": "গ",
          "question": "উদ্দীপকের নিয়াজের বাবা কিভাবে বুঝলেন মাছটি সঠিকভাবে সংরক্ষণ করা হয়নি- ব্যাখ্যা করো।",
          "explanation": "নিম্নের অনুরূপঃ নিয়াজের বাবা রুই মাছটির দেহে কোনো লালা বা পিচ্ছিল পদার্থ না থাকায় বুঝতে পারলেন মাছটি সঠিকভাবে সংরক্ষণ করা হয়নি। মাছকে দীর্ঘক্ষণ পচনমুক্ত রাখতে অসাধু ব্যবসায়ীরা ১-১.৫% ফরমালিন দ্রবণে মাছ ভিজিয়ে ক্রেতার কাছে বিক্রি করে। আর এই বিষাক্ত রাসায়নিক পদার্থের উপস্থিতিতে মাছের গায়ে পিচ্ছিল পদার্থ বা লালা থাকে না। উল্লিখিত বৈশিষ্ট্যটি ছাড়াও নিয়াজের বাবা আরও কিছু বৈশিষ্ট্য দেখে ফরমালিনযুক্ত মাছ চিনলেন। যেমন- i. মাছের চক্ষুগোলক ফ্যাকাশে হয় ও ভিতরের দিকে ঢুকানো থাকে। 'ii. মাছের ফুলকা কালচে বর্ণের হয়। iii. মাছের দেহ বেশ শুষ্ক থাকে। iv.মাছের মাংসপেশী ও আঁইশ শক্ত থাকে। V. স্বাভাবিক মাছের গন্ধ থাকে না। vi. মাছের গায়ে বা পাশে মাছি বসে না। ফরমালিন হলো অতিমাত্রায় বিষাক্ত একটি জৈব যৌগ যা মাছের পুষ্টিগুণ নষ্ট করে এবং মানবদেহের জন্য অত্যন্ত ক্ষতিকর। এ কারণেই মাছটি সঠিকভাবে সংরক্ষণ করা হয়নি বলে নিয়াজের বাবা মাছটি কিনতে অস্বীকৃতি জানালেন।"
        },
        {
          "label": "ঘ",
          "question": "উদ্দীপকের শেষোক্ত নিয়াজের বাবার উক্তিটি মূল্যায়ন করো।",
          "explanation": "নিম্নের অনুরূপঃ উদ্দীপকের রুই মাছটি ফরমালিন বা ফরমালডিহাইডের ৪০% জলীয় দ্রবণ দ্বারা সংরক্ষণ করা হয়েছিল। মাছ আহরণকালে বা আহরণের পর যথাযথ পরিচর্যা ও নীতিমালা অনুসরণ করে মানবদেহের জন্য ক্ষতিকর কোনো রাসায়নিক দ্রব্য ব্যবহার না করে স্বাস্থ্যসম্মত উপায়ে সংরক্ষণ করাকে নিরাপদ মাছ সংরক্ষণ বলে। মাছ দ্রুত পচনশীল বলে অনেক অসাধু ব্যবসায়ী এগুলোকে দীর্ঘদিন মজুদ রাখতে ক্ষতিকর রাসায়নিক দ্রব্য বা ফরমালিন ব্যবহার করে থাকে যা মাছের পুষ্টিগুণ ও স্বাদ বিনষ্ট করে দেয়। ফরমালিনযুক্ত মাছ খেলে মানুষের দেহে নানা ধরনের সমস্যার সৃষ্টি হয়। যেমন- মানুষের মাথা ব্যাথাসহ শ্বাসকষ্ট, ডায়রিয়া, পেটের পীড়া, বমি, কিডনির ক্ষতি, পরিপাকতন্ত্রের জটিলতা, ক্যান্সারের ঝুঁকি ইত্যাদি। শুধু তাই নয় ফরমালিনযুক্ত মাছের গন্ধ প্রশ্বাসের মাধ্যমে গ্রহণ করলে হাঁচি, কাশি, কণ্ঠনালিতে অম্লীয় অনুভূতি, শ্বাস-প্রশ্বাসে ব্যাঘাত ঘটা, বুকে ব্যাথা, প্রজনন ক্ষমতা হ্রাস পাওয়া প্রভৃতি সমস্যার সৃষ্টি হয়। এছাড়াও ফরমালিনযুক্ত মাছ খেলে মানুষের ত্বকের নানা রোগসহ দৃষ্টিহীনতারও সম্ভাবনা থাকে। নিরাপদ মাছ সংরক্ষণের মাধ্যমে মাছের খাদ্য উপাদান যেমন- আমিষ ও খনিজ লবণের মান সংরক্ষণ করা যায়। এর মাধ্যমে মাছের দেহের ভিতরের এনজাইমের ক্রিয়া নিষ্ক্রিয় করা যায়। মাছের রাসায়নিক উপাদানের জারণ ক্রিয়া রোধ করা যায়। মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা বা ভোক্তাদের কাছে পৌঁছানোর সময়কালে মাছের গুণগতমান অক্ষুণ্ণ রাখা যায়। নিরাপদ মাছের গুণগতমান ঠিক থাকে বলে ভালো মূল্য পাওয়া যায়। আমাদের দেশে মাথাপিছু আমিষের চাহিদা পূরণে ঘাটতি রয়েছে। তার উপর মাছের গুণগত মান নষ্ট করে মানবদেহে অসুস্থতা সৃষ্টি করলে তা বিপদের সম্ভাবনা আরও বাড়াবে। একারণেই মাছটি সঠিকভাবে সংরক্ষণ করা দরকার ছিল বলে নিয়াজের বাবা মন্তব্য করেছিলেন, যা সম্পূর্ণ যুক্তিসঙ্গত।"
        }
      ]
    },
    {
      "number": "4",
      "uddipok": "ছকটি লক্ষ করো ও নিচের প্রশ্নগুলোর উত্তর দাও।",
      "tag": "CPSCM 25",
      "sub_questions": [
        {
          "label": "ক",
          "question": "উদ্দীপকে '?' চিহ্নিত পদ্ধতির নাম কী?",
          "explanation": "উদ্দীপকে '?' চিহ্নিত পদ্ধতির নাম কৃত্রিম পদ্ধতি।"
        },
        {
          "label": "খ",
          "question": "পোল্ট্রি থামারে জৈব নিরাপত্তা কী? ব্যাখ্যা করো।",
          "explanation": "পোল্ট্রি খামারে জৈব নিরাপত্তা বলতে খামারকে সম্পূর্ণ জীবাণুমুক্ত রাখাকে বোঝায়। জৈব নিরাপত্তার মধ্যে রয়েছে- সর্বদা খামারে হাঁস-মুরগির সুস্বাস্থ্য নিশ্চিত করতে হবে। খামারের অভ্যন্তরের পরিবেশ যথাসম্ভব স্বাস্থ্যসম্মত ও জীবাণুমুক্ত রাখতে হবে। খামারের প্রবেশ পথে ও শেডের দরজার সম্মুখে সবসময় ফুট বাথে জীবাণুনাশক ঔষধ মিশ্রিত পানি রাখতে হবে, যাতে লোকজন মুরগির খামারে পা জীবাণুমুক্ত করে প্রবেশ করতে পারে। মাঝে মাঝে মুরগির শেডের ভিতর ও বাহির এবং খামার প্রাঙ্গনে জীবাণুনাশক ঔষধ, যেমন: এনটেক হেলামিড পানিতে মিশিয়ে ছিটানোর ব্যবস্থা করতে হবে। প্রতিবার বাচ্চা বা মুরগি উঠাবার আগে ঘর ভালোভাবে পরিষ্কার এবং জীবাণুনাশক ঔষধ দিয়ে ধুয়ে শুকিয়ে ফিউমিগেশন করে নিতে হবে।"
        },
        {
          "label": "গ",
          "question": "উদ্দীপকে উল্লিখিত পদ্ধতিতে মুরগির বাচ্চা উৎপাদনের ধাপসমূহ ব্যাখ্যা করো।",
          "explanation": "উদ্দীপকে উল্লিখিত ডিম ফুটানোর পদ্ধতিটি হলো প্রাকৃতিক পদ্ধতি। প্রাকৃতিক পদ্ধতিতে মুরগির বাচ্চা উৎপাদনের জন্যে নিচের ধাপগুলো অনুসরণ করতে হবে- i. কমপক্ষে এক বছর বয়সী দেশি কুঁচে মুরগি বাছাই করতে হবে। কারণ এক বছরের কম বয়সী মুরগি কিছুদিন পর ডিমে তা দেওয়া বন্ধ করে দিতে পারে। ii. প্রাথমিক পর্যায়ে বাঁশের ঝুড়ি বা ছোটো গামলা খড়কুটা দিয়ে পূর্ণ করে মুরগির বসার জন্য উপযুক্ত নরম বিছানা তৈরি করতে হবে এবং প্রতিটি ঝুড়ি বা গামলাতে ১০টি করে ডিম ধসাতে হবে। iii. মুরগির বাসা ঘরের নির্জন কোণে রাখতে হবে যেন মুরগি বাইরের কোলাহল মুক্ত থাকে। iv. মুরগিকে ডিমে বসানোর পূর্বে সুষম দানাদার খাবার ও বিশুদ্ধ পানি খাওয়াতে হবে। V. প্রথমে কয়েকটি খারাপ ডিম মুরগির পেটের নিচে বসিয়ে মুরগিকে ডিমে তা দেওয়ার অভ্যাস করতে হবে। তারপর ভালো ডিম বসাতে হবে। vi. বাইরে সামান্য ঘোরাফেরার জন্যে মুরগিকে নির্দিষ্ট সময়ে প্রতিদিন ছেড়ে দিতে হবে। vii. ডিমগুলো উর্বর আছে কিনা পরীক্ষা করার জন্য নির্দিষ্ট সময় পর পর সূর্যের আলোয় ধরতে হবে। কম ব্যয়ে ও সহজে অল্প সংখ্যক ডিম ফুটানোর জন্য পশুসম্পদ কর্মকর্তার উল্লিখিত ধাপ অনুসরণ করে, প্রাকৃতিক পদ্ধতিতে ডিম থেকে বাচ্চা উৎপাদন করা যায়।"
        },
        {
          "label": "ঘ",
          "question": "'উদ্দীপকে উল্লিখিত পদ্ধতি বাংলাদেশের গ্রামীণ প্রেক্ষাপটে গুরুত্বপূর্ণ ভূমিকা রাখে'। উক্তিটি যুক্তি দ্বারা বিশ্লেষণ করো।",
          "explanation": "নিম্নের অনুরূপঃ উদ্দীপকের (?) দ্বারা ডিম ফুটানোর প্রাকৃতিক পদ্ধতিকে বোঝানো হয়েছে। বাংলাদেশের গ্রামীণ সমাজে হাঁস-মুরগির উৎপাদন বৃদ্ধির জন্য প্রাকৃতিক পদ্ধতিই বেশি ব্যবহার হয়ে থাকে। মুরগির নিজের দেহের তাপ নিষিক্ত ডিমের ওপর দিয়ে ডিম ফুটানোকে প্রাকৃতিক পদ্ধতিতে ডিম ফুটানো বলা হয়। ডিম ফুটানোর প্রাকৃতিক পদ্ধতি খুবই সহজ এবং এতে খরচ ও যত্ন নিতে হয় কম। তাই এ পদ্ধতিতেই গ্রামাঞ্চলে হাঁস-মুরগির বাচ্চা উৎপাদন করা হয়। প্রাকৃতিক উপায়ে এক সাথে অল্পসংখ্যক ডিম ফোটানো যায় (১০-১৫টি)। যেকোনো সময় ডিম ফোটানো সম্ভব হয় না। এ পদ্ধতিতে সব ডিম ফোটে না। কিছু ডিম নষ্ট হয়ে যায়। কখনো কখনো মুরগি ডিম ভেঙে ফেলে ও বাচ্চা নষ্ট করে ফেলে। অনেক সময় ডিম ফোটার আগেই মুরগি ডিমে তা দেওয়া বন্ধ করে দেয়। এতে সম্পূর্ণ ডিমই নষ্ট হয়ে যায়। অনেক সময় সময়মতো কুঁচে মুরগি পাওয়া যায় না। ডিমে তা দেওয়ার সময় মুরগি থেকে সংক্রামক ব্যাধি বাচ্চার মধ্যে বিস্তার লাভের সম্ভাবনা থাকে। এসকল কারণে ডিম থেকে হাঁস-মুরগির উৎপাদন কমে যায়। অথচ বাংলাদেশের প্রেক্ষাপটে প্রচুর হাঁস-মুরগির চাহিদা রয়েছে। - এ চাহিদা মেটাতে অল্প সময়ে অনেক বেশি হাঁস-মুরগি উৎপাদন করা প্রয়োজন যা প্রাকৃতিক পদ্ধতিতে করা সম্ভবপর নয়। তাই হাঁস-মুরগির উৎপাদন বাড়ানোর জন্য কৃত্রিম পদ্ধতি ব্যবহার করা যেতে পারে। অর্থাৎ চাহিদার বিচারে শুধুমাত্র প্রাকৃতিক পদ্ধতি বাস্তবসম্মত নয়। সুতরাং বলা যেতে পারে, বাংলাদেশের প্রেক্ষাপটে হাঁস-মুরগির উৎপাদন বৃদ্ধির ক্ষেত্রে প্রাকৃতিক পদ্ধতি বাস্তবসম্মত নয়।"
        }
      ]
    },
    {
      "number": "5",
      "uddipok": "ছকটি লক্ষ করো ও নিচের প্রশ্নগুলোর উত্তর দাও।",
      "tag": "CPSCM 25",
      "sub_questions": [
        {
          "label": "ক",
          "question": "স্কোয়াব কী?",
          "explanation": "কবুতরের বাচ্চাকে বলা হয় স্কোয়াব (squab)।"
        },
        {
          "label": "খ",
          "question": "কোয়েল পালন লাভজনক কেন? ব্যাখ্যা করো।",
          "explanation": "কোয়েল অর্থনৈতিক গুরুত্ব সম্পন্ন এক প্রকারের পাখি। আকারে ছোট হওয়ায় অল্প জায়গায় অনেক কোয়েল পালন করা যায়। এদের খাদ্য খরচ মুরগি বা অন্য পাখির তুলনায় কম হয়। তাছাড়া এদের রোগবালাইও কম হয়। তাই মুরগির মতো এদের ওষুধ বাবদ বেশি খরচ হয় না। এসব কারণে কোয়েল পালন লাভজনক।"
        },
        {
          "label": "গ",
          "question": "উদ্দীপকে 'A' চিহ্নিত মুরগি পালন পদ্ধতিটি ব্যাখ্যা করো।",
          "explanation": "নিম্নের অনুরূপঃ ছকের 'B' চিহ্নিত পালন পদ্ধতিটি হলো অর্ধ-মুক্ত পালন পদ্ধতি। এ পদ্ধতিতে মুরগির জন্য নির্দিষ্ট ঘর থাকে। আবার ঘরসংলগ্ন কিছু খোলা জায়গাও থাকে। ঘরসহ উক্ত খোলা জায়গার চারিদিক জাল বা বেড়া দিয়ে ৬-৭ ফুট উঁচু করে ঘিরে দেওয়া হয়। মুরগি সারাদিন খোলা জায়গায় চরে বেড়ায় ও রাতের বেলা ঘরের ভেতরে থাকে। সাধারণত প্রতিটি মুরগির জন্য ঘরের মেঝেতে ৩-৪ বর্গফুট এবং বিচরণক্ষেত্রে ১৫০-২০০ বর্গফুট জায়গা রাখা হয়। এ পদ্ধতিতে মুরগি যে খাবার পায় তা যথেষ্ট নয় বলে নিয়মিত কিছু সম্পূরক খাবার ও পানি সরবরাহ করতে হয়। এ পদ্ধতির সুবিধা হলো উন্নত ও দেশি উভয় জাতের মুরগিই পালন করা যায়। মুরগি হারানোর সম্ভাবনা থাকে না এবং রোগব্যাধি কম হয়। প্রয়োজনীয় আলো-বাতাস পায় বলে মুরগির স্বাস্থ্য ভালো থাকে। অল্প জমিতে বেশি সংখ্যক মুরগি পালন করা যায়। উপরে উল্লিখিতভাবে অর্ধমুক্ত পদ্ধতিতে মুরগি পালন করা হয়।"
        },
        {
          "label": "ঘ",
          "question": "বাণিজ্যিকভাবে মুরগি পালনের ক্ষেত্রে 'A' এবং 'B' চিহ্নিত পালন পদ্ধতির মধ্যে কোনটি উপযোগী? বিশ্লেষণ করো।",
          "explanation": "উদ্দীপকে উল্লিখিত 'A' এবং 'B' চিহ্নিত মুরগি পালন পদ্ধতি দুটি হলো যথাক্রমে মুরগির অর্ধমুক্ত এবং খাঁচায় পালন পদ্ধতি। অর্ধ-মুক্ত পদ্ধতিতে দিনের বেলায় মুরগিগুলো ঘেরা জায়গায় চরে ও রাত্রিবেলা দোচালা ত্রিভুজ ঘরের মধ্যে থাকে। এ পদ্ধতিতে দেশি ও উন্নত জাতের মুরগি পালন করা যায়। প্রতিটি মুরগির জন্য ঘরের মেঝেতে ৩-৪ বর্গফুট ও বিচরণক্ষেত্রে ১৫০-২০০ বর্গফুট জায়গা থাকা প্রয়োজন। শক্ত কোনো দেয়াল না দিয়ে অল্প খরচে জাল দিয়ে ঘেরাও করে মুরগি পালন করা যায়। ঘরটিকে এক জায়গা থেকে আরেক জায়গায় সরিয়ে নেওয়া যায়। রানের (Open space) মধ্যে দৌড়াদৌড়ি করে বলে মুরগির স্বাস্থ্য ভালো থাকে, রোগব্যাধি হওয়ার সম্ভাবনা কমে যায়। রানের মধ্যে খাদ্য ও পানি দেওয়া সুবিধাজনক। ঠিকমতো ডিম সংগ্রহ করা যায়, ডিম হারানোর সম্ভাবনা থাকে না। বাগান, বীজতলা বা শস্য ক্ষেতের ক্ষতি বা আশেপাশের বাড়িতে ঢুকে নোংরা করারও সুযোগ থাকে না। মুরগিকে বন্যপ্রাণী, কুকুর, বেজি থেকে নিরাপদে রাখা যায়। এছাড়াও চুরি হওয়ার সম্ভাবনা থাকে না। অপরদিকে খাঁচায় মুরগি পালন পদ্ধতিটি বিজ্ঞানসম্মত এবং বাণিজ্যিক ভিত্তিতে ব্রয়লার পালনে এ পদ্ধতি লাভজনক। এ পদ্ধতিতে বাণিজ্যিকভাবে অল্পস্থানে অনেক বেশি মুরগি পালন করা যায়। মুরগির পরিচর্যা অনেক সহজ। ডিম পাড়ার সাথে সাথে গড়িয়ে বাইরে চলে আসে, ফলে ক্ষতিগ্রস্ত হয় না। বিষ্ঠা দিয়ে বায়োগ্যাস তৈরি করা যায়। খাঁচায় মুরগি পালনে অর্ধ মুক্ত পদ্ধতির তুলনায় খরচ কম হয়। এছাড়া মুরগির টিকা প্রদান করাও সহজ হয় খাঁচা পদ্ধতিতে। অতএব উপরোক্ত বিশ্লেষণে বোঝা যায় যে, দেশি ও উন্নত জাতের মুরগি পালনে আবদ্ধ পালন পদ্ধতি সহজ ও সুবিধাজনক হলেও বাণিজ্যিক ভিত্তিতে মুরগি পালনের ক্ষেত্রে খাঁচায় মুরগি পালন উপযোগী।"
        }
      ]
    },
    {
      "number": "6",
      "uddipok": "রশিদ মিয়ার খামারে তিনটি গাভি আছে। একদিন তিনি দেখলেন যে তার একটি গাভির ওলানের বাঁট সাধারণ বাঁটের তুলনায় অনেক অনেক মোটা ও বড়। দোহনের সময় দুধের সাথে রক্ত বের হচ্ছে। দুধ ছানার মত, দুর্গন্ধযুক্ত এবং রং লালচে। গাভিটিকে তিনি চিকিৎসার জন্য উপজেলা প্রাণিসম্পদ অফিসে নিয়ে গেলেন এবং এর প্রতিকার সম্পর্কেজানলেন।",
      "tag": "CPSCM 25",
      "sub_questions": [
        {
          "label": "ক",
          "question": "গোটলিং কী?",
          "explanation": "অপ্রাপ্তবয়স্ক স্ত্রী ছাগলকে গোটলিং বলা হয়।"
        },
        {
          "label": "খ",
          "question": "গবাদিপশুকে কেন সুষম খাদ্য খাওয়ানো হয়?",
          "explanation": "সুষম খাদ্যে শরীরের জন্য প্রয়োজনীয় সমস্ত খাদ্য উপাদানগুলো আনুপাতিক হারে বিদ্যমান থাকে। গবাদিপশুকে সুষম খাদ্য খাওয়ালে- অল্পসময়ে বড় আকারের সুস্থ সবল পশু পাওয়া যায়; পশুর মাংস ও দুধের গুণগত মানের উন্নয়নের পাশাপাশি উৎপাদন বৃদ্ধি পায়; পশু সুস্থ সবল থাকে এবং রোগ কম হয়; পশুর অপুষ্টিজনিত সমস্যা কম হয়, মৃত্যুহার হ্রাস পায়; সর্বোপরি খামারের সার্বিক লাভ বেশি হয়। তাই গবাদিপশুকে সঠিক দৈহিক বৃদ্ধি ও সুস্থসবল রাখতে সুষম খাদ্য খাওয়ানো হয়।"
        },
        {
          "label": "গ",
          "question": "উদ্দীপকের গাভিটি কোন রোগে আক্রান্ত? ব্যাখ্যা করো।",
          "explanation": "উদ্দীপকের লক্ষণগুলো অনুযায়ী রশিদ মিয়ার গাভিটি ওলান ফোলা বা ওলান প্রদাহ রোগে আক্রান্ত। বিভিন্ন ধরনের অণুজীব যেমন ব্যাকটেরিয়া, ভাইরাস, মাইকোপ্লাজমা, , ছত্রাক, শৈবাল ইত্যাদি ওলান ফোলা রোগের কারণ। কিছু কিছু জীবাণু স্বাভাবিক অবস্থায় ওলানে থাকে, কিন্তু ওলানে আঘাতজনিত কারণে ক্ষত সৃষ্টি হলে ঐ জীবাণুর বংশবিস্তারে এ রোগ সৃষ্টি, হয়। এছাড়া ওলানের বাঁট সরাসরি দূষিত মেঝে, দুধ দোহনকারীর হাত, দুধ দোহনের যন্ত্রের মাধ্যমে জীবাণু ওলানে সংক্রমিত করে এ রোগ সৃষ্টি করে। গাভির তৃতীয় বাচ্চা প্রসরের সময় এ রোগ অধিক হয়। এছাড়া বাচ্চা প্রসবের পর প্রথম দু'মাস এ রোগের প্রাদুর্ভাব থাকে। এ রোগ হলে ওলানের বাঁট ফোলে, ওলান শক্ত হয়, গাভির দেহে জ্বর থাকে এবং দুধের পরিমাণ কমে। বছরের সকল ঋতুতে ওলান প্রদাহ রোগ হলেও যেকোনো খারাপ আবহাওয়ায় এ রোগের প্রাদুর্ভাব বৃদ্ধি পায়। এ রোগের চিকিৎসা দ্রুত হওয়া আবশ্যক। এ রোগের চিকিৎসার সফলতা নির্ভর করে রোগ সৃষ্টিকারী জীবাণুর ধরন, সংক্রমণের তীব্রতা ও ওষুধ নির্বাচন এবং প্রয়োগের ধরনের উপর। রোগের চিকিৎসা দ্রুত হলেই নিরাময় সহজ হবে। তাই লক্ষণ দেখা দিলেই প্রাণী ডাক্তারের পরামর্শ নিতে হবে।"
        },
        {
          "label": "ঘ",
          "question": "দুগ্ধবতী গাভির উদ্দীপকে উল্লিখিত রোগটি থেকে পরিত্রাণে রশিদ মিয়ার করণীয়সমূহ বিশ্লেষণ করো।",
          "explanation": "উদ্দীপকের রশিদ মিয়ার গাভির ওলান প্রদাহ রোগ হয়েছে। অধিক দুধ উৎপাদনকারী গাভির এ রোগ বেশি হয়। বিভিন্ন ধরনের অণুজীব এই রোগের জন্য দায়ী। রশিদ মিয়ার গাভিটির এই রোগ থেকে পরিত্রাণের জন্য নিম্নলিখিত ব্যবস্থাপত্রের প্রয়োজন- বাচ্চা প্রসবকারী গাভির জন্য পরিষ্কার-পরিচ্ছন্ন বাসস্থানের ব্যবস্থা থাকতে হবে। দুধ দোহনের আগে এবং পরে ওলান অ্যান্টিসেপটিক যুক্ত কুসুম গরম পানি দিয়ে ভালোভাবে জীবাণুমুক্ত করতে হবে। ওলানে যাতে আঘাত না লাগে সেদিকে খেয়াল রাখতে হবে। কোনো গাভির রোগ ধরা পড়লে সুস্থ গাভি থেকে পৃথক করে রাখতে হবে। প্রথমে সকল সুস্থ গাভির দুধ দোহনের পর আক্রান্ত গাভি দোহাতে হবে। প্রতিটি গাভি দোহনের পূর্বে দোহালাকে তার হাত এবং গাভির ওলান ও বাঁট পরিষ্কার কাপড়ে মুছে দুধ দোহন করতে হবে। প্রতিটি গাভি দোহানোর পর গাভির বাঁটকে জীবাণুনাশক দ্রবণে চুবিয়ে জীবাণুমুক্ত করতে হবে, যাতে পরবর্তী দুধ দোহন পর্যন্ত জীবাণুমুক্ত থাকে। উপরোক্ত ব্যবস্থাপত্র মেনে চললে রশিদ মিয়ার গাভিটির ওলান প্রদাহ রোগ থেকে পরিত্রাণ সম্ভব।"
        }
      ]
    },
    {
      "number": "7",
      "uddipok": "",
      "tag": "CPSCM 25",
      "sub_questions": [
        {
          "label": "ক",
          "question": "বাকলিং কী?",
          "explanation": "অপ্রাপ্তবয়স্ক পুরুষ ছাগলকে বাকলিং বলা হয়।"
        },
        {
          "label": "খ",
          "question": "সাইলেজ কোন ধরনের খাদ্য?",
          "explanation": "সাইলেজ হলো সংরক্ষণকৃত আঁশজাতীয় রসালো খাদ্য। উন্নত জাতের ঘাস (যেমন- পারা, নেপিয়ার, জার্মান, ভুট্টা ইত্যাদি) নরম ও রসালো অবস্থায় ফুল আসার পূর্বে কেটে নির্দিষ্ট স্থানে বা গর্তে বায়ুরোধী অবস্থায় সংরক্ষণ করা হয়। এতে সংরক্ষণের পরেও প্রাথমিক অবস্থার মতো পুষ্টিমান বিদ্যমান থাকে। সাইলেজ তৈরিতে আর্দ্রতা ৭০-৭৫% ভাগ রাখা হয়। কোনো মৌসুমে ঘাস কম হলে বা প্রাকৃতিক দুর্যোগের কারণে ঘাস পাওয়া না গেলে গবাদিপশুকে সংরক্ষিত এই সাইলেজ খাওয়ানো যায়।"
        },
        {
          "label": "গ",
          "question": "উদ্দীপকের গরু দুটির তুলনা করো।",
          "explanation": "চিত্র-ক এ দেশি জাতের ও চিত্র-খ এ বিদেশি বা উন্নত জাতের গাভি দেখানো হয়েছে। চিত্রে দেখানো গাভি দুটির তুলনা নিম্নরূপ- i. বিদেশি জাতের গাভিগুলো দেশি জাতের তুলনায় আকারে বড়, ওজনে বেশি ও উন্নত মানের হয়ে থাকে। ii. বিদেশি জাতের গাভির শিং সাধারণত খাটো ও মোটা হয়। কিন্তু দেশি জাতের গাভির শিং চোখা ও বাঁকানো হয়। iii. বিদেশি জাতের গাভি দেশি জাত অপেক্ষা বেশি পরিমাণে মাংস উৎপাদন করে থাকে। iv. বিদেশি উন্নত জাতের গরুর দুধ উৎপাদন ক্ষমতা দেশি জাতের গরু অপেক্ষা বেশি। বিদেশি জাতের গাভি থেকে দৈনিক কমপক্ষে ১০ লিটার দুধ পাওয়া যায়, যেখানে দেশি জাতের গাভি থেকে দৈনিক ১-৩ লিটার দুধ পাওয়া যায়। v. বিদেশি জাতের গাভি দেশি জাতের তুলনায় দ্রুত প্রজননের উপযোগী হয়। যেমন- হল্যান্ডের হলস্টেইন ফ্রিজিয়ান জাতের গাতি মাত্র ১৮ মাসে প্রজননক্ষম হয়। কিন্তু দেশি গাভির প্রজননক্ষম হতে প্রায় ৩৬-৪৮ মাস সময় লাগে। vi. বিদেশি জাতের গরু অপেক্ষা দেশি জাতের গরু অধিক রোগ প্রতিরোধী ও কষ্টসহিষ্ণু হয়। উপরে বর্ণিত বৈশিষ্ট্যগুলো থেকে গাতি দুটির মধ্যে তুলনা করা যায়।"
        },
        {
          "label": "ঘ",
          "question": "বাংলাদেশের প্রেক্ষাপটে উদ্দীপকের কোন জাতের গরু পালন করা অধিক লাভজনক? যুক্তিসহ বিশ্লেষণ করো।",
          "explanation": "চিত্র-খ এর বিদেশি জাতের গাভি পালন করা অধিক লাভজনক বঙ্গে আমি মনে করি। নিচে আমার মতামতের সপক্ষে যুক্তি তুলে ধরা হলো- গাভি পালন করা হয় মূলত মাংস ও দুধ উৎপাদনের উদ্দেশ্যে। তাই গাভি পালন করে লাভবান হতে হলে এমন গাভি পালন করা উচিৎ যেগুলো অল্পসময়ে অধিক মাংস উৎপাদন এবং বেশি পরিমাণে দুধ প্রদান করতে সক্ষম। দেশি জাতের গরুর ওজন সর্বোচ্চ ৩৫০-৪০০ কেজি হতে পারে, যেমন- রেড চিটাগং। এদের দৈনিক দুধ উৎপাদন ক্ষমতা ২-৫ লিটার। এ জাতের গরু ৩.৫-৪.০ বছর বয়সে প্রথম বাচ্চা প্রদান করে। সেক্ষেত্রে এ জাতীয় গরু পালন করে বাচ্চুর উৎপাদন ও দুধ প্রাপ্তির জন্যে অনেকটা সময়ের প্রয়োজন হয়। এতে খাদ্য, আবাসস্থল, চিকিৎসাসহ বিভিন্ন আনুষঙ্গিক খরচ বেশি হয়। বিদেশি জাতের গরুর ওজন সর্বোচ্চ ৮০০- ১০০০ কেজি পর্যন্ত হতে পারে, যেমন- হলস্টেইন ফ্রিজিয়ান। এ গরু দৈনিক ৩০ লিটারের অধিক দুধ প্রদানে সক্ষম। এ জাতীয় গাভির দুধে চর্বির পরিমাণ অনেক কম, মাত্র ৩.৫-৪%। এ জাতের গাভি ১৮ মাসেই প্রজননক্ষম হয় এবং ৩০ মাসেই প্রথম বাচ্চা প্রসব করে। তাই অধিক মাংসের পাশাপাশি দ্রুত বাছুর ও দুধ উৎপাদন করে। সামগ্রিকভাবে বলা যায়, দেশি জাতের গাভির চেয়ে বিদেশি জাতের গাভি থেকে মাংস, দুধ, চামড়া ইত্যাদি অধিক পরিমাণে পেয়ে থাকি যা অর্থনৈতিকভাবে অধিক লাভজনক।"
        }
      ]
    },
    {
      "number": "8",
      "uddipok": "দেশের বনভূমির পরিমাণ বাড়ানোর লক্ষ্যে ১৯৭৯ সালে চট্টগ্রামের বেতাগীতে স্থানীয় ভূমিহীনদের নিয়ে বিশেষ নতুন ধরণের একটি বনায়ন কার্যক্রম শুরু হয়?",
      "tag": "CPSCM 25",
      "sub_questions": [
        {
          "label": "ক",
          "question": "বৃক্ষের ড্রেসিং কী?",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রামক প্রতিরোধক লাগিয়ে দেয়াকে বৃক্ষের ড্রেসিং বলে।"
        },
        {
          "label": "খ",
          "question": "কৃষিবন বলতে কী বোঝায়?",
          "explanation": "কৃষিবন বলতে সম্মিলিত ভূমি ব্যবহার পদ্ধতি ও পরিচর্যা ব্যবস্থাপনাকে বোঝায়, যেখানে পরিকল্পিত ভাবে একই জমিতে কৃষি ফসলের সাথে স্থান ও স্তর বিন্যাস করে বহুবর্ষজীবী কাষ্ঠল উদ্ভিদ ও পশুপালন করা হয়। এই ভূমি ব্যবস্থাপনার মাধ্যমে একই জমিতে একই সাথে পর্যায়ক্রমিকভারে বৃক্ষ, খাদ্যফসল বা পশুখাদ্যের চাষাবাদের মাধ্যমে জমির সার্বিক উৎপাদন বৃদ্ধি করা হয়। এ বন সৃষ্টির প্রধান সুবিধা হলো কৃষকদের কর্মসংস্থান ও আয় বাড়ানো এবং ভূমির সর্বোত্তম ব্যবহার নিশ্চিত করা।"
        },
        {
          "label": "গ",
          "question": "বনজ বৃক্ষ রোপনের ধাপসমূহ ব্যাখ্যা করো।",
          "explanation": "জীবনজ বৃক্ষ রোপনের ধাপসমূহ নিচে ব্যাখ্যা করা হলো- ১. স্থান নির্বাচন: বনায়নযোগ্য এলাকা চিহ্নিত করা। বন্যামুক্ত, উঁচু ও সামাজিক এলাকা হতে হবে। ২. উপকারভোগী শনাক্ত করা: উপকারভোগী বা অংশীদারিত্ব হলো- (ক) দরিদ্র জনগণ, (খ) দুস্থ মহিলা; (গ) বিত্তবান মহিলা, (ঘ) মধ্যবিত্ত জনসাধারণ, (ঙ) বেসরকারি সংস্থা, (চ) ভূমিহীন লোক। সৎ, সচেতন, কর্মঠ ও দায়িত্ববোধ আছে এমন জনগণকে উপকারভোগী করা। ৩. প্রশিক্ষণ দেওয়া: উপকারভোগীদের কারিগরি জ্ঞানের উপর প্রশিক্ষণ দেওয়া। তাদের দায়িত্ব ও কর্তব্যবোধ বোঝানো। বৃক্ষ পরিচর্যার উপর প্রশিক্ষণ দেওয়া। ৪. চুক্তি করা: উপকারভোগীদের সঙ্গে প্রতিষ্ঠানের চুক্তি করা। কখন, কে, কত লভ্যাংশ নেবে, দায়িত্ব, প্রকল্প মেয়াদ ইত্যাদি বিষয়ে চুক্তি করা। ৫. প্রজাতি নির্বাচন: এলাকার আর্থসামাজিক ও পরিবেশ উপযোগী বৃক্ষের প্রজাতি নির্বাচন করতে হয়। ৬. জমি প্রস্তুতকরণ: বৃক্ষের চারা রোপণের স্থান পরিষ্কার-পরিচ্ছন্ন করে গর্ত করে সার দিয়ে ১৫ দিন রাখা। ৭. চারা রোপণ: উপকারভোগীদের সাথে নিয়ে যথাযথ নিয়মে বৃক্ষের চারা রোপণ করা। ৮. চারা পরিচর্যা: চারায় পানি দেওয়া, খুঁটি দেওয়া, খুঁটি বাধা, আগাছা পরিষ্কার করা, রোগবালাই দমন, সার দেওয়া, গাছ গরু, ছাগল, ভেড়া, অনিষ্টকারী ও চুরি থেকে রক্ষা করা ইত্যাদি। ৯. অঙ্গ ছাঁটাই: প্রতি বছর নির্দিষ্ট সময়ে গাছের ডালপালা ছাঁটাই করা। ছাঁটাই করা ডালপালা উপকারভোগীরা নিয়ে থাকে। ১০. কাঠ আহরণ: প্রতিষ্ঠানের নির্দেশ বা চুক্তি মোতাবেক বৃক্ষ কর্তন করে লভ্যাংশের শতকরা হার হিসেবে উপকারভোগীদের মধ্যে নির্দিষ্ট হারে বন্টন করা।"
        },
        {
          "label": "ঘ",
          "question": "উদ্দীপকে উল্লিখিত বনায়নের গুরুত্ব বিশ্লেষণ করো।",
          "explanation": "নিম্নের অনুরূপঃ উদ্দীপকে তানভীর সিদ্দিকীর কর্মকান্ডটি হলো সামাজিক বনায়ন গড়ে তোলা। দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষায় ও জীববৈচিত্র্য সংরক্ষণে সামাজিক বনায়নের অবদান অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। সামাজিক বনায়ন কর্মসূচির আওতায় বাগান তৈরি, পাহারা দৈওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থান হয়েছে। দেশে বনজ সম্পদের পরিমাণ বেড়েছে বহুগুণে। কৃষি কাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। তাছাড়া ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়া বৃক্ষ মরুময়তা রোধ করে, বাতাসে কার্বন ডাইঅক্সাইডের পরিমাণ কমায় ও অক্সিজেনের পরিমাণ বৃদ্ধি করে। বন প্রাণীর খাদ্যশৃঙ্খল রক্ষা করে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্য গতিময় রাখে। ফলে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উল্লিখিত আলোচনা থেকে বলা যায়, উদ্দীপকের তানভীর সিদ্দিকীর কর্মকাণ্ড অর্থাৎ সামাজিক বনায়ন জীববৈচিত্র্য রক্ষায় ও দেশের অর্থনৈতিক উন্নয়নে গুরুত্বপূর্ণ অবদান রাখে।"
        }
      ]
    }
  ]
}