{
  "title": "DB, MB, RB, Din.B, CB, Ctg.B, BB 2025",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "তাসরীফের পুকুরে কিছু রাজপুঁটি মাছ ভেসে উঠেছে। সে একটি মাছ পুকুর থেকে উঠিয়ে দেখেন দেহে লালদাগ ও ক্ষত হয়েছে। উপজেলা মৎস্য কর্মকর্তার সাথে যোগোযোগের মাধ্যমে তাসরীফ এ রোগ প্রতিরোধ ও প্রতিকারের জন্য প্রয়োজনীয় ব্যবস্থা গ্রহণ করেন। ফলে রোগ অন্য মাছে ছড়ায়নি।",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "প্লাংটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব যা মাছ খাদ্য হিসেবে গ্রহণ করে।"
        },
        {
          "label": "খ",
          "question": "পুকুরে চুন প্রয়োগ করা হয় কেন? ব্যাখ্যা করো।",
          "explanation": "পুকুরে প্রয়োগকৃত বিভিন্ন সারের কার্যকারিতা বৃদ্ধির জন্য চুন প্রয়োগ করা গুরুত্বপূর্ণ। চুন মাটি ও পানির উর্বরতা বৃদ্ধি করে এবং পানির পিএইচ মানের ভারসাম্য বজায় রাখে। আবার, চুন পানিতে ক্যালসিয়ামের পরিমাণ বাড়ায়। পুকুরে পরিমিত মাত্রায় চুন প্রয়োগ করলে পানির ঘোলাত্ব কমে ও পানি পরিষ্কার হয়। চুন প্রয়োগ করলে মাছের রোগজীবাণু ও পরজীবী ধ্বংস হয়। এ সমস্ত কারণে পুকুরে চুন প্রয়োগ করতে হয়।"
        },
        {
          "label": "গ",
          "question": "তাসরীফ তার পুকুরের মাছের রোগ সারানো এবং বিস্তার রোধে কী পদক্ষেপ গ্রহণ করেছে ব্যাখ্যা করো।",
          "explanation": "তাসরীফের পুকুরের রাজপুঁটি মাছ ক্ষতরোগে আক্রান্ত হয়েছে। উপজেলা মৎস্য কর্মকর্তা তাকে ক্ষতরোগ প্রতিরোধ ও প্রতিকারের জন্য প্রয়োজনীয় পদক্ষেপ গ্রহণের পরামর্শ দেন এবং তিনি সেই অনুযায়ী প্রয়োজনীয় ব্যবস্থা গ্রহণ করেন। তাসরীফ তার পুকুরের মাছের ক্ষতরোগ সারানো ও বিস্তার রোধে যে পদক্ষেপগুলো গ্রহণ করেছে হলো- ১. শুকনো মৌসুমে পুকুরের তলদেশের অতিরিক্ত কাদা পরিষ্কার করেন। ২. দূষিত পানির প্রবেশ রোধ ও উন্নত জলজ পরিবেশ নিশ্চিত করেন। ৩. অতিরিক্ত আগাছা পরিষ্কার করেন। ৪. পুকুরে যথেষ্ট সূর্যালোকের ব্যবস্থা করেন। ৫. শীতের শুরুতে পুকুরে প্রতি শতকে ১ কেজি ডলোচুন ও ৫০০ গ্রাম লবণ প্রয়োগ করেন। ৬. প্রতি কেজি খাবারের সাথে ১০০ মিলিগ্রাম হারে স্ট্রেপটোমাইসিন মিশিয়ে দেন। ৭. আক্রান্ত মাছগুলোকে ২-৩% লবণ বা ৫ পিপিএম পটাশিয়াম পারম্যাঙ্গানেট দ্রবণে ১ ঘণ্টা অথবা ১ পিপিএম তুঁতের দ্রবণে ১০-১৫ মিনিট গোসল করান। উল্লিখিত প্রতিরোধ ও প্রতিকার ব্যবস্থা গ্রহণ ছাড়াও তিনি প্রতিমাসে জাল টেনে মাছের স্বাস্থ্য পরীক্ষা ও সুষম খাদ্য সরবরাহ করেন। এভাবে তিনি ক্ষতরোগ সারান ও বিস্তার রোধ করেন।"
        },
        {
          "label": "ঘ",
          "question": "উপজেলা মৎস্য কর্মকর্তার পরামর্শের যৌক্তিকতা বিশ্লেষণ করো।",
          "explanation": "উদ্দীপকের মৎস্য কর্মকর্তা তাসরীফকে তাঁর পুকুরের রাজপুঁটি মাছের রোগ প্রতিরোধ ও প্রতিকারের জন্য প্রয়োজনীয় ব্যবস্থা গ্রহণের পরামর্শ দেন। ফলে রোগ অন্য মাছে ছড়ায়নি। রাজপুঁটি মাছের ক্ষত রোগ প্রতিরোধ ও প্রতিকারে যৌক্তিকতা নির্ভর করে পরিবেশ ব্যবস্থাপনা, পুষ্টির ভারসাম্য, ওষুধ প্রয়োগ ও সময়োপযোগী উদ্যোগের উপর। তঘে প্রতিরোধমূলক ব্যবস্থাই অধিক কার্যকর ও টেকসই, কারণ এটি রোগ ছড়ানোর আগেই মাছকে সুস্থ রাখে এবং অর্থনৈতিক ক্ষতি কমায়। মাছের আশেপাশের পরিবেশ (বিশেষ করে পানি) পরিষ্কার রাখলে ব্যাকটেরিয়া ও ছত্রাকের সংক্রমণের ঝুঁকি কমে। আবার, শুকনো মৌসুমে পুকুরের তলা শুকিয়ে প্রতি শতকে ১ কেজি ডলোচুন ও ১ কেজি লবণ দিলে ক্ষত রোগের সংক্রমণ কম হয়। সঠিক পরিমাণ প্রোটিন, ভিটামিন ও খনিজ পদার্থ সংবলিত সুষম সম্পুরক খাদ্য সরবরাহ করলে মাছের রোগ প্রতিরোধ ক্ষমতা বৃদ্ধি পায়। নির্দিষ্ট পরিমাণে লবণ (সাধারণত ২-৫ গ্রাম/লিটার) বা পটাশ (KmnO4) ব্যবহার মাছের শরীরে ব্যাকটেরিয়া ও ছত্রাক রোধে সহায়তা করে। এভাবে মৎস্য কর্মকর্তার দেওয়া প্রতিরোধ ও প্রতিকারমূলক ব্যবস্থা গ্রহণ করে রাজপুঁটি মাছের চাষ করে ফলন ভালো পাওয়া যায়। এভাবে মাছ চাষ করলে রোগমুক্ত, পুষ্টিগুণাগুণ সমৃদ্ধ মাছ পাওয়া যায় যার বাজারমূল্য বেশি থাকে। ফলে একদিকে যেমন আর্থিকভাবে লাভবান হওয়া যায় অন্যদিকে নিজের ও পরিবারের পুষ্টি চাহিদা মিটানো সম্ভব হয়। তাই বলা যায়, মৎস্য কর্মকর্তার পরামর্শের যৌক্তিকতা অপরিসীম।"
        }
      ]
    },
    {
      "number": "2",
      "uddipok": "",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "মাছের সম্পূরক খাদ্য কী?",
          "explanation": "মাছের যথাযথ বৃদ্ধি ও কাঙ্ক্ষিত উৎপাদন পাওয়ার জন্য প্রাকৃতিক খাদ্যের পাশাপাশি বাইরে থেকে যে খাদ্য সরবরাহ করা হয় তাই মাছের সম্পূরক খাদ্য।"
        },
        {
          "label": "খ",
          "question": "মাছ শুঁটকিকরণের প্রয়োজনীয়তা ব্যাখ্যা করো।",
          "explanation": "সূর্যালোক ও বাতাসের সাহায্যে মাছের দেহ থেকে অতিরিক্ত জলীয় অংশ হ্রাস করে মাছ সংরক্ষণ করাকে শুঁটকিকরণ বলে। আমাদের দেশে শীতকালে প্রচুর পরিমাণ মাছ ধরা পড়ে, কিন্তু সব মাছ সংরক্ষণ কিংবা বাজারজাতকরণ করা সম্ভব হয় না। তাই মাছ শুঁটকি করে সংরক্ষণ করা হয়। বাজারে যখন মাছের সরবরাহ কমে যায় তখন শুঁটকি মাছ দ্বারা আমিষের চাহিদা পূরণ করা যায়। দরিদ্র মৎস্যজীবীদের পক্ষে আধুনিক পদ্ধতিতে মাছ সংরক্ষণ করা ও মাছ পরিবহনের সময় তাপ অপরিবাহী কক্ষের ব্যবস্থা করা সম্ভব হয় না। ফলে তাদের জন্য মাছ সংরক্ষণের এই পদ্ধতি বিশেষভাবে উপযোগী। এছাড়াও শুঁটকি মাছে প্রচুর আমিষ ও ভিটামিন ডি থাকায় তাসারা বছরের পুষ্টি চাহিদা পূরণে সক্ষম।"
        },
        {
          "label": "গ",
          "question": "উদ্দীপকের ছকে মাছ সংরক্ষণের ৩ নং পদ্ধতিটি ব্যাখ্যা করো।",
          "explanation": "উদ্দীপকের ছকে মাছ সংরক্ষণের ৩ নং পদ্ধতিটি হলো ক্যানিং বা টিনজাতকরণ। মাছ প্রক্রিয়াজাত করে বায়ুশূন্য পাত্রে সংরক্ষণ করাই হলো টিনজাতকরণ বা ক্যানিং। প্রথমে টাটকা মাছের মাথা, পাখনা, আঁইশ, নাড়িভুঁড়ি অপসারণ করে ক্লোরিনযুক্ত পানি দিয়ে ধুয়ে নিতে হবে। এরপর মাছ টুকরো করে প্রথমে লবণ পানিতে এবং পরে পরিষ্কার পানিতে ধুয়ে নিতে হবে। তারপর লবণ দ্রবণে মাছের টুকরোগুলোকে সিদ্ধ করে পানি ঝরিয়ে ঠাণ্ডা করতে হবে। এরপর সিদ্ধ মাছগুলোকে পরিষ্কার-পরিচ্ছন্ন ও জীবাণুমুক্ত টিনে বা কৌটায় স্তরে স্তরে সাজাতে হবে। প্রতি স্তরে বিভিন্ন রকম মসলা, তেল, সস, লবণ ইত্যাদি দিতে হবে। এমনভাবে টিনের কৌটা ভর্তি করতে হবে যাতে কোথাও ফাঁকা না থাকে। এরপর মেশিনের সাহায্যে বায়ুশূন্য করে কৌটার মুখ বন্ধ করতে হবে। টিনের বাহিরের অংশের ময়লা সোডিয়াম ফসফেট মিশ্রিত গরম পানি দিয়ে ধুয়ে নিতে হবে। এরপর ১২০° সে. তাপমাত্রায় ৫০-৬০ মিনিট উত্তপ্ত করে টিনের ভিতরের মাছকে জীবাণুমুক্ত করতে হবে। তাপ দেওয়া শেষ হলে ঠাণ্ডা পানি দিয়ে কৌটা ঠাণ্ডা করে নিতে হবে। এরপর টিনের গায়ে লেবেলিং করতে হবে। লেবেলিং কাগজে মাছের জাত, ওজন, উৎপাদনের তারিখ, মেয়াদ উত্তীর্ণের তারিখ, কোম্পানির নাম ইত্যাদির উল্লেখ থাকতে হবে। উল্লিখিত প্রক্রিয়া অবলম্বনের মাধ্যমে মাছকে টিনজাত করে সংরক্ষণ করা যায়।"
        },
        {
          "label": "ঘ",
          "question": "উদ্দীপকের পদ্ধতিগুলোর মধ্যে কোনটিতে এরং কেন বেশি দিন মাছ সংরক্ষণ থাকে বিশ্লেষণ করো।",
          "explanation": "উদ্দীপকে মাছ সংরক্ষণের চারটি আধুনিক পদ্ধতির উল্লেখ করা হয়েছে। বরফজাতকরণ, হিমায়িতকরণ, টিনজাতকরণ ও ধূমায়িতকরণ এ চারটি পদ্ধতিগুলোর মধ্যে টিনজাতকরণ বা ক্যানিং পদ্ধতিতে বেশিদিন মাছ সংরক্ষিত থাকে। টিনজাতকরণের সময় মাছকে উচ্চ তাপমাত্রায় রান্না বা জীবাণুমুক্ত করা হয়, যার ফলে ব্যাকটেরিয়া, ছত্রাক ও অন্যান্য ক্ষতিকর জীবাণু ধ্বংস হয়ে যায়। এতে মাছ নষ্ট হওয়ার সম্ভাবনা কমে। আবার টিন বা ক্যানে মাছ ভরে তা সম্পূর্ণভাবে সিল করে দেওয়া হয়। এতে বাইরের বাতাস, অক্সিজেন ও জীবাণু ভেতরে প্রবেশ করতে পারে না, ফলে খাবার নষ্ট হয় না। এ খাবারে অক্সিডেশন বা অন্যান্য ক্ষতিকর রাসায়নিক বিক্রিয়া কম হয়, ফলে মাছের স্বাদ ও গুণগত মান দীর্ঘদিন অক্ষুন্ন থাকে। আবার,বিভিন্ন সংরক্ষণকারী উপাদান যেমন- তেল, লবন, টমেটো সস ইত্যাদি মাছের সাথে ব্যবহার করা হয়, যা মাছকে দীর্ঘসময় ভালো রাখে। এভাবে টিনজাত করে ৩-৪ বছর পর্যন্ত মাছ সংরক্ষণ করা যায়। এককথায়, টিনজাতকরণ পদ্ধতিতে মাছকে জীবাণুমুক্ত ও বায়ুরোধী করে সংরক্ষণ করায় তা দীর্ঘদিন নষ্ট না হয়ে নিরাপদে খাওয়া যায়।"
        }
      ]
    },
    {
      "number": "3",
      "uddipok": "সেলিম রাজের হাঁসের খামারে হঠাৎ করে বেশ কিছু হাঁসের নাক-মুখ দিয়ে তরল পদার্থ বের হতে দেখা যায়। হাঁসগুলো আলো দেখলেই ভয় পায়। 'সে দ্রুত প্রাণিসম্পদ কর্মকর্তার দ্বারা তার খামারটি পরিদর্শন করিয়ে নেয়। প্রাণিসম্পদ কর্মকর্তা খামারটি পরিদর্শন করে সেলিম রাজকে প্রয়োজনীয় পরামর্শ দেন এবং তাকে আদর্শ প্রতিপালন পদ্ধতি অনুসরণ করতে বলেন। সেলিম রাজ প্রাণিসম্পদ কর্মকর্তার পরামর্শ মেনে তার খামারের যাবতীয় সমস্যার সমাধান করে সফলতা লাভ করে।",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "ব্রয়লার কী?",
          "explanation": "অল্প সময়ে বেশি পরিমাণে ও নরম মাংস উৎপাদনকারী ৬-৮ সপ্তাহ বয়সের মুরগিই হলো ব্রয়লার।"
        },
        {
          "label": "খ",
          "question": "পোল্ট্রির প্রয়োজনীয়তা ব্যাখ্যা করো।",
          "explanation": "পোল্ট্রি বলতে মানুষের তত্ত্বাবধানে নিবিড় পরিচর্যায় পালিত বিভিন্ন প্রকার গৃহপালিত পাখি, যেমন-হাঁস, মুরগি, কবুতর ইত্যাদিকে বোঝায়। পোল্ট্রি পালনের মাধ্যমে আমিষের চাহিদা পূরণ করা সম্ভব, যা আমাদের শরীরের পুষ্টিসাধন, ক্ষয়পূরণ, বৃদ্ধি ও কর্মশক্তি যোগাতে সহায়তা করে। পোল্ট্রি পালনের মাধ্যমে অর্থ আয় ও বেকারত্ব দূর করা যায় পোল্ট্রির হাড়, বিষ্ঠা থেকে তৈরি জৈবসার জমিতে ব্যবহার করে ফসলের উৎপাদন বৃদ্ধি করা যায়। এছাড়াও পরিবেশের উন্নয়ন,শিল্পের উপকরণ ও মাছের খাদ্য হিসেবেও এর ব্যবহার রয়েছে। তাই বলা যায়, গ্রামীণ দুঃস্থ লোকদের খাদ্য ও পুষ্টির চাহিদা পূরণ, কর্মসংস্থান সৃষ্টি ও জাতীয় অর্থনীতিতে পোল্ট্রির প্রয়োজনীয়তা অপরিসীম।"
        },
        {
          "label": "গ",
          "question": "সেলিম রাজের খামারে কী রোগ হয়েছে? উক্ত রোগের কারণ ও লক্ষণগুলো ব্যাখ্যা করো।",
          "explanation": "সেলিম রাজের খামারের হাঁসগুলো ডাক প্লেগ রোগে আক্রান্ত। এটি হাঁসের ডাক প্লেগ ভাইরাস দ্বারা সংক্রমিত মারাত্মক ছোঁয়াচে রোগ। ডাক প্লেগ রোগের কারণ: হাঁসের এই রোগ ডাক হারপেস ভাইরাস-১ (DHV-1) এর সংক্রমণে হয়ে থাকে। লক্ষণ: এ রোগে হাঁস আলো দেখলে ভয় পায়। সাঁতার কাটতে চায় না। পানি পিপাসা বৃদ্ধি পায় এবং খাদ্য গ্রহণে অনীহা দেখায়। নাক দিয়ে তরল পদার্থ বের হয়। সবুজ ও হলুদ রঙের পাতলা মলত্যাগ করে। পালক এলোমেলো হয়ে ঝুলে পড়ে। মাথা, ঘাড় ও শরীরে কাঁপুনি দেখা দেয়। পা এবং পাখা অবশ হয়ে যায়। চোখ হতে অনবরত পানি ঝরে এবং চোখের ভিতরে সাদা রঙের আবরণ পড়ে চোখ বন্ধ হয়ে যায়। এ রোগে হাঁস খুঁড়িয়ে হাঁটে, ডিম পাড়া হাঁস ডিম পাড়া কমিয়ে দেয় এবং হঠাৎ মারা যায়।"
        },
        {
          "label": "ঘ",
          "question": "প্রাণিসম্পদ কর্মকর্তার পরামর্শ অনুযায়ী সেলিম রাজ কী কী পদক্ষেপ গ্রহণ করবে? বিশ্লেষণ করো।",
          "explanation": "উদ্দীপকের প্রাণিসম্পদ কর্মকর্তা সেলিম রাজকে ডাক প্লেগ রোগের প্রতিকার ও প্রতিরোধের জন্য প্রয়োজনীয় পরামর্শ দেন। হাঁসের ডাক প্লেগ রোগ প্রতিকার ও প্রতিরোধে সেলিম রাজের গৃহীত পদক্ষেপগুলো নিম্নে দেওয়া হলো- i. খামারের জৈব নিরাপত্তা নিশ্চিত করা। ii. আক্রান্ত হাঁস অন্যত্র সরিয়ে ফেলা। iii. মৃত হাঁস মাটিতে পুঁতে ফেলা। iv. খামারে বহিরাগতদের প্রবেশাধিকার নিয়ন্ত্রণ করা। v. বাসস্থান নিয়মিত জীবাণুনাশক দিয়ে পরিষ্কার করা। vi. পরিষ্কার পানি সরবরাহকরা। vii. হাঁসের ঘর ফিউমিগেশন করা। viii. বাসস্থানে ঢোকার মুখে ফুটবাথের ব্যবস্থা করা। ix. প্রতিষেধক হিসেবে খামারে নিয়মিত ডাক প্লেগ রোগের টিকা দেওয়ার ব্যবস্থা করা। হাঁসের বাচ্চাকে জন্মের ১৫-২০ দিন পর ১ম মাত্রা, ১ম মাত্রার ২৫ দিন পর বুস্টার বা ২য় মাত্রা এবং ২য় মাত্রার পর প্রতি ৫-৬ মাস অন্তর অন্তর এ টিকা দিতে হয়। পরিশেষে বলা যায়, উল্লিখিত পদক্ষেপ এবং প্রয়োজনীয় চিকিৎসা ব্যবস্থা গ্রহণের মাধ্যমে সেলিম রাজ ডাক প্লেগ রোগ প্রতিরোধ ও প্রতিকার করা সম্ভব।"
        }
      ]
    },
    {
      "number": "4",
      "uddipok": "",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "লিটার কী?",
          "explanation": "সাধারণত ধানের তুষ, কাঠের গুঁড়া,বালি, ছাই, আখের ছোবড়া, ধান বা গমের খড়ের ছোট ছোট টুকরা ইত্যাদি ঘরের মেঝেতে বিছিয়ে মুরগির জন্য যে আরামদায়ক বিছানা তৈরি করা হয়, তাই লিটার।"
        },
        {
          "label": "খ",
          "question": "মুরগির ডিম অনুর্বর হয় কেন? ব্যাখ্যা করো।",
          "explanation": "যে সকল ডিম থেকে বাচ্চা উৎপাদিত হয় না তাদেরকে অনুর্বর ডিম বলে। মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, ডিম পানি দিয়ে ধুয়ে পরিষ্কার করলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়।"
        },
        {
          "label": "গ",
          "question": "ছকটির 'C' চিহ্নিত পদ্ধতি ব্যাখ্যা করো।",
          "explanation": "উদ্দীপকের ছকের 'C' চিহ্নিত পদ্ধতিটি হলো আবদ্ধভাবে মুরগি পালন পদ্ধতি। নিচে আবদ্ধভাবে মুরগি পালন পদ্ধতিটি ব্যাখ্যা করা হলো- আবদ্ধ পালন পদ্ধতিতে মুরগি তিনভাবে পালন করা যায়। যথা- ১. বিচালি বা লিটার পদ্ধতি, ২. খাঁচা পদ্ধতি ও ৩. মাঁচা পদ্ধতি। ১। বিচালি বিছানো ঘরে মুরগি পালন পদ্ধতি বা লিটার পদ্ধতিঃ ঘরের মেঝেতে পুরু করে বিচালি, কাঠের গুঁড়া, ধানের তুষ, গমের তুষ ইত্যাদি বিছিয়ে তার উপর মুরগি পালন করা হয়। দিনের বেলায় এরা বাইরে যেতে পারে না। ইংরেজিতে মুরগির এই বিছানাকে লিটার বলে। যে ঘরে লিটার বিছিয়ে মুরগি পালন করা হবে, সে ঘরটি বেশ খোলামেলা হওয়া প্রয়োজন। ঘরে মুরগি দেওয়ার ২/৩ দিন আগে লিটার বিছাতে হয়। শুধু লিটার হলে ২.৫-৫.০ সে.মি. পুরু করে বিছাতে হয় এবং ডিপ পদ্ধতি হলে ১৫ সেমি. পুরু করতে হয়। ২। খাঁচা ঘরে মুরগি পালন: খাঁচায় মুরগি পালন করলে খরচ কম হয় এবং এ পদ্ধতিতে মুরগি পালন করা বিজ্ঞানসম্মত। এ পদ্ধতিতে একই জায়গায় ডিপ লিটার পদ্ধতির চেয়ে ৫ গুণ বেশি মুরগি পালন করা যায়। ঘরগুলো আলো-বাতাস চলাচলের জন্য পূর্ব-পশ্চিমে এবং উত্তর-দক্ষিণে সম্পূর্ণ খোলা থাকে। খোলাস্থান তারের জাল দিয়ে ঘেরা থাকে। ঝড়-বৃষ্টি ও শীতের দিনে ফাঁকা স্থানে চট ঝুলাতে হয়। খাঁচা হতে ঘরের চালা কমপক্ষে ৩ মিটার উঁচু হওয়া উচিত। এই পদ্ধতিতে মুরগির লিটারের প্রয়োজন হয় না। ৩। মাচা পদ্ধতিতে মুরগি পালন: এ পদ্ধতিতে ঘরের মধ্যে কাঠ অথবা বাঁশের চটার সাহায্যে তিন ফুট উঁচু করে মাচা তৈরি করা হয়। মুরগি মাচার ওপর অবস্থান করে এবং পায়খানা সরাসরি মাচার নিচে পড়ে। মাছ চাষের পুকুরে এ পদ্ধতিতে ঘর তৈরি করলে মুরগি পালনের পাশাপাশি মাছের খাবারেরও ব্যবস্থা হয়।"
        },
        {
          "label": "ঘ",
          "question": "বাংলাদেশের প্রেক্ষাপটে কোন পদ্ধতিটি মুরগি পালনে অর্থনৈতিকভাবে লাভজনক? তোমার উত্তরের যথার্থতা বিশ্লেষণ করো।",
          "explanation": "উদ্দীপকের ছকে মুরগি পালনের মুক্তপালন, অর্ধমুক্তপালন ও আবদ্ধপালন পদ্ধতি দেখানো হয়েছে। মুরগি পালনের সবচেয়ে প্রাচীন ও প্রচলিত পদ্ধতি হলো মুক্তপালন পদ্ধর্তি। অন্যদিকে বাণিজ্যিকভাবে মুরগি পালনের সবচেয়ে আধুনিক পদ্ধতি হলো আবদ্ধ অবস্থায় মুরগি পালন। এ পদ্ধতিতে ঘরের মেঝেতে বিচালি, কাঠের গুঁড়া, ধানের ও গমের তুষ দিয়ে বিছানা তৈরি করা হয়। এই পদ্ধতিতে একসঙ্গে কয়েক হাজার মুরগি পালন করা যায়। অন্যদিকে অর্ধমুক্ত অবস্থায় মুরগি পালন করা মুক্ত অবস্থায় মুরগি পালনের চেয়ে সুবিধানজক। যদিও মুক্ত অবস্থায় পালিত মুরগি বাড়ির উচ্ছিষ্ট খাবার, শাকসবজি ইত্যাদি নিজেরাই চরে, খায়, কিন্তু এ ব্যবস্থায় মুরগি সুষম খাবার পায় না। কিন্তু আধাছাড়া অবস্থায় মুরগিকে সুষম খাবার সরবরাহ করা যায়। ফলে সঠিক মাত্রায় পুষ্টি সরবরাহ করে উন্নতমানের স্বাস্থ্যবান মুরগি উৎপাদন করা সম্ভব। বাংলাদেশের প্রেক্ষাপটে অধিকাংশ লোকেরা মুক্ত অবস্থায় মুরগি পালন করে। কারণ এতে মুরগির পিছনে খরচ কম হয়। তাছাড়া সবার পক্ষে বাণিজ্যিকভাবে মুরগি পালন করা সম্ভব নয়। কিন্তু মুরগিকে সুষম খাদ্য প্রদান ও অল্প খরচে তুলনামূলক বেশি উৎপাদন পাওয়ার জন্য অর্ধমুক্ত পদ্ধতিতে মুরগি পালন করা অধিক যুক্তিযুক্ত। তাই বলা যায়, বাংলাদেশের প্রেক্ষাপটে অর্ধমুক্ত পদ্ধতিতে মুরগি পালন করাই অর্থনৈতিকভাবে লাভজনক।"
        }
      ]
    },
    {
      "number": "5",
      "uddipok": "",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "সংকর জাত গরু কী?",
          "explanation": "উন্নত জাতের ষাঁড়ের সঙ্গে দেশি গাভির প্রজনন ঘটিয়ে যে জাতের গরু উৎপন্ন করা হয় তাই সংকর জাত গরু।"
        },
        {
          "label": "খ",
          "question": "সাইলেজ কেন পশুখাদ্য হিসেবে গুরুত্বপূর্ণ? ব্যাখ্যা করো।",
          "explanation": "সাইলেজ হলো আঁশজাতীয় রসালো খাদ্য যা বায়ুনিরোধক অবস্থায় সবুজ ঘাসকে সংরক্ষণ করে তৈরি করা হয়। এটি পশুখাদ্য হিসেবে গুরুত্বপূর্ণ, কারণ এটি প্রাণীদের জন্য সারা বছর খাদ্য সরবরাহ নিশ্চিত করে, বিশেষ করে যখন সবুজ ঘাস সহজলভ্য থাকে না (যেমন শুষ্ক মৌসুম বা শীতকালে)। সবুজ ঘাস দ্রুত নষ্ট হয়ে গেলেও সাইলেজ অনেকদিন সংরক্ষণ করা যায়, তবুও এতে প্রাকৃতিক পুষ্টিগুণ প্রায় অক্ষুণ্ণ থাকে। এছাড়া, এটি দুধ উৎপাদন বাড়াতে সহায়ক এবং খামারে খাদ্য ব্যবস্থাপনায় স্থিতিশীলতা আনে। সাইলেজ তৈরি ও সংরক্ষণের মাধ্যমে কৃষকরা পশু খাদ্যে নির্ভরতা ও খরচ নিয়ন্ত্রণ করতে পারেন। তাই বলা যায়, সাইলেজ পশুখাদ্য হিসেবে অত্যন্ত গুরুত্বপূর্ণ।"
        },
        {
          "label": "গ",
          "question": "চিত্র খ এর বৈশিষ্ট্য ব্যাখ্যা করো।",
          "explanation": "খ এর গরুটি হলো হলস্টেইন ফ্রিজিয়ান জাতের গরু। নিচে হলস্টেইন ফ্রিজিয়ান জাতের গরুর বৈশিষ্ট্য ব্যাখ্যা করা হলো- i. দুধাল জাতের মধ্যে এরা সবচেয়ে বড় আকারের গরু। এদের গায়ের রং সাধারণত সাদা-কালো ছোপ ছোপ হয়। ii. মাথা লম্বাটে, সরু ও সোজা হয়। এদের কুঁজ উঁচু হয় না। iii. পেছনের অংশ ভারি, শরীর পুষ্ট এবং পিছনের পা অনেকটা সোজা ও লম্বা। iv. ওলান বড় এবং বিস্তৃত এবং দিনে ৩০-৪০ লিটার দুধ দেয়। দুধে চর্বির পরিমাণ ৩.৫-৪%। V. বড় আকারের গাভির ওজন ৫০০-৬০০ কেজি এবং ষাঁড়ের ওজন ৮০০-১০০০ কেজি হয়। vi. বকনা ১৮ মাস বয়সে প্রজননক্ষম হয় এবং ৩০ মাসে বাচ্চা দেয়।"
        },
        {
          "label": "ঘ",
          "question": "চিত্র-ক ও চিত্র-খ এর মধ্যে দুগ্ধ উৎপাদনের জন্য কোনটি অধিক উপযোগী? তোমার উত্তরের যথার্থতা বিশ্লেষণ করো।",
          "explanation": "উদ্দীপকে চিত্র-ক ও চিত্র-খ দ্বারা যথাক্রমে দেশি (যেমন- রেড চিটাগাং) ও বিদেশি (যেমন- হলস্টেইন ফ্রিজিয়ান) জাতের গাভি দেখানো হয়েছে। দেশি জাতের গাভির তুলনায় দুগ্ধ উৎপাদনের জন্য বিদেশি জাতের গাভি পালন করা অধিক উপযোগী বলে আমি মনে করি। নিচে আমার মতামতের স্বপক্ষে যুক্তি তুলে ধরা হলো- গাভি পালন করে লাভবান হতে হলে এমন গাভি পালন করা উচিৎ যেগুলো বেশি পরিমাণে দুধ প্রদান করতে সক্ষম। দেশি জাতের (যেমন- রেড চিটাগাং) গরুর দৈনিক দুধ উৎপাদন ক্ষমতা ২-৫ লিটার। এ জাতের গরু ৩.৫-৪.০ বছর বয়সে প্রথম বাচ্চা প্রদান করে। সেক্ষেত্রে এ জাতীয় গরু পালন করে বাছুর উৎপাদন ও দুধ প্রাপ্তির জন্যে অনেকটা সময়ের প্রয়োজন হয়। এতে খাদ্য, আবাসস্থল, চিকিৎসাসহ বিভিন্ন আনুষঙ্গিক খরচ বেশি হয়। বিদেশি জাতের (যেমন- হলস্টেইন ফ্রিজিয়ান) গরু দ্রুত বড় হয় ও পরিপূর্ণতা লাভ করে, ফলে উৎপাদন শুরু হয় তুলনামূলকভাবে. দ্রুত। হলস্টেইন ফ্রিজিয়ান জাতের গরু দৈনিক ৩০ লিারের অধিক দুধ প্রদানে সক্ষম। এ জাতীয় গাভির দুধ উৎপাদন ক্ষমতা স্থিতিশীল ও নির্ভরযোগ্য এবং দুধে চর্বির পরিমাণ অনেক কম, মাত্র ৩.৫-৪%। আবার, গাভি ১৮ মাসেই প্রজননক্ষম হয় এবং ৩০ মাসেই প্রথম বাচ্চা প্রসব করে। ফলে দ্রুত বাছুর ও দুধ উৎপাদন করে। সামগ্রিকভাবে বলা যায়, একই সময়ে দেশি জাতের গাভির চেয়ে বিদেশি জাতের গাভি থেকে আমরা অধিক পরিমাণে দুধ পেয়ে থাকি যা অর্থনৈতিকভাবে অধিক লাভজনক।"
        }
      ]
    },
    {
      "number": "6",
      "uddipok": "আলিম সাহেবের খামারে ৬টি গরু আছে। তিনি নিয়মিত খামার পরিদর্শন করেন। একদিন সকালবেলা খামারের একটি গরুর দেহের লোম খাড়া হয়ে কাঁপুনি দিয়ে উঠে। গরুটি কিছুক্ষণ পর হঠাৎ উত্তেজিত হয়ে নিস্তেজ হয়ে পরে মারা যায়।",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "বেবি কাফ কী?",
          "explanation": "(৬-৭) সপ্তাহ বয়স পর্যন্ত বাছুরকে বেবি কাফ বলে।"
        },
        {
          "label": "খ",
          "question": "ব্ল্যাক বেঙ্গল ছাগল পালন করা হয় কেন? ব্যাখ্যা করো।",
          "explanation": "ব্ল্যাক বেঙ্গল ছাগল কম খরচে পালনযোগ্য, দ্রুত প্রজননক্ষম, রোগ প্রতিরোধী, চাহিদাসম্পন্ন এবং ছোট জায়গায় পালনযোগ্য। ব্ল্যাক বেঙ্গল ছাগল বছরে ২ বার বাচ্চা দেয়। প্রতিবারে ২ বার ততোধিক বাচ্চা প্রসব করে। এ কারণে অল্প সময়েই একটি খামারে ছাগলের সংখ্যা বহুগুণে বেড়ে যায়। এরা ঘাস, লতা-পাতা, শাকসবজি খেয়ে বাঁচে এবং কম খরচে এদের পুষ্টি চাহিদা পূরণ করা সম্ভব। ব্ল্যাক বেঙ্গল ছাগলের মাংস সুস্বাদু এবং নরম হওয়ায় এর বাজারমূল্য বেশি। চামড়ার গুণমান আন্তর্জাতিক মানের হওয়ায় কাঁচা চামড়ার ভালো দাম পাওয়া যায়। এই জাতের ছাগল স্থানীয় আবহাওয়ার সাথে মানিয়ে নিতে পারে এবং কম রোগাক্রান্ত হয় ফলে চিকিৎসা খরচ কম হয়। বাড়ির আঙিনায়, ছাদে বা অল্প জমিতেই এ ছাগল পালন করা যায়। উপরিউক্ত বৈশিষ্ট্যের কারণে ব্ল্যাক বেঙ্গল ছাগল পালন করা হয়।"
        },
        {
          "label": "গ",
          "question": "আলিম সাহেবের গরুটি মারা যাওয়ার কারণ ও প্রতিকার ব্যাখ্যা করো।",
          "explanation": "উদ্দীপকে আলিম সাহেবের খামারের গরুটির দেহের লোম খাড়া হয়ে কাঁপুনি দিয়ে উঠে। গরুটি কিছুক্ষণ পর হঠাৎ উত্তেজিত হয়ে নিস্তেজ হয়ে পরে মারা যায়। এ লক্ষণসমূহ দেখে বোঝা যায়, গরুটি তড়কা রোগে আক্রান্ত যা একটি ব্যাকটেরিয়াজ়নিত রোগ। তড়কা রোগের কারণ: Bacillus anthracis নামক ব্যাকটেরিয়া সংক্রমণে তড়কা রোগ হয়ে থাকে। প্রতিকারঃ i. লক্ষণ দেখা দেওয়ার সাথে সাথে ইনজেকশন দিতে হবে। ii. ভেটেরিনারি চিকিৎসকের পরামর্শ গ্রহণ করা যেতে পারে। যেমন-পেনিসিলিন জেন্টামাইসিয়া ইনজেকশন দেয়া যেতে পারে। iii. আক্রান্ত পশুকে সুস্থ পশু হতে আলাদা রাখতে হবে। সুস্থ পশু যাতে আক্রান্ত না হয় সেজন্য মৃত পশুকে পুড়িয়ে অথবা ২ মিটার গভীর গর্তে ডলোচুন ছিটিয়ে পুঁতে দিতে হবে। তাছাড়া, মৃত পশুর গোয়ালঘর ১০% NaOH দ্রবণ দিয়ে ধুয়ে দিতে হবে।"
        },
        {
          "label": "ঘ",
          "question": "উদ্দীপকের আলোকে আলিম সাহেবের খামারের গরুর রোগ প্রতিরোধে করণীয় বিষয়াদি বিশ্লেষণ করো।",
          "explanation": "উদ্দীপকে আলিম সাহেবের খামারে গরুটি তড়কা রোগে আক্রান্ত হয়েছে। তড়কা একটি মারাত্মক সংক্রামক রোগ। সময়মতো টিকাদান, পরিচ্ছন্নতা, সতর্কতা এবং সচেতনতা বৃদ্ধির মাধ্যমে। তড়কা রোগ প্রতিরোধ সম্ভব। সরকারি ও ব্যক্তিগত পর্যায়ে সম্মিলিত প্রচেষ্টা হলে এই রোগের প্রকোপ নিয়ন্ত্রণে রাখা যায়। তড়কা রোগ প্রতিরোধে করণীয় বিষয়াদি নিম্নে বিশ্লেষণ করা হলো- ১. স্বাস্থ্যসম্মত লালন পালন ব্যবস্থা: পরিষ্কার, পরিচ্ছন্ন ও স্বাস্থ্যসম্মত পরিবেশে গরু পালন করলে তড়কা রোগে আক্রান্ত হওয়ার সম্ভাবনা কমে যায়। উঁচু, শুকনো, আলো-বাতাসপূর্ণ স্থানে গরু পালন করতে হবে। ২. প্রতিরোধমূলক টিকাদান: তড়কা রোগ প্রতিরোধের সবচেয়ে কার্যকর উপায় হলো নিয়মিত ও সময়মতো পশুদের তড়কা টিকা দেওয়া। সংক্রমণপ্রবণ এলাকায় বছরে অন্তত ১ বার টিকা দেওয়ার পরামর্শ দেওয়া হয়। ৩. রোগাক্রান্ত পশু শনাক্তকরণ ও আলাদা রাখা: অসুস্থ পশুকে দুত শনাক্ত করে সুস্থ পশুদের থেকে আলাদা রাখতে হবে। মৃত পশু যথাযথভাবে অপসারণ করতে হবে, যেন সংক্রমণ ছড়াতে না পারে। ৪. মৃত পশু যথাযথভাবে দাফন/পুড়িয়ে ফেলা: তড়কা রোগে আক্রান্ত মৃত পশুর দেহ খোলা মাঠে না ফেলে ২ মিটার বা ৬.৫৬ ফুট গভীর গর্ত করে ডলোচুন ও জীবাণুনাশক ছিটিয়ে পুঁতে ফেলতে হবে অথবা নির্দিষ্ট পদ্ধতিতে পুড়িয়ে ফেলতে হবে। ৫. জীবাণুনাশক ব্যবহার: আক্রান্ত এলাকা, গরুর বাসস্থান, যন্ত্রপাতি ইত্যাদি ভালোভাবে জীবাণুনাশক দিয়ে পরিষ্কার করতে হবে। মৃত পশুর গোয়ালঘর ১০% NaOH দ্রবণ দিয়ে ধুয়ে দিতে হবে। ৬. সচেতনতা বৃদ্ধি: খামারিদের মধ্যে রোগের লক্ষণ, প্রতিরোধ ও সংক্রমণ রোধ সম্পর্কে সচেতনতা তৈরি করতে হবে। সেক্ষেত্রে স্থানীয় পশু চিকিৎসক বা প্রাণিসম্পদ কর্মকর্তাদের পরামর্শ গ্রহণ করতে হবে। ৭. পশু পরিবহন ও কেনাবেচায় সতর্কতা: আক্রান্ত বা অসুস্থ পশু কেনাবেচা ও অন্যত্র স্থানান্তর বন্ধ রাখতে হবে।"
        }
      ]
    },
    {
      "number": "7",
      "uddipok": "",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "ম্যানগ্রোভ বন কী?",
          "explanation": "নদী তীর বা সমুদ্র উপকূলীয় অঞ্চলের কাদামাটিতে জন্মানো ঠেসমূল বা শ্বাসমূল সমৃদ্ধ বৃক্ষরাজি দ্বারা সৃষ্ট বনই হলো ম্যানগ্রোভ বন।"
        },
        {
          "label": "খ",
          "question": "বনের পরিবেশগত গুরুত্ব ব্যাখ্যা করো।",
          "explanation": "বনের পরিবেশগত গুরুত্ব অপরিসীম। বনভূমি কার্বন-ডাই-অক্সাইড শোষণ করে গ্রিনহাউস গ্যাস কমাতে সাহায্য করে। এর ফলে পৃথিবীর তাপমাত্রা নিয়ন্ত্রণে থাকে এবং জলবায়ু পরিবর্তন রোধ করা যায়। বন অক্সিজেন সরবরাহ করে বায়ুমণ্ডলের ভারসাম্য রক্ষা করে যা জীবের বেঁচে থাকার জন্য অপরিহার্য। গাছের শিকড় মাটি আঁকড়ে ধরে রেখে মাটির ক্ষয়রোধ করে এবং বন্যপ্রাণীর খাদ্য, আশ্রয় এবং প্রজননের জন্য একটি নিরাপদ স্থান সরবরাহ করে এবং বন্যপ্রাণীর আবাসস্থল সরবরাহ করে এবং বনভূমি ঝড়ের গতি কমিয়ে ভূমিধস ও বন্যা' প্রতিরোধ করতে পারে। এছাড়াও, গাছপালা মাটির আর্দ্রতা ধরে রেখে খরা প্রতিরোধ করে।"
        },
        {
          "label": "গ",
          "question": "উদ্দীপকে উল্লিখিত 'X' কী এবং এর বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত 'X' হলো প্রাকৃতিক বন। প্রাকৃতিক বন হলো এমন বন যা প্রকৃতির নিজস্ব নিয়মে গড়ে ওঠে, যেখানে গাছপালা, প্রাণী ও জীববৈচিত্র্য প্রাকৃতিকভাবে বিকশিত হয় এবং মানব হস্তক্ষেপ খুবই সীমিত বা নেই। বাংলাদেশের পাহাড়ি বন, সমতলভূমির বন, ম্যানগ্রোভ বন ও জলাভূমির বন প্রাকৃতিক বনের অন্তর্ভুক্ত। মানুষের হস্তক্ষেপ ছাড়াই প্রাকৃতিক বনের গাছপালা তাদের নিজস্বভাবে বীজ, কাণ্ড বা শিকড় থেকে নতুন গাছ তৈরি করে বৃদ্ধি পায় এবং স্বাভাবিক পরিবেশ বজায় রাখে। জীববৈচিত্র্যে সমৃদ্ধশালী এই বনে প্রচুর পরিমাণে গাছপালা, লতা-গুল্ম, কীটপতঙ্গ, পাখি, স্তন্যপায়ী প্রাণী, সরীসৃপ ইত্যাদি পাওয়া যায়। এই বন অনেক স্তরের (multiple layers) গাছপালা ও প্রাণীসম্পদের সমন্বয়ে গঠিত থাকে। ফলে এখানে জটিল খাদ্যজাল ও বাস্তুসংস্থান গড়ে ওঠে। তাই এটি টিকে থাকে শত শত বছর ধরে। প্রাকৃতিক বনে বিভিন্ন প্রজাতির গাছ একসাথে বেড়ে ওঠেযা জলবায়ু, মাটি, পানি এবং বায়ুর ভারসাম্য বজায় রাখতে বড় ভূমিকা পালন, করে। এছাড়া বন্যপ্রাণী সংরক্ষণ, ভূমিক্ষয় রোধ, বায়ু বিশুদ্ধকরণ, এবং জলবায়ু নিয়ন্ত্রণে প্রাকৃতিক বন বড় অবদান রাখে। এক কথায়, প্রাকৃতিক বন প্রকৃতির একটি অপূর্ব সৃষ্টি, যা পরিবেশ ও জীববৈচিত্র্য রক্ষায় অপরিহার্য।"
        },
        {
          "label": "ঘ",
          "question": "উদ্দীপকের আলোকে 'X' ও কৃত্রিম বনের বৈসাদৃশ্য বিশ্লেষণ করো।",
          "explanation": "উদ্দীপকের 'x' চিহ্নিত স্থানের বনটি হলো প্রাকৃতিক 'বন এবং অপর বনটি হলো কৃত্রিম বন। প্রাকৃতিক ও কৃত্রিম রনের বৈসাদৃশ্য নিম্নে দেওয়া হলো- প্রাকৃতিক বন মানুষের সাহায্য ছাড়াই প্রাকৃতিকভাবে গড়ে ওঠে কিন্তু কৃত্রিম বন মানুষসৃষ্ট। প্রাকৃতিক বনে গাছপালা প্রাকৃতিক নিয়মে এলোমেলো, ঘনসন্নিবিষ্টভাবে গড়ে ওঠে; কৃত্রিম বনে গাছপালাগুলো পরিকল্পনা অনুযায়ী সারিবদ্ধভাবে গড়ে তোলা হয়। প্রাকৃতিক বন দেশের নির্দিষ্ট কিছু অঞ্চলে গড়ে ওঠে, যেমন- উপকূলীয় অঞ্চলের ম্যানগ্রোভ বন; কিন্তু কৃত্রিম বন সারাদেশের যেকোনো জায়গায় সৃজন করা যায়। প্রাকৃতিক বনে গাছের ঘনত্ব অনেক বেশি থাকে এবং লোকালয় থেকে দূরে অবস্থিত বলে হিংস প্রাণী বসবাস করতে পারে; কৃত্রিম বনে গাছের ঘনত্ব কম থাকে এবং লোকালয়ের কাছে অবস্থিত হয় বলে হিংস প্রাণী বসবাস করতে পারে না। প্রাকৃতিক বন প্রধানত পরিবেশ রক্ষায় অত্যন্ত প্রয়োজনীয়, তাই পরিবেশ রক্ষার্থেই প্রাকৃতিক বন সংরক্ষণ করা হয়; কাঠ উৎপাদন ও জীরিকা নির্বাহের কথা বিবেচনা করেই প্রধানত কৃত্রিম বন সৃষ্টি করা হয়। প্রাকৃতিক বনের মধ্যে রয়েছে পাহাড়ি বন, সমতলভূমির বন, ম্যানগ্রোভ বন ইত্যাদি; কৃত্রিম বনের মধ্যে রয়েছে সড়ক ও বাঁধ বন, বসত বন, কৃষি বন, প্রাতিষ্ঠানিক বন ইত্যাদি। প্রাকৃতিক বনের পরিমাণ দিন দিন হ্রাস পাচ্ছে; অন্যদিকে সরকার ও জনগণের নানামুখী পদক্ষেপের ফলে কৃত্রিম রনের পরিমাণ দিন দিন বৃদ্ধি পাচ্ছে।"
        }
      ]
    },
    {
      "number": "8",
      "uddipok": "শাওন ও দুলু মিয়া বকুলতলা গ্রামে 'তারুণ্যের আলো' সামাজিক উন্নয়ন সংস্থা নামে একটি স্বেচ্ছাসেবী সংগঠন গড়ে তুলেছে। তারা গ্রামের দরিদ্র জনগোষ্ঠী ও দুস্থ নারীদের সংগঠিত করে বন বিভাগের সাথে সমঝোতা চুক্তি করে ২০ কিলোমিটার পাকা সড়কের পাশে আকাশমনি, রেইনট্রি, শিশু ও নিম গাছ লাগায়।",
      "tag": "DB, MB, RB, Din.B, CB, Ctg.B, BB 25",
      "sub_questions": [
        {
          "label": "ক",
          "question": "কৃষি বন কী?",
          "explanation": "কৃষি বন হলো একটি ভূমি ব্যবস্থাপনা পদ্ধতি যার মাধ্যমে একই জমিতে একই সাথে পর্যায়ক্রমিকভাবে বৃক্ষ, খাদ্য বা পশুখাদ্যের চাষাবাদের মাধ্যমে জমির সার্বিক উৎপাদন বৃদ্ধি করা হয়।"
        },
        {
          "label": "খ",
          "question": "বৃক্ষের ট্রেনিং-এর গুরুত্ব ব্যাখ্যা করো।",
          "explanation": "কোনো গাছকে একটি উপযুক্ত আকার, আকৃতি, কাঠামো দানের জন্য এর ডাল, শাখার সংখ্যা ও অবস্থান নিয়ন্ত্রণকে বৃক্ষের ট্রেনিং বলা হয়। বৃক্ষের ট্রেনিং করলে বৃক্ষের কাঠামো শক্ত হয়, ফলে গাছ ঝড়-তুফানে ভেঙ্গে পড়ে না। রাস্তার পাশে লাগানো গাছের ট্রেনিং করলে চলাচলে সুবিধা হয়। এই পদ্ধতিতে গাছে উন্নতমানের ব্যবহারযোগ্য কাঠের পরিমাণ বৃদ্ধি পায়। এছাড়াও নির্দিষ্ট জমিতে তুলনামূলকভাবে বেশি গাছ লাগানো যায়। এসকল কারণে বৃক্ষের ট্রেনিং-এর গুরুত্ব অপরিসীম।"
        },
        {
          "label": "গ",
          "question": "\"তারুণ্যের আলো সামাজিক উন্নয়ন সংস্থা\" কী ধরনের বনায়ন কার্যক্রমের উদ্যোগ নেয়? উক্ত বনায়নের প্রয়োজনীয়তা ব্যাখ্যা করো।",
          "explanation": "\"তারুণ্যের আলো সামাজিক উন্নয়ন সংস্থা” সামাজিক বনায়ন কার্যক্রমের উদ্যোগ নেয়। সামাজিক বনায়ন হলো এমন বন ব্যবস্থাপনা বা কর্মকাণ্ড যার সাথে পল্লির দরিদ্র জনগোষ্ঠী ওতপ্রোতভাবে জড়িত এবং যার মাধ্যমে উপকারভোগী জনগণ জ্বালানি, খাদ্য, পশুখাদ্য ও জীবিকা নির্বাহের সুযোগ পেয়ে থাকে। সামাজিক বনায়ন, এর প্রয়োজনীয়তা অপরিসীম। যেমন- ১. পরিবেশ রক্ষা; গাছ পরিবেশের ভারসাম্য রক্ষা করে এবং জলবায়ু পরিবর্তন প্রতিরোধে সহায়ক। ২. মাটির ক্ষয় রোধ: বনাঞ্চল মাটির ক্ষয় রোধ করে এবং ভূমির উর্বরতা বজায় রাখে। ৩. জ্বালানি ও কাঠ সরবরাহ: এটি গ্রামীণ জনগণের জন্য কাঠ জ্বালানির চাহিদা মেটায়। ও ৪. জীববৈচিত্র্য রক্ষা: বন প্রাণী ও উদ্ভিদের আবাসস্থল, যা জীববৈচিত্র্য সংরক্ষণে গুরুত্বপূর্ণ। ৫. আর্থ-সামাজিক উন্নয়ন: সামাজিক বনায়ন কর্মসংস্থান সৃষ্টি করে এবং দারিদ্র্য হ্রাসে ভূমিকা রাখে। এক কথায় বলা যায়, সামাজিক বনায়ন পরিবেশ রক্ষা করে টেকসই উন্নয়নের জন্য অত্যন্ত গুরুত্বপূর্ণ। তাই সবাইকে একযোগে এর প্রচারে এগিয়ে আসা উচিত।"
        },
        {
          "label": "ঘ",
          "question": "বকুলতলার জনগোষ্ঠীর বনায়ন কার্যক্রম দারিদ্র্য বিমোচন, কর্মসংস্থান পরিবেশ সংরক্ষণে কী ধরনের ভূমিকা রাখবে? বিশ্লেষণ করো।",
          "explanation": "বকুলতলার তারুণ্যের আলো সেচ্ছাসেবী সংগঠন দরিদ্র জনগোষ্ঠী ও দুস্থ নারীদের সংগঠিত করে বনবিভাগের সাথে সমঝোতা চুক্তি করে ২০ কিলোমিটার পাকা সড়কের পাশে আকাশমনি, রেইনট্রি, শিশু ও নিম গাছ লাগায় যা সামাজিক বনায়নের অন্তর্ভুক্ত। সামাজিক বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারিস্থাপন ইত্যাদির মাধ্যমে রিপুল সংখ্যক লোকের কর্মসংস্থান ও দারিদ্র্য বিমোচন সম্ভব হয়েছে। সামাজিক রনায়নের মাধ্যমে পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। এর মাধ্যমে কৃষি কাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। তাছাড়া ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়াও মরুময়তা রোধ করে, বাতাসে কার্বন ডাইঅক্সাইডের পরিমাণ কমায় ও অক্সিজেনের পরিমাণ বৃদ্ধি করে বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া- বিক্রিয়ার মাধ্যমে জীববৈচিত্র্য গতিময় রাখে। ফলে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উল্লিখিত আলোচনা থেকে বলা যায়, দারিদ্র্য বিমোচন, কর্মসংস্থান ও পরিবেশ সংরক্ষণে সামাজিক বনায়নের গুরুত্ব অপরিসীম।"
        }
      ]
    }
  ]
}