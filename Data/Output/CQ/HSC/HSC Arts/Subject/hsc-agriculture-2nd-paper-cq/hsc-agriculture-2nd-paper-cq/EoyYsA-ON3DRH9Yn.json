{
  "title": "বিএএফ শাহীন কলেজ, ঢাকা ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "BAFSC 25",
      "sub_questions": [
        {
          "label": "ক",
          "question": "পরজীবী কাকে বলে?",
          "explanation": "যে সকল জীব পোষক দেহের ভিতরে বাবাইরে অবস্থান করে পোষকদেহ থেকে পুষ্টি উপাদান গ্রহণের মাধ্যমে বেঁচে থাকে, সে সকল জীবকে পরজীবী বলে।"
        },
        {
          "label": "খ",
          "question": "চিংড়িকে নিশাচর বলা হয় কেন?",
          "explanation": "যেসব প্রাণী প্রধানত রাতে সক্রিয় থাকে এবং দিনের বেলা ঘুমিয়ে কাটায় সেসব প্রাণীকে নিশাচর প্রাণী বলে। চিংড়ি প্রাকৃতিক পরিবেশে দিনের বেলায় তলদেশের নরম মাটিতে লুকিয়ে থাকে এবং বেশিরভাগ স্বাভাবিক কার্যক্রম সাধারণত রাতের বেলায় করে। এদের খাদ্য গ্রহণ, খোলস পাল্টানো, প্রজনন ক্রিয়া, ডিম পাড়া প্রভৃতি কাজগুলো রাতেই সম্পন্ন হয়। এ কারণেই চিংড়িকে নিশাচর বলা হয়।"
        },
        {
          "label": "গ",
          "question": "উদ্দীপকের চিত্র-ক এ প্রদর্শিত মাছটির চাষ পদ্ধতি ব্যাখ্যা করো।",
          "explanation": "উদ্দীপকে উল্লিখিত মাছটি হলো নাইলোটিকা। নিচে নাইলোটিকা মাছের চাষ পদ্ধতি ব্যাখ্যা করা হলো- নাইলোটিকা মাছ চাষে পানির গভীরতা ১-১.৫ মিটার এবং বছরে ৪-৫ মাস পানি থাকে এমন পুকুর নির্বাচন করে পুকুরের পাড় মেরামত করতে হবে। পুকুর শুকানো বা রাসায়নিক দ্রব্য ব্যবহারের (শতক প্রতি ৩০- ৩৫ গ্রাম রোটেনন বা ৩ কেজি মহুয়ার খৈল) মাধ্যমে রাক্ষুসে মাছ, যেমন- শোল, গজার, টাকি ইত্যাদি এবং অপ্রয়োজনীয় মাছ, যেমনমলা, ঢেলা, চান্দা ইত্যাদি সম্পূর্ণরূপ সরিয়ে নিতে হবে। কীটপতঙ্গ ও জলজ আগাছা দূর করার জন্য পুকুরে প্রতি শতকে ২০ গ্রাম ডিপটারেক্স প্রয়োগ করতে হবে। পুকুরে পর্যাপ্ত খাদ্য উৎপাদনের জন্য শতক প্রতি ১ কেজি হারে চুন প্রয়োগ করতে হবে। চুন প্রয়োগের ৩দিন পর শতক প্রতি ৮ – ১০ কেজি হারে গোবর, ৩৫ গ্রাম ইউরিয়া, ৭০ গ্রাম টিএসপি প্রয়োগ করতে হবে এবং সার প্রয়োগের ১ সপ্তাহের মধ্যে পুকুরে পোনা ছাড়তে হবে। প্রতি শতকে ১৫-২০ গ্রাম ওজনের ২৫০টি পোনা মজুদ করতে হবে। পোনা মজুদের পর মাছের ওজনের ৩-১০% হারে ২৫% প্রোটিন সমৃদ্ধ সম্পূরক খাদ্য প্রয়োগ করতে হবে। পুকুরে প্রাকৃতিক খাদ্যের প্রাচুর্যের জন্য ১৫ দিন পরপর ৪-৬ কেজি গোবর অথবা ১০০ গ্রাম ইউরিয়া ৫০ গ্রাম টিএসপি প্রয়োগ করতে হবে। প্রতি ১৫ দিন অন্তর জাল টেনে মাছের বৃদ্ধি পর্যবেক্ষণ করতে হবে। উপরিউক্ত বর্ণিত পদ্ধতিতে নাইলোটিকা মাছটি চাষ করলে মাছটির ভালো ফলন পাওয়া যাবে।"
        },
        {
          "label": "ঘ",
          "question": "উদ্দীপকের চিত্র-খ এ প্রদর্শিত মাছটির রোগ ব্যবস্থাপনায় করণীয় বিষয়গুলো বিশ্লেষণ করো।",
          "explanation": "নিম্নের অনুরূপঃ উদ্দীপকে মৎস্য কর্মকতা এহসানকে মাছের পেটে চাপ দিয়ে তরল পদার্থ বের করাসহ আরও কিছু পরামর্শ দেন। পেট ফুলা রোগে আক্রান্ত হলে মাছের বক্ষ গহ্বরে তরল পদার্থ জমে পেট ফুলে উঠে। অনেক সময় ত্বক ও ফুলকায় রক্তক্ষরণ জনিত কারণে ঘা হয়। মাছের ড্রপসি বা পেটফুলা রোগ প্রতিকারে প্রথমে পুকুরে নিয়মিত শতাংশ প্রতি ডলোচুন ১ কেজি (তিন মাস অন্তর) হারে প্রয়োগ করতে হবে। পরিমাণমতো সুষম খাদ্য নিয়মিত প্রয়োগ করতে হবে। প্রথমে জীবাণুমুক্ত সুঁচ দিয়ে পেটে জমে থাকা তরল পদার্থ বের করে ফেলতে হবে। অতঃপর প্রতি কেজি খাদ্যের সাথে ২০০ মি. গ্রাম হারে অক্সিটেট্রাসাইক্লিন মিশিয়ে ৭-১০ দিন খাওয়াতে হবে। বড় মাছের ক্ষেত্রে প্রতি কেজি দৈহিক ওজনের জন্য ৫০-৬০ মি.গ্রা. হারে স্ট্রেপটোনাইসিন পেট গহ্বরে ইনজেকশন করে দিতে হবে। মাছ ছোট হলে প্রতি কেজি খাদ্যের সাথে ২০০ মি. গ্রাম হারে ক্লোরামফেনিকল মিশিয়ে কমপক্ষে ২ সপ্তাহে খাওয়াতে হবে। উপরের আলোচনা হতে বলা যায় যে, ড্রপসি বা পেটফুলা রোগে আক্রান্ত মাছের প্রতিকারে কৃষি কর্মকর্তার দেওয়া পরামর্শটি অত্যন্ত যৌক্তিক।"
        }
      ]
    },
    {
      "number": "2",
      "uddipok": "আমাদের অর্থনীতিতে জাতীয় মাছের গুরুত্ব অপরিসীম। বছরের একটি নির্দিষ্ট সময়ে প্রচুর পরিমাণে এই মাছ আহরণ করা হয়। তাই সারা বছরের চাহিদা মেটানোর জন্য একে এক বিশেষ পদ্ধতিতে সংরক্ষণের ব্যবস্থা করা হয়। যেখানে মাছের প্রোটিনের কিছু পরিবর্তন সাধনের মাধ্যমে দীর্ঘদিন সংরক্ষণ করা যায়। কিন্তু অনেক সময় এই পদ্ধতিতে কিছু সমস্যার সম্মুখীন হতে হয়।",
      "tag": "BAFSC 25",
      "sub_questions": [
        {
          "label": "ক",
          "question": "একুয়াকালচার কাকে বলে?",
          "explanation": "একুয়াকালচার বলতে নিয়ন্ত্রিত ও উপযুক্ত পরিবেশ তৈরির মাধ্যমে সামুদ্রিক বা মিঠা পানির মাছ, চিংড়ি, ঝিনুক, কাঁকড়া ইত্যাদি জলজ প্রাণীর বিজ্ঞানসম্মত চাষকে বোঝায়।"
        },
        {
          "label": "খ",
          "question": "অনিরাপদ মাছ চেনার উপায় ব্যাখ্যা করো।",
          "explanation": "অনিরাপদ মাছ চেনার উপাগুলো নিম্নে দেওয়া হলো: ১. আঁইশ শুষ্ক, ফুলকা কালচে এবং চোখ গোলকের ভিতরের দিকে ঢুকানো থাকে। ২. মাছের গায়ে বা পাশে মাছি বসবে না। ৩. লবণাক্ত শুঁটকি মাছ শক্ত, সাদাটে বা গন্ধহীন হবে। ৪. দেহে পিচ্ছিল পদার্থ থাকে না। ৫. দেহ বেশ শুষ্ক থাকে।"
        },
        {
          "label": "গ",
          "question": "উদ্দীপকে উল্লিখিত মাছ সংরক্ষণ পদ্ধতিটি ব্যাখ্যা করো।",
          "explanation": "মাছের প্রোটিনের কিছু পরিবর্তন সাধনের মাধ্যমে লবণজাতকরণ পদ্ধতিতে মাছ সংরক্ষণের কথা বোঝানো হয়েছে। মাছ সংরক্ষণের লবণায়ন পদ্ধতি দুই প্রকার। যথা- শুষ্ক লবণায়ন ও আর্দ্র বা ভেজা লবণায়ন। শুষ্ক লবণায়ন পদ্ধতিতে মাছকে সাধারণত বড় শুষ্ক অবস্থায় লবণজাত করে রাখা হয়। আর্দ্র লবণায়ন পদ্ধতিতে ছোট মাছকে আর্দ্র বা ভেজা অবস্থায় লবণজাত করা হয়। শুষ্ক ও আর্দ্র উভয় পদ্ধতিতেই মাছের আঁইশ, পাখনা, নাড়িভুঁড়ি ফেলে দিয়ে আড়াআড়িভাবে কয়েকটি টুকরায় ভাগ করে নেওয়া হয় যেন মাছের দেহের অভ্যন্তরে অধিক পরিমাণ অংশ উন্মুক্ত থাকে। উভয় পদ্ধতিতেই মাছের দেহের স্তরে স্তরে লবণ দেওয়া হয়। শুষ্ক লবণায়নের ক্ষেত্রে মাছের চোখ এবং ফুলকার মধ্যে লবণ ঢুকিয়ে দিতে হয় যা আর্দ্র লবণায়নের ক্ষেত্রে প্রয়োজন হয় না। শুষ্ক লবণায়ন পদ্ধতিতে লবণ মাখানো মাছকে বাঁশের ঝুড়ি বা কাঠের পাটাতনে স্তরে স্তরে লবণ দিয়ে সাজানো হয় কিন্তু আর্দ্র লবণায়ন পদ্ধতিতে লবণ দেওয়া মাছ টিন বা কাঠের বাক্সে রাখা হয় এবং পরিমাণমতো লবণ গোলা পানি মিশানো হয়। শুষ্ক লবণায়ন পদ্ধতিতে রাখা মাছকে মাদুর/চাটাই দিয়ে ঢেকে ভারি বস্তু দিয়ে চাপা দিয়ে ১৫-২০ দিন রাখা হয় আর আর্দ্র লবণায়ন পদ্ধতিতে মাছ রাখার পাত্রটিকে বায়ুরোধী করে ১২-১৫ দিন রাখা হয়। এভাবে লবণজাতকরণ পদ্ধতির মাধ্যমে সারা বছরের চাহিদা মেটানোর জন্য মাছ সংরক্ষণ করা যায়।"
        },
        {
          "label": "ঘ",
          "question": "উদ্দীপকে উল্লিখিত পদ্ধতিতে মাছ সংরক্ষণে সৃষ্ট সমস্যা বিশ্লেষণ করো।",
          "explanation": "উদ্দীপকের উল্লিখিত পদ্ধতিটি হলো লবণায়নের মাধ্যমে মাছ সংরক্ষণ। লবন্জাতকরণ মাছ সংরক্ষণের একটি প্রক্রিয়া যা মাছে খাবার লবণের অনুপ্রবেশের মাধ্যমে সম্পন্ন করা হয়ে থাকে। আমাদের দেশে মাছ লবণায়নের সময় যে সকল সমস্যার সৃষ্টি হয় তা হলো- ১.লবণায়িত করার সময় মাছ ও লবণের সঠিক অনুপাত মেনে চলা হয় না, ফলে মাছের গুণাগুণ ঠিক থাকে না। ২. অনেক ক্ষেত্রে স্বাস্থ্যবিধি মানা হয় না, এমনকি মাছকে খণ্ড খণ্ড করে কাটার পর সেগুলোকে ধোয়া হয় না। ৩. মাছকে খণ্ড খন্ড করে কাটার সময় অণুজীব দ্বারা আক্রান্ত হবার সম্ভাবনা থাকে। ৪. অনেক সময় অতিরিক্ত লবণ ব্যবহার করা হয়, এতে মাছের প্রোটিনের কিছু পরিবর্তন হয় এবং জৈবিক মান নষ্ট হয়। ৫. অধিকাংশ সময়ই অৰিশুদ্ধ লবণ ব্যবহৃত হয় যা মাছের আকর্ষণীয় রং, গঠন ও গন্ধ সৃষ্টিতে অন্তরায় হিসেবে কাজ করে। ৬. মুক্ত বাক্সে লবণজাতকৃত মাছের চর্বির জারণ ঘটে যা মাছের অনাকাঙ্ক্ষিত পরিবর্তন আনতে পারে। ৭. লবণজাতকরণের সময় পদ্ধতিগত ত্রুটির কারণে অনেক ক্ষেত্রে মাছ থেকে তেল জাতীয় পদার্থ বের হয়ে সমস্ত দ্রব্যের উপর ছড়িয়ে পড়ে। অর্থাৎ, লবণজাত করে মাছ সংরক্ষণের ক্ষেত্রে উল্লিখিত সমস্যাগুলো দেখা যায় যে কারণে অনেক সময় মাছ পচে নষ্ট হয়ে যায়।"
        }
      ]
    },
    {
      "number": "3",
      "uddipok": "মনির তার এক একর জমির পুকুরে যুব উন্নয়ন অধিদপ্তর থেকে প্রশিক্ষণ নিয়ে একটি হাঁসের খামার গড়ে তোলে। কিছুদিন পর দেখল যে, ২/১টি হাঁসের নাক মুখ দিয়ে তরল পদার্থ বের হচ্ছে এবং হাঁসগুলো আলো দেখে ভয় পাচ্ছে। সে দ্রুত স্থানীয় প্রাণিসম্পদ কর্মকর্তার সাথে যোগাযোগ করে এবং প্রয়োজনীয় ব্যবস্থা গ্রহণ করে। প্রাণিসম্পদ কর্মকর্তা তার খামারে আদর্শ প্রতিপালন পদ্ধতি অনুসরণ করতে বলেন।",
      "tag": "BAFSC 25",
      "sub_questions": [
        {
          "label": "ক",
          "question": "ডাকলিং কাকে বলে?",
          "explanation": "স্ত্রী ও পুরুষ উভয় জাতের হাঁসের বাচ্চা, যাদের বয়স এক বছরের কম তাদেরকে ডাকলিং বলে।"
        },
        {
          "label": "খ",
          "question": "ডিম অনুর্বরের কারণ ব্যাখ্যা করো।",
          "explanation": "যে সকল ডিম থেকে বাচ্চা উৎপাদিত হয় না তাদেরকে অনুর্বর ডিম বলে। মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, ডিম পানি দিয়ে ধুয়ে পরিষ্কার করলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়।"
        },
        {
          "label": "গ",
          "question": "মনিরের খামারে কোন রোগের প্রাদুর্ভাব ঘটেছে? উক্ত রোগের কারণ ও লক্ষণগুলো ব্যাখ্যা করো।",
          "explanation": "নিম্নের অনুরূপঃ সাবিনার খামারের হাঁসগুলো ডাকপ্লেগ রোগে আক্রান্ত। এটি হাঁসের ডাকপ্লেগ ভাইরাস দ্বরা সংক্রমিত মারাত্মক ছোঁয়াচে রোগ। হাঁসের এই রোগ ডাক হারপেস ভাইরাস-১ (DHV-1) এর সংক্রমণে হয়ে থাকে। এ রোগে হাঁস আলো দেখলে ভয় পায়। সাঁতার কাটতে চায় না। পানি পিপাসা বৃদ্ধি পায় এবং খাদ্য গ্রহণে অনীহা দেখায়। নাক দিয়ে তরল পদার্থ বের হয়। সবুজ ও হলুদ রঙের পাতলা মলত্যাগ করে। পালক এলোমেলো হয়ে ঝুলে পড়ে। মাথা, ঘাড় ও শরীরে কাঁপুনি দেখা দেয়। পা এবং পাখা অবশ হয়ে যায়। চোখ হতে অনবরত পানি ঝরে এবং চোখের ভিতরে সাদা রঙের আবরণ পড়ে চোখ বন্ধ হয়ে যায়। এ রোগে হাঁস খুঁড়িয়ে হাঁটে, ডিম পাড়া হাঁস ডিম পাড়া কমিয়ে দেয় এবং হঠাৎ মারা যায়। সাবিনার খামারের হাঁসগুলোতে উল্লিখিত লক্ষণগুলো দেখা দেয়। অর্থাৎ সাবিনার খামারের হাঁসগুলো ডাকপ্লেগ রোগে আক্রান্ত।"
        },
        {
          "label": "ঘ",
          "question": "প্রাণিসম্পদ কর্মকর্তার পরামর্শ অনুযায়ী মনির তার খামারের জন্য কী কী পদক্ষেপ গ্রহণ করবে বলে তুমি মনে করো? বিশ্লেষণ করো।",
          "explanation": "নিম্নের অনুরূপঃ উদ্দীপকের প্রাণী চিকিৎসক সাবিনাকে তার খামারে ডাক প্লেগ রোগের প্রতিকার ও প্রতিরোধের জন্য করণীয় সম্পর্কে জানান। সাবিনার খামারের হাঁসগুলো ডাক প্লেগ নামক ভাইরাসজনিত একটি মারাত্মক ছোঁয়াচে রোগে আক্রান্ত হয়েছে। উক্ত রোগ প্রতিরোধ ও প্রতিকারের উপায় বিশ্লেষণ করা হলো- i. প্রতিষেধক হিসেবে খামারে নিয়মিত ডাক প্লেগ টিকা দেওয়ার ব্যবস্থা করা। ii. খামারের জৈব নিরাপত্তা নিশ্চিত করা। iii. আক্রান্ত হাঁস অন্যত্র সরিয়ে ফেলা। iv. মৃত হাঁস মাটিতে পুঁতে ফেলা। V. খামারে বহিরাগতদের প্রবেশাধিকার নিয়ন্ত্রণ করা। vi. বাসস্থান নিয়মিত জীবাণুনাশক দিয়ে পরিষ্কার করা। vii. পরিষ্কার পানি সরবরাহ করা। viii. হাঁসের ঘর ফিউমিগেশন করা। ix বাসস্থানে ঢোকার মুখে ফুটবাথের ব্যবস্থা করা। হাঁসের বাচ্চাকে জন্মের ১৫-২০ দিন পর ১ম মাত্রা, ১ম মাত্রার ২৫ দিন পর বুস্টার বা ২য় মাত্রা এবং ২য় মাত্রার পর প্রতি ৫-৬ মাস অন্তর অন্তর এ টিকা দিতে হয়।"
        }
      ]
    },
    {
      "number": "4",
      "uddipok": "ঝর্ণা তার মুরগির খামারে দেশীয় পদ্ধতিতে ডিম ফুটিয়ে বাচ্চা উৎপাদন করতেন। তিনি একদিন টেলিভিশনে আধুনিক এক যন্ত্রের মাধ্যমে ডিম থেকে বাচ্চা ফোটানো দেখে অভিভূত হলেন। তিনি স্থানীয় প্রাণিসম্পদ কর্মকর্তার কাছে বিষয়টি জানতে চাইলে কর্মকর্তা তাকে এর কার্যকারিতা ও সুবিধা-অসুবিধা সম্পর্কে বুঝিয়ে বললেন।",
      "tag": "BAFSC 25",
      "sub_questions": [
        {
          "label": "ক",
          "question": "BCRDV পূর্ণরূপ কী?",
          "explanation": "BCRDV হলো মুরগির রাণীক্ষেত রোগের টিকা বা প্রতিষেধক যা ৭দিন ও ২১ দিন বয়সের মুরগির চোখে ১ ফোঁটা করে দিতে হয়।"
        },
        {
          "label": "খ",
          "question": "হারডিং পদ্ধতি কেন প্রয়োজন? ব্যাখ্যা করো।",
          "explanation": "হারডিং পদ্ধতিতে বাড়ন্ত এবং পূর্ণবয়স্ক হাঁস একত্রে পালন করা যায়। এই পদ্ধতিতে হাঁসগুলোকে কোনো ঘরে রাখতে হয় না বিধায় আবাসন খরচ লাগে না। হাঁস অধিকাংশ সময় প্রাকৃতিক জায়গা থেকে খাবার সংগ্রহ করে, তাই খাবার খরচ কম হয়। এই পদ্ধতিতে একসাথে অনেকগুলো হাঁস পালন করা যায় বলে শ্রমিক খরচ কম হয়। এসব কারণেই হারডিং পদ্ধতিতে হাঁসপালন সুবিধাজনক।"
        },
        {
          "label": "গ",
          "question": "টেলিভিশনে দেখানো যন্ত্রটির কার্যকারিতা ব্যাখ্যা করো।",
          "explanation": "নিম্নের অনুরূপঃ করবীর দাদীর বাচ্চা ফুটানোর অধিকাংশ ডিম নষ্ট হওয়ায় করবী বলল, \"ডিম ফুটানোর আধুনিক পদ্ধতি ব্যবহার করাই উত্তম।\" ডিম ফুটানোর আধুনিক পদ্ধতি হলো ইনকিউবেটর যন্ত্রের মাধ্যমে কৃত্রিম পদ্ধতিতে ডিম ফোটানো। এই যন্ত্রে কৃত্রিম উপায়ে উপযুক্ত তাপের ব্যবস্থা করে ডিম থেকে বাচ্চা ফুটানো যায়। নিচে ইনকিউবেটর পদ্ধতিটির কার্যকারিতা বর্ণনা করা হলো- i. এক সাথে বেশি ডিম ফুটানো সম্ভব। ii. ডিম ভেঙ্গে যাওয়ার সম্ভাবনা থাকে না বললেই চলে। iii. ডিমে 'তা' দেওয়ার জন্য মুরগির প্রতি যত্নশীল হওয়ার প্রয়োজন হয় না। iv. সারা বছরই ডিম থেকে বাচ্চা উৎপাদন করা যায়। V. মেশিন চালু রাখা ছাড়া অন্য কোনো ঝামেলা নেই। vi. ডিমে 'তা' দেওয়ার পর উৎপাদিত বাচ্চাতে মুরগির কোনো কোনো রোগ সংক্রমিত হতে পারে, যা ইনকিউবেটরে সম্ভব না। vii. এছাড়া ইনকিউবেটরে ডিম ফুটানো নির্ভরযোগ্য। viii. ইনকিউবেটর দ্বারা কৃত্রিম উপায়ে খামারে বাচ্চা উৎপাদন করায় ক্ষয়ক্ষতি কম হয়। ফলে এই পদ্ধতি ব্যবহারে খামার লাভজনক হবার সম্ভাবনা অনেক বেশি। তাই বলা যায় করবীর উক্তিটি যথার্থ।"
        },
        {
          "label": "ঘ",
          "question": "ডিম ফোটানোর ক্ষেত্রে, ঝর্ণার ব্যবহৃত পদ্ধতি ও টেলিভিশনে দেখানো পদ্ধতির তুলনামূলক বিশ্লেষণ করো।",
          "explanation": "নিম্নের অনুরূপঃ উদ্দীপকে ডিম ফুটানোর প্রাকৃতিক পদ্ধতিকে বোঝানো হয়েছে। বাংলাদেশের গ্রামীণ সমাজে হাঁস-মুরগির উৎপাদন বৃদ্ধির জন্য প্রাকৃতিক পদ্ধতিই বেশি ব্যবহার হয়ে থাকে। মুরগির নিজের দেহের তাপ নিষিক্ত ডিমের ওপর দিয়ে ডিম ফুটানোকে প্রাকৃতিক পদ্ধতিতে ডিম ফুটানো বলা হয়। ডিম ফুটানোর প্রাকৃতিক পদ্ধতি খুবই সহজ এবং এতে খরচ ও যত্ন নিতে হয় কম। তাই এ পদ্ধতিতেই গ্রামাঞ্চলে হাঁস-মুরগির বাচ্চা উৎপাদন করা হয়। প্রাকৃতিক উপায়ে এক সাথে অল্পসংখ্যক ডিম ফোটানো যায় (১০-১৫টি)। যেকোনো সময় ডিম ফোটানো সম্ভব হয় না। এ পদ্ধতিতে সব ডিম ফোটে না। কিছু ডিম নষ্ট হয়ে যায়। কখনো কখনো মুরগি ডিম ভেঙে ফেলে ও বাচ্চা নষ্ট করে ফেলে। অনেক সময় ডিম ফোটার আগেই মুরগি ডিমে তা দেওয়া বন্ধ করে দেয়। এতে সম্পূর্ণ ডিমই নষ্ট হয়ে যায়। অনেক সময় সময়মতো কুঁচে মুরগি পাওয়া যায় না। ডিমে তা দেওয়ার সময় মুরগি থেকে সংক্রামক ব্যাধি বাচ্চার মধ্যে বিস্তার লাভের সম্ভাবনা থাকে। এসকল কারণে ডিম থেকে হাঁস-মুরগির উৎপাদন কমে যায়। অথচ বাংলাদেশের প্রেক্ষাপটে প্রচুর হাঁস-মুরগির চাহিদা রয়েছে। এ চাহিদা মেটাতে অল্প সময়ে অনেক বেশি হাঁস-মুরগি উৎপাদন করা প্রয়োজন যা প্রাকৃতিক পদ্ধতিতে করা সম্ভবপর নয়। তাই হাঁস-মুরগির উৎপাদন বাড়ানোর জন্য কৃত্রিম পদ্ধতি ব্যবহার করা যেতে পারে। অর্থাৎ চাহিদার বিচারে শুধুমাত্র প্রাকৃতিক পদ্ধতি বাস্তবসম্মত নয়। সুতরাং বলা যেতে পারে, বাংলাদেশের প্রেক্ষাপটে হাঁস-মুরগির উৎপাদন বৃদ্ধির ক্ষেত্রে প্রাকৃতিক পদ্ধতি বাস্তবসম্মত নয়।"
        }
      ]
    },
    {
      "number": "5",
      "uddipok": "আয়শা দুধ বিক্রি করে সংসারের যাবতীয় খরচ নির্বাহ করে থাকেন। গত সপ্তাহে ভ্রাম্যমাণ ভেজালবিরোধী অভিযান পরিচালনার সময় তার পাত্রের দুধে পশুর লোমসহ পানি মেশানোর আলামত পাওয়া যায়। ভ্রাম্যমাণ ভেজালবিরোধী দলের সদস্যরা মনে করেন, দুধের মধ্যে এসব মিশ্রণ থাকা ভালো নয়। এগুলো ছোট একটি যন্ত্রের সাহায্যে সহজেই নির্ণয় করা যায়।",
      "tag": "BAFSC 25",
      "sub_questions": [
        {
          "label": "ক",
          "question": "গ্রুমিং কাকে বলে?",
          "explanation": "ব্রাশের মাধ্যমে পশুর দেহের ময়লা পরিষ্কার করাকে গ্রুমিং বলা হয়।"
        },
        {
          "label": "খ",
          "question": "ছাগলকে গরিবের গাভি বলা হয় কেন? ব্যাখ্যা করো।",
          "explanation": "স্বল্প পুঁজি বিনিয়োগ করে আত্মকর্মসংস্থানের একটি সহজ উপায় হলো ছাগল পালন। ছাগল অল্প খরচে পালন করা যায়। এদের খাদ্য কম লাগে, রোগব্যাধি কম হয় এবং বাসস্থানের জন্যও বেশি জায়গার প্রয়োজন হয় না। দুস্থ মহিলা এবং ভূমিহীন প্রান্তিক চাষিরা যাদের গাভি কেনার ও পালনের সামর্থ্য নেই, তারা অল্প পুঁজিতে ছাগল কিনে অধিক লাভবান হতে পারেন। এ কারণে ছাগলকে গরিবের গাভি বলা হয়।"
        },
        {
          "label": "গ",
          "question": "ভেজাল নির্ণয়কারী যন্ত্রটির কার্যক্রম ব্যাখ্যা করো।",
          "explanation": "নিম্নের অনুরূপঃ উদ্দীপকে দুধের ভেজাল নির্ণয়কারী যন্ত্রটির নাম হলো ল্যাকটোমিটার। সাধারণত দুধে ৮৭% পানি থাকে। পানির আপেক্ষিক গুরুত্ব ১। আবার, স্বাভাবিক দুধের আপেক্ষিক গুরুত্ব ১.০৩২-১.০৩৪ এবং প্রসবকালীন সময়ে দুধের আপেক্ষিক গুরুত্ব ১.০৬-১.০৭৫ হয়। দুধে পানি মেশালে আপেক্ষিক গুরুত্ব কমে যায় আবার, গুঁড়া দুধ মেশালে আপেক্ষিক গুরুত্ব বেড়ে যায়। নিচে ল্যাকটোরিমিটার সম্পর্কে ব্যাখ্যা প্রদান করা হলো- ল্যাকটোমিটার যন্ত্রের সাহায্যে দুধের আপেক্ষিক ঘনত্ব মেপে খাঁটি ও ভেজাল দুধ নির্ণয় করা যায়। এ পদ্ধতিতে একটি পরিমাপক সিলিন্ডার নিতে হয় যাতে অন্তত আধা লিটার দুধ ধরে। সিলিন্ডারের ২/৩ অংশ দূষ নিতে হবে এবং ল্যাকটোমিটার যন্ত্র দুধে ডুবাতে হবে। দুধের মধ্যে ল্যাকটোমিটার কতটুকু ডুবলো সেটি দুধের উপরের স্তরের সাথে ল্যাকটোমিটারের দাগ দেখে বোঝা যাবে। ল্যাকটোমিটার রিডিং সাধারণত ২৫-৩০ পর্যন্ত হয়ে থাকে। কিন্তু পানি মেশালে এ ঘনত্ব কমে যায় বলে ল্যাকটোমিটারের রিডিংও কমে যায়। ল্যাকটোমিটার রিডিং (L.R) নেওয়ার পর নির্দিষ্ট ফর্মুলা মোতাবেক দুধের আপেক্ষিক ঘনত্ব বের করতে হবে। উদাহরণ হিসেবে ল্যাকটোমিটার রিডিং ২৫ হলে দুধের আপেক্ষিক ঘনত্ব হবে L R 1000 + 1 \\frac{LR}{1000}+1 1000 L R ​ + 1 ২৫ ১০০০ + ১ \\frac{২৫}{১০০০}+১ ১০০০ ২৫ ​ + ১ = ০.২৫ +১ =১.২৫ এখানে, খাঁটি দুধের স্বাভাবিক ঘনত্ব অপেক্ষা প্রাপ্ত আপেক্ষিক ঘনত্ব কম। এ থেকে বোঝা যায় যে, দুধে পানি মেশানো হয়েছে। তবে গাভির জাতভেদে দুধে পানির পরিমাণ কম বেশি হতে পারে। উপরোক্ত পদ্ধতিতে ল্যাকটোমিটার যন্ত্রের সাহায্যে ভেজাল দুধ নির্ণয় করা হয়।"
        },
        {
          "label": "ঘ",
          "question": "আয়শা কোন ধরনের পদক্ষেপ নিলে ভেজালবিরোধী দলের সম্মুখীন হতে হতো না? বিশ্লেষণ করো।",
          "explanation": "নিম্নের অনুরূপঃ সালমা বেগমের পাত্রের দুধে পশুর লোমসহ পানি মেশানোর আলামত পাওয়া যাওয়ায় তিনি ভেজাল বিরোধী অভিযানের সম্মুখীন হন। যেসব পদক্ষেপ গ্রহণ করলে সালমা বেগমকে এ অভিযোগের সম্মুখীন হতো না তা নিচে বিশ্লেষণ করা হলো: সালমা বেগম বাড়ি বাড়ি ঘুরে গরুর দুধ সংগ্রহ করে বাজারে বিক্রি করেন। তিনি যদি দুধ সংগ্রহের সময় সতর্ক থাকতেন অর্থাৎ বিশুদ্ধ দুধ উৎপাদনের ব্যবস্থাপনা জানতেন তবে সমস্যার সম্মুখীন হতেন না। তিনি যে গরুর দুধ সংগ্রহ করতেন তা গ্রুমিং করা হতো না বলে তার বিক্রিকৃত দুধে চুল পাওয়া যেত। এক্ষেত্রে তিনি যেসব বাড়ি থেকে দুধ সংগ্রহ করতেন তাদেরকে দুধ উৎপাদন সম্পর্কে সচেতন থাকতে বলা উচিত ছিল। একই সাথে গরু থেকে দুধ দোহনের ক্ষেত্রে সঠিক নিয়ম অনুসরণ করা হচ্ছে কি-না সে সম্পর্কেও খোঁজ নেওয়া। এছাড়া দুধ ক্রয়ের পূর্বে দুধ পরীক্ষা করে নিলে তিনি ভেজাল দুধ কেনা হতে সতর্ক থাকতে পারতেন। এছাড়া সচেতনতার অভাবে দুধ বিক্রেতাগণ সালমা বেগমকে ভেজাল দুধ দিয়েছে যা তিনি যাচাই না করেই কিউপরোক্ত পদ্ধতিতে ল্যাকটোমিটার যন্ত্রের সাহায্যে ভেজাল দুধ নির্ণয় করা হয়।নেছেন এবং বিক্রি করতে গিয়ে সমস্যার সম্মুখীন হয়েছেন। অতএব বলা যায়, যথাযথ সতর্কতামূলক পদক্ষেপ গ্রহণ না করার কারণেই সালমা বেগম ভেজাল বিরোধী দলের অভিযোগের সম্মুখীন হন।"
        }
      ]
    },
    {
      "number": "6",
      "uddipok": "হেলেন বাড়িতে ছোটখাটো একটি গরুর খামার গড়ে তুলেছেন। প্রতি বছর বন্যায় গবাদিপশুর খাদ্যের তীব্র সংকট হয়। তাছাড়া বন্যার সময় তার গরুগুলোর দেহের তাপমাত্রা অত্যাধিক বেড়ে যায় এবং শরীর কাঁপতে থাকে। এ বছর তিনি প্রাণিসম্পদ কর্মকর্তার পরামর্শে তার বাড়ির পাশের জমিতে নেপিয়ার ঘাস চাষ করেন এবং বিশেষ প্রক্রিয়ায় বন্যার পূর্বেই সংরক্ষণের ব্যবস্থা করেন। এসব পরামর্শে তিনি বিশেষভাবে উপকৃত হন।",
      "tag": "BAFSC 25",
      "sub_questions": [
        {
          "label": "ক",
          "question": "বাকলিং কাকে বলে?",
          "explanation": "অপ্রাপ্তবয়স্ক পুরুষ ছাগলকে বাকলিং বলা হয়।"
        },
        {
          "label": "খ",
          "question": "দুগ্ধবতী গাভি নির্বাচন ব্যাখ্যা করো।",
          "explanation": "পর্যাপ্ত ও গুণগত মানসম্পন্ন দুধ উৎপাদনের জন্য উন্নতজাতের দুগ্ধবতী গাভি নির্বাচন করতে হয়। দুগ্ধবতী গাভির ওলান বড়, সুগঠিত, চওড়া এবং শক্তভাবে দেহের সাথে আটকানো থাকে। ওলানের বাঁট চারটি সমান আকৃতির ও সমান দূরত্বে অবস্থান করে। অঙ্গ-প্রত্যঙ্গ নিখুত, সুন্দর ও আকর্ষণীয় চেহারার হয়। দেহ বেশ বড় এবং দেহের সামনের দিকে সরু এবং পিছনের দিকে ভারী হয়। চামড়া পাতলা ও মসৃণ হয়। মাথা মাঝারি, কপাল প্রশস্ত এবং চোয়াল শক্ত ও চওড়া হয়। এসকল বৈশিষ্ট্য দেখে দুগ্ধবতী গাভি নির্বাচন করা যায়।"
        },
        {
          "label": "গ",
          "question": "বন্যায় হেলেনের খামারের গরুর কী রোগ হয়? রোগের লক্ষণ ব্যাখ্যা করো।",
          "explanation": "নিম্নের অনুরূপঃ উদ্দীপকের রহিমা বেগমের গরুর তড়কা রোগ হয়েছে যা একটি ব্যাকটেরিয়াজনিত রোগ। Bacillus anthracis নামক ব্যাকটেরিয়ার সংক্রমণে তড়কা রোগ হয়ে থাকে। বর্ষাকালে বা স্যাঁতস্যাঁতে আবহাওয়ায় এ রোগের প্রাদুর্ভাব বেশি হয়। নিম্নে এ রোগের লক্ষণ উল্লেখ করা হলো- ১. গরুর দেহের তাপমাত্রা অত্যাধিক বেড়ে যায় (১০৪০-১০৬° ফা.)। ২. শরীর কাঁপতে থাকে, খিঁচুনি হয়, শ্বাস-প্রশ্বাস দ্রুত ও গভীর হয়। দাঁত কটমট করে। ৩. নাক, মুখ, প্রস্রাবের সাথে ও মলদ্বার দিয়ে কালো রক্তযুক্ত ফেনা বের হয়। ৪. পেটে খুব ব্যাথা হয় এবং পশুর পেট ফাঁপা লক্ষণ দেখা দেয়। ৫. ঘন ঘন পাতলা মলত্যাগ করে এবং মল আলকাতরার মতো হয়। ৬. ক্ষুধা মন্দা হয়, নাক দিয়ে মাটির ঘ্রাণ নেয়। ৭. পশু মরার পর রক্ত জমাট বাঁধে না এবং দেহ দ্রুত পচতে থাকে। ৮. রোগের স্থায়িত্ব আধা ঘণ্টা থেকে ৪৮ ঘণ্টা। এরপর শরীরে খিঁচুনি দিয়ে গরু মারা যায়।"
        },
        {
          "label": "ঘ",
          "question": "প্রাণিসম্পদ কর্মকর্তার বিশেষভাবে পশুখাদ্য সংরক্ষণের পদ্ধতি বিশ্লেষণ করো।",
          "explanation": "উদ্দীপকের প্রাণিসম্পদ কর্মকর্তার বর্ণিত বিশেষভাবে পশুখাদ্য সংরক্ষণের পদ্ধতিটি হলো সাইলেজ। বায়ুনিরোধক স্থানে সংরক্ষিত সবুজ ঘাসকে সাইলেজ বলে। নেপিয়ার ঘাস ব্যবহার করে সাইলেজ তৈরি করতে নিম্নলিখিত ধাপসমূহ অনুসরণ করতে হবে- ১. নেপিয়ার ঘাসে ফুল আসার পূর্বে কান্ড যখন খুব নরম ও রসাল থাকে ঠিক তখন সাইলেজ তৈরির জন্য কাটতে হবে। ২. ঘাসগুলো ১৫-২০ সেমি পরিমাণ করে কেটে নিতে হবে। ৩. সবুজ ঘাস কাটার পর সাইলোপিটে বায়ুরোধক অবস্থায় স্তরে স্তরে সাজাতে হবে। ৪. ঘাসে দ্রবণীয় কার্বোহাইড্রেটের পরিমাণ কম মনে হলে লিগিউম জাতীয় ঘাসের সাথে নন-লিগিউম জাতীয় ঘাস মিশ্রিত করে সাইলেজ প্রস্তুত করার সময় ঝোলাগুড় বা চিটাগুড় স্তরে স্তরে মেশাতে হবে। ৫. প্রতি স্তর সাজানোর সময় সাইলোর ভিতরে নেমে পা দিয়ে ভালোভাবে প্যাকিং করতে হবে যেন ভিতরে বাতাস না থাকে। ৬. চেপে চেপে বসানো ঘাসের ওপর একস্তর খড় বা নিম্নমানের ঘাস দিয়ে ঢেকে দিতে হবে। ৭. তারপর শক্ত পলিথিন দিয়ে ঢেকে এমনভাবে মাটি চাপা দিতে হবে যাতে ভিতরে পানি ঢুকতে না পারে। ৮. সাইলেজ তৈরি হলে হলদে সবুজ রঙের হবে এবং পচা ঘাসের মতো দেখাবে। ৯. সাইলেজ কাঁচা ঘাস বা শুকনা খড়ের সাথে মিশিয়ে খাওয়ানো যেতে পারে। এভাবে হেলেন পশুখাদ্য সংরক্ষণ করে বন্যায় গবাদিপশুর খাদ্যের সংকট মোকাবিলা করতে সক্ষম হন।"
        }
      ]
    },
    {
      "number": "7",
      "uddipok": "রনি তার বনজ বৃক্ষের বাগানে উৎপাদন বৃদ্ধির লক্ষ্যে গাছের তুলনামূলক কিছু বড় ডাল কেটে ফেললেন। কয়েক বছরের মধ্যে তার বাগানের প্রত্যেকটি গাছ সুগঠিত হয়ে উঠল। তার দেখাদেখি প্রতিবেশীরাও তাদের বাগানেও এ ধরনের কাজ করে লাভবান হলো।",
      "tag": "BAFSC 25",
      "sub_questions": [
        {
          "label": "ক",
          "question": "ত্রিফলা কী?",
          "explanation": "ত্রিফলা হলো তিনটি ভেষজ উদ্ভিদ (আমলকি, 'হরিতকি, বহেরা) থেকে সমান অনুপাতে মিশ্রিত শুকনো ফলের একটি আয়ুর্বেদিক সূত্র।-"
        },
        {
          "label": "খ",
          "question": "ডেসিং কেন করা হয়?",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রমণ প্রতিরোধক লাগিয়ে দেয়াকে বৃক্ষের ড্রেসিং বলে। ড্রেসিং এর মাধ্যমে শাখা-প্রশাখার পচন এমনকি গাছ মারা যাওয়া থেকে রক্ষা করে। এতে ক্ষতস্থানের জীবাণু মারা যায় এবং নতুন কোন জীবাণু সংক্রমণ ঘটাতে পারে না। ফলে গাছের দ্রুত আরোগ্য লাভ হয়। বৃক্ষের ফল ও কাঠ উৎপাদন বৃদ্ধি পায়। কাঠের গুণগতমান ভালো হয়। সংক্রমণ হওয়ার আগেই ড্রেসিং করলে ক্ষত হয় না। এ সকল কারণে ড্রেসিং করা হয়।"
        },
        {
          "label": "গ",
          "question": "উদ্দীপকে রনির কার্যক্রমটি ব্যাখ্যা করো।",
          "explanation": "নিম্নের অনুরূপঃ উদ্দীপকে রনির কার্যক্রমটি হলো বৃক্ষের ট্রেনিং। ট্রেনিং হলো বৃক্ষ পরিপূর্ণ বা ব্যবহার উপযোগী হওয়ার পূর্বে একটি সুগঠিত ও শক্ত কাঠামো দান করার জন্য গাছের ডালপালা ছাঁটাই। ট্রেনিং এর বিভিন্ন পদ্ধতি রয়েছে। যেমন- কাষ্ঠল বৃক্ষে উচ্চ কেন্দ্র ও মুক্ত কেন্দ্র এ দুই ধরনের ট্রেনিং পদ্ধতি ব্যবহার করা হয়। উচ্চ কেন্দ্র ট্রেনিং পদ্ধতিতে গাছের পার্শ্বীয় শাখা-প্রশাখা প্রয়োজনমতো হেঁটে দিয়ে শুধু প্রধান কাণ্ডটিকেই বাড়তে দেওয়া হয়। এভাবে গাছকে দ্রুত লম্বা করা হয়। মুক্ত কেন্দ্র ট্রেনিং পদ্ধতিতে গাছের প্রধান কাণ্ডটিকে কিছুদূর পর্যন্ত বাড়তে দেওয়ার পর অগ্রভাগ কেটে দেওয়া হয়। এতে প্রধান কাণ্ডের চারপাশে শাখা কম থাকায় বায়ু চলাচলে সুবিধা হয়। দীর্ঘমেয়াদি ফলগাছসমূহের ট্রেনিং পদ্ধতি হলো নাতি উচ্চ কেন্দ্র ট্রেনিং। এর মাধ্যমে দীর্ঘমেয়াদি ফলগাছসমূহকে বেশ ঝোপালো ও মাঝারি উচ্চতাসম্পন্ন করে গড়ে তোলা যায়। এ পদ্ধতিতে গাছের প্রধান কাণ্ডটিকে প্রথম কয়েক বছর বাড়তে দেওয়া হয়। তারপর নির্দিষ্ট উচ্চতাপ্রাপ্ত হলে প্রধান কাণ্ডটিকে কেটে দেওয়া হয়। ফলে পার্শ্বীয় শাখাসমূহ ভালোভাবে বাড়ার সুযোগ পায়। পার্শ্বীয় শাখাসমূহ যখন সুপ্রতিষ্ঠিত হয়ে উঠে তখন আবার শাখাগুলোর মাথা কেটে দেওয়া হয়। এভাবে গাছ বেশ ঝোপালো ও মাঝারি উচ্চতা সম্পন্ন হয়। অতএব, রনি তার বনজ বৃক্ষের বাগানে উৎপাদন বৃদ্ধির লক্ষ্যে গাছের ট্রেনিং করেন।"
        },
        {
          "label": "ঘ",
          "question": "প্রতিবেশীদের রনির কাজটি অনুসরণ করার কারণ বিশ্লেষণ করো।",
          "explanation": "নিম্নের অনুরূপঃ উদ্দীপকে রনি তার বনজ বৃক্ষের বাগানে ট্রেনিং পদ্ধতি অবলম্বন করে লাভবান হন। কোনো গাছকে একটি উপযুক্ত আকার, আকৃতি, কাঠামো দানের জন্য গাছের ডাল, শাখার সংখ্যা ও অবস্থান নিয়ন্ত্রণকে বৃক্ষের ট্রেনিং বলা হয়। গাছের উৎপাদন ও ব্যবহার উপযোগী কাঠের পরিমাণ বাড়ানোর জন্য ট্রেনিং এর গুরুত্ব অনস্বীকার্য। ট্রেনিং এর ফলে গাছের কাঠামো শক্ত হয় ফলে গাছ ঝড় তুফানে ভেঙ্গে পড়ে না। পার্শ্ব কুঁড়ি জন্মায় এবং গাছের ফল ধারণক্ষমতা বৃদ্ধি পায়। বাগানে মানুষ চলাচলের সুবিধা হয়, গাছের পরিচর্যা এবং ফল সংগ্রহ করা সহজ হয়। অল্প জমিতে অধিক গাছ লাগানো সম্ভব হয়। এর ফলে বৃক্ষের আকার ও গুনগতমান বৃদ্ধি পায়। প্রাপ্ত ভালো মানের কাঠ বাজারে অধিক দামে বিক্রি করে প্রচুর অর্থ উপার্জন করা যায়। এছাড়া ছাঁটাইয়ের ফলে থেকে যাওয়া অতিরিক্ত অংশ পাওয়া যায় যা থেকে জ্বালানির অভাব পূরণ করা যায়। এর ফলে গাছের রোগ ও পোকামাকড়ের আক্রমণ কম হয়। ফলে কীটনাশক ক্রয়খাতে খরচ কম হয় ও ফসল নষ্টের মাধ্যমে আর্থিক ক্ষতির সম্ভাবনা হ্রাস পায়। উল্লিখিত সুবিধাদির কারণেই প্রতিবেশিরা রনির কাজটি অনুসরণ করে।"
        }
      ]
    },
    {
      "number": "8",
      "uddipok": "রতন রংপুরে তার মামার বাড়িতে বেড়াতে গেলে মামা তাকে উপজেলা সদরে মেলা দেখতে নিয়ে যায়। সেখানে সে বিভিন্ন ধরনের বাহারি গাছ ও ক্যাকটাস দেখল। যখন আমের চারার স্টলে গেল, সে দেখল ছোট ছোট গাছে অনেক আম ধরে আছে। তার মামা মেলা থেকে কয়েক প্রজাতির গাছ কিনলেন এবং বাড়িতে এসে রোপণ করলেন। এসব দেখে রতন লেখাপড়ার পাশাপাশি নার্সারি করার সিদ্ধান্ত নিল।",
      "tag": "BAFSC 25",
      "sub_questions": [
        {
          "label": "ক",
          "question": "বন কাকে বলে?",
          "explanation": "বন বলতে সাধারণভাবে বিস্তৃত এলাকা জুড়ে বৃহদাকার গাছপালা দ্বারা আচ্ছাদিত স্থানকে বোঝায়, যেখানে বন্য পশুপাখি, কীটপতঙ্গ ও অন্যান্য জীব প্রাকৃতিকভাবে বসবাস করে।"
        },
        {
          "label": "খ",
          "question": "গাছের গোড়ায় জাবড়া প্রয়োগ করা হয় কেন?",
          "explanation": "চারা গাছের গোড়া ঠান্ডা রাখতে এবং মাটির আর্দ্রতা বজায় রাখার জন্য জাবড়া প্রয়োগ করা হয়। সাধারণত জাবড়া হিসেবে খড়কুটা, কচুরিপানা, শুকনা আগাছা ব্যবহার করা হয়। জাবড়া প্রয়োগের আরেকটি সুবিধা হলো এটি প্রয়োগের ফলে চারাগাছে অতিরিক্ত রাসায়নিক সার সরবরাহ করার দরকার হয় না। তাছাড়া জাবড়া প্রয়োগের মাধ্যমে আগাছা দমন ও মাটির ক্ষয়রোধ করা যায়।"
        },
        {
          "label": "গ",
          "question": "উদ্দীপকে উল্লিখিত মেলার বৈশিষ্ট্যগুলো বর্ণনা করো।",
          "explanation": "রতনকে তার মামা বৃক্ষ মেলা দেখতে নিয়ে যায়। বৃক্ষ মেলার অনেক বৈশিষ্ট্য রয়েছে। এর মধ্যে প্রধান প্রধান বৈশিষ্ট্যগুলো হলো- i. সাধারণত রোপণ মৌসুমেই এ মেলা অনুষ্ঠিত হয়। ii. মেলা আকর্ষণীয় করা হয় যাতে অনেক লোকের সমাগম হয়। iii. মেলায় প্রদর্শিত পণ্যে ইনসেনটিভ বা মূল্যছাড় দেওয়া হয়। iv. মেলায় পণ্য ব্যবহারের পদ্ধতি হাতে কলমে বুঝিয়ে দেওয়া হয়। v. মেলায় বিশেষজ্ঞ সেবা বা মতামত পাওয়া যায়। vi. মেলায় উপযুক্ত মূল্যে পণ্য বিক্রয় করা যায়। এছাড়াও বৃক্ষ মেলায় কৃষি ও বন সম্পর্কিত বিভিন্ন তথ্য উপাত্ত সরবরাহ করা হয় এবং চাহিদা মোতাবেক পরামর্শ প্রদান করা হয় বলে এ ধরনের মেলা থেকে জনসাধারণ উপকৃত হয়।"
        },
        {
          "label": "ঘ",
          "question": "উদ্দীপকে উল্লিখিত মেলার উপকারিতা সম্পর্কে তোমার মতামত বিশ্লেষণ করো।",
          "explanation": "নিম্নের অনুরূপঃ রতন তার মামার সাথে উপজেলা সদরে বৃক্ষমেলা দেখতে যায়। সেখানে গিয়ে সে বৃক্ষরোপণ কর্মসূচী সম্পর্কে জানতে পারল এবং লেখাপড়ার পাশাপাশি নার্সারি করার সিদ্ধান্ত নিল। বাংলাদেশের মতো উন্নয়নশীল দেশে সামাজিক ও অর্থনৈতিক প্রবৃদ্ধির জন্য বৃক্ষমেলার গুরুত্ব অনেক বেশি। কৃষি ও বনায়ন ব্যবস্থায় আধুনিক প্রযুক্তির ব্যবহার মাত্র ২৫-৩৫%। মেলার মাধ্যমে নতুন উদ্ভাবিত প্রযুক্তিসমূহের সুফল দেশের আপামর জনসাধারণের কাছে পৌঁছায়। বৃক্ষমেলার মাধ্যমে জনগণ একদিকে যেমন বৃক্ষরোপণ সংক্রান্ত তথ্যাদি জানতে পারে, অপরদিকে নিজের বসত বাড়ির আঙিনা, পতিত জমিতে বৃক্ষ রোপণের ব্যাপারে উৎসাহী হয়ে অর্থনৈতিকভাবে লাভবান হয়। মেলায় বন বিভাগের কর্মকর্তা ও প্রযুক্তিবিদদের সাথে কৃষক ও সাধারণ মানুষের জনসংযোগ বৃদ্ধি পাওয়ায় বনায়নে তাদের আগ্রহ সৃষ্টি হয়। রতনেরও এভাবে নার্সারি করার প্রতি আগ্রহ সৃষ্টি হয়। নতুন নার্সারিতে মাদার ট্রি তৈরি করার জন্য জাতীয় ও স্থানীয় পর্যায়ে বৃক্ষমেলার মাধ্যমে অনেক লোকের কর্মসংস্থান হয়। বনায়নে একজনের দেখাদেখি অন্যরাও উৎসাহিত হয়। অতএব, উল্লিখিত বৃক্ষমেলার উপকারিতা অপরিসীম যা গণসচেতনতা এবং আর্থ-সামাজিক উন্নয়নে গুরুত্বপূর্ণ ভূমিকা রাখে।"
        }
      ]
    }
  ]
}