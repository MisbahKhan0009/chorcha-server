{
  "title": "SB, JB 2025",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রাহাত তার বাবার সাথে বাজারে গিয়ে দেখল যে, একজন মাছ ব্যবসায়ীর ঝুড়িতে বরফের স্তরে স্তরে মাছ সাজানো আছে। রাহাত বরফের স্তরে এভাবে মাছ সাজানোর কারণ জানতে চাইল। এ বিষয়ে তার বাবা বললেন, এ পদ্ধতিতে মাছ সংরক্ষণ করে রাখা যায় যাতে মাছগুলো পচে নষ্ট না হয়। তাছাড়া এ পদ্ধতিতে একস্থান থেকে অন্যস্থানে মাছ সহজেই স্থানান্তর করা যায়।",
      "tag": "SB, JB 25",
      "sub_questions": [
        {
          "label": "ক",
          "question": "একুয়াকালচার কী?",
          "explanation": "অর্থনৈতিক গুরুত্বসম্পন্ন মাছ ও অন্যান্য জলজ প্রাণীর পরিকল্পিত এবং বিজ্ঞানভিত্তিক উৎপাদনই হলো একুয়াকালচার বা মাৎস্য চাষ।"
        },
        {
          "label": "খ",
          "question": "রোগাক্রান্ত মাছ কীভাবে চেনা যায়?",
          "explanation": "আচরণগত ও শারীরবৃত্তীয় অস্বাভাবিকতা দ্বারা রোগাক্রান্ত মাছ চেনা যায়। রোগাক্রান্ত মাছের লক্ষণগুলো হলো- ১. খাদ্য গ্রহণ বন্ধ করে দেয় অথবা স্বাভাবিকভাবে খাদ্য গ্রহণ করে না। ২. শরীরের স্বাভাবিক ঔজ্জ্বল্য থাকে না ৩. ফুলকার স্বাভাবিক লালরং নষ্ট হয়ে যায়। ৪. দ্রুতগতিতে কিংবা অস্থিরভাবে সাঁতার কাটে। ৫. মাছ শারীরিক ভারসাম্য হারিয়ে ফেলে এবং পানির উপর মুখ হা করে থাকে।"
        },
        {
          "label": "গ",
          "question": "উদ্দীপকে উল্লিখিত মাছ সংরক্ষণ পদ্ধতিটি ব্যাখ্যা করো।",
          "explanation": "উদ্দীপকের মাছ ব্যবসায়ী বরফজাত করে ঝুড়িতে বরফের স্তরে স্তরে মাছ সাজিয়ে রেখেছেন। সাধারণত মাছ সংগ্রহ করে স্থানীয় বাজারে বিক্রির পূর্বে পরিবহনের সময় বরফজাতকরণের মাধ্যমে সংরক্ষণ করা হয়। বরফজাতকরণ পদ্ধতিতে প্রথমে মাছকে সাধারণ পানিতে ধুয়ে নেওয়া হয়। এক্ষেত্রে মাছের আঁইশ কিংবা নাড়িভুঁড়ি বের করা হয় না। অতঃপর টুকরি বা ঝুড়ি অর্থাৎ যে পাত্রে মাছ রাখা হবে সেটি পরিষ্কার পানিতে ধুয়ে নিয়ে ঝুড়ির ভেতরের চারদিকে চটের একটি আস্তরণ দেওয়া হয়। টুকরি বা ঝুড়ির তলায় ১.৫-২ ইঞ্চি পুরু করে টুকরা করা বরফের স্তর দেওয়া হয়। এরপর-একস্তর মাছের উপর একস্তর বরফ রেখে স্তরে স্তরে বরফ ও মাছ সাজিয়ে ঝুড়িটি ভর্তি করা হয়। এভাবে মাছের সর্বশেষ স্তরের উপরে একস্তর বরফ দিয়ে তার উপরে একটি চটের টুকরা দিয়ে ঢেকে সেলাই করে দেওয়া হয়। বরফের সংরক্ষণ ক্ষমতা বাড়ানোর জন্য ক্লোরোটেট্রাসাইক্লিন বা অক্সিটেট্রাসাইক্লিন নামক রাসায়নিক পদার্থ ব্যবহার করা যৈতে পারে। বরফ ও মাছের অনুপাত মাছের ওজন ও ঋতুর ওপর নির্ভর করে। আমাদের দেশের আবহাওয়ায় মাছ ও বরফের অনুপাত গ্রীষ্মকালে ১: ১ এবং শীতকালে ২: ১ রাখা হয়। সঠিক পরিচর্যা, বরফ ও মাছের সঠিক অনুপাত এবং সঠিক পাত্র ব্যবহার করা হলে' এ পদ্ধতিতে মাছ ও চিংড়িকে ৭-১০ দিন পর্যন্ত সংরক্ষণ করে রাখা যায়। উপরে উল্লিখিত পদ্ধতি অবলম্বন করে মাছ ব্যবসায়ী মাছ বরফজাত করেছিলেন।"
        },
        {
          "label": "ঘ",
          "question": "রাহাতের দেখা মাছ সংরক্ষণ পদ্ধতিটি বাংলাদেশের প্রেক্ষাপটে কতটুকু যুক্তিযুক্ত? তোমার মতামত দাও।",
          "explanation": "রাহাতের দেখা মাছ সংরক্ষণ পদ্ধতিটি ছিল বরফজাতকরণ। বরফ দিয়ে মাছ সংরক্ষণে মাছ টাটকা থাকে। সংরক্ষণ পদ্ধতিটি তুলনামূলকভাবে সহজ। ছোট-বড় সব ধরনের মাছ এই পদ্ধতিতে সংরক্ষণ করা যায়। বরফ তুলনামূলকভাবে সহজলভ্য ও সস্তা তাই খরচ কম হয়। বরফ দিয়ে সংরক্ষিত মাছ সহজে পরিবহন করা যায়। বরফ গলা পানি মাছের দেহে বিদ্যমান ব্যাকটেরিয়া, রক্ত ও ময়লা ধুয়ে সরিয়ে ফেলে। বরফ দিয়ে মাছ সংরক্ষণে সুবিধার পাশাপাশি কিছু অসুবিধাও রয়েছে। বরফ দিয়ে মাছ সংরক্ষণের অসুবিধা হলো, বরফ টুকরার (বিভিন্ন আকারের) আঘাতে মাছের দেহে ক্ষতের সৃষ্টি হতে পারে। তাপ কুপরিবাহী পাত্র ব্যবহার করা হয় না বলে বরফের কার্যকারিতা দীর্ঘস্থায়ী হয় না। বরফ তৈরির পানি অপরিষ্কার হলে মাছের দেহে রোগ জীবাণু সংক্রমিত হতে পারে। তাছাড়া বরফ সংরক্ষণে ব্যবহৃত পাত্র সঠিকভাবে ধোয়া ও জীবাণুমুক্ত না হলে মাছে জীবাণুর সংক্রমণ হতে পারে। বরফ ও মাছের অনুপাত সঠিক না হলে মাছের গুণাগুণ নষ্ট হয়। সুতরাং, বরফজাতকরণ পদ্ধতিতে সুবিধার পাশাপাশি অসুবিধা থাকা সত্ত্বে বজায় এ পদ্ধতিতে সংরক্ষিত মাছ ৩-৪ দিন টাটকা থাকে এবং এর গুণাগুণও বজায় থাকে টাটকা মাছের মতো। আবার মাছ সংরক্ষণে খরচও কম হয়। তাই বলা যায়, রাহাতের দেখা বরফজাতকরণ পদ্ধতিতে মাছ সংরক্ষণ বাংলাদেশের প্রেক্ষাপটে অত্যন্ত যুক্তিযুক্ত।"
        }
      ]
    },
    {
      "number": "2",
      "uddipok": "",
      "tag": "SB, JB 25",
      "sub_questions": [
        {
          "label": "ক",
          "question": "রাক্ষুসে মাছ কী?",
          "explanation": "যে সকল মাছ চাষের মাছকে খেয়ে ফেলে এবং চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায় সে সকল মাছই রাক্ষুসে মাছ (শোল, গজার, টাকি ইত্যাদি)।"
        },
        {
          "label": "খ",
          "question": "নিরাপদ মাছ সংরক্ষণ প্রয়োজন কেন? ব্যাখ্যা করো।",
          "explanation": "নিরাপদ মাছ সংরক্ষণ হলো আহরণের পর বিক্রি বা ভোক্তা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা। মাছ নিরাপদভাবে সংরক্ষণের ফলে মাছের খাদ্য উপাদান, যেমনআমিষ ও খনিজ লবণের মান অক্ষুন্ন রাখা যায়। এর ফলে মাছের দেহের ভিতরের এনজাইমের ক্রিয়া নিষ্ক্রিয়, মাছের রাসায়নিক উপাদানের জারণ ক্রিয়া এবং মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা বা ভোক্তাদের কাছে পৌঁছানোর সময়কালে মাছের গুণগতমান বজায় রাখা যায়। নিরাপদ মাছ সংরক্ষণ পদ্ধতিতে কোনো ভেজাল বা বিষাক্ত দ্রব্য থাকে না। এ পদ্ধতিতে মাছ সংরক্ষণ করলে পণ্যের মূল্য ও লাভ বেড়ে যায়। স্বাদেরও কোনো পরিবর্তন হয় না। এ সকল কারণে নিরাপদ মাছ সংরক্ষণ প্রয়োজন।"
        },
        {
          "label": "গ",
          "question": "চিত্রে প্রদর্শিত মাছটির বৈশিষ্ট্য ব্যাখ্যা করো।",
          "explanation": "চিত্রে প্রদর্শিত মাছটি হলো রাজপুঁটি। রাজপুঁটি মাছ দ্রুত বর্ধনশীল। আকারে চ্যাপ্টা, গায়ের রং উজ্জ্বল রূপালি বর্ণের এবং বুক ও পাখার রং হালকা হলুদ, লেজ খাঁজকাটা। দেখতে অনেকটা দেশি সরপুঁটির মতো। তবে দেশি সরপুঁটির চেয়ে ৪০-৫০% বেশি উৎপাদনশীল। রাজপুঁটি মাছ ৪-৬ মাসে ১৫০-২৫০ গ্রাম ওজনের ও ২০ সে.মি. পর্যন্ত লম্বা হয়। এরা বদ্ধ জলাশয়ে ডিম ছাড়ে না; প্রবাহমান পানিতে, যেমননদী, খাল ইত্যাদিতে ডিম ছাড়ে। কৃত্রিম পদ্ধতিতে যেকোনো অগভীর মৌসুমি/বাৎসরিক পুকুর, ডোবা বা পতিত জলাশয়ে এ মাছ চাষ করা যায়। ধানক্ষেতেও এর চাষ করা'যায়। মাছটি বেশ শক্ত গড়নের এবং অপেক্ষাকৃত বিরূপ পরিবেশ, যেমন- কম অক্সিজেনযুক্ত ও বেশি তাপমাত্রার পানি, বিশেষ করে ঘোলা পানিতেও চাষ করা যায়। চাষ ব্যবস্থাপনা সহজ ও খরচ কম। কার্প জাতীয় মাছের সাথে মিশ্রচাষ করা যায়। এ মাছ ৪-৬ মাসের মধ্যে বিক্রয়যোগ্য হয়। খেতে সুস্বাদু বলে বাজারমূল্য বেশি।"
        },
        {
          "label": "ঘ",
          "question": "উদ্দীপকে উল্লিখিত মাছটি পুকুরে চাষ করা কি লাভজনক? তোমাদের উত্তরের সপক্ষে যুক্তি দেখাও।",
          "explanation": "চিত্রে প্রদর্শিত মাছটির নাম রাজপুঁটি। নিচে মাছটির চাষ লাভজনক কি না তার উত্তরের সপক্ষে আমার যুক্তি দেখানো হলো- ফলনের দিক থেকে রাজপুঁটি মাছটি অন্য যেকোনো দেশীয় পুঁটি মাছের চেয়ে অধিক উৎপাদনশীল। অল্প খরচে ও সহজ ব্যবস্থাপনায় মৌসুমি পুকুর বা ধান কাটার পর পড়ে থাকা মাঝারি উঁচু থেকে মাঝারি 'নিচু জমিতে রাজপুঁটির চাষ করে জাতীয় অর্থনীতিতে প্রত্যক্ষ অবদান রাখা সম্ভব। মৌসুমি পুকুরে এ মাছ চাষ করে প্রতি শতকে ১০ কেজি হারে বিঘা প্রতি ৩৩০ কেজি মাছ আহরণ সম্ভব। প্রতি কেজি মাছ ৮০ টাকা হারে বিক্রি করলে আয় আসবে ২৬,৪০০ টাকা। গড় হিসেবে বলা যায়, ৫-১০ শতকের পুকুরে রাজপুঁটির চাষ করলে সেখান থেকে প্রতি ১ টাকা বিনিয়োগ করে ৬ টাকা পর্যন্ত আয় করা যায়। রাজপুঁটি মাছ বিদেশে রপ্তানি করেও প্রচুর বৈদেশিক মুদ্রা অর্জন করা সম্ভব। রাজপুঁটি মাছ চাষে অর্থনৈতিক ঝুঁকিও কম। মৌসুমি মাছ চাষের মধ্যে অর্থনৈতিক অবদানকারী মাছ হিসেবে রাজপুঁটির স্থান তালিকার শীর্ষে রয়েছে। তবে মনে রাখতে হবে, 'উন্নত গুণাগুণ সম্পন্ন পোনা সংগ্রহ ও যথাযথ ব্যবস্থাপনা সাফল্যজনক রাজপুঁটি মাছ চাষের পূর্বশর্ত। উপরিউক্ত আলোচনা হতে বলা যায়, উদ্দীপকে উল্লিখিত মাছ অর্থাৎ রাজপুঁটি মাছ চাষ করা লাভজনক।"
        }
      ]
    },
    {
      "number": "3",
      "uddipok": "",
      "tag": "SB, JB 25",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল পাখিকে ডিম ও মাংস উৎপাদনের মাধ্যমে খাবার ও পুষ্টি চাহিদা মেটানোসহ অর্থোপার্জনের উদ্দেশ্যে পরিকল্পিত উপায়ে লালনপালন করা হয় সেগুলোই পোল্ট্রি।"
        },
        {
          "label": "খ",
          "question": "খাঁচায় মুরগি পালন সুবিধাজনক কেন? ব্যাখ্যা করো।",
          "explanation": "খাঁচায় মুরগি পালন একটি আধুনিক ব্যবস্থা। বর্তমানে শহরে বদ্ধ বা স্বল্প জায়গায় অনেকেই এ পদ্ধতিতে মুরগি পালন করে থাকেন। এই পদ্ধতিতে অল্প স্থানে অনেক মুরগি পালন করা যায়। ডিম পাড়ার সাথে সাথে গড়িয়ে খাঁচার বাইরে চলে আসে বলে ডিম কম ক্ষতিগ্রস্ত হয়। অসুস্থ মুরগি চিহ্নিতকরণ সহজ হয়। এ ব্যবস্থায় লিটারের প্রয়োজন হয় না। মুরগির প্রতিষেধক টিকা প্রদান করা সহজ হয়। ডিম সংগ্রহ করতেও সুবিধা হয় এবং-ডিমে কোনো ময়লা লাগে না। এসব কারণেই খাঁচায় মুরগি পালন সুবিধাজনক।"
        },
        {
          "label": "গ",
          "question": "চিত্র-ক তে প্রদর্শিত মুরগিটির বৈশিষ্ট্য ব্যাখ্যা করো।",
          "explanation": "চিত্র-ক তে প্রদর্শিত মুরগিটি হলো ফাউমি জাতের। এ জাতের মুরগির বৈশিষ্ট্যগুলো হলো- i. কানের লতি ও গায়ের চামড়া সাদা রঙের। ii. দেহের পালক কালো বা ছাই রঙের (সাদা ফোটাবিশিষ্ট) এবং ঘাড়ের পালক সাদা। iii. পায়ের নালা পালকবিহীন ও কালো রঙের। iv. ডিমের খোসা সাদা রঙের। v. ডিমের আকারে ছোট হয় এবং বছরে ১৮০-২০০টি ডিম দেয়। vi. পূর্ণবয়স্ক মোরগ ২ কেজি এবং মুরগি ১.৫ কেজি ওজনের হয়। অর্থাৎ, ফাউমি জাতের মুরগিতে উল্লিখিত বৈশিষ্ট্যাবলি দেখা যায়।"
        },
        {
          "label": "ঘ",
          "question": "উদ্দীপকে উল্লিখিত মুরগিটি পালন করা কি অর্থনৈতিকভাবে লাভজনক? তোমার উত্তরের সপক্ষে যুক্তি উপস্থাপন করো।",
          "explanation": "উদ্দীপকের চিত্রে প্রদর্শিত মুরগিটি হলো ফাউমি জাতের মুরগি। ফাউমি জাতের মুরগির উৎপত্তি মিশরে। এ জাত আমাদের দেশের আবহাওয়ার জন্য উপযোগী। বাংলাদেশের গ্রামীণ পরিবেশে এ জাতের মুরগি ভালোভাবে খাপ খাওয়াতে পারে। তাই গ্রামীণ পরিবেশে এদেরকে ব্যাপকভাবে পালন করা হয়। এ জাতের মুরগির কোনো উপজাত নেই। এরা খুব চঞ্চল ও চালাক প্রকৃতির। এদের রোগ প্রতিরোধ ক্ষমতা অন্যান্য মুরগির তুলনায় অনেক বেশি। এ জাতের মুরগি মুক্ত অবস্থায় পালন করা যায়। এদের খুব বেশি যত্নেরও প্রয়োজন হয় না। তাই এই জাতের মুরগি পালনে খরচ কম হয়। তাছাড়া এরা বছরে ১৮০-২০০টি ডিম দেয়। কুঁচে হওয়ারও কোনো প্রবণতা নেই। প্রাপ্ত বয়স্ক মোরগের ওজন ২ কেজি এবং মুরগির ওজন ১.৫ কেজি হয়। উপরের আলোচনা থেকে বলা যায়, বাংলাদেশের প্রেক্ষাপটে ফাউমি জাতের মুরগিটি পালন করা অর্থনৈতিকভাবে লাভজনক।"
        }
      ]
    },
    {
      "number": "4",
      "uddipok": "কৃষি শিক্ষক রফিক সাহেব তার ছাত্রদের নিয়ে একটি মুরগির খামার পরিদর্শন করেন। সেখানে তিনি দেখতে পেলেন কিছু মুরগি প্রচণ্ড দুর্গন্ধযুক্ত পাতলা পায়খানা করছে সেই সাথে সাদা শ্লেষ্মা ও রক্ত পড়ছে এবং মলদ্বারের পাশের পালক ভেজা আছে। এ বিষয়ে খামারিকে তিনি প্রাণিসম্পদ কর্মকর্তার পরামর্শ নিতে বললেন।",
      "tag": "SB, JB 25",
      "sub_questions": [
        {
          "label": "ক",
          "question": "ব্লুডার হাউস কী?",
          "explanation": "১-২১ দিন বয়সের মুরগির বাচ্চাকে তাপ দেওয়ার ঘরই হলো ব্রুডার হাউস।"
        },
        {
          "label": "খ",
          "question": "ডিম অনুর্বর হওয়ার কারণ ব্যাখ্যা করো।",
          "explanation": "যে সকল ডিম থেকে বাচ্চা উৎপাদিতহয় নাতাদেরকে অনুর্বর ডিম বলে। মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, খোসার সাথে মল লেগে থাকলে, পানি দিয়ে ডিম ধুলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়। এছাড়াও মোরগ-মুরগির অনুপাত সঠিক না থাকলেও ডিম অনুর্বর হয়।"
        },
        {
          "label": "গ",
          "question": "উদ্দীপকে উল্লিখিত খামারের মুরগি কোন রোগে আক্রান্ত? ব্যাখ্যা করো।",
          "explanation": "গাউদ্দীপকে উল্লিখিত খামারের মুরগিগুলো গামবোরো রোগে আক্রান্ত। Birna virus এর সংক্রমণে এই রোগ হয়। এ রোগের লক্ষণগুলো হলো- i. প্রচণ্ড দুর্গন্ধযুক্ত পাতলা পায়খানা হয়, সাদা শ্লেষ্মা ও রক্ত পড়ে এবং মলদ্বারের পাশের পালক ভেজা থাকে। ii. প্রথমে শরীরের তাপমাত্রা বৃদ্ধি পায় পরে আবার স্বাভাবিকের চেয়ে নিচে নেমে যায়। iii. মুরগি ঝিমায়, চোখ বুঁজে থাকে, খাওয়া বন্ধ করে দেয় ও পিপাসা বাড়ে। iv. আক্রান্ত মুরগির শরীরে কাঁপুনি হয়। V. আক্রান্ত হওয়ার ৩ দিনের মধ্যে ৩০-৪০% মুরগি পানি শূন্যতার কারণে মারা যায়। vi. পায়ের গিট ফুলে যেতে পারে এবং খোঁড়াতে থাকে। vii. রোগাক্রান্ত পাখির পালক উসকো-খুসকো দেখা যায়।"
        },
        {
          "label": "ঘ",
          "question": "উদ্দীপকে উল্লিখিত খামারের মুরগির রোগ প্রতিরোধ ও প্রতিকারের উপায় বিশ্লেষণ করো।",
          "explanation": "উদ্দীপকে উল্লিখিত রোগটি হলো মুরগির গামবোরো রোগ। গামবোরো রোগের প্রতিরোধ ও প্রতিকারের উপায়সমূহ নিম্নে দেওয়া হলো- প্রতিরোধ: i. বাচ্চার টিকা: মুরগির বাচ্চাকে ৭-৮ দিন বয়সে প্রথমবার এবং ২১-২২ দিন বয়সে পুনরায় টিকা দিতে হবে। প্রতিটি বাচ্চাকে দু চোখে দু ফোঁটা করে এ টিকা দিতে হয়। ii. বড় মুরগির টিকা: বড় মুরগিকে ইনএকটিভেটেড বা মৃত জীবাণুর টিকা দিতে হবে। এ টিকাবীজ ৫০০ মিলি বোতলে তরল অবস্থায় পাওয়া যায়। ১৮-২০ সপ্তাহ বয়সে মুরগিকে ০.৩ মিলি করে চামড়ার নিচে ইনজেকশন দিয়ে এ টিকা দেওয়া হয়। iii. সচেতনতা: রোগের আক্রমণ, সংক্রমণ ও প্রাদুর্ভাব সম্পর্কে খবর রাখতে হবে। প্রতিকার: i. আক্রান্ত মুরগিকে অ্যান্টিবায়োটিক, সালফোনোমাইড, ভিটামিন এবং স্যালাইন খাওয়ালে ভালো ফল পাওয়া যেতে পারে। ii. রোগের লক্ষণ দেখার সাথে সাথে ব্যবস্থা নিতে হবে। iii. রোগ হওয়ার পূর্বেই নিয়মিত গামবোরো রোগের টিকাদানের মাধ্যমেই মুরগিকে রক্ষা করা যায়। iv. স্বাস্থ্যসম্মত পদ্ধতিতে রোগ প্রতিরোধ করতে হয়। V. মুরগির দেহে পানিশূন্যতা রোধ করার জন্য ১ লিটার পানিতে ১০ গ্রাম আখের গুড় ও ১ চিমটি লবণ ৩-৫ দিন খাওয়াতে হবে। সুতরাং, বলা যায়, সময়মতো রোগের প্রাদুর্ভাব বুঝতে পারলে ও আক্রান্ত হওয়ার পর সঠিক ব্যবস্থা গ্রহণ করলে গামবোরো রোগের ক্ষতির পরিমাণ অনেকাংশে হ্রাস করা সম্ভব।"
        }
      ]
    },
    {
      "number": "5",
      "uddipok": "",
      "tag": "SB, JB 25",
      "sub_questions": [
        {
          "label": "ক",
          "question": "সাইলেজ কী?",
          "explanation": "রসাল অবস্থায় ফুল আসার সময় সবুজ ও সতেজ ঘাসকে (ভুট্টা, নেপিয়ার, গিনি ইত্যাদি) কেটে টুকরো করে সেগুলো বায়ুরোধী অবস্থায় সংরক্ষণ করাকে সাইলেজ (Silage) বলে।"
        },
        {
          "label": "খ",
          "question": "\"ছাগল গরিবের গাভি”- উক্তিটি ব্যাখ্যা করো।",
          "explanation": "স্বল্প পুঁজি বিনিয়োগ করে আত্মকর্মসংস্থানের একটি সহজ উপায় হলো ছাগল পালন। ছাগল অল্প খরচে পালন করা যায়। এদের খাদ্য কম লাগে, রোগব্যাধি কম হয় এবং বাসস্থানের জন্যও বেশি জায়গার প্রয়োজন হয় না। দুস্থ মহিলা এবং ভূমিহীন প্রান্তিক চাষিরা যাদের গাভি কেনার ও পালনের সামর্থ্য নেই, তারা অল্প পুঁজিতে ছাগল কিনে অধিক লাভবান হতে পারেন। এ কারণে ছাগলকে গরিবের গাভি বলা হয়।"
        },
        {
          "label": "গ",
          "question": "চিত্র ১ এর প্রাণীটির বৈশিষ্ট্য ব্যাখ্যা করো।",
          "explanation": "চিত্র-১ এর প্রাণীটি হলো ব্ল্যাক বেঙ্গল ছাগল যা বাংলাদেশের নিজস্ব জাত নিচে এর বৈশিষ্ট্য ব্যাখ্যা করা হলো- এ জাতের ছাগলের গায়ের রং সাধারণত কালো হয়। তবে সাদা, সাদা- কালো; খয়েরি ইত্যাদি রঙেরও হতে পারে। এ জাতের ছাগল আকারে ছোট এবং গায়ের লোম মসৃণ ও কোমল হয়। এদের পা খাটো, কান সোজা, শিং বাঁকা ও আকারে ছোট হয়। পুরুষ ছাগল ও ছাগীর ওজন যথাক্রমে ২৫-৩৫ কেজি এবং ২০-৩০ কেজি হয়। এদের দুধ উৎপাদন ক্ষমতা খুবই কম, দৈনিক ১ লিটার দুধ দেয়। এদের মাংস ও চামড়া উন্নতমানের হয়। ৭-৮ মাস বয়স হলেই এরা প্রজননের উপযুক্ত হয় এবং ১৩-১৪ মাস বয়সে প্রথম বাচ্চা দেয়। একটি ছাগী প্রতিবার ২ বা ততোধিক বাচ্চা প্রসব করে। এরা বেশ কষ্টসহিষ্ণু ও চঞ্চল প্রকৃতির হয়। এদের রোগ প্রতিরোধ ক্ষমতা অধিক।"
        },
        {
          "label": "ঘ",
          "question": "চিত্র ১ ও চিত্র ২ এর মধ্যে কোনটি পালন করা অর্থনৈতিকভাবে লাভজনক? তোমার মতামত দাও।",
          "explanation": "চিত্র-১ এর প্রাণীটি হলো ব্ল্যাক বেঙ্গল ও চিত্র-২ এর প্রাণীটি হলো যমুনাপাড়ি ছাগল। এদের মধ্যে ব্ল্যাক বেঙ্গল ছাগল পালন অর্থনৈতিকভাবে বেশি লাভজনক। 'নিচে আমার মতামত ব্যক্ত করা হলো- ব্ল্যাক বেঙ্গল ছাগল অল্প বয়সে অর্থাৎ ১৩-১৪ মাস বয়সে প্রথম বাচ্চা দেয়। ৭-৮ মাস হলেই এরা প্রজননের জন্য উপযুক্ত হয়। একটি ছাগী বছরে দুইবার এবং প্রতিবারে দুই থেকে চারটি বাচ্চা প্রসব করে। অপরদিকে যমুনাপাড়ি বছরে একবার এবং একটির বেশি বাচ্চা দেয় না। ব্ল্যাক বেঙ্গল ছাগলের চামড়া কোমল এবং চামড়া ও মাংস উন্নতমানের হওয়ায় বিদেশে ব্যাপক চাহিদা রয়েছে। কিন্তু যমুনাপাড়ির মাংস এবং চামড়া উন্নতমানের হয় না। ব্ল্যাক বেঙ্গল ছাগল প্রতিকূল আবহাওয়ায় বেঁচে থাকে।তাছাড়া এরা বেশ কষ্ট সহিষ্ণু এবং চঞ্চল হয়। অন্যদিকে যমুনাপাড়ি ছাগল খামারে আবদ্ধ অবস্থায় পালনের জন্য উপযোগী। উপরের আলোচনা হতে বলা যায়, চিত্র-১ এর প্রাণীটি অর্থাৎ ব্ল্যাক বেঙ্গল ছাগল পালন অর্থনৈতিকভাবে বেশি লাভজনক।"
        }
      ]
    },
    {
      "number": "6",
      "uddipok": "করিম যুব উন্নয়ন অধিদপ্তর থেকে প্রশিক্ষণ নিয়ে একটি মাংস উৎপাদনকারী গরুর খামার গড়ে তোলেন। কিছুদিন পর তিনি দেখতে পেলেন একটি গরুর মুখ দিয়ে ফেনাযুক্ত লালা ঝরছে, পা দিয়ে মাটি খুড়ছে সেই সাথে উত্তেজিত অবস্থায় অন্য পশুকে আক্রমণ করছে। তাছাড়া আক্রান্ত পশু ঘন ঘন প্রস্রাব করছে এবং পানি পান করতে পারছে না। করিম দ্রুত স্থানীয় প্রাণিসম্পদ কর্মকর্তার সাথে যোগাযোগ করে প্রয়োজনীয় ব্যবস্থা গ্রহণ করেন। প্রাণিসম্পদ কর্মকর্তা তার খামারে আদর্শ প্রতিপালন পদ্ধতি অনুসরণ করতে বলেন।",
      "tag": "SB, JB 25",
      "sub_questions": [
        {
          "label": "ক",
          "question": "ষাঁড় কী?",
          "explanation": "ষাঁড় হলো প্রজনন ক্ষমতাসম্পন্ন পুরুষ বা মর্দা গরু।"
        },
        {
          "label": "খ",
          "question": "পাস্তুরিত দুধ নিরাপদ কেন? ব্যাখ্যা করো।",
          "explanation": "পাস্তুরিত দুধ নিরাপদ, কেননা পাস্তুরিকরণে রোগ উৎপাদনকারী জীবাণু ধ্বংস হয়। অতি উচ্চ ও নিম্ন তাপমাত্রায় অণুজীব জন্মাতে ও বংশবিস্তার করতে পারে না। পাস্তুরিকরণ পদ্ধতিতে দুধের পচন ঘটানোর জন্য দায়ী অণুজীবকে তাপ দিয়ে ( ৬২ . ৮ ∘ ৬২.৮^\\circ ৬২ . ৮ ∘ সে. তাপে ৩০ মিনিট, ৭২ . ২ ∘ ৭২.২^\\circ ৭২ . ২ ∘ সে. তাপে ১৫ সেকেন্ড এবং ১৩৭ . ৮ ∘ ১৩৭.৮^\\circ ১৩৭ . ৮ ∘ সে. তাপে ২ সেকেন্ড) ধ্বংস করা হয়। ফলে ল্যাকটিক অ্যাসিড প্রস্তুতকারী জীবাণুর (যেমন– স্ট্রেপটোকক্কাই) সংখ্যা কমে যায়। পাস্তুরিকরণে দুধের পুষ্টিমান ঠিক থাকে এবং কোনো বিষাদের সৃষ্টি হয় না। এ কারণে পাস্তুরিত দুধ নিরাপদ।"
        },
        {
          "label": "গ",
          "question": "করিমের খামারে কোন রোগের প্রাদুর্ভাব ঘটেছে? উক্ত রোগের কারণ ব্যাখ্যা করো।",
          "explanation": "উদ্দীপকে করিমের খামারে জলাতঙ্ক রোগের প্রাদুর্ভাব ঘটেছে। জলাতঙ্ক রোগের কারণ: Rabies নামক ভাইরাস দ্বারা জলাতঙ্ক রোগ হয়। স্তন্যপায়ী সব প্রাণীরই এ রোগ হতে পারে। সাধারণত রোগক্রান্তকুকুর বা বিড়ালের কামড়ে গৃহপালিত পশু ও মানুষের এ রোগ হয়েথাকে। আক্রান্ত প্রাণীর লালা সুস্থ প্রাণীর দেহের ক্ষতে লেগেরোগজীবাণু সংক্রমিত হয়ে এ রোগের সৃষ্টি করে। আমাদের দেশে শতকরা প্রায় ৯৫ ভাগ জলাতঙ্ক রোগ আক্রান্ত কুকুরের কামড়ে হয়েথাকে। ভাইরাসটি প্রথমে কামড়ের স্থানে প্রবেশ করে এবং সেখান থেকে ধীরে ধীরে স্নায়ুর মাধ্যমে মস্তিষ্কে পৌঁছে। ফলে স্নায়ুতন্ত্র বিকলহয়ে গরুতে আচরণগত পরিবর্তন, অস্থিরতা, ভয়, পানি দেখলে আতঙ্ক ইত্যাদি লক্ষণ দেখা দেয়। কামড়ের ৭-১০ দিন পর রোগের লক্ষণ প্রকাশ পায়।"
        },
        {
          "label": "ঘ",
          "question": "প্রাণিসম্পদ কর্মকর্তার পরামর্শ অনুযায়ী করিমের খামারে উক্ত রোগের প্রতিকার কীভাবে করা যায় তা বিশ্লেষণ করো।",
          "explanation": "করিমের খামারে গরুর জলাতঙ্ক রোগ দেখা দিয়েছে। প্রাণিসম্পদকর্মকর্তার পরামর্শে তিনি যেভাবে এ রোগের প্রতিকার করেন তা নিচেউল্লেখ করা হলো- ১. আক্রান্ত হওয়ার ৭ দিনের মধ্যে Post exposure anti rabies vaccine দিতে হবে। ২. বন্যপ্রাণীর যাতায়াত বা সংস্পর্শ থেকে গরুকে দূরে রাখতে হবে ৩. গরুর মুখ পরীক্ষা করার সময় সর্বদা গ্লাভস পরতে হবে। ৪. পশু আক্রান্ত হওয়ার সাথে সাথে আক্রান্ত স্থান সাবান ও প্রচুর পানি দিয়ে ধুয়ে ফেলতে হবে। ৫. ডাক্তারের পরামর্শ অনুসারে প্রয়োজনীয় ব্যবস্থা নিতে হবে।"
        }
      ]
    },
    {
      "number": "7",
      "uddipok": "",
      "tag": "SB, JB 25",
      "sub_questions": [
        {
          "label": "ক",
          "question": "বৃক্ষের ড্রেসিং কী?",
          "explanation": "বৃক্ষের কাণ্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রামক প্রতিরোধক লাগিয়ে দেয়াই হলো বৃক্ষের ড্রেসিং।"
        },
        {
          "label": "খ",
          "question": "কৃষিমেলার আয়োজন করা হয় কেন? ব্যাখ্যা করো।",
          "explanation": "কৃষিতে উদ্ভাবিত বিভিন্ন প্রযুক্তি প্রদর্শন ও বিক্রয়ের জন্য কৃষিমেলার আয়োজন করা হয়। এ মেলার মাধ্যমে স্থানীয় কৃষকদের নতুন উদ্ভাবিত বিভিন্ন কৃষিপণ্য সম্পর্কে জানিয়ে নতুন প্রযুক্তি, চাষাবাদে এসকল প্রযুক্তি ব্যবহারে উদ্বুদ্ধ করা হয়। অর্থাৎ, ফসল উৎপাদনে ব্যবহৃত নতুন প্রযুক্তি, কৃষি যন্ত্রপাতি, উন্নত চাষাবাদ পদ্ধতি সম্পর্কে কৃষকদের জানিয়ে উৎপাদন বৃদ্ধিতে সহায়তা করা, বীজ উৎপাদন কলাকৌশল ও সংরক্ষণে আধুনিক নিয়মনীতি সম্পর্কে ধারণা প্রদান ও সচেতনতা বৃদ্ধি করার জন্যেই কৃষিমেলার আয়োজন করা হয়।"
        },
        {
          "label": "গ",
          "question": "উদ্দীপকে উল্লিখিত ছকে 'A' ও 'C' চিহ্নিত বন দুইটির মধ্যে পার্থক্য উল্লেখ করো।",
          "explanation": "উদ্দীপকে উল্লিখিত ছকে 'A' ও 'C' চিহ্নিত বন দুইটি হলো যথাক্রমে পাহাড়ি ও ম্যানগ্রোভ বন পাহাড়ি উঁচু এলাকায় প্রাকৃতিকভাবে জন্মানো বনকে পাহাড়ি বন বলে। অপরদিকে সমুদ্র উপকূলীয় এলাকার লোনা মাটিতে যে বন গড়ে উঠেছে তাকে'ম্যানগ্রোভ বন বলে। ভৌগোলিক অবস্থান ও জলাবায়ুভেদে বন দৃটির মধ্যে পার্থক্য দেখা যায়। যেমন- ১. পাহাড়ি বনের ভূমি উঁচু ও মাঝারি হয় কিন্তু ম্যানগ্রোভ বনের ভূমি নিচু হয়। ২. পাহাড়ি বনের মাটি অম্লীয় (pH = ৫-৬) কিন্তু ম্যানগ্রোভ বনের মাটি ক্ষারীয় (pH = ৭.৫-৮.৫) প্রকৃতির হয়। ৩. পাহাড়ি বনে বন্যার পানি প্রবেশ করতে পারে না, অপরদিকে ম্যানগ্রোভ বনে জোয়ার-ভাটার মাধ্যমে বন্যার পানি প্রবেশ করে এবং বেশিরভাগ এলাকা পানির নিচে ডুবে থাকে। ৪. ম্যানগ্রোভ বনের উদ্ভিদের প্রধান বৈশিষ্ট্য হলো এদের শ্বাসমূল থাকে, জরায়ুজ অঙ্কুরোদগম হয়, যা পাহাড়ি বনের উদ্ভিদে অনুপস্থিত। পাহাড়ি বনে আবহাওয়া উষ্ণ ও শুষ্ক হওয়ার ফলে ক্রান্তীয় চিরহরিৎ ও পর্ণমোচী জাতীয় বৃক্ষ জন্মে। ৫. পাহাড়ি বনের প্রধান বৃক্ষ চাপালিশ, সেগুন, কড়ই, শাল ইত্যাদি। ম্যানগ্রোভ বনের প্রধান বৃক্ষ সুন্দরি, গেওয়া, বাইন, গরান, কেওড়া, পশুর ইত্যাদি। ৬. পাহাড়ি বনের প্রধান পশু হলো হাতি, চিতাবাঘ, নেকড়ে, বন্য শূকর, কাঠবিড়ালি, বানর, সাপ, গিরগিটি ইত্যাদি। ম্যানগ্রোভবনের প্রধান পশু হলো রয়েল বেঙ্গল টাইগার, চিত্রাহরিণ, কুমির, অজগর ইত্যাদি। ৭. পাহাড়ি বনের প্রধান পাখি হলো বনমোরগ, ময়না, টুনটুনি, কাঠঠোকরা, ধনেশ ইত্যাদি। ম্যানগ্রোভ বনের প্রধান পাখি হলো মাছরাঙা, মদনটাক, সবুজ বক, শিকরা, সিঁদুরে সুহেলী, লালপা, কানি বক ইত্যাদি। পরিশেষে বলা যায়, পাহাড়ি ও ম্যানগ্রোভ বনের মধ্যে তুলনামূলক পার্থক্য থাকা সত্ত্বেও দু'প্রকার বনই আমাদের দেশের অর্থনীতি ও পরিবেশ রক্ষায় গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "বিশ্ব ঐতিহ্য সংরক্ষণে 'C' চিহ্নিত বনটি কীভাবে ভূমিকা রাখে? বিশ্লেষণ করো।",
          "explanation": "উদ্দীপকে 'C' চিহ্নিত বনটি হলো ম্যানগ্রোভ বন। বিশ্ব ঐতিহ্য সংরক্ষণে ম্যানগ্রোভ বনের ভূমিকা বিশ্লেষণ করা হলো। ম্যানগ্রোভ বন, বিশেষ করে সুন্দরবন, বিশ্ব ঐতিহ্য সংরক্ষণে ও পরিবেশ রক্ষায় অনন্য ভূমিকা রাখে। এই ধরনের বন বিপুল জীববৈচিত্র্যের আশ্রয়স্থল। এখানে রয়েল বেঙ্গল টাইগার, চিত্রা হরিণ, বানর, নানা প্রজাতির পাখি ও মাছসহ নানা বিরল প্রাণী ও গাছের সমাহার রয়েছে। সুন্দরবনের অংশবিশেষ ১.৪ লক্ষ হেক্টর বনাঞ্চল ৩টি বন্যপ্রাণী অভয়ারণ্য হিসেবে সংরক্ষিত, যার ফলে অনন্য ও বিলুপ্তপ্রায় প্রাণী-উদ্ভিদের নিরাপত্তা ও বংশবিস্তারে এই বন প্রভূত কাজ করে। উপকূলীয় এলাকার বাস্তুসংস্থান রক্ষা, পরিবেশের ভারসাম্য এবং পলিমাটির সঞ্চয়- সবকিছুতেই ম্যানগ্রোভ বন অপরিহার্য। এই বন প্রাকৃতিক দুর্যোগ মোকাবিলায় এক কেন্দ্রীয় ভূমিকা রাখে। বিশেষত সুন্দরবনের ঘন গাছপালা ওশিকড় অঞ্চলে জনপদ, ঘরবাড়ি ও ফসলি জমিকে ঝড়-জলোচ্ছ্বাস, ঘূর্ণিঝড় ও বন্যার ক্ষতি থেকে রক্ষা করে। এছাড়া, এই বন জলবায়ু পরিবর্তনের বিরুদ্ধে ঢাল হিসেবে কাজ করে, স্থানীয় পানি ও মাটির গুণমান উন্নত রাখে ও পরিবেশের ভারসাম্য বজায় রাখে। সুন্দরবনকে ঘিরে মানুষের জীবন-জীবিকা নিবিড়ভাবে জড়িত। বহুত্ন মানুষ মৌচাক থেকে মধু সংগ্রহ, কাঠ ও গোলপাতা কেটে, মাছ ও কাঁকড়া ধরে জীবিকা নির্বাহের জন্য এ বনের উপর নির্ভরশীল। এছাড়া, এই বন তাদের সাংস্কৃতিক ঐতিহ্য, আচার-আচরণ ও জীবনধারার অঙ্গ হয়ে উঠেছে। ইউনেস্কো ১৯৯৭ সালে সুন্দরবনের ম্যানগ্রোভ রনকে বিশ্ব ঐতিহ্য হিসেবে স্বীকৃতি দিয়েছে। কারণ এটি শুধুমাত্র প্রকৃতির নিদর্শন নয়, এটি একটি অনন্য সামাজিক, অর্থনৈতিক ও পরিবেশগত সম্পদ, যা স্থানীয় ও বিশ্বব্যাপী জীববৈচিত্র্য, সংস্কৃতি এবং ঐতিহ্য সংরক্ষণে গুরুত্বপূর্ণ ভূমিকা রাখে।"
        }
      ]
    },
    {
      "number": "8",
      "uddipok": "তানভির সাহেব বনায়ন কার্যক্রমে উদ্বুদ্ধ হয়ে নিজের গ্রামের জমিতে বিভিন্ন ধরনের কাঠের ও ফলের গাছ লাগান। তিনি কাঠের গাছ পূর্ণ বয়স্ক হওয়ার পূর্বে ছাঁটাই করেন এবং ফলের উৎপাদন বৃদ্ধির জন্য প্রতিবছর ফল সংগ্রহের পর গাছের পাতা ও রোগাক্রান্ত ডাল ছাঁটাই করেন। এর ফলে তার গাছের ফুল, ফলধারণ ও ফলের গুণগতমান বৃদ্ধি পায়।",
      "tag": "SB, JB 25",
      "sub_questions": [
        {
          "label": "ক",
          "question": "বন কী?",
          "explanation": "বিস্তৃত এলাকা জুড়ে বৃহদাকার গাছপালা দ্বারা আচ্ছাদিত স্থান, যেখানে বন্য পশুপাখি, কীটপতঙ্গ ও অন্যান্য জীব প্রাকৃতিকভাবে বসবাস করে, তাই বন।"
        },
        {
          "label": "খ",
          "question": "জীববৈচিত্র্য সংরক্ষণে বনের গুরুত্ব ব্যাখ্যা করো।",
          "explanation": "বিভিন্ন প্রকার উদ্ভিদ, প্রাণী ও অণুজীবের সক্রিয় উপস্থিতি, বিস্তৃতি ও পারস্পরিক প্রাকৃতিক সুষম সহাবস্থানকে জীববৈচিত্র্য বলে। জীববৈচিত্র্য সংরক্ষণে বন গুরুত্বপূর্ণ ভূমিকা পালন করে। গাছ ও প্রাণীর জন্মস্থান, বাসস্থান ও বংশ বিস্তারের স্থান হলো বন। বন জীবের খাদ্যশৃঙ্খল রক্ষা করে। খাদ্যশৃঙ্খলে বিঘ্ন ঘটলে খাদ্য উৎপাদন হ্রাস পাবে। আবার বনাঞ্চলে জীববৈচিত্র্যের ভারসাম্য বিঘ্নিত হলে বন্যপ্রাণী আবাস এলাকায় চলে আসবে। ভবিষ্যতের জৈবিক উৎপাদনশীলতা রক্ষার্থে বন্য জীবের গুরুত্ব অনেক বেশি। বন আছে বলেই বিভিন্ন প্রজাতির উদ্ভিদ, পশুপাখি, কীট-পতঙ্গ ও অণুজীব রয়েছে। বন না থাকলে এসব জীববৈচিত্র্য ধ্বংস হয়ে যেত।"
        },
        {
          "label": "গ",
          "question": "উদ্দীপকে তানভির সাহেব তার গাছগুলোতে কী ধরনের কর্মকাণ্ড করেছেন? ব্যাখ্যা করো।",
          "explanation": "উদ্দীপকে তানভির সাহেব তার কাঠের গাছগুলোতে ট্রেনিং ও ফলের গাছগুলোতে প্রুনিং করেছেন। তানভির সাহেব তার কাঠের গাছ পূর্ণবয়স্ক হওয়ার পূর্বে ছাঁটাই করেন যা ট্রেনিং এর অন্তর্ভুক্ত। কোনো গাছের বৃদ্ধির দিক নির্দেশ করে একটি উপযুক্ত আকার, আকৃতি ও কাঠামো দানের জন্য এবং সবল, দৃষ্টিনন্দন করার উদ্দেশ্যে গাছের ফল, শাখার সংখ্যা ও অবস্থান নিয়ন্ত্রণকে বৃক্ষের ট্রেনিং বলে। সাধারণত গাছের বৃদ্ধির প্রাথমিক পর্যায় থেকে ট্রেনিং এর কাজ শুরু করা হয়। উন্নতমানের ব্যবহারযোগ্য কাঠের পরিমাণ বৃদ্ধি ও গুণগতমান উন্নয়নের জন্য গাছে ট্রেনিং করা হয়। ৪ ধরনের ট্রেনিং এর মধ্যে কাঠ প্রদানকারী গাছসমূহে সাধারণত উচ্চ কেন্দ্র ট্রেনিং করা হয় যেখানে শুধু প্রধান কান্ডটি বাড়তে দেওয়া হয় এবং পার্শ্বীয় শাখা-প্রশাখা প্রয়োজন মতো ছেঁটে. দেওয়া হয়। আবার, ফলের উৎপাদন বৃদ্ধির জন্য ফল সংগ্রহের পর গাছের পাতা ও রোগাক্রান্ত ডাল ছাঁটাই করেন যা প্রুনিং কর্মকাণ্ডের অন্তর্ভুক্ত। উৎপাদন বৃদ্ধির লক্ষ্যে বৃক্ষের শাখা-প্রশাখা, মূল, পাতা, ফুল-ফল ইত্যাদির অপ্রয়োজনীয় অংশ ছাঁটাই করাকে প্রুনিং বলে। ফুল ও ফলের উৎপাদন বৃদ্ধির জন্য প্রতিবছর ফল সংগ্রহের পর কান্ড, পাতা, শাখা- প্রশাখা, ফল, ফুল, মূল ইত্যাদি ছেঁটে বা কেটে অপসারণ করা হয়। শীতকালে এবং গাছে ফল আসার সময় প্রুনিং করা উচিত নয়। সাধারণ উৎপাদন বৃদ্ধির লক্ষ্যে গাছ পরিপূর্ণ হওয়ার পর প্রুনিং করা হয়। ফল -- গাছে ফল সংগ্রহের পর প্রুনিং করলে গ্রোথ হরমোন নিঃসৃত হয়। ফলে নতুন কুশি গজায় এবং ফুল ও ফলের উৎপাদন বৃদ্ধি পায়।"
        },
        {
          "label": "ঘ",
          "question": "উদ্দীপকের আলোকে তানভিরের কর্মকাণ্ডের যৌক্তিকতা মূল্যায়ন করো।",
          "explanation": "তানভির সাহেব তার নিজের গ্রামের জমিতে কাঠের গাছে ট্রেনিং ও ফলের গাছে প্রুনিং করেছেন। ট্রেনিং এর ফলে- ১. উন্নতমানের ব্যবহারযোগ্য কাঠের পরিমাণ বৃদ্ধি পায়। ২. সুদৃশ্য বন বাগানের জন্য ট্রেনিং অত্যাবশ্যক। ৩. ট্রেনিং গাছের কাঠামো সুঠাম ও শক্ত করে। ফলে গাছ ঝড়-তুফানে ভেঙে পড়ে না। ৪. রাস্তার পাশে লাগানো গাছের ট্রেনিং করলে চলাচলে সুবিধা হয়। ৫. নির্দিষ্ট জমিতে বেশি সংখ্যক গাছ লাগানো যায়। ৬. রোগাক্রান্ত শাখা-প্রশাখা ও পাতা অপসারণ হয়। ৭. ছাঁটাই করা ডালপালা ও পাতা জ্বালানির কাজে লাগে। ৮. কৃষিবনে ট্রেনিং করলে ফসলের ফলন বাড়ে। প্রুনিং এর ফলে- i. বৃক্ষের সঠিক আকার ও আকৃতি বজায় থাকে। ii. রোগাক্রান্ত শাখা-প্রশাখা ছেঁটে দেয়া হয় বলে গাছ কম রোগাক্রান্ত হয়। iii. গাছের সার্বিক উৎপাদন তথা কাঠের মান, ফুল ও ফলের উৎপাদন বৃদ্ধি পায় এবং গুণগতমানও উন্নত হয়। iv. ছাঁটাইয়ের ফলে গাছের মূল ও কান্ডের পার্শ্ব বা বেড় বাড়ে। v. ঝড়-তুফানসহ বিভিন্ন প্রাকৃতিক দুর্যোগে গাছ কম ক্ষতিগ্রস্ত হয়। vi. গাছের কেনোপির ভেতরে আলো-বাতাসের চলাচল বৃদ্ধি পায়। vii. ছাঁটাইয়ের পর গাছের পল্লব বর্ধন বেশি হয়। viii. স্বর্ণলতা, বন্য অর্কিড ইত্যাদি বিভিন্ন পরগাছা থেকে গাছ মুক্তি পায়। ix. গাছের বিভিন্ন পরিচর্যা যেমন: ওষুধ ছিটানো, ফল সংগ্রহ ইত্যাদিতে সুবিধা হয়। তানভির কাঠের গাছে ট্রেনিং ও ফলের গাছে প্রুনিং করায় উল্লিখিত সুবিধাগুলো পান। অর্থাৎ তার কার্যক্রমটি যৌক্তিক যা গুণগত ফলন পেতে গুরুত্বপূর্ণ ভূমিকা রাখে।"
        }
      ]
    }
  ]
}