{
  "title": "সিলেট কমার্স কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রহিম তার বন্ধু করিমের কাছ থেকে মাছ কিনে ঢাকায় বাজারজাত করার উদ্দেশ্যে রওনা হয় কিন্তু তার বেশির ভাগ মাছ পচে যায় এবং তিনি আর্থিকভাবে ক্ষতিগ্রস্ত হন। পরে তিনি উপজেলা মৎস্য কর্মকর্তার শরণাপন্ন হন। মৎস্য কর্মকর্তা তাকে জানালো যে মৎস্য পরিবহন ও বাজারজাতকরণ সম্পর্কে যথাযথ জ্ঞান না থাকায় তার মাছ পচে গিয়ে তিনি ক্ষতিগ্রস্ত হন।",
      "tag": "SCC 25",
      "sub_questions": [
        {
          "label": "ক",
          "question": "মাছ প্রক্রিয়াজাতকরণ কাকে বলে?",
          "explanation": "মাছ আহরণের পর সকল গুণাগুণ অক্ষুন্ন রেখে ভোক্তাদের চাহিদা অনুযায়ী দীর্ঘমেয়াদি ও স্বল্পমেয়াদিভাবে সংরক্ষণ করে বাজারজাতকরণই হলো মাছ প্রক্রিয়াজাতকরণ।"
        },
        {
          "label": "খ",
          "question": "নিরাপদ মাছ সংরক্ষন বলতে কী বোঝ?",
          "explanation": "মাছ আহরণ কিংবা প্রক্রিয়াজাতকরণের পর সঠিক ব্যবস্থাপনা ও পরিচর্যা নীতিমালা অনুসরণ করে ভোক্তার কাছে পৌঁছে দেওয়ার উদ্দেশ্যে মাছ সংরক্ষণ করাকে নিরাপদ মাছ সংরক্ষণ বলে। প্রাকৃতিকভাবে মাছ একটি দ্রুত পচনশীল খাদ্যদ্রব্য। আহরণের ৪-৫ ঘণ্টার মধ্যেই মাছের মান নিম্নমুখী হতে শুরু করে এবং এক পর্যায়ে পচনক্রিয়া শুরু হয়। বায়ুমণ্ডলের তাপমাত্রা বেশি থাকলে পচন আরও ত্বরান্বিত হয়। আর এই পচন ক্রিয়া বন্ধ করার জন্য নিরাপদে মাছ সংরক্ষণ করা প্রয়োজন। নিরাপদ মাছ সংরক্ষণের কয়েকটি পদ্ধতি হলো- হিমায়িতকরণ, লবণায়ন, শুঁটকিকরণ, ধূমায়িতকরণ, ক্যানিং ইত্যাদি।"
        },
        {
          "label": "গ",
          "question": "উক্ত পণ্য পরিবহনকালে বিবেচ্য বিষয়গুলো ব্যাখ্যা করো।",
          "explanation": "উদ্দীপকে রহিম তার বন্ধু করিমের কাছ থেকে মাছ কিনে ঢাকায় বাজারজাত করে। বাজারজাতকরণের উদ্দেশ্যে উৎপাদনকৃত মাছ এক স্থান থেকে অন্য স্থানে নেওয়াকে পরিবহন বলে। মাছ পচনশীল দ্রব্য হওয়ায় পরিবহনের সময় কিছু সতর্কতা অবলম্বন করা আবশ্যক। মাছ পরিবহনকালীন বিবেচ্য বিষয়গুলো নিম্নে উল্লেখ করা হলো- ১. মাছ পরিবহনকালে রোদ, বৃষ্টি এবং বিভিন্ন সংক্রমণ হতে মাছকে রক্ষা করার সুবিধাদি থাকতে হবে। ২. পরিবহন যানের ফিস হোল্ডারের সকল দেয়াল পানি নিরোধক ও তাপ অপরিবাহী হতে হবে। ৩. পরিবহনকালে এমনভাবে মাছ সংরক্ষণ করতে হবে যেন থেঁতলে না যায়। ৪. পরিবহনকালে তাজা মাছ বরফ করে ৫° সে. তাপমাত্রার নিচে শীতল অবস্থায় রাখতে হবে। ৫. রেফ্রিজারেটেড ক্যারিয়ারে তাজা মাছ পরিবহনকালে তাপমাত্রা নিয়ন্ত্রণ ব্যবস্থা এরূপ হতে হবে যাতে মাছের তাপমাত্রা ১৮০ সে. হতে ২০ সে. এর মধ্যে উঠানামা করে। ৬. মাছ পরিবহনকালে রক্ষিত বাক্স, ব্যারেল বা ডেক-হোল্ড, পেন বোর্ড, শেলফ-বোর্ড পরিষ্কার ও সংক্রমণমুক্ত রাখতে হবে। উল্লিখিত বিষয়গুলোর সঠিক ব্যবস্থাপনার মাধ্যমে গুণগতমান অক্ষুণ্ণ রেখে মাছ পরিবহন করা সম্ভব।"
        },
        {
          "label": "ঘ",
          "question": "উক্ত পণ্য বাজারজাতকরণে বিদ্যমান সমস্যা দূরীকরণের পদক্ষেপসমূহ বিশ্লেষণ করো।",
          "explanation": "উদ্দীপকে উল্লিখিত পণ্যটি হলো মাছ। মাছ উৎপাদকের কাছ থেকে ক্রেতার নিকট পৌঁছানোই হলো বাজারজাতকরণ। দিপুর মাছ বাজারজাতকরণ সম্পর্কে যথাযথ জ্ঞান না থাকায় মাছ পচে যাওয়ায় সে ক্ষতিগ্রস্ত হয়। সঠিকভাবে বাজারজাতকরণে নিম্নলিখিত পদক্ষেপসমূহ নিতে হবে- ১. মাছ সংগ্রহের নৌকাগুলো বরফকৃত বা হিমায়িত মাছ পরিবহনের ক্ষেত্রে রেফ্রিজারেটেড ও ইনসুলেটেড ভ্যানের ব্যবস্থা করতে হবে। ২. মৎস্য ও মৎস্যজাত পণ্য রপ্তানির কাজে সঠিক মানের প্যাকেজিং দ্রব্যাদি ব্যবহার করতে হবে। ৩. মাছ সংরক্ষণকালে সঠিক অনুপাতে বরফ ব্যবহার করতে হবে। আমাদের দেশের জন্য শীতকালে বরফ ও মাছের অনুপাত ১:২ এবং গ্রীষ্মকালে ১: ১ হওয়া উচিত। ৪. অভ্যন্তরীণ ও উপকূলীয় এলাকার মাছসমূহের সহজ বাজারজাতকরণের লক্ষ্যে যোগাযোগ ব্যবস্থার উন্নতি করতে হবে। ৫. প্রত্যন্ত এলাকায় আধুনিক মৎস্য অবতরণ কেন্দ্র এবং পাইকারি বাজার স্থাপনের পদক্ষেপ গ্রহণ করতে হবে। ৬. মৎস্য অবতরণ কেন্দ্র এবং ব্যবসা কেন্দ্রগুলোতে আধুনিক অবতরণ সুবিধাদি এবং পাইকারি মৎস্য বাজার তৈরি করতে হবে। এসব স্থানে স্বাস্থ্যসম্মত সকল সুবিধাদি ও সঠিক পরিচর্যার ব্যবস্থা রাখতে হবে। ৭. রপ্তানিকৃত মৎস্য ও মৎস্যজাত পণ্যের ক্ষেত্রে পরিদর্শন ও মান নিয়ন্ত্রণ ব্যবস্থা বাধ্যতামূলক করতে হবে।"
        }
      ]
    },
    {
      "number": "2",
      "uddipok": "",
      "tag": "SCC 25",
      "sub_questions": [
        {
          "label": "ক",
          "question": "জু-প্লাংকটন কী?",
          "explanation": "প্লাংকটন হলো জলাশয়ের ক্ষুদ্র ক্ষুদ্র প্রাণী (যেমন- ড্যাফনিয়া, রটিফার ইত্যাদি) যা মাছের খাদ্য হিসেবে ব্যবহৃত হয়।"
        },
        {
          "label": "খ",
          "question": "মাছ চাষে পুকুরের জলজ আগাছা দমন করা প্রয়োজন কেন?",
          "explanation": "মাছ চাষে পুকুর প্রস্তুতির অন্যতম একটি ধাপ হলো জলজ আগাছা দমন। জলজ আগাছা মাছের পুষ্টি উপাদান শুষে নেয়, পুকুরে সূর্যের আলো পড়তে বাধা দেয় এবং পানিতে দ্রবীভূত অক্সিজেনের পরিমাণ কমিয়ে দেয়। ফলে পুকুরে মাছের প্রাকৃতিক খাদ্য উৎপাদন ব্যাহত হয়। এছাড়া জলজ আগাছা মাছের চলাফেরায় বিঘ্ন ঘটায়। উদ বিড়াল, গুঁইসাপ ইত্যাদি প্রাণী আগাছার নিচে আশ্রয় গ্রহণ করে এবং চাষকৃত মাছ খেয়ে ফেলে। যার ফলে মাছের উৎপাদন কমে যায়। তাই মাছ চাষে পুকুরের জলজ আগাছা দমন করা প্রয়োজন।"
        },
        {
          "label": "গ",
          "question": "উদ্দীপকে উল্লিখিত B গুণাগুণ ব্যাখ্যা করো।",
          "explanation": "উদ্দীপকের 'B' তে পুকুরে মাছ চাষের জন্য পানির রাসায়নিক গুণাগুণকে বোঝানো হয়েছে। মাছের বেঁচে থাকা, খাদ্যগ্রহণ ও আশানুরূপ বৃদ্ধির জন্য পুকুরের পানির রাসায়নিক গুণাগুণ অনুকূল মাত্রায় থাকা দরকার। নিম্নে মাছ চাষের ওপর রাসায়নিক গুণাগুণের প্রভাব দেওয়া হলো- i. দ্রবীভূত অক্সিজেন পুকুরের পানিতে দ্রবীভূত অক্সিজেন মাছ চাষের জন্য অত্যন্ত গুরুত্বপূর্ণ। মাছের প্রাকৃতিক খাদ্য ফাইটোপ্লাংকটন ও জলজ উদ্ভিদ সালোকসংশ্লেষণ প্রক্রিয়ায় অক্সিজেন তৈরি করে যা পুকুরের পানিতে দ্রবীভূত হয়। পুকুরে বসবাসকারী মাছ ও অন্যান্য প্রাণী এ অক্সিজেন দ্বারা শ্বাসকার্য চালায়। মাছ চাষের জন্য পুকুরের পানিতে কমপক্ষে ৫ মিলিগ্রাম/লি অক্সিজেন থাকা প্রয়োজন। ii. দ্রবীভূত কার্বন ডাইঅক্সাইড: পুকুরে মাছের প্রাকৃতিক খাদ্য ফাইটোপ্লাংকটনের উৎপাদনের জন্য পর্যাপ্ত দ্রবীভূত কার্বন ডাইঅক্সাইড থাকা প্রয়োজন। মাত্রাতিরিক্ত কার্বন ডাইঅক্সাইড মাছের জন্য ক্ষতিকর। মাছের ভালো উৎপাদন পাওয়ার জন্য পুকুরের পানিতে ১-২ পিপিএম কার্বন ডাইঅক্সাইড থাকা জরুরি। iii. পিএইচ (pH): মাছ চাষের জন্য পুকুরে পানির অনুকূল pH ৬.৫ থেকে ৮.৫। pH ৪ এর নিচে বা ১১ এর উপর হলে মাছ মারা যায়। পানির pH কমে অম্লীয় হলে চুন (১-২ কেজি/শতক) এবং pH বেড়ে ক্ষারীয় হলে এমোনিয়াম সালফেট গুলে পানিতে প্রয়োগ করতে হয়। iv. ফসফরাস: প্রাকৃতিকভাবে পানিতে যে অল্প পরিমাণ ফসফরাস থাকে তা ফসফেটে রূপান্তরিত হয়। পরিমিত ফসফেট পুকুরে মাছের প্রাকৃতিক খাবার ফাইটোপ্লাংকটন জন্মাতে সাহায্য করে। উল্লিখিত আলোচনার প্রেক্ষিতে বলা যায়, পানির রাসায়নিক গুণাগুণ মাছ চাষের ওপর গুরুত্বপূর্ণ প্রভাব বিস্তার করে।"
        },
        {
          "label": "ঘ",
          "question": "একটি আদর্শ পুকুর তৈরিতে A এর ভূমিকা বিশ্লেষণ করো।",
          "explanation": "উদ্দীপকে উল্লিখিত 'A' দ্বারা পানির ভৌত গুণাগুণের কথা বলা হয়েছে। পুকুরে মাছ চাষের জন্য পানির কিছু গুণাগুণ অনুকূল মাত্রায় থাকা দরকার। পানির ভৌত গুণাগুণ যাচাইয়ের জন্য নিম্নোক্ত বিষয়গুলো। বিবেচনায় আনতে হবে- i. গভীরতা: পুকুরের অধিক গভীরে মাছের প্রাকৃতিক খাদ্য প্লাংকটন তৈরি হয় না। সেখানে অক্সিজেনেরও অভাব হতে পারে। আবার পুকুর অগভীর হলে গ্রীষ্মকালে পানি অতিরিক্ত গরম হয়ে যায়। ফলে মাছ রোগাক্রান্ত হয় এবং উৎপাদন হ্রাস পায়। এজন্য পুকুরের পানির গভীরতা ০.৭৫-২ মিটার হওয়া সুবিধাজনক। ii. তাপমাত্রা: মাছের বৃদ্ধি তাপমাত্রার ওপর নির্ভর করে। তাপমাত্রা কম থাকার কারণে শীতকালে মাছ খাদ্য গ্রহণ কমিয়ে দেয়। ফলে মাছের বৃদ্ধি কমে যায়। iii. ঘোলাত্ব: পুকুরে কাদা কণার পরিমাণ বেশি হয়ে গেলে পানি ঘোলা হয়ে যায়। ফলে সূর্যালোক প্রবেশ বাধাগ্রস্ত হয়। এজন্য মাছের প্রাকৃতিক খাদ্য উৎপাদন ব্যহত হয়। তাই পুকুরের তলার কাদার পুরুত্ব ২০-২৫ সেমি এর বেশি হওয়া ঠিক নয়। iv. সূর্যালোক: পুকুরে সূর্যালোক বেশি পড়লে সালোকসংশ্লেষণ ভালো হয়। ফলে ফাইটোপ্লাংকটন বেশি উৎপাদিত হয় এবং মাছের বৃদ্ধি ত্বরান্বিত হয়। এজন্য পুকুরটি খোলামেলা স্থানে হওয়া এবং পাড়ে কোনো গাছপালা না থাকলে ভালো হয়। অতএব, একটি আদর্শ পুকুর তৈরিতে উল্লিখিত ভৌত গুণাগুণগুলোর, ভূমিকা অপরিসীম।"
        }
      ]
    },
    {
      "number": "3",
      "uddipok": "ঝর্ণা তার মুরগির খামারে দেশিয় পদ্ধতিতে ডিম ফুটিয়ে বাচ্চা উৎপাদন করতেন। তিনি একদিন টেলিভিশনে আধুনিক এক যন্ত্রের মাধ্যমে ডিম থেকে বাচ্চা ফোটানো দেখে অভিভূত হলেন। তিনি স্থানীয় প্রাণিসম্পদ কর্মকর্তার কাছে বিষয়টি জানতে চাইলে কর্মকর্তা তাকে এর সুবিধা- অসুবিধা সম্পর্কে বললেন।,",
      "tag": "SCC 25",
      "sub_questions": [
        {
          "label": "ক",
          "question": "ইনকিউবেটর কাকে বলে?",
          "explanation": "যে যন্ত্রের মাধ্যমে কৃত্রিম উপায়ে উপযুক্ত তাপের ব্যবস্থা করে ডিম থেকে বাচ্চা ফুটানো হয় তাকে ইনকিউবেটর বলে।"
        },
        {
          "label": "খ",
          "question": "বসত বাড়িতে পোল্ট্রি পালন লাভজনক কেন?",
          "explanation": "স্বল্প পুঁজি বিনিয়োগ করে বসতবাড়িতে আত্মকর্মসংস্থানের একটি সহজ উপায় হলো পোল্ট্রি পালন। পোল্ট্রি পালনে খরচ কম লাগে। বাসস্থানের জন্যও বেশি জায়গার প্রয়োজন হয় না। দুস্থ মহিলা ও প্রান্তিক কৃষক যাদের গাভি কেনার সামর্থ্য নেই তারা অল্প পুঁজিতে বসতবাড়িতে পোল্ট্রি পালন করে অর্থোপার্জন করতে পারে। তাছাড়া এদেশে দেশি ও উন্নত জাতের হাঁস-মুরগির ডিম ও মাংসের চাহিদা প্রচুর।"
        },
        {
          "label": "গ",
          "question": "টেলিভিশনে দেখানো যন্ত্রটির নাম কি? যন্ত্রটির কার্যকারিতা ব্যাখ্যা করো।",
          "explanation": "নিম্নের অনুরূপঃ যন্ত্রটির নাম: ইনকিউবেটর (Incubator) কার্যকারিতা: ইনকিউবেটর হলো একটি বিদ্যুৎচালিত আধুনিক যন্ত্র, যা ডিম থেকে বাচ্চা ফোটানোর জন্য উপযুক্ত তাপমাত্রা, আর্দ্রতা ও বাতাস চলাচলের পরিবেশ তৈরি করে। মুরগির ডিম সাধারণত ২১ দিনের মধ্যে ইনকিউবেটরের ভিতর বাচ্চায় রূপ নেয়। ইনকিউবেটর ব্যবহার করে একসঙ্গে বহু ডিম একত্রে ফুটানো যায় এবং তা স্বাভাবিক মুরগির চেয়ে অনেক দ্রুত, নিরাপদ ও নির্ভরযোগ্য।"
        },
        {
          "label": "ঘ",
          "question": "ডিম ফোটানোর ক্ষেত্রে, ঝর্ণার ব্যবহৃত পদ্ধতি ও টেলিভিশনে দেখানো পদ্ধতির তুলনামূলক বিশ্লেষণ করো।",
          "explanation": "নিম্নের অনুরূপঃ ডিম ফোটানোর ক্ষেত্রে, ঝর্ণার ব্যবহৃত পদ্ধতি ও টেলিভিশনে দেখানো পদ্ধতির তুলনামূলক বিশ্লেষণ: বিষয় ঝর্ণার ব্যবহৃত দেশীয় পদ্ধতি টেলিভিশনে দেখানো ইনকিউবেটর পদ্ধতি পদ্ধতির নাম প্রাকৃতিক পদ্ধতি (মুরগির তা দেওয়ার মাধ্যমে) কৃত্রিম পদ্ধতি (ইনকিউবেটরের মাধ্যমে) তাপ ও আর্দ্রতা নিয়ন্ত্রণ স্বাভাবিকভাবে মা মুরগি করে যন্ত্রের মাধ্যমে স্বয়ংক্রিয়ভাবে নিয়ন্ত্রিত হয় সময় তুলনামূলক বেশি সময় লাগে (২১ দিন, মাঝে মাঝে দীর্ঘতর) নির্ধারিত সময় (২১ দিন) ডিমের সংখ্যা সীমিত (৮–১৫টি ডিম একসঙ্গে তা দিতে পারে) অনেক বেশি (শতাধিক ডিম একসঙ্গে ফোটানো যায়) সফলতার হার কম বা মাঝারি; পরিবেশ বা মা মুরগির ওপর নির্ভরশীল বেশি; সুনির্দিষ্ট তাপ ও সময় অনুযায়ী ফোটানো হয় খরচ তুলনামূলক কম শুরুতে যন্ত্র কেনায় বেশি খরচ, তবে অধিক উৎপাদনে লাভজনক ঝুঁকি রোগ, খাদ্য বা পরিবেশের কারণে ডিম নষ্ট হওয়ার আশঙ্কা বেশি কম ঝুঁকি, কারণ পরিবেশ নিয়ন্ত্রিত"
        }
      ]
    },
    {
      "number": "4",
      "uddipok": "বরুন যুব উন্নয়ন থেকে প্রশিক্ষণ নিয়ে ২টি সংকর জাতের গাভি ক্রয় করে লালন-পালন শুরু করেন। গাভিটির ওজন ৩০০ কেজি এবং দৈনিক ২২ লিটার দুধ দেয়।",
      "tag": "SCC 25",
      "sub_questions": [
        {
          "label": "ক",
          "question": "সাইলেজ কাকে বলে?",
          "explanation": "রসালো অবস্থায় ফুল আসার সময় সবুজ ও সতেজ ঘাসকে (ভুট্টা, নেপিয়ার, গিনি ইত্যাদি) কেটে টুকরা করে সেগুলো বায়ুরোধী অবস্থায় সংরক্ষণ করাকে সাইলেজ বলে।"
        },
        {
          "label": "খ",
          "question": "ইউএমএস কী? ব্যাখ্যা করো।",
          "explanation": "আমাদের দেশে গবাদিপশুর প্রধান খাদ্য খড়ে পুষ্টিমান অনেক কম। তাই খড়ের পুষ্টিমান বৃদ্ধি করতে খড়ের সাথে নির্দিষ্ট পরিমাণ ইউরিয়া ও ঝোলাগুড় মিশিয়ে যে খাদ্য তৈরি করে গবাদিপশুকে খাওয়ানো হয় তাকে ইউরিয়া মোলাসেস স্ট্র বা ইউএমএস বলা হয়। ইউরিয়ার আমিষ ও ঝোলাগুড়ের খনিজ পদার্থ খড়ের সাথে প্রক্রিয়াজাতকরণের মাধ্যমে এ খাদ্যের পুষ্টিগুণ বৃদ্ধি পায়। ইউএমএস এ খড়, পানি ও ইউরিয়ার অনুপাত ২০ : ২০: ১ হয়ে থাকে।"
        },
        {
          "label": "গ",
          "question": "বরুনের গাভিটির জন্য প্রতিদিন কী পরিমাণ দানাদার খাদ্যের প্রয়োজন-তা হিসাব করো।",
          "explanation": "বরুন যুব উন্নয়ন থেকে প্রশিক্ষণ নিয়ে দুইটি সংকর জাতের গাভি ক্রয় করে লালন-পালন করেন। তন্মধ্যে একটি গাভি প্রতিদিন ২২ কেজি দুধ দেয়। গাভির শরীর রক্ষণাবেক্ষণ ও প্রথম ৫ লিটার দুধ উৎপাদনের জন্য গাভিকে ৩ কেজি দানাদার খাদ্য প্রদান করা প্রয়োজন। ৫ লিটারের ঊর্ধ্বে প্রতি ৩ লিটার দুধ উৎপাদনের জন্য ১ কেজি-হারে দানাদার খাদ্য বেশি দিতে হবে। অতিরিক্ত দুধের পরিমাণ ২২৫ = ১৭ লিটার। ৩ লিটার অতিরিক্ত দুধের জন্য অতিরিক্ত দানাদার খাদ্যের প্রয়োজন ১ কেজি গাভিটিকে মোট খাদ্য প্রদান করতে হবে, ৩ + ৫.৬৭ = ৮.৬৭ কেজি অতএব, বরুনের গাভিটির জন্য প্রতিদিন ৮.৬৭ কেজি দানাদার খাদ্য প্রয়োজন।"
        },
        {
          "label": "ঘ",
          "question": "বরুনের গাভিটিকে আঁশ জাতীয় খাদ্য সরবরাহের উপায় ব্যাখ্যা করো।",
          "explanation": "উদ্দীপকের বরুন সংকর জাতের গাভি পালন করেন। প্রতিটি দেশি গরুর জন্য দৈনিক ১০ থেকে ১২ কেজি এবং বিদেশি উন্নত বা সংকর জাতের গরুর জন্য ১৩ থেকে ১৫ কেজি কাঁচা ঘাস প্রয়োজন। বেশি দুধ পেতে হলে কাঁচা ঘাসের কোনো বিকল্প নেই। শীতকালে শিম গোত্রীয় ঘাসের উৎপাদন বেশি হয়। বর্ষা মৌসুমেও অনেক ঘাস উৎপাদিত হওয়ায় তা গবাদিপশুকে খাওয়ানোর পরও অতিরিক্ত থেকে যায়। তাই এই অতিরিক্ত ঘাস সংরক্ষণের প্রয়োজন হয়। যখন ঘাসের অভাব হয় তখন এই সংরক্ষিত ঘাস গবাদিপশুকে সরবরাহ করা হয়। তাই মৌসুম অনুযায়ী উৎপাদিত ঘাস সরবরাহের পাশাপাশি সঠিকভাবে কাঁচা ঘাস সংরক্ষণের মাধ্যমে বছরের যেকোনো সময় অমলের গাভিটিকে মানসম্পন্ন আঁশজাতীয় খাদ্য সরবরাহ করা যায়। খড়, হে ও সাইলেজ তৈরির মাধ্যমে কাঁচা ঘাস সংরক্ষণ করা যায়। ক্ষেত থেকে ফসল কাটার পর মাড়াই করে দানা আলাদা করে ফেলে এরপর শুকিয়ে খড় করা হয়। সবুজ ঘাসে ফুল আসার সময় কেটে, রোদে শুকিয়ে হে তৈরি করা হয়। আর বায়নিরোধক স্থানে বিশেষ প্রক্রিয়ায় সবুজ ঘাস সংরক্ষণ করে সাইলেজ তৈরি করা যায়। উপরে বর্ণিত উপায়ে বরুন তার গাভিটিকে সারাবছর আঁশজাতীয় খাদ্য সরবরাহ করতে পারবে।"
        }
      ]
    },
    {
      "number": "5",
      "uddipok": "মতিন সাহেব বাণিজ্যিকভাবে হাঁস পালনের উদ্দেশ্যে স্থানীয় কৃষি কর্মকর্তার পরামর্শ চাইলে তিনি মতিন সাহেবকে এমনভাবে হাঁস পালন করতে বলেন যাতে হাঁসকে রাতে ঘরে এবং দিনে ঘরসংলগ্ন নির্দিষ্ট জলাধারে ছেড়ে দেওয়া হয়। তিনি মতিন সাহেবের এ উদ্যোগের প্রশংসা করে বলেন- ক্ষুদ্র ও প্রান্তিক কৃষকদের জন্যও হাঁস পালন একটি লাভজনক পেশা।",
      "tag": "SCC 25",
      "sub_questions": [
        {
          "label": "ক",
          "question": "সংক্রামক রোগ কাকে বলে?",
          "explanation": "যে সমস্ত রোগ অসুস্থ দেহ থেকে বিভিন্ন বাহকের (যেমন-ভাইরাস, ব্যাকটেরিয়া, ছত্রাক, পরজীবি ইত্যাদি) মাধ্যমে সুস্থ দেহে দ্রুত ছড়িয়ে পড়ে, সেগুলোকে সংক্রামক রোগ (যেমন- মুরগির রানীক্ষেত ও বসন্ত রোগ) বলে।"
        },
        {
          "label": "খ",
          "question": "বাড়ন্ত ও পূর্ণবয়স্ক হাঁস একত্রে পালনের পদ্ধতিটি ব্যাখ্যা করো।",
          "explanation": "বাড়ন্ত ও পূর্ণবয়স্ক হাঁস একত্রে পালন করা হয় হার্ডিং পদ্ধতিতে। এক্ষেত্রে হাঁসের জন্য কোনো নির্দিষ্ট ঘর বা আবাসস্থল থাকে না। প্রতিটি দলে সাধারণত ১০০-৫০০টি হাঁস থাকে এবং হাঁসগুলো সারাদিন ঘুরে বেড়ায়। সন্ধ্যা বেলায় এদেরকে একটি উঁচু জায়গায় খড় বা বাঁশ দিয়ে বেড়া তৈরি করে আটকে রাখা হয়। সকালে ডিম সংগ্রহের পর. এদেরকে আবার ছেড়ে দেওয়া হয়। যে সকল এলাকায় প্রাকৃতিক উৎস থেকে বেশি খাবার পাওয়া যায় (যেমন- ফসল কাটা ধান ক্ষেত), সে সকল এলাকায় হাঁসগুলোকে নিয়ে যাওয়া হয়। ঐ এলাকায় কিছুদিন পালন করার পর খাদ্যাভাব দেখা দিলে আবার নতুন এলাকায় নিয়ে যাওয়া হয়।"
        },
        {
          "label": "গ",
          "question": "উদ্দীপকে উল্লিখিত হাঁস পালন পদ্ধতিটি ব্যাখ্যা করো।",
          "explanation": "উদ্দীপকে উল্লিখিত পদ্ধতিটি হলো অর্ধ-আবদ্ধ পদ্ধতিতে হাঁস পালন। এ পদ্ধতিতে হাঁসের ঘরের সাথে ফাঁকা জায়গা বা সাঁতারের জন্য জলাশয় থাকে। হাঁসকে রাতে ঘরে রাখা হয় এবং দিনের বেলায় ঘরসংলগ্ন নির্দিষ্ট জলাধারে বা জায়গায় বিচরণের জন্য ছেড়ে দেওয়া হয়। প্রতিটি হাঁসের জন্য প্রায় ০.৯৩ বর্গমিটার (১০ বর্গফুট) জায়গার প্রয়োজন হয়। ঘরের ভেতরে খাবার ও পানি সরবরাহ করা হয়। এ পদ্ধতির সুবিধা হলো- শ্রমিক ও খাদ্যখাতে খরচ কম লাগে। এখানে হাঁস স্বাধীনভাবে সাঁতার কাটার বা চরে বেড়ানোর সুযোগ পায়। হাঁসের দৈহিক বৃদ্ধি স্বাভাবিক থাকে। হাঁসের খাদ্য গ্রহণ সমভাবে হয়। এ পদ্ধতির অসুবিধা হলো- বাচ্চা হাঁস পালন করা যায় না, চরে বেড়ানোর সময় বন্য প্রাণী দ্বারা আক্রান্ত হতে পারে, ঘর নির্মাণ খরচ বেশি এবং নিবিড় যত্ন নিতে হয়। কিছু সমস্যা থাকলেও এ পদ্ধতিতে হাঁস পালন লাভজনক।"
        },
        {
          "label": "ঘ",
          "question": "কৃষি কর্মকর্তার উক্তিটি বিশ্লেষণ করো।",
          "explanation": "মতিন সাহেবের বাণিজ্যিকভাবে হাঁস পালনের উদ্যোগের প্রশংসা করে কৃষি কর্মকর্তা বলেন, 'ক্ষুদ্র ও প্রান্তিক কৃষকদের জন্য হাঁস পালন একটি লাভজনক পেশা।' হাঁস পালন করে অল্প খরচে অধিক মুনাফা অর্জন করা যায়। মুরগি অপেক্ষা হাঁস বৃছরে ৪০ থেকে ৫০টি ডিম বেশি দেয়। তাছাড়া হাঁসের ডিম সহজে ভাঙে না এবং নষ্টও হয় না। ডিম উৎপাদনের সময়কাল মুরগি অপেক্ষা হাঁসের বেশি। অনেক সময় দ্বিতীয় বছরেও হাঁস অধিক পরিমাণে ডিম দিয়ে থাকে। মুরগির ডিম অপেক্ষা হাঁসের ডিমের ওজন ১৫ থেকে ২০ গ্রাম বেশি হয়। হাঁস শেষ রাতে অথবা সকালে ডিম পাড়ে। সকালে ডিম সংগ্রহের পর হাঁস পালনকারীর কোনো কাজ থাকে না। এই সময় হাঁস পালক অন্যান্য কাজে সময় ব্যয় করতে পারে। ধান বা মাছের সাথে হাঁসের সমন্বিত চাষে হাঁস ক্ষতিকর শামুক খেয়ে ধান ফসলকে ক্ষতির হাত থেকে রক্ষা করে। পুকুরে হাঁস বিচরণ করার সময় পানি আলোড়িত হয়, ফলে পানিতে অক্সিজেনের পরিমাণ বেড়ে যায়। হাঁস ডুব দিয়ে পানির তলা থেকে খাদ্য সংগ্রহের সময় কাঁদার মধ্যে জমে থাকা বিষাক্ত গ্যাস দূর হয়। হাঁসের মলমূত্র মাছের খাদ্য এবং জমির জন্য উৎকৃষ্টমানের জৈব সার হিসেবে ব্যবহৃত হয়। হাঁসের রোগ প্রতিরোধ ক্ষমতা মুরগির তুলনায় বেশি। তাছাড়া হাঁস পালনে কম যত্ন ও পরিচর্যার প্রয়োজন। অধিকাংশ হাঁস নিজের খাদ্য নিজেই সংগ্রহ করে খায়, ফলে খাদ্য বাবদ খরচ কম হয়। উপরিউক্ত আলোচনায় দেখা যায়, ক্ষুদ্র ও প্রান্তিক চাষীরা অল্প খরচে এবং অন্য কাজে ব্যস্ত থেকেও খুব সহজে হাঁস পালন করে লাভবান হতে পারেন। অর্থাৎ, কৃষি কর্মকর্তার উক্তিটি যথার্থ।"
        }
      ]
    },
    {
      "number": "6",
      "uddipok": "বাংলাদেশে মৎস্য উৎপাদন ক্রমান্বয়ে হ্রাস পাচ্ছে। বাংলাদেশের আর্থসামাজিক উন্নয়নে মৎস্যখাতের ভূমিকা' শীর্ষক সেমিনারে বক্তারা চাষিদের উদ্দেশ্যে বলেন, বাড়ির পার্শ্ববর্তী পুকুর ডোবা সংস্কার করে মৎস্য চাষের মাধ্যমে এর উৎপাদন বৃদ্ধি করা যায়। এছাড়া সেমিনারে আরও বলা হয় মাছের উচ্ছিষ্টাংশ জৈব সার ও পোল্ট্রি শিল্পের খাদ্য হিসেবে ব্যবহার করা যায়।",
      "tag": "SCC 25",
      "sub_questions": [
        {
          "label": "ক",
          "question": "বিশ্ব খাদ্য সংস্থা অনুযায়ী মাছের সংজ্ঞা দাও।",
          "explanation": "বিশ্ব খাদ্য সংস্থার মতে, \"মাছ ঠান্ডা রক্তবিশিষ্ট জলজ প্রাণী, যা ফুলকার সাহায্যে শ্বাস নেয়।\""
        },
        {
          "label": "খ",
          "question": "পুকুরে চুন প্রয়োগ করা হয় কেন?",
          "explanation": "পুকুরে পোনা ছাড়ার পূর্বে চুন প্রয়োগ করা হয়। পুকুরের তলদেশ শুকনা অবস্থায় শতাংশ প্রতি ১ কেজি হারে চুন দিতে হয়। পুকুর প্রস্তুতির বিভিন্ন কর্মকাণ্ডের মধ্যে একটি 'হলো চুন প্রয়োগ। পুকুরের মাটি ও পানির অম্লতা দূর করে pH সঠিক মাত্রায় রাখা, পুকুর দূষণমুক্ত করা, মাছের রোগজীবাণু ও পরজীবী ধ্বংস করা, পানিতে ক্যালসিয়ামের পরিমাণ বৃদ্ধিসহ পুকুরের সার্বিক উৎপাদন ক্ষমতা বৃদ্ধি করার লক্ষ্যে চুন প্রয়োগ করা হয়।"
        },
        {
          "label": "গ",
          "question": "সেমিনারে মাছ চাষে উল্লিখিত ক্ষেত্রের আয়তন তথ্য ব্যাখ্যা করো।",
          "explanation": "সেমিনারে অভ্যন্তরীণ বদ্ধ জলাশয়ে মাছ চাষের মাধ্যমে এর উৎপাদন বৃদ্ধির কথা আলোচিত হয়েছে। ভৌগোলিক ও পরিবেশগত অনুকূল পরিবেশের কারণে বাংলাদেশে প্রাচীনকাল থেকেই মাছ চাষের প্রসারতা লাভ করেছে বলে ধারণা করা হয়। বাংলাদেশে অভ্যন্তরীণ বদ্ধ জলাশয়ের আয়তন প্রায় পৌনে ৮ লক্ষ হেক্টর বা ২০ লক্ষ একর বা ৬০ লক্ষ-বিঘা। বাংলাদেশে বদ্ধ জলাশয়ের মধ্যে পুকুরের আয়তন সবচেয়ে বেশি। শতকরা হিসাবে প্রায় ৪৭%। আয়তনের বিবেচনায় এর পরেই আসে চিংড়ি খামার, যা প্রায় ৩৪% এবং মৌসুমি জলাশয় ১৭%। বিরূপ প্রাকৃতিক পরিবেশে ও পলি জমে ভরাট হয়ে যাওয়ার কারণে সারাদেশে ছড়িয়ে ছিটিয়ে থাকা পুকুর-ডোবা, হাওর ইত্যাদির মাছের প্রাকৃতিক প্রজনন ও অবাধ বিচরণের অনুপযোগী হয়ে পড়েছে। এ সকল জলাশয় সংস্কার, পুনঃখনন ও খননের মাধ্যমে উন্নয়ন করে দেশিয় মাছের আবাসস্থল পুনরুদ্ধার করা সম্ভব এবং এর ফলে মাছের উৎপাদন বৃদ্ধি করা সম্ভব। কৃত্রিম উপায়ে পোনা উৎপাদন ও প্রযুক্তি ব্যবহার করে দীঘি, পুকুর, ধানক্ষেত ইত্যাদি বদ্ধ জলাশয়ে মাছ চাষ করা হচ্ছে। মাছ চাষে উপরে উল্লিখিত ক্ষেত্রের আয়তনের তথ্যের ভিত্তিতে বদ্ধ জলাশয়ে মাছ চাষের ফলে মাছের উৎপাদন ক্রমান্বয়ে বৃদ্ধি করা সম্ভব।"
        },
        {
          "label": "ঘ",
          "question": "সেমিনারে বর্ণিত শেষোক্ত বিষয়টি বিশ্লেষণ করো।",
          "explanation": "সেমিনারে আলোচিত শেষোক্ত বিষয়টি হলো \"মাছের উচ্ছিষ্টাংশ জৈব সার ও পোল্ট্রি শিল্পে খাদ্য হিসেবে ব্যবহার করা যায়।\" বাংলাদেশের আবহাওয়া, জলবায়ু, মাটি ও পানি মাছ চাষের জন্য উপযুক্ত বলে এখানে প্রচুর মাছ উৎপাদন করা যায়। সাধারণত বড় বড় মাছের কাঁটা, খাওয়ার অযোগ্য মাছ, আঁইশ, বিষাক্ত মাছ ইত্যাদি শুকিয়ে গুঁড়া করে সার হিসাবে জমিতে প্রয়োগ করলে ফসফরাস ঘটিত সার তুলনামূলকভাবে কম প্রয়োগ করতে হয়। 'বর্তমানে বাংলাদেশে ক্রমবর্ধমান হারে হাঁস-মুরগির খামার স্থাপনের পরিমাণ বৃদ্ধি পাচ্ছে যা কিনা দেশের আমিষের চাহিদা পূরণে ভূমিকা রাখে। তাছাড়া হাঁস-মুরগির খাদ্য হিসেবে মাছের অব্যবহৃত অংশ যেমন- আঁইশ, কাঁটা, নাড়িভুড়ি ইত্যাদি এবং শুষ্ক মৎস্য চূর্ণদ্বারা হাঁস মুরগির উত্তম খাদ্য তৈরি করা যায়। এতে শতকরা ৫০-৫৫ ভাগ আমিষ থাকে। মাছে বিদ্যমান লিপিড অধিক পরিমাণ হজমযোগ্য এবং ফ্যাটি এসিডের উৎস। মাছের গুঁড়ায় বিদ্যমান অরজিনিন, লাইসিন, রিবোফ্লাবিন, ফলিক এসিড, ভিটামিন বি২ ক্যালসিয়াম ও ফসফরাস থাকে যা মুরগির মাংস ও ডিম উৎপাদন বৃদ্ধি করে। এভাবে ফিশমিল সঠিক পরিমাণ অ্যামাইনো এসিড, লিপিড ও ফ্যাটি অ্যাসিড প্রদান করে পোল্ট্রি খামারের উৎপাদন বৃদ্ধি করে। উপরের আলোচনা হতে বলা যায় যে, জৈব সার হিসেবে এবং পোল্ট্রি শিল্পে খাদ্য হিসেবে মৎস্যসম্পদ গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "স্বামী মারা যাওয়ার পর জরিনা বেগম অসহায় হয়ে যান। সরকারের দারিদ্র বিমোচন কর্মসূচির অংশ হিসেবে তাকে দেশি জাতের ২টি ছাগল পালনের জন্য দেওয়া হয়। ফলে দুই বছরের মধ্যে তিনি অসহায় অবস্থা দূর করে স্বাবলম্বী হন।",
      "tag": "SCC 25",
      "sub_questions": [
        {
          "label": "ক",
          "question": "খাসি কাকে বলে?",
          "explanation": "খোঁজা করা (Castrated) প্রজনন শক্তিহীন পুরুষ ছাগলকে খাসি বলে।"
        },
        {
          "label": "খ",
          "question": "ছাগলকে গরিবের গাভি বলা হয় কেন?",
          "explanation": "স্বল্প পুঁজি বিনিয়োগ করে আত্মকর্মসংস্থানের একটি সহজ উপায় হলো ছাগল পালন। ছাগল অল্প খরচে পালন করা যায়। এদের খাদ্য। কম লাগে, রোগব্যাধি কম হয় এবং বাসস্থানের জন্যও বেশি জায়গার প্রয়োজন হয় না। দুস্থ মহিলা এবং ভূমিহীন প্রান্তিক চাষিরা যাদের গাভি কেনার ও পালনের সামর্থ্য নেই, তারা অল্প পুঁজিতে ছাগল কিনে অধিক লাভবান হতে পারেন। এ কারণে ছাগলকে গরিবের গাভি বলা হয়।"
        },
        {
          "label": "গ",
          "question": "জরিনা বেগম সরকারের পক্ষ থেকে যে জাতের ছাগল পেয়েছিলেন তার বৈশিষ্ট্য ব্যাখ্যা করো।",
          "explanation": "নিম্নের অনুরূপঃ জরিনা বেগম সরকারের দারিদ্র বিমোচন কর্মসূচির আওতায় যে দেশি জাতের ছাগল পেয়েছিলেন, তা বাংলাদেশের খামার ব্যবস্থায় বহুল পরিচিত এবং গ্রামীণ অর্থনীতিতে গুরুত্বপূর্ণ ভূমিকা রাখে। এই বাংলাদেশি দেশি ছাগল (Black Bengal Goat) বা কালো ছাগল সাধারণত আমাদের দেশের আবহাওয়ার সঙ্গে খুব সহজেই খাপ খাইয়ে নিতে পারে এবং দুধ ও মাংস উভয়ের জন্যই পালনযোগ্য। নিচে এই ছাগলের বৈশিষ্ট্যগুলো ব্যাখ্যা করা হলো: সাধারণত কালো রঙের (Black Bengal), তবে সাদা ও বাদামিও হয় দেহ আকারে ছোট, পাতলা ও সুগঠিত স্থানীয় খাবারে সহজে বেড়ে ওঠে বছরে ২ বার প্রজনন করে, প্রতিবার ১–৩টি বাচ্চা দেয় রোগ প্রতিরোধ ক্ষমতা বেশি মাংস সুস্বাদু ও বাজারে চাহিদাসম্পন্ন অল্প পরিমাণে দুধ দেয় (প্রতিদিন ০.৫–১ লিটার) সহজে পালনযোগ্য ও কম জায়গায় রাখা যায় দ্রুত বংশ বৃদ্ধি করে দরিদ্র পরিবারের জন্য উপযুক্ত আয়ের উৎস"
        },
        {
          "label": "ঘ",
          "question": "সরকারের গৃহীত উদ্যোগটি মূল্যায়ন করো।",
          "explanation": "সরকারের গৃহীত উদ্যোগটি ছিল' দারিদ্র্য বিমোচন অর্থাৎ মানুষের আর্থসামাজিক উন্নয়নের জন্য ছাগল বিতরণ। বাংলাদেশের আবহাওয়া ছাগল পালনের জন্য বেশ উপযোগী। ছাগলের মাংস পুষ্টিকর ও সুস্বাদু। ছাগলের বৃদ্ধি দ্রুত হয় বলে অল্পদিনেই বিক্রয়ের উপযুক্ত হয়। ছাগলের দুধ গরুর দুধ অপেক্ষা সহজে হজম হয় বলে বাজারে ছাগলের দুধের চাহিদাও ব্যাপক। ছাগল পালনে গরু বা মহিষের মতো বিশেষ কোনো যত্ন নিতে হয় না। দেখাশোনার জন্যও কোনো অতিরিক্ত শ্রমিকের দরকার পড়ে না। এছাড়া ছাগী প্রতিবছর দুইবার করে প্রতিবারে দুই বা ততোধিক বাচ্চার জন্ম দেয়। এদের রোগবালাইও কম হয়। বিশ্ব বাজারে খাসির মাংস, চামড়া ও পশমের প্রচুর চাহিদা রয়েছে। ছাগলের মল-মূত্র উৎকৃষ্ট মানের জৈব সার যা কৃষি কাজে ব্যবহৃত হয়। তাছাড়া গাভি ক্রয় ও পালনের সামর্থ্য নেই এমন পরিবার অল্প পুঁজিতে ছাগল ক্রয় করে পালনের মাধ্যমে তাদের আর্থ-সামাজিক অবস্থার উন্নতি ঘটাতে পারে। উপরের আলোচনা হতে বলা যায়, দারিদ্র্য বিমোচনে সরকারের পক্ষ থেকে দরিদ্র জনগণকে ছাগল বিতরণের উদ্যোগটি অত্যন্ত ফলপ্রসূ।"
        }
      ]
    },
    {
      "number": "8",
      "uddipok": "A সাধারণত পাগলা কুকুরের কামড়ে গবাদিপশুর এ রোগ হয়। B অধিক দুধ প্রদানকারী গাভি ও ছাগলে এ রোগ হয়।",
      "tag": "SCC 25",
      "sub_questions": [
        {
          "label": "ক",
          "question": "সংকর জাতের গরু কাকে বলে?",
          "explanation": "যে সকল গরু দেশি ও বিদেশি গরুর ক্রস বা সংকরায়নের মাধ্যমে উৎপাদিত হয় তাদের সংকর জাতের গরু বলে।"
        },
        {
          "label": "খ",
          "question": "আঁশ জাতীয় খাদ্য বলতে কী বোঝায়?",
          "explanation": "শুষ্ক অবস্থায় যে সকল খাদ্যে শতকরা ১৮ ভাগের বেশি আঁশ এবং শতকরা ৬০ ভাগের কম মোট পরিপাচ্য পুষ্টি (Total Digestible Nutrients or TDN) থাকে তাকে আঁশ জাতীয় খাদ্য বলে। ঘাস, ভুট্টা, খেসারি, মাসকলাই, সাইলেজ ইত্যাদি হলো আঁশ জাতীয় খাদ্য। এই খাদ্য দুই ধরনের হতে পারে-শুষ্ক ও রসালো।"
        },
        {
          "label": "গ",
          "question": "উদ্দীপকে A চিহ্নিত রোগের লক্ষণসমূহ ব্যাখ্যা করো।",
          "explanation": "উদ্দীপকের এ চিহ্নিত রোগটি হলো জলাতঙ্ক। Rabies নামক ভাইরাস দ্বারা জলাতঙ্ক রোগ হয়। সাধারণত রোগাক্রান্ত কুকুর বা বিড়ালের কামড়ে গৃহপালিত পশু ও মানুষের এ রোগ হয়ে থাকে। কামড়ের ৭-১০ দিন পর রোগের লক্ষণ প্রকাশ পায়। এ রোগের লক্ষণগুলো হলো- ১. আক্রান্ত প্রাণী' ক্ষ্যাপা বা উত্তেজিত অবস্থায় ঘোরাঘুরি করে এবং অন্য পশুকে আক্রমণ করে। ২. চোয়ালে অবশতা দেখা দেয়, ফলে পশু গিলতে পারে না। ৩. গলার মাংসপেশিতে পক্ষাঘাত (Paralyzed) হয়, ফলে চোয়াল নিচের দিকে ঝুলে যায়। ৪. মুখ দিয়ে ফেনাযুক্ত লালা ঝরে এবং ঘন ঘন প্রসাব করে। ৫. পানির পিপাসা পায়, তবে পানি পান করতে পারে না। ৬. পা দিয়ে মাটি খুঁড়তে থাকে, ভগ্ন কণ্ঠে ঘন ঘন ডাকতে থাকে। ৭. রোগের লক্ষণ প্রকাশ পাওয়ার ৪-৫ দিনের মধ্যে পশু মারা যায়।"
        },
        {
          "label": "ঘ",
          "question": "উদ্দীপকে B চিহ্নিত রোগ প্রতিরোধে কি ধরনের ব্যবস্থা গ্রহণ করতে হবে? বিশ্লেষণ করো।",
          "explanation": "উদ্দীপকে 'B' চিহ্নিত রোগটি হলো গবাদিপশুর ওলান প্রদাহ রোগ। উক্ত রোগ প্রতিরোধে যে ধরনের ব্যবস্থা গ্রহণ করতে হবে তা নিচে বিশ্লেষণ করা হলো- ১. ওলান হতে ভালোভাবে দুধ দোহন করতে হবে, ওলানে বরিক এসিড বা ডেটল মিশ্রিত উষ্ণ পানির ছেঁক দেওয়া যায়। তবে ওলান গরম থাকা অবস্থায় ছেঁক দেওয়া উচিত নয়। ২. ম্যাস্টালিন বা নিওম্যাস্ট টিউব-প্রতিটি আক্রান্ত বাঁটে ১টি টিউবের সম্পূর্ণ ওষুধ ঢুকাতে হবে পর পর ৩ দিন। তারপর ওলান ম্যাসেজ করে দিতে হবে। ৩. ম্যাস্টালিন বা নিওম্যাস্ট টিউব- প্রয়োগের পাশাপাশি জেন্টাসিন ৫% ইনজেকশন প্রতি ১০০ কেজি দৈহিক ওজনের জন্য ১০ মিলি করে ১২ ঘণ্টা পর পর মাংসপেশিতে প্রয়োগে ভালো ফল পাওয়া যায়। ৪. ওলানে তীব্র প্রদাহের ক্ষেত্রে প্রেভানিভেট ইনজেকশন প্রতি ১০০ কেজি দৈহিক ওজনের জন্য ৩-৪ মিলি হিসেবে পর পর ২ দিন মাংসে বা ফ্লগান ইনজেকশন অনুরূপ পশুতে ৪ মিলি হিসেবে ৩ দিন মাংসে প্রয়োগ করতে হবে। এতে প্রদাহ কমবে, বাঁট রক্ষা পাবে। গর্ভবতী গাভিকে প্রেভানিডেট ইনজেকশন দেওয়া যাবে না। ৫. দুধ দোহনের আগে বাট ও ওলান ভালো করে ধুয়ে দিতে হয়, দোহনকারীর হাত পরিস্কার রাখতে হবে, পাত্র পরিষ্কার ও জীবাণুমুক্ত হতে হবে, গাভির বাঁট বা ওলানে আঘাত দেওয়া যাবে না। ৬. অক্সিসেনটিন ১০০ প্রতি ১০০ কেজি ওজনের পশুর জন্য ৫ মিলি করে ২৪ ঘণ্টা পর পর ২-৪ দিন মাংসে প্রয়োগ করতে হবে। ৭. ওলানে পচা রক্ত আসলে ক্লোরসন ১০ এমএল-৬০টি ২০ মিলি করে পরপর ৫ দিন দিনে একবার করে প্রয়োগ করতে হবে। ৮. ওলান প্রদাহ কমাতে রেনামাইসিন ইনজেকশন দেওয়া যায়; কিন্তু দুধ কমে যেতে পারে। উপর্যুক্ত ব্যবস্থাগুলো গ্রহণ করলে গবাদি পশুর ওলান-প্রদাহ রোগ প্রতিরোধ করা যায়।"
        }
      ]
    }
  ]
}