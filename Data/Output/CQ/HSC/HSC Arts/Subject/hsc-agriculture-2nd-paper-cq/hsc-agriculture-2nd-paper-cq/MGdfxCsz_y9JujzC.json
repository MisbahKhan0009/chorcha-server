{
  "title": "বরিশাল কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "BC 23",
      "sub_questions": [
        {
          "label": "ক",
          "question": "মাছ প্রক্রিয়াজাতকরণ কী?",
          "explanation": "মাছ আহরণের পর সকল গুণাগুণ অক্ষুণ্ণ রেখে ভোক্তাদের চাহিদা অনুযায়ী দীর্ঘমেয়াদি ও স্বল্পমেয়াদিভাবে সংরক্ষণ করে বাজারজাতকরণই হলো মাছ প্রক্রিয়াজাতকরণ।"
        },
        {
          "label": "খ",
          "question": "ধানক্ষেতে চিংড়ি চাষ কি লাভজনক? ব্যাখ্যা করো।",
          "explanation": "ধানক্ষেতে চিংড়ি চাষের ফলে জমির সর্বোত্তম ব্যবহার হয়। চিংড়ির মল ও বর্জ্য ধানক্ষেতে সার হিসেবে কাজ করে। ধানের জন্য ক্ষতিকারক কীটপতঙ্গগুলো চিংড়ি খেয়ে ফেলে। ধানক্ষেতে চিংড়ি চাষের ফলে ধানের ফলন ১০% পর্যন্ত বৃদ্ধি পেতে পারে। এই সমন্বিত পদ্ধতি অবলম্বন করলে চাষির আয় বাড়ে। পরিবারের সুষম পুষ্টি নিশ্চিত হয়। এতে কর্মসংস্থানের সুযোগ সৃষ্টি হয় এবং সামগ্রিক উৎপাদন দ্বারা অর্থনৈতিকভাবে লাভবান হওয়া সম্ভব। তাই ধানক্ষেতে চিংড়ির চাষ লাভজনক।"
        },
        {
          "label": "গ",
          "question": "চিত্রঃ ক এবং চিত্রঃ খ এর মধ্যে তুলনামূলক পার্থক্য করো।",
          "explanation": "চিত্র-ক ও চিত্র-খ দ্বারা যথাক্রমে গলদা ও বাগদা চিংড়িকে বোঝানো হয়েছে। গলদা ও বাগদা চিংড়ির বৈশিষ্ট্যগত পার্থক্যগুলো হলো- বৈশিষ্ট্য গলদা চিংড়ি বাগদা চিংড়ি মাথা ও ক্যারাপেস বড় এবং দেহের ওজনের প্রায় অর্ধেক। ছোট এবং দেহের ওজনের প্রায় এক-তৃতীয়াংশ। রোস্ট্রাম লম্বা ও বাঁকানো। খাটো ও সোজা। রোস্ট্রামে, কাঁটার সংখ্যা উপরিভাগে ১১-১৪টি এবং নিচের দিকে ৮- ১৪টি। উপরিভাগে ৭-৮টি এবং নিচের দিকে ২-৩টি। অ্যানটেনিউল তিনটি ফ্লাজেলাযুক্ত। দুটি ফ্লাজেলাযুক্ত। শিরোবক্ষ অন্যান্য অঙ্গ যেমন- উদর অংশ অপেক্ষা বড় ও উন্নত। অংশটি অপর অংশের তুলনায় স্বাভাবিক। প্লুরা দ্বিতীয় উদর খন্ডকের প্লুরা প্রথম ও তৃতীয় খণ্ডকের প্লুরাকে আবৃত রাখে। দ্বিতীয় উদর খন্ডকের প্লুরা কেবল প্রথম খন্ডকের প্লুরাকে আবৃত করে রাখে। বক্ষোপাঙ্গ প্রথম দুটি উপাঙ্গ চিলেটে বা সাঁড়াশির ন্যায় অংশে রূপান্তরিত হয়। প্রথম তিন উপাঙ্গ চিলেটে বা সাঁড়াশির ন্যায় অংশে রূপান্তরিত হয়। আবাসস্থল প্রধানত স্বাদু পানি। লোনা পানি। বর্ণ হালকা সবুজ থেকে বাদামি। হালকা বাদামি'।"
        },
        {
          "label": "ঘ",
          "question": "বাংলাদেশের প্রেক্ষাপটে চিত্র: ক এর ভবিষ্যৎ সম্ভাবনা ব্যাখ্যা করো।",
          "explanation": "উদ্দীপকে উল্লিখিত চিত্র-ক দ্বারা গলদা চিংড়িকে নির্দেশ করা হয়েছে। বাংলাদেশের প্রেক্ষাপটে ভবিষ্যতে গলদা চিংড়ি চাষের ভালো সম্ভাবনা রয়েছে। দ্রুত বর্ধনশীল, তুলনামূলক বেশি সুস্বাদু, উচ্চ বাজার মূল্য ও বিদেশে চাহিদা থাকায় গলদা চিংড়ির চাষ এদেশে উত্তরোত্তর বৃদ্ধি পাচ্ছে। অনুকূল জলবায়ু, মাটি ও পানির কারণে বাংলাদেশ পৃথিবীর অন্যতম গলদা চিংড়ি উৎপাদনকারী দেশ হিসেবে পরিচিতি লাভ করছে। গলদা চিংড়ি মিঠা বা স্বাদু পানিতে চাষ করা হয়। পুকুর, দিঘি, খাল, বিল, বাঁওড় ইত্যাদি জলাশয়ে এককভাবে কিংবা রুই জাতীয় মাছের সাথে গলদা চিংড়ি চাষ করা যায়। বর্তমানে ধানক্ষেতেও গলদা চিংড়ি চাষ করা হয়। জোয়ার-ভাটা অঞ্চলের নিচু এলাকায় নদীর স্বাদু বা মৃদু লবণাক্ত পানিতে ঘের নির্মাণ করেও এ চিংড়ি চাষ করা হচ্ছে। কৃষি ডাইরি ২০২২ এর তথ্যানুযায়ী, আমাদের দেশে প্রায় ৩৩টি গলদা চিংড়ির হ্যাচারি রয়েছে। সনাতন পদ্ধতিতে গলদা চিংড়ি চাষে পুঁজি কম লাগে এবং তেমন কোনো পরিচর্যার দরকার হয় না। আবার ধানক্ষেতে গলদা চিংড়ি চাষের মাধ্যমে অধিক আয় করা সম্ভব। এছাড়াও খামার পর্যায়ে গলদা চাষে পরিবেশের তেমন ক্ষয়ক্ষতির আশঙ্কা থাকে না বলে এটি অর্থনৈতিকভাবে খুবই তাৎপর্যপূর্ণ। উপরিউক্ত আলোচনার প্রেক্ষিতে বলা যায়, বাংলাদেশে গলদা চিংড়ির ভবিষ্যৎ সম্ভাবনা অত্যন্ত উজ্জ্বল।"
        }
      ]
    },
    {
      "number": "2",
      "uddipok": "রফিক যুব উন্নয়ন কেন্দ্র থেকে প্রশিক্ষণ নিয়ে তার পুকুরে নাইলোটিকা মাছ চাষ করেন কিন্তু মাছের বৃদ্ধি আশানুরূপ হয়নি। তিনি মৎস্য কর্মকর্তার পরামর্শ চান। মৎস্য কর্মকর্তা বলেন, মাছের দ্রুত বৃদ্ধির জন্য প্রাকৃতিক খাদ্য যথেষ্ট নয়। এজন্য মাছের অতিরিক্ত খাদ্য সরবরাহের সাথে সাথে পুকুরে সার প্রয়োগেরও প্রয়োজন আছে। তিনি আরও বলেন, মাছের উৎপাদন বৃদ্ধির মূল চাবিকাঠি হলো সম্পূরক খাদ্য।",
      "tag": "BC 23",
      "sub_questions": [
        {
          "label": "ক",
          "question": "একুয়াকালচার কী?",
          "explanation": "অর্থনৈতিক গুরুত্বসম্পন্ন মাছ ও অন্যান্য জলজ প্রাণীর পরিকল্পিত এবং বিজ্ঞানভিত্তিক উৎপাদনই হলো একুয়াকালচার বা মাৎস্য চাষ।"
        },
        {
          "label": "খ",
          "question": "নিরাপদ মাছ সংরক্ষণ কেন প্রয়োজন? ব্যাখ্যা করো।",
          "explanation": "নিরাপদ মাছ সংরক্ষণ হলো আহরণের পর বিক্রি বা ভোক্তা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা। নিরাপদ মাছ সংরক্ষণের মাধ্যমে মাছের খাদ্য উপাদান, যেমন- আমিষ ও খনিজ লবণের মান সংরক্ষণ করা যায়। এর মাধ্যমে মাছের দেহের ভিতরের এনজাইমের ক্রিয়া নিষ্ক্রিয় করা যায়। মাছের রাসায়নিক উপাদানের জারণ ক্রিয়া রোধ করা যায়। মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা বা ভোক্তাদের কাছে পৌঁছানোর সময়কালে মাছের গুণগতমান অক্ষুন্ন রাখা যায়। এ সকল কারণে নিরাপদ মাছ সংরক্ষণ প্রয়োজন।"
        },
        {
          "label": "গ",
          "question": "উদ্দীপকে মৎস্য কর্মকর্তা কেন পুকুরে সার প্রয়োগ করতে বললেন ব্যাখ্যা করো।",
          "explanation": "উদ্দীপকে মৎস্য কর্মকর্তা পুকুরে সার প্রয়োগ করতে বলেন। পুকুরে নিয়মিত সার প্রয়োগ করলে পানিতে প্রাকৃতিক খাদ্য তৈরির হার সন্তোষজনকভাবে বাড়ে এবং মাছের ফলন বৃদ্ধি পায়। পুকুরে মাছের খাদ্য হিসেবে প্রাকৃতিকভাবে যে উদ্ভিদ ও প্রাণিকণা জন্মায় তাকে প্লাংকটন বলে। প্লাংকটন উৎপাদনের আধিক্যের ওপর মাছের উৎপাদন নির্ভর করে। ফাইটোপ্লাংকটনের আধিক্যের জন্য নাইট্রোজেন, ফসফরাস, পটাশিয়াম প্রভৃতি পুষ্টি উপাদান প্রয়োজন। পানিতে এইসব উপাদান অনেক সময় পর্যাপ্ত পরিমাণে থাকে না। এছাড়াও মাছ আহরণ, পানি পরিবর্তন এবং অন্যান্য প্রাকৃতিক কারণে পুকুরে পুষ্টি উপাদানের পরিমাণ কমে যায়। তাই পুকুরের উৎপাদনশীলতা বৃদ্ধির জন্য বিভিন্ন জৈব ও অজৈব সার ব্যবহার করে প্রয়োজনীয় পুষ্টি উপাদানের যোগান দেওয়া হয়। উপরিউক্ত কারণে মৎস্য কর্মকর্তা পুকুরে সার প্রয়োগ করতে বললেন।"
        },
        {
          "label": "ঘ",
          "question": "উদ্দীপকে মৎস্য কর্মকর্তার শেষ উক্তিটি বিশ্লেষণ করো।",
          "explanation": "উদ্দীপকে মৎস্য কর্মকর্তার শেষ উক্তিটি হলো, \"মাছের বৃদ্ধির মূল চাবিকাঠি হলো সম্পূরক খাদ্য।\" মাছের স্বাভাবিক বৃদ্ধির জন্য পানিতে বিদ্যমান প্রাকৃতিক খাবারের পাশাপাশি বাইরে থেকে যেসব বাড়তি খাদ্য দেওয়া হয় সেগুলোই সম্পূরক খাদ্য। সম্পূরক খাদ্যে মাছের জন্য প্রয়োজনীয় সকল খাদ্য উপাদান যথাযথ মাত্রায় বিদ্যমান থাকে। সম্পূরক খাদ্যে যেসব উপাদানগুলো থাকে সেগুলো হলো চালের কুঁড়া, গম ও ডালের ভুসি, সরিষা বা তিলের খৈল, মাছের গুঁড়া, শস্যদানা, পশু-পাখির নাড়িভুঁড়ি বিভিন্ন উদ্ভিদের কচি পাতা, খনিজ লবণ ও ভিটামিন ইত্যাদি। এই খাদ্য মাছ উৎপাদনের জন্য প্রয়োজনীয় অন্যতম উপাদান। সুষম সম্পূরক খাদ্য প্রয়োগে মাছের স্বাভাবিক বৃদ্ধি নিশ্চিত হয়। এ খাদ্য প্রয়োগে পোনার বাঁচার হার বৃদ্ধি পায় ও মৃত্যুর হার হ্রাস পায়। এ জাতীয় খাদ্য প্রদানে পুকুরে সুস্থ ও সবল পোনা পাওয়া যায়। সম্পূরক খাদ্য প্রদানের ফলে মাছের রোগ-প্রতিরোধ ক্ষমতা বৃদ্ধি পায়। সম্পূরক খাদ্য প্রদানসহ নিবিড় পদ্ধতিতে মাছ চাষ করে ৪/৫ গুণ বেশি উৎপাদন পাওয়া যায়। অল্প জায়গায় অধিক ঘনত্বে মাছ চাষ করা যায়। পুকুর হতে অল্প সময়ে অধিক মাছ লাভ করা যায়। শুধু স্বাভাবিক খাদ্য প্রয়োগে মাছের উৎপাদন আশানুরূপ হয় না। সুষম সম্পূরক খাদ্য প্রয়োগে আশানুরূপ ফলন পাওয়া যায় বলে খামারিরা লাভ বেশি করে। তাই সম্পূরক খাদ্য প্রদান সম্পর্কিত মৎস্য কর্মকর্তার উক্তিটি যথার্থ।"
        }
      ]
    },
    {
      "number": "3",
      "uddipok": "",
      "tag": "BC 23",
      "sub_questions": [
        {
          "label": "ক",
          "question": "উর্বর ডিম কাকে বলে?",
          "explanation": "যে সকল ডিম থেকে বাচ্চা ফোটানো যায় তাকে উর্বর ডিম বলে।"
        },
        {
          "label": "খ",
          "question": "পোল্ট্রি পালনে সুষম খাদ্য প্রয়োজন কেন?",
          "explanation": "সাধারণ খাদ্যের পাশাপাশি সুষম খাদ্য হাঁস-মুরগিকে সরবরাহ করা না হলে যে খাদ্য উপাদানের ঘাটতি থাকে তার কারণে দেহে নানা রকম অসুবিধার সৃষ্টি হয়। সুষম খাদ্য নিয়মিত সরবরাহ করলে- ১. হাঁস-মুরগির সার্বিক উৎপাদন অর্থাৎ ডিম, মাংস, বাচ্চা ফোটার হার ইত্যাদি বৃদ্ধি পায়। ২. অপুষ্টিজনিত এবং অন্যান্য রোগ কম হয়। ৩. ডিম ও মাংসের গুণগতমান ভালো হয়। ৪. হাঁস-মুরগির বৃদ্ধি দ্রুত হয়। তাই হাঁস-মুরগি পালনে সুষম খাদ্য প্রদান করা প্রয়োজনীয়"
        },
        {
          "label": "গ",
          "question": "চিত্র (ক) এ কোন পদ্ধতিতে ডিম ফোটানো হচ্ছে? ব্যাখ্যা করো",
          "explanation": "চিত্র (ক) পদ্ধতিটি হলো: প্রাকৃতিক পদ্ধতি বাচ্চা উৎপাদনের জন্য প্রাকৃতিক পদ্ধতি অবলম্বন করেন। নিচে প্রাকৃতিক পদ্ধতিতে বাচ্চা উৎপাদনের ধাপগুলো বর্ণনা করা হলো- ১. কমপক্ষে এক বছর বয়সী দেশি কুঁচে মুরগি বাছাই করতে হবে। কারণ এক বছরের কম বয়সী মুরগি কিছুদিন পর ডিমে তা দেওয়া বন্ধ করে দিতে পারে। ২. প্রাথমিক পর্যায়ে বাঁশের ঝুড়ি বা ছোট গামলা খড়কুটা দিয়ে পূর্ণ করে মুরগির বসার জন্য উপযুক্ত নরম বিছানা তৈরি করতে হবে এবং প্রতিটি ঝুঁড়ি বা গামলাতে ১০টি করে ডিম বসাতে হবে। ৩. মুরগির বাসা ঘরের নির্জন কোণে রাখতে হবে যেন মুরগি বাইরের কোলাহল মুক্ত থাকে। ৪. মুরগিকে ডিমে বসানোর পূর্বে সুষম দানাদার খাবার ও বিশুদ্ধ পানি খাওয়াতে হবে। ৫. প্রথমে কয়েকটি খারাপ ডিম মুরগির পেটের নিচে বসিয়ে মুরগিকে ডিমে তা দেওয়ার অভ্যাস করতে হবে। তারপর ভালো ডিম বসাতে হবে। ৬. বাইরে সামান্য ঘোরাফেরার জন্যে মুরগিকে নির্দিষ্ট সময়ে প্রতিদিন ছেড়ে দিতে হবে। ৭. ডিমগুলো উর্বর আছে কিনা পরীক্ষা করার জন্য নির্দিষ্ট সময় পরপর সূর্যের আলোয় ধরে পরীক্ষা করতে হবে। উপরের ধাপসমূহ অনুসরণের মাধ্যমে নিশাত প্রাকৃতিক পদ্ধতিতে মুরগির বাচ্চা উৎপাদন করেন।"
        },
        {
          "label": "ঘ",
          "question": "বাণিজ্যিক ভিত্তিতে হাঁস-মুরগি পালনের জন্য চিত্রের ডিম ফোটানোর কোন পদ্ধতি লাভজনক? বিশ্লেষণ করো।",
          "explanation": "বাণিজ্যিকভাবে বাচ্চা উৎপাদনের ক্ষেত্রে কৃত্রিম পদ্ধতি প্রাকৃতিক পদ্ধতির চেয়ে অধিক উপযোগী। নিচে বিষয়টি বিশ্লেষণ করা হলো- কৃত্রিম পদ্ধতিতে একসাথে অনেকগুলো ডিম ফুটানো যায়। ডিমে তা দেওয়ার সময় যেসব সংক্রামক ব্যাধি মুরগি হতে বাচ্চার মধ্যে বিস্তার লাভ করার সম্ভাবনা আছে তা এ পদ্ধতিতে প্রতিরোধ করা যায়। বছরের যেকোনো সময় ডিম ফুটানো যায়। এ পদ্ধতিতে সব ডিম ফুটে, কোনো ডিম নষ্ট হয়ে যায় না। এতে ডিম ভাঙা ও বাচ্চা মরার সম্ভাবনা নেই। এ পদ্ধতিতে ডিম ফুটানোর জন্য কোনো মুরগির প্রয়োজন হয় না, এক্ষেত্রে বাচ্চা দুর্বল ও রোগাক্রান্ত হতে পারে। কৃত্রিম পদ্ধতিতে. ডিম ফোটানোর জন্য যন্ত্রের প্রয়োজন হয় বলে এই পদ্ধতির প্রারম্ভিক খরচ বেশি। অপরদিকে প্রাকৃতিক পদ্ধতিতে কোন যন্ত্র কিনতে হয় না বলে এর প্রারম্ভিক খরচ কম কিন্তু এই পদ্ধতিতে কম সংখ্যক ডিম ফুটানো যায়। যেকোনো সময় ডিম ফুটানো যায় না। সব ডিম ফুটে না; কখনো কখনো মুরগি ডিম ভেঙে ফেলে ও বাচ্চা মেরে ফেলে। এ পদ্ধতিতে ডিম ফুটানোর জন্য নির্দিষ্ট কুঁচে মুরগির প্রয়োজন হয়। এক্ষেত্রে শক্তিশালী ও নিরোগ বাচ্চা পাওয়া যায় কিন্তু তা সংখ্যায় অনেক কম। বাণিজ্যিকভাবে বাচ্চা উৎপাদনের ক্ষেত্রে উৎপাদন অনেক বেশি সংখ্যক হতে হয়। তাহলেই তা লাভজনক হবে। সুতরাং উপরের বর্ণনার আলোকে বলা যায়, বাণিজ্যিকভাবে বাচ্চা উৎপাদনে কৃত্রিম পদ্ধতি অধিক লাভজনক।"
        }
      ]
    },
    {
      "number": "4",
      "uddipok": "কুষ্টিয়ার একটি গ্রাম রাজাপুর। এই গ্রামের রহিম একটি মুরগির খামার করে। হঠাৎ করে ৫টি মুরগি মারা যায়। মৃত্যুর পূর্বে তারা চুনের মতো মলত্যাগ করেছিল। প্রাণিসম্পদ কর্মকর্তার সাথে যোগাযোগ করলে তিনি রহিমকে রাসায়নিক জৈব প্রতিরোধমূলক ব্যবস্থা নিতে পরামর্শ দিলেন, যাতে খামারের অন্য মুরগিগুলো নিরাপদ থাকে।",
      "tag": "BC 23",
      "sub_questions": [
        {
          "label": "ক",
          "question": "খাঁকি ক্যাম্পবেল কী?",
          "explanation": "খাঁকি ক্যাম্পবেল একটি বিদেশি উন্নত জাতের হাঁস।"
        },
        {
          "label": "খ",
          "question": "রাজহাঁস পালন লাভজনক কেন? ব্যাখ্যা করো।",
          "explanation": "পোল্ট্রির মধ্যে রাজহাসই মানুষ প্রথম পালন করে। এর প্রয়োজনীয়তা সবসময়ই রয়েছে। অন্যান্য পোল্ট্রির তুলনায় রাঁজহাসের বৃদ্ধি বেশি হয়। ২০ সপ্তাহে ৫ কেজির বেশি ওজন হয়। এরা সব ধরনের আবহাওয়াতেও খাপ খাওয়াতে পারে। ঘাস খায় বলে সম্পূরক খাদ্য কম লাগে। রাজহাস ফসলের জমির আগাছা খেয়ে পা দিয়ে মাটি নিড়ানির কাজ করে। বিছানা ও পোশাক তৈরিতে এর নরম পালক ব্যবহার করা হয়। রাজহাস বাসা বাড়ি পাহারা দেয়ার কাজও করে। অপরিচিত কেউ আসলে প্যাঁক প্যাঁক শব্দ করে ও কামড়াতে চায়। উৎপাদন খরচ কম বলে বাণিজ্যিক ভিত্তিতে সহজেই রাজহাস পালন করে লাভবান হওয়া যায়।"
        },
        {
          "label": "গ",
          "question": "উদ্দীপকে রহিমের মুরগির রোগের লক্ষণগুলো ব্যাখ্যা করো।",
          "explanation": "উদ্দীপকের মুরগিগুলো রাণীক্ষেত রোগে আক্রান্ত হয়েছে। রাণীক্ষেত একটি ভাইরাসজনিত রোগ। New Castle Disease Virus-এ রোগের জন্য দায়ী। এ রোগ হলে মুরগি চুনের মতো মলত্যাগ করে। এছাড়াও আরও যে লক্ষণসমূহ দেখা দিতে পারে সেগুলো হলো- ১. মুখ দিয়ে লালা পড়া, হাঁচি, কাশি, নাক দিয়ে শ্লেষ্মা ঝরা। ২. শ্বাস-প্রশ্বাস দ্রুত হওয়া এবং হা করে নিশ্বাস নেওয়া (অনেক সময় শ্বাস নেওয়ার সময় 'ঘড় ঘড়' শব্দ হয়)। ৩. দেহের তাপমাত্রা বেড়ে যাওয়া। ৩. মুরগির খাওয়া-দাওয়ায় অনীহা এবং মাথা নিচু ও চোখ বন্ধ করে ঝিমাতে থাকা। ৪. ডানা নিচের দিকে ঝুলে যাওয়া।"
        },
        {
          "label": "ঘ",
          "question": "প্রাণিসম্পদ কর্মকর্তার পরামর্শ অনুযায়ী রহিম তার খামারের জন্য কী কী পদক্ষেপ গ্রহণ করবে- বিশ্লেষণ করো।",
          "explanation": "খামারের মুরগিগুলো রাণীক্ষেত রোগে আক্রান্ত হওয়ায় প্রাণিজসম্পদ কর্মকর্তা তাকে রোগ প্রতিরোধের উপায় বলেন। -রাণীক্ষেত একটি ভাইরাসজনিত মারাত্মক ছোঁয়াচে রোগ। আক্রান্ত মুরগির মল ও শ্লেষ্মার সাথে ভাইরাস জীবাণু নির্গত হয় এবং বাতাসের সাহায্যে চারদিকে ছড়িয়ে পড়ে। রোগ প্রতিরোধে প্রাণিজসম্পদ কর্মকর্তার পরামর্শগুলো নিচে দেওয়া হলো- ১. রোগাক্রান্ত মুরগিকে আলাদা করে এবং মৃত মুরগিকে মাটির নিচে পুঁতে ফেলতে হবে। ২. জীবিত মুরগির জন্য স্বাস্থ্যকর বাসস্থানের ব্যবস্থা করতে হবে। ৩. সময়মতো মুরগিকে প্রতিষেধক টিকা দিতে হবে। ৪. ৭ দিন ও ২১ দিন বয়সের বাচ্চা মুরগিকে বি.সি.আর.ডি.ভি. প্রতি চোখে ১ ফোঁটা করে দিতে হবে। ৫. দুই মাসের বেশি বয়সের মুরগির রানের মাংসে আর.ডি.ভি. সিসি করে ইনজেকশন দিতে হবে। ৬. এছাড়া পটাশ বা কার্বলিক এসিড গোলা পানি দিনে ৩ বার, খামারের অসুস্থ মুরগি এবং সুস্থ মুরগিকে খাওয়াতে হবে। ৭. রোগ যাতে হতে পারে সে জন্য খামারের মুরগির সুস্বাস্থ্য নিশ্চিত করার ব্যবস্থা করে খামারের অভ্যন্তর ও বাইরের পরিবেশ যথাসম্ভব স্বাস্থ্যসম্মত তথা জীবাণুমুক্ত রাখতে হবে। ৮. খামারে প্রবেশের ক্ষেত্রে (কর্মচারী, দর্শনার্থী) সর্বোচ্চ প্রতিরোধ ব্যবস্থা হিসেবে জীবাণুনাশক দিয়ে পা ধুয়ে খামারে প্রবেশ করার ব্যবস্থা গ্রহণ করতে হবে। ৯. পানি ও খাদ্যপাত্র প্রতিদিন পরিষ্কার করতে হবে। রাণীক্ষেত রোগ প্রতিরোধে প্রাণিজসম্পদ কর্মকর্তার পরামর্শগুলো অত্যন্ত যৌক্তিক।"
        }
      ]
    },
    {
      "number": "5",
      "uddipok": "সিহাব ও লুৎফর দুই ভাই তাদের পতিত জমিতে গবাদিপশুর জন্য জোয়ার ও নেপিয়ার ঘাসের চাষ করেন। সিহাব উৎপাদন মৌসুমে জোয়ার ঘাস কেটে শুকিয়ে ১৫-২০০ আর্দ্রতাবিশিষ্ট করে সংরক্ষণ করেন। অন্যদিকে লুৎফর নেপিয়ার ঘাসের পুষ্টিমান অক্ষুণ্ণ রেখে বায়ু নিরোধক অবস্থায় ঘাস সংরক্ষণ করেন। এতে ঘাস রসালো ও নরম থাকে।",
      "tag": "BC 23",
      "sub_questions": [
        {
          "label": "ক",
          "question": "দানাদার খাদ্য কাকে বলে?",
          "explanation": "যে খাদ্যে কম পরিমাণে আঁশ এবং বেশি পরিমাণে শক্তি পাওয়া যায় তাকে দানাদার খাদ্য বলে।"
        },
        {
          "label": "খ",
          "question": "গরুর তুলনায় মহিষের আবাসস্থল তৈরিতে খরচ কম হয় কেন? ব্যাখ্যা করো।",
          "explanation": "পারিবারিকভাবে অল্পসংখ্যক মহিষ পালনের ক্ষেত্রে অতি ঠান্ডা ও গরমের হাত থেকে রক্ষা করার জন্য ছাউনি তৈরি করা যেতে পারে। গাছের নিচে বা ছায়ামুক্ত স্থানে ছন, নারিকেল গাছের পাতা, পাটের সলা ইত্যাদি ব্যবহার করে ছাউনি তৈরি করা উত্তম। মহিষের সংখ্যা বেশি হলে আধা পাকা ঘর তৈরি করে মহিষের আবাসস্থল নির্মাণ করতে হবে। গরুর মতো মহিষের জন্য ব্যয়বহুল ঘর তৈরির প্রয়োজন হয় না বলেই গরুর তুলনায় মহিষের আবাসস্থল তৈরিতে খরচ কম হয়।"
        },
        {
          "label": "গ",
          "question": "সিহাবের সংরক্ষিত ঘাসটি কীভাবে তৈরি করা যায় ব্যাখ্যা করো।",
          "explanation": "সিহাবের জোয়ার সংরক্ষণের পদ্ধতিটি হলো হে। মাঠে যখন প্রচুর ঘাস জন্মায় তখন ঘাস রোদে শুকিয়ে সংরক্ষণ করার পদ্ধতিকে বলা হয় 'হে'। 'হে' তৈরির পদ্ধতি নিচে দেওয়া হলো- ১. সকালে কুয়াশা শুকানোর পর হে তৈরির উদ্দেশ্যে সবুজ ঘাস (ফুল আসার সময়) কাটতে হয়। ২. তারপর দু-তিন দিন সূর্যের আলোতে শুকাতে হয়। ৩. প্রতিদিন ৫/৬ ঘণ্টা ঘাসগুলোকে রোদে শুকিয়ে বাঁশের লাঠি দিয়ে মাঝে মাঝে উল্টিয়ে পাল্টিয়ে দিতে হয়। ৪. প্রথম দিন ভালো রোদ পেলে দ্বিতীয় দিন ২ বার উল্টিয়ে দিলে বিকালের দিকে পানি ১৫% এ দাঁড়ায়। ৫. তারপর উপযুক্ত স্থানে (মাচার উপর) গাঁট বেঁধে শুকনা ও বাতাস চলাচল করে এমন স্থানে সংরক্ষণ করা হয়। ৬. জলীয় অংশের পরিমাণ শতকরা ১৫ ভাগ বা তার বেশি রেখে সংরক্ষণ করার জন্য 'হে' প্রিজারভেটিভ হিসেবে সোডিয়াম এসিটেট, এসিটিক এসিড ব্যবহার করা যায়।্র"
        },
        {
          "label": "ঘ",
          "question": "সিহাব ও লুৎফর এর তৈরিকৃত ঘাস পশুর আঁশজাতীয় খাদ্য হিসেবে উত্তম- বিশ্লেষণ করো।",
          "explanation": "সিহাব ও লুৎফরের তৈরিকৃত ঘাস হলো হে ও সাইলেজ। খাদ্যমানের কোনো পরিবর্তন না করে যেসব সবুজ ঘাস বা গাছকে ভবিষ্যতে গবাদিপশুর রসাল খাদ্য হিসেবে ব্যবহারের জন্য বিশেষ প্রক্রিয়ায় সংরক্ষণ করা হয় তাকেই সাইলেজ বলে। প্রতিটি গরুর জন্য দৈনিক ১০ থেকে ১২ কেজি এবং বিদেশি উন্নতজাতের গরুর জন্য ১৩ থেকে ১৫ কেজি কাঁচা ঘাস প্রয়োজন। বেশি দুধ পেতে হলে কাঁচা ঘাসের কোনো বিকল্প নেই। উন্নত ঘাসের মধ্যে রয়েছে নেপিয়ার, পারা, জার্মান, ভুট্টা, ওটস ইত্যাদি। বাংলাদেশে প্রাপ্ত গবাদিপশুর খাদ্যের বেশির ভাগই কৃষি শস্যের উপজাত। এসব উপজাত শস্য, মাড়াই বা শস্যদানা প্রক্রিয়াজাত করার পর পাওয়া যায়। শীতকালে শিম গোত্রীয় ঘাসের উৎপাদন বেশি হয়। বর্ষা মৌসুমেও অনেক ঘাস উৎপাদিত হওয়ায় তা গবাদিপশুকে খাওয়ানোর পরও অতিরিক্ত থেকে যায়। তাই এই অতিরিক্ত ঘাস 'হে' হিসেবে সংরক্ষণের প্রয়োজন হয়। যখন ঘাসের অভাব হয় তখন এই সংরক্ষিত ঘাস গবাদিপশুকে সরবরাহ করা যায়। খাদ্য সংরক্ষণের প্রথম উদ্দেশ্য হচ্ছে খাদ্যকে রোগজীবাণু ও পচনের হাত থেকে রক্ষা করা। খাদ্যের আর্দ্রতা বেশি হলে এতে ছত্রাক জন্মায়। ছত্রাক জন্মানো খাদ্য পশুপাখিতে বিষক্রিয়ার সৃষ্টি করে। অনেক সময় পশু অসুস্থ হয়ে মৃত্যুবরণ করে। এভাবে সাইলেজ ও 'হে' তৈরির মাধ্যমে গবাদিপশুর খাদ্য সংরক্ষণ করায় ঘাসের জমির সর্বোচ্চ ব্যবহার করা যায়। সাইলেজ তৈরির মাধ্যমে অর্থাৎ বায়ুরোধী অবস্থায় সংরক্ষণ করলে পুষ্টিমানের অপচয় হয় না এবং দীর্ঘদিন সংরক্ষণ করা যায়। তাই পশুর স্বাস্থ্য রক্ষায় ভালো গুণসম্পন্ন ঘাস প্রদানের জন্য এবং প্রতিকূল আবহাওয়ায় পশু খাদ্যের চাহিদা পূরণের জন্য এ পরিকল্পনাটির গুরুত্ব অপরিসীম। Act"
        }
      ]
    },
    {
      "number": "6",
      "uddipok": "",
      "tag": "BC 23",
      "sub_questions": [
        {
          "label": "ক",
          "question": "ক্ষুরা রোগ কী?",
          "explanation": "পিকরনা (Picorna) ভাইরাসের সংক্রমণে গরুতে যে রোগ পরিলক্ষিত হয় তাই ক্ষুরা রোগ।"
        },
        {
          "label": "খ",
          "question": "গবাদিপশুর জাত উন্নয়ন কেন প্রয়োজন?",
          "explanation": "গৃহপালিত পশু বিভিন্ন প্রজাতি ও জাতের হয়ে থাকে। উন্নতজাতের দেশি ও বিদেশি গরুর ক্রস বা সংকরায়ণের ফলে গরুর জাত উন্নয়ন করা হয়। জাত উন্নয়নের মাধ্যমে গরুর দুধ ও মাংস উৎপাদন ক্ষমতা বেড়ে যায়। উন্নয়নকৃত জাতের গরু পালনের মাধ্যমে দুগ্ধ খামার স্থাপন একটি লাভজনক ব্যবসায় পরিণত হয়। অতএব, সংকরজাত সৃষ্টি করতে, দুধ ও মাংস উৎপাদন বৃদ্ধিতে এবং আর্থিক লাভের জন্য গবাদিপশুর জাত উন্নয়ন প্রয়োজন।"
        },
        {
          "label": "গ",
          "question": "উদ্দীপকের চিত্র ক এবং চিত্র খ এর তুলনা করো।",
          "explanation": "চিত্র-ক এ দেশি জাতের ও চিত্র-খ এ বিদেশি বা উন্নত জাতের গাভি দেখানো হয়েছে। চিত্রে দেখানো গাভি দুটির তুলনা নিম্নরূপ- i. বিদেশি জাতের গাভিগুলো দেশি জাতের তুলনায় আকারে বড়, ওজনে বেশি ও উন্নত মানের হয়ে থাকে। ii. বিদেশি জাতের গাভির শিং সাধারণত খাটো ও মোটা হয়। কিন্তু দেশি জাতের গাভির শিং চোখা ও বাঁকানো হয়। iii. বিদেশি জাতের গাভি দেশি জাত অপেক্ষা বেশি পরিমাণে মাংস উৎপাদন করে থাকে। iv. বিদেশি উন্নত জাতের গরুর দুধ উৎপাদন ক্ষমতা দেশি জাতের গরু অপেক্ষা বেশি। বিদেশি জাতের গাভি থেকে দৈনিক কমপক্ষে ১০ লিটার দুধ পাওয়া যায়, যেখানে দেশি জাতের গাভি থেকে দৈনিক ১-৩ লিটার দুধ পাওয়া যায়। V. বিদেশি জাতের গাভি দেশি জাতের তুলনায় দ্রুত প্রজননের উপযোগী হয়। যেমন- হল্যান্ডের হলস্টেইন ফ্রিজিয়ান জাতের গাভি মাত্র ১৮ মাসে প্রজননক্ষম হয়। কিন্তু দেশি গাভির প্রজননক্ষম হতে প্রায় ৩৬-৪৮ মাস সময় লাগে। vi. বিদেশি জাতের গরু অপেক্ষা দেশি জাতের গরু অধিক রোগ প্রতিরোধী ও কষ্টসহিষ্ণু হয়। উপরে বর্ণিত বৈশিষ্ট্যগুলো থেকে গাভি দুটির মধ্যে তুলনা করা যায়।"
        },
        {
          "label": "ঘ",
          "question": "উদ্দীপকের কোন জাতের গরু পালন করা অধিক যুক্তিসহ বিশ্লেষণ করো।",
          "explanation": "উদ্দীপকের চিত্র-ক এ দেশি জাতের গাভি এবং চিত্র-খ এ বিদেশি জাতের গাভি দেখানো হয়েছে। গাভি পালন করা হয় মূলত মাংস ও দুধ উৎপাদনের উদ্দেশ্যে। তাই গাভি পালন করে লাভবান হতে হলে এমন গাভি পালন করা উচিৎ যেগুলো অল্পসময়ে অধিক মাংস উৎপাদন এবং বেশি পরিমাণে দুধ প্রদান করতে সক্ষম। দেশি জাতের গরুর ওজন সর্বোচ্চ ৩৫০-৪০০ কেজি হতে পারে, যেমন- রেড চিটাগং। এদের দৈনিক দুধ উৎপাদন ক্ষমতা ২-৫ লিটার। এ জাতের গরু ৩.৫-৪.০ বছর বয়সে প্রথম বাচ্চা প্রদান করে। সেক্ষেত্রে এ জাতীয় গরু পালন করে বাছুর উৎপাদন ও দুধ প্রাপ্তির জন্যে অনেকটা সময়ের প্রয়োজন হয়। এতে খাদ্য, আবাসস্থল, চিকিৎসাসহ বিভিন্ন আনুষঙ্গিক খরচ বেশি হয়। বিদেশি জাতের গরুর ওজন সর্বোচ্চ ৮০০- ১০০০ কেজি পর্যন্ত হতে পারে, যেমন- হলস্টেইন ফ্রিজিয়ান। এ গরু দৈনিক ৩০ লিটারের অধিক দুধ প্রদানে সক্ষম। এ জাতীয় গাভির দুধে চর্বির পরিমাণ অনেক কম, মাত্র ৩.৫-৪%। এ জাতের গাভি ১৮ মাসেই প্রজননক্ষম হয় এবং ৩০ মাসেই প্রথম বাচ্চা প্রসব করে। তাই অধিক মাংসের পাশাপাশি দ্রুত বাছুর ও দুধ উৎপাদন করে। সামগ্রিকভাবে বলা যায়, দেশি জাতের গাভির চেয়ে বিদেশি জাতের গাভি থেকে মাংস, দুধ, চামড়া ইত্যাদি অধিক পরিমাণে পাওয়া যায় যা অর্থনৈতিকভাবে অধিক লাভজনক।"
        }
      ]
    },
    {
      "number": "7",
      "uddipok": "মোঃ শফিউদ্দীন বন বিভাগের একজন কর্মকর্তা। তিনি বানারীপাড়া এলাকায় ২০০ জন লোক নিয়ে ১০টি দলে বিভক্ত করে সড়কের দুইধারে শিশু, কড়ই, মেহগনি বৃক্ষ রোপণ করেন এবং যত্ন নেন। দলগুলোর নিয়মিত পরিদর্শন ও যত্নের কারণে বেড়ে ওঠা বৃক্ষগুলোর নান্দনিক সৌন্দর্য সবার দৃষ্টি কাড়ছে। এই মহৎ উদ্যোগের জন্য বাংলাদেশ সরকার মো: শফিউদ্দীনকে এ বছর পুরষ্কৃত করেন।",
      "tag": "BC 23",
      "sub_questions": [
        {
          "label": "ক",
          "question": "কৃষিবন কী?",
          "explanation": "কৃষিবন হলো এক ধরনের ভূমি ব্যবস্থাপনা পদ্ধতি যার মাধ্যমে একই জমিতে একই সাথে পর্যায়ক্রমিকভাবে বৃক্ষ, খাদ্য বা পশুখাদ্যের চাষাবাদের মাধ্যমে জমির সার্বিক উৎপাদন বৃদ্ধি করা হয়।"
        },
        {
          "label": "খ",
          "question": "কৃষি মেলার আয়োজন করা হয় কেন? ব্যাখ্যা করো।",
          "explanation": "কৃষিতে উদ্ভাবিত বিভিন্ন প্রযুক্তি প্রদর্শন ও বিক্রয়ের জন্য কৃষিমেলার আয়োজন করা হয়। এ মেলার মাধ্যমে স্থানীয় কৃষকদের নতুন উদ্ভাবিত বিভিন্ন কৃষিপণ্য দেখিয়ে চাষাবাদে এসকল প্রযুক্তি ব্যবহারে উদ্বুদ্ধ করা হয়। অর্থাৎ, ফসল উৎপাদনে ব্যবহৃত কৃষি যন্ত্রপাতি সম্পর্কে, কৃষকদের জানিয়ে উৎপাদন বৃদ্ধিতে সহায়তা করা, বীজ উৎপাদন কলাকৌশল ও সংরক্ষণে আধুনিক নিয়মনীতি সম্পর্কে ধারণা প্রদানের জন্যেই কৃষিমেলার আয়োজন করা হয়।"
        },
        {
          "label": "গ",
          "question": "উদ্দীপকে মো: শফিউদ্দীনের কর্মকাণ্ড কোন বনায়নের সাথে সামঞ্জস্যপূর্ণ ব্যাখ্যা করো।",
          "explanation": "উদ্দীপকে মো: শফিউদ্দীনের কর্মকাণ্ড প্রাতিষ্ঠানিক বন গড়ে তোলে যা সামাজিক বনায়নের সাথে সামঞ্জস্যপূর্ণ নিচে তা ব্যাখ্যা করা হলো: দরিদ্র জনগোষ্ঠীর আর্থ-সামাজিক উন্নয়ন, বনজসম্পদের উৎপাদন বৃদ্ধি ও পরিবেশ সংরক্ষণের লক্ষ্যে কোনো এলাকার জনসাধারণের প্রত্যক্ষ ্অংরশগ্রহণের মাধ্যমে বসতবাড়ি, রাস্তা, বাধ, খাস জমি এবং বিভিন্ন ধর্মীয় ও শিক্ষা প্রতিষ্ঠানে গড়ে তোলা বনায়নকে সামাজিক বনায়ন বলে। সামাজিক বনায়নের ক্ষেত্রে যে এলাকায় বনায়ন করা হবে সে এলাকার জনগণের মধ্য থেকে ভূমিহীন কৃষক, দুস্থ মহিলা, অনগ্রসর জনগোষ্ঠী, অসচ্ছল মুক্তিযোদ্ধা ও প্রান্তিক কৃষকদের নিয়ে দল গঠন করতে হয়। সামাজিক বনায়নে অংশগ্রহণকারী জনগণের ভোগের অধিকার নিশ্চিত করতে চুক্তিনামা করা হয়। তারা বন অধিদপ্তরের সাথে যৌথ কর্মপরিকল্পনা তৈরি করে। গবাদিপশুর আক্রমণ রোধে উপকারভোগী জনগণ বাগান রক্ষণাবেক্ষণ ও পরিচর্যা করেন। প্রতি মাসে উপকারভোগীরা একবার দলীয় সভার আয়োজন করেন এবং বন এলাকা নিয়মিত পরিদর্শন করেন। শফি তার গম ক্ষেতে, হাসান তার বাড়ির পাশের খালি জায়গায় এবং মেহেদী তার ক্লাবের চারপাশে নানা ধরনের বৃক্ষ রোপণ করেন। তাদের গড়ে তোলা সামাজিক বনের বৃক্ষগুলোর নান্দনিক সৌন্দর্য সবাইকে আকর্ষণ করে। বিভিন্ন উপকারভোগীরা এতে অংশ নেয় ফলে তাদের জীবনযাত্রার মান উন্নত হয় এবং আর্থ-সামাজিক উন্নতি ঘটে। অতএব বলা যায়, শফি, হাসান ও মেহেদীর গৃহীত পদক্ষেপগুলো সামাজিক বনায়নের অন্তর্ভুক্ত।'"
        },
        {
          "label": "ঘ",
          "question": "উদ্দীপকে বর্ণিত কর্মকাণ্ড জীববৈচিত্র্য রক্ষা ও অর্থনীতিতে গুরুত্বপূর্ণ ভূমিকা রাখে- বিশ্লেষণ করো।",
          "explanation": "উদ্দীপকে বর্ণিত কর্মকাণ্ড জীববৈচিত্র্য রক্ষা ও অর্থনীতিতে গুরুত্বপূর্ণ ভূমিকা রাখে- নিচে তা বর্ননা করা হলো: দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষায় ও জীববৈচিত্র্য সংরক্ষণে সামাজিক বনায়নের অবদান অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। আকমল হোসেনের এলাকায় সামাজিক বনায়ন কর্মসূচির ফলে বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থান হবে। দেশে বনজ সম্পদের পরিমাণ বাড়বে। কৃষি কাজের অনুপযোগী পতিত ও অব্যবহৃত ভূমিতে সামাজিক বনায়ন করা হলে ভূমির সর্বোত্তম ব্যবহার নিশ্চিত হবে। তাছাড়া ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকবে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়া বৃক্ষ মরুময়তা রোধ করে, বাতাসে কার্বন ডাইঅক্সাইডের পরিমাণ কমবে ও অক্সিজেনের পরিমাণ বৃদ্ধি পাবে। উক্ত বনায়নের ফলে প্রাণীর খাদ্যশৃঙ্খল রক্ষা পাবে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্য বৃদ্ধি পাবে। ফলে উক্ত এলাকায় প্রাকৃতিক ভারসাম্য বজায় থাকবে ও জীববৈচিত্র্য সংরক্ষণ করা সম্ভব হবে। উল্লিখিত আলোচনা থেকে বলা যায়, আকমল হোসেনের এলাকায় সামাজিক বনায়নের প্রয়োজনীয়তা অনেক।"
        }
      ]
    },
    {
      "number": "8",
      "uddipok": "রিপন ও মঈন দুই বন্ধু। রিপনের একটি মেহগনি বাগান আছে অন্যদিকে মঈনের রয়েছে আমের বাগান। রিপন তার মেহগনি গাছের বেড় বৃদ্ধির জন্য শাখাপ্রশাখা ছাঁটাই করেছে। মঈন আমের মুকুল ভালো আসবার জন্য ছাঁটাই করতে গেলে একটি গাছ কিছুটা আঘাতপ্রাপ্ত হয়। এরপর সে গাছটিতে এঁটেল মাটির প্রলেপ লাগিয়ে দেয়।",
      "tag": "BC 23",
      "sub_questions": [
        {
          "label": "ক",
          "question": "বৃক্ষমেলা কাকে বলে?",
          "explanation": "যে মেলায় বনজ সম্পদ সম্পর্কিত বিভিন্ন প্রদর্শনীর মাধ্যমে বৃক্ষের চারা উৎপাদন, বৃক্ষরোপণ, সংরক্ষণ ও সুষ্ঠু ব্যবহারের আগ্রহ সৃষ্টির প্রয়াস চালানো হয় তাকে বৃক্ষমেলা বলে।"
        },
        {
          "label": "খ",
          "question": "গাছে প্রুনিং করা হয় কেন? ব্যাখ্যা করো।",
          "explanation": "উৎপাদন বৃদ্ধির লক্ষ্যে বৃক্ষের শাখাপ্রশাখা, মূল, পাতা, ফুল-ফল ইত্যাদির অপ্রয়োজনীয় অংশ ছাঁটাই করাকে প্রুনিং বলে। প্রুনিংয়ের ফলে বৃক্ষের আকার ও আকৃতি ঠিক থাকে, রোগ-বালাই দ্বারা আক্রান্ত শাখা-প্রশাখা ছেঁটে দেওয়ার ফলে রোগ ও পোকার আক্রমণ হয় না। ফুল ও ফলের গুণগতমান উন্নত হয়, ঝড়-তুফানে গাছের ক্ষতি হয় না। উৎপাদন বৃদ্ধির জন্য একই শাখায় ঘন করে ফল ও ফুল ধরলে ছোট ফল ও ফুল ছাঁটাই করে দিলে অন্য ফল ও ফুল বড় হয়। অধিকাংশ ফল গাছে ফল ধরার পর কুশি ছাঁটাই করলে নতুন কুঁশি গজায়, আর নতুন কুঁশি থেকে নতুন মুকুল ধরে।"
        },
        {
          "label": "গ",
          "question": "উদ্দীপকে রিপনের কর্মকাণ্ডটি কোন পদ্ধতিকে নির্দেশ করে? ব্যাখ্যা করো।",
          "explanation": "উদ্দীপকের রিপনের গাছের উৎপাদন বৃদ্ধির জন্য গাছের মূল, পাতা, ফুল, ফল ছাঁটাই করেন। এটি প্রুনিং পদ্ধতি। নিচে তার কর্মকাণ্ড বর্ণনা করা হলো- i.শাখা ছাঁটাই: গাছে কুশি কম হলে, শাখা বেশি হলে ছাঁটাই করেন। এতে পরবর্তী নতুন শাখা শক্ত ও মজবুত হয়। ii. পাতা ছাঁটাই: গাছে, পাতার পরিমাণ বেশি হলে পাতা ছাঁটাই করেন। এতে গাছের ফুল ও ফল ধারণ ক্ষমতা বাড়ে। চারাগাছ এক স্থান থেকে অন্য স্থানে রোপণ করলে গাছের পানি শোষণ ক্ষমতা কমে যায়। ফলে পাতা ছাঁটাই করলে প্রস্বেদন হার কমে যায়। এতে গাছের ফলন বেশি হয়। iii. মূল ছাঁটাই: যেসব গাছ মাটি থেকে প্রচুর পরিমাণ নাইট্রোজেন গ্রহণ করে তাদের বৃদ্ধি বেশি হয়। তাই এসব গাছের শিকড় ছাঁটাই করে গাছের বৃদ্ধি নিয়ন্ত্রণ করেন। এতে ফল ও ফুল বেশি ধরে। যেমন: আম, লিচু। iv. ফল ও ফুল ছাঁটাই: কখনো কখনো গাছে প্রচুর পরিমাণে ফল ও ফুল ধরতে দেখা যায়। এতে ফুল ও ফলের আকৃতি ছোট হয়ে যায়। তাই গাছের ফল, ফুল বৃদ্ধির জন্য অপেক্ষাকৃত ছোট ফল ও ফুল ছাঁটাই করেন যাতে অন্যান্য ফল ও ফুলগুলো আকারে বড় হতে পারে। v. কুশি ছাঁটাই: গাছে কুশির পরিমাণ বেশি হলে তা ছাঁটাই করেন। অপেক্ষাকৃত ছোট কুশিগুলো ছাঁটাই করলে অন্যান্য কুশিগুলো আকারে বড় হতে পারে ফলে ফল, ফুলের পরিমাণ বৃদ্ধি"
        },
        {
          "label": "ঘ",
          "question": "উদ্দীপকে মঈনের শেষোক্ত কাজটির যথার্থতা তুলে ধরো।",
          "explanation": "উদ্দীপকের মঈন আমের মুকুল ছাঁটাই করতে গিয়ে গাছ কিছুটা আঘাতপ্রাপ্ত হয়। ফলে তিনি এঁটেল মাটির প্রলেপ দেন। অর্থাৎ বৃক্ষের ক্ষতস্থান ড্রেসিং করেন। ট্রেনিং ও প্রুনিং পরবর্তী এবং ঝড় তুফানে ক্ষতিগ্রস্ত বৃক্ষের ক্ষতস্থানকে ছত্রাকের আক্রমণ থেকে রক্ষার পদ্ধতিকে ক্ষতস্থান ড্রেসিং বলে। ছত্রাক, ব্যাকটেরিয়া, পোকামাকাড় ইত্যাদি গাছের কাণ্ড বা ডালে সৃষ্ট ক্ষতের মধ্যে প্রবেশ করে রোগের সৃষ্টি করে। এসব রোগের কারণে গাছের আক্রান্ত অংশে ব্যাংকার সৃষ্টি হয়, কখনো সে জায়গা পচে যেতে থাকে। এছাড়া ঝড়ঝাপ্টা, ট্রেনিং, প্রুনিং ইত্যাদি করার কারণে বৃক্ষের কান্ড ও শাখা-প্রশাখা ক্ষতিগ্রস্ত হয় এবং গাছের উক্ত ভাঙা অংশে ক্ষত তৈরি হয়। এ ক্ষত দীর্ঘসময় উন্মুক্ত থাকলে সখানে পচন ধরে কান্ড নষ্ট হয়ে যেতে পারে। তাই ক্ষতস্থান যতটা সম্ভব কেটে সমতল করে সেখানে রোগ প্রতিরোধক কোনো পদার্থের প্রলেপ দিতে হয়, যেমন আলকাতরা বিটুমিনজাতীয় গাঢ় রং, বোর্দো মিশ্রণ ইত্যাদি। এছাড়াও বৃক্ষের ক্ষতস্থান এঁটেল মাটি ও গোবরের মিশ্রণ দ্বারা লেপন করা যায় যা মইন করেছিল। মইন ক্ষতস্থান ড্রেসিং করছিল ড্রেসিং এর ফলে- ১. ড্রেসিং পচনকারী জীবাণুর অনুপ্রবেশকে বাধা প্রদান করে, ফলে কাণ্ড, শাখা বা অনুরূপ অংশে পচন ধরে না। ২. ড্রেসিং ক্ষতস্থানের আর্দ্রতা সংরক্ষণ এবং ক্ষয় প্রতিরোধ করে। ৩. ক্ষতস্থানে পোকামাড় ও ছত্রাকের আক্রমণ হয় না এবং কাঠ ভালো থাকে। ৪. ড্রেসিং ক্ষতস্থানের জীবাণুঘটিত পচন ও বিস্তার প্রতিরোধ করে। ৫. এর কারণে কাণ্ডের ক্ষতস্থানে গর্ত হয় না এবং কাঠের গুণগতমান ভালো থাকে বলে গাছের স্বাভাবিক বৃদ্ধি ও উৎপাদন ভালো হয়। ৬. কাণ্ড ও শাখা-প্রশাখার বর্ধন স্বাভাবিক থাকে বলে গাছ মারা যায় না। ৭. ড্রেসিং-এর স্থানে গালা বা মোম সমব্যবহার করলে সেখানে পানি প্রবেশ বন্ধ হয় বলে ক্ষত সৃষ্টি হয় না। অর্থাৎ মঈনের শেষোক্ত কাজটি যথার্থ ছিল।"
        }
      ]
    }
  ]
}