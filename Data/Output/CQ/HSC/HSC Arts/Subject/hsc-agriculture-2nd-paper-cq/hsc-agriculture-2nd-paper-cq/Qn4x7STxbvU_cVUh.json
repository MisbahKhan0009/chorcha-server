{
  "title": "রাজউক উত্তরা মডেল কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "নাসির বিটিভিতে চিংড়ি চাষের উপর একটি প্রতিবেদন দেখে চিংড়ি চাষে উদ্বুদ্ধ হন। প্রতিবেদনে বিস্তারিতভাবে গলদা ও বাগদা চিংড়ির চাষ পদ্ধতি উপস্থাপন করা হয়। পরিশেষে উপস্থাপক বলেন, 'বাংলাদেশে চিংড়ি চাষের যথেষ্ট সুযোগ ও সম্ভাবনা রয়েছে'।",
      "tag": "RUMC 23",
      "sub_questions": [
        {
          "label": "ক",
          "question": "গলদা চিংড়ির বৈজ্ঞানিক নাম লেখো।",
          "explanation": "গলদা চিংড়ির বৈজ্ঞানিক নাম Macrobrachium rosenbergii ।"
        },
        {
          "label": "খ",
          "question": "পুকুরে চুন প্রয়োগ করা হয় কেন? ব্যাখ্যা করো।",
          "explanation": "পুকুরে প্রয়োগকৃত বিভিন্ন সারের কার্যকারিতা বৃদ্ধির জন্য চুন প্রয়োগ করা গুরুত্বপূর্ণ। চুন মাটি ও পানির উর্বরতা বৃদ্ধি করে। পানির পিএইচ মানের ভারসাম্য বজায় রাখে। পানিতে ক্যালসিয়ামের পরিমাণ বাড়ায়। পানির ঘোলাত্ব কমায় ও পানি পরিষ্কার রাখে। মাছের রোগজীবাণু ও পরজীবী ধ্বংস করে। এ সমস্ত কারণে পুকুরে চুন প্রয়োগ করা হয়।"
        },
        {
          "label": "গ",
          "question": "উদ্দীপকে উল্লিখিত চিংড়িদ্বয়ের মধ্যে পার্থক্য নিরূপণ করো ।",
          "explanation": "গলদা ও বাগদা চিংড়ির পার্থক্যগুলো নিরূপণ করো হলো- বৈশিষ্ট্য গলদা চিংড়ি বাগদা চিংড়ি মাথা ও ক্যারাপেস বড় এবং দেহের ওজনের প্রায় অর্ধেক। ছোট এবং দেহের ওজনের প্রায় এক-তৃতীয়াংশ। রোস্ট্রাম লম্বা ও বাঁকানো। খাটো ও সোজা। রোস্ট্রামে কাঁটার সংখ্যা উপরিভাগে ১১-১৪টি এবং নিচের দিকে ৮- ১৪টি। উপরিভাগে ৭-৮টি এবং নিচের দিকে ২-৩টি। অ্যানটেনিউল তিনটি ফ্লাজেলাযুক্ত দুটি ফ্লাজেলাযুক্ত। শিরোবক্ষ অন্যান্য অঙ্গ যেমন- উদর অংশ অপেক্ষা বড় ও উন্নত। অংশটি অপর অংশের তুলনায় স্বাভাবিক। প্লুরা দ্বিতীয় উদর খন্ডকের প্লুরা প্রথম ও তৃতীয় খন্ডকের পুরাকে আবৃত রাখে। দ্বিতীয় উদর খন্ডকের প্লুরা কেবল প্রথম খন্ডকের পুরাকে আবৃত করে রাখে। বক্ষোপাঙ্গ প্রথম দুটি উপাঙ্গ চিলেটে বা সাঁড়াশির ন্যায় অংশে রূপান্তরিত হয়। প্রথম তিন উপাঙ্গ চিলেটে বা সাঁড়াশির ন্যায় অংশে রূপান্তরিত হয়। আবাসস্থল প্রধানত স্বাদু পানি। লোনা পানি। বর্ণ হালকা সবুজ থেকে বাদামি হালকা বাদামি।"
        },
        {
          "label": "ঘ",
          "question": "উদ্দীপকে উল্লিখিত উপস্থাপকের শেষের উক্তিটি বিশ্লেষণ করো ।",
          "explanation": "উদ্দীপকে উল্লিখিত উপস্থাপকের শেষোক্ত উক্তিটি হলো 'বাংলাদেশে চিংড়ি চাষের যথেষ্ট সম্ভাবনা রয়েছে।' চিংড়ি অমেরুদণ্ডী প্রাণী, যা আর্থ্রোপোডা পর্বের ডেকাপোডা বর্গের অন্তর্গত। বাংলাদেশে চিংড়ি চাষের ব্যাপক সম্ভাবনা রয়েছে। এ দেশের আবহাওয়া, জলবায়ু, মাটি ও পানি চিংড়ি চাষের জন্য খুবই উপযোগী। দেশের প্রাকৃতিক উৎস থেকে সহজেই চিংড়ি পোনা পাওয়া যায়। কৃত্রিমভাবে ৪৩টি হ্যাচারিতে বাগদা ও ৩৩টি হ্যাচারিতে গলদা চিংড়ির পোনা উৎপাদন করা হয়। রেণু সংগ্রহের পরিমাণ প্রায় ৯ কোটি। তাছাড়া স্বল্প বিনিয়োগে সহজেই চিংড়ি খামার গড়ে তোলা যায়। গলদা চিংড়ির সাথে কার্প জাতীয় মাছের মিশ্র চাষও অধিক লাভজনক। বাংলাদেশের অসংখ্য নদী খাল, ডোবা, পুকুর এবং বঙ্গোপসাগরের ৪৮০ কিলোমিটার তটরেখা বরাবর অর্থনৈতিক এলাকাসমূহে চিংড়ি চাষের প্রচুর সম্ভাবনা রয়েছে। বর্তমানে উপকূলীয় এলাকায় ৪০% জমিতে অর্থাৎ প্রায় ১.৭২ লাখ হেক্টর জমিতে চিংড়ি চাষ হচ্ছে। আরও অন্তত ২.৩৫ লক্ষ হেক্টর জমিতে চিংড়ি চাষ করা সম্ভব। এ দেশে চিংড়ির চাষযোগ্য জমির পরিমাণ বাড়িয়ে সহজেই পতিত জমি পুনরুদ্ধার করা সম্ভব। তাই বলা যায়, বাংলাদেশের উপকূলীয় বিস্তীর্ণ এলাকা এবং অভ্যন্তরীণ জলাশয়সমূহ চিংড়ি চাষের বেশ অনুকূলে এবং বিদেশে চিংড়ির ব্যাপক চাহিদা থাকায় বৈদেশিক মুদ্রা অর্জন, কর্মসংস্থান সৃষ্টি, পুষ্টি চাহিদা পূরণ ইত্যাদি লক্ষ্য অর্জনে এদেশে চিংড়ি চাষের উজ্জ্বল সম্ভাবনা"
        }
      ]
    },
    {
      "number": "2",
      "uddipok": "মাছ ব্যবসায়ী নাজিম প্রায়ই মাছের ভালো দাম না পাওয়ার কারণে ক্ষতির সম্মুখীন হন। তিনি উপজেলা মৎস্য কর্মকর্তার সাথে দেখা করে এ ব্যাপারে পরামর্শ চান। মৎস্য কর্মকর্তা তাকে জানালেন সঠিকভাবে' মাছ সংরক্ষণ না করার কারণে তার মাছ পচে যায় এবং এজন্য তিনি সংরক্ষণের প্রয়োজনীয়তা সম্পর্কে বিস্তারি আলোচনা করলেন।",
      "tag": "RUMC 23",
      "sub_questions": [
        {
          "label": "ক",
          "question": "নিরাপদ মাছ সংরক্ষণ কী?",
          "explanation": "মাছ সংরক্ষণের সময় মানব স্বাস্থ্যের জন্য ক্ষতিকর কোনো রাসায়নিক পদার্থ যাতে ব্যবহার না করা হয় সে ব্যবস্থা নিশ্চিত করার নামই হলো নিরাপদ মাছ সংরক্ষণ।"
        },
        {
          "label": "খ",
          "question": "মাছ পচনে এনজাইমের ক্রিয়া ব্যাখ্যা করো।",
          "explanation": "মাছের শরীরে বিভিন্ন ধরনের এনজাইম রয়েছে। জীবিত অবস্থায় খাদ্য হজম করার জন্য মাছ এই এনজাইম ব্যবহার করে। মাছ মরার পরও এনজাইমের নিঃসরণ হতে থাকে এবং তার ক্রিয়া চলতে থাকে। এসব এনজাইম মাছের পেশিকে দুর্বল করে ফেলে এবং ব্যাকটেরিয়ার প্রবেশ ও বৃদ্ধিতে সহায়ক পরিবেশ সৃষ্টি করে। ফলে মাছের কোষ কলা ভেঙে যায় এবং মাছ পচতে শুরু করে। এই প্রক্রিয়াকে অটোলাইসিস বলে।"
        },
        {
          "label": "গ",
          "question": "উদ্দীপকে উল্লিখিত কৃষিজ পণ্য পচনের লক্ষণসমূহ বর্ণনা করো।",
          "explanation": "উদ্দীপকে উল্লিখিত কৃষিজ পণ্য হলো মাছ। নিচে মাছ পচনের বা নষ্ট হওয়ার লক্ষণসমূহ বর্ণনা করা হলো- ১. ফুলকার লালচে বর্ণ অদৃশ্য হয়ে কালচে বর্ণ ধারণ করে। ২. চোখ বসে যায় এবং ঘোলাটে রং ধারণ করে। ৩. মাছের দেহে টিপ দিলে আঙ্গুল বসে যায়। ৪. পেট ফুলে যায় ও মাছের উজ্জ্বলতা নষ্ট হয়। ৫. ফুলকায় ও শরীরে অস্বচ্ছ ও জমাটবদ্ধ শ্লেষ্মা দেখা যায়। ৬. মাছ থেকে পচা ও বিশ্রী গন্ধ বের হয়। ৭. মাছের শরীরে বা আশপাশে মাছির আনাগোনা দেখা যায়।"
        },
        {
          "label": "ঘ",
          "question": "উদ্দীপকে উল্লিখিত কৃষিজ পণ্য সংরক্ষণের প্রয়োজনীয়তা বিশ্লেষণ করো।",
          "explanation": "উদ্দীপকের উল্লিখিত কৃষিজ পণ্যটি হলো মাছ। নিচে নিরাপদ মাছ সংরক্ষণের প্রয়োজনীয়তা বিশ্লেষণ করা হলো- নিরাপদ মাছ সংরক্ষণ হলো আহরণের পর বিক্রি বা ভোক্তা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা। নিরাপদ মাছ সংরক্ষণের মাধ্যমে মাছের খাদ্য উপাদান যেমন- আমিষ ও খনিজ লবণের মান সংরক্ষণ করা যায়। এর মাধ্যমে মাছের দেহের ভিতরের এনজাইমের ক্রিয়া নিষ্ক্রিয় করা যায়। মাছের রাসায়নিক উপাদানের জারণ ক্রিয়া রোধ করা যায়। মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা বা ভোক্তাদের কাছে পৌঁছানোর সময়কালে মাছের গুণগতমান অক্ষুণ্ণ রাখা যায়। নিরাপদ মাছের গুণগতমান ঠিক থাকে বলে ভালো মূল্য পাওয়া যায়। তাই উল্লিখিত কৃষিজ পণ্য অর্থাৎ মাছ সংরক্ষণের প্রয়োজনীয়তা অপরিসীম।"
        }
      ]
    },
    {
      "number": "3",
      "uddipok": "রফিক লেখাপড়া শেষ করে আত্মকর্মসংস্থানের জন্য মুরগির খামার। করার সিদ্ধান্ত নেন। কৃষিবিদ নাজমুল সাহেবের পরামর্শে তিনি রোড আইল্যান্ড রেড জাতের মুরগি দিয়ে খামার শুরু করেন। খামারের সঠিক ব্যবস্থাপনা করায় কয়েক বছরেই তিনি সফল খামারি হিসেবে পরিচিত লাভ করেন। তার সফলতা দেখে এলাকার অন্য যুবকরাও খামার স্থাপনে উদ্বুদ্ধ হন।",
      "tag": "RUMC 23",
      "sub_questions": [
        {
          "label": "ক",
          "question": "লেয়ার কী?",
          "explanation": "লেয়ার হলো অধিক ডিম উৎপাদনের উদ্দেশ্যে বাণিজ্যিকভাবে পালন করা মুরগি।"
        },
        {
          "label": "খ",
          "question": "চারটি উন্নত জাতের কবুতরের নাম লেখো।",
          "explanation": "পৃথিবীতে বহুবিচিত্র্য জাতের কবুতর রয়েছে। উন্নত জাতের কবুতর মূলত স্কোয়ার বা মাংস উৎপাদনকারী কবুতর। চারটি উন্নত জাতের কবুতরের নাম হলো- হোয়াইট কিং, গোলা, জায়েন্ট হোমার, মনডেইন।"
        },
        {
          "label": "গ",
          "question": "উদ্দীপকে উল্লিখিত উন্নত জাতের মুরগির বৈশিষ্ট্য বর্ণনা করো।",
          "explanation": "উদ্দীপকে উল্লিখিত উন্নত জাতের মুরগিটি হলো রোড আইল্যান্ড রেড বা আরআইআর জাতের মুরগি। আরআইআর জাতের মুগির বৈশিষ্ট্যগুলো হলো- ১. পালকের রং লাল কিন্তু পাখা ও লেজের পালকের মাথায় কালচে দাগ থাকে। ২. কানের লতি ছোট ও লাল রঙের। ৩. ১৫০-২০০ টি ডিম দিয়ে থাকে এবং খোসা বাদামি রঙের। ৪. চামড়া হলদে ও পায়ের নালা পালকবিহীন। ৫. 'পূর্ণবয়স্ক একটি মোরগের ওজন ৩-৪ কেজি ও মুরগির ওজন ২.৫-৩ কেজি পর্যন্ত হয়ে থাকে।"
        },
        {
          "label": "ঘ",
          "question": "উদ্দীপকে উল্লিখিত কৃষিক্ষেত্রের প্রয়োজনীয়তা বিশ্লেষণ করো।",
          "explanation": "উদ্দীপকে উল্লিখিত কৃষি ক্ষেত্রটি হলো পোল্ট্রি। পোল্ট্রি শিল্পের প্রয়োজনীয়তা নিচে দেওয়া হলো- মানুষের শরীরের জন্য প্রয়োজনীয় বিভিন্ন পুষ্টিকর খাদ্য, যেমন- ডিম, মাংস ইত্যাদি গৃহপালিত পাখি থেকে পাওয়া যায়। সুস্বাস্থ্যের জন্য প্রয়োজনীয় আমিষ, খনিজ পদার্থ, ভিটামিন ইত্যাদি পাখির মাংস ও ডিম থেকে পাওয়া যায়। এসব উপাদান শরীরের পুষ্টি, ক্ষয়পূরণ, বৃদ্ধিসাধন, উৎপাদন ও কর্মশক্তি বৃদ্ধিতে গুরুত্বপূর্ণ ভূমিকা পালন করে। পোল্ট্রির মাংস ও ডিম বিক্রি করে আয় করা যায়। বাণিজ্যিকভাবে পোল্ট্রি খামার করে অল্প সময়ে অধিক লাভবান হওয়া যায়। সহজ শর্তে ব্যাংক লোনের মাধ্যমে বা অল্প পুঁজি যোগাড় করে বেকার' যুবক-যুবতী বা গ্রামের মহিলারা পোল্ট্রি পালনের মাধ্যমে নিজেদের কর্মসংস্থানের ব্যবস্থা করতে পারেন। আবার পোল্ট্রি থেকে কুটির শিল্পের কাঁচামাল প্রাপ্তি, উপজাত দ্রব্যের ব্যবহার, জৈবসার প্রস্তুত, পোল্ট্রি পরিবহন, বাজারজাতকরণ ইত্যাদির মাধ্যমে দেশের অর্থনৈতিক উন্নয়ন ঘটে। অতএব, বাংলাদেশের প্রেক্ষাপটে উদ্দীপকের কৃষিক্ষেত্র অর্থাৎ পোল্ট্রি শিল্পের প্রয়োজনীয়তা অপরিসীম।"
        }
      ]
    },
    {
      "number": "4",
      "uddipok": "শরিফের একটি হাঁসের খামার আছে। একদিন তিনি লক্ষ করলেন তার খামারের কিছু হাঁস আলো দেখলে ভয় পাচ্ছে এবং ঘাড় মাথা বাঁকা করে উপরের দিকে তাকিয়ে থাকছে। তিনি দ্রুত প্রাণিসম্পদ কর্মকর্তার সাথে দেখা করে সমস্যার সমাধান চাইলেন। প্রাণিকর্মকর্তা শরিফকে জানালেন তার খামারের হাঁসগুলো প্লেগ রোগে আক্রান্ত। অতঃপর কর্মকর্তা শরিফকে উক্ত রোগ দমনের উপায় সম্পর্কে বিস্তারিত পরামর্শ দিলেন। প্রাণিসম্পদ কর্মকর্তার পরামর্শ মোতাবেক ব্যবস্থা গ্রহণ করে শরিফ তার খামারের রোগ দমনে সমর্থ হলেন।",
      "tag": "RUMC 23",
      "sub_questions": [
        {
          "label": "ক",
          "question": "সম্পূরক খাদ্য কী?",
          "explanation": "কোনো প্রাণীর যথাযথ বৃদ্ধি ও কাঙ্ক্ষিত উৎপাদন পাওয়ার জন্য - প্রাকৃতিক খাদ্যের পাশাপাশি বাইরে থেকে যে খাদ্য সূরবরাহ করা হয় তাই হলো সম্পূরক খাদ্য।"
        },
        {
          "label": "খ",
          "question": "হাঁসের খাদ্য খরচ কম কেন? ব্যাখ্যা করো।",
          "explanation": "হাঁস একটি গৃহপালিত প্রাণী। হাঁস পালনে খাদ্য খরচ কম। হাঁস সাধারণত ভেজা খাবার পছন্দ করে। হাঁস সারাদিন খাল-বিল, নদী-নালা, ধানের ক্ষেত ইত্যাদি জায়গায় ঘুরে বেড়ায় এবং কুড়িয়ে খাবার খায়। যেমন- শামুক, ঝিনুক, ছোট মাছ, পোকা-মাকড়, আগাছা, শেওলা, বাড়ির উচ্ছিষ্ট খাবার ইত্যাদি। ফলে আর বাড়তি খাবার দেয়ার প্রয়োজন হয় না। এজন্যই হাঁসের খাদ্য খরচ কম ।"
        },
        {
          "label": "গ",
          "question": "উদ্দীপকে উল্লিখিত রোগের লক্ষণ ও দমন ব্যবস্থা বর্ণনা করো।",
          "explanation": "শরিফের খামারের হাঁসগুলো ডাকপ্লেগ রোগে আক্রান্ত। এটি হাঁসের ডাকপ্লেগ ভাইরাস দ্বারা সংক্রমিত মারাত্মক ছোঁয়াচে রোগ। হাঁসের এই রোগ ডাক হারপেস ভাইরাস-১ (DHV-1) এর সংক্রমণে হয়ে থাকে। ডাকপ্লেগ রোগের লক্ষণগুলো হলো- এ রোগে হাঁস আলো দেখলে ভয় পায়। সাঁতার কাটতে চায় না। পানি পিপাসা বৃদ্ধি পায় এবং খাদ্য গ্রহণে অনীহা দেখায়। নাক দিয়ে তরল পদার্থ বের হয়। সবুজ ও হলুদ রঙের পাতলা মলত্যাগ করে। পালক এলোমেলো হয়ে ঝুলে পড়ে। মাথা, ঘাড় ও শরীরে কাঁপুনি দেখা দেয়। পা এবং পাখা অবশ হয়ে যায়। চোখ হতে অনবরত পানি ঝরে এবং চোখের ভিতরে সাদা রঙের আবরণ পড়ে চোখ বন্ধ হয়ে যায়। এ রোগে হাঁস খুঁড়িয়ে হাঁটে, ডিম পাড়া হাঁস ডিম পাড়া কমিয়ে দেয় এবং হঠাৎ মারা যায়। ডাকপ্লেগ রোগের দমনব্যবস্থাগুলো হলো- i. খামারের জৈব নিরাপত্তা নিশ্চিত করা। ii. আক্রান্ত হাঁস অন্যত্র সরিয়ে ফেলা এবং মৃত হাঁস মাটিতে পুঁতে ফেলা। iii. খামারে বহিরাগতদের প্রবেশাধিকার নিয়ন্ত্রণ করা। iv. বাসস্থান নিয়মিত জীবাণুনাশক দিয়ে পরিষ্কার করা এবং পরিষ্কার পানি সরবরাহ করা। V. হাঁসের ঘর ফিউমিগেশন করা। vi. বাসস্থানে ঢোকার মুখে ফুটবাথের ব্যবস্থা করা। vii. প্রতিষেধক হিসেবে খামারে নিয়মিত ডাক প্লেগ টিকা দেওয়ার ব্যবস্থা করা। হাঁসের বাচ্চাকে জন্মের ১৫-২০ দিন পর ১ম মাত্রা, ১ম মাত্রার ২৫ দিন পর বুস্টার বা ২য় মাত্রা এবং ২য় মাত্রার পর প্রতি ৫-৬ মাস অন্তর অন্তর এ টিকা দিতে হয়।"
        },
        {
          "label": "ঘ",
          "question": "উদ্দীপকের উল্লিখিত গৃহপালিত পাখি পালনের গুরুত্ব বিশ্লেষণ করো।",
          "explanation": "উদ্দীপকে উল্লিখিত গৃহপালিত পাখিটি হলো হাঁস। বাংলাদেশের ভৌগোলিক পরিবেশ হাঁস চাষের জন্য খুবই উপযোগী। হাঁস পালন করে অল্প খরচে অধিক মুনাফা অর্জন করা যায়। মুরগি অপেক্ষা হাঁস বছরে ৪০ থেকে ৫০টি ডিম বেশি দেয়। তাছাড়া হাঁসের ডিম সহজে ভাঙে না এবং নষ্টও হয় না। ডিম উৎপাদনের সময়কাল মুরগি অপেক্ষা হাঁসের বেশি। অনেক সময় দ্বিতীয় বছরেও হাঁস অধিক পরিমাণে ডিম দিয়ে থাকে। মুরগির ডিম অপেক্ষা হাঁসের ডিমের ওজন ১৫ থেকে ২০ গ্রাম বেশি হয়। হাঁস শেষ রাতে অথবা সকালে ডিম পাড়ে। সকালে ডিম সংগ্রহের পর হাঁস পালনকারীর কোনো কাজ থাকে না। এই সময় হাঁস পালক অন্যান্য কাজে সময় ব্যয় করতে পারে। ধান বা মাছের সাথে হাঁসের সমন্বিত চাষে হাঁস ক্ষতিকর শামুক খেয়ে ধান ফসলকে ক্ষতির হাত থেকে রক্ষা করে। পুকুরে হাঁস বিচরণ করার সময় পানি আলোড়িত হয়, ফলে পানিতে অক্সিজেনের পরিমাণ বেড়ে যায়। হাঁস ডুব দিয়ে পানির তলা থেকে খাদ্য সংগ্রহের সময় কাঁদার মধ্যে জমে থাকা বিষাক্ত গ্যাস দূর হয়। হাঁসের মলমূত্র মাছের খাদ্য এবং জমির জন্য উৎকৃষ্টমানের জৈব সার হিসেবে ব্যবহৃত হয়। হাঁসের রোগ প্রতিরোধ ক্ষমতা মুরগির তুলনায় বেশি। তাছাড়া হাঁস পালনে কম যত্ন ও পরিচর্যার প্রয়োজন। অধিকাংশ হাঁস নিজের খাদ্য নিজেই সংগ্রহ করে খায়, ফলে খাদ্য বাবদ খরচ কম হয়। উপরিউক্ত আলোচনা থেকে বলা যায়, হাঁস পালনের সুবিধা ও গুরুত্ব অপরিসীম।"
        }
      ]
    },
    {
      "number": "5",
      "uddipok": "আলম দুগ্ধ ব্যবসায়ী। তিনি গ্রাম থেকে দুধ কিনে শহরে সরবরাহ করেন। অতিরিক্ত গরমের কারণে মাঝে মাঝে তার দুধ নষ্ট হয়ে যায়। ফলে তিনি ক্ষতির সম্মুখীন হন। কৃষিবিদ রুহুল আমিন সাহেবের সাথে এ বিষয়ে আলোচনা করলে তিনি আলমকে পাস্তুরিকরণ প্রক্রিয়ার মাধ্যমে দুধ সংরক্ষণের পরামর্শ দেন। কৃষিবিদ রুহুল আমিন তাকে পাস্তুরিকরণ প্রক্রিয়া বিস্তারিতভাবে বুঝিয়ে দেন। তিনি আলমকে পাস্তুরিকরণের সুবিধা, অসুবিধা ও গুরুত্ব সম্পর্কেও বিস্তারিত বলেন।",
      "tag": "RUMC 23",
      "sub_questions": [
        {
          "label": "ক",
          "question": "গ্রুমিং কী?",
          "explanation": "ব্রাশের মাধ্যমে পশুর দেহের ময়লা পরিষ্কার করাই হলো গ্রুমিং।"
        },
        {
          "label": "খ",
          "question": "গবাদি পশুকে গ্রুমিং করা হয় কেন? ব্যাখ্যা করো।",
          "explanation": "ব্রাশের মাধ্যমে পশুর দেহের ময়লা পরিষ্কার করাকে গ্রমিং বলা হয়। দুধ দোহনের পূর্বে ভেজা কাপড় দিয়ে পশুর দেহের ময়লা পরিষ্কার করার জন্য গ্রুমিং করা হয়। গ্রমিং করলে গাভির দেহের ময়লা দুধে মিশে না। তাই গ্রুমিং করা প্রয়োজনীয়।"
        },
        {
          "label": "গ",
          "question": "উদ্দীপকে উল্লিখিত দুধ সংরক্ষণ পদ্ধতির সুবিধা ও অসুবিধা বর্ণনা করো।",
          "explanation": "উদ্দীপকে উল্লিখিত দুধ সংরক্ষণ পদ্ধতিটি হলো দুধ পাস্তুরিকরণ। দুধ পাস্তুরিকরণের সুবিধার পাশাপাশি অসুবিধাও লক্ষ করা যায়। নিচে সেগুলো বর্ণনা করা হলো- পাস্তুরিকরণের সুবিধা - ১. পাস্তুরিকৃত দুধ নিরাপদ হয়। ২. এতে রোগজীবাণু ধ্বংস হয় এবং এনজাইম নষ্ট হয়। ৩. পাস্তুরিকরণ দুধের সংরক্ষণকালকে দীর্ঘায়িত করে। ৪. ল্যাকটিক এসিড প্রস্তুতকারী জীবাণুর সংখ্যা কমায়। ৫. এই প্রক্রিয়ায় দুধের পুষ্টিমান ঠিক থাকে এবং কোনো বিষাদের সৃষ্টি হয় না। পাস্তুরিকরণের অসুবিধা- ১.পাস্তুরিকরণ প্রক্রিয়া আদর্শ উপায়ে করতে না পারলে দুধের চর্বিকণা পৃথক হতে পারে। ২. তাপ সংবেদনশীল ভিটামিন নষ্ট হয়ে যেতে পারে। ৩. অতি উচ্চতাপজনিত কারণে কিছুটা বিষাদের সৃষ্টি হতে।"
        },
        {
          "label": "ঘ",
          "question": "উদ্দীপকে উল্লিখিত দুধ সংরক্ষণ পদ্ধতির গুরুত্ব মূল্যায়ন করো।",
          "explanation": "উদ্দীপকে উল্লিখিত দুধ সংরক্ষণ পদ্ধতিটি হলো পাস্তুরিকরণ। আমাদের দেশ একটি উন্নয়নশীল দেশ। এদেশে গবাদিপশু পর্যাপ্ত নয়।। তাছাড়া এ সব গবাদিপশুর জাত উন্নত নয় বলে তাদের থেকে আমরা পর্যাপ্ত দুধ পাই না। দেশের দুধের চাহিদা মেটাতে বিশেষ করে শিশু খাদ্য হিসেবে প্রতি বছর পর্যাপ্ত পরিমাণ গুড়ো দুধ বিদেশ থেকে চড়া দামে আমদানি করতে হয়। তবে আমাদের দেশে বর্তমানে বেশ কিছু সরকারি বেসরকারি ডেইরি শিল্প প্রতিষ্ঠিত হয়েছে। যেখান থেকে দেশের চাহিদার বেশ কিছু অংশ বিশেষ করে তরল দুধের ঘাটতি পূরণ হচ্ছে। কিন্তু সমস্যা হলো দুধ সংরক্ষণ নিয়ে। কারণ দুধ একটি দ্রুত পচনশীল তরল পদার্থ। দ্রুত এ তরল পদার্থ জীবাণুর আক্রমণে নষ্ট হয়ে খাবার অনুপযোগী হয়ে যায়। পাস্তুরিকরণ পদ্ধতিতে দুধ নির্দিষ্ট তাপমাত্রায় গরম করে আবার হঠাৎ করে নিম্ন তাপমাত্রায় ঠান্ডা করে সংরক্ষণ করা যায়। এ পদ্ধতিতে দুধের এনজাইম নষ্ট হয় বলে দুধ দীর্ঘক্ষণ ভালো থাকে। এতে অধিক জনংখ্যার আমিষ চাহিদা পূরণ সম্ভব হবে। দুধ যেহেতু আদর্শ খাবার তাই শুধু আমিষ নয় সকল পুষ্টি চাহিদা পূরণ করতে দুধের কিবল্প নেই। পাস্তুরিকরণ পদ্ধতির ফলে দুধ নষ্ট হবে না এবং দুধ সংরক্ষণের মাধ্যমে পুষ্টি চাহিদা পূরণ সম্ভব হবে। উপরিউক্ত আলোচনা থেকে বলা যায়, দুধ সংরক্ষণ পদ্ধতি হিসাবে পাস্তুরিকরণ পদ্ধতির গুরুত্ব অপরিসীম।"
        }
      ]
    },
    {
      "number": "6",
      "uddipok": "তাহমিদের একটি দুগ্ধ খামার আছে। তিনি দুগ্ধবতী গাভির সঠিক যত্ন ও পরিচর্যার দিকে বিশেষ খেয়াল রাখেন। ফলে তিনি সর্বোচ্চ দুধ উৎপাদন করতে সমর্থ হন এবং বেশি লাভবান হন। তার খামারের সুষ্ঠু ব্যবস্থাপনা নিশ্চিত করায় তিনি একজন সফল খামারি। দিন দিন তার খামারের পরিধি বৃদ্ধি পাচ্ছে। এলাকার অন্য খামারিরাও তাকে অনুসরণ করছেন।",
      "tag": "RUMC 23",
      "sub_questions": [
        {
          "label": "ক",
          "question": "দুগ্ধ খামার কী?",
          "explanation": "দুগ্ধ বা দুধ উৎপাদনের উদ্দেশ্যে গড়ে তোলা হয় যে খামার তাই দুগ্ধ খামার।"
        },
        {
          "label": "খ",
          "question": "দুধ পাস্তুরিকরণ করা হয় কেন? ব্যাখ্যা করো।",
          "explanation": "পাস্তুরিত দুধ নিরাপদ, কেননা পাস্তুরিকরণে রোগ উৎপাদনকারী জীবাণু ধ্বংস হয়। অতি উচ্চ ও নিম্ন তাপমাত্রায় অণুজীব জন্মাতে ও বংশবিস্তার করতে পারে না। পাস্তুরিকরণ পদ্ধতিতে দুধের পচন ঘটানোর জন্য দায়ী অণুজীবকে তাপ দিয়ে (৬২.৮° সে. তাপে ৩০ মিনিট, ৭২.২° সে. তাপে ১৫ সেকেন্ড এবং ১৩৭.৮০ সে. তাপে ২ সেকেন্ড) ধ্বংস করা হয়। ফলে ল্যাকটিক এসিড প্রস্তুতকারী জীবাণুর (যেমন- 'স্ট্রেপটোকক্কাই) সংখ্যা কমে যায়। পাস্তুরিকরণে দুধের পুষ্টিমান ঠিক থাকে এবং কোনো বিস্বাদের সৃষ্টি হয় না। তাই দুধ পাস্তুরিকরণ করা হয়।"
        },
        {
          "label": "গ",
          "question": "উদ্দীপকে উল্লিখিত তাহমিদের খামারের গাভির যত্ন বর্ণনা করো।",
          "explanation": "উদ্দীপকের দুগ্ধবতী গাভি পালন করেন। দুগ্ধবতী গাভির পরিচর্যা অন্যান্য গরুর পরিচর্যা থেকে ভিন্ন হয়ে থাকে। দুগ্ধবতী গাভির সর্বোচ্চ দুধ উৎপাদন, উর্বরতা ও স্বাস্থ্যরক্ষার জন্য নিম্নোক্ত যত্ন ও পরিচর্যার প্রয়োজন- ১. প্রতিদিন ভোরে গাভির ঘরের মেঝে, দেয়াল ও নর্দমা ফিনাইল পানি দিয়ে ধুতে হবে। ২. প্রতিটি গাভিকে নিয়মিত ব্যায়ামের জন্য হাঁটাতে হবে এবং দুগ্ধবতী, গাভির খাদ্য খাওয়ানো, শরীর পরিষ্কার, দুধ দোহন প্রভৃতি কাজ যথাসময়ে করতে হবে। ৩. গ্রীষ্মকালে কমপক্ষে দৈনিক দু'বার এবং শীতকালে একবার গাড়িকে গোসল করাতে হবে এবং ব্রাশ দিয়ে গাভির শরীর সকাল-বিকেল পরিষ্কার করে গা মুছে দিতে হবে। 8. গাভির আরামদায়ক শয়নের জন্যে গোয়ালঘরের মেঝেতে শুকনো খড় বিছিয়ে দিতে হবে। ৫. প্রখর রৌদ্র বা বৃষ্টির সময় গাভিকে ঘরের বাইরে রাখা যাবে না । ৬. দুধ দোহনের পূর্বে ওলান, বাঁট ও গাভির পেছনের অংশ পরিষ্কার পানি দিয়ে ধুয়ে দিতে হবে এবং দোহনকারীর হাত জীবাণুমুক্ত করে দুধ দোহন করতে হবে। ৭. দুগ্ধবতী গাভি গরম হলে কৃত্রিম প্রজননের ব্যবস্থা করতে হবে। ৮. গাভির স্বাস্থ্য নিয়মিত পরীক্ষা করে চিকিৎসা দিতে হবে। গাভির সংক্রামক রোগের প্রতিষেধক টিকা দিতে হবে। ৯. দুগ্ধবতী গাভিকে প্রতিদিন দানাদার সুষম খাদ্য খাওয়াতে হবে এবং বাছুরকে নিয়মিত দুধ খাওয়াতে হবে, নয়তো গাভির ওলান প্রদাহ রোগ হতে পারে। ১০. গাভির গায়ের আটালি, ডাসা প্রজাতির পরজীবী বেছে ফেলতে হবে। উপরিউক্তভাবে উদ্দীপকের তাহমিদ তার দুগ্ধবতী গাভির পরিচর্যা করেন।"
        },
        {
          "label": "ঘ",
          "question": "উদ্দীপকে উল্লিখিত তাহমিদের সফলতার কারণ বিশ্লেষণ করো।",
          "explanation": "উদ্দীপকের তাহমিদের একটি দুগ্ধ খামার আছে। তিনি দুগ্ধবতী গাভির সঠিক যত্ন ও পরিচর্যার দিকে বিশেষ খেয়াল রাখেন। এ ছাড়াও তিনি সুষ্ঠু ব্যবস্থাপনা নিশ্চিত করেন। তাহমিদ নিম্নোক্ত উপায়ে দুগ্ধবতী গাভির যত্ন ও পরিচর্যা এবং সুষ্ঠু ব্যবস্থাপনা গ্রহণ করেন- প্রতিদিন ভোরে গাভির ঘরের মেঝে, দেয়াল ও নর্দমা ফিনাইল পানি দিয়ে ধুয়ে দেন। প্রতিটি গাভিকে নিয়মিত ব্যায়ামের জন্য হাঁটার ব্যবস্থা করেনা এবং দুগ্ধবতী গাভির খাদ্য খাওয়ানো, শরীর পরিষ্কার, দুধ দোহন প্রভৃতি কাজ যথাসময়ে করেন। গ্রীষ্মকালে কমপক্ষে দৈনিক দু'বার এবং শীতকালে একবার গাভিকে গোসল করান এবং ব্রাশ দিয়ে গাভির শরীর সকাল-বিকেল পরিষ্কার করে গা মুছে দেন। গাভির আরামদায়ক শয়নের জন্যে গোয়ালঘরের মেঝেতে শুকনো খড় বিছিয়ে দেন। প্রখর রৌদ্র বা বৃষ্টির সময় গাভিকে ঘরের বাইরে রাখা থেকে বিরত থাকেন। দুধ দোহনের পূর্বে ওলান, বাঁট ও গাভির পেছনের অংশ পরিষ্কার পানি দিয়ে ধুয়ে দেন এবং দোহনকারীর হাত জীবাণুমুক্ত করে দুধ দোহন করেন। দুগ্ধবতী গাভি গরম হলে কৃত্রিম প্রজননের ব্যবস্থা করেন। গাভির স্বাস্থ্য নিয়মিত পরীক্ষা করে চিকিৎসা দিন। গাভির সংক্রামক রোগের প্রতিষেধক টিকা দেন। দুগ্ধবতী গাভিকে প্রতিদিন দানাদার সুষম খাদ্য খাওয়ান এবং বাছুরকে নিয়মিত দুধ খাওয়ান, নয়তো গাভির ওলান প্রদাহ রোগ হতে পারে। গাভির গায়ের আটালি, ডাসা প্রজাতির পরজীবী বেছে ফেলে দেন। এছাড়াও খামারের বিভিন্ন ব্যবস্থাপনা তিনি সুষ্ঠুভাবে পালন করেন। পশুর সকল বিষয়ে যথাযথ নজর রাখেন, খামার নিয়মিত পরিষ্কার করেন। খামার থেকে আয় ও ব্যয়ের সঠিক হিসাব রাখেন। ফলে তিনি বাজারে চাহিদামত দুধ ও দুগ্ধজাত খাদ্য সরবরাহ করতে পারেন। ফলে, অর্থনৈতিক ভাবে লাভবান হন। উপরিউক্ত আলোচনা থেকে বলা যায়, তাহমিদ দুগ্ধবতী গাভির সঠিক পরিচর্যা ও যত্ন করেন এবং খামারের সকল ব্যবস্থাপনা সুষ্ঠুভাবে পালন করায় তিনি সফলতা লাভ করেন।"
        }
      ]
    },
    {
      "number": "7",
      "uddipok": "অভিজ্ঞ কৃষক খালিদের বাড়ি পাবনার ঈশ্বরদীতে। তাঁর বিভিন্ন ধরনের ফলদ গাছের বাগান আছে। তিনি গাছে ফুল আসার পূর্বে ট্রেনিং করে গাছকে কাঙ্ক্ষিত আকৃতি দিয়েছেন। এখন প্রতিবছর ফল সংগ্রহের পর তিনি গাছের প্রুনিং করেন। এর ফলে তার বাগানের ফুল, ফল ধারণ ও ফলের গুণগতমান বৃদ্ধি পায়। তিনি এলাকার একজন সফল ফল চাষি।",
      "tag": "RUMC 23",
      "sub_questions": [
        {
          "label": "ক",
          "question": "চারা হার্ডেনিং কী?",
          "explanation": "যে প্রক্রিয়ায় চারা গাছকে প্রতিকূল পরিবেশে (যেমন- অতিরিক্ত ঠান্ডা বা গরম) খাপ খাওয়ানোর উপযোগী করে তৈরি করা হয় তাই হলো হার্ডেনিং।"
        },
        {
          "label": "খ",
          "question": "মালচিং কেন করা হয়? ব্যাখ্যা করো।",
          "explanation": "চারার গোড়া কচুরিপানা, লতাপাতা বা ঘাস দিয়ে ঢেকে দেওয়াই হলো মালচিং। চারা গাছের গোড়া ঠান্ডা রাখতে এবং মাটির আর্দ্রতা বজায় রাখার জন্য মালচিং বা জাবড়া প্রয়োগ করা হয়। মালচিং এর আরেকটি সুবিধা হলো এটি প্রয়োগের ফলে চারাগাছে অতিরিক্ত রাসায়নিক সার সরবরাহ করার দরকার হয় না। তাছাড়া মালচিং আগাছা দমনেও সাহায্য করে।"
        },
        {
          "label": "গ",
          "question": "উদ্দীপকে উল্লিখিত ফল বাগানের পরিচর্যাদ্বয়ের মধ্যে পার্থক্য ব্যাখ্যা করো।",
          "explanation": "উদ্দীপকে উল্লিখিত ফল বাগানের পরিচর্যাদ্বয় হলো প্রুনিং ও ট্রেনিং। নিচে প্রুনিং ও ট্রেনিং এর মাঝে পার্থক্য নিরূপণ করা হলো- প্রুনিং ট্রেনিং ১. নির্দিষ্ট উদ্দেশ্যে কোন গাছের অপ্রয়োজনীয় ডালপালা কর্তন করাকে প্রুনিং বলে। ১. গাছকে একটি শক্ত কাঠামো দেওয়ার জন্য গাছের ডালপালা কর্তন করাকে গাছের ট্রেনিং বলে। ২. গাছের উৎপাদন বাড়ায়। ২. গাছের কাঠামো শক্ত করে। ৩. গাছের ফল বেশি হয়। ৩. গাছে কাঠ বেশি হয়। ৪. গাছের রোগ দমনে সাহায্য করে। ৪. প্রাকৃতিক বিপর্যয়ে গাছের সহ্য ক্ষমতা বাড়ে। ৫. গাছের কেনোপি নিয়ন্ত্রিত হয়। ৫. গাছের সংখ্যা নিয়ন্ত্রিত হয়। ৬. গাছের বার্ষিক উৎপাদন বাড়ে। ৬. গাছের মোট উৎপাদন বাড়ে। ৭. সকল প্রুনিং, ট্রেনিং নয়। ৭. সকল ট্রেনিং হলো প্রুনিং। ৮. গাছকে উদ্দীপ্ত করা হয়। ৮. গাছকে নিয়ন্ত্রণ করা হয়"
        },
        {
          "label": "ঘ",
          "question": "উদ্দীপকের খালিদ গাছ ফলবতী হওয়ার পর যে ছাঁটাই করেন তার উপকারিতা বিশ্লেষণ করো।",
          "explanation": "উদ্দীপকের খালিদ গাছ ফলবতী হওয়ার পর যে ছাঁটাই করেন তার উপকারিতা বিশ্লেষণ করা হলো: i. এই পদ্ধতি প্রয়োগের ফলে বৃক্ষের সঠিক আকার ও আকৃতি বজায় থাকে। ii. রোগাক্রান্ত শাখা-প্রশাখা ছেঁটে দেয়া হয় বলে গাছ কম রোগাক্রান্ত হয়। iii. গাছের সার্বিক উৎপাদন তথা কাঠের পরিমান, ফুল ও ফলের উৎপাদন বৃদ্ধি পায় এবং গুণগত মানও উন্নত হয়। iv. ছাঁটাইকৃত অংশ তাৎক্ষণিকভাবে জ্বালানি, বেড়া হিসেবে ও অন্যান্য কাজে এবং গবাদি পশুর খাদ্য হিসেবে ব্যবহার করা যায়। V. ছাঁটাইয়ের ফলে গাছের মূল ও কান্ডের পার্শ্ব বা বেড় বাড়ে এবং কাঠের পরিমান বৃদ্ধি পায়। vi. ঝড়-তুফানসহ বিভিন্ন প্রাকৃতিক দুর্যোগে গাছ কম ক্ষতিগ্রস্ত হয়। vii. গাছের কেনোপির ভেতরে আলো-বাতাসের চলাচল বৃদ্ধি পায়। viii. ছাঁটাইয়ের পর গাছের পল্লব বর্ধন বেশি হয়। ix. কৃষি বন ছাঁটাই করলে মাঠের আন্তঃফসলের উপকার হয়। X. স্বর্ণলতা, বন্য অর্কিড ইত্যাদি বিভিন্ন পরগাছা থেকে গাছ মুক্তি পায়। xi. গাছের বিভিন্ন পরিচর্যা যেমন: ওষুধ ছিটানো, ফল সংগ্রহ ইত্যাদিতে সুবিধা হয়। পরিশেষে বলা যায়, বনায়ন বা স্বল্পপরিসরে বাগান করে লাভবান হওয়ার জন্য প্রুনিং অনেক উপকারী।"
        }
      ]
    },
    {
      "number": "8",
      "uddipok": "জেলা কৃষি সম্প্রসারণ বিভাগ ও বন বিভাগের দিক নির্দেশনায় টাঙ্গাইলে প্রতি বছর কৃষি ও বৃক্ষ মেলার আয়োজন করা হয়। এ মেলায় স্থানীয় সরকারি বেসরকারি প্রতিষ্ঠান, এনজিও এবং ব্যক্তিগত প্রতিষ্ঠান অংশগ্রহণ করে। মেলায় বনজ, ফলদ ও ভেষজ বৃক্ষের চারা বিক্রির পাশাপাশি বিভিন্ন ধরনের কৃষি প্রযুক্তি প্রদর্শিত হয়। মেলায় বিভিন্ন বনায়নের মডেল প্রদর্শিত হয়। এই মেলা এলাকার কৃষি উন্নয়নে ব্যাপক ভূমিকা রাখে।",
      "tag": "RUMC 23",
      "sub_questions": [
        {
          "label": "ক",
          "question": "কৃষি মেলা কী?",
          "explanation": "যে মেলায় বিরল ও উন্নতজাতের ফসল, পোল্ট্রি, গবাদিপশু, মৎস্য এবং উন্নত কৃষি প্রযুক্তি ও উপকরণ প্রদর্শন করা হয় সেই মেলাই হলো কৃষিমেলা।"
        },
        {
          "label": "খ",
          "question": "জমির আইলে কী কী গাছ রোপণ করা যায়? ব্যাখ্যা করো।",
          "explanation": "কৃষি বনায়নের ক্ষেত্রে জমির আইলে পাতা পড়ে না এবং কম ছায়া প্রদান করে এমন প্রজাতির গাছ নির্বাচন করতে হবে। যেমন- বাবলা, তাল, খেজুর, খয়ের, শিরিষ, নারিকেল, ডালিম ইত্যাদি। কৃষিজ জমির আইলে এসব গাছ রোপণের মাধ্যমে খাদ্য, নির্মাণ ও জ্বালানি সামগ্রী এবং অন্যান্য মৌলিক চাহিদা পূরণ করা যায়।"
        },
        {
          "label": "গ",
          "question": "উদ্দীপকের উল্লিখিত মেলার বৈশিষ্ট্য বর্ণনা করো।",
          "explanation": "উদ্দীপকে উল্লিখিত মেলা হলো কৃষি ও বৃক্ষ মেলা। কৃষি ও বৃক্ষমেলা জনসমাগমযুক্ত স্থানে করা হয়। নির্দিষ্ট দিনব্যাপী করা হয় এবং সকাল থেকে সন্ধ্যা পর্যন্ত মেলার স্টল খোলা থাকে। নির্দিষ্ট উদ্দেশ্যে ও নির্দিষ্ট জনগোষ্ঠীর জন্য এসব মেলার আয়োজন করা হয়। এতে কৃষি ও বৃক্ষ সংশ্লিষ্ট বিভিন্ন প্রতিষ্ঠানের স্টল থাকে। স্টলসহ যাবতীয় তত্ত্বাবধান করে বন অধিদপ্তর, কৃষি সম্প্রসারণ অধিদপ্তরের জেলা ও উপজেলা কৃষি অফিস এবং সহযোগিতা করে জনপ্রশাসন বিভাগ ও কৃষি তথ্য সার্ভিস। প্রবেশ দ্বারে আকর্ষণীয় গেইট থাকে যা ফেস্টুন, প্লেকার্ড ও পোস্টারের মাধ্যমে সজ্জিত করা হয়। এসব মেলার উদ্বোধন ও সমাপনী অনুষ্ঠান করা হয়। উদ্বোধনী দিনে বর্ণাঢ্য র‍্যালি করা হয়। অধিকাংশ স্থলেই বনায়ন ও কৃষির উন্নত প্রযুক্তি প্রদর্শন করা হয়। কিছু কিছু কৃষিপণ্য বিক্রি করা হয় এবং নার্সারির স্টলে প্রচুর বনজ, ফলদ ও ভেষজ চারা বিক্রি করা হয়। এতে প্রতিপাদ্য বিষয় থাকে এবং এ উপলক্ষে রচনা ও চিত্রাঙ্কন প্রতিযোগিতা, সেমিনার ও ভিডিও প্রদর্শনী ইত্যাদির আয়োজন করা হয়। উপরিউক্ত আলোচনা থেকে কৃষি ও বৃক্ষ মেলার বৈশিষ্ট্যসমূহ জানা যায়।"
        },
        {
          "label": "ঘ",
          "question": "উদ্দীপকের উল্লিখিত মেলার উপযোগিতা বিশ্লেষণ করো।",
          "explanation": "উদ্দীপকের উল্লিখিত মেলা হলো কৃষি ও বৃক্ষমেলা। আমাদের দেশের সমাজ ও অর্থনীতিতে কৃষি ও বৃক্ষমেলার উপযোগিতা নিচে বিশ্লেষণ করা হলো- ১. কৃষি উৎপাদন ও বনায়নের প্রতি গণসচেতনতা সৃষ্টি হয় বলে সমাজ ও পরিবেশ উন্নত ও অর্থনীতিতে গতি সঞ্চার হয়। ২. কৃষি উৎপাদন ও বনায়নে একের দেখাদেখি অন্যের মধ্যে আগ্রহ বৃদ্ধি পায়; ফলে সামগ্রিক কৃষি উৎপাদন ও বনজ সম্পদ বৃদ্ধি পায়। ৩. সদ্য উদ্ভাবিত ও জনপ্রিয় প্রযুক্তিসমূহের সুফল দেশের আপামর জনসাধারণের নিকট পৌঁছায়। ৪. শস্য সংরক্ষণে সমন্বিত বালাই ব্যবস্থাপনা প্রযুক্তি কৃষকদের হাতে-কলমে শেখানো হয়। ৫. গবাদিপশু পালন ও মৎস্য চাষে কৃত্রিম প্রজননের ব্যবহার প্রদর্শন করা হয়। ৬. কৃষি ও বৃক্ষমেলার মাধ্যমে উদ্বুদ্ধ হয়ে গ্রামীণ দরিদ্র জনগোষ্ঠীর আয় বর্ধনমূলক কাজে বিনিয়োগ সহজ হয়। ৭. হরেক প্রজাতির উদ্ভিদ শনাক্তকরণ, দেশের বনাঞ্চল ও বিভিন্ন প্রকার বনায়ন পদ্ধতি সম্পর্কে ধারণা লাভের মাধ্যমে বিশ্ববিদ্যালয়/ কলেজ/মাদ্রাসা ও স্কুলের ছাত্র-ছাত্রীদের জ্ঞানভান্ডার সমৃদ্ধ হয়'। ৮. দারিদ্র বিমোচন ও কর্মসংস্থান সৃষ্টি হয় বলে জাতীয় অর্থনীতি সমৃদ্ধ হয়। উপরোক্ত আলোচনা থেকে বলা যায় যে, কৃষি ও বৃক্ষমেলার উপযোগিতা অনস্বীকার্য।"
        }
      ]
    }
  ]
}