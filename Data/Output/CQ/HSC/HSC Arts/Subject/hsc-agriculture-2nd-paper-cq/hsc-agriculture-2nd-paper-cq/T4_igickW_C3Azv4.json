{
  "title": "আদমজী ক্যান্টনমেন্ট কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "কোনো প্রাণীর যথাযথ বৃদ্ধি ও কাঙ্ক্ষিত উৎপাদন পাওয়ার জন্য প্রাকৃতিক খাদ্যের পাশাপাশি বাইরে থেকে যে খাদ্য সরবরাহ করা হয় তাকে সম্পূরক খাদ্য বলে।"
        },
        {
          "label": "খ",
          "question": "অনিরাপদ মাছ চেনার উপায় ব্যাখ্যা করো।",
          "explanation": "অনিরাপদ মাছ অর্থাৎ ফরমালিন দেওয়া মাছ চেনার উপায়গুলো হলো- ১. মাছের চোখগুলো ফ্যাকাশে ও ভিতরের দিকে ঢুকানো থাকে। ২. দেহে পিচ্ছিল পদার্থ থাকে না। ৩. ফুলকা কালচে বর্ণের হয়। ৪. দেহ বেশ শুষ্ক থাকে। ৫. স্বাভাবিক মাছের গন্ধ থাকে না।"
        },
        {
          "label": "গ",
          "question": "উদ্দীপকের চিত্র-ক এ প্রদর্শিত মাছটির চাষ পদ্ধতি ব্যাখ্যা করো।",
          "explanation": "উদ্দীপকের চিত্র: ক এ প্রদর্শিত মাহটি হলো রাজপুঁটি। নিচে এর চাষ পদ্ধতি ব্যাখ্যা করা হলো- ১. পুকুর প্রস্তুতি: রাজপুঁটি চাষের ক্ষেত্রে পুকুরের আয়তন ১০-৩০ শতক, গভীরতা ১-১.৫ মিটার হবে। পুকুরের পাড় ঠিক করতে হবে। পানি সরিয়ে পুকুরের তলায় মাটি ১০-১৫ দিন ধরে শুকিয়ে নিতে হবে। আগাছা অপসারণ ও রাক্ষুসে মাছ অপসারণ করতে হবে (০.৫-১ মিটার পানির জন্য ২০-৩০ গ্রাম রোটেনন পাউডার দিয়ে)। তারপর প্রতি শতকে ১-১.৫ কেজি চুন প্রয়োগ করতে' হবে। চুন প্রয়োগের তিনদিন পর জৈব সার হিসেবে প্রতি শতকে ৪- ৬ কেজি গোবর, ২-৩ কেজি হাঁস-মুরগির বিষ্ঠা এবং অজৈব সার হিসেবে প্রতি শতকে ১০০-১৫০ গ্রাম ইউরিয়া এবং ৮০-১০০ গ্রাম টিএসপি দিতে হবে। ২. পোনা সংগ্রহ, পরিবহন ও মজুদ: বিশ্বস্ত সূত্র থেকে সরাসরি চারা পোনা সংগ্রহ করে পোনা পলিথিন ব্যাগে বা পাতিলে পরিবহন করতে হবে। পাতিলে পরিবহন করলে সবসময় অক্সিজেনের ব্যবস্থা রাখতে হবে। পোনা সংগ্রহ করে প্রতি শতকে পুকুরে ৫-৭ সেমি আকারের ৭০-৮০টি পোনা ছাড়তে হবে। পোনা ভর্তি ব্যাগ কিছুক্ষণ পানিতে ডুবিয়ে আস্তে আস্তে কাত করে পুকুরে পোনা ছাড়তে হবে। খাদ্য ব্যবস্থাপনা: পোনা ছাড়ার পরদিন থেকেই প্রাকৃতিক খাদ্যের পাশাপাশি সম্পূরক খাবার দিতে হবে। মজুদ পুকুরে শতাংশ প্রতি ১ম মাসে ৪০ গ্রাম, ২য় মাসে ৯০ গ্রাম, ৩য় মাসে ১৭০ গ্রাম, ৪র্থ মাসে ২১৫ গ্রাম, ৫ম মাসে ২৫০ গ্রাম ও ৬ষ্ঠ মাসে ৩০০ গ্রাম খাদ্যের প্রয়োজন হয়। ৪. মাছের স্বাস্থ্য ও বৃদ্ধি পরীক্ষা: পুকুরে প্রতিমাসে অন্তত একবার জাল টেনে মাছের স্বাস্থ্য পরীক্ষা করতে হবে। স্বাস্থ্য পরীক্ষার ক্ষেত্রে মাছের রং উজ্জ্বল হলে, গায়ে পিচ্ছিল স্বচ্ছ পদার্থ থাকলে, কোনো ক্ষত চিহ্ন না থাকলে, পাখনা ভালো থাকলে, তাজা মনে হলে বুঝতে হবে মাছের স্বাস্থ্য ভালো আছে। রাজপুঁটি ব্যাকটেরিয়া, ছত্রাক ও ভাইরাসের সংক্রমণে রোগাক্রান্ত হয়ে থাকে। তাই যে কোনো রোগের লক্ষণ দেখা দিলে প্রয়োজনীয় প্রতিরোধ ও প্রতিকার ব্যবস্থা গ্রহণ করতে হবে। ৫. মাছ আহরণও বাজারজাতকরণ: মাছের ওজন ১৫০ গ্রাম বা তার বেশি হলেই বাজারে বিক্রির উপযুক্ত হয়। পুকুরে উৎপাদিত মাছের আকার, ওজন, বাজারদর, এমনকি পুকুরে মাছের ধারণক্ষমতা বিবেচনায় রেখে মাছ আহরণ করা প্রয়োজন। বাজারজাতকরণের জন্য মাছ টাটকা রাখতে হলে খুব ভোরে মাছ আহরণ করতে হয়। মাছ দ্রুত পচনশীল সামগ্রী হওয়ায় দ্রুত বাজারজাতকরণের ব্যবস্থা গ্রহণ করতে হবে।"
        },
        {
          "label": "ঘ",
          "question": "উদ্দীপকের চিত্র-খ'এ প্রদর্শিত মাছটির রোগ ব্যবস্থাপনায় করণীয় বিষয়গুলো বিশ্লেষণ করো।",
          "explanation": "উদ্দীপকের চিত্র: খ এ প্রদর্শিত মাছটি হলো নাইলোটিকা যা উকুন রোগে আক্রান্ত। নিম্নে এর রোগ ব্যবস্থাপনা উল্লেখ করা হলো- ১. আক্রান্ত মাছ পুকুর থেকে সরাতে হবে। ২. পুকুর শুকিয়ে ফেলতে হবে। এতে করে উকুনের ডিম ধ্বংস হয়ে যাবে। ৩. পুকুরের প্রতি শতকে ১ কেজি হারে চুন প্রয়োগ করতে হবে। ৪. ডিপটারেক্স (ডাইলকস, লেগুভন, টেগুডন) ০.৫ পিপিএম হারে পুকুরে প্রয়োগ করতে হবে। ৫. সপ্তাহে একবার ০.২৫ পিপিএম হারে (২ ডোজ) সুমিথিয়ন প্রয়োগ করতে হবে। ৬. ০.২৫ পিপিএম পটাশ দ্রবণে ৫-৬ মিনিট গোসল করাতে হবে। উল্লিখিত রোগ ব্যবস্থাপনা গ্রহণ ছাড়াও প্রতি মাসে জাল টেনে মাছের স্বাস্থ্য পরীক্ষা ও সুষম খাদ্য সরবরাহ করতে হবে।"
        }
      ]
    },
    {
      "number": "2",
      "uddipok": "রিমন বাবার সাথে মাছের বাজারে গিয়ে দেখলো একজন মাছ ব্যবসায়ী তার ঝুড়িতে মাছ এবং বরফ স্তরে স্তরে সাজালেন। রিমন বাবাকে জিজ্ঞাসা করলো, বাবা লোকটি কী কাজ করলো? রিমনের বাবা বললেন, মাছ যাতে নষ্ট না হয় সেজন্য তিনি এই কাজটি করলেন। তিনি আরো জিজ্ঞাসা করলেন 'তুমি কি জানো রিমন মাছ উৎপাদনে বাংলাদেশ এখন অনেক দূর এগিয়েছে এবং রপ্তানি করে প্রচুর বৈদেশিক মুদ্রা অর্জন করছে'?",
      "tag": "ACC 23",
      "sub_questions": [
        {
          "label": "ক",
          "question": "মৎস্য চাষ কী?",
          "explanation": "মাছ চাষ হলো কোনো নির্দিষ্ট জলাশয়ে অর্থনৈতিক গুরুত্বসম্পন্ন মাছের পরিকল্পিত ও বিজ্ঞানভিত্তিক উৎপাদন।"
        },
        {
          "label": "খ",
          "question": "নাইলোটিকা মাছ চাষ করা লাভজনক কেন? ব্যাখ্যা করো।",
          "explanation": "নাইলোটিকা মাছ স্থানীয় জাতের চেয়ে ৫০-৬০% বেশি উৎপাদনশীল। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক প্রতিরোধ ক্ষমতাসম্পন্ন হয়। অগভীর জলাশয়সহ স্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। সহজ চাষ পদ্ধতি, চাষ ব্যয় কম এবং ফলন হার বেশি হয়। এসব কারণে নাইলোটিকা মাছ চাষ লাভজনক।"
        },
        {
          "label": "গ",
          "question": "মাছ ব্যবসায়ীর কার্যক্রমটি ব্যাখ্যা, করো।",
          "explanation": "মাছ ব্যবসায়ী তার ঝুড়ির মাছগুলো বরফজাত করছেন। সাধারণত মাছ সংগ্রহ করে স্থানীয় বাজারে বিক্রির পূর্বে পরিবহনের সময় বরফজাতকরণের মাধ্যমে সংরক্ষণ করা হয়। বরফজাতকরণ পদ্ধতিতে প্রথমে মাছকে সাধারণ পানিতে ধুয়ে নেওয়া 'হয়। এক্ষেত্রে মাছের আঁইশ কিংবা নাড়িভুঁড়ি বের করা হয় না। অতঃপর টুকরি বা ঝুড়ি অর্থাৎ যে পাত্রে মাছ রাখা হবে সেটি পরিষ্কার পানিতে ধুয়ে নিয়ে ঝুড়ির ভেতরের চারদিকে চটের একটি আস্তরণ-দেওয়া হয়। টুকরি বা ঝুড়ির তলায় ১.৫-২ ইঞ্চি পুরু করে টুকরা করা বরফের স্তর দেওয়া হয়। এরপর একস্তর মাছের উপর একস্তর বরফ রেখে স্তরে স্তরে বরফ ও মাছ সাজিয়ে ঝুড়িটি ভর্তি করা হয়। এভাবে মাছের সর্বশেষ স্তরের উপরে একস্তর বরফ দিয়ে তার উপরে একটি চটের টুকরা দিয়ে ঢেকে সেলাই করে দেওয়া হয়। বরফের সংরক্ষণ ক্ষমতা বাড়ানোর জন্য ক্লোরোটেট্রাসাইক্লিন বা অক্সিটেট্রাসাইক্লিন 'নামক রাসায়নিক পদার্থ ব্যবহার করা যেতে পারে। বরফ ও মাছের অনুপাত মাছের ওজন ও ঋতুর। ওপর নির্ভর করে। আমাদের দেশের আবহাওয়ায় মাছ ও বরফের অনুপাত গ্রীষ্মকালে ১:১ এবং শীতকালে ২: ১ রাখা হয়। সঠিক পরিচর্যা, বরফ ও মাছের সঠিক অনুপাত এবং সঠিক পাত্র ব্যবহার করা হলে এ পদ্ধতিতে মাছ ও চিংড়িকে ৭-১০ দিন পর্যন্ত সংরক্ষণ করে রাখা যায়। উপরে উল্লিখিত পদ্ধতি অবলম্বন করে মাছ ব্যবসায়ী মাছ বরফজাত করেছিলেন।"
        },
        {
          "label": "ঘ",
          "question": "উদ্দীপকের আলোকে মাছ ব্যবসায়ীর কার্যক্রমটির যথার্থতা মূল্যায়ন করো।",
          "explanation": "মাছ ব্যবসায়ী বরফজাতকরণ পদ্ধতির মাধ্যমে মাছ সংরক্ষণ করেন। বরফ দিয়ে মাছ সংরক্ষণে সুবিধার পাশাপাশি কিছু অসুবিধাও রয়েছে। বরফ দিয়ে মাছ সংরক্ষণে মাছ টাটকা থাকে। সংরক্ষণ পদ্ধতিটি তুলনামূলকভাবে সহজ। ছোট-বড় সব ধরনের মাছ এই পদ্ধতিতে সংরক্ষণ করা যায়। বরফ তুলনামূলকভাবে সহজলভ্য ও সস্তা তাই খরচ কম হয়। বরফ দিয়ে সংরক্ষিত মাছ সহজে পরিবহন করা যায়। বরফ গলা পানি মাছের দেহে বিদ্যমান ব্যাকটেরিয়া, রক্ত ও ময়লা ধুয়ে সরিয়ে ফেলে। বরফ দিয়ে মাছ সংরক্ষণের অসুবিধা হলো, বরফ টুকরার (বিভিন্ন আকারের) আঘাতে মাছের দেহে ক্ষতের সৃষ্টি হতে পারে। তাপ কুপরিবাহী পাত্র ব্যবহার করা হয় না বলে বরফের কার্যকারিতা দীর্ঘস্থায়ী হয় না। বরফ তৈরির পানি অপরিষ্কার হলে মাছের দেহে রোগ জীবাণু সংক্রমিত হতে পারে। তাছাড়া বরফ সংরক্ষণের ব্যবহৃত পাত্র সঠিকভাবে ধোয়া ও জীবাণুমুক্ত না হলে মাছে জীবাণুর সংক্রমণ হতে পারে। বরফ ও মাছের অনুপাত সঠিক না হলে মাছের গুণাগুণ নষ্ট হয়। সুতরাং, বরফজাতকরণ পদ্ধতিতে সুবিধার পাশাপাশি অসুবিধা থাকা সত্ত্বেও এ পদ্ধতিতে সংরক্ষিত মাছ ৩-৪ দিন টাটকা থাকে এবং এর গুণাগুণও থাকে টাটকা মাছের মতো। তাই মাছ ব্যবসায়ীর কার্যক্রম অর্থাৎ বরফজাতকরণ মাছ সংরক্ষণের একটি নিরাপদ ও উত্তম পদ্ধতি।"
        }
      ]
    },
    {
      "number": "3",
      "uddipok": "জামিলা বেগম একটি মুরগির খামার গড়ে তোলেন। হঠাৎ করে খামারের চারটি মুরগি মারা গেল। মৃত্যুর পূর্বে তারা চুনের মতো মলত্যাগ করেছিল। প্রাণিসম্পদ কর্মকর্তার সাথে যোগাযোগ করলে তিনি জমিলা বেগমকে দ্রুত রাসায়নিক ও জৈব প্রতিরোধমূলক ব্যবস্থা নিতে পরামর্শ দিলেন, যাতে খামারের অন্য মুরগিগুলো নিরাপদ থাকে।",
      "tag": "ACC 23",
      "sub_questions": [
        {
          "label": "ক",
          "question": "ইনকিউবেটর কী?",
          "explanation": "ইনকিউবেটর হলো বিশেষভাবে তৈরিকৃত যন্ত্র যার মাধ্যমে কৃত্রিম উপায়ে উপযুক্ত তাপের ব্যবস্থা করে ডিম থেকে বাচ্চা ফুটানো হয়।"
        },
        {
          "label": "খ",
          "question": "RIR জাতের বৈশিষ্ট্য ব্যাখ্যা করো।",
          "explanation": "RIR (Rhode Island Red) জাতের বৈশিষ্ট্য গুলো নিচে দেওয়া হলো- ১. পালকের রং লাল কিন্তু পাখা ও লেজের পালকের মাথায় কালচে দাগ থাকে। ২. কানের লতি ছোট ও লাল রঙের। ৩. ১৫০-২০০টি ডিম দিয়ে থাকে এবং খোসা বাদামি রঙের। ৪. চামড়া হলদে ও পায়ের নালা পালকবিহীন। ৫. পর্ণবয়স্ক একটি মোরগের ওজন ৩-৪ কেজি ও মুরগির ওজন ২.৫-৩ কেজি হয়।"
        },
        {
          "label": "গ",
          "question": "উদ্দীপকে জমিলা বেগমের মুরগির রোগটির লক্ষণ ব্যাখ্যা করো।",
          "explanation": "উদ্দীপকের মুরগিগুলো রাণীক্ষেত রোগে আক্রান্ত হয়েছে। রাণীক্ষেত একটি ভাইরাসজনিত রোগ। New Castle Disease Virus-এ রোগের জন্য দায়ী। এ রোগ হলে মুরগি চুনের মতো মলত্যাগ করে। এছাড়াও আরও যে লক্ষণসমূহ দেখা দিতে পারে সেগুলো হলো- ১.মুখ দিয়ে লালা পড়া, হাঁচি, কাশি, নাক দিয়ে শ্লেষ্মা ঝরা। ২. শ্বাস-প্রশ্বাস দ্রুত হওয়া এবং হা করে নিশ্বাস নেওয়া (অনেক সময় শ্বাস নেওয়ার সময় 'ঘড় ঘড়' শব্দ হয়)। ৩.দেহের তাপমাত্রা বেড়ে যাওয়া। ৪.মুরগির খাওয়া-দাওয়ায় অনীহা এবং মাথা নিচু ও চোখ বন্ধ করে ঝিমাতে থাকা। ৫.ডানা নিচের দিকে ঝুলে যাওয়া।"
        },
        {
          "label": "ঘ",
          "question": "প্রাণিসম্পদ কর্মকর্তার পরামর্শ অনুযায়ী জমিলা বেগম তার খামারের জন্য কী কী পদক্ষেপ গ্রহণ করবেন- বিশ্লেষণ করো।",
          "explanation": "জাকিরের খামারের মুরগিগুলো রাণীক্ষেত রোগে আক্রান্ত হওয়ায় প্রাণিজসম্পদ কর্মকর্তা তাকে রোগ প্রতিরোধের উপায় বলেন। রাণীক্ষেত একটি ভাইরাসজনিত মারাত্মক ছোঁয়াচে রোগ। আক্রান্ত মুরগির মল ও শ্লেষ্মার সাথে ভাইরাস জীবাণু নির্গত হয় এবং বাতাসের সাহায্যে চারদিকে ছড়িয়ে পড়ে। রোগ প্রতিরোধে প্রাণিজসম্পদ কর্মকর্তার পরামর্শগুলো নিচে দেওয়া হলো- ১. রোগাক্রান্ত মুরগিকে আলাদা করে এবং মৃত মুরগিকে মাটির নিচে পুঁতে ফেলতে হবে। ২. জীবিত মুরগির জন্য স্বাস্থ্যকর বাসস্থানের ব্যবস্থা করতে হবে।\" ৩. সময়মতো মুরগিকে প্রতিষেধক টিকা দিতে হবে। ৪. ৭ দিন ও ২১ দিন বয়সের বাচ্চা মুরগিকে বি.সি.আর.ডি.ভি. প্রতি চোখে ১ ফোঁটা করে দিতে হবে। ৫. দুই মাসের বেশি বয়সের মুরগির রানের মাংসে আর.ডি.ভি. সিসি করে ইনজেকশন দিতে হবে। ৬. এছাড়া পটাশ বা কার্বলিক এসিড গোলা পানি দিনে ৩ বার, খামারের অসুস্থ মুরগি এবং সুস্থ মুরগিকে খাওয়াতে হবে। ৭. রোগ যাতে হতে না পারে সে জন্য খামারের মুরগির সুস্বাস্থ্য নিশ্চিত করার ব্যবস্থা করে খামারের অভ্যন্তর ও বাইরের পরিবেশ। যথাসম্ভব স্বাস্থ্যসম্মত তথা জীবাণুমুক্ত রাখতে হবে। ৮. খামারে প্রবেশের ক্ষেত্রে (কর্মচারী, দর্শনার্থী) সর্বোচ্চ প্রতিরোধ ব্যবস্থা হিসেবে জীবাণুনাশক দিয়ে পা ধুয়ে খামারে প্রবেশ করার ব্যবস্থা গ্রহণ করতে হবে। ৯. পানি ও খাদ্যপাত্র প্রতিদিন পরিষ্কার করতে হবে। রাণীক্ষেত রোগ প্রতিরোধে প্রাণিজসম্পদ কর্মকর্তার পরামর্শগুলো অত্যন্ত যৌক্তিক।"
        }
      ]
    },
    {
      "number": "4",
      "uddipok": "টেলিভিশনে গরু মোটাতাজাকরণের ওপর একটি প্রতিবেদন দেখে তোরাব আলী গরু মোটাতাজা করার জন্য পাঁচটি বাছুর ক্রয় করেন। তিনি বাছুরগুলোকে প্রত্যহ সাধারণ খাবার খাওয়াচ্ছেন কিন্তু মোটাতাজা হচ্ছে না। তিনি নিটকস্থ প্রাণিসম্পদ কর্মকর্তার কাছে যান। কর্মকর্তা তাকে ইউরিয়া ও চিটাগুড় প্রক্রিয়াজাত করে খাওয়ানোর পরামর্শ দেন।",
      "tag": "ACC 23",
      "sub_questions": [
        {
          "label": "ক",
          "question": "হলস্টেইন ফ্রিজিয়ান জাতের গরুর উৎপত্তি কোন দেশে?",
          "explanation": "হলস্টেইন ফ্রিজিয়ান জাতের গরুর উৎপত্তি হল্যান্ডে।"
        },
        {
          "label": "খ",
          "question": "জার্সি জাতের গরুর বৈশিষ্ট্য ব্যাখ্যা করো।",
          "explanation": "জার্সি জাতের গরুর বৈশিষ্ট্যগুলো নিচে দেওয়া হলো- ১. গায়ের রং লাল। মাথা লম্বা ও কুঁজ নেই তাই শিরদাঁড় সোজা দেখায়। ২. গাভি ও ষাঁড়ের ওজন যথাক্রমে ৪৫০ ও ৭০০ কেজি। দুধে চর্বির পরিমাণ ৬%। ৩. জিহ্বা ও লেজের রং কালো। ৪. ২৪ মাসে প্রজননের উপযুক্ত হয়। গাভি প্রতিদিন ২২ লিটার দুধ দেয়।"
        },
        {
          "label": "গ",
          "question": "তোরাব আলী কীভাবে ইউরিয়া মোলাসেস ব্লক তৈরি করবে? ব্যাখ্যা করো।",
          "explanation": "তোরাব আলীকে প্রাণিসম্পদ কর্মকর্তা ইউরিয়া ও চিটাগুড় প্রক্রিয়াজাত করে বা ইউরিয়া মোলাসেস ব্লক তৈরি করে খাওয়াতে পরামর্শ দেন। এটি গবাদিপশুর জন্য একটি পুষ্টিকর ও শক্তিদায়ক আমিষ সমৃদ্ধ খাদ্য। ইউরিয়া মোলাসেস ব্লক প্রস্তুতকরণে প্রথমে উপকরণগুলো পরিমাণমতো মেপে নিতে হয়। লোহার কড়াইয়ে চিটাগুড় লালিগুড় জ্বাল দিয়ে আঠালোভাব হলে তাতে ইউরিয়া, চুন, লবণ, কপার সালফেট ও ফেরাস সালফেট ঢেলে দিয়ে হাতা দিয়ে নেড়ে ভালোভাবে মিশাতে হয়। এরপর গমের ভুসি ও চাউলের কুঁড়া আস্তে আস্তে মিশাতে ও নাড়তে হয়। এবার ছাঁচে তুলে দিলে সহজে জমাট বেঁধে ব্লক তৈরি হয়। ব্লক ছাঁচ থেকে বের করে পলিথিনের উপর কিছুক্ষণ রাখলে শুকিয়ে শক্ত হয়। শুকনো ব্লক পলিথিন ব্যাগে ভরে শুকনা ও উঁচু স্থানে সংরক্ষণ করতে হয়। অতএব, গবাদিপশু মোটাতাজাকরণ করার সময় পশুকে খাওয়ানোর জন্য উল্লিখিত উপায়ে তোরাব আলী ইউরিয়া মোলাসেস ব্লক তৈরি করবে।"
        },
        {
          "label": "ঘ",
          "question": "প্রাণিসম্পদ কর্মকর্তার পরামর্শে তোরাব আলী লাভবান হবেন কিনা- মূল্যায়ন করো।",
          "explanation": "প্রাণিসম্পদ কর্মকর্তা তোরাব আলীকে ইউরিয়া মোলাসেস ব্লক তৈরি করে খাওয়াতে বললেন। তিনি মূলত তোরাব আলীকে সঠিক খাদ্য ব্যবস্থাপনা সম্পর্কে জানালেন। গবাদিপশুর দেহ গঠন, ক্ষয়পূরণ, কর্মক্ষমতা ও উৎপাদনশীলতা বৃদ্ধির জন্য খাদ্যের প্রয়োজন। যে সমস্ত দ্রব্যে পরিমিত পরিমাণ পানি, শর্করা, আমিষ, খনিজ লবণ, চর্বি, ভিটামিন ও আঁশ জাতীয় পদার্থসহ বিভিন্ন পুষ্টি উপাদান আছে এবং যা গ্রহণের মাধ্যমে প্রাণীর শারীরিক বৃদ্ধি ঘটে তাই খাদ্য। উপরিউক্ত খাদ্য উপাদানের কোনো একটির অভাব থাকলে তা থেকে আশানুরূপ ফল খাওয়া যাবে না। পশুকে সাধারণ খাবারের সাথে প্রতিদিন ৩০০ গ্রাম করে ব্লক খেতে দিতে হয়। এ খাদ্য সহজে পরিপাচ্য ও শর্করা মাইক্রোবিয়াল প্রোটিনে রূপান্তরিত হয়। তোরাব আলী নিয়মিত সাধারণ খাবার দিলেও গরুগুলোর শারীরিক বৃদ্ধি প্রত্যাশামাফিক হয়নি। তাই তোরাব আলীকে নিয়মিত স্বাভাবিক খাদ্যের পাশাপাশি সম্পূরক খাদ্য যেমন- ইউরিয়া মোলাসেস ব্লক দিতে হবে, তা না হলে গরু আশানুরূপ মোটাতাজা করা সম্ভব হবে না। গরুগুলো পুষ্টিহীনতায় ভুগবে এবং অপুষ্টিজনিত রোগব্যাধিতে আক্রান্ত হয়ে • উৎপাদন কমে যাবে। তাই প্রত্যাশা অনুযায়ী গরুগুলোকে মোটাতাজা করতে তোরাব আলীকে দেওয়া প্রাণিসম্পদ কর্মকর্তার খাদ্য ব্যবস্থাপনার পরামর্শে গরুগুলো সহজেই দ্রুত মোটাতাজা হবে এবং তোরাব আলী লাভবান হবেন"
        }
      ]
    },
    {
      "number": "5",
      "uddipok": "কৃষি শিক্ষক রফিক সাহেব তার ছাত্রদের নিয়ে একটি দুগ্ধ খামার পরিদর্শনে গেলেন। সেখানে গিয়ে গরুর জাত ও দুধ দোহন প্রক্রিয়াসহ আনুষঙ্গিক বিষয়ে ছাত্রদের অবহিত করলেন এবং খামারে অধিক দুধ উৎপাদন ও অতিরিক্ত দুধ তাপ প্রয়োগের মাধ্যমে কীভাবে সংরক্ষণ করা যায় তাও ছাত্রদের জানালেন।",
      "tag": "ACC 23",
      "sub_questions": [
        {
          "label": "ক",
          "question": "দুধ পাস্তুরিকরণ কী?",
          "explanation": "নিদিষ্ট তাপমাত্রায় তাপ দিয়ে (৬২.৮° সে. তাপে ৩০ মি., ৭২.২০ সে. তাপে ১৫ সেকেন্ড এবং ১৩৭.৮° সে. তাপে ২ সেকেন্ড) দুধে অবস্থিত ক্ষতিকর জীবাণুসমূহ ধ্বংস করার প্রক্রিয়াকে পাস্তুরাইজেশন বা দুধ পাস্তুরিকরণ বলে।"
        },
        {
          "label": "খ",
          "question": "দুধ পাস্তুরিকরণের সুবিধা ও অসুবিধা ব্যাখ্যা করো।",
          "explanation": "দুধ পাস্তুরিকরণের সুবিধাগুলো হলো- ১. পাস্তুরিত দুধ নিরাপদ হয় এবং স্বাদ ও পুষ্টিমান অক্ষুণ্ণ থাকে। ২. এতে রোগজীবাণু ধ্বংস হয়। ৩. ল্যাকটিক এসিড প্রস্তুতকারী জীবাণুর সংখ্যা কমায়। দুধ পাস্তুরিকরণের অসুবিধাগুলো হলো- ১. এই প্রক্রিয়ায় অতি উচ্চতাপজনিত কারণে দুধের কিছুটা বিস্বাদ সৃষ্টি হতে পারে। ২. তাপ সংবেদনশীল ভিটামিন নষ্ট হয়ে যেতে পারে।"
        },
        {
          "label": "গ",
          "question": "খামারে অধিক দুধ উৎপাদনের কারণ উদ্দীপকের আলোকে ব্যাখ্যা করো।",
          "explanation": "উদ্দীপকে কৃষি শিক্ষক ছাত্রদেরকে খামারে অধিক দুধ উৎপাদন করার পদ্ধতি সম্পর্কে বললেন। খামারে অধিক দুধ উৎপাদনের কারণগুলো হলো- উন্নত জাতের অধিক দুধ উৎপাদনশীল সুস্থ গাভি নির্বাচন করা। গাভির বাসস্থান এমনভাবে তৈরি করা যেন পর্যাপ্ত আলো-বাতাস চলাচল করতে পারে। তাছাড়া খামারের স্বাস্থ্যকর পরিবেশ ও গাভির খাবার জায়গার পরিষ্কার-পরিচ্ছন্নতা, পয়ঃনিষ্কাশন ব্যবস্থা প্রভৃতি বিষয়ের ওপর নজর রাখা। গাভিকে নিয়মিত সুষম খাদ্য ও পর্যাপ্ত পানি সরবরাহ করা। এছাড়া দুধ দোহনের আগে গাভিকে দানাদার খাদ্য খেতে দেওয়া। খামারের জৈব নিরাপত্তা (Bio-safety) নিশ্চিত করা। নিয়মিত গাভির স্বাস্থ্য পরীক্ষা ও সংক্রামক রোগের প্রতিষেধক টিকা দেওয়া। যথাসময়ে গাভির কৃত্রিম প্রজননের ব্যবস্থা এবং গর্ভবতী গাভির যথাযথ যত্ন নেওয়া। সঠিক পদ্ধতিতে দুধ দোহন করা। মূলত এসকল পদক্ষেপ গ্রহণের কারণেই খামারে অধিক দুধ উৎপাদন করা সম্ভব হয়।"
        },
        {
          "label": "ঘ",
          "question": "খামারে উৎপাদিত অতিরিক্ত দুধ কীভাবে সংরক্ষণ করা যায় উদ্দীপকের আলোকে বিশ্লেষণ করো।",
          "explanation": "কৃষি শিক্ষক ছাত্রদেরকে খামারে উৎপাদিত অতিরিক্ত দুধ তাপ প্রয়োগের মাধ্যমে সংরক্ষণের পদ্ধতি সম্পর্কে জানালেন। দুধ নষ্ট হওয়ার অন্যতম প্রধান কারণ ব্যাকটেরিয়ার সংক্রমণ। অতি উচ্চ ও নিম্ন তাপমাত্রায় এ জীবাণু জন্মাতে ও বংশবিস্তার করতে পারে না। তাই নির্দিষ্ট তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। সাধারণত ৩ ভাবে দুধ পাস্তুরিকরণ করা যায়- ১. অল্প তাপমাত্রায় বেশি সময়: এ পদ্ধতিতে ৬২.৮ ডিগ্রি সেলসিয়াস তাপমাত্রায় ৩০ মিনিট সময় ধরে দুধ গরম করা হয়। পরবর্তীতে ৪ ডিগ্রি সেলসিয়াস তাপমাত্রায় দ্রুত ঠান্ডা করে সংরক্ষণ করা হয়। ২. বেশি তাপমাত্রায় অল্প সময়: এ পদ্ধতিতে ৭২.২ ডিগ্রি সেলসিয়াস তাপমাত্রায় ১৫ সেকেন্ড সময় ধরে দুধ গরম করে পরবর্তীতে ৪ ডিগ্রি সেলসিয়াস তাপমাত্রায় ঠান্ডা করে সংরক্ষণ করা হয়। ৩. অত্যাধিক তাপমাত্রায় অতি অল্প সময়: এ পদ্ধতিতে ১৩৭.৮ ডিগ্রি সেলসিয়াস তাপমাত্রায় ২ সেকেন্ড সময় ধরে দুধ গরম করা হয়। তারপর স্বাভাবিক তাপমাত্রায় দুধ সংরক্ষণ করা হয়।"
        }
      ]
    },
    {
      "number": "6",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "ব্রুডার কী?",
          "explanation": "১-২১ দিন বয়সের বাচ্চাকে তাপ দেওয়ার ঘরই হলো ব্রুডার।"
        },
        {
          "label": "খ",
          "question": "মুরগির মুক্ত পালন পদ্ধতির দু'টি সুবিধা লেখো।",
          "explanation": "মুরগির মুক্ত পালন পদ্ধতির দুটি সুবিধা হলো- ১. এই পদ্ধতিতে মুরগির আবাসস্থল তৈরির জন্য আলাদা কোনো খরচ হয় না। ২. এই পদ্ধতিতে বাইরে থেকে হাঁস-মুরগিকে খাদ্য দিতে হয় না।"
        },
        {
          "label": "গ",
          "question": "উদ্দীপকের 'ক' ও 'খ' চিহ্নিত পদ্ধতি দুটির মধ্যে পার্থক্য ব্যাখ্যা করো।",
          "explanation": "উদ্দীপকে 'ক' ও 'খ' চিত্র দ্বারা মুরগির ডিম থেকে বাচ্চা ফুটানোর পদ্ধতি যথাক্রমে প্রাকৃতিক ও কৃত্রিম পদ্ধতিকে বোঝানো হয়েছে। ডিম ফুটানোর প্রাকৃতিক ও কৃত্রিম পদ্ধতির পার্থক্য নিচে দেওয়া হলো- প্রাকৃতিক পদ্ধতি কৃত্রিম পদ্ধতি i. মুরগির নিজ দেহের তাপ নিষিক্ত ডিমের ওপর দিয়ে ডিম ফুটানোকে প্রাকৃতিক পদ্ধতিতে ডিম ফুটানো বলা হয়। ।. বিশেষভাবে প্রস্তুতকৃত যন্ত্রে উপযুক্ত তাপ (৩৭০-৩৯.৫০) ও আর্দ্রতার (৫০%-৭০%) ব্যবস্থা করে ডিম ফুটানোকে কৃত্রিম পদ্ধতিতে ডিম ফুটানো বলে। ii. কম সংখ্যক ডিম ফুটানো যায় (১০-১৫টি)। ii. অধিক সংখ্যক ডিম ফুটানো যায়। iii. ডিম ফুটানোর জন্য দেশি কুঁচে মুরগি ব্যবহার করা হয়। iii. ডিম ফুটানোর জন্য ইনকিউবেটর যন্ত্র ব্যবহার করা হয়'। iv. সব ডিম ফুটে না, কিছু ডিম নষ্ট হয়। iv. সব ডিম ফুটে, ডিম নষ্ট হয় না। v. শক্তিশালী ও নিরোগ বাচ্চা পাওয়া যায়। v. বাচ্চা দুর্বল এবং রোগাক্রান্ত হতে পারে। vi. তাপমাত্রা ও আর্দ্রতা নিয়ন্ত্রণ করা যায় না। vi. নির্দিষ্ট তাপমাত্রা ও আর্দ্রতা বজায় রাখা বা নিয়ন্ত্রণ করা যায়।"
        },
        {
          "label": "ঘ",
          "question": "হাঁস-মুরগির উৎপাদন বৃদ্ধিতে বাংলাদেশের প্রেক্ষাপটে 'খ' চিহ্নিত পদ্ধতিটি কতটুকু বাস্তবসম্মত? তোমার মতামত দাও।",
          "explanation": "উদ্দীপকে চিত্র-খ হলো কৃত্রিম পদ্ধতিতে মুরগির ডিম ফুটানো পদ্ধতি। এ পদ্ধতিতে ডিম ফোটানোর জন্য ইনকিউবেটর যন্ত্র ব্যবহার করা হয়। বাংলাদেশের গ্রামাঞ্চলে প্রাচীনকাল থেকে প্রকৃতিক পদ্ধতিতেই ডিম ফোটানো হচ্ছে। অপরদিকে বর্তমানে কৃত্রিম পদ্ধতিতে বিভিন্ন আধুনিক যন্ত্র ব্যবহার করে ডিম ফোটানোর নানা উপায় আবিষ্কার করা হয়েছে। এই দুই পদ্ধতির মধ্যে তুলনামূলক বিশ্লেষণ নিম্নরূপ- i. প্রাকৃতিক পদ্ধতিতে একবারে ১০-১৫টি করে ডিম ফুটানো যায়। তবে কৃত্রিম পদ্ধতিতে একসাথে আরও বেশি সংখ্যক ডিম ফুটানো সম্ভব। ii. প্রাকৃতিক উপায়ে ডিম ফুটাতে কুঁচে মুরগির দরকার হয়। আর কৃত্রিম পদ্ধতিতে যন্ত্র ব্যবহার করা হয়, যেমন-ইনকিউবেটর। iii. প্রাকৃতিক পদ্ধতির একটি সীমাবদ্ধতা হলো ডিম যেকোনো সময়ে ফুটানো যায় না, যা কৃত্রিম পদ্ধতিতে করা যায়। iv. প্রাকৃতিক পদ্ধতিতে ডিম ফুটাতে কোনো কারিগরি জ্ঞানের দরকার হয় না। কৃত্রিম পদ্ধতিতে যন্ত্র চালনা ও রক্ষণাবেক্ষণের জন্য কারিগরি দক্ষতা প্রয়োজন। v.প্রাকৃতিক পদ্ধতিতে সব ডিম নাও ফুটতে পারে অর্থাৎ ডিম নষ্ট হবার সম্ভাবনা থাকে। এই সমস্যা কৃত্রিম পদ্ধতিতে vi. প্রাকৃতিক পদ্ধতিতে ফুটানো ডিমের বাচ্চা শক্তিশালী ও নিরোগ হয়। কিন্তু কৃত্রিম পদ্ধতিতে বাচ্চা দুর্বল ও রোগাক্রান্ত হতে পারে। vii. প্রাকৃতিক পদ্ধতিতে ডিম ফুটানোর সময় অনেক ক্ষেত্রে মুরগি ডিম ভেঙে ফেলতে ও বাচ্চা মেরে ফেলতে পারে। কৃত্রিম পদ্ধতিতে এ ধরনের দুর্ঘটনার সুযোগ নেই। viii. প্রাকৃতিক পদ্ধতিতে তাপমাত্রা, আর্দ্রতা প্রভৃতি মানুষের নিয়ন্ত্রণের বাইরে হলেও কৃত্রিম পদ্ধতিতে এগুলো নিয়ন্ত্রণ করা হয়। কৃত্রিম পদ্ধতি অনুসরণ করলে এক খামারে উৎপাদিত বাচ্চা দিয়ে আশেপাশে অনেক ব্রয়লার ও লেয়ার খামার গড়ে উঠবে। ফলে দেশে মুরগির উৎপাদন বৃদ্ধি পাবে। যা দেশের খাদ্য ও পুষ্টির চাহিদা পূরণেও ভূমিকা রাখবে। সর্বোপরি কৃত্রিম পদ্ধতিতে আধুনিক যন্ত্রপাতি ব্যবহারের ফলে খামারের অধিক উৎপাদনশীলতা অন্যদেরকেও এই কাজে অনুপ্রাণিত করবে। অতএব, হাঁস-মুরগির উৎপাদন বৃদ্ধিতে এবং বাংলাদেশের আর্থ- সামাজিক উন্নয়ন ও পুষ্টির চাহিদা পূরণে কৃত্রিম পদ্ধতিতে ডিম উৎপাদন পদ্ধতিটি অত্যন্ত সময়োপযোগী এবং বাস্তবসম্মত পদ্ধতি।"
        }
      ]
    },
    {
      "number": "7",
      "uddipok": "দিনাজপুর জেলার সুন্দরবন গ্রামের আকতার আলী একজন সচ্ছল কৃষক। তার বিভিন্ন ধরনের কাঠের ও ফলের বাগান রয়েছে। তিনি কাঠের গাছ পূর্ণবয়স্ক হওয়ার পূর্বে ছাঁটাই করেন এবং ফলের উৎপাদন বৃদ্ধির জন্য প্রতিবছর ফল সংগ্রহের পর গাছের পাতা ও রোগাক্রান্ত ডাল ছাঁটাই করেন। এর ফলে তার গাছের ফুল, ফল ধারণ ও ফলের গুণগত মান বৃদ্ধি পায়।",
      "tag": "ACC 23",
      "sub_questions": [
        {
          "label": "ক",
          "question": "জীববৈচিত্র্য কী?",
          "explanation": "বিভিন্ন প্রকার উদ্ভিদ, প্রাণী ও অণুজীবের প্রাকৃতিক উপস্থিতি, বিস্তৃতি, আনুপাতিক ও পারস্পরিক সহাবস্থানকে জীববৈচিত্র্য বা বায়োডাইভারসিটি বলে।"
        },
        {
          "label": "খ",
          "question": "জীববৈচিত্র্য সংরক্ষণে বন গুরুত্বপূর্ণ কেন? ব্যাখ্যা করো।",
          "explanation": "বিভিন্ন প্রকার উদ্ভিদ, প্রাণী ও অণুজীবের সক্রিয় উপস্থিতি, বিস্তৃতি ও পারস্পরিক প্রাকৃতিক সুষম সহাবস্থাকে জীববৈচিত্র্য বলে। জীববৈচিত্র্য সংরক্ষণে বন গুরুত্বপূর্ণ ভূমিকা পালন করে। গাছ ও প্রাণীর জন্মস্থান, বাসস্থান ও বংশ বিস্তারের স্থান হলো বন। বন জীবের খাদ্যশৃঙ্খল রক্ষা করে। খাদ্যশৃঙ্খলে বিঘ্ন ঘটলে খাদ্য উৎপাদন হ্রাস পাবে। আবার বনাঞ্চলে জীববৈচিত্র্যের ভারসাম্য বিঘ্নিত হলে বন্যপ্রাণী আবাস এলাকায় চলে আসবে। ভবিষ্যতের জৈবিক উৎপাদনশীলতা রক্ষার্থে বন্য জীবের গুরুত্ব অনেক বেশি। বন আছে বলেই বিভিন্ন প্রজাতির উদ্ভিদ, পশুপাখি, কীট-পতঙ্গ ও অণুজীব রয়েছে। বন না থাকলে এসব জীববৈচিত্র্য ধ্বংস হয়ে যেত।"
        },
        {
          "label": "গ",
          "question": "উদ্দীপকে আকতার আলী তার বাগানে কী ধরনের কর্মকাণ্ড করেছেন? ব্যাখ্যা করো।",
          "explanation": "উদ্দীপকের আকতার গাছের উৎপাদন বৃদ্ধির জন্য গাছের মূল, পাতা, ফুল, ফল ছাঁটাই করেন। এটি প্রুনিং পদ্ধতি। নিচে তার কর্মকাণ্ড বর্ণনা করা হলো- i.শাখা ছাঁটাই: গাছে কুশি কম হলে, শাখা বেশি হলে ছাঁটাই করেন। এতে পরবর্তী নতুন শাখা শক্ত ও মজবুত হয়। ii. পাতা ছাঁটাই: গাছে, পাতার পরিমাণ বেশি হলে পাতা ছাঁটাই করেন। এতে গাছের ফুল ও ফল ধারণ ক্ষমতা বাড়ে। চারাগাছ এক স্থান থেকে অন্য স্থানে রোপণ করলে গাছের পানি শোষণ ক্ষমতা কমে যায়। ফলে পাতা ছাঁটাই করলে প্রস্বেদন হার কমে যায়। এতে গাছের ফলন বেশি হয়। iii. মূল ছাঁটাই: যেসব গাছ মাটি থেকে প্রচুর পরিমাণ নাইট্রোজেন গ্রহণ করে তাদের বৃদ্ধি-বেশি হয়। তাই এসব গাছের শিকড় ছাঁটাই করে গাছের বৃদ্ধি নিয়ন্ত্রণ করেন। এতে ফল ও ফুল বেশি ধরে। যেমন: আম, লিচু। iv. ফল ও ফুল ছাঁটাই: কখনো কখনো গাছে প্রচুর পরিমাণে ফল ও ফুল ধরতে দেখা যায়। এতে ফুল ও ফলের আকৃতি ছোট হয়ে যায়। তাই গাছের ফল, ফুল বৃদ্ধির জন্য অপেক্ষাকৃত ছোট ফল ও ফুল ছাঁটাই করেন যাতে অন্যান্য ফল ও ফুলগুলো আকারে বড় হতে পারে। v. কুশি ছাঁটাই: গাছে কুশির পরিমাণ বেশি হলে তা ছাঁটাই করেন। অপেক্ষাকৃত ছোট কুশিগুলো ছাঁটাই করলে অন্যান্য কুশিগুলো আকারে বড় হতে পারে ফলে ফল, ফুলের পরিমাণ বৃদ্ধি পায়।"
        },
        {
          "label": "ঘ",
          "question": "উদ্দীপকে শেষের বাক্যটি দ্বারা যা বোঝানো হয়েছে তা বিশ্লেষণ করো।",
          "explanation": "উদ্দীপকের শেষের উক্তিটি দ্বারা প্রুনিং এর উপকারিতা বোঝানো হয়েছে। এর ফলে গাছের ফুল ও ফল ধারণ ক্ষমতা এবং ফলের গুণগত মান বৃদ্ধি পায়। নিম্নে এই পদ্ধতির প্রয়োজনীয়তা উল্লেখ করা হলো- i. এই পদ্ধতি প্রয়োগের ফলে বৃক্ষের সঠিক আকার ও আকৃতি বজায় থাকে। ii. রোগাক্রান্ত শাখা-প্রশাখা ছেঁটে দেয়া হয় বলে গাছ কম রোগাক্রান্ত হয়। iii. গাছের সার্বিক উৎপাদন তথা কাঠের পরিমান, ফুল ও ফলের উৎপাদন বৃদ্ধি পায় এবং গুণগত মানও উন্নত হয়। iv. ছাঁটাইকৃত অংশ তাৎক্ষণিকভাবে জ্বালানি, বেড়া হিসেবে ও অন্যান্য কাজে এবং গবাদি পশুর খাদ্য হিসেবে ব্যবহার করা যায়। V. ছাঁটাইয়ের ফলে গাছের মূল ও কান্ডের পার্শ্ব বা বেড় বাড়ে এবং কাঠের পরিমান বৃদ্ধি পায়। vi. ঝড়-তুফানসহ বিভিন্ন প্রাকৃতিক দুর্যোগে গাছ কম ক্ষতিগ্রস্ত হয়। vii. গাছের কেনোপির ভেতরে আলো-বাতাসের চলাচল বৃদ্ধি পায়। viii. ছাঁটাইয়ের পর গাছের পল্লব বর্ধন বেশি হয়। ix. কৃষি বন ছাঁটাই করলে মাঠের আন্তঃফসলের উপকার হয়। x. স্বর্ণলতা, বন্য অর্কিড ইত্যাদি বিভিন্ন পরগাছা থেকে গাছ মুক্তি পায়। xi. গাছের বিভিন্ন পরিচর্যা যেমন: ওষুধ ছিটানো, ফল সংগ্রহ ইত্যাদিতে সুবিধা হয়। পরিশেষে বলা যায়, বনায়ন বা স্বল্পপরিসরে বাগান করে লাভবান হওয়ার জন্য প্রুনিং অনেক উপকারী।"
        }
      ]
    },
    {
      "number": "8",
      "uddipok": "সুপ্রীম ছুটিতে মামার বাড়ি খুলনায় বেড়াতে যায়। তার ছোট মামা সেখানে খুব বড় একটি বন দেখাতে নিয়ে গেলেন। এতে সুপ্রীম অনেক আনন্দ পেলেন এবং অনেক কিছু শিখতে পারলেন।",
      "tag": "ACC 23",
      "sub_questions": [
        {
          "label": "ক",
          "question": "বৃক্ষের ড্রেসিং কী?",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রামক প্রতিরোধক লাগিয়ে দেওয়াকে বৃক্ষের ড্রেসিং।"
        },
        {
          "label": "খ",
          "question": "সকল ট্রেনিং প্রুনিং নয় কেন? ব্যাখ্যা করো।",
          "explanation": "ট্রেনিং ও প্রুনিং উভয় ক্ষেত্রেই গাছের অংশবিশেষ ছাঁটাই করা হয়। গাছকে নির্দিষ্ট উচ্চতা, আকার-আকৃতি, সুন্দর সুগঠিত ও শক্ত কাঠামো দেওয়ার জন্য ট্রেনিং করা হয়। এতে ব্যবহারযোগ্য কাঠের পরিমাণ বৃদ্ধি পায়। এক্ষেত্রে শুধু গাছের শাখা-প্রশাখা ছাঁটাই করা হয়। পক্ষান্তরে প্রুনিং- এ গাছের শাখা, পাতা, কাণ্ড, ফুল, ফল-মূল ইত্যাদি কেটে অপসারণ করা হয়। প্রুনিং গাছের বিভিন্ন শারীরবৃত্তীয় কার্যাবলি নিয়ন্ত্রণ করে ফুল ও ফল ধারণক্ষমতা বাড়িয়ে দেয়, রোগ ও পোকার আক্রমণ নিয়ন্ত্রণ করে এবং গাছে বেশি আলো-বাতাস প্রবেশের ব্যবস্থা করে। তাই বলা যায়, সকল ট্রেনিং হলো প্রুনিং কিন্তু সকল প্রুনিং ট্রেনিং নয়।"
        },
        {
          "label": "গ",
          "question": "উদ্দীপকে উল্লিখিত বনটি সম্পর্কে ব্যাখ্যা করো।",
          "explanation": "উদ্দীপকে উল্লিখিত বনটি হলো ম্যানগ্রোভ বন যা সুন্দরবন নামে পরিচিত। নদীতীর বা সমুদ্র উপকূলীয় অঞ্চলের কাদামাটিতে জন্মানো ঠেসমূল বা শ্বাসমূল সমৃদ্ধ বৃক্ষরাজি দ্বারা সৃষ্ট বনই হলো ম্যানগ্রোভ বন। বাংলাদেশের সাতক্ষীরা, খুলনা, বাগেরহাট, বরগুনা এবং কক্সবাজারের চকোরিয়ার কিছু জায়গায় এই বন রয়েছে। ম্যানগ্রোভ বনের নিম্নভূমি জোয়ার-ভাটা দ্বারা দৈনিক দুইবার প্লাবিত হয়। এ বনের মাটি ক্ষারীয় প্রকৃতির। এ প্রাকৃতিক ম্যানগ্রোভ বনের আয়তন ৬.১ লক্ষ হেক্টর। এ বনাঞ্চলে বৃক্ষসমূহের জরায়ুজ অঙ্কুরোদগম হয় এবং শ্বাসমূল থাকে। ম্যানগ্রোভ বনের মাটি সর্বদা লোনা পানিতে ভেজা থাকে বলে বৃক্ষসমূহ চিরহরিৎ। এ বনের প্রধান বৃক্ষ হলো সুন্দরি, যার জন্য এ বনের নাম হয়েছে সুন্দরবন। ম্যানগ্রোভ বনের প্রধান প্রধান কাষ্ঠল বৃক্ষ হলো- সুন্দরি, গেওয়া, গরান, বাইন, কেওড়া, পশুর, কেওড়া ইত্যাদি। এ বনের অকাষ্ঠল বৃক্ষের মধ্যে গোলপাতা, হোগলা, হেতাল, কেয়া, হারগোজা, বেত, শন ইত্যাদি প্রধান। ম্যানগ্রোভ বনের প্রাণীদের মধ্যে রয়েছে বানর, কুমির, হাঙ্গর, অজগর ও বিভিন্ন প্রজাতির সাপ। এ বনের প্রধান আকর্ষণ রয়েল বেঙ্গল টাইগার ও চিত্রা হরিণ এবং গোলপাতা।"
        },
        {
          "label": "ঘ",
          "question": "উদ্দীপকে উল্লিখিত বনটির উপকারিতা বিশ্লেষণ করো।",
          "explanation": "উদ্দীপকে উল্লিখিত বনটির উপকারিতা বিশ্লেষণ করা হলো: বনটি হলো ম্যানগ্রোভ বন বা সুন্দরবন। জীববৈচিত্র্য রক্ষা এবং প্রাকৃতিক দুর্যোগ প্রতিরোধে সুন্দরবনের বৃক্ষ ও ব্রনর্জ সম্পদের উল্লেখযোগ্য অবদান রয়েছে। ম্যানগ্রোভ বন প্রকৃতিগত কারণে অনেক উর্বর ও জীববৈচিত্র্য সম্পন্ন। ম্যানগ্রোভ বনের উল্লেখযোগ্য বৃক্ষসমূহ হলো সুন্দরি, গেওয়া, গরান, 'কেওড়া, গোলপাতা ইত্যাদি। এ বনের উল্লেখযোগ্য বন্য প্রাণী হচ্ছে রয়েল বেঙ্গল টাইগার, হরিণ, বানর, শুকর ও কুমির। ইলিশ, লইট্টা, ছুরি, পোয়া, রূপচাঁদা, ভেটকি, পারসে, চিংড়ি ইত্যাদি মাছ ও কাঁকড়া পাওয়া যায়। এখানে ৩টি বন্য প্রাণী অভয়ারণ্য নিয়ে গঠিত ১.৪ লক্ষ হেক্টর বনাঞ্চল রয়েছে। এছাড়া সুন্দরবন পরিবেশের ভারসাম্য রক্ষা করে বাংলাদেশকে প্রাকৃতিক দুর্যোগের থেকে রক্ষা করে। বাংলাদেশের মোট আয়তনের ৭.৫০ লক্ষ হেক্টর জুড়ে রয়েছে ম্যানগ্রোভ বন। এই বনাঞ্চল ঝড়ঝঞ্ঝা ও জলোচ্ছ্বাসজনিত ক্ষয়ক্ষতি থেকে উপকূলীয় সংশ্লিষ্ট এলাকাকে সংরক্ষণ করে। বিগত বছরের উল্লেখযোগ্য ঘূর্ণিঝড় সিডর সুন্দরবনের -- উপর প্রথম আঘাত করার সময় এর গতিবেগ ছিল ঘণ্টায় ২২০ কি. মি.। ■ সুন্দরবন অতিক্রম করে এর গতিবেগ কমে দাঁড়ায় ১৬০ কি. মি./ঘণ্টা। ৪। সুতরাং সুন্দরবন ঘূর্ণিঝড়ের তীব্রতা অনেকাংশে হ্রাস করে। এর ফলে ক্ষয়ক্ষতির পরিমাণ কম হয়। কিন্তু সুন্দরবন ব্যাপকভাবে ক্ষতিগ্রস্থ হয়। - উপরিউক্ত আলোচনার ভিত্তিতে বলা যায়, বাংলাদেশের জীববৈচিত্র্য রক্ষায় - ও প্রাকৃতিক দুর্যোগ প্রতিরোধে সুন্দরবনের গুরুত্ব ও অবদান অনস্বীকার্য"
        }
      ]
    }
  ]
}