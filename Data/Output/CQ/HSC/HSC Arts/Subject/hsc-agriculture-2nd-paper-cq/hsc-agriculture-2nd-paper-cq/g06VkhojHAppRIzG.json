{
  "title": "রেসিডেন্সিয়াল কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "ইকরাম সাহেব তার পুকুরে মাছ চাষের জন্য যথাযথভাবে পুকুর প্রস্তুত করে পোনা মজুদ করলেন। পোনা ছাড়ার পূর্বে তিনি পুকুরে প্লাংকটন তৈরি হয়েছে কিনা তা জানার জন্য একটি পরীক্ষা করলেন। কয়েক মাস পর তিনি মাছের আচরণ দেখে বুঝতে পারলেন যে পুকুরের পানিতে অক্সিজেন কমে গেছে।",
      "tag": "DRMC 24",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব যা মাছ খাদ্য হিসেবে গ্রহণ করে।"
        },
        {
          "label": "খ",
          "question": "পুকুরে চুন প্রয়োগের কারণ কী?",
          "explanation": "পুকুরে প্রয়োগকৃত বিভিন্ন সারের কার্যকারিতা বৃদ্ধির জন্য চুন প্রয়োগ করা গুরুত্বপূর্ণ। চুন মাটি ও পানির উর্বরতা বৃদ্ধি করে। পানির পিএইচ মানের ভারসাম্য বজায় রাখে। পানিতে ক্যালসিয়ামের পরিমাণ বাড়ায়। পানির ঘোলাতু কমায় ও পানি পরিষ্কার রাখে। মাছের রোগজীবাণু ও পরজীবী ধ্বংস করে। এ সমস্ত কারণে পুকুরে চুন প্রয়োগ করতে হয়।"
        },
        {
          "label": "গ",
          "question": "ইকরাম সাহেব যে পরীক্ষাটি করলেন তা চিত্রসহ বর্ণনা করো।",
          "explanation": "ইকরাম সাহেব পোনা মজুদের পূর্বে পুকুরে প্লাংকটন তৈরি হয়েছে কিনা তা জানার জন্য পুকুরে প্রাকৃতিক খাদ্যের উপস্থিতি পরীক্ষা করেন। পুকুরে প্রাকৃতিক খাদ্যের উপস্থিতি পরীক্ষা করার জন্য বিভিন্ন পদ্ধতি, যেমন- সেকিডিস্ক, হাত পরীক্ষা ও গ্লাস পরীক্ষা অনুসরণ করে। নিম্নে এ পদ্ধতিগুলো বর্ণনা করা হলো- ১ . সেকিডিস্ক: ২০ সেমি ব্যাসযুক্ত টিনের একটি সাদা-কালো থালা (একে সেকিডিস্ক বলে) সুতা দ্বারা পানিতে ডুবানোর পর যদি ২৫-৩০ সেমি গভীরতায় থালা না দেখা যায় তবে বুঝতে হবে পুকুরে প্রাকৃতিক খাদ্য রয়েছে। যদি ৩০ সেমি এর অধিক গভীরতায় সেকিডিস্ক দেখা যায় তবে বুঝতে হবে প্রাকৃতিক খাবার অনেক কম। ২. হাত পরীক্ষা: পানিতে হাতের কনুই পর্যন্ত ডুবিয়ে যদি হাতের তালু দেখা না যায় তবে বুঝতে হবে প্রাকৃতিক খাদ্য পরিমাণমতো তৈরি হয়েছে। ৩. গ্লাস পরীক্ষা: একটি স্বচ্ছ কাচের গ্লাস দ্বারা পুকুরের পানি নিয়ে সূর্যের আলোর দিকে ধরলে যদি পানির রং সবুজ বা বাদামি সবুজ দেখা যায় এবং পানিতে অসংখ্য সূক্ষ্ম কণা ও ছোট পোকার মতো দেখা যায় তবে বুঝতে হবে পুকুরে প্রাকৃতিক খাদ্য পরিমাণমতো তৈরি হয়েছে।"
        },
        {
          "label": "ঘ",
          "question": "পোনা ছাড়ার পূর্বের সকল কার্যক্রমের প্রয়োজনীয়তা ব্যাখ্যা করো।",
          "explanation": "পোনা ছাড়ার পূর্বে সঠিক ব্যবস্থাপনা গ্রহণ করা জরুরী। পুকুরে পোনা ছাড়ার পূর্বে পুকুরকে ভালোভাবে প্রস্তুত করে নিতে হবে। পুকুর প্রস্তুতিকালে অন্যান্য ব্যবস্থাপনার সাথে পুকুরে জলজ আগাছা নিয়ন্ত্রণ, পানিতে সবুজ শেওলা কমানো, অবাঞ্চিত প্রাণী দমন করতে হবে। জলজ আগাছার মধ্যে সাধারণত কচুরিপানা, কলমিলতা, ঝাউ ইত্যাদি লক্ষ করা যায়, যেগুলো নিয়ন্ত্রণে রাখতে শিকড়সহ তুলে ফেলতে হবে। তন্তুজাতীয় শেওলা থাকলে তুঁত ব্যবহারের মাধ্যমে কমাতে হবে। রাক্ষুসে মাছ নিধন করতে পুকুর শুকিয়ে অথবা বিষ প্রয়োগ করে রাজপুঁটি মাছের জন্য ক্ষতিকর অন্যান্য প্রাণী ও রাক্ষুসে মাছ মেরে ফেলতে হবে। এছাড়া পুকুরের পানিতে প্রাকৃতিক খাদ্যের অভাব পূরণ করতে জৈব ও রাসায়নিক সার প্রয়োগ করতে হবে। এর ফলে পুকুরে মাছের জন্য প্রাকৃতিক খাদ্য জন্মাতে পারে। এছাড়াও পুকুরে পর্যাপ্ত অক্সিজেন আছে কিনা তা পর্যবেক্ষণ করতে হবে। প্রয়োজনে বাঁশ পিটিয়ে সাঁতার কেটে অক্সিজেন দ্রবণীয় করার ব্যবস্থা করতে হবে।"
        }
      ]
    },
    {
      "number": "2",
      "uddipok": "রিয়াজুল তার ৫০ শতকের একটি ধান চাষের জমিতে চিংড়ি চাষের জন্য জমিটি যথাযথভাবে প্রস্তুত করে নিকটবর্তী একটি হ্যাচারি থেকে গলদা চিংড়ির পোনা এনে ধান ও চিংড়ি একত্রে চাষ করা শুরু করল। সে তার কৃষিশিক্ষা বই অনুসরণ করে চিংড়ির জন্য প্রতিদিন খাদ্য প্রদান করত। এভাবে চিংড়ি চাষ করে সে লাভবান হলো।",
      "tag": "DRMC 24",
      "sub_questions": [
        {
          "label": "ক",
          "question": "চিংড়ির দেহে মোট কত জোড়া উপাঙ্গ আছে?",
          "explanation": "চিংড়ির দেহে মোট ১৯ জোড়া উপাঙ্গ আছে।"
        },
        {
          "label": "খ",
          "question": "গলদা ও বাগদা চিংড়ির মধ্যে ২টি পার্থক্য লেখো।",
          "explanation": "গলদা ও বাগদা চিংড়ির মধ্যে দুইটি পার্থক্য নিচে দেওয়া হলো- বৈশিষ্ট্য গলদা চিংড়ি বাগদা চিংড়ি ১. মাথা ও ক্যারাপেস বড় এবং দেহের ওজনের প্রায় অর্ধেক। ছোট এবং দেহের ওজনের প্রায় এক- তৃতীয়াংশ। ২. অ্যানটেনিউল অ্যানটেনিউল তিনটি ফ্লাজেলাযুক্ত অ্যানটেনিউল দুটি ফ্লাজেলাযুক্ত।"
        },
        {
          "label": "গ",
          "question": "রিয়াজুল কীভাবে জমি প্রস্তুত করলেন তা চিত্রসহ বর্ণনা করো",
          "explanation": "রিয়াজুল তার ধানের জমিতে সমন্বিত পদ্ধতিতে গলদা চিংড়ি চাষের জন্য জমি তৈরি করবেন। সারা বছর কিংবা ৪-৬ মাস পানি থাকে এমন উপযুক্ত জমি নির্বাচন করে মুনির জমির আইল উঁচু ও মজবুত করে তৈরি করবে। জমির ঢালু অংশের শতকরা ১-২ ভাগ জায়গায় ১ মিটার গভীর গর্ত করবে। এর ফলে খরা মৌসুমে জমির পানি শুকিয়ে গেলে ঐ গর্তে চিংড়ি আশ্রয় নিতে পারবে। জমিতে পর্যাপ্ত পানি ধরে রাখতে এবং চিংড়ির সহজ চলাচলের জন্যে সে আড়াআড়িভাবে নালা খনন করবে। চিংড়ি যেন বেরিয়ে যেতে বা অবাঞ্চিত কিছু যেন জমিতে প্রবেশ করতে না পারে সেজন্য নদর্মার মুখে বাঁশের জালি দিয়ে বেড়া তৈরি করে দিবে। ধান ও গলদা চিংড়ির সমন্বিত চাষে উন্নত জাতের বোরো বা স্থানীয় রোপা জাতের ধান চাষ করা ভালো। মুনির এ জাতীয় ধানের জমি প্রস্তুত করার জন্য সার, গোবর ইত্যাদি প্রয়োগ করে ৩-৪টি চাষ দিবে। সারি থেকে সারির দুরত্ব ২০-২৫ সেমি এবং গোছা থেকে গোছার দূরত্ব ১৫- ২০ সেমি রেখে সে জমিতে ধান রোপণ করবে। চিংড়ি চাষের সুবিধার জন্য সে অবশ্যই সারিবদ্ধভাবে ধান রোপণ করবে। অতএব বলা যায়, কম ব্যয়ে অধিক লাভবান হতে সমন্বিত পদ্ধতিতে ধান ক্ষেতে গলদা চিংড়ি চাষ একটি অত্যাধুনিক প্রযুক্তি। এ পদ্ধতিতে চিংড়ি চাষের জন্য রিয়াজুল উল্লিখিত প্রক্রিয়ায় জমি তৈরি করবেন।"
        },
        {
          "label": "ঘ",
          "question": "এভাবে চাষ করতে রিয়াজুল যেসব অসুবিধার সম্মুখীন হতে পারে তা ব্যাখ্যা করো।",
          "explanation": "ধান ক্ষেতে চিংড়ি চাষে রিয়াজুল নানান অসুবিধার সম্মুখীন হতে পারেন। ১. অনেক দিন বৃষ্টি না হলে পানি শুকিয়ে চিংড়ি চাষে অসুবিধা সৃষ্টি করে। ২. অনেক সময় পানির গভীরতা চাষের জন্য অনুকূল হয় না। ৩. বেশি বৃষ্টি বা বন্যা হলে চিংড়ি পানির সাথে ভেসে যায়। ৪. ধানক্ষেতে রাসায়নিক সার, বালাইনাশক বিশেষ করে সাইপারমেথ্রিন গ্রুপগুলো ব্যবহার করা হলে তা চিংড়ির জন্য ক্ষতিকর। ৫. আকস্মিক ভাইরাস রোগের আক্রমণ হলে অনেক বেশি ক্ষতি হয়।"
        }
      ]
    },
    {
      "number": "3",
      "uddipok": "খলিল সাহেব তার বসতবাড়িতে ছাড়া অবস্থায় ২০টি দেশি মুরগি পালন করেন। কিন্তু কিছু সমস্যার কারণে, তিনি মুরগি পালনের এ পদ্ধতিটি পরিবর্তন করতে চান। এজন্য তিনি স্থানীয় পশুপালন কর্মকর্তার সাথে আলাপ করলে তিনি পদ্ধতিটির কিছুটা উন্নতি সাধন করে আধাছাড়া পদ্ধতিতে রূপান্তরিত করেন। এতে তার কিছু বাড়তি খরচ হলো কিন্তু তার সমস্যা দূর হলো।",
      "tag": "DRMC 24",
      "sub_questions": [
        {
          "label": "ক",
          "question": "পুলেট কাকে বলে?",
          "explanation": "পুলেট হলো প্রজনন ক্ষমতাসম্পন্ন ২০/২২ সপ্তাহ বয়সের মুরগি যাকে এখনো মোরগের সংস্পর্শে দেওয়া হয়নি।"
        },
        {
          "label": "খ",
          "question": "তিনি পদ্ধতিটির কী পরিবর্তন সাধন করেন?",
          "explanation": "খলিল সাহেব মুক্ত অবস্থায় মুরগি পালন পরিবর্তন করে অর্ধমুক্ত পদ্ধতিতে মুরগি পালন রূপান্তরিত করেন। অর্ধমুক্ত পালন পদ্ধতিতে অল্প সময়ে অধিক সংখ্যক মুরগি পালন করা যায়। খলিল সাহেব প্রতিটি মুরগির জন্য ঘরের মেঝেতে ৩-৪ বর্গ ফুট ও বিচরণক্ষেত্রে ১৫০-২০০ বর্গফুট জায়গা তৈরি করে মুরগি পালনের জন্য তার পদ্ধতিটি পরিবর্তন করেন। এক্ষেত্রে তিনি ছোট জমি জাল দিয়ে ঘিরে তার মধ্যেই মুরগির ঘর ও বিচরণের ক্ষেত্র তৈরি করেন।।"
        },
        {
          "label": "গ",
          "question": "নতুন পদ্ধতিতে তিনি কীভাবে মুরগি পালন করবেন তা চিত্রসহ বর্ণনা করো।",
          "explanation": "খলিল সাহেবের মুরগি পালনের নতুন পদ্ধতিটি হলো অর্ধ-মুক্ত পালন পদ্ধতি। এ পদ্ধতিতে মুরগির জন্য নির্দিষ্ট ঘর থাকে। আবার ঘরসংলগ্ন কিছু খোলা জায়গাও থাকে। ঘরসহ উক্ত খোলা জায়গার চারিদিক জাল বা বেড়া দিয়ে ৬-৭ ফুট উঁচু করে ঘিরে দেওয়া হয়। মুরগি সারাদিন খোলা জায়গায় চরে বেড়ায় ও রাতের বেলা ঘরের ভেতরে থাকে। সাধারণত প্রতিটি মুরগির জন্য ঘরের মেঝেতে ৩-৪ বর্গফুট এবং বিচরণক্ষেত্রে ১৫০-২০০ বর্গফুট জায়গা রাখা হয়। এ পদ্ধতিতে মুরগি যে খাবার পায় তা যথেষ্ট নয় বলে নিয়মিত কিছু সম্পূরক খাবার ও পানি সরবরাহ করতে হয়। এ পদ্ধতির সুবিধা হলো উন্নত ও দেশি উভয় জাতের মুরগিই পালন করা যায়। মুরগি হারানোর সম্ভাবনা থাকে না এবং রোগব্যাধি কম হয়। প্রয়োজনীয় আলো-বাতাস পায় বলে মুরগির স্বাস্থ্য ভালো থাকে। অল্প জমিতে বেশি সংখ্যক মুরগি পালন করা যায়। উপরে উল্লিখিতভাবে অর্ধমুক্ত পদ্ধতিতে মুরগি পালন করা হয়।"
        },
        {
          "label": "ঘ",
          "question": "বাড়তি খরচ হওয়া এবং তার সমস্যা দূর হাওয়ার বিষয়টি বিশ্লেষণ করো।",
          "explanation": "খলিল সাহেব মুক্ত পালন পদ্ধতির পরিবর্তে অর্ধমুক্ত পালন পদ্ধতিতে মুরগি পালনের মাধ্যমে বাড়তি খরচ হওয়া সত্ত্বেও তার উদ্ভুত সমস্যাগুলো সমাধান করতে পেরেছিলেন। f মুক্ত পালন পদ্ধতিতে অল্প সংখ্যক মুরগি বাড়ির উঠোনো' কম খরচে পালন করা হয় বলে এই পদ্ধতিতে খরচ কম হয়। কিন্তু অর্ধমুক্ত পদ্ধতিতে দিনের বেলা ঘেরা জায়গায় এবং রাতের খেলা দোচালা ত্রিভুজ ঘরের মধ্যে মুরগি পালন করা হয়। এক্ষেত্রে ঘর ও ঘর সংলগ্ন রান তৈরিতে জায়গা ও খরচ বেশি লাগে। পরিষ্কার-পরিচ্ছন্নতার জন্য জীবাণুনাশক ব্যবহার করতে, খাদ্য ও পানির পাত্র দিতে খরচ বেশি হয়। সুতরাং মুক্ত পালনের তুলনায় অর্ধমুক্ত পালন পদ্ধতিতে খরচ বেশি হয়। তাই খলিল সাহেবের মুরগি পালন পদ্ধতি পরিবর্তনে বাড়তি খরচ হয়েছিল। অর্ধমুক্ত পালন পদ্ধতিতে মুক্তপালন পদ্ধতিতে সৃষ্ট সমস্যাগুলোর সমাধান করা সম্ভব। মুক্ত পালনে মুরগি যেখানে সেখানে 'ডিম পাড়ে। ফলে ডিম খুঁজে পাওয়া যায় না। কিন্তু অর্ধমুক্ততে ঠিকমতো ডিম সংগ্রহ করা যায়। মুক্ত পালন পদ্ধতিতে মুরগি চুরি হওয়ার কিংবা শেয়াল, কুকুর, বেজি খেয়ে ফেলার ভয় থাকে। কিন্তু অর্ধমুক্ত পদ্ধতিতে মুরগি রাতে ঘরের ভিতরে থাকায় চুরি হওয়ার সম্ভাবনা কম থাকে। এছাড়াও মুক্ত পালন পদ্ধতিতে মুরগি খাদ্য খাওয়ার সময় নোংরা, পচা, নর্দমার কীট ও পানি খেয়ে অসুস্থ হওয়ার সম্ভাবনা থাকে। অর্ধমুক্ত পদ্ধতিতে রানের মধ্যে খাদ্য ও পানি থাকায় মুরগি জীবাণু সংক্রমিত হওয়ায় সম্ভাবনা কম। তাই বলা যায়, মুক্ত অবস্থায় মুরগি পালনে সৃষ্ট সমস্যাসমূহ অর্ধমুক্ত পদ্ধতিতে সমাধান করা যায়। সেক্ষেত্রে তুলনামূলক বাড়তি খরচ হয়।"
        }
      ]
    },
    {
      "number": "4",
      "uddipok": "পশুসম্পদ কর্মকর্তা আজিজুর রহমান এক প্রশিক্ষণ কর্মশালায় হাঁস- মুরগির বাচ্চা উৎপাদনের উপর আলোচনায় বলেন, \"আমাদের দেশে গ্রামাঞ্চলে বিদ্যুৎ ও অন্যান্য সুবিধা না থাকায় প্রাকৃতিক পদ্ধতিতে ডিম ফোটানো হয়।” এই পদ্ধতিতে ডিম ফোটানোর পদ্ধতিটি বর্ণনা করার পর তিনি ডিম নির্বাচনের বিবেচ্য বিষয়গুলো বিশদ ব্যাখ্যা করলেন।",
      "tag": "DRMC 24",
      "sub_questions": [
        {
          "label": "ক",
          "question": "ডিম প্রধানত কয় পদ্ধতিতে ফোটানো হয়?",
          "explanation": "ডিম প্রধানত ২ পদ্ধতিতে ফোটানো হয়।"
        },
        {
          "label": "খ",
          "question": "ডিম ক্যান্ডলিং বলতে কী বোঝায় তা ব্যাখ্যা করো।",
          "explanation": "আলোর সাহায্যে ডিমের মধ্যে ভূণের বৃদ্ধি পরীক্ষা করার পদ্ধতিকে ক্যান্ডলিং বলে। বাচ্চা ফুটানোর জন্য ডিম বসানোর পর হতে ১ম ও ১৪ তম দিনে ক্যান্ডলিং করা হয়। ভূণের বৃদ্ধি আরম্ভ হয়েছে কিনা তা পরীক্ষার জন্য এটি করা হয়। যদি ডিমের ভেতর রক্তের দাগ বা ক্ষুদ্র ব্লাড ভেসেল দেখা যায় তবে ডিমটি উর্বর এবং তা থেকে বাচ্চা ফুটবে বোঝা যায়।"
        },
        {
          "label": "গ",
          "question": "পশুসম্পদ কর্মকর্তার বর্ণিত ডিম ফোটানোর পদ্ধতিটি বর্ণনা করো।",
          "explanation": "উদ্দীপকে পশু সম্পদ কর্মকর্তার বর্ণিত ডিম ফোটানোর পদ্ধতিটি হলো প্রাকৃতিক পদ্ধতি। নিচে এ পদ্ধতিতে ডিম ফোটানো বর্ণনা করা হলো- ১. কমপক্ষে এক বছর বয়সী দেশি কুঁচে মুরগি বাছাই করতে হবে। কারণ এক বছরের কম বয়সী মুরগি কিছুদিন পর ডিমে তা দেওয়া বন্ধ করে দিতে পারে। ২. প্রাথমিক পর্যায়ে বাঁশের ঝুড়ি বা ছোট গামলা খড়কুটা দিয়ে পূর্ণ করে মুরগির বসার জন্য উপযুক্ত নরম বিছানা তৈরি করতে হবে এবং প্রতিটি ঝুঁড়ি বা গামলাতে ১০টি করে ডিম বসাতে হবে। ৩. মুরগির বাসা ঘরের নির্জন কোণে রাখতে হবে যেন মুরগি বাইরের কোলাহল মুক্ত থাকে। ৪. মুরগিকে ডিমে বসানোর পূর্বে সুষম দানাদার খাবার ও বিশুদ্ধ পানি খাওয়াতে হবে। ৫. প্রথমে কয়েকটি খারাপ ডিম মুরগির পেটের নিচে বসিয়ে মুরগিকে ডিমে তা দেওয়ার অভ্যাস করতে হবে। তারপর ভালো ডিম বসাতে হবে। ৬. বাইরে সামান্য ঘোরাফেরার জন্যে মুরগিকে নির্দিষ্ট সময়ে প্রতিদিন ছেড়ে দিতে হবে। ৭. ডিমগুলো উর্বর আছে কিনা পরীক্ষা করার জন্য নির্দিষ্ট সময় পরপর সূর্যের আলোয় ধরে পরীক্ষা করতে হবে। উপরের ধাপসমূহ অনুসরণের মাধ্যমে প্রাকৃতিক পদ্ধতিতে মুরগির বাচ্চা উৎপাদন করা হয়।"
        },
        {
          "label": "ঘ",
          "question": "পশুসম্পদ কর্মকর্তা শেষে যে বিষয়গুলো বিশদ ব্যাখ্যা করলেন তা বিশ্লেষণ করো।",
          "explanation": "উদ্দীপকে পশু কর্মকর্তা শেষে ডিম নির্বাচনের বিষয়গুলো বিশদ ব্যাখ্যা করেন। বাচ্চা ফুটতে উর্বর ডিম নির্বাচন করতে হয়। উর্বর ডিম নির্বাচনের বিবেচ্য বিষয়গুলো হলো- সুস্থ-সবল ও প্রজননক্ষম মোরগ-মুরগি দ্বারা নিষিক্ত ডিম নির্বাচন করতে হবে। ডিমের আকার ও খোসার রং স্বাভাবিক হতে হবে। ডিমের ওজন সাধারণত ৫০-৫৫ গ্রাম হতে হবে। ফাটা কিংবা ভাঙা, বাঁকা, অমসৃণ, অসমান বা পাতলা খোসাযুক্ত ডিম থেকে বাচ্চা হয় না। তাই এ জাতীয় ডিম বাছাই করে বাদ দিতে হবে। ডিমের ভিতরের অংশ স্বচ্ছ এবং কুসুম মাঝখানে থাকলে সেই ডিম ফুটানোর জন্য নির্বাচন করতে হবে। মুরগির ঝাঁকে হালকা জাতের জন্য ১০: ১ এবং ভারী জাতের জন্য ৮: ১ অনুপাতে মোরগ না থাকলে সে ডিম ফুটানোর জন্য নেওয়া যাবে না। অপরিষ্কার ডিম বাচ্চা ফুটানোর জন্য ব্যবহার করা যাবে না। অপরিষ্কার ডিম পানিতে ধোয়া যাবে না, পরিষ্কার কাপড় দিয়ে মুছে বা ঘষে পরিষ্কার করে নিতে হবে। গ্রীষ্মকালে ৩-৫ এবং শীতকালে ৭-১০ দিনের বেশি সংরক্ষণ করে রাখা ডিম নির্বাচন করা যাবে না। কেননা বেশিদিন সংরক্ষণ করে রাখলে ডিম ফুটার ক্ষমতা নষ্ট হয়ে যায়। এছাড়া দূরবর্তী স্থান থেকে ডিম আনলে তা সঙ্গে সঙ্গে না বসিয়ে কিছু সময় রাখার পর ফুটানোর জন্য বসাতে হবে। সুস্থ-সবল বাচ্চা উৎপাদনের জন্য নির্দিষ্ট আকার ও ওজনের উর্বর ডিম - নির্বাচন করা অত্যাবশ্যক। তাই ডিম নির্বাচনের ক্ষেত্রে উল্লিখিত বিষয়গুলো বিবেচনায় রাখতে হবে।"
        }
      ]
    },
    {
      "number": "5",
      "uddipok": "গরুর-দুধের তিনটি নমুনা পরীক্ষা করা হলো এবং তা নিচের তালিকায় দেয়া হলো নমুনা নং ল্যাকটোমিটার রিডিং ১ ২৪ ২ ৩০ ৩ ৩৫",
      "tag": "DRMC 24",
      "sub_questions": [
        {
          "label": "ক",
          "question": "পাস্তুরিকরণ কী?",
          "explanation": "নির্দিষ্ট তাপমাত্রায় তাপ দিয়ে (৬২.৮° সে. তাপে ৩০ মিনিট, ৭২.২° সে. তাপে ১৫ সেকেন্ড এবং ১৩৭.৮° সে. তাপে ২ সেকেন্ড) দুধে অবস্থিত ক্ষতিকর জীবাণুসমূহ ধ্বংস করার প্রক্রিয়াই হলো পাস্তুরিকরণ।"
        },
        {
          "label": "খ",
          "question": "দুধের গুণাগুণ কীভাবে গাভির খাদ্যের উপর নির্ভর করে?",
          "explanation": "দুধের গুণাগুণ মূলত গাভির খাদ্যের উপর নির্ভর করে। সুষম খাদ্য খাওয়ালে গাভি থেকে অধিক পরিমাণ দুধ পাওয়া যায়। গাভির দুধে - মাখনের পরিমাণ বেশি রাখতে সুষম দানাদার খাদ্য, প্রক্রিয়াকৃত রসালো খাদ্য, স্থূলভাবে গুঁড়ো করা খড় খাওয়াতে হবে। দুধে খনিজ ও ভিটামিনের পরিমাণ গাভির খাদ্যের মাধ্যমে বাড়ানো যায়। সুতরাং, দুধের গুণাগুণ গাভির প্রয়োজনীয় খাদ্যের উপর নির্ভর করে।"
        },
        {
          "label": "গ",
          "question": "নমুনা-২ এর দুধের আপেক্ষিক গুরুত্ব নির্ণয় করো।",
          "explanation": "আমরা জানি, স্বাভাবিক দুধের আপেক্ষিক গুরুত্ব ১.০৩২ থেকে ১.০৩৪ এর মধ্যে থাকে। তাই দুধের আপেক্ষিক গুরুত্ব যদি ১.০৩২ এর নিচে হয় তবে দুধে পানি মিশানো হয়েছে বলে ধরে নেয়া যায়। সুতরাং নমুনা নং ১ ও ২ এর ক্ষেত্রে আপেক্ষিক গুরুত্ব ১.০৩২ এর কম হওয়ায় প্রদত্ত গরুর দুধের নমুনায় পানি মেশানো হয়েছে বলা যায়। আবার, দুধের আপেক্ষিক গুরুত্ব যদি ১.০৩৪ এর অধিক হয় তবে দুধের ফ্যাট তুলে নিয়ে গুঁড়া দুধ বা ময়দা মিশানো হয়েছে বলে অনুমান করা যেতে পারে। উদ্দীপকের নমুনা ৩ এর আপেক্ষিক গুরুত্ব ১.০৩৫ অর্থাৎ ১.০৩৪ এর অধিক হওয়ায় উক্ত গরুর দুধেও ভেজাল অর্থাৎ গুঁড়ো দুধ বা ময়দা মেশানো হয়েছে প্রমাণিত হয়। সুতরাং বলা যায়, নমুনাটি তিনটির দুধেই ভেজল মেশানো আছে।"
        },
        {
          "label": "ঘ",
          "question": "নমুনা তিনটির কোনোটিতে দুধে ভেজাল আছে কি না তা বিশ্লেষণ করো",
          "explanation": "আমরা জানি, স্বাভাবিক দুধের আপেক্ষিক গুরুত্ব ১.০৩২ থেকে ১.০৩৪ এর মধ্যে থাকে। তাই দুধের আপেক্ষিক গুরুত্ব যদি ১.০৩২ এর নিচে হয় তবে দুধে পানি মিশানো হয়েছে বলে ধরে নেয়া যায়। সুতরাং নমুনা নং ১ ও ২ এর ক্ষেত্রে আপেক্ষিক গুরুত্ব ১.০৩২ এর কম হওয়ায় প্রদত্ত গরুর দুধের নমুনায় পানি মেশানো হয়েছে বলা যায়। আবার, দুধের আপেক্ষিক গুরুত্ব যদি ১.০৩৪ এর অধিক হয় তবে দুধের ফ্যাট তুলে নিয়ে গুঁড়া দুধ বা ময়দা মিশানো হয়েছে বলে অনুমান করা যেতে পারে। উদ্দীপকের নমুনা ৩ এর আপেক্ষিক গুরুত্ব ১.০৩৫ অর্থাৎ ১.০৩৪ এর অধিক হওয়ায় উক্ত গরুর দুধেও ভেজাল অর্থাৎ গুঁড়ো দুধ বা ময়দা মেশানো হয়েছে প্রমাণিত হয়। সুতরাং বলা যায়, নমুনাটি তিনটির দুধেই ভেজল মেশানো আছে।"
        }
      ]
    },
    {
      "number": "6",
      "uddipok": "গাভি পালন একটি লাভজনক পেশা। দেশি গাভি থেকে মাংস ও দুধ কম পাওয়া যায় বিধায় অনেকেই উন্নত জাতের গাভি পালনে আগ্রহী। বাংলাদেশে উন্নত ও সংকর জাতের গাভির বেশ কিছু খামার আছে। এসব খামারীরা বিভিন্ন কারণে হলস্টেইন ফ্রিজিয়ান জাতের গাভি পালন করে থাকে। তবে খামারীরা প্রায় কিছু সমস্যার কথা বলে থাকেন।",
      "tag": "DRMC 24",
      "sub_questions": [
        {
          "label": "ক",
          "question": "ব্ল‍্যাক বেঙ্গল কী?",
          "explanation": "ব্ল‍্যাক বেঙ্গল হলো দেশি জাতের মাংস উৎপাদনকারী ছাগলের জাত।"
        },
        {
          "label": "খ",
          "question": "কৃষিকাজে পশু কীভাবে সহায়তা করে?",
          "explanation": "কৃষিকাজে পশু কৃষকদের প্রধান হাতিয়ার হিসেবে কাজ করে। গবাদিপশু যান্ত্রিক শক্তির বিকল্প হিসেবে ব্যবহৃত হয়। বিভিন্ন কৃষি কর্মকাণ্ডে, যেমন- চাষাবাদ, শস্য মাড়াই, নিড়ানি, মেশিন চালানো ও পরিবহন কাজে পশুশক্তি ব্যবহার করা হয়। চাষাবাদে ৫০% পশুশক্তির ব্যবহার রয়েছে। সুতরাং, কৃষিকাজে পশুশক্তি গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে উল্লেখিত জাতের গাভির বৈশিষ্ট্য বর্ণনা করো।",
          "explanation": "রুহুল আমিনের দুগ্ধ খামারের গাভিগুলো হলো হলস্টেইন ফ্রিজিয়ান জাতের গরু। নিচে এদের বৈশিষ্ট্য ব্যাখ্যা করা হলো- i. দুধাল জাতের মধ্যে এরা সবচেয়ে বড় আকারের গরু। এদের গায়ের রং সাধারণত সাদা-কালো ছোপ ছোপ হয়। ii. মাথা লম্বাটে, সরু ও সোজা হয়। এদের কুঁজ উঁচু হয় না। iii. দিনে ৩০ লিটারের বেশি দুধ দেয়। দুধে চর্বির পরিমাণ ৩.৫-৪%। iv. বড় আকারের গাভির ওজন ৫০০-৬০০ কেজি এবং ষাঁড়ের ওজন ৮০০-১০০০ কেজি হয়। V. বকনা ১৮ মাস বয়সে প্রজননক্ষম হয় এবং ৩০ মাসে বাচ্চা দেয়।"
        },
        {
          "label": "ঘ",
          "question": "জাতীয় আয়-ও বৈদেশিক মুদ্রা অর্জনে পশুপালনের গুরুত্ব ব্যাখ্যা করো।",
          "explanation": "বাংলাদেশের অর্থনীতিতে পশুপালন তথা গরু, মহিষ ও ছাগল পালনের প্রয়োজনীয়তা অনেক। এদেশের কৃষিখাতের আয়ের একটি বিরাট অংশ নির্ভর করে পশুসম্পদের উপর। গরু, মহিষ ও ছাগলের মাংস, দুধ, চামড়াসহ বিভিন্ন উপজাত দ্রব্যাদি যেমন- হাড়, শিং, নাড়িভুঁড়ি, গোবর ইত্যাদি অর্থনৈতিকভাবে গুরুত্বপূর্ণ। এছাড়া কৃষিকাজ, গাড়িটানা, সেচকাজ, ঘানিটানা, ভারবহন, বিনোদন প্রভৃতি কাজে গবাদিপশুর বহুল ব্যবহার হয়। বর্তমানে বাংলাদেশের কৃষি উৎপাদনে পশুসম্পদের অবদান প্রায় ১৬.৫২%। ব্যক্তিগত ও পারিবারিক আয় বৃদ্ধির মাধ্যমে দারিদ্র্য দূরীকরণেও পশুপালন গুরুত্বপূর্ণ। এছাড়াও চামড়া ও চামড়াজাত অন্যান্য অংশ ও পশুজাত দ্রব্য থেকে বৈদেশিক মুদ্রা অর্জন করা হয়। ২০২২-২৩ অর্থবছরে পশু সম্পদ হতে প্রাপ্ত চামড়া ও চামড়াজাত দ্রব্যসামগ্রী বিদেশে রপ্তানি করে ১২২৩.৬২ মিলিয়ন মার্কিন ডলার বৈদেশিক মুদ্রা অর্জিত হয়েছে। i. চামড়া ও চামড়াজাত দ্রব্য রপ্তানি: দেশের বিপুল বৈদেশিক মুদ্রা অর্জিত হয় চামড়া ও চামড়াজাত পণ্য রপ্তানির মাধ্যমে। গরু, মহিষ ও ছাগলের চামড়া বিদেশে রপ্তানি করা হয়।, ii. শিং, ক্ষুর ও হাড়ের ব্যবহার: পশুপাখির খাদ্য এবং সার হিসেবে শিং, ক্ষুর ও হাড় ব্যবহৃত হয়। পোল্ট্রি ও ডেইরির স্থানীয় ও আন্তর্জাতিক খামারে ব্যাপক চাহিদা রয়েছে। iii. প্রক্রিয়াজাতকৃত মাংস ও দুধ রপ্তানি: দুধজাত দ্রব্যাদি এবং মাংস হিমাগারে বা টিনজাত করে বিদেশে রপ্তানি করা যেতে পারে। উপরিউক্ত আলোচনা থেকে বলা যায়, জাতীয় আয় ও বৈদেশিক মুদ্রা | অর্জনে পশুপালনের গুরুত্ব অপরিসীম।"
        }
      ]
    },
    {
      "number": "7",
      "uddipok": "দ্বাদশ শ্রেণির ছাত্র তিয়াশ কবির টেলিভিশনে বাংলাদেশের দক্ষিণাঞ্চলের একটি বনের উপর প্রামাণ্য চিত্র দেখছিল। এক পর্যায়ে সে দেখল ঐ বনের অধিকাংশ গাছেরই অঙ্কুরোদগম ফল গাছে থাকা অবস্থায়ই হচ্ছে এবং চারাগাছ গজানোর পর তা মাটিতে পড়ে কাদায় গেঁথে যাচ্ছে।",
      "tag": "DRMC 24",
      "sub_questions": [
        {
          "label": "ক",
          "question": "সামাজিক বন কাকে বলে",
          "explanation": "মানুষ সামাজিক এলাকায় যেমন- বসতবাড়ি, প্রতিষ্ঠান, সড়ক, বাঁধ, পতিত জমি, রেললাইন, জলাশয়ের পাড়, জমির আইল ইত্যাদি স্থানে যে কৃত্রিম বন গড়ে তুলেছে তাকে সামাজিক বন বলে।"
        },
        {
          "label": "খ",
          "question": "বনভূমি কীভাবে বৃষ্টিপাত ঘটাতে সাহায্য করে?",
          "explanation": "বৃষ্টিপাত ঘটানোতে বনভূমির অবদান অত্যন্ত বেশি। বনভূমির উদ্ভিদ মাটি হতে অভিস্রবণ প্রক্রিয়ায় পানি গ্রহণ করে এবং পাতার সাহায্যে অতিরিক্ত পানি বাষ্পীয় আকারে বাতাসে ছেড়ে দেয়। ঠান্ডা জলীয় বাষ্পীয়পূর্ণ বাতাস মেঘ আকারে ঘনীভূত হয়ে ভাসতে থাকে এবং মেঘ হতে বৃষ্টিপাত ঘটে।"
        },
        {
          "label": "গ",
          "question": "তিয়াশ কবিরের দেখা বনাঞ্চলের বৈশিষ্ট্যগুলো লেখো।",
          "explanation": "খোকনের দেখা প্রথমোক্ত বনটি হলো ম্যানগ্রোভ বন বা উপকূলীয় বন। এ বনের বৈশিষ্ট্যগুলো নিচে ব্যাখ্যা করা হলো- i. ম্যানগ্রোভ বনের নিম্নভূমি জোয়ার-ভাটা দ্বারা দৈনিক দুইবার প্লাবিত হয়। ii. এ বনাঞ্চলে বৃক্ষসমূহের জরায়ুজ অঙ্কুরোদগম হয় এবং শ্বাসমূল থাকে। iii. এ বনাঞ্চল নদ-নদী, খাল-বিল দ্বারা পরস্পর বিচ্ছিন্ন থাকে। iv. ম্যানগ্রোভ বনের মাটি সর্বদা লোনা পানিতে ভেজা থাকে বলে বৃক্ষসমূহ চিরহরিৎ। V. এ বনের প্রধান বৃক্ষ হলো সুন্দরি, যার জন্য এ বনের নাম হয়েছে সুন্দরবন। vi. ম্যানগ্রোভ বনের প্রধান প্রধান কাষ্ঠল বৃক্ষ হলো- সুন্দরি, গেওয়া, গরান, বাইন, কেওড়া, পশুর, ওড়া ইত্যাদি। vii. এ বনের অকাষ্ঠল বৃক্ষের মধ্যে গোলপাতা, হোগলা, হেতাল, কেয়া, হারগোজা, বেত, শন ইত্যাদি প্রধান। viii. ম্যানগ্রোভ বনের প্রাণীর মধ্যে রয়েছে বানর, কুমির, হাঙ্গর, অজগর ও বিভিন্ন প্রজাতির সাপ। ix. এ বনের প্রধান আকর্ষণ রয়েল বেঙ্গল টাইগার ও চিত্রা হরিণ এবং গোলপাতা।"
        },
        {
          "label": "ঘ",
          "question": "পরিবেশের ভারসাম্য রক্ষায় তিয়াশ কবিরের দেখা বনের অবদান মূল্যায়ন করো।",
          "explanation": "উদ্দীপকে উল্লিখিত বনটি হলো ম্যানগ্রোভ বন বা সুন্দরবন। জীববৈচিত্র্য ও পরিবেশের ভারসাম্য রক্ষা এবং প্রাকৃতিক দুর্যোগ প্রতিরোধে সুন্দরবনের বৃক্ষ ও বনজ সম্পদের উল্লেখযোগ্য অবদান রয়েছে। ম্যানগ্রোভ বন প্রকৃতিগত কারণে অনেক উর্বর ও জীববৈচিত্র্য সম্পন্ন। ম্যানগ্রোভ বনের উল্লেখযোগ্য বৃক্ষসমূহ হলো সুন্দরি, গেওয়া, গরান, কেওড়া, গোলপাতা ইত্যাদি। এ বনের উল্লেখযোগ্য বন্য প্রাণী হচ্ছে রয়েল বেঙ্গল টাইগার, হরিণ, বানর, শুকর ও কুমির। ইলিশ, লইট্টা, ছুরি, পোয়া, রূপচাঁদা, ভেটকি, পারসে, চিংড়ি ইত্যাদি মাছ ও কাঁকড়া পাওয়া যায়। এখানে ৩টি বন্য প্রাণী অভয়ারণ্য নিয়ে গঠিত ১.৪ লক্ষ হেক্টর বনাঞ্চল রয়েছে। প্রাকৃতিক ভারসাম্য রক্ষা, পরিবেশ দূষণ, মরুবিস্তার ও ভূমিক্ষয় রোধে এ বন ভূমিকা রাখে। দূষণ মুক্ত পরিবেশ সৃষ্টি হওয়ার ফলে রোগব্যধির প্রকোপ কমে যায়। ভূমির উর্বরতা ও উৎপাদন ক্ষমতা বৃদ্ধি . করে। ফলে অধিক উৎপাদন হয় যা অধিক লাভের সৃষ্টি করে। এ ধরনের বনের গাছ প্রস্বেদন হার বাড়িয়ে বৃষ্টিপাত বাড়ায়। বন সংলগ্ন এলাকার বায়ুমণ্ডলে জলীয়বাষ্প থাকে বলে সেখানে বৃষ্টিপাত বেশি হয়। বায়ুমণ্ডলের অতিরিক্ত কার্বন ডাইঅক্সাইড শোষণ করে ও অক্সিজেন সরবরাহ করে। ফলে ক্ষয়ক্ষতির পরিমাণ কম হয়। কিন্তু সুন্দরবন ব্যাপকভাবে ক্ষতিগ্রস্থ হয়। উপরিউক্ত আলোচনার ভিত্তিতে বলা যায়, বাংলাদেশের পরিবেশের ভারসাম্য রক্ষায় ও সুন্দরবনের গুরুত্ব ও অবদান অনস্বীকার্য।"
        }
      ]
    },
    {
      "number": "8",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "কৃষি বনায়ন কাকে বলে?",
          "explanation": "যে বনায়নের মাধ্যমে ভূমি ব্যবস্থাপনা করা যায় এবং একই জমিতে একই সাথে পর্যায়ক্রমিকভাবে বৃক্ষ, খাদ্য বা পশুখাদ্যের চাষাবাদের মাধ্যমে জমির সার্বিক উৎপাদন বৃদ্ধি করা হয় তাই হলো কৃষি বনায়ন।"
        },
        {
          "label": "খ",
          "question": "বৃক্ষের ড্রেসিং কেন করা হয়?",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রমণ প্রতিরোধক লাগিয়ে দেওয়াকে বৃক্ষের ড্রেসিং বলে। ড্রেসিং এর মাধ্যমে শাখা-প্রশাখার পচন এমনকি গাছ মারা যাওয়া থেকে রক্ষা করে। এতে ক্ষতস্থানের জীবাণু মারা যায় এবং নতুন কোন জীবাণু সংক্রমণ ঘটাতে পারে না। ফলে গাছের দ্রুত আরোগ্য লাভ হয়। বৃক্ষের ফল ও কাঠ উৎপাদন বৃদ্ধি পায়। কাঠের গুণগতমান ভালো হয়। সংক্রমণ হওয়ার আগেই ড্রেসিং করলে ক্ষত হয় না। এ সকল কারণে ড্রেসিং করা হয়।"
        },
        {
          "label": "গ",
          "question": "চিত্রের ধাপগুলো বর্ণনা করো।",
          "explanation": "উদ্দীপকের চিত্রের ধাপগুলো হলো যথাক্রমে সেচ দেওয়া, সহায়ক খুঁটি ও মালচিং করা এবং চারা রক্ষায় বেড়া দেওয়া। নিচে ধাপগুলো বর্ণনা করা হলো- চারায় সেচ দেওয়া- চারা রোপণের ধাপসমূহের মধ্যে চারা রোপণের পর যদি মাটি শুষ্ক থাকে তখন সেচ দেওয়া প্রয়োজন। ভেজা প্রকৃতির মাটিতে চারা রোপণের পরপরই সেচ দেওয়া উচিত না। সকালে ও বিকালে মোট দুবার চারার প্রয়োজন অনুযায়ী পানি দিতে হবে। সেচ দিলে চারা সহজে মাটিতে লেগে থাকে। সহায়ক খুটি ও মালচিং- চারা রোপণের পর চারা যাতে হেলে না পড়ে এবং গোড়া নড়বড়ে হয়ে না যায়। তার জন্য চারায় খুঁটি বাঁধতে হবে। খুঁটির দৈর্ঘ্য চারার উচ্চতার প্রায় সমান হবে। চারাকে প্রখর রোদ থেকে রক্ষার জন্য চারার গোড়ায় খড়কুটা, শুকনা পাতা বা কচুরিপানা দিয়ে জাবড়া বা মালচিং দেয়া হয়। এতে মাটির আর্দ্রতা বজায় থাকে এবং চারার গোড়া ঠান্ডা থাকে। চারা রক্ষায় বেড়া- চারাকে গবাদিপশুর হাত থেকে রক্ষার জন্য এর চারদিকে অবশ্যই বেড়া দিতে হবে। একক গাছে পৃথক পৃথক বেড়া দিতে হবে। বাগান প্রতিষ্ঠা করা হলে পুরো বাগানে একটি সীমানা বেড়া দিতে হবে।"
        },
        {
          "label": "ঘ",
          "question": "বৃক্ষের প্রজাতি নির্বাচনে যেসব বিষয় বিবেচনা করা প্রয়োজন উদ্দীপকের আলোকে ব্যাখ্যা করো।",
          "explanation": "উদ্দীপকে বসতবাড়ি বনায়ন দেখানো হয়ছে। বসতবাড়ির আঙিনা ও তৎসংলগ্ন জমিতে বনায়ন চর্চা এ দেশের এক অতি সনাতন প্রযুক্তি। বসতবাড়িতে ও এর আশেপাশে স্বল্প পরিসরে প্রধানত পারিবারিক প্রয়োজন মেটানোর উদ্দেশ্যে বিভিন্ন প্রজাতির গাছ লাগানোর ব্যবস্থাকে বসতবাড়ির বনায়ন বলে। বসতবাড়ির বনায়নে একদিকে যেমন বাড়ির সৌন্দর্য বৃদ্ধি পায়, পরিবেশ ভালো এবং সবুজ শ্যামল থাকে, অন্যদিকে আর্থিক সচ্ছলতারও ব্যবস্থা হয়। বসত বাড়ির বনায়নে বৃক্ষের প্রজাতি নির্বাচনে যেসব বিষয় বিবেচনা করতে হবে তা নিচে দেওয়া হলো- ১. বসত বাড়ির দক্ষিণে ছায়াদানকারী কয়েকটি কাঠের গাছ রাখা উচিত। যেমন- নিম, পেয়ারা, নারিকেল, ম্যানজিয়াম ইত্যাদি। ২. খুঁটির কাজ করার জন্য দু-একটি বাঁশ ঝাঁড় লাগানো উচিত। ৩. পূর্ব ও পশ্চিম পার্শ্বে কয়েকটি ফলের গাছ থাকবে। যেমন- আম, কাঁঠাল, লিচু, নারিকেল ইত্যাদি। যাতে পুষ্টি চাহিদা পূরণ সম্ভব হয়। ৪. কিছু সবজি উৎপাদনকারী (ফল বা পাতা) গাছ থাকবে। যেমন- পেঁপে, সজিনা, কলা, বেগুন আমড়া। এতে ভিটামিন ও খনিজের চাহিদা পূরণ হবে। ৫. বিবিধ লতাগুল্ম এবং চিত্তবিনোদনের জন্য কয়েক প্রজাতির ফুলের গাছ থাকলে ভালো। ৬. উত্তর পার্শ্বে ঝড়-ঝাপটা প্রতিরোধের জন্য কয়েকটি বহু ব্যবহারমুখী গাছ রাখা উচিত। যেমন- মেহগনি, সেগুন, শিশু, শিলকড়ই ইত্যাদি।"
        }
      ]
    }
  ]
}