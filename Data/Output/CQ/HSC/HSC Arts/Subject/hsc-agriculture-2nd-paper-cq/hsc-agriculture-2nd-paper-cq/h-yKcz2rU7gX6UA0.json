{
  "title": "নারায়ণগঞ্জ কলেজ ২০২৫",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রাজিব একজন শিক্ষিত বেকার যুবক। তিনি যুব উন্নয়ন প্রশিক্ষণ কেন্দ্র থেকে মাছ চাষের উপর প্রশিক্ষণ নিলেন। তিনি তার নিজের পুকুরে মাছ চাষ শুরু করলেন। তিনি পুকুরে সার, চুন সবকিছু দিলেন কিন্তু বাড়তি কোনো খাবার দিলেন না। তাই তিনি কাঙ্ক্ষিত ফল লাভে ব্যর্থ হন। পরবর্তী সময়ে মাছ চাষের ধাপগুলো সুচারুরূপে সম্পন্ন করেন। তিনি পুকুরের প্রাকৃতিক খাদ্যের উপস্থিতি পরীক্ষা করলেন এবং বাড়তি খাবার প্রয়োগ করলেন। এবারে তিনি মাছ চাষে সফলকাম হলেন।",
      "tag": "NC 25",
      "sub_questions": [
        {
          "label": "ক",
          "question": "রাক্ষুসে মাছ কাকে বলে?",
          "explanation": "যে সকল মাছ চাষের মাছকে খেয়ে ফেলে এবং চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায় সে সকল মাছকে রাক্ষুসে মাছ (শোল, গজার, টাকি ইত্যাদি) বলে।"
        },
        {
          "label": "খ",
          "question": "নিরাপদ মাছ সংরক্ষণ প্রয়োজন কেন?",
          "explanation": "নিরাপদ মাছ সংরক্ষণ হলো আহরণের পর বিক্রি বা ভোক্তা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা। নিরাপদ মাছ সংরক্ষণের ফলে মাছের খাদ্য উপাদান, যেমন- আমিষ ও খনিজ লবণের মান সংরক্ষণ করা যায়। এর ফলে মাছের দেহের ভিতরের এনজাইমের ক্রিয়া নিষ্ক্রিয় করা যায়, মাছের রাসায়নিক উপাদানের জারণ ক্রিয়া এবং মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা বা ভোক্তাদের কাছে পৌঁছানোর সময়কালে মাছের গুণগতমান অক্ষুণ্ণ রাখা যায়। এছাড়া নিরাপদ মাছ সংরক্ষণ পদ্ধতিতে কোনো ভেজাল বা বিষাক্ত দ্রব্য থাকে না। স্বাদেরও কোনো পরিবর্তন হয় না। এ সকল কারণে নিরাপদ মাছ সংরক্ষণ প্রয়োজন।"
        },
        {
          "label": "গ",
          "question": "উদ্দীপকে উল্লিখিত রাজিবের পুকুরে প্রাকৃতিক খাদ্যের পরীক্ষা পদ্ধতি বর্ণনা করো।",
          "explanation": "নিম্নের অনুরূপঃ রনক তার পুকুরে প্রাকৃতিক খাদ্যের উপস্থিতি পরীক্ষা করার জন্য বিভিন্ন পদ্ধতি, যেমন- সেকিডিস্ক, হাত পরীক্ষা ও গ্রাস পরীক্ষা অনুসরণ করে। নিম্নে এ পদ্ধতিগুলো বর্ণনা করা হলো- ১. সেকিডিস্ক: ২০ সেমি ব্যাসযুক্ত টিনের একটি সাদা-কালো থালা (একে সেকিডিস্ক বলে) সুতা দ্বারা পানিতে ডুবানোর পর যদি ২৫-৩০ সেমি গভীরতায় থালা না দেখা যায় তবে বুঝতে হবে পুকুরে প্রাকৃতিক খাদ্য রয়েছে। যদি ৩০ সেমি এর অধিক গভীরতায় সেকিডিস্ক দেখা যায় তবে বুঝতে হবে প্রাকৃতিক খাবার অনেক কম। ২. হাত পরীক্ষা: পানিতে হাতের কনুই পর্যন্ত ডুবিয়ে যদি হাতের তালু দেখা না যায় তবে বুঝতে হবে প্রাকৃতিক খাদ্য পরিমাণমতো তৈরি হয়েছে। ৩. গ্লাস পরীক্ষা: একটি স্বচ্ছ কাচের গ্লাস দ্বারা পুকুরের পানি নিয়ে সূর্যের আলোর দিকে ধরলে যদি পানির রং সবুজ বা বাদামি সবুজ দেখা যায় এবং পানিতে অসংখ্য সূক্ষ্ম কণা ও ছোট পোকার মতো দেখা যায় তবে বুঝতে হবে পুকুরে প্রাকৃতিক খাদ্য পরিমাণমতো তৈরি হয়েছে।"
        },
        {
          "label": "ঘ",
          "question": "প্রথমবার মাছ চাষে রাজিবের ব্যর্থতার কারণ বিশ্লেষণ করো।",
          "explanation": "নিম্নের অনুরূপঃ রনক তার পুকুরে মাছ চাষের উদ্দেশ্যে সার, চুন সবকিছু দিলেন কিন্তু বাড়তি কোনো খাবার দিলেন না অর্থাৎ সম্পূরক খাদ্য প্রয়োগ করেননি। প্রাকৃতিক খাদ্যের পাশাপাশি মাছের পুকুরে বাইরে থেকে যে খাদ্য সরবরাহ করা হয় তাকে মাছের সম্পূরক খাদ্য বলে। সম্পূরক খাদ্যে মাছের জন্য প্রয়োজনীয় সকল খাদ্য উপাদান যথাযথ মাত্রায় বিদ্যমান থাকলে তাকে সুষম সম্পূরক খাদ্য বলে। সুষম সম্পূরক খাদ্যে যেসব উপাদানগুলো থাকে সেগুলো হলো চালের কুঁড়া, গম ও ডালের ভুসি, সরিষা বা তিলের খৈল, মাছের গুঁড়া, শস্যদানা, পশু-পাখির নাড়িভুঁড়ি, বিভিন্ন উদ্ভিদের কচি পাতা, খনিজ লবণ ও ভিটামিন ইত্যাদি। এই খাদ্য মাছ উৎপাদনের জন্য অন্যতম প্রয়োজনীয় উপাদান। সুষম সম্পূরক খাদ্য প্রয়োগে মাছের স্বাভাবিক বৃদ্ধি নিশ্চিত হয়। এ খাদ্য প্রয়োগে পোনার বাঁচার হার বৃদ্ধি পায় ও মৃত্যুর হার হ্রাস পায়। এ জাতীয় খাদ্য প্রদানে পুকুরে সুস্থ ও সবল পোনা পাওয়া যায়। সম্পূরক খাদ্য প্রদানের ফলে মাছের রোগ-প্রতিরোধ ক্ষমতা বৃদ্ধি পায়। সম্পূরক - খাদ্য প্রদানসহ নিবিড় পদ্ধতিতে মাছ চাষ করে ৪/৫ গুণ বেশি উৎপাদন হয়। অল্প জায়গায় অধিক ঘনত্বে মাছ চাষ করা যায়। পুকুর হতে অল্প সময়ে অধিক মাছ লাভ করা যায়। শুধু স্বাভাবিক খাদ্য প্রয়োগে মাছের উৎপাদন আশানুরূপ হয় না। সুষম সম্পূরক খাদ্য প্রয়োগে আশানুরূপ ফলন পাওয়া যায়। উপরিউক্ত আলোচনা থেকে বলা যায়, রনক সম্পূরক খাদ্য প্রদান করেননি বলে মাছের উৎপাদন ও বৃদ্ধি সঠিকভাবে হয়নি এবং তিনি কাঙ্ক্ষিত ফল লাভে ব্যর্থ হন।"
        }
      ]
    },
    {
      "number": "2",
      "uddipok": "রফিক একজন ধান চাষি। গত বছর সে ধানের সাথে এক বিশেষ প্রজাতির চিংড়ি চাষের সিদ্ধান্ত নেয়। সে যে জমি নির্বাচন করে তাতে ৪/৫ মাস বৃষ্টির পানি থাকে। প্রয়োজনীয় পরামর্শের জন্য সে মৎস্য কর্মকর্তার কাছে যায়। মৎস্য কর্মকর্তার পরামর্শে ধানক্ষেতে উক্ত প্রজাতির চিংড়ি চাষ করে সে লাভবান হয়।",
      "tag": "NC 25",
      "sub_questions": [
        {
          "label": "ক",
          "question": "চিংড়ি কোন পর্বের প্রাণী?",
          "explanation": "ফাইটোপ্লাংকটন হলো জলাশয়ে প্রাকৃতিকভাবে তৈরি ক্ষুদ্র ক্ষুদ্র সবুজ কণা যা মাছের খাদ্য হিসেবে ব্যবহৃত হয় (যেমন- শেওলা, নস্টক, এনাবিনা ইত্যাদি)।"
        },
        {
          "label": "খ",
          "question": "মাছ কেন শুকনো হয়? ব্যাখ্যা করো।",
          "explanation": "মাছ খুব দ্রুত পচে। পচন রোধ করে মাছ সংরক্ষণ করার একটি সহজ পদ্ধতি হলো শুকানো। মাছকে সূর্যালোকে শুকালে মাছের দেহ থেকে পানি বাষ্পাকারে বেরিয়ে যায়, ফলে পচন বাধাপ্রাপ্ত হয়। এ পদ্ধতিকে শুটকিকরণ বলা হয়। বাংলাদেশে শীতকালের আর্দ্রতা ও সূর্যালোকের স্থায়িত্ব শুঁটকিকরণের জন্য উপযুক্ত। শুঁটকি মাছে প্রচুর আমিষ ও ভিটামিন ডি থাকে। এ পদ্ধতিতে মাছ সংরক্ষণ করে সারাবছর মাছ ও-আমিষের চাহিদা পূরণ করার পাশাপাশি বিদেশে রপ্তানি করে প্রচুর বৈদেশিক মুদ্রা অর্জন করা যায়। এসকল কারণে মাছ শুকানো হয়।"
        },
        {
          "label": "গ",
          "question": "উদ্দীপকে উল্লিখিত চিংড়ির বৈশিষ্ট্যসমূহ লেখো।",
          "explanation": "নিম্নের অনুরূপঃ উদ্দীপকে উল্লিখিত চিংড়ি হলো গলদা চিংড়ি। নিচে গলদা চিংড়ির বৈশিষ্ট্য দেওয়া হলো- দৈহিক বৈশিষ্ট্য: এরা সাধারণত হালকা নীল থেকে হালকা সবুজ রঙের হয়ে থাকে। এদের রোস্ট্রাম লম্বা ও বাঁকানো। রোস্ট্রামের উপরে ১১-১৪টি দাঁত ও নিচে ৮-১৪টি দাঁত থাকে, দাঁত সামান্য বাঁকানো। এদের দ্বিতীয় চলনপদ বড় ও সাঁড়াশিযুক্ত এবং নীল ও কালচে রঙের হয়ে থাকে। খোলসে ২-৫টি দাগ থাকে, ক্যারাপেসের ২য় খন্ড নিচের দিক সরু। গলদার পোনার খোলসে ২-৫টি কালচে আড়াআড়ি দাগ থাকে। ১ম ও ২য় জোড়া পা চিমটাযুক্ত। চাষ বৈশিষ্ট্য: গলদা সর্বভুক প্রাণী। গলদা চিংড়ি রাতে খাবার খেতে পছন্দ করে। পুকুরের তলদেশের খাদ্য খেতে বেশি পছন্দ করে। সমবয়সী পুরুষ চিংড়ি স্ত্রী চিংড়ির চেয়ে বড় হয়। এরা লবণাক্ত পানিতে (> ৩০ পিপিটি) ডিম দেয়। আধা লবণাক্ত (১২ পিপিটি) পানিতে এদের ডিম ফুটে।"
        },
        {
          "label": "ঘ",
          "question": "\"উদ্দীপকে উল্লিখিত চিংড়ি চাষ অর্থনেতিকভাবে লাভজনক\"-বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত চিংড়ি হলো গলদা চিংড়ি। গলদা চিংড়ির অর্থনৈতিক গুরুত্ব নিচে দেওয়া হলো- ১. মাত্র দেড় থেকে দুই মাসের মধ্যে চাষ করা সম্ভব বলে গলদা চিংড়ি অর্থনৈতিকভাবে সম্ভাবনাময়। ২. দেশে প্রায় ৩৬টি চলমান গলদা চিংড়ির হ্যাচারি রয়েছে। ৩. বাংলাদেশে ৮.৩৩ লক্ষ চিংড়ি চাষি রয়েছে, যার মধ্যে পুকুরে ও খামার পর্যায়ে গলদা চিংড়ি চাষির সংখ্যা অনেক। ৪. রপ্তানিযোগ্য চিংড়ির মধ্যে গলদার অবদান প্রায় ২০-২৫%। বর্তমানে গলদা চিংড়ি রপ্তানির পরিমাণ, বর্তমানে মোট রপ্তানির ২১%। ৫. বর্তমানে গলদা চিংড়ির একক উৎপাদন হেক্টর প্রতি প্রায় ৪৫০ কেজি। ৬. চিংড়ি চাষের মধ্যে ঘেরে বাগদা চিংড়ি চাষে পরিবেশের ওপর বিরূপ প্রভাব পড়ে, কিন্তু খামার পর্যায়ে গলদা চাষে পরিবেশের ক্ষয়ক্ষতির তেমন আশঙ্কা থাকে না বলে এর অর্থনৈতিক গুরুত্ব খুবই তাৎপর্যপূর্ণ। ৭. পুষ্টিচাহিদা পূরণে, পারিবারিক আয় বৃদ্ধিতে ও কর্মসংস্থান সৃষ্টিতে ব্যাপক ভূমিকা রয়েছে। ৮. রোগবালাই কম হয় ফলে চাষে ঝুঁকি কম। উপরিউক্ত আলোচনা থেকে বলা যায়, গলদা চিংড়ির চাষ অর্থনৈতিকভাবে অত্যন্ত লাভজনক।"
        }
      ]
    },
    {
      "number": "3",
      "uddipok": "সাবিনার ২০০টি হাঁসের একটি খামার আছে। একদিন হঠাৎ করে তার খামারের কয়েকটি হাঁস মারা যায়। সে লক্ষ করে দেখল যে, তার খামারের কিছু হাঁসের নাক-মুখ দিয়ে তরল পদার্থ বের হচ্ছে এবং হাঁসগুলো আলো দেখলে ভয় পাচ্ছে। এ বিষয়ে প্রাণী চিকিৎসকের শরণাপন্ন হলে তিনি খামার পরিদর্শন করে বললেন যে, সাবিনার খামারে একটি মারাত্মক রোগের প্রাদুর্ভাব ঘটেছে এবং এই রোগ প্রতিকার ও প্রতিরোধের জন্য কী করণীয় তা তিনি সাবিনাকে বুঝিয়ে দিলেন।",
      "tag": "NC 25",
      "sub_questions": [
        {
          "label": "ক",
          "question": "খাঁকি ক্যাম্পবেল কী?",
          "explanation": "খাঁকি ক্যাম্পবেল একটি বিদেশি উন্নত জাতের হাঁস।"
        },
        {
          "label": "খ",
          "question": "হাঁস পালন লাভজনক কেন? ব্যাখ্যা করো।",
          "explanation": "বাংলাদেশে হাঁস পালন লাভজনক কারণ হাঁস পালনের জন্য জায়গা কম লাগে। হাঁস বছরে প্রায় ৩০০টি পর্যন্ত ডিম দিতে পারে। মুরগির তুলনায় হাঁস ৪০-৪৫টি ডিম বেশি পাড়ে। অধিকাংশ হাঁস নিজের খাবার নিজে সংগ্রহ করে খেতে পারে বিধায় হাঁস পালনে যত্ন, পরিচর্যা ও খরচ কম লাগে। দ্রুত চলাফেরা করতে পারে। এসব কারণে বাংলাদেশে হাঁস পালন লাভজনক।"
        },
        {
          "label": "গ",
          "question": "সাবিনার খামারের হাঁস কোন রোগে আক্রান্ত-ব্যাখ্যা করো।",
          "explanation": "নিম্নের অনুরূপঃ সাবিনার খামারের হাঁসগুলো ডাকপ্লেগ রোগে আক্রান্ত। এটি হাঁসের ডাকপ্লেগ ভাইরাস দ্বরা সংক্রমিত মারাত্মক ছোঁয়াচে রোগ। হাঁসের এই রোগ ডাক হারপেস ভাইরাস-১ (DHV-1) এর সংক্রমণে হয়ে থাকে। এ রোগে হাঁস আলো দেখলে ভয় পায়। সাঁতার কাটতে চায় না। পানি পিপাসা বৃদ্ধি পায় এবং খাদ্য গ্রহণে অনীহা দেখায়। নাক দিয়ে তরল পদার্থ বের হয়। সবুজ ও হলুদ রঙের পাতলা মলত্যাগ করে। পালক এলোমেলো হয়ে ঝুলে পড়ে। মাথা, ঘাড় ও শরীরে কাঁপুনি দেখা দেয়। পা এবং পাখা অবশ হয়ে যায়। চোখ হতে অনবরত পানি ঝরে এবং চোখের ভিতরে সাদা রঙের আবরণ পড়ে চোখ বন্ধ হয়ে যায়। এ রোগে হাঁস খুঁড়িয়ে হাঁটে, ডিম পাড়া হাঁস ডিম পাড়া কমিয়ে দেয় এবং হঠাৎ মারা যায়। সাবিনার খামারের হাঁসগুলোতে উল্লিখিত লক্ষণগুলো দেখা দেয়। অর্থাৎ সাবিনার খামারের হাঁসগুলো ডাকপ্লেগ রোগে আক্রান্ত।"
        },
        {
          "label": "ঘ",
          "question": "সাবিনার খামারের হাঁসের রোগ প্রতিরোধ ও প্রতিকারের উপায় বিশ্লেষণ করো।",
          "explanation": "নিম্নের অনুরূপঃ জাউদ্দীপকের প্রাণী চিকিৎসক সাবিনাকে তার খামারে ডাক প্লেগ রোগের প্রতিকার ও প্রতিরোধের জন্য করণীয় সম্পর্কে জানান। সাবিনার খামারের হাঁসগুলো ডাক প্লেগ নামক ভাইরাসজনিত একটি মারাত্মক ছোঁয়াচে রোগে আক্রান্ত হয়েছে। উক্ত রোগ প্রতিরোধ ও প্রতিকারের উপায় বিশ্লেষণ করা হলো- i. খামারের জৈব নিরাপত্তা নিশ্চিত করা। ii. আক্রান্ত হাঁস অন্যত্র সরিয়ে ফেলা। iii. মৃত হাঁস মাটিতে পুঁতে ফেলা। iv. খামারে বহিরাগতদের প্রবেশাধিকার নিয়ন্ত্রণ করা। V. বাসস্থান নিয়মিত জীবাণুনাশক দিয়ে পরিষ্কার করা। vi. পরিষ্কার পানি সরবরাহ করা। vii. হাঁসের ঘর ফিউমিগেশন করা। viii. বাসস্থানে ঢোকার মুখে ফুটবাথের ব্যবস্থা করা। ix. প্রতিষেধক হিসেবে খামারে নিয়মিত ডাক প্লেগ টিকা দেওয়ার ব্যবস্থা করা। হাঁসের বাচ্চাকে জন্মের ১৫-২০ দিন পর ১ম মাত্রা, ১ম মাত্রার ২৫ দিন পর বুস্টার বা ২য় মাত্রা এবং ২য় মাত্রার পর প্রতি ৫-৬ মাস অন্তর অন্তর এ টিকা দিতে হয়।"
        }
      ]
    },
    {
      "number": "4",
      "uddipok": "সাইদুল কৃষি ডিপ্লোমা পাস করে নিজ বাড়িতে মাংস উৎপাদনের জন্য একটি খামার স্থাপনের পরিকল্পনা করে। এ কাজে দক্ষতা অর্জনের জন্য সে যুব উন্নয়ন কেন্দ্র থেকে প্রশিক্ষণ নেয়। প্রশিক্ষণের জ্ঞান কাজে লাগিয়ে ছোট আকারের একটি পোল্ট্রি খামার শুরু করে এবং সফলতা অর্জন করে।",
      "tag": "NC 25",
      "sub_questions": [
        {
          "label": "ক",
          "question": "ব্রাহমা কী?",
          "explanation": "ব্রাহমা হলো অধিক মাংস উৎপাদনকারী উন্নত জাতের মোরগ বা মুরগি।"
        },
        {
          "label": "খ",
          "question": "ব্রয়লার জাতগুলো অল্প সময়ে অধিক খাদ্য খেয়ে বেশি মাংস উৎপাদন করে- ব্যাখ্যা করো।",
          "explanation": "অল্প সময়ে বেশি পরিমাণে ও নরম মাংস লাভের জন্য মাংসল জাতের ৬-৮ সপ্তাষ বয়সের মুরগিকে ব্রয়লার বলা হয়। ব্রয়লারের খাদ্য রূপান্তর দক্ষতা ২:১ (খাদ্য প্রয়োগ ও খাদ্য গ্রহণের ফলে জীবের দৈষিক বৃদ্ধির অনুপাতকে খাদ্য রূপান্তর দক্ষতা বলে)। অর্থাৎ ব্রয়লার ২ কেজি খাদ্য খেয়ে ১ কেজি ওজন প্রাপ্ত হয়। অন্যদিকে, দেশি মুরগির জাতের খাদ্য গ্রহণের ও বৃদ্ধির পরিমাণ সে তুলনায় অনেক কম। তাই বলা যায়, ব্রয়লার জাতগুলো অল্প সময়ে অধিক খাবার খেয়ে বেশি মাংস উৎপাদন করে।"
        },
        {
          "label": "গ",
          "question": "উদ্দীপকে উল্লিখিত খামার স্থাপনের বিবেচ্য বিষয়গুলো আলোচনা করো।",
          "explanation": "সাইদুল যুব উন্নয়ন কেন্দ্র থেকে প্রশিক্ষণ নিয়ে পোল্ট্রি খামার স্থাপন করে। যেকোনো খামারকে লাভজনক করতে হলে প্রয়োজন সুষ্ঠু পরিকল্পনা এবং আধুনিক প্রযুক্তি ও কলা-কৌশলের ব্যবহার। পোল্ট্রি খামার স্থাপনে বিবেচ্য বিষয়গুলো আলোচনা করা হলো- মূলধন : খামারের ধরন, আয়তন প্রভৃতি বিষয়ের উপর নির্ভর করে মূলধনের পরিমাণ। জমি : খামারের জন্য নিজস্ব জমি হলে ভালো যয়। তবে জমি লিজ নেওয়ার মাধ্যমেও খামার স্থাপন করা যায়। খামারের অবস্থান : খোলামেলা, আলো-বাতাসপূর্ণ, বন্যামুক্ত উঁচু এলাকা যেখানে সামাজিক নিরাপত্তা ভালো ও উৎপাদিত পণ্যের চাহিদা আছে এমন জায়গায় খামার স্থাপন করা ভালো। যোগাযোগ ব্যবস্থা : শহরে বা বড় বাজারের সাথে ভালো যোগাযোগ ব্যবস্থা ও যানবাষন আছে এমন স্থানে খামার স্থাপন করতে হবে। শ্রমিকের প্রাপ্যতা: খামারের অবস্থান এমন হবে যেখানে শ্রমিক সহজলভ্য ও শ্রমমূল্য কম। বিদ্যুৎ ও পানি সরবরাহ ব্যবস্থা : খামারে পর্যাপ্ত পানি ও বিদ্যুৎ সরবরাহ ব্যবস্থা থাকতে হবে। বাসস্থান নির্মাণ ; খামারের স্থায়িত্বের উপর নির্ভর করে বাসস্থান তৈরি করতে হয়। স্থায়ী হলে ইটের তৈরি এবং অস্থায়ী/পাদায়ী হলে বাঁশ/কাঠের বেড়া দিয়ে বাসস্থান তৈরি করা হয়। জাত নির্বাচন ও বাচ্চা সংগ্রহ : সরকারি বা বেসরকারি হ্যাচারি থেকে উন্নত জাতের বাচ্চা সংগ্রহ করা উচিত। রোগব্যাধির প্রতিকার ও প্রতিয়োধ ব্যবস্থা : পোল্ট্রির রোগবালাই দমনের প্রতিরোধ ও প্রতিকার ব্যবস্থা ও জৈব নিরাপত্তা ব্যবস্থা সম্পর্কে ধারণা থাকতে হবে। উৎপাদিত পণ্যের বাজারজাতকরণ : খামারে উৎপাদিত পণ্যের বাজারজাতকরণের সুবন্দোবস্ত করতে হবে। আয়-ব্যয়ের হিসাব সংরক্ষণ : খামার সঠিকভাবে পরিচালনার জন্য খামারের আয়-ব্যয়ের হিসাব সংরক্ষণ অত্যন্ত জরুরি। পরিশেষে বলা যায়, খামার লাভজনক করতে হলে পোস্ট্রির আদর্শ প্রতিপালন ব্যবস্থা অনুসরণ করতে হবে।"
        },
        {
          "label": "ঘ",
          "question": "সাইদুল তার পোল্ট্রি খামারকে লাভজনক করতে প্রশিক্ষণের জ্ঞান কীভাবে কাজে লাগিয়েছিল? বিশ্লেষণ করো।",
          "explanation": "সাইদুল যুব উন্নয়ন কেন্দ্র থেকে প্রশিক্ষণ নিয়ে পোল্ট্রি খামার স্থাপন করে। পোল্ট্রি খামার স্থাপনের জন্যে সে জমি, অর্থ, সময়, প্রমের ও কারিগরি জ্ঞানের যথাযথ ব্যবসার করেছিল। কোনো খামারের সফলতা অত্যাবশ্যকভাবে এর সার্বিক পরিকল্পনা, মূলধন ও উপকরণ ব্যবস্থাপনার ওপর নির্ভর করে। খামার পরিচালনার কারিগরি বিষয়ের মধ্যে প্রধান হচ্ছে উঁচু ভূমিতে আলো-বাতাস চলাচলযুক্ত স্থানে বাসস্থান নির্মাণ, বিদ্যুৎ ব্যবস্থা, প্রজনন কাজ নিশ্চিত করার জন্যে মোরগ-মুরগির অনুপাত ঠিক রাখা, নিয়মিত মুরগি বাছাই-ছাঁটাই ও রোগ দমনসহ সার্বিকভাবে বায়োসিকিউরিটি নিশ্চিত করা। এছাড়া বার্ষিক সম্ভাব্য আয়-ব্যয়, ব্রয়লারের ক্ষেত্রে মাংসের চাহিদা ও বাজারদর, লেয়ারের ক্ষেত্রে ডিমের রং, চাহিদা ও বাজারদর এবং খাবার ডিম ও বাচ্চা ফুটানোর ডিম উৎপাদনের প্রতি খেয়াল রাখা। পোল্ট্রি খামারকে লাভজনক করতে সাইদুলের পৃষীত পদক্ষেপগুলো নিম্নরূপ- • খামারের স্থান নির্বাচন থেকে বাসস্থান, জাত নির্বাচন, খাদ্য ব্যবস্থাপনা, রোগ প্রতিরোধ ইত্যাদি সকল বিষয়ে আধুনিক প্রযুক্তি ব্যবহার করা। সঠিক ও স্বাস্থ্যসম্মত উপায়ে বাচ্চা প্রতিপালন করা। উন্নত ও ভালো জাতের বাচ্চা সংগ্রহ ও পরিবহন। পর্যাপ্ত সুষম খাদ্য ক্রয় ও সরবরাহ করা। পর্যাপ্ত পরিষ্কার ও বিশুদ্ধ পানির ব্যবস্থা করা। রোগব্যাধি প্রতিরোধ ও প্রতিকারের ব্যবস্থা করা এবং • স্বাস্থ্যসম্মতভাবে ঘর তৈরি, মেরামত ও ব্যবস্থাপনা। উপরিউত্ত আলোচনার প্রেক্ষিতে বলা যায়, পোল্ট্রি খামারকে লাভজনক করতে সাইদুল সুনির্দিষ্ট কর্ম পরিকল্পনা তৈরি ও বাস্তবায়নে যুব উন্নয়ন কেন্দ্র থেকে প্রাপ্ত প্রশিক্ষণ জ্ঞানকে কাজে লাগিয়েছিল।"
        }
      ]
    },
    {
      "number": "5",
      "uddipok": "আবুল হোসেন একজন নিঃস্বার্থ বৃক্ষপ্রেমিক। পেশায় তিনি ছিলেন বেসরকারি স্কুলের শিক্ষক আর নেশা ছিল নিজ হাতে খালি জায়গায় বৃক্ষ রোপণ করা। তিনি বাড়ি বাড়ি গিয়ে তালের বীজ সংগ্রহ করে সেই বীজ তার গ্রামে রাস্তার দুই ধারে রোপণ করতেন। তার লাগানো তাল গাছগুলো অনেক বড় হয়েছে। এই গাছগুলো গ্রামের সৌন্দর্য অনেক বৃদ্ধি করেছে এবং গ্রামবাসী অনেক সুফল পাচ্ছে। মিডিয়াতে তার নাম ডাক প্রচার হয়েছে কিন্তু তিনি কিছুই জানেন না। কারণ আজ তিনি বেঁচে নেই, বেঁচে আছে তার রোপণ করা গাছপালা ও 'সম্মান।",
      "tag": "NC 25",
      "sub_questions": [
        {
          "label": "ক",
          "question": "ম্যানগ্রোভ কী?",
          "explanation": "নদী তীর বা সমুদ্র উপকূলীয় অঞ্চলের কাদামাটিতে জন্মানো ঠেসমূল বা শ্বাসমূল সমৃদ্ধ বৃক্ষরাজি দ্বারা সৃষ্ট বনই হলো ম্যানগ্রোভ বন।"
        },
        {
          "label": "খ",
          "question": "ছাগল পালন লাভজনক কেন? ব্যাখ্যা করো।",
          "explanation": "স্বল্প পুঁজি বিনিয়োগ করে আত্মকর্মসংস্থানের একটি সহজ উপায় হলো ছাগল পালন। ছাগল অল্প খরচে পালন করা যায়। এদের খাদ্য কম লাগে, রোগব্যাধি কম হয় এবং বাসস্থানের জন্যও বেশি জায়গার প্রয়োজন হয় না। দুদ্ধ মহিলা এবং ভূমিহীন প্রান্তিক চাষিরা যাদের গাভি কেনার ও পালনের সামর্থ্য নেই, তারা অল্প পুঁজিতে ছাগল কিনে অধিক লাভবান হতে পারেন। এ কারণে ছাগল পালন লাভজনক।"
        },
        {
          "label": "গ",
          "question": "উদ্দীপকে বর্ণিত আবুল হোসেনের কর্মকাণ্ডের দ্বারা গ্রামবাসী। কোন কোন ক্ষেত্রে উপকৃত হচ্ছে? ব্যাখ্যা করো।",
          "explanation": "উদ্দীপকে আবুল হোসেনের, কর্মকাণ্ড সামাজিক বনায়নের অন্তর্ভুক্ত। তার এ কর্মকাণ্ডের ফলে গ্রামবাসীরা নানাভাবে উপকৃত হচ্ছেন। ১. আবুল হোসেনের করা বনায়নের ফলে মেয়াদ উত্তীর্ণ বিভিন্ন গাছ বিক্রয় করে দরিদ্র গ্রামবাসীরা লাভবান হতে পারেন। ২. তার এ বনায়নের ফলে গ্রামবাসীরা উৎপন্ন কাচা ও পাকা তাল বিক্রি করার সুযোগ পাচ্ছে এবং তা থেকে অর্থ উপার্জন করতে পারছে। তাল থেকে বিভিন্ন পিঠা, পায়েস তৈরি করা যায় যা বিক্রির মাধ্যমে করার সুযোগ পাচ্ছে এবং তা থেকে অর্থ উপার্জন করতে পারছে। তাল থেকে বিভিন্ন পিঠা, পায়েস তৈরি করা যায় যা বিক্রির মাধ্যমে গ্রামের দরিদ্র মহিলাদের কর্মসংস্থানের ব্যবস্থা হচ্ছে। তালের ছোবড়া কুটির শিল্পের কাঁচামাল হিসেবে ব্যবহৃত হয়, ফলে কর্মসংস্থানের সুযোগ সৃষ্টি হচ্ছে। এছাড়া তালপাতা হাত পাখা তৈরিতে ব্যাপক জনপ্রিয়। ৩. উৎপন্ন কাঠ দিয়ে বিভিন্ন চেয়ার, টেবিল তৈরি করা যায়। এছাড়া উৎপন্ন কাঠ জ্বালানি হিসেবে ব্যবহার করা হয়। ৪. উক্ত বনায়নের ফলে গ্রামবাসীরা শীতল ছায়া পায় এবং বৃষ্টিপাতের সময় এ গাছপালা ছাতার মতো কাজ করে। ৫. এ বনায়নের ফলে গ্রামবাসীদের চিত্তবিনোদনের সুযোগ সৃষ্টি হয়েছে।"
        },
        {
          "label": "ঘ",
          "question": "আবুল হোসেনের সার্বিক কার্যক্রমের যথার্থতা বিশ্লেষণ করো।",
          "explanation": "আবুল হোসেন তাঁর এলাকায় সামাজিক বনায়ন করেছিলেন। দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষায় ও জীববৈচিত্র্য সংরক্ষণে সামাজিক বনায়নের গুরুত্ব অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। সামাজিক বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থান হয়েছে। দেশে বনজ সম্পদের পরিমাণ বেড়েছে। কৃষি কাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমিয় সর্বোত্তম ব্যবহার নিশ্চিত হয়। তাছাড়া ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়াও মরুময়তা রোধ করে, বাতাসে কার্বন ডাইঅক্সাইডের পরিমাণ কমায় ও অক্সিজেনের পরিমাণ বৃদ্ধি করে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্য গতিময় রাখে। ফলে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উল্লিখিত আলোচনা থেকে বলা যায়, আবুল হাসানের সামাজিক বনায়ন কার্যক্রম জীববৈচিত্র্য রক্ষায় ও দেশের অর্থনৈতিক উন্নয়নে গুরুত্বপূর্ণ অবদান রাখে।"
        }
      ]
    },
    {
      "number": "6",
      "uddipok": "কৃষি শিক্ষক রফিক সাহেব তার ছাত্রদের নিয়ে একটি দুগ্ধ খামার পরিদর্শনে গেলেন। সেখানে গিয়ে গরুর জাত ও দুধ দোহন প্রক্রিয়াসহ আনুষঙ্গিক বিষয়ে ছাত্রদের অবহিত করলেন এবং খামারে অধিক দুধ উৎপাদন ও অতিরিক্ত দুধ তাপ প্রয়োগের মাধ্যমে কীভাবে সংরক্ষণ করা যায় তাও ছাত্রদের জানালেন।",
      "tag": "NC 25",
      "sub_questions": [
        {
          "label": "ক",
          "question": "ষাঁড় কী?",
          "explanation": "ষাঁড় হলো প্রজনন ক্ষমতাসম্পন্ন পুরুষ বা মর্দা গরু।"
        },
        {
          "label": "খ",
          "question": "দুধকে আদর্শ খাদ্য বলার কারণ কী?",
          "explanation": "দুধকে আদর্শ খাবার বলা হয় কারণ দুধে সুষম খাদ্যের প্রায় সকল গুণাগুণ বিদ্যমান। দুধ প্রাণিজ আমিষের অন্যতম প্রধান উৎস। জৈব আমিষের এক-তৃতীয়াংশ সংগৃহীত হয় গাভির দুধ থেকে। এছাড়া দুধে বিভিন্ন খনিজ পদার্থ, ভিটামিন 'এ' ও রোগ প্রতিরোধক এন্টিবডি বিদ্যমান থাকে।"
        },
        {
          "label": "গ",
          "question": "খামারে অধিক দুধ উৎপাদনের কারণ উদ্দীপকের আলোকে ব্যাখ্যা করো।",
          "explanation": "নিম্নের অনুরূপঃ উদ্দীপকে কৃষি শিক্ষক ছাত্রদেরকে খামারে অধিক দুধ উৎপাদন করার পদ্ধতি সম্পর্কে বললেন। খামারে অধিক দুধ উৎপাদনের কারণগুলো হলো- - উন্নত জাতের অধিক দুধ উৎপাদনশীল সুস্থ গাভি নির্বাচন করা। গাভির বাসস্থান এমনভাবে তৈরি করা যেন পর্যাপ্ত আলো-বাতাস চলাচল করতে পারে। তাছাড়া খামারের স্বাস্থ্যকর পরিবেশ ও গাভির খাবার জায়গার পরিষ্কার-পরিচ্ছন্নতা, পয়ঃনিষ্কাশন ব্যবস্থা প্রভৃতি বিষয়ের ওপর নজর রাখা। গাভিকে নিয়মিত সুষম খাদ্য ও পর্যাপ্ত পানি সরবরাহ করা। এছাড়া দুধ দোহনের আগে গাভিকে দানাদার খাদ্য খেতে দেওয়া। খামারের জৈব নিরাপত্তা (Bio-safety) নিশ্চিত করা। নিয়মিত গাভির স্বাস্থ্য পরীক্ষা ও সংক্রামক রোগের প্রতিষেধক টিকা দেওয়া। যথাসময়ে গাভির কৃত্রিম প্রজননের ব্যবস্থা এবং গর্ভবতী গাভির যথাযথ যত্ন নেওয়া। সঠিক পদ্ধতিতে দুধ দোহন করা। মূলত এসকল পদক্ষেপ গ্রহণের কারণেই খামারে অধিক দুধ উৎপাদন করা সম্ভব হয়।"
        },
        {
          "label": "ঘ",
          "question": "খামারে উৎপাদিত অতিরিক্ত দুধ কীভাবে সংরক্ষণ করা যায় উদ্দীপকের আলোকে বিশ্লেষণ করো।",
          "explanation": "নিম্নের অনুরূপঃ কৃষি শিক্ষক ছাত্রদেরকে খামারে উৎপাদিত অতিরিক্ত দুধ তাপ প্রয়োগের মাধ্যমে সংরক্ষণের পদ্ধতি সম্পর্কে জানালেন। দুধ নষ্ট হওয়ার অন্যতম প্রধান কারণ ব্যাকটেরিয়ার সংক্রমণ। অতি উচ্চ ও নিম্ন তাপমাত্রায় এ জীবাণু জন্মাতে ও বংশবিস্তার করতে পারে না। তাই নির্দিষ্ট তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। সাধারণত ৩ ভাবে দুধ পাস্তুরিকরণ করা যায়- ১. অল্প তাপমাত্রায় বেশি সময়: এ পদ্ধতিতে ৬২.৮ ডিগ্রি সেলসিয়াস তাপমাত্রায় ৩০ মিনিট সময় ধরে দুধ গরম করা হয়। পরবর্তীতে ৪ ডিগ্রি সেলসিয়াস তাপমাত্রায় দ্রুত ঠান্ডা করে সংরক্ষণ করা হয়। ২. বেশি তাপমাত্রায় অল্প সময়: এ পদ্ধতিতে ৭২.২ ডিগ্রি সেলসিয়াস তাপমাত্রায় ১৫ সেকেন্ড সময় ধরে দুধ গরম করে পরবর্তীতে ৪ ডিগ্রি সেলসিয়াস তাপমাত্রায় ঠান্ডা করে সংরক্ষণ করা হয়। ৩. অত্যাধিক তাপমাত্রায় অতি অল্প সময়: এ পদ্ধতিতে ১৩৭.৮ ডিগ্রি সেলসিয়াস তাপমাত্রায় ২ সেকেন্ড সময় ধরে দুধ গরম করা হয়। তারপর স্বাভাবিক তাপমাত্রায় দুধ সংরক্ষণ করা হয়।"
        }
      ]
    },
    {
      "number": "7",
      "uddipok": "আবুল হোসেন একজন নিঃস্বার্থ বৃক্ষ প্রেমিক। পেশায় তিনি ছিলেন একটি বেসরকারি স্কুলের শিক্ষক আর নেশা ছিল নিজ হাতে খালি জায়গায় বৃক্ষ রোপণ করা। তিনি বাড়ি বাড়ি গিয়ে তালের বীজ সংগ্রহ করে সেই বীজ তার গ্রামের রাস্তার দুই ধারে রোপণ করতেন। তার লাগানো তালগাছগুলো অনেক বড় হয়েছে। এই 'গাছগুলো গ্রামের সৌন্দর্য অনেক বৃদ্ধি করেছে এবং গ্রামবাসী অনেক সুফল পাচ্ছে। মিডিয়াতে তার নাম। ডাক প্রচার হয়েছে কিন্তু তিনি কিছুই জানেন না। কারণ আজ তিনি বেঁচে নেই, বেঁচে আছে তার রোপণ করা গাছপালা ও সম্মান।",
      "tag": "NC 25",
      "sub_questions": [
        {
          "label": "ক",
          "question": "ম্যানগ্রোভ কী?",
          "explanation": "নদী তীর বা সমুদ্র উপকূলীয় অঞ্চলের কাদামাটিতে জন্মানো ঠেসমূল বা শ্বাসমূল সমৃদ্ধ বৃক্ষরাজি দ্বারা সৃষ্ট বনই হলো ম্যানগ্রোভ বন।"
        },
        {
          "label": "খ",
          "question": "প্রাকৃতিক দুর্যোগ প্রতিরোধে বন কী ভূমিকা রাখে? ব্যাখ্যা করো।",
          "explanation": "লতা, গুল্ম ও ছোট-বড় গাছপালায় আচ্ছাদিত, ব্যাপক ও নিরবচ্ছিন্ন এলাকাকে বন বলে। বনাঞ্চল বায়ুপ্রবাহের গতিরোধ করে প্রাকৃতিক দুর্যোগের প্রকোপ কমায়। আবার এ বন ঝড়ঝঞ্ঝা ও জলোচ্ছ্বাসজনিত ক্ষয়ক্ষতি হ্রাস করে। উদাহরণস্বরূপ বলা যায়, বিগত দশকে সিডর, আইলাসহ অনেক দুর্যোগ থেকে সুন্দরবন বাংলাদেশের দক্ষিণ-পশ্চিম অঞ্চলকে চরম ক্ষয়ক্ষতি হতে সুরক্ষা দিয়েছে। তাছাড়া বনভূমি বৃষ্টিপাত ঘটিয়ে খরা প্রতিরোধ করে। পরিবেশ দূষণ কমিয়ে আবহাওয়া ও জলবায়ুর বিরূপ পরিবর্তনও রোধ করে। এভাবে প্রাকৃতিক দুর্যোগ প্রতিরোধে বন অপরিহার্য ভূমিকা পালন করে।"
        },
        {
          "label": "গ",
          "question": "উদ্দীপকে বর্ণিত আবুল হোসেনের কর্মকান্ডের দ্বারা গ্রামবাসী কোন কোন ক্ষেত্রে উপকৃত হচ্ছে? ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত আবুল হোসেন একজন নিঃস্বার্থ বৃক্ষপ্রেমিক হিসেবে নিজ গ্রামের জন্য যে অবদান রেখে গেছেন, তা সরাসরি ও পরোক্ষভাবে গ্রামবাসীর অনেক উপকারে এসেছে। নিচে তার রোপণ করা তালগাছ থেকে গ্রামবাসী যেসব ক্ষেত্রে উপকৃত হচ্ছে, তা ব্যাখ্যা করা হলো: ১. পরিবেশগত উপকারিতা: তালগাছ কার্বন-ডাই-অক্সাইড শোষণ করে এবং অক্সিজেন সরবরাহ করে, যা গ্রামে স্বাস্থ্যকর পরিবেশ বজায় রাখতে সাহায্য করছে। গাছগুলো ধুলাবালি রোধ করে ও রাস্তার দুই ধারে ছায়া প্রদান করে, ফলে পরিবেশ আরও মনোরম হয়েছে। ২. প্রাকৃতিক দুর্যোগ থেকে রক্ষা: তালগাছ বজ্রপাত প্রতিরোধে কার্যকর। গ্রামীণ এলাকায় তালগাছ থাকার কারণে বজ্রপাতের সময় মানুষ নিরাপদ বোধ করে। ঝড়ো হাওয়া বা ঘূর্ণিঝড়ের সময় এই গাছগুলো বাতাসের গতি কিছুটা হ্রাস করে। ৩. সামাজিক ও নান্দনিক উপকারিতা: গাছগুলো গ্রামের সৌন্দর্য বৃদ্ধি করেছে, যা মনোরম পরিবেশ তৈরি করেছে এবং মানুষের মানসিক প্রশান্তি দিচ্ছে। গ্রামের রাস্তা সুন্দর ও ছায়াঘেরা হওয়ায় পথচারীরা আরাম পায়। ৪. অর্থনৈতিক উপকারিতা: তাল ফল, কচি তাল ও পাতা থেকে বিভিন্ন খাদ্য ও সামগ্রী তৈরি করে গ্রামবাসী আয় করতে পারে। তালগাছের কাণ্ড ও পাতা ভবিষ্যতে জ্বালানি, ঘর নির্মাণ বা হস্তশিল্প তৈরিতে ব্যবহৃত হতে পারে। ৫. শিক্ষণীয় ও প্রেরণাদায়ক ভূমিকা: আবুল হোসেনের নিঃস্বার্থ কাজ নতুন প্রজন্মকে বৃক্ষরোপণে উদ্বুদ্ধ করছে। পরিবেশ রক্ষায় ব্যক্তিগত উদ্যোগ কতটা ফলদায়ক হতে পারে, তা তিনি প্রমাণ করে গেছেন।"
        },
        {
          "label": "ঘ",
          "question": "আবুল হোসেনের সার্বিক কার্যক্রমের যথার্থতা বিশ্লেষণ করো।",
          "explanation": "আবুল হোসেন তার এলাকায় সামাজিক বনায়ন করেছিলেন। দেশের আর্থ-সামাজিক উন্নয়ন, প্রাকৃতিক পরিবেশের ভারসাম্য রক্ষায় ও জীববৈচিত্র্য সংরক্ষণে সামাজিক বনায়নের গুরুত্ব অপরিসীম। সামাজিক বনায়নের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। সামাজিক, বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থান হয়েছে। দেশে বনজ সম্পদের পরিমাণ বেড়েছে। কৃষি কাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। তাছাড়া ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে। সামাজিক বন এলাকার পরিবেশকে ঠান্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়াও মরুময়তা রোধ করে, বাতাসে কার্বন ডাইঅক্সাইডের পরিমাণ কমায় ও অক্সিজেনের পরিমাণ বৃদ্ধি করে। বিভিন্ন প্রজাতির উদ্ভিদ, পশুপাখি, কীটপতঞা, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্য গতিময় রাখে। ফলে প্রাকৃতিক ভারসাম্য বজায় থাকে ও জীববৈচিত্র্য সংরক্ষণ হয়। উল্লিখিত আলোচনা থেকে বলা যায়, আবুল হাসানের সামাজিক বনায়ন কার্যক্রম জীববৈচিত্র্য রক্ষায় ও দেশের অর্থনৈতিক উন্নয়নে গুরুত্বপূর্ণ অবদান রাখে।"
        }
      ]
    },
    {
      "number": "8",
      "uddipok": "গত গ্রীষ্মের ছুটিতে খোকন তার বন্ধুদের নিয়ে বেড়াতে বের হলো। প্রথমে তারা দেশের দক্ষিণ-পশ্চিমাঞ্চলে গেল। সেখানে তারা সমুদ্র উপকূলীয় এলাকায় এক ধরনের বন দেখতে পেল। যা জোয়ার-ভাটায় প্লাবিত হয়। পরে তারা দেশের দক্ষিণ পূর্বাংশে বেড়াতে গেল। সেখানে তারা উঁচু এলাকায় এক ধরনের বন দেখতে পেল। এই এলাকার বনে মাঝে মাঝে হাতি দেখা যায় বলে তারা জানতে পারল।",
      "tag": "NC 25",
      "sub_questions": [
        {
          "label": "ক",
          "question": "বন কী?",
          "explanation": "লবন বলতে সাধারণভাবে বিস্তৃত এলাকা জুড়ে বৃহদাকার গাছপালা দ্বারা আচ্ছাদিত স্থানকে বোঝায়, যেখানে বন্য পশুপাখি, কীটপতঙ্গ ও অন্যান্য জীব প্রাকৃতিকভাবে বসবাস করে।"
        },
        {
          "label": "খ",
          "question": "জীববৈচিত্র্য সংরক্ষণে বনের গুরুত্ব আলোচনা করো।",
          "explanation": "বিভিন্ন প্রকার উদ্ভিদ, প্রাণী ও অণুজীবের সক্রিয় উপস্থিতি, বিস্তৃতি ও পারস্পরিক প্রাকৃতিক সুষম সহাবস্থাকে জীববৈচিত্র্য বলে। জীববৈচিত্র্য সংরক্ষণে বন গুরুত্বপূর্ণ ভূমিকা পালন করে। গাছ ও প্রাণীর জন্মস্থান, বাসস্থান ও বংশ বিস্তারের স্থান হলো বন। বন জীবের খাদ্যশৃঙ্খল রক্ষা করে। খাদ্যশৃঙ্খলে বিঘ্ন ঘটলে খাদ্য উৎপাদন হ্রাস পাবে। আবার বনাঞ্চলে জীববৈচিত্র্যের ভারসাম্য বিঘ্নিত হলে বন্যপ্রাণী আবাস এলাকায় চলে আসবে। ভবিষ্যতের জৈবিক উৎপাদনশীলতা রক্ষার্থে বন্য জীবের গুরুত্ব অনেক বেশি। বন আছে বলেই বিভিন্ন প্রজাতির উদ্ভিদ, পশুপাখি, কীট-পতঙ্গ ও অণুজীব রয়েছে। বন না থাকলে এসব জীববৈচিত্র্য ধ্বংস হয়ে যেত।"
        },
        {
          "label": "গ",
          "question": "উদ্দীপকের প্রথমোক্ত বনের বৈশিষ্ট্য ব্যাখ্যা করো।",
          "explanation": "নিম্নের অনুরূপঃ খোকনের দেখা প্রথমোক্ত বনটি হলো ম্যানগ্রোভ বন বা উপকূলীয় বন। এ বনের বৈশিষ্ট্যগুলো নিচে ব্যাখ্যা করা হলো- i. ম্যানগ্রোভ বনের নিম্নভূমি জোয়ার-ভাটা দ্বারা দৈনিক দুইবার -প্লাবিত হয়। ii. এ বনাঞ্চলে, বৃক্ষসমূহের জরায়ুজ অঙ্গুরোদগম হয় এবং শ্বাসমূল থাকে। iii. এ বনাঞ্চল নদ-নদী, খাল-বিল দ্বারা পরস্পর বিচ্ছিন্ন থাকে। iv. ম্যানগ্রোভ বনের মাটি সর্বদা লোনা পানিতে ভেজা থাকে বলে বৃক্ষসমূহ চিরহরিৎ। v. এ বনের প্রধান বৃক্ষ হলো সুন্দরি, যার জন্য এ বনের নাম হয়েছে সুন্দরবন। vi. ম্যানগ্রোভ বনের প্রধান প্রধান কাষ্ঠল বৃক্ষ হলো- সুন্দরি, গেওয়া, গরান, বাইন, কেওড়া, পশুর, ওড়া ইত্যাদি। vii. এ বনের অকাষ্ঠল বৃক্ষের মধ্যে গোলপাতা, হোগলা, হেতাল, কেয়া, হারগোজা, বেত, শন ইত্যাদি প্রধান। viii. ম্যানগ্রোভ বনের প্রাণীর মধ্যে রয়েছে বানর, কুমির, হাঙ্গর, অজগর ও বিভিন্ন প্রজাতির সাপ। ix. এ বনের প্রধান আকর্ষণ রয়েল বেঙ্গল টাইগার ও চিত্রা হরিণ এবং গোলপাতা।"
        },
        {
          "label": "ঘ",
          "question": "উদ্দীপকে উল্লিখিত বন দুইটির বৈশিষ্ট্য তুলনা করো।",
          "explanation": "নিম্নের অনুরূপঃ উদ্দীপকে খোকনের দেখা প্রথম বনটি হলো ম্যানগ্রোভ বন ও পরের বনটি হলো পাহাড়ি বন। সমুদ্র উপকূলীয় এলাকার লোনা মাটিতে যে বন গড়ে উঠেছে তাকে ম্যানগ্রোভ বন বলে। অপরদিকে পাহাড়ি উঁচু এলাকায় প্রাকৃতিকভাবে জন্মানো বনকে পাহাড়ি বন বলে। ভৌগোলিক অবস্থান ও জলাবায়ুভেদে বন দুটির মধ্যে পার্থক্য দেখা যায়। যেমন- ১. পাহাড়ি বনের ভূমি উঁচু ও মাঝারি হয় কিন্তু ম্যানগ্রোভ বনের ভূমি নিচু হয়। ২. পাহাড়ি বনের মাটি অম্লীয় (pH = ৫-৬) কিন্তু ম্যানগ্রোভ বনের মাটি ক্ষারীয় (pH = ৭.৫-৮.৫) প্রকৃতির হয়। ৩. পাহাড়ি বনে বন্যার পানি প্রবেশ করতে পারে না, অপরদিকে ম্যানগ্রোভ বনে জোয়ার-ভাটার মাধ্যমে বন্যার পানি প্রবেশ করে এবং বেশিরভাগ এলাকা পানির নিচে ডুবে থাকে। 8. ম্যানগ্রোভ বনের উদ্ভিদের প্রধান বৈশিষ্ট্য হলো এদের শ্বাসমূল থাকে, জরায়ুজ অঙ্কুরোদগম হয়, যা পাহাড়ি বনের উদ্ভিদে অনুপস্থিত। পাহাড়ি বনে আবহাওয়া উষ্ণ ও শুষ্ক হওয়ার ফলে ক্রান্তীয় চিরহরিৎ ও পর্ণমোচী জাতীয় বৃক্ষ জন্মে। ৫. পাহাড়ি বনের প্রধান বৃক্ষ চাপালিশ, সেগুন, কড়ই, শাল ইত্যাদি। ম্যানগ্রোভ বনের প্রধান বৃক্ষ সুন্দরি, গেওয়া, বাইন, গরান, কেওড়া, পশুর ইত্যাদি। ৬. পাহাড়ি বনের প্রধান পশু হলো হাতি, চিতাবাঘ, নেকড়ে, বন্য শূকর, কাঠবিড়ালি, বানর, সাপ, গিরগিটি ইত্যাদি। ম্যানগ্রোভ বনের প্রধান পশু হলো রয়েল বেঙ্গল টাইগার, চিত্রাহরিণ, কুমির, অজগর ইত্যাদি। পরিশেষে বলা যায়, পাহাড়ি ও ম্যানগ্রোভ বনের মধ্যে তুলনামূলক পার্থক্য থাকা সত্ত্বেও দু'প্রকার বনই আমাদের দেশের অর্থনীতি ও * পরিবেশ রক্ষায় গুরুত্বপূর্ণ ভূমিকা রাখে।"
        }
      ]
    }
  ]
}