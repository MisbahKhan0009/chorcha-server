{
  "title": "বিএএফ শাহীন কলেজ, কুর্মিটোলা ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "হ্যাচারি কী?",
          "explanation": "বাণিজ্যিক ভিত্তিতে মাছের পোনা উৎপাদনের জন্য কৃত্রিম প্রজনন খামারই হলো হ্যাচারি।"
        },
        {
          "label": "খ",
          "question": "ফরমালিন দেওয়া মাছ চেনার উপায় কী?",
          "explanation": "ফরমালিন দেওয়া মাছ চেনার উপায়গুলো হলো- ১. মাছের চোখগুলো ফ্যাকাশে ও ভিতরের দিকে ঢুকানো থাকে। ২. দেহে পিচ্ছিল পদার্থ থাকে না। ৩. ফুলকা কালচে বর্ণের হয়। ৪. দেহ বেশ শুষ্ক থাকে। ৫. স্বাভাবিক মাছের গন্ধ থাকে না।"
        },
        {
          "label": "গ",
          "question": "চিত্রে প্রদর্শিত মাছটির বৈশিষ্ট্য ব্যাখ্যা করো।",
          "explanation": "চিত্রে প্রদর্শিত মাছটি হলো নাইলোটিকা। নিম্নে এর বৈশিষ্ট্যগুলো ব্যাখ্যা করা হলো: ১. মাছটি দুত বর্ধনশীল ও সারা বছর চাষ উপযোগী। ২. বর্ণ ধূসর নীলাভ থেকে সাদা। ৩. এই মাছ বছরে ৩-৪ বার ডিম পাড়ে। ৪. নাইলোটিকা মাছ সর্বভুক হলেও বিশেষত উদ্ভিদভোজী স্বভাবের। এরা শেওলা, জলজ কীটপতঙ্গ, পোকামাকড় ও এর ডিম, শুককীট, মশা, মশার ডিম ইত্যাদি খেতে অভ্যস্ত। ৫. সঠিক নিয়মে চাষ করলে ৩ মাসের মধ্যে মাছ বাজারজাত করার উপযোগী হয় এবং দুই মাস বয়সে খাওয়ার উপযোগী হয়। ৬ জলাশয়ের পানি মাই চাষের জন্য সর্বাধিক অনুকূলে না থাকলেও (অক্সিজেন ২-৩ ppm, pH মান ৫.৫ থেকে ৮.৫) সে জলাশয়ে নাইলোটিকার চাষ করা যায়। এছাড়া জলাশয়ে ৫-৬ মাস পানি থাকলেও অনায়াসে নাইলোটিকা মাছ চাষ করা যায়। ৭. বাড়ির আঙ্গিনার হাজা-মজা, ডোবা-নালায় বা মিনি পুকুরে নাইলোটিকা সহজেই চাষ করা যায়।"
        },
        {
          "label": "ঘ",
          "question": "চিত্রে প্রদর্শিত মাছ চাষ করা কি লাভজনক? তোমার উত্তরের সপক্ষে যুক্তি দেখাও।",
          "explanation": "উদ্দীপকের চিত্রের মাছটি হলো নাইলোটিকা বা মনোসেক্স তেলাপিয়া। নাইলোটিকা মাছ ১৯৭৪ সালে থাইল্যান্ড থেকে প্রথম বাংলাদেশে আনা হয়। দ্রুত বর্ধনশীল ও ব্যাপক চাহিদাসম্পন্ন এ মাছটি অর্থনৈতিকভাবে অনেক গুরুত্ব বহন করে। মৎস্য ও প্রাণিসম্পদ মন্ত্রণালয়ের তথ্য মতে, নাইলোটিকা মাছ স্থানীয় জাতের চেয়ে ৫০-৬০% বেশি উৎপাদনশীল। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক রোগ প্রতিরোধ ক্ষমতাসম্পন্ন। অগভীর জলাশয়সহ স্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। বাংলাদেশের মৎস্যচাষিদের মধ্যে ৬০% নাইলোটিকা চাষ ও বাজারজাতকরণের সাথে জড়িত। মৌসুমি পুকুরে নাইলোটিকা চাষ করে বিঘা প্রতি ৪০০-৫০০ কেজি মাছ উৎপাদন করা যায়। প্রতি কেজি পাইকারি দরে ৭০ টাকা হারে বিঘা প্রতি গড়ে প্রায় ৩২,০০০/- টাকা আয় করা সম্ভব, যেখানে এই মাছ চাষে ব্যয় হবে মাত্র ৮,০০০/- টাকা। অর্থাৎ, প্রতি বিঘায় নিট লাভের পরিমাণ প্রায় ২৪,০০০/- টাকা, যেখানে আয় ও ব্যয়ের অনুপাত প্রায় ৪:১। বাংলাদেশের যেসব এলাকায় নদী-নালা, হাওর, খাল-বিল আছে কিন্তু পুকুর নেই, সেসব এলাকায় খাঁচায় এ মাছ চাষ করা সম্ভব। একটি ২০ ফুট × ১০ ফুট × ৬ ফুট আকারের খাঁচায় বছরে একবার চাষে ৩৬০ কেজি মাছ উৎপাদন করা যায়। এ মাছ বছরে দুই বার চাষ করে দ্বিগুণ আয় করা সম্ভব। এ মাছ সুস্বাদু ও শতক প্রতি ফলন বেশি হওয়ায় রপ্তানি করে প্রচুর বৈদেশিক মুদ্রা অর্জন করা সম্ভব। সহজ চাষ পদ্ধতি, চাষ ব্যয় কম ও ফলন হার বেশি বলে এর মোট উৎপাদন চাষকৃত মৌসুমি মাছগুলোর মধ্যে শীর্ষে। সুতরাং, আলোচনার প্রেক্ষিতে বলা যায়, উদ্দীপকে উল্লিখিত নাইলোটিকা মাছটির চাষ অত্যন্ত লাভজনক।"
        }
      ]
    },
    {
      "number": "2",
      "uddipok": "পশুপালনের জন্য আলী চারণভূমি তৈরি করেন। বর্ষা মৌসুমে তার জমিতে ব্যাপক হারে ঘাস উৎপাদন হলেও শুষ্ক মৌসুমে ঘাসের চাহিদা মেটাতে পারেন না। এ কারণে সারা বছরের প্রয়োজনীয় খাদ্যের জন্য তিনি কাঁচা ঘাস শুকিয়ে যথাযথ সংরক্ষণের ব্যবস্থা করেন। এছাড়া তিনি অন্যান্য পশু খামারীদেরও উক্ত পদ্ধতিতে ঘাস সংরক্ষণে উদ্বুদ্ধ করেন।",
      "tag": "BAFSCK 23",
      "sub_questions": [
        {
          "label": "ক",
          "question": "পাস্তুরাইজেশন কী?",
          "explanation": "নির্দিষ্ট তাপমাত্রায় তাপ দিয়ে (৬২.৮° সে. তাপে ৩০ মি., ৭২.২০ সে. তাপে ১৫ সেকেন্ড এবং ১৩৭.৮° সে. তাপে ২ সেকেন্ড) দুধে অবস্থিত ক্ষতিকর জীবাণুসমূহ ধ্বংস করার প্রক্রিয়াই হলো পাস্তুরাইজেশন।"
        },
        {
          "label": "খ",
          "question": "সুন্দরবনকে ম্যানগ্রোভ বন বলা হয় কেন? ব্যাখ্যা করো।",
          "explanation": "সমুদ্র উপকূলবর্তী অঞ্চলের জোয়ার-ভাটা দ্বারা প্লাবিত, লবণাক্ত, পলি ও কর্দম এলাকায় জন্মানো এক বিশেষ প্রকারের উদ্ভিদকে ম্যানগ্রোভ বলা হয়। এসকল উদ্ভিদে জরায়ুজ অঙ্কুরোদগম হয় এবং শ্বাসমূল থাকে। এসকল উদ্ভিদ দ্বারা সৃষ্ট বনকে ম্যানগ্রোভ বন বলে। এ ধরনের বনাঞ্চল প্রকৃতিগত কারণে অনেক উর্বর ও জীববৈচিত্র্য সম্পন্ন হয়। বাংলাদেশের সুন্দরবন সমুদ্রে উপকূলবর্তী এবং এ বনের উদ্ভিদসমূহ ম্যানগ্রোভ উদ্ভিদের বৈশিষ্ট্যসম্পন্ন। তাই সুন্দরবনকে ম্যানগ্রোভ বন বলে। এ বনের প্রধান প্রধান বৃক্ষের মধ্যে রয়েছে সুন্দরী, গেওয়া, গরান, বাইন, গোলপাতা, হোগলা ইত্যাদি।"
        },
        {
          "label": "গ",
          "question": "উদ্দীপকে বর্ণিত শুকনো ঘাস তৈরির পদ্ধতিটি ব্যাখ্যা করো।",
          "explanation": "উদ্দীপকে বর্ণিত শুকনো ঘাস তৈরির পদ্ধতিটি হলো 'হে'। মাঠে যখন প্রচুর ঘাস জন্মায় তখন ঘাস রোদে শুকিয়ে সংরক্ষণ করাকে বলা হয় 'হে'। 'হে' তৈরির পদ্ধতিগুলো হলো- ১. সকালে কুয়াশা শুকানোর পর হে তৈরির উদ্দেশ্যে সবুজ ঘাস (ফুল আসার সময়) কাটতে হয়। ২. তারপর দু-তিন দিন সূর্যের আলোতে শুকাতে হয়। ৩. প্রতিদিন ৫/৬ ঘণ্টা ঘাসগুলোকে রোদে শুকিয়ে বাঁশের লাঠি দিয়ে মাঝে মাঝে উল্টিয়ে পাল্টিয়ে দিতে হয়। ৪. প্রথম দিন ভালো রোদ পেলে দ্বিতীয় দিন ২ বার উল্টিয়ে দিলে বিকালের দিকে পানি ১৫% এ দাঁড়ায়। ৫. তারপর উপযুক্ত স্থানে (মাচার উপর) গাঁট বেঁধে শুকনা ও বাতাস চলাচল করে এমন স্থানে সংরক্ষণ করা হয়। ৬. জলীয় অংশের পরিমাণ শতকরা ১৫ ভাগ বা তার বেশি রেখে সংরক্ষণ করার জন্য 'হে' প্রিজারভেটিভ হিসেবে সোডিয়াম এসিটেট, এসিটিক এসিড ব্যবহার করা যায়।"
        },
        {
          "label": "ঘ",
          "question": "উদ্দীপকে আলীর কার্যক্রমটি গবাদিপশু পালনের ক্ষেত্রে কতটুকু উপযোগী মূল্যায়ন করো।",
          "explanation": "উদ্দীপকে আলী গোখাদ্য হিসেবে শুষ্ক ঘাস বা হে তৈরি করেন। বর্ষাকালে প্রচুর ঘাস জন্মালেও নিচু অঞ্চলগুলোতে পানি জমে থাকায় গোখাদ্যের খুব' অভাব দেখা দেয়। মাঠে যখন প্রচুর ঘাস থাকে তখন ঘাস শুকিয়ে প্রতিকূল পরিবেশে ঘাসের চাহিদা পূরণের জন্য ঘাস সংরক্ষণ করা হয়। সংরক্ষণ করা শুষ্ক ঘাসে সাধারণ খড় অপেক্ষা প্রয়োজনীয় পুষ্টি ও গুণগতমান বেশি থাকে। গোখাদ্য তৈরি করে সংরক্ষণ করলে প্রতিকূল পরিবেশে গরুকে ঘাস সরবরাহ করা সম্ভব। দুগ্ধবতী গাভির সুষম খাদ্য তালিকায় দৈনিক ৯-১২ কেজি ঘাস রাখতে হয়। এই খাদ্য সরবরাহের উপর গাভির দুগ্ধ উৎপাদন নির্ভর করে। তাই হে তৈরির মাধ্যমে ঘাস সংরক্ষণ করলে বর্ষাকালে ঘাসের অভাব দেখা দিবে না। এর ফলশ্রুতিতে আলী পর্যাপ্ত পরিমাণে ঘাস সরবরাহ করতে পারবেন, বিধায় গাভির দুধ উৎপাদন বৃদ্ধি পাবে এবং পুষ্টির অভাব দূর হবে। সুতরাং, গোখাদ্য হিসেবে আলীর কার্যক্রমটি অর্থাৎ 'হে' তৈরির পদ্ধতিটি পশুপালনের জন্য অত্যন্ত প্রয়োজনীয়।"
        }
      ]
    },
    {
      "number": "3",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "ইনকিউবেটর কী?",
          "explanation": "কৃত্রিম উপায়ে উপযুক্ত তাপের ব্যবস্থা করে ডিম থেকে বাচ্চা ফুটানোর জন্য বিশেষভাবে তৈরিকৃত যন্ত্রই হলো ইনকিউবেটর।"
        },
        {
          "label": "খ",
          "question": "বাংলাদেশে পোল্ট্রির প্রয়োজনীয়তা ব্যাখ্যা করো।",
          "explanation": "পোল্ট্রি বলতে মানুষের তত্ত্বাবধানে নিবিড় পরিচর্যায় পালিত বিভিন্ন প্রকার গৃহপালিত পাখি যেমন-হাঁস, মুরগি, কবুতর ইত্যাদিকে বোঝায়। পোল্ট্রি পালনের মাধ্যমে আমিষের চাহিদা পূরণ করা সম্ভব। যা আমাদের শরীরের পুষ্টি সাধন, ক্ষয়পূরণ, দৈহিক বৃদ্ধি, ও কর্মশক্তি যোগাতে গুরুত্বপূর্ণ ভূমিকা পালন করে থাকে। পোল্ট্রি শিল্প দারিদ্রতা ও বেকারত্ব দূর করতে সহায়তা করে। পোল্ট্রির হাড়, বিষ্ঠা থেকে তৈরি জৈব সার কৃষিক্ষেত্রেও উল্লেখযোগ্য ভূমিকা রাখে। এছাড়াও পরিবেশ উন্নয়ন, শিল্পের উপকরণ ও মাছের খাদ্য হিসেবেও এর ব্যবহার রয়েছে। তাই গ্রামীণ দুঃস্থ লোকদের আত্ম-কর্মসংস্থান ও জাতীয় অর্থনীতিতে বাংলাদেশে পোল্ট্রি পালনের প্রয়োজনীয়তা ব্যাপক।"
        },
        {
          "label": "গ",
          "question": "চিত্রে প্রদর্শিত মুরগির রোগ নিয়ন্ত্রণে কী কী পদক্ষেপ নেয়া প্রয়োজন? ব্যাখ্যা করো।",
          "explanation": "চিত্রে প্রদর্শিত মুরগির রোগটির নাম হলো গামবোরো। গামবারো রোগ নিয়ন্ত্রণে যে যে পদক্ষেপ নেয়া প্রয়োজন তা নিচে দেওয়া হলো- ১. আক্রান্ত মুরগিকে অ্যান্টিবায়োটিক, সালফোনোমাইড, ভিটামিন এবং স্যালাইন খাওয়ালে ভালো ফল পাওয়া যেতে পারে। ২. রোগের লক্ষণ দেখার সাথে সাথে ব্যবস্থা নিতে হয়। ৩. নিয়মিত গামবোরো রোগের টিকাদানের মাধ্যমেই মুরগিকে রক্ষা করা যায়। ৪. স্বাস্থ্যসম্মত পদ্ধতিতে রোগ প্রতিরোধ করতে হয়।"
        },
        {
          "label": "ঘ",
          "question": "চিত্রের রোগটি বাংলাদেশের জন্য হুমকিস্বরূপ- বিশ্লেষণ করো।",
          "explanation": "চিত্রে গামবোরো রোগে আক্রান্ত মুরগি দেখানো হয়েছে। এটি মুরগির ভাইরাসজনিত মারাত্মক সংক্রামক রোগ। এমনকি এ রোগকে 'মুরগির AIDS' বলা হয়। বাংলাদেশে সর্বপ্রথম ১৯৯২ সালে গামবোরো রোগ দেখা যায়। আক্রান্ত মুরগির সংস্পর্শে বা বাতাসের মাধ্যমে, বহিরাগত পাখি, পায়খানা, দূষিত খাবার ইত্যাদির মাধ্যমে এ রোগ অন্যান্য মুরগিতে সংক্রমিত হতে পারে। গামবোরো রোগে আক্রান্ত-হলে ব্রয়লারের বৃদ্ধি অস্বাভাবিকভাবে হ্রাস পায়। এ রোগে আক্রান্ত হওয়ার ৩ দিনের মধ্যে খামারের ৩০-৪০% মুরগি মারা যায়। এছাড়া এ রোগে একবার মুরগি আক্রান্ত হলে এর কোনো কার্যকরী প্রতিকার ব্যবস্থা নেই। তাই রোগ প্রতিরোধমূলক টিকার ব্যবস্থা করা না গেলে রোগে আক্রান্ত হওয়ার পর তেমন বিশেষ কিছু করার থাকে না। এ রোগের জন্য পোল্ট্রি খামারে উৎপাদন মারাত্মকভাবে ব্যাহত হয়ে খামারির বিপুল আর্থিক লোকসানের সম্ভাবনা থাকে। পোল্ট্রি শিল্পের ক্ষেত্রে আমাদের দেশে রোগমুক্ত ও স্বাস্থ্যবান বাচ্চা এবং প্রতিষেধক টিকার অভাব থাকার দরুন এ রোগের প্রতিরোধ ব্যবস্থাও উন্নত নয়। তাই বলা যায়, বাংলাদেশে পোল্ট্রি শিল্পের জন্য গামবোরো রোগটি হুমকিস্বরূপ- উক্তিটি যথার্থ।"
        }
      ]
    },
    {
      "number": "4",
      "uddipok": "টাঙ্গাইলের মধুপুরে রেসিডেন্সিয়াল কলেজের ছাত্র-ছাত্রীরা শিক্ষা সফরে আসে বন দেখতে। তারা দেখে বনের ভিতর ফসলের চাষ হচ্ছে, ঘর-বাড়ি রয়েছে। বনে গাছপালা, পশুপাখি নেই বললেই চলে। স্থানীয় বনবিভাগ 'তাদের জানায়, এ এলাকার তাপমাত্রাও বেড়েছে, বৃষ্টিপাত কমেছে, গাড়ি চলাচলের শব্দ বেড়েছে অর্থাৎ পরিবেশ খারাপ হচ্ছে। তবে বনবিভাগ এ সমস্যার সমাধানের জন্য ব্যাপক বৃক্ষের চারা রোপণ করছে।",
      "tag": "BAFSCK 23",
      "sub_questions": [
        {
          "label": "ক",
          "question": "কৃষি মেলা কী?",
          "explanation": "যে মেলায় বিরল ও উন্নতজাতের ফসল, পোল্ট্রি, গবাদিপশু, মৎস্য এবং উন্নত কৃষি প্রযুক্তি ও উপকরণ প্রদর্শন করা হয় সেই মেলাই হলো কৃষিমেলা।"
        },
        {
          "label": "খ",
          "question": "\"সকল ট্রেনিং প্রুনিং কিন্তু সকল প্রুনিং ট্রেনিং নয়\"- ব্যাখ্যা করো।",
          "explanation": "ট্রেনিং ও প্রুনিং উভয় ক্ষেত্রেই গাছের অংশবিশেষ ছাঁটাই করা হয়। গাছকে নির্দিষ্ট উচ্চতা, আকার-আকৃতি, সুন্দর সুগঠিত ও শক্ত কাঠামো দেওয়ার জন্য ট্রেনিং করা হয়। এতে ব্যবহারযোগ্য কাঠের পরিমাণ বৃদ্ধি পায়। এক্ষেত্রে শুধু গাছের শাখা-প্রশাখা ছাঁটাই করা হয়। পক্ষান্তরে প্রুনিং-এ গাছের শাখা, পাতা, কাণ্ড, ফুল, ফল-মূল ইত্যাদি কেটে অপসারণ করা হয়। প্রুনিং গাছের বিভিন্ন শারীরবৃত্তীয় কার্যাবলি নিয়ন্ত্রণ করে ফুল ও ফল ধারণক্ষমতা বাড়িয়ে দেয়, রোগ ও পোকার আক্রমণ নিয়ন্ত্রণ করে এবং গাছে বেশি আলো-রাতাস প্রবেশের ব্যবস্থা করে। তাই বলা যায়, সকল ট্রেনিং হলো প্রুনিং কিন্তু সকল প্রুনিং ট্রেনিং নয়।"
        },
        {
          "label": "গ",
          "question": "মধুপুর অঞ্চলের বনের এ দুরাবস্থা হওয়ার কারণ বিশ্লেষণ করো।",
          "explanation": "উদ্দীপকে মধুপুর বনে পরিবেশগত বিপর্যয় দেখা দিয়েছে। মধুপুর বনটি সমতল ভূমির বনের অন্তর্গত। বন্যামুক্ত উঁচু ভূমির জমি অথচ উপরিভাগ প্রায় সমান এমন স্থানে সৃষ্ট বনকে সমতল ভূমির বন বলে। সমতলভূমির প্রাকৃতিক বনের কাছাকাছি বসতি থাকায় এ বনের ওপর মানুষের চাপ বেড়ে যাচ্ছে। এবং জনসংখ্যা প্রতিনিয়ত বৃদ্ধি পাওয়ায় বনের ভিতরেও বসতি স্থাপন করছে। ফলে প্রাকৃতিক বনের পরিমান দিন দিন কমে যাচ্ছে। বনের ভিতর ফসলের জমি রয়েছে। ইতোমধ্যে অনেক স্থান বনশূন্য হয়ে পড়েছে। এ বনের কাঠ উন্নতমানের হওয়ায় গৃহ নির্মাণ ও আসবাবপত্র তৈরি ও অন্যান্য নির্মাণ কাজে শাল কাঠ ব্যবহার করা হয়। এ জন্য মানুষ অবৈধভাবে এ বন থেকে শাল গাছ কেটে উজাড় করে দিচ্ছে। এছাড়া জ্বালানি কাঠ ব্যবহারের জন্য মানুষ বনভূমি উজাড় করছে। বনের গাছ কেটে রাস্তা ও সড়ক নির্মাণ হচ্ছে। বনের ভিতরে ও পাশে গাড়ি চলাচলে শব্দ ও বায়ু দূষণ বেড়েছে। এছাড়া বনভূমির বৃক্ষ থেকে প্রতিনিয়ত লাভবান হওয়া যায় না। গাছ কেটে সেখানে অধিক লাভের আশায় বিভিন্ন ধরনের ফসলের চাষ করছে। অর্থনৈতিক চাহিদা পূরণে মানুষের বিভিন্ন কর্মকাণ্ডের ফলে মধুপুর বনের গাছপালা দিন দিন হ্রাস পাচ্ছে। বনের পরিমাণ কমে যাওয়ায় পরিবেশের উপর বিরূপ প্রভাব পড়ছে। কার্বন ডাই অক্সাইডের শোষণ কম হওয়ায় তাপমাত্রা বেড়ে যাচ্ছে, বৃষ্টিপাত কমছে ফলে পরিবেশ খারাপ হচ্ছে। উল্লিখিত কারণসমূহের জন্য মধুপুর অঞ্চলের বনের দুরাবস্থার সৃষ্টি হয়েছে।"
        },
        {
          "label": "ঘ",
          "question": "উদ্দীপকের পরিবেশ সংক্রান্ত সমস্যা সমাধানে বনবিভাগের এ পদক্ষেপ মূল্যায়ন করো।",
          "explanation": "মধুপুর বনের পরিবেশের বিপর্যয় রোধে বনবিভাগ ব্যাপকভাবে বৃক্ষের চারা রোপণ করছে। জনগণের অংশীদারিত্বের ভিত্তিতে সামাজিক বনায়ন প্রতিষ্ঠা করা হয়। স্থানীয় জনগনকে সামাজিক বনায়নে সম্পৃক্ত করায় তারা বৃক্ষরোপণ, পরিচর্যা ও রক্ষণাবেক্ষণ করে থাকে। এতে গরু, ছাগল গাছ খেতে পারে না। উপকারভোগীরা শুধু এখানে শ্রম ও সময় দেয়। এ পদ্ধতিতে গাছ সংরক্ষণে ও যত্নে থাকে। এতে সরকার, উপকারভোগী ও দেশ লাভবান হয়। অন্যথায় বৃক্ষ মারা যাওয়া, চুরি হওয়া, নষ্ট হওয়াসহ বিভিন্ন সমস্যা হয়। উপকারভোগীরা রাস্তার পাশে বৃক্ষ পাহারা দেয়। তারা পরু-ছাগল তাড়ানো, বৃক্ষের খুঁটি দেয়া, খুঁটি ঠিক করা, পানি দেয়াসহ বিভিন্ন পরিচর্যা করে। এভাবে দেশে বন রক্ষা ও বৃদ্ধির ক্ষেত্রে উপকারভোগীরা বিরাট ভূমিকা পালন করে। উপরিউক্ত আলোচনা থেকে বলা যায়, পরিবেশ সংক্রান্ত সমস্যা সমাধানে বনবিভাগের গৃহীত পদক্ষেপ যুক্তিসংঙ্গত।"
        }
      ]
    },
    {
      "number": "5",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "Plankton কী?",
          "explanation": "Plankton (প্লাংকটন) হলো পানিতে মুক্তভাবে ভাসমান আণুবীক্ষণিক জীব যা মাছকে খাদ্য হিসেবে গ্রহণ করে।"
        },
        {
          "label": "খ",
          "question": "মাছ পচার কয়েকটি লক্ষণ লেখো।",
          "explanation": "মাছ পচনের কয়েকটি লক্ষণ নিচে দেওয়া হলো- ১. মাছের দেহ নরম হয়ে যায়। যার ফলে দেহ ও পেট ফুলে যায়। ২. মাছের ফুলকার রঙ কালচে হয়। ৩. মাছের দেহ থেকে দুর্গন্ধ বের হয়। ৪. সবসময় মাছে মাছি বসে এবং মাহের স্বাদ তিক্ত হয়।"
        },
        {
          "label": "গ",
          "question": "উদ্দীপকের \"ক\" পদ্ধতি ব্যাখ্যা করো।",
          "explanation": "’ক’ পদ্ধতিটি ছিল বাঁশের মাচায় ঝুলিয়ে শুঁটকিকরণের মাধ্যমে মাছ সংরক্ষণ। শুঁটকিকরণের ক্ষেত্রে সূর্যালোক ও বাতাসের সাহায্যে মাছের দেহ থেকে অতিরিক্ত জলীয় অংশ হ্রাস করে মাছ সংরক্ষণ করা হয়। মাছকে সূর্যালোকে শুকানো হয় বলে মাছের দেহ থেকে পানি বাষ্পাকারে বেরিয়ে যায়, ফলে মাছের পচন রোধ হয়। মাছ শুঁটকিকরণের জন্য প্রথমে পাখনা, আঁশ, নাড়িভুঁড়ি ইত্যাদি ফেলে দেওয়া হয়। বড় মাছ যেমন-- রুই, কাতলা জাতীয় মাছের ক্ষেত্রে মাথা কেটে ফেলা হয়। এরপর মাছকে বুক হতে লেজের দিকে লম্বালম্বিভাবে এমনভাবে কাটা হয় যেন লেজের প্রান্তে সামান্য লেগে থাকে। এর ফলে মাছকে শুকানোর জন্য মাচায় ঝুলিয়ে রাখতে সুবিধা হয়। শুঁটকিকে পাখি বা অন্যান্য প্রাণীর আক্রমণ হতে রক্ষার জন্য মাচার উপর জাল টানিয়ে রাখা হয়। শুঁটকিকরণের জন্য মাছগুলোর জলীয় অংশের পরিমাণ কমিয়ে ১৬% বা, তার নিচে নামিয়ে আনতে হয়। সাধারণত আবহাওয়া ও মাছের প্রকৃতির ওপর নির্ভর করে মাছগুলো শুকাতে সর্বোচ্চ ১০ দিন সময় লাগে। মাছ শুকানোর পর মাদুরের উপর বা কুঁড়েঘরের মধ্যে মাছ রাখা হয়। তারপর মাটির পাত্র বা মটকায় রাখা হয়। সাধন উপরিউক্ত প্রক্রিয়ায় বাঁশের মাচায় মাছ শুঁটকি করতে দেখেছিল যা নিরাপদ মাছ সংরক্ষণের একটি পদ্ধতি।"
        },
        {
          "label": "ঘ",
          "question": "\"খ\" পদ্ধতিতে যেসব সমস্যা পরিলক্ষিত হয় তা বিশ্লেষণ করো।",
          "explanation": "উদ্দীপকের 'খ' পদ্ধতিটি হলো লবণায়নের মাধ্যমে মাছ সংরক্ষণ। লবণজাতকরণ মাছ সংরক্ষণের একটি প্রক্রিয়া যা মাছে খাবার লবণের অনুপ্রবেশের মাধ্যমে সম্পন্ন করা হয়ে থাকে। আমাদের দেশে মাছ লবণায়নের সময় যে সকল সমস্যার সৃষ্টি হয় তা হলো- ১. লবণায়িত করার সময় মাছ ও লবণের সঠিক অনুপাত মেনে চলা হয় না, ফলে মাছের গুণাগুণ ঠিক থাকে না। ২. অনেক ক্ষেত্রে স্বাস্থ্যবিধি মানা হয় না, এমনকি মাছকে খন্ড খন্ড করে কাটার পর সেগুলোকে ধোয়া হয় না। ৩. মাছকে খন্ড খন্ড করে কাটার সময় অণুজীব দ্বারা আক্রান্ত হবার সম্ভাবনা থাকে। ৪. অনেক সময় অতিরিক্ত লবণ ব্যবহার করা হয়, এতে প্রোটিনের জৈবিক মান নষ্ট হয়। ৫. অধিকাংশ সময়ই অবিশুদ্ধ লবণ ব্যবহৃত হয় যা মাছের আকর্ষণীয় রং, গঠন ও গন্ধ সৃষ্টিতে অন্তরায় হিসেবে কাজ করে। ৬. মুক্ত বাক্সে লবণজাতকৃত মাছের চর্বির জারণ ঘটে যা মাছের অনাকাঙ্ক্ষিত পরিবর্তন আনতে পারে। ৭. লবণজাতকরণের সময় পদ্ধতিগত ত্রুটির কারণে অনেক ক্ষেত্রে মাছ থেকে তেল জাতীয় পদার্থ বের হয়ে সমস্ত দ্রব্যের উপর ছড়িয়ে পড়ে। অর্থাৎ, লবণজাত করে মাছ সংরক্ষণের ক্ষেত্রে উল্লিখিত সমস্যাগুলো দেখা যায় যে কারণে অনেক সময় মাছ পচে নষ্ট হয়ে যায়।"
        }
      ]
    },
    {
      "number": "6",
      "uddipok": "শিক্ষক ক্লাসে পাঠদানের পর এক ছাত্রকে বন সম্পর্কে জিজ্ঞেস করলে সে বলল, বন বায়ুমণ্ডলের তাপমাত্রা কমায়, বন বৃষ্টিপাত কমায়। বন ঝড় বন্যা বাড়ায়। আরেক ছাত্রকে জিজ্ঞেস করলে সে বলল, বন উদ্ভিদ প্রজাতি রক্ষা করে, বন প্রাণীর খাদ্যচক্র নষ্ট করে। তৃতীয় একজন ছাত্রকে জিজ্ঞেস করলে সে বলল, বন নির্মল পরিবেশ দান করে, বন নিকৃষ্ট ফুল গাছ দান করে, বনের বাতাস অস্বাস্থ্যকর। শিক্ষক অবাক হয়ে ছাত্র-ছাত্রীদেরকে পুনরায় বুঝিয়ে দিলেন।",
      "tag": "BAFSCK 23",
      "sub_questions": [
        {
          "label": "ক",
          "question": "বন কী?",
          "explanation": "লতা, গুল্ম, ছোট-বড় গাছপালায় আচ্ছাদিত আদি, ব্যাপক ও নিরবচ্ছিন্ন এলাকাই হলো বন।"
        },
        {
          "label": "খ",
          "question": "প্রাকৃতিক বন ও কৃত্রিম বনের মধ্য পার্থক্য ব্যাখ্যা করো।",
          "explanation": "প্রাকৃতিক বন ও কৃত্রিম বনের মধ্যে পার্থক্য নিম্নরূপ- প্রাকৃতিক বন কৃত্রিম বন ১. যে বন প্রাকৃতিক নিয়মে গড়ে উঠে তাকে প্রাকৃতিক বন বলে। ১. মানুষের দ্বারা সৃষ্ট বনকে কৃত্রিম বন বলে। ২. প্রাকৃতিক বনে জীববৈচিত্র্য বিদ্যমান থাকে। ২. কৃত্রিম বনে জীববৈচিত্র্য বিদ্যমান থাকে না। ৩. এটি হল বন্য প্রাণীর আবাসস্থল। ৩. এখানে তুলনামূলক কম বন্য প্রাণী বিদ্যমান। ৪. বনের আয় জনগণ সরাসরি ভোগ করতে পারে না। ৪. বনের আয় জনগণ সরাসরি ভোগ করতে পারে।"
        },
        {
          "label": "গ",
          "question": "ছাত্র-ছাত্রীরা বনের কোন কোন গুরুত্বের কথা বললো? ব্যাখ্যা করো।",
          "explanation": "উদ্দীপকের ছাত্রছাত্রীরা বনের পরিবেশগত ও জীববৈচিত্র্যগত গুরুত্ব নিয়ে কথা বললো। আর্থ-সামাজিক উন্নয়ন ও পরিবেশ সংরক্ষণে বনের গুরুত্ব অপরিসীম। বন বায়ুমণ্ডলের তাপমাত্রা কমায়, বন তার চারপাশ থেকে তাপ শোষণ করে এবং জলীয়বাষ্প নির্গত বাতাসকে শীতল রাখে। এছাড়াও বন উদ্ভিদ প্রজাতি রক্ষা করে। ইকোসিস্টেম ও পরিবেশের ভারসাম্য রক্ষায় বনের অসংখ্য প্রজাতি গুরুত্বপূর্ণ ভূমিকা পালন করে থাকে। বন নির্মূল পরিবেশ দান করে। CO₂ ও O₂ এর ভারসাম্য রক্ষা করে। অতিরিক্ত CO₂ শোষণ করে বাতাসকে দূষণমুক্ত রাখে এবং প্রাণিকূলের জন্য O₂ সরবরাহ করে। অতএব, উদ্দীপকের ছাত্রছাত্রীরা বনের উপরোক্ত গুরুত্বের কথা বললো।"
        },
        {
          "label": "ঘ",
          "question": "ছাত্র-ছাত্রী কর্তৃক বনের গুরুত্বসমূহ উপস্থাপনের যথার্থতা মূল্যায়ন করো।",
          "explanation": "উদ্দীপকে শিক্ষক ছাত্রছাত্রীদের বনের গুরুত্ব সম্পর্কে জিজ্ঞেস করে। বন বলতে সাধারণত গাছপালা দ্বারা আচ্ছাদিত বিস্তৃত এলাকাকে বোঝায় যেখানে বিভিন্ন প্রকার জীবজন্তু, পাখি, পোকা-মাকড় প্রভৃতি প্রাকৃতিকভাবে বাস করে। পৃথিবী সৃষ্টির পর থেকে মানবসভ্যতার বিকাশে বন ছিল আদি মানুষের আশ্রয় ও খাদ্যের উৎস। পরিবেশ সংরক্ষণ ও উন্নয়নে বন গুরুত্বপূর্ণ ভূমিকা পালন করে। উদ্দীপকের ১ম ছাত্রের উপস্থাপনা অনুযায়ী বন বায়ুমণ্ডলের তাপমাত্রা কমায় এটি সত্য হলেও বনের পরিবেশগত গুরুত্বের মধ্যে রয়েছে বন বৃষ্টিপাত ঘটাতে এবং মরুকরণ রোধে সাহায্য করে। উদ্ভিদ মাটি হতে অভিস্রবণ প্রক্রিয়ায় পানি গ্রহণ করে এবং পাতার সাহায্যে অতিরিক্ত পানি বাষ্প আকারে বাতাসে ছেড়ে দেয়। ঠান্ডা জলীয়বাষ্পপূর্ণ বাতাস মেঘ আকারে ঘনীভূত হয়ে ভাসতে থাকে এবং মেঘ হতে বৃষ্টিপাত ঘটে। আবার ২য় ছাত্রের উপস্থাপনায় ছিল বন উদ্ভিদ প্রজাতি রক্ষা করে কিন্তু বন খাদ্য চক্র নষ্ট করে। বন উদ্ভিদ প্রজাতি রক্ষা করে এ কথা সঠিক হলেও বন প্রাণীর খাদ্যচক্র নষ্ট করে এই বিষয়টি যথার্থ ছিল না। বাস্তুতন্ত্রের খাদ্যচক্র শুরুই হয় উৎপাদক দিয়ে। প্রত্যেক প্রাণী প্রত্যক্ষ ও পরোক্ষভাবে খাদ্যের জন্য গাছপালার উপর নির্ভরশীল। ৩য় ছাত্রের উপস্থাপনার বন সম্পর্কে কিছু সঠিক তথ্য থাকলেও বনের বাতাস অস্বাস্থ্যকর এবং বন নিকৃষ্ট ফুলগাছ দান করে এ তথ্যগুলো সঠিক ছিল না। কারণ গাছপালা পরিবেশের অতিরিক্ত CO₂ শোষণ করে বাতাসকে দূষণমুক্ত রাখে, বনের নানা ধরনের বিচিত্র পূর্ণ ফুল থাকে যা অনেক গুরুত্ব বহন করে। পৃথিবীর সকল ফুলই সুন্দর, ফুল মানসিক অবসাদ দূর করে। উপরের আলোচনা অনুযায়ী বলা যায়, ছাত্রছাত্রী কর্তৃক বনের গুরুত্বসমূহের উপস্থাপন সম্পূর্ণভাবে যথার্থ ছিল না।"
        }
      ]
    },
    {
      "number": "7",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "গোটলিং কী?",
          "explanation": "অপ্রাপ্তবয়স্ক স্ত্রী ছাগলকে গোটলিং বলা হয়।"
        },
        {
          "label": "খ",
          "question": "সাইলেজ কেন পশুখাদ্য হিসেবে গুরুত্বপূর্ণ? ব্যাখ্যা করো।",
          "explanation": "সাইলেজ আঁশজাতীয় রসালো খাদ্য। সাইলেজ তৈরির ক্ষেত্রে উন্নত জাতের ঘাস (যেমন- পারা, নেপিয়ার, জার্মান, ভুট্টা ইত্যাদি) নরম ও রসালো অবস্থায় ফুল আসার পূর্বে কেটে নির্দিষ্ট স্থানে 'বা গর্তে বায়ুরোধী অবস্থায় সংরক্ষণ করা হয়। এতে সংরক্ষণের পরেও প্রাথমিক অবস্থার মতো পুষ্টিমান বিদ্যমান থাকে। সাইলেজ তৈরিতে আর্দ্রতা ৭০-৭৫% ভাগ রাখা হয়। কোনো মৌসুমে ঘাস কম হলে বা প্রাকৃতিক দুর্যোগের কারণে ঘাস পাওয়া না গেলে গবাদিপশুকে সংরক্ষিত এই সাইলেজ খাওয়ানো যায়।"
        },
        {
          "label": "গ",
          "question": "চিত্রে প্রদর্শিত পশুটি কোন রোগে আক্রান্ত? ব্যাখ্যা করো।",
          "explanation": "উদ্দীপকের চিত্রে প্রদর্শিত পশুটি জলাতঙ্ক রোগে আক্রান্ত। Rabies নামক ভাইরাস দ্বারা জলাতঙ্ক রোগ হয়। স্তন্যপায়ী সব প্রাণীরই এ রোগ হতে পারে। সাধারণত পাগলা কুকুরের কামড়ে গবাদি পশু ও মানুষের এ রোগ হয়ে থাকে। কামড়ের ৭-১০ দিন পর রোগের লক্ষণ প্রকাশ পায়। এ রোগের লক্ষণগুলো হলো- ১. আক্রান্ত, প্রাণী ক্ষ্যাপা বা উত্তেজিত অবস্থায় ঘোরাঘুরি করে এবং অন্য পশুকে আক্রমণ করে। ২. চোয়ালে অবশতা দেখা দেয়, ফলে পশু গিলতে পারে না। ৩. গলার মাংসপেশিতে পক্ষাঘাত (Paralyzed) হয়, ফলে চোয়াল নিচের দিকে ঝুলে যায়। ৪. মুখ দিয়ে ফেনাযুক্ত লালা ঝরে এবং ঘন ঘন প্রসাব করে। ৫. পানির পিপাসা পায়, তবে পানি পান করতে পারে না। ৬. পা দিয়ে মাটি খুঁড়তে থাকে, ভগ্ন কণ্ঠে ঘন ঘন ডাকতে থাকে। ৭. রোগের লক্ষণ প্রকাশ পাওয়ার ৪-৫ দিনের মধ্যে পশু মারা যায়। উপরিউক্ত লক্ষণগুলো থেকে বোঝা যায়, চিত্রে প্রদর্শিত পশুটি জলাতঙ্কে রোগে আক্রান্ত।"
        },
        {
          "label": "ঘ",
          "question": "আক্রান্ত পশুটিকে সুস্থ করতে তোমার পদক্ষেপ বিশ্লেষণ করো।",
          "explanation": "উদ্দীপকের চিত্রে প্রদর্শিত পশুটির জলাতঙ্ক রোগ হয়েছে। জলাতঙ্ক একটি ভাইরাসজনিত রোগ। সাধারণত রোগাক্রান্ত কুকুর বা বিড়ালের কামড়ে গৃহপালিত পশু ও মানুষের এ রোগ হয়ে থাকে। কিছু প্রতিরোধ ব্যবস্থা গ্রহণ করলে এই রোগ থেকে পরিত্রাণ পাওয়া যায়। আক্রান্ত পশুটিকে সুস্থ করতে আমি নিম্নলিখিত পদক্ষেপগুলো গ্রহণ করবো- ১. আক্রান্ত হওয়ার ৭ দিনের মধ্যে Post exposure anti rabies vaccine দিব। ২. বন্যপ্রাণীর যাতায়াত বা সংস্পর্শ থেকে গরুকে দূরে রাখব। ৩. গরুর মুখ পরীক্ষা করার সময় সর্বদা গ্লাভস পরতে হবে। ৪. পশু আক্রান্ত হওয়ার সাথে সাথে আক্রান্ত স্থান ২০% সাবান বা সাইট্রিক এসিড ও প্রচুর পানি দিয়ে ধুয়ে ফেলব। ৫. ডাক্তারের পরামর্শ অনুযায়ী প্রয়োজনীয় ব্যবস্থা নিব। ৬. রোগজীবাণু বহনকারী নেড়ি কুকুর মেরে ফেলব। ৭. রোগ প্রতিরোধের জন্য পোষা কুকুরগুলোকে নিয়মিত টিকা দিব। উপরের ব্যবস্থাগুলো গ্রহণ করলে আক্রান্ত পশুটিকে জলাতঙ্ক রোগ থেকে সুস্থ করা যাবে।"
        }
      ]
    },
    {
      "number": "8",
      "uddipok": "",
      "tag": "BAFSCK 23",
      "sub_questions": [
        {
          "label": "ক",
          "question": "খাঁকি ক্যাম্পবেল কী?",
          "explanation": "খাঁকি ক্যাম্পবেল হলো বিদেশি উন্নত জাতের একটি হাঁস।"
        },
        {
          "label": "খ",
          "question": "ডিম কেন অনুর্বর হয়?",
          "explanation": "যে সকল ডিম থেকে বাচ্চা উৎপাদিত হয় না তাদেরকে অনুর্বর ডিম বলে। মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, ডিম পানি দিয়ে ধুয়ে পরিষ্কার করলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়।"
        },
        {
          "label": "গ",
          "question": "উদ্দীপকে 'A' এর অন্তর্ভুক্ত মুরগির জাতসমূহ যে শ্রেণির তার বৈশিষ্ট্য ব্যাখ্যা করো।",
          "explanation": "উদ্দীপকে 'A' এর অন্তর্ভুক্ত মুরগির জাতগুলো হলো ব্রাহমা, কোচিন, আসিল। এ জাতগুলো এশীয় শ্রেণিভুক্ত। নিচে এশীয় শ্রেণিভুক্ত মুরগির জাতের সাধারণ বৈশিষ্ট্য দেওয়া হলো- ১. এদের গায়ের চামড়া সাধারণত হলুদ এবং কানের লতি লাল রঙের। ২. এদের ঝুঁটি একক ও মটর (pea) আকৃতির। ৩. এরা অপেক্ষাকৃত বেশি বয়সে ডিম দিতে শুরু করে। ডিম উৎপাদন ক্ষমতা কম এবং ডিমের খোসার রং বাদামি। ৪. এদের কুঁচে হওয়ার প্রবণতা বেশি। ৫. একমাত্র এই জাতের মুরগির পায়ের নালায় পালক থাকে (বি.দ্রঃ আসিল জাতে থাকে না)।"
        },
        {
          "label": "ঘ",
          "question": "উদ্দীপকে 'B' এর অন্তর্ভুক্ত যেকোনো একটি জাত সম্পর্কে বিশ্লেষণ করো।",
          "explanation": "উদ্দীপকে 'B' এর অন্তর্ভুক্ত জাতগুলো হলো প্লাইমাউথ রক, জাভাস, ওয়াইন ডট। নিচে প্লাইমাউথ রক এর বর্ণনা দেওয়া হলো- প্লাইমাউথ রক হলো আমেরিকান শ্রেণিভুক্ত মুরগি। আমেরিকার প্লাইমাউথ অঞ্চলে এ জাতের উৎপত্তি এবং এটি সবচেয়ে জনপ্রিয় জাত। এ জাতের মোট ৭টি উপজাত আছে। এ জাতের মুরগির বৈশিষ্ট্যগুলো হলো- ১. চামড়া হলদে, কানের লতি লাল, ঝুঁটি খাঁজকাটা। ২. এরা বছরে ১০০-১৫০টি ডিম দেয় এবং খোসা বাদামি রঙের। ৩. পূর্ণবয়স্ক মোরগ ৪-৪.৫ কেজি এবং মুরগি ৩-৩.৫ কেজি হয়। ৪. কুঁচে হওয়ার স্বভাব আছে, তবে মাংসের জন্যে বিখ্যাত।"
        }
      ]
    }
  ]
}