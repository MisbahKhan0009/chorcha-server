{
  "title": "বিএএফ শাহীন কলেজ, তেজগাঁও ২০২৪",
  "subtitle": "কৃষিশিক্ষা (7)",
  "questions": [
    {
      "number": "1",
      "uddipok": "মৎস্য চাষি নেয়াজ এক বিশেষ প্রজাতির মৎস্য চাষ করে বিদেশে রপ্তানি করেন। যাকে হোয়াইট গোল্ড নামে ডাকা হয়। তার খামারে উক্ত প্রজাতি সংরক্ষণ ও প্রক্রিয়াকরণের বিশেষ প্রশিক্ষণও দেওয়া হয়। যার একটি গুরুত্বপূর্ণ ধাপ হলো গ্লেজিং।",
      "tag": "BAFSCT 24",
      "sub_questions": [
        {
          "label": "ক",
          "question": "পিসিকালচার কী?",
          "explanation": "পিসিকালচার বা মাছ চাষ হলো কোনো নির্দিষ্ট জলাশয়ে অর্থনৈতিক গুরুত্বসম্পন্ন মাছের পরিকল্পিত ও বিজ্ঞানভিত্তিক উৎপাদন।"
        },
        {
          "label": "খ",
          "question": "মাছের স্বাভাবিক বৃদ্ধিতে শুধু প্রাকৃতিক খাদ্য যথেষ্ট নয় কেন- ব্যাখ্যা করো।",
          "explanation": "দেহের বৃদ্ধি ও বেঁচে থাকার জন্য মাছ পুকুরের প্রাকৃতিক পরিবেশ থেকে ফাইটোপ্লাংকটন (উদ্ভিদকণা) ও জু-প্লাংকটন (প্রাণীকণা) খাদ্য হিসেবে গ্রহণ করে। কিন্তু, মাছ চাষের ক্ষেত্রে অধিক উৎপাদন পাওয়ার জন্য পুকুরে অধিক ঘনত্বে পোনা ছাড়া হয়। এ অবস্থায় শুধু প্রাকৃতিক খাদ্য মাছের দ্রুত বৃদ্ধি ঘটাতে পারে না। এমনকি সার প্রয়োগ করে প্রাকৃতিক খাদ্য বৃদ্ধি করলেও তা যথেষ্ট হয় না। মাছকে প্রাকৃতিক খাদ্যের পাশপাশি সম্পূরক খাদ্য দিতে হয়। সম্পূরক খাদ্যে বিভিন্ন পুষ্টি উপাদানের মাত্রা চাহিদা অনুযায়ী থাকে। যা মাছের দ্রুত দৈহিক বৃদ্ধি ঘটিয়ে অধিক মুনাফা অর্জনে সহযোগিতা করে। অর্থাৎ, মাছ চাষে অর্থনৈতিকভাবে লাভজনক উৎপাদন পাওয়ার জন্য প্রাকৃতিক খাদ্য যথেষ্ট নয়।"
        },
        {
          "label": "গ",
          "question": "নেয়াজের বিশেষ প্রজাতিটির পুকুরে চাষ পদ্ধতি ব্যাখ্যা করো।",
          "explanation": "নেয়াজের বিশেষ প্রজাতিটি হলো গলদা চিংড়ি। গলদা চিংড়ির চাষ পদ্ধতি নিচে দেওয়া হলো- নেয়াজের চিংড়ি চাষের জন্য প্রথমে বন্যামুক্ত, সূর্যালোকপূর্ণ, পানি সরবরাহের ব্যবস্থা আছে এমন পুকুর নির্বাচন করেছিলেন। গলদা চিংড়ির পোনা মজুদের পূর্বে তিনি পুকুর থেকে রাক্ষুসে ও অবাঞ্চিত মাছ দূর করেছিলেন। পুকুরের অবাঞ্চিত প্রাণী অপসারণের জন্য রোটেনন ও আগাছা দূরীকরণের জন্য গ্লাইসেল প্রয়োগ করেছিলেন। পুকুরে প্রতি শতকে প্রয়োজনমাফিক চুন এবং ১-২ কেজি গোবর, ১০০ গ্রাম ইউরিয়া ও ৫০ গ্রাম টিএসপি দিয়েছিলেন। তার পুকুরের মাটি ঈষৎ ক্ষারীয়, পানির অম্লমান ৭.৫-৮.০ ও পানির লবণাক্ততা ০-৪ পিপিটি ছিল। পুকুরের পানিতে পর্যাপ্ত প্রাকৃতিক খাদ্যের উপস্থিতি নিশ্চিত করে প্রতি শতকে তিনি ৬০০টি পোনা ছাড়েন। তিনি প্রাকৃতিক খাদ্যের পাশাপাশি চিংড়িকে প্রতিদিন ২ বার দেহের মোট ওজনের ৩-৫% হারে সম্পূরক খাদ্য প্রদান করেন। পুকুরে চিংড়ি বেঁচে থাকার হার, দৈহিক বৃদ্ধি, রোগবালাই নিরূপণ ও শনাক্তকরণের জন্য নিয়মিতভাবে পুকুর পর্যবেক্ষণ করেন। উল্লিখিত ব্যবস্থাপনার মাধ্যমে নেয়াজ পুকুরে চিংড়ি চাষ করেন।"
        },
        {
          "label": "ঘ",
          "question": "বাংলাদেশের অর্থনীতিতে উক্ত বিশেষ প্রজাতির মৎস্যের ভূমিকা বিশ্লেষণ করো।",
          "explanation": "উদ্দীপকে উল্লিখিত চিংড়ি হলো গলদা চিংড়ি। গলদা চিংড়ির অর্থনৈতিক গুরুত্ব নিচে দেওয়া হলো- ১. মাত্র দেড় থেকে দুই মাসের মধ্যে চাষ করা সম্ভব বলে গলদা চিংড়ি অর্থনৈতিকভাবে সম্ভাবনাময়। ২. দেশে প্রায় ৩৬টি চলমান গলদা চিংড়ির হ্যাচারি রয়েছে। ৩. বাংলাদেশে ৮.৩৩ লক্ষ চিংড়ি চাষি রয়েছে, যার মধ্যে পুকুরে ও খামার পর্যায়ে গলদা চিংড়ি চাষির সংখ্যা অনেক। ৪. রপ্তানিযোগ্য চিংড়ির মধ্যে গলদার অবদান প্রায় ২০-২৫%। বর্তমানে গলদা চিংড়ি রপ্তানির পরিমাণ, বর্তমানে মোট রপ্তানির ২১%। ৫. বর্তমানে গলদা চিংড়ির একক উৎপাদন হেক্টর প্রতি প্রায় ৪৫০ কেজি। ৬. 'চিংড়ি চাষের মধ্যে ঘেরে বাগদা চিংড়ি চাষে পরিবেশের ওপর বিরূপ প্রভাব পড়ে, কিন্তু খামার পর্যায়ে গলদা চাষে পরিবেশের ক্ষয়ক্ষতির তেমন আশঙ্কা থাকে না বলে এর অর্থনৈতিক গুরুত্ব খুবই তাৎপর্যপূর্ণ। ৭. পুষ্টিচাহিদা পূরণে, পারিবারিক আয় বৃদ্ধিতে ও কর্মসংস্থান সৃষ্টিতে ব্যাপক ভূমিকা রয়েছে। ৮. রোগবালাই কম হয় ফলে চাষে ঝুঁকি কম। উপরিউক্ত আলোচনা থেকে বলা যায়, গলদা চিংড়ির চাষ অর্থনৈতিকভাবে অত্যন্ত লাভজনক।"
        }
      ]
    },
    {
      "number": "2",
      "uddipok": "আমাদের দেশের মাটি ও পানির উপযোগী চাষযোগ্য এক ধরনের মাছ বিদেশ থেকে ১৯৭০ সালে আনা হয়েছে। মাছটি দ্রুত বর্ধনশীল -এবং বাজারে এর অনেক চাহিদা আছে।",
      "tag": "DB, CTG.B, BB : 17,BAFSCT 24",
      "sub_questions": [
        {
          "label": "ক",
          "question": "রাজপুঁটির বৈজ্ঞানিক নাম লেখো।",
          "explanation": "রাজপুঁটির বৈজ্ঞানিক নাম Puntinus gonionotus"
        },
        {
          "label": "খ",
          "question": "প্লাংকটন মাছের কোন ধরনের খাবার?",
          "explanation": "প্লাংকটন মাছের প্রাকৃতিক খাবার। প্লাংকটন হলো পানিতে মুক্তভাবে ভাসমান অণুবীক্ষণিক জীব যা মাছ খাদ্য হিসেবে গ্রহণ করে। প্লাংকটন দুই প্রকার। যথা- ফাইটোপ্লাংকটন বা উদ্ভিদকণা ও জুপ্লাংকটন বা প্রাণীকণা। পানিতে ভাসমান এসব প্লাংকটন মাছের খাদ্য হিসেবে কাজ করে। প্রাকৃতিকভাবে উৎপন্ন হয় বলে প্লাংকটনকে মাছের প্রাকৃতিক খাবার বলা হয়।"
        },
        {
          "label": "গ",
          "question": "উদ্দীপকে কোন মাছটির কথা বলা হয়েছে? আবাসস্থল দ্বারা ব্যাখ্যা করো।",
          "explanation": "উদ্দীপকের মাছটি হলো নাইলোটিকা যা শান্তস্বভাবী মাছের অন্তর্ভুক্ত। ১৯৭৪ সালে থাইল্যান্ড থেকে নাইলোটিকা মাছ বাংলাদেশে আমদানি করা হয়। মাছটি দ্রুত বর্ধনশীল এবং সারা বছর চাষযোগ্য। বছরে ৩-৪ বার ডিম পাড়ে। তিন মাস বয়সে প্রজননক্ষম এবং দুই মাস বয়সে খাওয়ার উপযোগী হয়। শান্তস্বভাবী বলে এ মাছ মুক্ত জলাশয় ছাড়াও পুকুর, দিঘি ও ডোবায় চাষের জন্য খুব উপযোগী। এই মাছগুলো একে অপরের সাথে খাদ্যের জন্য প্রতিযোগিতা করে না। এ জাতীয় মাছ বদ্ধ জলাশয়ে প্রজনন করে না, তবে কৃত্রিমভাবে প্রজনন করিয়ে পোনা উৎপাদন করা যায়। নাইলোটিকা মাছ উচ্চ ফলনশীল এবং ৩-৪ মাসে বিক্রয়যোগ্য হয়। বাজারে এ মাছের ব্যাপক চাহিদা রয়েছে। নাইলোটিকা মাছের আবাসস্থল থেকে মাছটির বৈশিষ্ট্য ব্যাখ্যা করা যায়।"
        },
        {
          "label": "ঘ",
          "question": "উদ্দীপকের মাছটি চাষ করা লাভজনক\"- বিশ্লেষণ করো।",
          "explanation": "উদ্দীপকের মাছটি হলো নাইলোটিকা বা মনোসেক্স তেলাপিয়া। নাইলোটিকা মাছ ১৯৭৪ সালে থাইল্যান্ড থেকে প্রথম বাংলাদেশে আনা হয়। দ্রুত বর্ধনশীল ও ব্যাপক চাহিদাসম্পন্ন এ মাছটি অর্থনৈতিকভাবে অনেক গুরুত্ব বহন করে। মৎস্য ও প্রাণিসম্পদ মন্ত্রণালয়ের তথ্য মতে, নাইলোটিকা মাছ স্থানীয় জাতের চেয়ে ৫০-৬০% বেশি উৎপাদনশীল। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক রোগ প্রতিরোধ ক্ষমতাসম্পন্ন। অগভীর জলাশয়সহ স্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। বাংলাদেশের মৎস্যচাষিদের মধ্যে ৬০% নাইলোটিকা চাষ ও বাজারজাতকরণের সাথে জড়িত। মৌসুমি পুকুরে নাইলোটিকা চাষ করে বিঘা প্রতি ৪০০-৫০০ কেজি মাছ উৎপাদন করা যায়। প্রতি কেজি পাইকারি দরে ৭০ টাকা হারে বিঘা প্রতি গড়ে প্রায় ৩২,০০০/- টাকা আয় করা সম্ভব, যেখানে এই মাছ চাষে ব্যয় হবে মাত্র ৮,০০০/- টাকা। অর্থাৎ, প্রতি বিঘায় নিট লাভের পরিমাণ প্রায় ২৪,০০০/- টাকা, যেখানে আয় ও ব্যয়ের অনুপাত প্রায় ৪:১। বাংলাদেশের যেসব এলাকায় নদী-নালা, হাওর, খাল-বিল আছে কিন্তু পুকুর নেই, সেসব এলাকায় খাঁচায় এ মাছ চাষ করা সম্ভব। একটি ২০ ফুট × ১০ ফুট × ৬ ফুট আকারের খাঁচায় বছরে একবার চাষে ৩৬০ কেজি মাছ উৎপাদন করা যায়। এ মাছ বছরে দুই বার চাষ করে দ্বিগুণ আয় করা সম্ভব। এ মাছ সুস্বাদু ও শতক প্রতি ফলন বেশি হওয়ায় রপ্তানি করে প্রচুর বৈদেশিক মুদ্রা অর্জন করা সম্ভব। সহজ চাষ পদ্ধতি, চাষ ব্যয় কম ও ফলন হার বেশি বলে এর মোট উৎপাদন চাষকৃত মৌসুমি মাছগুলোর মধ্যে শীর্ষে। সুতরাং, আলোচনার প্রেক্ষিতে বলা যায়, উদ্দীপকে উল্লিখিত নাইলোটিকা মাছটির চাষ অত্যন্ত লাভজনক।"
        }
      ]
    },
    {
      "number": "3",
      "uddipok": "বোরহান এলাকার একজন তরুণ উদ্যোক্তা। এ বছর সে এক বিশেষ প্রজাতির হাঁস পালন শুরু করলেন। হঠাৎ তার খামারে কিছু হাঁস একটি বিশেষ রোগে আক্রান্ত হয়েছে। যার ফলে তারা আলো দেখে ভয় পাচ্ছে এবং সবুজ ও হলুদ রংয়ের মল ত্যাগ করছে। সে উপজেলা প্রাণিসম্পদ কর্মকর্তাকে জানালে দ্রুত রাসায়নিক ও জৈব প্রতিরোধমূলক ব্যবস্থা নেওয়ায় আর কোন হাঁস রোগ আক্রান্ত হয়নি ও মারা যায় নি।",
      "tag": "BAFSCT 24",
      "sub_questions": [
        {
          "label": "ক",
          "question": "ব্রুডার কী?",
          "explanation": "বুডার হলো মুরগির বাচ্চার ঘরের তাপের উৎস।"
        },
        {
          "label": "খ",
          "question": "ভাইরাস সংক্রমিত রোগের প্রতিরোধের বিকল্প নেই- ব্যাখ্যা করো",
          "explanation": "ভাইরাস সংক্রমিত রোগের সংক্রমণে প্রতিবছর পোল্ট্রি শিল্পের ব্যাপক ক্ষতির সম্মুখীন হয়। সঠিকভাবে রোগ প্রতিরোধ ব্যবস্থা গ্রহণ না করলে প্রতিবছর এ দেশে বহু পোল্ট্রি মারা যাচ্ছে। তাই ভাইরাস সংক্রমিত রোগে যথাযথ প্রতিরোধ ব্যবস্থায় আশানুরূপ ফল পাওয়া সম্ভব হবে। এতে করে খামারিরা লাভবান হবেন। পাশাপাশি কর্মসংস্থানের সুযোগ সৃষ্টি হবে। তাই বলা যায়, ভাইরাস সংক্রমিত রোগের প্রতিরোধের বিকল্প নেই।"
        },
        {
          "label": "গ",
          "question": "বোরহানের হাসের কি রোগ হয়েছে ব্যাখ্যা করো",
          "explanation": "সাবিনার খামারের হাঁসগুলো ডাকপ্লেগ রোগে আক্রান্ত। এটি হাঁসের ডাকপ্লেগ ভাইরাস দ্বরা সংক্রমিত মারাত্মক ছোঁয়াচে রোগ। হাঁসের এই রোগ ডাক হারপেস ভাইরাস-১ (DHV-1) এর সংক্রমণে হয়ে থাকে। এ রোগে হাঁস আলো দেখলে ভয় পায়। সাঁতার কাটতে চায় না। পানি পিপাসা বৃদ্ধি পায় এবং খাদ্য গ্রহণে অনীহা দেখায়। নাক দিয়ে তরল পদার্থ বের হয়। সবুজ ও হলুদ রঙের পাতলা মলত্যাগ করে। পালক এলোমেলো হয়ে ঝুলে পড়ে। মাথা, ঘাড় ও শরীরে কাঁপুনি দেখা দেয়। পা এবং পাখা অবশ হয়ে যায়। চোখ হতে অনবরত পানি ঝরে এবং চোখের ভিতরে সাদা রঙের আবরণ পড়ে চোখ বন্ধ হয়ে যায়। এ রোগে হাঁস খুঁড়িয়ে হাঁটে, ডিম পাড়া হাঁস ডিম পাড়া কমিয়ে দেয় এবং হঠাৎ মারা যায়। সাবিনার খামারের হাঁসগুলোতে উল্লিখিত লক্ষণগুলো দেখা দেয়। অর্থাৎ সাবিনার খামারের হাঁসগুলো ডাকপ্লেগ রোগে আক্রান্ত।"
        },
        {
          "label": "ঘ",
          "question": "প্রাণিসম্পদ কর্মকর্তা কী প্রতিরোধ ব্যবস্থা গ্রহণ করতে বলেছিলেন বিশ্লেষণ করো।",
          "explanation": "উদ্দীপকের প্রাণী চিকিৎসক সাবিনাকে তার খামারে ডাক প্লেগ রোগের প্রতিকার ও প্রতিরোধের জন্য করণীয় সম্পর্কে জানান। সাবিনার খামারের হাঁসগুলো ডাক প্লেগ' নামক ভাইরাসজনিত একটি মারাত্মক ছোঁয়াচে রোগে আক্রান্ত হয়েছে। উক্ত রোগ প্রতিরোধ ও প্রতিকারের উপায় বিশ্লেষণ করা হলো- i. খামারের জৈব নিরাপত্তা নিশ্চিত করা। ii. আক্রান্ত হাঁস অন্যত্র সরিয়ে ফেলা। iii. মৃত হাঁস মাটিতে পুঁতে ফেলা। iv. খামারে বহিরাগতদের প্রবেশাধিকার নিয়ন্ত্রণ করা.। V. বাসস্থান নিয়মিত জীবাণুনাশক দিয়ে পরিষ্কার করা। vi. পরিষ্কার পানি সরবরাহ করা। vii. হাঁসের ঘর ফিউমিগেশন করা। viii. বাসস্থানে ঢোকার মুখে ফুটবাথের ব্যবস্থা করা। ix. প্রতিষেধক হিসেবে খামারে নিয়মিত ডাক প্লেগ টিকা দেওয়ার ব্যবস্থা করা। হাঁসের বাচ্চাকে জন্মের ১৫-২০ দিন পর ১ম মাত্রা, ১ম মাত্রার ২৫ দিন পর বুস্টার বা ২য় মাত্রা এবং ২য় মাত্রার পর প্রতি ৫-৬ মাস অন্তর অন্তর এ টিকা দিতে হয়। পরিশেষে বলা যায়, উল্লিখিত পদক্ষেপ এবং প্রয়োজনীয় চিকিৎসা ব্যবস্থা গ্রহণের মাধ্যমে ডাক প্লেগ রোগ প্রতিরোধ ও প্রতিকার করা সম্ভব।"
        }
      ]
    },
    {
      "number": "4",
      "uddipok": "সিলেটের পশু চিকিৎসক জাহাঙ্গীর সাহেব গ্রামের বাড়ি ত্রিশালে বেড়াতে এসে লক্ষ করলেন তাঁর চাচার বাড়ির আঙ্গিনায় একটি গরুর ওলান শক্ত ও ফোলা। তিনি তাঁর চাচাকে এ সমস্যার সমাধানের পরামর্শ দিলেন।",
      "tag": "BAFSCT 24",
      "sub_questions": [
        {
          "label": "ক",
          "question": "সংকর জাত কী?",
          "explanation": "সংকর জাত মূলত মিশ্র জাত অর্থাৎ অনুন্নত জাতের পশুকে উন্নত জাতের পশুর সাথে প্রজনন ঘটিয়ে অনুন্নত পশুকে বেশি দুধ, মাংস এবং পশু শক্তিতে রূপান্তরিত করা হয়।"
        },
        {
          "label": "খ",
          "question": "ব্যাকটেরিয়াজনিত রোগে গাভির কী ক্ষতি হতে পারে?",
          "explanation": "গাভির ব্যাকটেরিয়াজনিত রোগের মধ্যে রয়েছে তড়কা, গলাফুলা, ওলান প্রদাহ, বাদলা ইত্যাদি। উক্ত ব্যাকটেরিয়াজনিত রোগের ফলে গাভির খিচুনী, শ্বাস-প্রশ্বাস দ্রুত হওয়া, শরীরের তাপমাত্রা বেড়ে যাওয়া, ওলান ফুলে যাওয়া, মাংসপেশি কাঁপতে থাকা থেকে শুরু করে মৃত্যু পর্যন্ত হতে পারে।"
        },
        {
          "label": "গ",
          "question": "উদ্দীপকে গবাদিপশুর কোন রোগের লক্ষণ দেখা দিয়েছে? ব্যাখ্যা করো।",
          "explanation": "উদ্দীপকের গরুটি ওলান প্রদাহ বা ওলান পাকা রোগে ভুগছে। অধিক দুধ উৎপাদনকারী গাভির এ রোগ বেশি হয়। অস্বাস্থ্যকর স্যাঁতসেঁতে বাসস্থান, ময়লা হাতে দুধ দোহন, বাঁটে বা ওলানে আঘাত, ওলানে দুধ জমাট বেঁধে থাকা প্রভৃতি কারণে রোগজীবাণু দ্বারা সংক্রমিত হয়ে এই রোগ সৃষ্টি হয়। Escherichia coli, Corynebacterium bovis, Staphylococcus sp. প্রভৃতি জীবাণু এ রোগের জন্য দায়ী। লক্ষণ: ওলান গরম ও লাল হয়ে ফুলে যায়। ব্যথার জন্য গাভি ওলানে হাত দিতে দেয় না। দেহের তাপমাত্রা বেড়ে যায় (১০৫-১০৭০ ফা.)। দুধ ছানার মতো হয়ে যায়, সাথে রক্তও বের হতে পারে। ওলান শক্ত হয়ে যায় এবং ক্ষতের সৃষ্টি হয়।"
        },
        {
          "label": "ঘ",
          "question": "উক্ত রোগের প্রতিরোধে ও প্রতিকারে গরুর মালিক কী ধরনের পদক্ষেপ গ্রহণ করতে পারে তা বিস্তারিত আলোচনা করো।",
          "explanation": "উদ্দীপকে উল্লিখিত রোগটি হলো ওলান প্রদাহ বা ওলান পাকা রোগ। এ রোগের প্রতিরোধ ও প্রতিকারে গরুর মালিক নিম্নলিখিত পদক্ষেপ গ্রহণ করতে পারেন- ১. পশুকে নরম ও পরিষ্কার বিছানায় থাকার ব্যবস্থা করে দিতে হবে। ২. নিয়মিত ওলানের দুধ দোহন করতে হবে এবং বাছুরকে খাওয়াতে হবে। ৩. ওলানের সমস্ত দুধ বের করে বাঁটের ছিদ্র পথে ওষুধ প্রয়োগ করতে হবে। ৪. বাঁটের মুখ বন্ধ হয়ে গেলে টিটসাইফন দ্বারা বাঁটের মুখ পরিষ্কার করতে হবে। ৫.গবাদিপশু ওলান প্রদাহ রোগে আক্রান্ত হলে উপরে বর্ণিত চিকিৎসা ব্যবস্থা গ্রহণের মাধ্যমে তা নিরাময় করা যায়। গাছ থাকলে ভালো। ৬. উত্তর পার্শ্বে ঝড়-ঝাপটা প্রতিরোধের জন্য কয়েকটি বহু ব্যবহারমুখী গাছ রাখা উচিত। যেমন- মেহগনি, সেগুন, শিশু, শিলকড়ই ইত্যাদি।"
        }
      ]
    },
    {
      "number": "5",
      "uddipok": "",
      "tag": "BAFSCT 24",
      "sub_questions": [
        {
          "label": "ক",
          "question": "হার্ডেনিং কী?",
          "explanation": "নার্সারিতে চারা মাটি থেকে উত্তোলনের পর ১৫-২০ দিন (চারা মূল জমিতে রোপণ করার আগে) কিছু সময় রোদে ও ঠান্ডায় রেখে অল্প সেচ দিয়ে চারাকে শক্ত সবল করে তোলার প্রক্রিয়াই হলো হার্ডেনিং।"
        },
        {
          "label": "খ",
          "question": "চারা রোপণের পূর্বপ্রস্তুতি বলতে কী বোঝ?",
          "explanation": "চারা রোপণের সময় কিছু কিছু পূর্ব প্রস্তুতিমূলক কাজ সম্পাদন করতে হয় যাকে চারা রোপণের পূর্বপ্রস্তুতি বলে। চারা রোপণের পূর্ব প্রস্তুতির মধ্যে রয়েছে- চারায় অতিরিক্ত পরিমাণে শুকনো শিকড় থাকলে তা ছাঁটাই করে দেওয়া, রোগাক্রান্ত পাতা ফেলে দেওয়া, পোকা থাকলে তা বিনাশ করা এবং হার্ভেনিং করে নেওয়া যাতে চারা নতুন পরিবেশ বা আবহাওয়ায় টিকে থাকার ক্ষমতা অর্জন করে।"
        },
        {
          "label": "গ",
          "question": "উদ্দীপকের প্রশ্নবোধক অংশে বনের কোন গুরুত্বের কথা বলা হয়েছে? ব্যাখ্যা করো।",
          "explanation": "উদ্দীপকের প্রশ্নবোধক অংশে বনের জীববৈচিত্র্যগত গুরুত্বের কথা বলা হয়েছে। জীববৈচিত্র্য হলো বিভিন্ন প্রকার উদ্ভিদ, প্রাণী ও অণুজীবের সক্রিয় উপস্থিতি, বিস্তৃতি ও পারস্পরিক প্রাকৃতিক সুষম সহাবস্থান। জীব অর্থাৎ উদ্ভিদ, প্রাণী ও অণুজীবের মধ্যে প্রচুর বিভিন্নতা পরিলক্ষিত হয়। উদ্ভিদ ও প্রাণীর এ জীববৈচিত্র্য মানবজাতির এক অমূল্য সম্পদ। নিচে বনের জীববৈচিত্র্যগত গুরুত্ব ব্যাখ্যা করা হলো- ১. প্রাণীর খাদ্যশৃঙ্খল রক্ষাকল্পে বন্য জীবজন্তুসমূহ ও পোকামাকড়, পাখি, গাছপালা প্রাকৃতিক চক্রের চালিকাশক্তি হিসেবে কাজ করে বিধায় এগুলো রক্ষা করা অত্যন্ত প্রয়োজনীয়। ২. পৃথিবীর প্রতিটি উদ্ভিদ ও প্রাণীর কোনো না কোনো উপকারী ভূমিকা রয়েছে। এদের মধ্যে অনেক প্রজাতি রয়েছে যারা প্রত্যক্ষ বা পরোক্ষভাবে মানুষের উপকারে আসছে। ৩. বনাঞ্চল বন্য জীবজন্তু, পশুপাখি ও গাছপালা বিলুপ্ত হওয়া থেকে রক্ষা করে। ৪. প্রাকৃতিক ভারসাম্য রক্ষায় বন্যপ্রাণী ও উদ্ভিদের গুরুত্ব অপরিসীম। কেননা বনভূমি পশুপাখি, পোকামাকড় ও বন্যপ্রাণীর নিরাপদ আশ্রয়স্থল হিসেবে কাজ করে। ৫. জৈবিক উৎপাদনশীলতা রক্ষা ও প্রাণিকুলের প্রজনন সংক্রান্ত গবেষণা কাজে উদ্ভিদ ও বন্যপ্রাণীর গুরুত্ব অপরিসীম। মানুষের প্রয়োজনে গবেষণা কাজে ব্যবহারের জন্য বহুল জার্মপ্লাজম বনাঞ্চল হতে সংগ্রহ করতে হয়। ৬. ভেষজ ঔষধের জন্য বনের জীববৈচিত্র্য রক্ষা অত্যন্ত গুরুত্বপূর্ণ। এখনো অনেক প্রাণী, লতাগুল্ম, উদ্ভিদ শনাক্ত করা সম্ভব হয় নি, যা মানব কল্যাণের জন্য ভবিষ্যতে গুরুত্বপূর্ণ জিনিস বহন করতে পারে।"
        },
        {
          "label": "ঘ",
          "question": "সামাজিক বনায়নের মাধ্যমে উপকারভোগীরা কীভাবে লাভবান হবে তার বন্টননীতি বিশ্লেষণ করো।",
          "explanation": "সামাজিক বনায়নের মাধ্যমে উপকারভোগীরা লাভবান হবে। সামাজিক বন থেকে যেসব ব্যক্তি, গোষ্ঠী, প্রতিষ্ঠান আর্থিকভাবে লাভবান হয় সেসব ব্যক্তি, গোষ্ঠী বা প্রতিষ্ঠানকে উপকারভোগী বলা হয়। তবে সামাজিক বনের প্রধান উপকারভোগী হলো ব্যক্তি বা সমিতির আদলে স্থানীয় জনসাধারণ। নগদ আয় এবং কর্মসংস্থানের মাধ্যমে তারা উপকৃত হয়ে থাকে। উপকারভোগীরা বনের মোট আয়ের শতকরা ৫০ থেকে ৬০ শতাংশ ভাগ পান। তাছাড়া সামাজিক বনায়ন বিধিমালা (২০০৪) অনুযায়ী ৩০% দুঃস্থ মহিলা উপকরভোগী হওয়ার সুযোগ পেয়ে থাকেন। স্থানীয় জনগোষ্ঠীর উদ্যোগে গৃহীত সামাজিক বনায়ন কার্যক্রমের ক্ষেত্রে ব্যবস্থাপনা কমিটির সদস্যদের অন্তত দুইজন মহিলা থাকবেন। বিধি ৭ এর (১) উপবিধিতে চুক্তির আওতায় উপকারভোগীর দায়িত্ব, কর্মব্যবস্থাপনা এবং সুবিধার ক্ষেত্রে স্ত্রী ও স্বামীকে সমান অধিকার দেওয়া হয়েছে। সামাজিক বনায়নের প্রশিক্ষণের ক্ষেত্রে ৫০% মহিলাকে অংশগ্রহণের সুযোগ দেয়া হয়।"
        }
      ]
    },
    {
      "number": "6",
      "uddipok": "",
      "tag": "BAFSCT 24",
      "sub_questions": [
        {
          "label": "ক",
          "question": "হাঁস কোন শিল্পের অন্তর্গত?",
          "explanation": "হাঁস পোল্ট্রি শিল্পের অন্তর্গত।"
        },
        {
          "label": "খ",
          "question": "সকল প্রুনিং ট্রেনিং নয়- ব্যাখ্যা করো।",
          "explanation": "ট্রেনিং ও প্রুনিং উভয় ক্ষেত্রেই গাছের অংশবিশেষ ছাঁটাই করা হয়। প্রুনিং-এ গাছের শাখা, পাতা, কান্ড, ফুল, ফল-মূল ইত্যাদি কেটে অপসারণ করা হয়।' অন্যদিকে গাছকে নির্দিষ্ট উচ্চতা, আকার-আকৃতি, সুন্দর সুগঠিত ও শক্ত কাঠামো দেওয়ার জন্য ট্রেনিং করা হয়। ট্রেনিং-এ গাছের শাখা-প্রশাখা ছাঁটাই করা হয় যা এক প্রকার প্রুনিং। প্রুনিং গাছের বিভিন্ন শারীরবৃত্তীয় কার্যাবলি নিয়ন্ত্রণ করে ফুল ও ফল ধারণক্ষমতা বাড়িয়ে দেয়, রোগ ও পোকার আক্রমণ নিয়ন্ত্রণ করে এবং গাছে বেশি আলো-বাতাস প্রবেশের ব্যবস্থা করে। ট্রেনিংয়ের ফলে ব্যবহারযোগ্য কাঠের পরিমাণ বৃদ্ধি পায়। তাই বলা যায়, সকল ট্রেনিং হলো প্রুনিং কিন্তু সকল প্রুনিং ট্রেনিং নয়।"
        },
        {
          "label": "গ",
          "question": "উদ্দীপকের (?) চিহ্নিত পদ্ধতিটি ব্যাখ্যা করো।",
          "explanation": "উদ্দীপকে পশু সম্পদ কর্মকর্তার বর্ণিত ডিম ফোটানোর পদ্ধতিটি হলো প্রাকৃতিক পদ্ধতি। নিচে এ পদ্ধতিতে ডিম ফোটানো বর্ণনা করা হলো- ১. কমপক্ষে এক বছর বয়সী দেশি কুঁচে মুরগি বাছাই করতে হবে। কারণ এক বছরের কম বয়সী মুরগি কিছুদিন পর ডিমে তা দেওয়া বন্ধ করে দিতে পারে। ২. প্রাথমিক পর্যায়ে বাঁশের ঝুড়ি বা ছোট গামলা খড়কুটা দিয়ে পূর্ণ করে মুরগির বসার জন্য উপযুক্ত নরম বিছানা তৈরি করতে হবে এবং প্রতিটি ঝুঁড়ি বা গামলাতে ১০টি করে ডিম বসাতে হবে। ৩. মুরগির বাসা ঘরের নির্জন কোণে রাখতে হবে যেন মুরগি বাইরের কোলাহল মুক্ত থাকে। ৪. মুরগিকে ডিমে বসানোর পূর্বে সুষম দানাদার খাবার ও বিশুদ্ধ পানি খাওয়াতে হবে। ৫. প্রথমে কয়েকটি খারাপ ডিম মুরগির পেটের নিচে বসিয়ে মুরগিকে ডিমে তা দেওয়ার অভ্যাস করতে হবে। তারপর ভালো ডিম বসাতে হবে। ৬. বাইরে সামান্য ঘোরাফেরার জন্যে মুরগিকে নির্দিষ্ট সময়ে প্রতিদিন ছেড়ে দিতে হবে। ৭. ডিমগুলো উর্বর আছে কিনা পরীক্ষা করার জন্য নির্দিষ্ট সময় পরপর সূর্যের আলোয় ধরে পরীক্ষা করতে হবে। উপরের ধাপসমূহ অনুসরণের মাধ্যমে প্রাকৃতিক পদ্ধতিতে মুরগির বাচ্চা উৎপাদন করা হয়।"
        },
        {
          "label": "ঘ",
          "question": "হাঁস-মুরগির উৎপাদন বৃদ্ধিতে বাংলাদেশের প্রেক্ষাপটে (?) চিহ্নিত পদ্ধতিটি কতটুকু বাস্তবসম্মত? তোমার মতামত দাও।",
          "explanation": "উদ্দীপকের (?) দ্বারা ডিম ফুটানোর প্রাকৃতিক পদ্ধতিকে বোঝানো হয়েছে। বাংলাদেশের গ্রামীণ সমাজে হাঁস-মুরগির উৎপাদন বৃদ্ধির জন্য প্রাকৃতিক পদ্ধতিই বেশি ব্যবহার হয়ে থাকে। মুরগির নিজের দেহের তাপ নিষিক্ত ডিমের ওপর দিয়ে ডিম ফুটানোকে প্রাকৃতিক পদ্ধতিতে ডিম ফুটানো বলা হয়। ডিম ফুটানোর প্রাকৃতিক পদ্ধতি খুবই সহজ এবং এতে খরচ ও যত্ন নিতে হয় কম। তাই এ পদ্ধতিতেই গ্রামাঞ্চলে হাঁস-মুরগির বাচ্চা উৎপাদন করা হয়। প্রাকৃতিক উপায়ে এক সাথে অল্পসংখ্যক ডিম ফোটানো যায় (১০-১৫টি)। যেকোনো সময় ডিম ফোটানো সম্ভব হয় না। এ পদ্ধতিতে সব ডিম ফোটে না। কিছু ডিম নষ্ট হয়ে যায়। কখনো কখনো মুরগি ডিম ভেঙে ফেলে ও বাচ্চা নষ্ট করে ফেলে। অনেক সময় ডিম ফোটার আগেই মুরগি ডিমে তা দেওয়া বন্ধ করে দেয়। এতে সম্পূর্ণ ডিমই নষ্ট হয়ে যায়। অনেক সময় সময়মতো কুঁচে মুরগি পাওয়া যায় না। ডিমে তা দেওয়ার সময় মুরগি থেকে সংক্রামক ব্যাধি বাচ্চার মধ্যে বিস্তার লাভের সম্ভাবনা থাকে। এসকল কারণে ডিম থেকে হাঁস- মুরগির উৎপাদন কমে যায়। অথচ বাংলাদেশের প্রেক্ষাপটে প্রচুর হাঁস- মুরগির চাহিদা রয়েছে। এ চাহিদা মেটাতে অল্প সময়ে অনেক বেশি হাঁস-মুরগি উৎপাদন করা প্রয়োজন যা প্রাকৃতিক পদ্ধতিতে করা সম্ভবপর নয়। তাই হাঁস-মুরগির উৎপাদন বাড়ানোর জন্য কৃত্রিম পদ্ধতি ব্যবহার করা যেতে পারে। অর্থাৎ চাহিদার বিচারে শুধুমাত্র প্রাকৃতিক পদ্ধতি বাস্তবসম্মত নয়। সুতরাং বলা যেতে পারে, বাংলাদেশের প্রেক্ষাপটে হাঁস-মুরগির উৎপাদন বৃদ্ধির ক্ষেত্রে প্রাকৃতিক পদ্ধতি বাস্তবসম্মত নয়।"
        }
      ]
    },
    {
      "number": "7",
      "uddipok": "আকরাম স্নাহেব তিনটি উদ্দেশ্যে বৃক্ষ পরিচর্যা করেন। উদ্দেশ্য-১: কাঠামো সুন্দর ও সাবলীল করা উদ্দেশ্য-২: উৎপাদন বৃদ্ধি করা উদ্দেশ্য-৩: ক্ষতসম্পন্ন জীবাণুমুক্ত করে সংক্রমণ রোধ করা",
      "tag": "BAFSCT 24",
      "sub_questions": [
        {
          "label": "ক",
          "question": "FMD এর পূর্ণরূপ কী?",
          "explanation": "FMD এর পূর্ণরূপ হলো Food and Mouth Disease."
        },
        {
          "label": "খ",
          "question": "SF বলতে কী বোঝ?",
          "explanation": "5F (Food, Feed, Fibre, Fuel, Fine Chemicals) হলো একটি কৃষি ব্যবস্থা যা মানুষের খাদ্য, পশুপাখির খাদ্য, আঁশজাতীয় ফসল, জ্বালানী ও উত্তম রাসায়নিক উপাদান কৃষকের জমি থেকে ভোক্তা পর্যন্ত পৌছানোর এ বিষয়গুলোর প্রাপ্যতার পরিমাণ বৃদ্ধি করা।"
        },
        {
          "label": "গ",
          "question": "উদ্দেশ্য ১ ও ২.এর পদ্ধতির মধ্যে তুলনা করো।",
          "explanation": "উদ্দীপকের উদ্দেশ্য ১ ও ২ হলো যথাক্রমে বৃক্ষের ট্রেনিং এবং প্রুনিং। কোনো গাছকে একটি উপযুক্ত আকার, আকৃতি কাঠামো দানের জন্য গাছের ডাল, শাখার সংখ্যা ও অবস্থান নিয়ন্ত্রণ করাকে বৃক্ষের ট্রেনিং বলে। ট্রেনিং গাছের ব্যবহারযোগ্য কাঠের পরিমাণ বৃদ্ধি করে। সুদৃশ্য বন বাগানের জন্য ট্রেনিং আবশ্যক। ট্রেনিং গাছের কাঠামোকে শক্ত করে যার ফলে প্রাকৃতিক বিপর্যয়ে গাছ ভেঙ্গে পড়ে না। ট্রেনিং এর মাধ্যমে গাছকে নিয়ন্ত্রণ করা যায় বলে নির্দিষ্ট জমিতে বেশি সংখ্যক গাছ লাগানো যায়। অপরদিকে নির্দিষ্ট উদ্দেশ্যে কোনো গাছের অপ্রয়োজনীয় ডালপালা কর্তন করাকে প্রুনিং বলে। সঠিকভাবে প্রুনিং করলে গাছের উৎপাদন বৃদ্ধি পায়, অঙ্গজ বৃদ্ধি ও ফল ধারণ ক্ষমতা বাড়ে। ছাঁটাই করার ফলে গাছের মূল ও কাণ্ডের পার্শ্ব বা বেড় (Girth) বাড়ে এবং কাঠের পরিমাণ বৃদ্ধি পায়।' ছাঁটাইকৃত অংশ জ্বালানি, বেড়া ও অন্যান্য কাজে ব্যবহার করা যায়। গাছের ক্যানোপির ভিতরে আলো বাতাসের চলাচল বেশি হয়। প্রুনিং এর মাধ্যমে কৃষিবন ছাঁটাই করলে আন্তঃফসলের উপকার হয়। ছাঁটাইয়ের ফলে গাছের পরগাছা বিনষ্ট হয়। অতএব উপরের আলোচনার প্রেক্ষিতে বলা যায়, সকল ট্রেনিং হলো প্রুনিং, কিন্তু সকল প্রুনিং ট্রেনিং নয়।"
        },
        {
          "label": "ঘ",
          "question": "উদ্দেশ্য ৩. বাস্তবায়নে করণীয় এবং এর উপকারিতা ব্যাখ্যা করো।",
          "explanation": "উদ্দীপকের উদ্দেশ্য-৩ হলো ক্ষতস্থান ড্রেসিং। উদ্দেশ্যটি বাস্তবায়নে করণীয় ও এর উপকারিতা নিচে ব্যাখ্যা করা হলো- বৃক্ষের কান্ড শাখা-প্রশাখার ক্ষতস্থানের পচনশীল পদার্থ পরিষ্কার করে জীবাণু সংক্রমণ প্রতিরোধক লাগিয়ে দেওয়াকে ড্রেসিং বলে। গাছের ক্ষত স্থান ড্রেসিং করার ক্ষেত্রে প্রথমে ধারালো ছুরি, দা বা স্ক্যাপারের সাহায্যে গাছের আঘাতপ্রাপ্ত স্থানের বাকল বা পচনশীল অংশ তুলে পরিষ্কার করে নিতে হবে। এরপর ছত্রাকনাশক (যেমন- কার্বেন্ডাজিম ৬৪% + ম্যানকোজেব ১২%) বা আলকাতরা বা রঙ বা বর্দোপেস্ট ক্ষতস্থানে লাগিয়ে দিতে হবে। ১০০ গ্রাম চুন, ১০০ গ্রাম তুঁতে ও ১ লিটার পানি মিশিয়ে বোর্দোমিক্সার (Bordeau Mixture) তৈরি করা হয়। এগুলো একটু শুকালে পলিথিন দিয়ে ক্ষত অংশ বেঁধে দিতে হবে। এতে করে ক্ষতস্থানের জীরাণু মারা যাবে এবং নতুন করে আক্রমণ ঘটাতে পারবে না। ড্রেসিং এর উপকারিতা: ক্ষতস্থানে রক্তের প্রলেপ দেওয়া হলে সহজে রোগজীবাণু প্রবেশ করতে পারে না। আবার গাছের স্বাভাবিক বৃদ্ধি ও উৎপাদন ক্ষমতা হ্রাস পায় না। তাছাড়া কাঠের গুণগতমানও ভালো হয়। সুতরাং, আলোচনার প্রেক্ষিতে বলা যায়, উদ্দীপকে উল্লিখিত নাহলে৷৷৮৭। মাছটির চাষ অত্যন্ত লাভজনক। C"
        }
      ]
    },
    {
      "number": "1",
      "uddipok": "",
      "tag": "BAFSCT 24",
      "sub_questions": [
        {
          "label": "ক",
          "question": "সাইলেজ কী?",
          "explanation": "সাইলেজ (Silage) হলো রসাল অবস্থায় ফুল আসার সময় সবুজ ও সতেজ ঘাস (ভুট্টা, নেপিয়ার, গিনি ইত্যাদি) কেটে টুকরো করে সেগুলো বায়ুরোধী অবস্থায় সংরক্ষণ করা।"
        },
        {
          "label": "খ",
          "question": "পাস্তুরিত দুধ নিরাপদ কেন?",
          "explanation": "পাস্তুরিত দুধ নিরাপদ, কেননা পাস্তুরিকরণে রোগ উৎপাদনকারী জীবাণু ধ্বংস হয়। অতি উচ্চ ও নিম্ন তাপমাত্রায় অণুজীব জন্মাতে ও বংশবিস্তার করতে পারে না। পাস্তুরিকরণ পদ্ধতিতে দুধের পচন ঘটানোর জন্য দায়ী অণুজীবকে তাপ দিয়ে (৬২.৮° সে. তাপে ৩০ মিনিট, ৭২.২০ সে. তাপে ১৫ সেকেন্ড এবং ১৩৭.৮° সে. তাপে ২ সেকেন্ড) ধ্বংস করা হয়। ফলে ল্যাকটিক এসিড প্রস্তুতকারী জীবাণুর (যেমন- স্ট্রেপটোকক্কাই) সংখ্যা কমে যায়। পাস্তুরিকরণে দুধের পুষ্টিমান ঠিক থাকে এবং কোনো বিস্বাদের সৃষ্টি হয় না। এ কারণে পাস্তুরিত দুধ নিরাপদ।"
        },
        {
          "label": "গ",
          "question": "চিত্র-১ রোগের কারণসহ লক্ষণ ব্যাখ্যা করো।",
          "explanation": "চিত্র-১ রোগটি হলো মাছের ক্ষত রোগ। এ রোগ প্রথমে Aphanomyces invadans ছত্রাকের সংক্রমণে এবং পরে ব্যাকটোরিয়ার দ্বারা সৃষ্টি হয়। ক্ষত রোগের লক্ষণ নিচে দেওয়া হলো- ১. প্রাথমিক পর্যায়ে গায়ে ছোট ছোট লাল দাগ দেখা যায়। ২. চরম পর্যায়ে লাল দাগের স্থানে ক্ষতের সৃষ্টি 'হয়। ৩. ক্ষতস্থানে চাপ দিলে অনেক সময় দুর্গন্ধযুক্ত পুঁজ বের হয়। ৪. আক্রান্ত মাছের পাখনা ও লেজের অংশ পচে খসে পড়ে। ৫. মাছ ভারসাম্যহীনভাবে চলাফেরা করে।"
        },
        {
          "label": "ঘ",
          "question": "চিত্র-১ রোগের প্রতিকার ও প্রতিরোধে কী করণীয়? বিশ্লেষণ করো।",
          "explanation": "আবুল কালামের পুকুরের রাজপুঁটি মাছ ক্ষতরোগে আক্রান্ত হয়েছে। উপজেলা মৎস্য কর্মকর্তা তাকে ক্ষতরোগ দমনে প্রয়োজনীয় পদক্ষেপ গ্রহণের পরামর্শ দেন এবং তিনি সেই অনুযায়ী পদক্ষেপ গ্রহণ করেন। আবুল কালামের গৃহীত প্রতিরোধ ও প্রতিকারমূলক পদক্ষেপগুলো হলো- ১. পুকুরের তলদেশের অতিরিক্ত কাদা পরিষ্কার করেন। ২. অতিরিক্ত আগাছা পরিষ্কার করেন। ৩. পুকুরে যথেষ্ট সূর্যালোকের ব্যবস্থা করেন। ৪. শীতের শুরুতে পুকুরে প্রতি শতকে ১ কেজি ডলোচুন ও ৫০০ গ্রাম লবণ প্রয়োগ করেন। ৫. প্রতি কেজি খাবারে ১০০ মিলিগ্রাম হারে স্ট্রেপটোমাইসিন মিশিয়ে দেন। ৬. আক্রান্ত মাছগুলোকে ২-৩% লবণ বা ৫ পিপিএম পটাশিয়াম পারম্যাঙ্গানেট দ্রবণে ১ ঘণ্টা অথবা ১ পিপিএম তুঁতের দ্রবণে ১০- ১৫ মিনিট গোসল করান। উল্লিখিত প্রতিরোধ ও প্রতিকার ব্যবস্থা গ্রহণ ছাড়াও তিনি প্রতিমাসে জাল টেনে মাছের স্বাস্থ্য পরীক্ষা ও সুষম খাদ্য সরবরাহ করেন। এভাবে তিনি ক্ষতরোগ দমন করেন।"
        }
      ]
    }
  ]
}