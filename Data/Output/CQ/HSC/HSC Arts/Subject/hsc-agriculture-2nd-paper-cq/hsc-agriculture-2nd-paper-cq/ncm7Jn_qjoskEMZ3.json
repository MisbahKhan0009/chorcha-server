{
  "title": "Din.B, CB, JB : 22",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রহিমা বেগমের গবাদিপশুর খামারে একটি গরু হঠাৎ অসুস্থ হয়ে পড়ে। দেহে কাঁপুনি উঠে ছটফট করতে থাকে। পরে মারা যায়। মারা যাওয়ার সময় নাক, মুখ ও মলদ্বার দিয়ে ফেনাযুক্ত রক্ত বের হয়। এমতাবস্থায়, রহিমা পশু চিকিৎসককে ডাকলে তিনি গরুটিকে পর্যবেক্ষণ করে বলেন এটি একটি মারাত্মক রোগ যাতে খামারের অন্যান্য গরু আক্রান্ত হতে পারে। পশু চিকিৎসক রহিমা বেগমকে বললেন রোগ হওয়ার পূর্বেই তার প্রতিরোধ ব্যবস্থা গ্রহণ করা উত্তম।",
      "tag": "DIN.B, CB, JB : 22",
      "sub_questions": [
        {
          "label": "ক",
          "question": "সংক্রামক রোগ কী?",
          "explanation": "যেসব রোগ ভাইরাস, ব্যাকটেরিয়া ও অন্যান্য জীবাণু দ্বারা সৃষ্ট এবং আক্রান্ত প্রাণী থেকে সুস্থ প্রাণীতে ছড়িয়ে পড়ে সেসব রোগকে সংক্রামক রোগ বলে।"
        },
        {
          "label": "খ",
          "question": "ব্ল‍্যাক বেঙ্গল ছাগলের বৈশিষ্ট্য লেখো।",
          "explanation": "ব্ল‍্যাক বেঙ্গল ছাগল বাংলাদেশের নিজস্ব জাত। এ জাতের ছাগলের গায়ের রং সাধারণত কালো হয়। তবে সাদা, সাদা-কালো, খয়েরি ইত্যাদিও হতে পারে। আকারে ছোট, গায়ের লোম মসৃন ও ছোট। কান ও শিং ছোট। পূর্ণ বয়স্ক ছাগীর ওজন গড়ে ১০ কেজি এবং খাসি বা পাঠার ওজন গড়ে ১৫ কেজি। একটি ছাগী প্রতিবার ২ বা ততোধিক বাচ্চা প্রসব করে। এরা বেশ কষ্টসহিষ্ণু ও চঞ্চল প্রকৃতির হয়।"
        },
        {
          "label": "গ",
          "question": "উদ্দীপকের গরুটির কোন রোগ হয়েছে? উক্ত রোগের কারণ ও লক্ষণগুলো লেখো।",
          "explanation": "উদ্দীপকের রহিমা বেগমের গরুর তড়কা রোগ হয়েছে যা একটি ব্যাকটেরিয়াজনিত রোগ। Bacillus anthracis নামক ব্যাকটেরিয়ার সংক্রমণে তড়কা রোগ হয়ে থাকে। বর্ষাকালে বা স্যাঁতস্যাঁতে আবহাওয়ায় এ রোগের প্রাদুর্ভাব বেশি হয়। নিম্নে এ রোগের লক্ষণ উল্লেখ করা হলো- ১. গরুর দেহের তাপমাত্রা অত্যাধিক বেড়ে যায় (১০৪০-১০৬° ফাঃ)। ২. শরীর কাঁপতে থাকে, খিচুনি হয়, শ্বাস-প্রশ্বাস দ্রুত ও গভীর হয়। দাঁত কটমট করে। ৩. নাক, মুখ, প্রস্রাবের সাথে ও মলদ্বার দিয়ে কালো রক্তযুক্ত ফেনা বের হয়। ৪. পেটে খুব ব্যাথা হয় এবং পশুর পেট ফাঁপা লক্ষণ দেখা দেয়। ৫. ঘন ঘন পাতলা মলত্যাগ করে এবং মল আলকাতরার মতো হয়। ৬. ক্ষুধা মন্দা হয়, নাক দিয়ে মাটির ঘ্রাণ নেয়। ৭. পশু মরার পর রক্ত জমাট বাঁধে না এবং দেহ দ্রুত পচতে থাকে। ৮. রোগের স্থায়িত্ব আধা ঘণ্টা থেকে ৪৮ ঘণ্টা। এরপর শরীরে খিঁচুনি দিয়ে গরু মারা যায়।"
        },
        {
          "label": "ঘ",
          "question": "পশু চিকিৎসকের শেষোক্ত উক্তিটির যথার্থতা মূল্যায়ন করো।",
          "explanation": "উদ্দীপকে উল্লিখিত উক্তিটি হলো, 'রোগ হওয়ার পূর্বেই তার প্রতিরোধ ব্যবস্থা গ্রহণ করা উত্তম'। সঠিকভাবে রোগ প্রতিরোধ ব্যবস্থা গ্রহণ না করায় প্রতিবছর এদেশে বহু গবাদিপশু মারা যায়। রোগ প্রতিরোধ ব্যবস্থা হলো ঐ ধরনের ব্যবস্থা যা রোগের জীবাণুকে সংক্রমণে বাধা দেয়। বাংলাদেশে গবাদিপশু পালনে প্রধান অন্তরায় হচ্ছে রোগ-বালাই। গবাদিপশু রোগাক্রান্ত হলে অধিকাংশ ক্ষেত্রেই তা মহামারী আকার ধারণ করে এবং প্রতিকার ব্যবস্থা তেমন ফলপ্রসূ হয় না। এতে করে খামারিরা ক্ষতিগ্রস্ত হন। যথাযথ প্রতিরোধ ব্যবস্থা গ্রহণ করলে গবাদিপশু রোগমুক্ত থাকবে বা রোগের প্রতিকার ব্যবস্থার আশানুরূপ ফল পাওয়া সম্ভব হবে। এতে করে খামার মালিক বেশি লাভবান হবেন, পাশাপাশি কর্মসংস্থান বাড়বে। বাজারে চাহিদা বেশি থাকবে এবং মানুষের আমিষজাত খাদ্যের ঘাটতি পূরণ হবে। সর্বোপরি খামার লাভজনক হবে। অতএব বলা যায়, অর্থনৈতিকভাবে লাভবান হতে হলে রোগ হওয়ার পূর্বেই তার প্রতিরোধ ব্যবস্থা গ্রহণ করতে হবে।"
        }
      ]
    },
    {
      "number": "2",
      "uddipok": "শরিফুল যুব উন্নয়ন প্রশিক্ষণে জানতে পারলো মাছের দ্রুত বৃদ্ধির জন্য সব ধরনের খাদ্য উপাদানসমৃদ্ধ একটি বিশেষ খাবার প্রয়োগ করা অতীব প্রয়োজন। তিনি সেই খাবার প্রয়োগ করতে গিয়ে দেখেন কিছু মাছ চঞ্চল হয়ে চারদিকে ছুটাছুটি করছে এবং শস্ত্র বস্তুর। সাথে শরীর ঘষছে। মৎস্য কর্মকর্তার পরামর্শে তিনি দ্রুত প্রতিকারের ব্যবস্থা গ্রহণ করলেন।",
      "tag": "DIN.B, CB, JB : 22",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব যা মাছ। খাদ্য হিসেবে গ্রহণ করে।"
        },
        {
          "label": "খ",
          "question": "মাছ শুটকীকরণের প্রয়োজনীয়তা লেখো",
          "explanation": "সূর্যালোক ও বাতাসের সাহায্যে মাছের দেহ থেকে অতিয়িত্ব জলীয় অংশ হ্রাস করে মাছ সংরক্ষণ করাকে শুঁটকিকরণ বলে। আমাদের দেশে শীতকালে প্রচুর পরিমাণ মাছ ধরা পড়ে, কিন্তু সব মাছ সংরক্ষণ কিংবা বাজারজাতকরণ করা সম্ভব হয় না। তাই মাছ শুঁটকি করে সংরক্ষণ করা হয়। বাজারে যখন মাছের সরবরাহ কমে যায় তখন শুঁটকি মাছ মারা চাহিদা পূরণ করা যায়। দরিদ্র মৎস্যজীবীদের পক্ষে আধুনিক পদ্ধতিতে মাছ সংরক্ষণ করা ও মাছ পরিবষনের সময় তাপ অপরিবাহী কক্ষের ব্যবস্থা করা সম্ভব হয় না। ফলে তাদের জন্য এই পদ্ধতি বিশেষভাবে উপযোগী। এছাড়াও শুঁটকি মাছে প্রচুর আমিষ ও ভিটামিন ডি থাকায় তা সারাবছরের পুষ্টি চাহিদা পূরণে সক্ষম।"
        },
        {
          "label": "গ",
          "question": "উদ্দীপকে উল্লিখিতখাদ্যের প্রয়োগ পদ্ধতির বর্ণনা দাও।",
          "explanation": "উদ্দীপকে উল্লিখিত বিশেষ খাদ্য বলতে সুষম সম্পূরক খাদ্যকে বোঝানো হয়েছে। মাছের স্বাভাবিক বৃদ্ধির জন্য পুকুরে বিদ্যমান প্রাকৃতিক খাদ্যের পাশাপাশি বাইরে থেকে যে খাদ্য দেওয়া হয় তাকে সম্পূরক খাদ্য বলে। সম্পূরক খাদ্যের মধ্যে সকল খাদ্য, উপাদান পরিমিত পরিমাণে উপস্থিত থাকলে তাকে সুষম সম্পূরক খাদ্য বলে। উন্নত পদ্ধতিতে মাছ চাষের ক্ষেত্রে পুকুরে সম্পূরক খাদ্য প্রয়োগ পদ্ধতি গুরুত্বপূর্ণ বিষয়। নিচে সম্পূরক খাদ্যের প্রয়োগ পদ্ধতি বর্ণনা করা হলো- . নমুনায়নের মাধ্যমে পুকুরে মজুদ মাছের মোট ওজন জেনে নিয়ে ১ সম্পূরক খাদ্যের পরিমাণ নির্ণয় করতে হবে। ২. প্রয়োজনীয় খাদ্য প্রতিদিন ২ ভাগ করে সকাল ও বিকেলে পুকুরে দিতে হবে। ৩. প্রথমে পুকুরের আকার অনুযায়ী কয়েকটি স্থান নির্দিষ্ট করে বাঁশ। পুঁতে চিহ্নিত করতে হবে। ৪. চিহ্নিত স্থানে ১ মিটার গভীরতায় পাটাতনে, ট্রেডে বা সরাসরি বল করে রাখা সম্পূরক খাদ্যগুলো পুকুরে দিতে হবে। ৫. খাদ্য প্রদানের স্থান মাঝে মাঝে পরিষ্কার করে দিতে হবে। মাছের দ্রুত বৃদ্ধি ও অধিক উৎপাদন নিশ্চিত করতে উপরিউক্ত পদ্ধতি অনুসরণ করে নিয়মিত সম্পূরক খাদ্য প্রদান করতে হবে।"
        },
        {
          "label": "ঘ",
          "question": "উদ্দীপকের আলোকে মৎস্য কর্মকর্তার পরামর্শগুলো ব্যাখ্যা করো।",
          "explanation": "শরিফুলের পুকুরের মাছগুলোর মধ্যে কিছু মাছ চারদিকে ছুটাছুটি করছিল এবং কোনো কিছুর সাথে শরীর মহছিল। অর্থাৎ পুকুরের মাজগুলো উকুন দ্বারা আক্রান্ত ছিল। উত্ত অবস্থার প্রতিকারে মৎস্য কর্মকর্তার পরামর্শগুলো ব্যাখ্যা করা হলো- ১. পুকুরে নিয়মিত সার প্রয়োগ ও প্রাকৃতিক খাদ্যের যোগান ঠিক রাখতে হবে। ২. মাঝে মাঝে পুকুর শুকিয়ে চুন প্রয়োগ করতে হবে। ৩. বাইরে থেকে পানি ও অবান্বিত প্রাণী পুকুরে ঢুকতে দেওয়া যাবে না। ৪. কোনো অবস্থাতেই অতিরিক্ত পোনা মজুদ করা যাবে না। ৫ . পুকুরে সম্পূরক খাদ্য প্রয়োগ করা এবং পুকুরে কোনো ক্ষতিকর দ্রব্য ফেলা যাবে না। পুকুরের পাড়ে বড় ধরনের কোনো গাছ রাখা যাবে না। ৭. পুকুরের তলায় অতিরিক্ত কাদা রাখা যাবে না। উপরিউস্তু পদক্ষেপ গ্রহণের মাধ্যমে শরিফুল তার পুকুরের মাছকে উকুনমুক্ত রাখতে পারবেন।"
        }
      ]
    },
    {
      "number": "3",
      "uddipok": "জনাব আবুল কালাম তার বাড়ির পাশের পুকুরে একটি মাছের একক চাষ করেন। তার চাষকৃত মাছটি ১৯৭৭ সালে থাইল্যান্ড থেকে প্রথম আমাদের দেশে আনয়ন করা হয়। মাছটি অধিক ফলনশীল, শত্রু গড়নের এবং সুঘ্রানু। একদিন তিনি লক্ষ করেন তার। পুকুরের কিছু মাছের গায়ে ছোট ছোট লাল দাগ দেখা যাচ্ছে। এ বিষয়ে উপজেলা মৎস্য কর্মকর্তার পরামর্শ চাইলে তিনি বলেন এটি মাছের একটি মারাত্মক রোগ। তিনি এই রোগ দমনে কালামকে প্রয়োজনীয় পদক্ষেপ গ্রহণের পরামর্শ দিলেন।",
      "tag": "DIN.B, CB, JB : 22,DB, RB, MB, CTG.B, SB, BB : 22",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব যা মাছ খাদ্য হিসেবে গ্রহণ করে।"
        },
        {
          "label": "খ",
          "question": "পুকুরে চুন প্রয়োগের প্রয়োজনীয়তা ব্যাখ্যা করো।",
          "explanation": "পুকুরে প্রয়োগকৃত বিভিন্ন সারের কার্যকারিতা বৃদ্ধির জন্য চুন প্রয়োগ করা গুরুত্বপূর্ণ। চুন মাটি ও পানির উর্বরতা বৃদ্ধি করে। পানির পিএইচ মানের ভারসাম্য বজায় রাখে। পানিতে ক্যালসিয়ামের পরিমাণ বাড়ায়। পানির ঘোলাতু কমায় ও পানি পরিষ্কার রাখে। মাছের রোগজীবাণু ও পরজীবী ধ্বংস করে। এ সমস্ত কারণে পুকুরে চুন প্রয়োগ করতে হয়।"
        },
        {
          "label": "গ",
          "question": "আবুল কালামের চাষকৃত মাছটির বৈশিষ্ট্য ব্যাখ্যা করো।",
          "explanation": "আবুল কালামের চাষকৃত মাছটি হলো রাজপুঁটি। রাজপুঁটি মাছ দ্রুত বর্ধনশীল। আকারে চ্যাপ্টা, গায়ের রং উজ্জ্বল রূপালি বর্ণের এবং বুক ও পাখার রং হালকা হলুদ। দেখতে অনেকটা দেশি সরপুঁটির মতো। তবে দেশি সরপুঁটির চেয়ে ৪০-৫০% বেশি উৎপাদনশীল। রাজপুঁটি মাছ ৩-৬ মাসে ১০০-১৫০ গ্রাম ওজনের ও ২০ সে.মি. পর্যন্ত সম্বা হয়। এরা বদ্ধ জলাশয়ে ডিম ছাড়ে না; প্রবাহমান পানিতে, যেমন- নদী, খাল ইত্যাদিতে ডিম ছাড়ে। কৃত্রিম পদ্ধতিতে যেকোনো অগভীর মৌসুমি/বাৎসরিক পুকুর, তোবা বা পতিত জলাশয়ে চাষ করা যায়। ধানক্ষেতেও এর চাষ করা যায়। অপেক্ষাকৃত বিরূপ পরিবেশ, যেমন- কম অক্সিজেনযুক্ত ও বেশি তাপমাত্রার পানি, বিশেষ করে ঘোলা পানিতেও চাষ করা যায়। চাব ব্যবস্থাপনা সহজ ও খরচ কম। কার্প জাতীয় মাছের সাথে মিশ্রচাষ করা যায়। এ মায় ৩-৬ মাসের মধ্যে বিক্রয়যোগ্য হয়। খেতে সুস্বাদু বলে বাজারমূল্য বেশি।"
        },
        {
          "label": "ঘ",
          "question": "উপজেলা মৎস্য কর্মকর্তার পরামর্শে আবুল কালামের গৃহীত পদক্ষেপ বিশ্লেষণ করো।",
          "explanation": "আবুল কালামের পুকুরের রাজপুঁটি মাছ ক্ষতরোগে আক্রান্ত হয়েছে। উপজেলা মৎস্য কর্মকর্তা তাকে ক্ষতরোগ দমনে প্রয়োজনীয় পদক্ষেপ গ্রহণের পরামর্শ দেন এবং তিনি সেই অনুযায়ী পদক্ষেপ গ্রহণ করেন। আবুল কালামের গৃধীত প্রতিরোধ ও প্রতিকারমূলক পদক্ষেপগুলো হলো- ১. পুকুরের তলদেশের অতিরিত্ব কাদা পরিস্কার করেন। ২. অতিরিক্ত আগাছা পরিষ্কার করেন। ৩. পুকুরে যথেষ্ট সূর্যালোকের ব্যবস্থা করেন। ৪. শীতের শুরুতে পুকুরে প্রতি শতকে ১ কেজি ডলোচুন ও ৫০০ গ্রাম লবণ প্রয়োগ করেন। ৫. প্রতি কেজি খাবারে ১০০ মিলিগ্রাম হারে স্ট্রেপটোমাইসিন মিশিয়ে দেন। ৬. আক্রান্ত মাছগুলোকে ২-৩% লবণ বা ৫ পিপিএম পটাশিয়াম পারম্যাঙ্গানেট দ্রবণে ১ ঘণ্টা অথবা ১ পিপিএম ভুঁতের দ্রবণে ১০- ১৫ মিনিট গোসল করান। উল্লিখিত প্রতিরোধ ও প্রতিকার ব্যবস্থা গ্রহণ ছাড়াও তিনি প্রতিমাসে জাল টেনে মাছের স্বাস্থ্য পরীক্ষা ও সুষম খাদ্য সরবরাহ করেন। এভাবে তিনি ক্ষতরোগ দমন করেন।"
        }
      ]
    },
    {
      "number": "4",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও:",
      "tag": "DIN.B, CB, JB : 22",
      "sub_questions": [
        {
          "label": "ক",
          "question": "রাক্ষুসে মাছ কী?",
          "explanation": "যে সকল মাছ চাষের মাছকে খেয়ে ফেলে এবং চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায় সে সকল মাছই রাক্ষুসে মাছ (শোল, গজার, টাকি ইত্যাদি)।"
        },
        {
          "label": "খ",
          "question": "নিরাপদ মাছ সংরক্ষণের সুবিধা লেখো।",
          "explanation": "নিরাপদ মাছ সংরক্ষণ হলো আহরণের পর বিক্রি বা চোঙা কর্তৃক ক্রয়ের সময় পর্যন্ত মানবদেহের জন্য ক্ষতিকারক কোনো রাসায়নিক দ্রব্য ব্যবহার না করে মাছের পচন রোধ করে সংরক্ষণ করা। মাছ নিরাপদভাবে সংরক্ষণের ফলে মাছের খাদ্য উপাদান, যেমন- আমিষ ও খনিজ লবণের মান অক্ষুন্ন রাখা যায়। এর ফলে মাছের দেহের ভিতরের এনজাইদের ক্রিয়া নিষ্ক্রিয়, মাছের রাসায়নিক উপাদানের জারণ। ক্রিয়া এবং মাছের আঁইশ, ফুলকা ও পাকস্থলীতে অবস্থানকারী ক্ষতিকর জীবাণুর কার্যক্রম রোধ করা যায়। সর্বোপরি ক্রেতা যা ভোক্তাদের কাছে পৌঁছানোর সময়কালে মাছের গুণগতমান বজায় রাখা যায়। নিরাপদ মাছ সংরক্ষণ পদ্ধতিতে কোনো ভেজাল বা বিষাক্ত দ্রব্য থাকে না। এ পদ্ধতিতে মাছ সংরক্ষণ করলে পণ্যের মূল্য ও লাভ বেড়ে যায়। স্বাদেরও কোনো পরিবর্তন হয় না। এ সকল কারণে নিরাপদ মাহ সংরক্ষণ প্রয়োজন।"
        },
        {
          "label": "গ",
          "question": "উদ্দীপকের চিংড়ি মাছটি চাষের জন্য কীভাবে ঘের নির্মাণ করবে। ব্যাখ্যা করো।",
          "explanation": "উদ্দীপকের চিংড়ি মাছটি হলো বাগদা। উচ্চ ফলন পেতে এর চাষের জন্য গুরুত্বপূর্ণ কিছু বিষয়াবলির ভিত্তিতে ঘের নির্মাণ করতে হয়। ঘেরের আয়তন ১-১০ হেক্টর বা ২.৫-১৫ একর হতে হবে। ঘের বর্গাকার/আয়তাকার হবে। ঘেরের চারদিকে বেষ্টনী বাঁধ নির্মাণ করতে হবে। ঘেরের তলদেশ সমতল ও পানি নিষ্কাশনযোগ্য হবে। ঘের এলাকায় ১০% এলাকা জুড়ে পানি সরবরাহ ও নিষ্কাশন খাল থাকতে হবে এবং ঘেরের গভীরতা ১.৩ মিটার হলে ভালো। ঘেরের জুইসগেট এমনভাবে নির্মাণ করতে হবে যেন ১টি জোয়ারে কমপক্ষে ৩০% পানি ঢোকান যায়। ঘেরের মাটির অম্লমান বা pH ৬-৭ এর উপর হতে হবে। বাগদা চিংড়ি চাষের সময় পানির লবণাক্ততা ৮-২০ পিপিটি-এর মধ্যে হতে হবে। উপরিউ বিষয়গুলো বিবেচনা করে ঘের নির্মাণ করতে হবে।"
        },
        {
          "label": "ঘ",
          "question": "উদ্দীপকের মাছটি দেশের অর্থনৈতিক উন্নয়নে কীরূপ প্রভাব ফেলতে পারে তা বিশ্লেষণ করো।",
          "explanation": "উদ্দীপকে উল্লিখিত চিত্রটি হলো বাগদা চিংড়ির। বাংলাদেশের বিভিন্ন প্রজাতির চিংড়ির মধ্যে ৩৬টি প্রজাতির চিংড়ি উপকূলীয় এলাকা বা সামুদ্রিক বা দোনা অঞ্চলের। এসব চিংড়ির মধ্যে বাণিজ্যিক দিক থেকে বাগদার অবদান ৫৫%। বাংলাদেশের অর্থনৈতিক উন্নয়নে বাগদা চিংড়ির ভূমিকা নিচে আলোচনা করা হলো- দেশের রপ্তানি বাণিজ্যের প্রসারের জন্য বাগদা চিংড়ির চাষ অত্যন্ত গুরুত্বপূর্ণ। বর্তমানে উপকূলের প্রায় ২,১৬,০০০ হেক্টর জমিতে বাগদা চিংড়ি চাষ হচ্ছে। তন্মধ্যে ১,৯০,০৮০ হেক্টর জমিতে সনাতনী/ সম্প্রসারিত পদ্ধেিত চাষ হচ্ছে। এ পদ্ধতিতে পোনা মজুদ ও পানি বদল ছাড়া তেমন কোনো ব্যবস্থাপনা নেই। যেক্টরপ্রতি উৎপাদন কমবেশি ৩০০ কেজি। তবে ধান ও চিংড়ি পর্যায়ক্রমে চাষ করা যায়। কিন্তু উপকূলীয় অঞ্চলে উন্নত বদ্ধ পদ্ধতির চাষ হতে পারে এটি খুবই সম্ভাবনাময় বিনিয়োগ। বর্তমানে প্রায় ৫০০ হেক্টর জমিতে এ পদ্ধতিতে চাষ হয় এবং উৎপাদন ফেক্টরপ্রতি ৪.০-৫.০ মেট্রিক টন। অবকাঠামো ও ব্যবস্থাপনা উন্নয়ন করে এ উৎপাদন ৮ মেট্রিক টনে উন্নীত করা সম্ভব। এভাবে মাত্র ২০,০০০ হেক্টর জমিতে এ. চাষ সম্প্রসারণ করা গেলে বছরে অতিরিক্ত এক লাখ মেট্রিক টন বাগদা চিংড়ি জাতীয় উৎপাদনে যোগ করা সম্ভব। ফলে এ খাতের মাধ্যমে জাতীয় উন্নয়নের পাশাপাশি মানুষের কর্মসংস্থানেরও অধিক সুযোগ সৃষ্টি হবে। দেশে বেকারত্বের পরিমাণ হ্রাস পাবে। গ্রামাঞ্চলের জনগোষ্ঠীর আধিক স্বনির্ভরতা ফিরে, আসবে। জীবনমানে উন্নয়ন ঘটবে। পরিশেষে বলা যায় যে, বাগদা চিংড়ি দেশের অর্থনীতিতে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "অনিক তার বন্ধুদের সাথে বনে বেড়াতে দিয়ে দেখল অনেক। গাছে মৌচাক এবং বনের মাঝে একটি নদী বয়ে গেছে। আবার অনেক গাছের শিকড় মাটি ভেদ করে উপরে উঠে এসেছে। তারা সেখানে কর্মরত বন কর্মকর্তার সাথে কথা বলে জানতে পারলো, এই বনটি জীববৈচিত্র্য রক্ষা এবং বিভিন্ন দুর্যোগ প্রতিরোধে ব্যাপক ভূমিকা রাখে।",
      "tag": "DIN.B, CB, JB : 22",
      "sub_questions": [
        {
          "label": "ক",
          "question": "বন কী?",
          "explanation": "বন বলতে সাধারণত গাছপালা দ্বারা আচ্ছাদিত বিস্তৃত এলাকাকে বোঝায়, যেখানে বিভিন্ন প্রকার পশুপাখি, কীটপতঙ্গ ও অন্যান্য জীব প্রাকৃতিকভাবে বসবাস করে।"
        },
        {
          "label": "খ",
          "question": "বৃক্ষ মেলার গুরুত্ব লেখো।",
          "explanation": "যে মেলায় বনজ সম্পদ সম্পর্কিত বিভিন্ন প্রদর্শনীর মাধ্যমে বৃক্ষের চারা উৎপাদন, বৃক্ষরোপণ, সংরক্ষণ ও সুষ্ঠু ব্যবহারের আগ্রহ সৃষ্টি প্রয়াস চালানো হয় তাই বৃক্ষ মেলা। দেশের পরিবেশগত উন্নয়ন, কর্মসংস্থান ও আয় বর্ধনমূলক কাজ, মাটির উর্বরতা বৃদ্ধি, ভূমিক্ষয় রোধ, ভূমি উন্নয়ন প্রভৃতি কাজের জন্য বৃক্ষরোপণ কার্যক্রম বাস্তবায়নে বৃক্ষ মেলার গুরুত্ব অপরিসীম।"
        },
        {
          "label": "গ",
          "question": "অনিকের দেখা বনটির বৈশিষ্ট্য ব্যাখ্যা করো।",
          "explanation": "খোকনের দেখা প্রথমোক্ত বনটি হলো ম্যানগ্রোভ বন বা উপকূলীয় বন। এ বনের বৈশিষ্ট্যগুলো নিচে ব্যাখ্যা করা হলো- i. ম্যানগ্রোভ বনের নিম্নভূমি জোয়ার-ভাটা দ্বারা দৈনিক দুইবার -প্লাবিত হয়। ii. এ বনাঞ্চলে, বৃক্ষসমূহের জরায়ুজ অঙ্গুরোদগম হয় এবং শ্বাসমূল থাকে। iii. এ বনাঞ্চল নদ-নদী, খাল-বিল দ্বারা পরস্পর বিচ্ছিন্ন থাকে। iv. ম্যানগ্রোভ বনের মাটি সর্বদা লোনা পানিতে ভেজা থাকে বলে বৃক্ষসমূহ চিরহরিৎ। v. এ বনের প্রধান বৃক্ষ হলো সুন্দরি, যার জন্য এ বনের নাম হয়েছে সুন্দরবন। vi. ম্যানগ্রোভ বনের প্রধান প্রধান কাষ্ঠল বৃক্ষ হলো- সুন্দরি, গেওয়া, গরান, বাইন, কেওড়া, পশুর, ওড়া ইত্যাদি। vii. এ বনের অকাষ্ঠল বৃক্ষের মধ্যে গোলপাতা, হোগলা, হেতাল, কেয়া, হারগোজা, বেত, শন ইত্যাদি প্রধান। viii. ম্যানগ্রোভ বনের প্রাণীর মধ্যে রয়েছে বানর, কুমির, হাঙ্গর, অজগর ও বিভিন্ন প্রজাতির সাপ। ix. এ বনের প্রধান আকর্ষণ রয়েল বেঙ্গল টাইগার ও চিত্রা হরিণ এবং গোলপাতা।"
        },
        {
          "label": "ঘ",
          "question": "উদ্দীপকের শেষোক্ত লাইনটির যথার্থতা বিশ্লেষণ করো।",
          "explanation": "উদ্দীপকে উল্লিখিত বনটি হলো ম্যানগ্রোভ বন বা সুন্দরবন। জীববৈচিত্র্য রক্ষা এবং প্রাকৃতিক দুর্যোগ প্রতিরোধে সুন্দরবনের বৃক্ষ ও বনজ সম্পদের উল্লেখযোগ্য অবদান রয়েছে। ম্যানগ্রোভ বন প্রকৃতিগত কারণে অনেক উর্বর ও জীববৈচিত্র্য সম্পন্ন। ম্যানগ্রোভ বনের উল্লেখযোগ্য বৃক্ষসমূহ হলো সুন্দরি, গেওয়া, গরান, কেওড়া, গোলপাতা ইত্যাদি। এ বনের উল্লেখযোগ্য বন্য প্রাণী হচ্ছে রয়েল বেঙ্গল টাইগার, হরিণ, বানর, শুকর ও কুমির। ইলিশ, লইট্টা, ছুরি, পোয়া, রূপচাঁদা, ভেটকি, পারসে, চিংড়ি ইত্যাদি মাছ ও কাঁকড়া পাওয়া যায়। এখানে ৩টি বন্য প্রাণী অভয়ারণ্য নিয়ে গঠিত ১.৪ লক্ষ হেক্টর বনাঞ্চল রয়েছে। এছাড়া সুন্দরবন পরিবেশের ভারসাম্য রক্ষা করে বাংলাদেশকে প্রাকৃতিক দূর্যোগের থেকে রক্ষা করে। বাংলাদেশের মোট আয়তনের ৭.৫০ লক্ষ হেক্টর জুড়ে রয়েছে ম্যানগ্রোভ বন। এই বনাঞ্চল ঝড়ঝঞ্ঝা ও জলোচ্ছ্বাসজনিত ক্ষয়ক্ষতি থেকে উপকূলীয় সংশ্লিষ্ট এলাকাকে সংরক্ষণ করে। বিগত বছরের উল্লেখযোগ্য ঘূর্ণিঝড় সিডর সুন্দরবনের উপর প্রথম আঘাত করার সময় এর গতিবেগ ছিল ঘন্টায় ২২০ কি. মি.। সুন্দরবন অতিক্রম করে এর গতিবেগ কমে দাঁড়ায় ১৬০ কি. মি./ঘণ্টা সুন্দরবন সন্দরবন ঘূর্ণিঝড়ের তীব্রতা অনেকাংশে হ্রাস। করে। এর ফলে ক্ষয়ক্ষতির পরিমাণ কম হয়। কিন্তু সুন্দরবন ব্যাপকভাবে ক্ষতিগ্রস্থ হয়। উপরিউক্ত আলোচনার ভিত্তিতে বলা যায়, বাংলাদেশের জীববৈচিত্র্য রক্ষায় ও প্রাকৃতিক দুর্যোগ প্রতিরোধে সুন্দরবনের গুরুত্ব ও অবদান অনস্বীকার্য।"
        }
      ]
    },
    {
      "number": "6",
      "uddipok": "তপু বাড়ির একপাশে ফলের বাগান করলেন। গাছগুলো বড় হলে অনাকাঙ্ক্ষিত ডালপালা ও পাতা ছেঁটে ফেললেন। ফলস্বরূপ পরের বছর অনেক ফল এল। একদিন ঝড়ে অনেকগুলো গাছ ভেজো গেল। সে লক্ষ করলো ভাঙা গাছের ক্ষতস্থানে পচন ধরেছে এবং পচনশীল অংশ বৃদ্ধি পাচ্ছে। এ বিষয়টি তিনি বন কর্মকর্তাকে অবগত করলেন। এ সমস্যা থেকে রক্ষা পাওয়ার জন্য বন কর্মকর্তা তাকে একটি পদ্ধতি শিখিয়ে দিলেন।",
      "tag": "DIN.B, CB, JB : 22",
      "sub_questions": [
        {
          "label": "ক",
          "question": "জীব বৈচিত্র্য কী?",
          "explanation": "বিভিন্ন প্রকার উদ্ভিদ, প্রাণী ও অণুজীবের প্রাকৃতিক উপস্থিতি, বিস্তৃতি, আনুপাতিক ও পারস্পরিক সহাবস্থানকে, জীববৈচিত্র্য বা বায়োডাইভারসিটি বলে।"
        },
        {
          "label": "খ",
          "question": "সামাজিক বনায়নের সুবিধা লেখো।",
          "explanation": "সামাজিক বনায়ন হলো স্থানীয় দরিদ্র জনগণকে উপকারভোগী হিসেবে সম্পৃক্ত করে পরিচালিত বনায়ন কার্যক্রম। সামাজিক বনায়নের মাধ্যমে নানা রকম ফল উৎপাদন করে খাদ্য ও পুষ্টি চাহিদা পূরণ করা যায়। আসবাবপত্র ও গৃহনির্মাণের কাঠ পাওয়া যায়। রান্নার জন্য কাঠ, লতাপাতা, শিকড় ইত্যাদি জ্বালানি হিসেবে এবং কুটির শিল্পের কাঁচামাল পাওয়া যায়। গাছ ভূমিক্ষয় রোধ করে, প্রাকৃতিক দুর্যোগ প্রতিরোধ করে, পরিবেশের ভারসাম্য রক্ষা করে। বেকার ও দুঃস্থ মহিলাদের কর্মসংস্থান ও আয় বৃদ্ধির সুযোগ করে দেয়। জীববৈচিত্র্য রক্ষা করে। কৃষি জমির সুষ্ঠু ব্যবহার হয় ও দেশের মোট কৃষিজ উৎপাদন বৃদ্ধি করে সামাজিক বনায়ন। এসকল কারণে সামাজিক বনায়ন জরুরি।"
        },
        {
          "label": "গ",
          "question": "তপুর ফল বাগানের কর্মকাণ্ড ব্যাখ্যা করো।",
          "explanation": "উদ্দীপকের তপু গাছের উৎপাদন বৃদ্ধির জন্য গাছের অনাকাঙ্খিত ডালপালা ও পাতা ছেঁটে ফেললেন। অর্থাৎ তিনি গাছে প্রুনিং করেন। নিচে তার কর্মকাণ্ড ব্যাখ্যা করা হলো- i. শাখা ছাঁটাই: গাছে কুশি কম হলে, শাখা বেশি হলে ছাঁটাই করেন। এতে পরবর্তী নতুন শাখা শক্ত ও মজবুত হয়। ii. পাতা ছাঁটাই: গাছে পাতার পরিমাণ বেশি হলে পাতা ছাঁটাই করেন। এতে গাছের ফুল ও ফল ধারণ ক্ষমতা বাড়ে। চারাগাছ এক স্থান থেকে অন্য স্থানে রোপণ করলে গাছের পানি শোষণ ক্ষমতা কমে যায়। ফলে পাতা ছাঁটাই করলে প্রস্বেদন হার কমে যায়। এতে গাছের ফলন বেশি হয়।"
        },
        {
          "label": "ঘ",
          "question": "বন কর্মকর্তার শিখিয়ে দেয়া পদ্ধতিটি বিশ্লেষণ করো।",
          "explanation": "উদ্দীপকে তপুর ফলের বাগানে গাছের ক্ষতস্থানে পচন ধরেছে। বন কর্মকর্তা তাকে গাছের ক্ষতস্থান ড্রেসিং করা শিখিয়ে দেন। গাছের ক্ষতস্থান থেকে পচনশীল দ্রব্য অপসারণ করে জীবাণু সংক্রমণ প্রতিরোধক লাগিয়ে দেওয়াই হলো ক্ষতস্থান ড্রেসিং। ক্ষতস্থান ড্রেসিং এর ক্ষেত্রে ধারালো ছুরির সাহায্যে আঘাতপ্রাপ্ত স্থানের বাকল তুলে পরিষ্কার করে নিতে হবে। কাটা স্থান দ্রুত ঠিক করার জন্য ১০০ গ্রাম চুন, ১০০ গ্রাম ছুঁতে ও ১ লিটার পানির সমন্বয়ে বোর্দোমিক্সার তৈরি করে কাটা স্থানে লাগাতে হবে। আঘাতপ্রাপ্ত স্থানে রোগজীবাণু ও পোকামাকড়ের আক্রমণ প্রতিরোধে জীবাণুনাশক ও কীটনাশক প্রয়োগ করতে হবে। এছাড়া ক্ষতস্থানে কালো রংয়ের প্রলেপ দিতে হবে। পেস্টিসাইড তৈরির ক্ষেত্রে কম্পেনিয়ন ওষুধ দ্বারা পেস্ট বানিয়ে ক্ষতস্থানে লাগাতে হবে। গাছ বেশি ক্ষতিগ্রস্ত হলে প্রতি লিটার পানিতে ২ গ্রাম মিশিয়ে স্প্রে করতে হবে। পেস্টিসাইড তৈরির ক্ষেত্রে নিম্নোক্ত পন্থাগুলো অবলম্বন করতে হবে, যেমন- বোর্দো পেস্ট, সমপরিমাণ তুঁত ও চুন দ্বারা অম্ল প্রশমন তৈরি করতে হবে। ক্যাবরিওটপ বা কার্বেন্ডাজিম ৩ গ্রাম/লি পানি হারে তৈরি করতে হবে। ব্লিটক্স বা কপার অক্সিক্লোরাইড ৫০ ডব্লিউপি ৫ গ্রাম/লি পানিতে তৈরি করতে হবে। রীভা ২.৫ ইসি বা ডার্সবান ২০ ইসি ২ মিলি/লি পানিতে তৈরি করে প্রয়োগ করতে হবে। ক্ষতস্থান ড্রেসিং করলে গাছের পচন রোধ হয়, শাখা-প্রশাখা মরে যাওয়া থেকে রক্ষা পায়, রোগের বিস্তার রোধ হয়, কাঠের গুণগত মান বাড়ে ও বৃদ্ধি অব্যাহত থাকে। বন কর্মকর্তা উপরোক্ত পদ্ধতি তপুকে শিখিয়ে দিয়েছিলেন।"
        }
      ]
    },
    {
      "number": "7",
      "uddipok": "নিচের চিত্রগুলো লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "DIN.B, CB, JB : 22,DB, RB, MB, CTG.B, SB, BB : 22",
      "sub_questions": [
        {
          "label": "ক",
          "question": "সম্পূরক খাদ্য কী?",
          "explanation": "কোনো প্রাণীর যথাযথ বৃদ্ধি ও কাঙ্ক্ষিত উৎপাদন পাওয়ার জন্য প্রাকৃতিক খাদ্যের পাশাপাশি বাইরে থেকে যে খাদ্য সরবরাহ করা হয় তাই সম্পূরক খাদ্য।"
        },
        {
          "label": "খ",
          "question": "পুকুরে সার প্রয়োগ করা হয় কেন? ব্যাখ্যা করো",
          "explanation": "পুকুরে নিয়মিত সার প্রয়োগ করলে পানিতে প্রাকৃতিক খাদ্য তৈরির হার সন্তোষজনকভাবে বাড়ে এবং মাছের ফলন বৃদ্ধি পায়। পুকুরে মাছের খাদ্য হিসেবে প্রাকৃতিকভাবে যে উদ্ভিদ ও প্রাণিকণা জন্মায় তাকে প্লাংকটন বলে। প্লাংকটন উৎপাদনের আধিক্যের ওপর মাছের উৎপাদন নির্ভর করে। ফাইটোপ্লাংকটনের আধিক্যের জন্য নাইট্রোজেন, ফসফরাস, পটাশিয়াম প্রভৃতি পুষ্টি উপাদান প্রয়োজন। পানিতে এইসব উপাদান অনেক সময় পর্যাপ্ত পরিমাণে থাকে না। এছাড়াও মাছ আহরণ, পানি পরিবর্তন' এবং অন্যান্য প্রাকৃতিক কারণে। পুকুরে পুষ্টি উপাদানের পরিমাণ কমে যায়। তাই পুকুরের উৎপাদনশীলতা বৃদ্ধির জন্য বিভিন্ন জৈব ও অজৈব সার ব্যবহার করে প্রয়োজনীয় পুষ্টি উপাদানের যোগান দেওয়া হয়।"
        },
        {
          "label": "গ",
          "question": "ধানের সাথে চিত্র 'ক' এর চাষের কৌশল ব্যাখ্যা করো",
          "explanation": "চিত্র-ক হলো গলদা চিংড়ি। ধানের সাথে চিত্র-ক অর্থাৎ গলনা চিংড়ি চাষের কৌশল নিচে দেওয়া হলো- ধানক্ষেতে চিংড়ি চাষের ক্ষেত্রে যে জমিতে বছরে ৩-৪ মাস সময় এবং ১০-২০ সেমি গভীরতায় পানি আটকে রাখা যাবে এমন জমি নির্বাচন করতে হবে। জমির আইল শস্ত্র, মজবুত এবং উঁচু করে তৈরি করতে হবে। পানির গভীরতা সমান রাখার জন্য জমির সকল স্থানে চাষ দিয়ে সমতল রাখতে হবে। জমিতে ভালোভাবে চাষ দেয়ার পর প্রচলিত নিয়মে রাসায়নিক সার ও গোবর সার মিশিয়ে জমি তৈরি করতে হবে। জমির ঢাল অনুযায়ী ক্ষেতের ভিতরে আড়াআড়িভাবে কয়েকটি নালা খনন করতে হবে। প্রতিটি নালা ৫০-৬০ সেমি গভীর এবং ৬০-১০০ সেমি প্রশস্ত হতে হবে। নালার মাথার কিংবা সংযোগস্থানে নালার চেয়ে গতীর ও প্রশস্ত করে গর্ত খনন করতে হবে যার গভীরতা হবে ১ মিটার। এরপর ধানের চারা সারিবদ্ধভাবে রোপণ করতে হবে। ধানের চারা রোপণের ক্ষেত্রে সারি থেকে সারির দূরত্ব ২০-২৫ সেমি এবং চারা থেকে চারার দূরত্ব ১৫-২০ সেমি রাখতে হবে। এক্ষেত্রে ধানের চারা রোপণের ২০-২৫ দিন পর চিংড়ির পোনা ছাড়তে হয়। জৈষ্ঠ্য মাসে ধান রোপণের ১০-১৫ দিন পর সাধারণ নিয়মে গলদা চিংড়ির পোনা প্রতি হেক্টরে ৫ সেমি আকারে ১০-১৫ হাজার হারে মজুদ করা হয়। উপরে উল্লিখিত পদ্ধতিতে ধানের সাথে গলদা চিংড়ির চাষ করা হয়।"
        },
        {
          "label": "ঘ",
          "question": "চিত্র 'ক' ও চিত্র 'খ' এর মধ্যে বৈশিষ্ট্যগত পার্থক্য বিশ্লেষণ করো।",
          "explanation": "চিত্র-ক ও চিত্র-খ দ্বারা যথাক্রমে গলদা ও বাগদা চিংড়িকে বোঝানো হয়েছে। গলদা ও বাগদা চিংড়ির বৈশিষ্ট্যগত পার্থক্যগুলো হলো- বৈশিষ্ট্য গলদা চিংড়ি বাগদা চিংড়ি মাথা -ও ক্যারাপেস বড় ও দেহের ওজনের প্রায় অর্ধেক ছোট এবং দেহের ওজনের প্রায় এক ‍তৃতীয়াংশ রোস্ট্রাম লম্বা ও বাঁকানো। খাটো ও সোজা রোস্ট্রামে কাঁটার সংখ্যা উপরিভাগে ১১-১৪টি এবং নিচের দিকে ৮- ১৪টি উপরিভাগে ৭-৮টি এবং নিচের দিকে ২-৩টি। অ্যানটেনিউল তিনটি ফ্লাজেলাযুক্ত। দুটি ফ্লাজেলাযুক্ত। শিরোবক্ষ অন্যান্য অঙ্গে যেমন - উদর অংশ অপেক্ষা বড় ও উন্নত অংশটি অপর অংশের তুলনায় স্বাভাবিক প্লুরা ‍দ্বিতীয় উদর খণ্ডকের প্লুরা প্রথম ও তৃতীয় খন্ডকের প্লরাকে আবৃত রাখে দ্বিতীয় উদর খণ্ডকের ছুরা কেবল প্রথম খণ্ডকের ঘুরাকে আবৃত করে রাখে। বক্ষোপাল প্রথম দুটি উপাঙ্চিগ চিলেটে সাঁড়াশির ন্যায় অংশে রূপান্তরিত হয়। দ্বিতীয় উদর খণ্ডকের প্লুরা প্রথম ও তৃতীয় খণ্ডকের মুরাকে আবৃত রাখে। আবাসস্থল প্রধানত স্বাদু পানি। লোনা পানি। বর্ণ হালকা সবুজ থেকে বাদামি। হালকা বাদামি।"
        }
      ]
    },
    {
      "number": "8",
      "uddipok": "সাকিব একজন শিক্ষিত বেকার। তিনি যুব উন্নয়ন কর্মকর্তার পরামর্শে গরু মোটাতাজাকরণের উপর প্রশিক্ষণ নিলেন এবং পাঁচ এঁড়ে বাচ্চুর ক্রয় করলেন। বাছুরগুলোর দ্রুত বৃদ্ধির জন্য গড়, ইউরিয়া ও চিটাগুড় প্রক্রিয়াজাত করে খাওয়ালেন। ফলে কয়েকদিনের মধ্যে বাছুরগুলো স্বাস্থ্যবান হলো। তিনি ঈদ-উল-আযহার আগে পরগুলে। বিক্রয় করে লাভবান হলেন।",
      "tag": "DIN.B, CB, JB : 22,DB, CTG.B, BB : 17",
      "sub_questions": [
        {
          "label": "ক",
          "question": "সাইলেজ কী?",
          "explanation": "রসাল অবস্থায় ফুল আসার সময় সবুজ ও সতেজ ঘাসকে (ভুটা নেপিয়ার, গিনি ইত্যাদি) কেটে টুকরো করে সেগুলো বায়ুরোধী অবস্থায় সংরক্ষণ করাকে সাইলেজ (Silage) বলে।"
        },
        {
          "label": "খ",
          "question": "ছাগলকে গরিবের গাভি বলা হয় কেন?",
          "explanation": "স্বল্প পুঁজি বিনিয়োগ করে আত্মকর্মসংস্থানের একটি সহজ উপায় হলো ছাগল পালন। ছাগল অল্প খরচে পালন করা যায়। এদের খাদ্য কম লাগে, রোগব্যাধি কম হয় এবং বাসস্থানের জন্যও বেশি জায়গার প্রয়োজন হয় না। দুস্থ মহিলা এবং ভূমিহীন প্রান্তিক চাষিরা যাদের গাভি কেনার ও পালনের সামর্থ্য নেই, তারা অল্প পুঁজিতে ছাগল কিনে অধিক লাভবান হতে পারেন। এ কারণে ছাগলকে গরিবের গাভি বলা হয়।"
        },
        {
          "label": "গ",
          "question": "সাকিব কীভাবে খাদ্য প্রক্রিয়াজাত করেছেন? ব্যাখ্যা করো।",
          "explanation": "উদ্দীপকে সাকিব খড়, ইউরিয়া ও চিটাগুড় প্রক্রিয়াজাত করে ইউরিয়া মোলাসেস পড় তৈরি করেন। নিচে খাদ্যটি তৈরির পদ্ধতি সংক্ষেপে বর্ণনা করা হলো- ইউরিয়া মোলাসেস খড় তৈরিতে প্রথমে একটি বালতিতে ১ কেজি ইউরিয়া ২০ লিটার পানিতে মিশিয়ে নেন। ডোলের চারদিকে গোবর ও কাদা মিশিয়ে লেপে শুকিয়ে নেন। এবার ডোলের মধ্যে অল্প খড় দিয়ে ইউরিয়া মেশানো পানি ছিটিয়ে দেন। সমস্ত খড় সম্পূর্ণ পানি দ্বারা মিশিয়ে ডোলের মুখ বস্তা ও মোটা পলিথিন দিয়ে বেঁধে ১০ দিন পর রোদে শুকানোর জন্য খড় বের করেন।উপরিউক্ত পদ্ধতি অবলম্বন করে সাকিব তার বাছুরগুলোর খাদ্য প্রক্রিয়াজাত করেছেন।"
        },
        {
          "label": "ঘ",
          "question": "যুব উন্নয়ন কর্মকর্তার পরামর্শের যৌক্তিকতা বিশ্লেষণ করো।",
          "explanation": "যুব উন্নয়ন কর্মকর্তা সাকিবের খামারের গরুগুলোতে ইউরিয়া মোলাসেস খড় খাওয়ানোর পরামর্শ দেন। গবাদিপশুর খামারকে লাভজনক করতে হলে প্রচলিত পদ্মার পাশাপাশি বিশেষ ধরনের কিছু যত্নেরও প্রয়োজন হয়। যেমন- গবাদিপশুকে প্রচলিত খাবারের সাথে পুষ্টিকর বিশেষ খাদ্য সরবরাহ করতে হয়। এরকম বিশেষ খাদ্য হলো ইউরিয়া মোলাসেস খড় বা ইউরিয়া মোলাসেস ব্লক। বিশেষ ধরনের এসব খাদ্য খাওয়ালে গবাদিপশুর দ্রুত বৃদ্ধি ঘটে এবং পশু পরিপুষ্টি লাভ করে। এতে করে খামারের উৎপাদন ক্ষমতা বেড়ে যায় এবং খামারি লাভবান হন। সাকিব তার ক্রয় করা বাছুরগুলো মোটাতাজা করতে চাওয়ায় যুব উন্নয়ন কর্মকর্তা খড়, ইউরিয়া ও চিটাগুড় প্রক্রিয়াজত করে পাশাপাশি ইউরিয়া মোলাসেস খড় খাওয়ানোর পরামর্শ দেন। তিনি তার খামারে অন্যান্য পরিচর্যাগুলো সঠিকভাবে সম্পাদনের পাশাপাশি যুব উন্নয়ন কর্মকর্তার পরামর্শটি যথাযথভাবে বাস্তবায়ন করাতে তার বাছুরগুলো স্বাস্থ্যবান ও মোটাতাজা হয় এবং তিনি অর্থনৈতিকভাবে লাভবান হন। সুতরাং, যুব উন্নয়ন কর্মকর্তার পরামর্শটি অত্যন্ত যুক্তিযুক্ত।"
        }
      ]
    }
  ]
}