{
  "title": "ঘাটাইল ক্যান্টনমেন্ট পাবলিক কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "তমার বাবা চাকুরি থেকে অবসর নেওয়ার পর পেনশনের টাকা নিয়ে পারিবারিক গবাদিপশুর খামার গড়ে তোলেন। প্রতিবেশি সুজা মিয়ার খামারের গরু ক্ষুরা রোগে আক্রান্ত হওয়ায় তিনি তার খামার নিয়ে শঙ্কিত হন।",
      "tag": "GCPC 23",
      "sub_questions": [
        {
          "label": "ক",
          "question": "কোন জীবাণু দ্বারা ক্ষুরা রোগ হয়?",
          "explanation": "পিকরনা (Picorna) নামক জীবাণু দ্বারা ক্ষুরা রোগ হয়।"
        },
        {
          "label": "খ",
          "question": "পশু রোগের সাধারণ লক্ষণগুলো লেখো।",
          "explanation": "পশু রোগের সাধারণ লক্ষণগুলো হলো- ১. স্বাভাবিক খাওয়া-দাওয়া করে না। ২. শরীরের তাপমাত্রা অস্বাভাবিক থাকে। ৩. গভীর শ্বাস-প্রশ্বাস, কাশি, রক্তাক্ত ডায়রিয়া বা বিষণ্ণতা দেখা যায়। ৪. অত্যধিক ধীরগতির নড়াচড়া, বাকী পাল থেকে পিছিয়ে থাকে এবং কাছে এলে উঠতে অনীহা দেখা যায়। ৫. নাক ও চোখ দিয়ে স্রাব যায়।"
        },
        {
          "label": "গ",
          "question": "তমার বাবার খামারের স্থান কেমন হওয়া উচিত? ব্যাখ্যা করো।",
          "explanation": "তমার বাবার খামারটি হলো পারিবারিক গবাদিপশুর খামার। ঝড়, বৃষ্টি, অতিরিক্ত ঠান্ডা, গরম এবং অন্যান্য প্রাকৃতিক দুর্যোগ হতে গবাদিপশুকে রক্ষার জন্য যথোপযুক্ত বাসস্থান প্রয়োজন। তাই গাভির বাসস্থানের জন্য স্থান নির্বাচনের ক্ষেত্রে তমার বাবাকে উঁচু, শুকনো এবং বৃষ্টির পানি জমে থাকে না এমন স্থান নির্বাচন করতে হবে। ঘর যেন স্যাঁতসেঁতে না থাকে সেদিকে তাকে লক্ষ রাখতে হবে এবং ঘরে প্রচুর বায়ু চলাচলের ব্যবস্থা থাকতে হবে। পাকা, আধাপাকা অথবা বাঁশের খুঁটি, খড়, শন ও পাতার চালা দিয়ে তিনি গোয়াল ঘর তৈরি করতে পারেন। তবে গোয়াল ঘরের চারদিকে বাঁশের বেড়া বা নিচে ৯০ সেমি দেয়াল দিয়ে উপরে জালের বেড়া দিয়ে দিতে হবে। প্রতিটি গাভির জন্য ঘরে ৫ বর্গমিটার জায়গা রাখতে হবে। এছাড়া ঘরের পিছনে একটু ঢালু রাখতে হবে। কারণ, ঢালু অঞ্চল দিয়ে সহজেই গরুর গোবর, মূত্র ও ঘরের আবর্জনা ড্রেনে চলে যেতে পারে। অতএব, তমার বাবার গবাদিপশুর খামার লাভজনক করে গড়ে তুলতে হলে আবাসস্থলের পরিবেশ সুন্দর ও স্বাস্থ্যসম্মত রাখা উচিত।"
        },
        {
          "label": "ঘ",
          "question": "সুজা মিয়ার খামারে যে রোগটি দেখা দেয় তার লক্ষণ, প্রতিরোধ ও প্রতিকার ব্যবস্থা বর্ণনা করো।",
          "explanation": "উদ্দীপকের সুজা মিয়ার খামারে ক্ষুরা রোগ দেখা দিয়েছে। ক্ষুরা রোগ গবাদিপশুর ভাইরাসজনিত একটি মারাত্মক রোগ। পিকরনা ভাইরাসের আক্রমণে গরুর ক্ষুরা রোগ হয়। ক্ষুরা রোগে আক্রান্ত হলে গাভির যে লক্ষণগুলো দেখা যায় তা নিচে দেওয়া হলো- ১. জিহ্বা, দাঁতের মাড়ি, মুখের ভিতর এবং পায়ের ক্ষুরের মাঝখানে ফোস্কা ওঠে ও ঘায়ের সৃষ্টি হয়। ২. মুখ দিয়ে লালা ঝরে, ঠিকমতো খাবার খেতে পারে না। ৩. শারীরিক দৈহিক গঠন নষ্ট হয়। ৪. ওলানে ফোস্কা ওঠে এবং দুধ কমে যায়। ৫. ছোট বাছুরের ক্ষেত্রে হৃৎপিণ্ড আক্রান্ত হয় এবং কোনো লক্ষণ ছাড়াই হঠাৎ মারা যায়। ক্ষুরা রোগের প্রতিরোধ ও প্রতিকার ব্যবস্থা নিচে দেওয়া হলো- ক্ষুরা রোগ দেখা দিলে আক্রান্ত পশুকে সুস্থ পশু হতে আলাদা করে পরিষ্কার ও শুকনা জায়গায় রাখতে হবে। আক্রান্ত পশুকে কচি ঘাস ও. তরল খাবার যেমন ভাতের মাড় বা জাউভাত খেতে দিতে হবে। আক্রান্ত পশুর মুখের বা পায়ের ঘা-এর চিকিৎসা করান। মুখের ক্ষত ও জিহ্বা প্রত্যহ ২/৩ বার পটাসিয়াম পারম্যাঙ্গানেট (০.০১%) অথবা ফিটকিরি বা এলম (২%) দিয়ে ধুয়ে দিতে হবে। ৩% আইওসান সলিউসান দ্বারা ক্ষত স্থান দৈনিক ৩ বার করে ৩৫ দিন ধুয়ে দিতে হবে। অথবা মুখের ঘা-এ সোহাগার খৈ গুঁড়া করে মধু বা ঝোলাগুড়ের সাথে মিশিয়ে লাগাতে হবে। আইওসান দ্বারা ধোয়ার পরপরই 'ক্ষতস্থানে এন্টিবায়োটিক পাউডার লাগিয়ে অথবা পায়ের ক্ষত স্থানে ছুঁতে (১%) অথবা সোডিয়াম বাইকার্বোনেট (২%) অথবা পটাসিয়াম পারম্যাঙ্গানেট (০.০১%) সলিউশন দিয়ে ধুয়ে দিতে হবে। এরপর গন্ধকের গুঁড়া বা সালফানিলামাইড পাউডার দিনে ২-৩ বার লাগাতে হবে। নারিকেল তেল ও তারপিন তেল ৪:১ অনুপাতে মিশিয়ে ঘা-এ লাগাতে হবে যাতে ক্ষতস্থানে মাছি না পড়ে। ক্ষুরা রোগের জীবাণুর জটিলতা রোধে যে এন্টিবায়োটিক ইনজেকশনগুলো দিয়ে সুফল পাওয়া যায় সেগুলো হলো- ১. ডিপোমাইসিন, ২. অ্যালবিপেন (১৫%), ৩. এমিক্সভেট, ৪. জেস্টাসিন ৫% ইত্যাদি।"
        }
      ]
    },
    {
      "number": "2",
      "uddipok": "শাহিনা বেগম গ্রামীণ ব্যাংক থেকে দশ হাজার টাকা ধার করে একটি গরু ক্রয় করেছিল। এক বছর পর গরুটি একটি বাছুর প্রসব করে। শাহিনা বেগম উক্ত গাভির দুধ বিক্রি করে তার সংসার ও মেয়ের পড়াশোনার খরচ চালায়। বর্তমানে গরু পালন করে শাহিনা বেগম অনেকটাই স্বাবলম্বি।",
      "tag": "GCPC 23",
      "sub_questions": [
        {
          "label": "ক",
          "question": "গৃহপালিত পশু কাকে বলে?",
          "explanation": "যে সব অর্থনৈতিক ও চিত্তবিনোদনগত গুরুত্বসম্পন্ন পশুদেরকে গৃহে লালন-পালন করা হয় তাদেরকে গৃহপালিত পশু বলে।"
        },
        {
          "label": "খ",
          "question": "দুগ্ধজাত দ্রব্য উৎপাদনে গৃহপালিত পশুর গুরুত্ব বর্ণনা করো।",
          "explanation": "দুধকে আদর্শ খাদ্য বলা হয়। গৃহপালিত পশু যেমন- গরু, ছাগল ইত্যাদি থেকে দুধ পাওয়া যায়। এই দুধ থেকে ঘি, ছানা, দই, মাখন, কেক, বিস্কুট, পুডিং, মিষ্টি ও পনির তৈরি হয়। দুধের তৈরি পায়েস, পিঠা, ফিরনি ও ক্ষীর অত্যন্ত জনপ্রিয় ও সুস্বাদু খাবার। এছাড়াও এ ধরনের দুগ্ধজাত খাবার বিক্রি করে অর্থনৈতিকভাবে লাভবান হওয়া যায়। সুতরাং দুগ্ধজাত দ্রব্য উৎপাদনে গৃহপালিত পশুর গুরুত্ব অপরিসীম।"
        },
        {
          "label": "গ",
          "question": "শাহিনা বেগমের গরুটি সংসার পরিচালনায় কতটুকু ভূমিকা রাখছে? ব্যাখ্যা করো।",
          "explanation": "উদ্দীপকে উল্লিখিত শাহিনা বেগম গরু ক্রয় করে। এক বছর পর গরুটি একটি বাছুর প্রসব করে। উক্ত গাভির দুধ বিক্রি করে যেহেতু সে সংসার খরচ ও মেয়ের লেখাপড়ার খরচ চালায় তাই বলা যায় তার সংসার পরিচালনায় উক্ত গরুটির ভূমিকা রয়েছে। শাহিনা বেগম তার দুগ্ধবতী গাভির থেকে উৎপাদিত দুধ দিয়ে পারিবারিক চাহিদা মেটান। পাশাপাশি তা বিক্রি করেন ফলে তিনি বাড়তি আয় করেন যা দিয়ে তিনি সংসার চালান এবং মেয়ের পড়াশুনার খরচ চালান। তাছাড়া বাছুর জন্ম নেয়ায় এ বাছুর থেকেও তিনি লাভবান হবেন। উক্ত গরুর গোবর দিয়ে বায়োগ্যাস ও ঘুটে তৈরি করে জ্বালানি হিসেবে ব্যবহার করেন। ফলে তারা খরচ হ্রাস পায়। তরল গোবর মাছের উৎকৃষ্ট খাদ্য হিসেবে ব্যবহৃত হয় এবং তা তিনি মাছের পুকুরে ব্যবহার করেন ফলে তার সার খরচ বাঁচে। এমনকি তা মাছ চাষিদের কাছে বিক্রি করে বাড়তি আয় করেন। গাভি থেকে উৎপাদিত বাছুর বাজারে চওড়া মূল্যে বিক্রি করেন। উপরিউক্ত আলোচনা থেকে বলা যায়, শাহিনা বেগমের সংসার পরিচালনায় গরুটির ভূমিকা অপরিসীম।"
        },
        {
          "label": "ঘ",
          "question": "উদ্দীপকে শাহিনা বেগমের উদ্যোগটি বাংলাদেশের প্রেক্ষাপটে মূল্যায়ন করো।",
          "explanation": "উদ্দীপকের শাহিনা বেগমের উদ্যোগটি হলো গরু পালন করা। তার এই উদ্যোগটি বাংলাদেশের প্রেক্ষাপটে অত্যন্ত সময়োপযোগী। জৈব আমিষের এক-তৃতীয়াংশ আমরা পেয়ে থাকি গাভির দুধ থেকে।. একজন সুস্থ লোকের প্রতিদিন ২৫০ মিলি দুধ পান করা প্রয়োজন, কিন্তু আমরা পান করি মাত্র ১২৬ মিলি। বর্তমানে বাংলাদেশে দুধের ঘাটতির পরিমাণ ৭.৪১৬ মিলিয়ন মেট্রিক টন। দুধের এই ঘাটতি পূরণে ডেইরি বা দুগ্ধ খামারের চাহিদা বেড়েই চলেছে। দুগ্ধজাত পণ্য উৎপাদন, বাজারজাতকরণ, বিপণন প্রক্রিয়ার সাথে লক্ষ লক্ষ মানুষ জড়িত যার মাধ্যমে তারা তাদের জীবিকা নির্বাহ করছে। সঠিক খামার ব্যবস্থাপনার মাধ্যমে দুগ্ধ ও দুগ্ধজাত পণ্য উৎপাদন করে দেশের চাহিদা মিটিয়ে বিদেশেও রপ্তানি করা সম্ভব। বাংলাদেশের শিক্ষিত বেকার যুবসমাজ যদি শাহিনার মতো দুগ্ধবতী গাভি পালনে উদ্যোগী হয়, তবে একদিকে যেমন বেকারত্ব দূর হবে'তেমনি দেশের মানুষের পুষ্টি চাহিদাও অনেকাংশে পূরণ হবে। পরিশেষে বলা যায়, উদ্যোক্তা হিসেবে শাহিনা বেগমের কর্মকাণ্ডটি অনুকরণীয় এবং বাংলাদেশের প্রেক্ষাপটে অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "সাজিদ তার ৫টি দেশি জাতের গাভি বিক্রি করে, ৩টি উন্নত জাতের গাভি ক্রয় করে। উন্নত জাতের গাভি পালন পদ্ধতি প্রাণিসম্পদ কর্মকর্তার কাছ থেকে জেনে সাজিদ গাভির বাসস্থান নির্মাণ করেন এবং স্বাস্থ্যসম্মত লালন-পালন পদ্ধতি যথারীতি অনুসরণ করেন। ফলে অল্প দিনের মধ্যে সাজিদ গাভি পালনে সফলতা লাভ করেন।",
      "tag": "GCPC 23",
      "sub_questions": [
        {
          "label": "ক",
          "question": "ছাগলের ২টি জাতের নাম লেখো।",
          "explanation": "ছাগলের ২টি জাতের নাম হলো ব্ল‍্যাক বেঙ্গল ও যমুনাপাড়ি।"
        },
        {
          "label": "খ",
          "question": "গবাদিপশুর সুষম খাদ্যের প্রয়োজনীয়তা ব্যাখ্যা করো।",
          "explanation": "যে খাদ্যে গবাদিপশুর বৃদ্ধি ও বিকাশের জন্য প্রয়োজনীয় সকল খাদ্য উপাদান পরিমিত পরমাণে থাকে তাকে বলা হয় সুষম খাদ্য। সুষম খাদ্যে শরীরের জন্য প্রয়োজনীয় সমস্ত খাদ্য উপাদানগুলো আনুপাতিক হারে বিদ্যমান থাকে। পশুকে সুষম খাদ্য খাওয়ালে অল্পসময়ে বড় আকারের সুস্থ সবল পশু পাওয়া যায়; পশুর মাংস ও দুধের গুণগত মানের উন্নয়নের পাশাপাশি উৎপাদন বৃদ্ধি পায়; পশু সুস্থ সবল থাকে এবং রোগ কম হয়; পশুর অপুষ্টিজনিত সমস্যা কম হয়, মৃত্যুহার হ্রাস পায়; সর্বোপরি খামারের সার্বিক লাভ বেশি হয়। তাই গবাদিপশুর সুষম খাদ্যের প্রয়োজনীয়তা অপরিসীম।"
        },
        {
          "label": "গ",
          "question": "সাজিদ কীভাবে তার গাভির বাসস্থান তৈরি করেন? বর্ণনা করো।",
          "explanation": "উদ্দীপকের সাজিদ উন্নত জাতের গাভির জন্য বাসস্থান তৈরি করেন। তিনি বাসস্থান তৈরি করতে নিম্নবর্ণিত পন্থা অবলম্বন করেন- তিনি উঁচু, বন্যামুক্ত, শুকনা, সুনিষ্কাশিত জায়গা যেখানে আলোবাতাস প্রবেশ করে এমন স্থানে বাসস্থান তৈরি করেন। ঘরটি এমনভাবে তৈরি করেন যাতে স্যাঁতসেঁতে ভাব না থাকে। অস্থায়ীভাবে কম খরচে তৈরি করতে বাঁশ, শণ, খড় ইত্যাদির বেড়া দেন এবং টিনের চাল তৈরি করে বাঁশের সিলিং দেন। ঘরের উচ্চতা ২.৫-৩ মিটার রাখেন। ঘরের চারদিকে বাঁশের বেড়া বা নিচে ৯০ সেমি দেয়াল দিয়ে ওপরে জালের বেড়া তৈরি করেন। ঘরের মেঝে পাকা করলেও মসৃণ বা পিচ্ছিল করেন না। ঘরের মেঝের মাঝখানে একটু উঁচু ও চারদিকে ঢালু রাখেন যাতে মলমূত্র নালা দিয়ে বের হতে পারে। প্রতিটি গাভির জন্য ৫ বর্গমিটার জায়গা রাখেন। বৃষ্টি ও শৈত্যপ্রবাহ যাতে ঘরে প্রবেশ না করে সে ব্যবস্থা করেন। ঘরের ভিতর খাদ্য ও পানির পাত্রের ব্যবস্থা করেন। প্রতিটি গরু বেঁধে রাখার জন্য বাঁশের আড়পাতা তৈরি করেন। উপরোক্ত প্রক্রিয়ায় উদ্দীপকের সাজিদ বাসস্থান তৈরি করেন।"
        },
        {
          "label": "ঘ",
          "question": "উদ্দীপকের সাজিদের উন্নত জাতের গাভি পালনের সিদ্ধান্ত যথার্থ কিনা? মতামত দাও।",
          "explanation": "উদ্দীপকের সাজিদ দেশি জাতের গাভি বিক্রি করে ৩টি উন্নত জাতের . গাভি ক্রয় করেন।. বাংলাদেশে আদিকাল থেকে যে জাতের গরু পালন করা হচ্ছে সেগুলোকে দেশি জাতের গরু বলা হয়। এরা আকারে ছোট। অন্যদিকে বাংলাদেশে বিভিন্ন বিদেশি উন্নত জাতের গরু পাওয়া যায়, এরা আকারে বড় এবং দুধ দেওয়ার পরিমাণও বেশি। দেশি গরু যেখানে ১-২ লিটার দুধ দেয় সেখানে বিদেশি উন্নত জাতের গরু ৩০-৪০ লিটার পর্যন্ত দুধ দেয়। উন্নত জাতের গাভি লালন-পালন করলে কম সময়ের মধ্যে আত্মকর্মসংস্থানের মাধ্যমে দারিদ্র হ্রাসকরণ ও অর্থনৈতিক স্বচ্ছলতা বৃদ্ধি করা সম্ভব। অধিক উৎপাদিত দুধ বিক্রি করে দৈনিক নগদ অর্থ উপার্জনের পরিমাণও বাড়ে। দুধ থেকে বেশি বেশি ঘি, মাখন, ননি, মাঠা, ঘোল, দধি, মিষ্টি, ছানা, রসমালাই তৈরি করতে পারবে। এছাড়া উন্নত জাতের গরু থেকে প্রাপ্ত বাছুর অল্প বয়সেই বিক্রির উপযুক্ত হয়। এসব গরুর ওজন দেশি গরুর ওজনের চেয়ে প্রায় কয়েকগুণ বেশি হয়, তাই অপেক্ষাকৃত বেশি মাংস উৎপাদন হয়। এভাবে নিজের চেষ্টায় দুধ ও মাংস উৎপাদন বৃদ্ধি এবং কর্মসংস্থানের সুযোগ সৃষ্টি করে সাজিদ অবস্থার আরও উন্নতি করতে সক্ষম হবেন। সুতরাং, উপরের আলোচনার প্রেক্ষিতে বলতে পারি, উদ্দীপকের সাজিদের উন্নত জাতের গাভি পালনের সিদ্ধান্তটি যথার্থ ছিল।"
        }
      ]
    },
    {
      "number": "4",
      "uddipok": "জাহীন বাংলাদেশের বরেন্দ্র এলাকার একজন বাসিন্দা। \"বেশি করে গাছ লাগান, পরিবেশ বাঁচান\"- লেখা একটি পোস্টার তার দৃষ্টি আকর্ষণ করে। তিনি বন কর্মকর্তার সাথে সাক্ষাৎ করে জানতে পারেন আমাদের দেশের বনাঞ্চল পর্যাপ্ত নয়। বন বৃদ্ধির জন্য তাই কৃত্রিম বন সৃষ্টির কোনো বিকল্প নেই। পরবর্তীতে জাহীন স্থানীয় জনগণকে নিয়ে সামাজিক বনায়ন আন্দোলন গড়ে তোলেন।",
      "tag": "GCPC 23",
      "sub_questions": [
        {
          "label": "ক",
          "question": "বন কী?",
          "explanation": "বন বলতে সাধারণভাবে বিস্তৃত এলাকা জুড়ে বৃহদাকার গাছপালা দ্বারা আচ্ছাদিত স্থানকে বোঝায়, যেখানে বন্য পশুপাখি, কীটপতঙ্গ ও অন্যান্য জীব প্রাকৃতিকভাবে বসবাস করে।"
        },
        {
          "label": "খ",
          "question": "সামাজিক বনায়নের গুরুত্ব বর্ণনা করো।",
          "explanation": "জনগণের দ্বারা, জনগণের জন্য সৃষ্ট বনকে সামাজিক বনায়ন বলে। সামাজিক বনায়নের মাধ্যমে নানা রকম ফল উৎপাদন করে খাদ্য ও পুষ্টি চাহিদা পূরণ করা যায়। আসবাবপত্র ও গৃহনির্মাণের কাঠ পাওয়া যায়। রান্নার জন্য কাঠ, লতাপাতা, শিকড় ইত্যাদি জ্বালানি হিসেবে এবং কুটির শিল্পের কাঁচামাল পাওয়া যায়। গাছ ভূমিক্ষয় রোধ করে, প্রাকৃতিক দুর্যোগ প্রতিরোধ করে, পরিবেশের ভারসাম্য রক্ষা করে। বেকার ও দুঃস্থ মহিলাদের কর্মসংস্থান ও আয় বৃদ্ধির সুযোগ করে দেয়। জীববৈচিত্র্য রক্ষা করে। কৃষি জমির সুষ্ঠু ব্যবহার হয় ও দেশের মোট কৃষিজ উৎপাদন বৃদ্ধি করে সামাজিক বনায়ন। এসকল কারণে সামাজিক বনায়ন জরুরি।"
        },
        {
          "label": "গ",
          "question": "জাহীন কীভাবে বরেন্দ্র এলাকায় সামাজিক বন গড়ে তুলতে পারেন? ব্যাখ্যা করো।",
          "explanation": "জাহীন বাংলাদেশের বরেন্দ্র এলাকার একজন বাসিন্দা। তার এলাকায় সামাজিক বন গড়ে তুলতে নিম্নোক্ত কার্যক্রমগুলো সফলভাবে বাস্তবায়ন করতে হবে- প্রথমত জমি নির্বাচন করতে হবে। এক্ষেত্রে যেখানে বাগান করার উপযুক্ত জায়গা আছে, রোপণকৃত চারার কোনো ক্ষতি হবে না এবং স্থানীয় সকলের সমর্থন আছে এমন স্থান নির্বাচন করতে হবে। এরপর নির্বাচিত এলাকার স্থানীয় জনগণের মধ্য থেকে ভূমিহীন কৃষক, দুঃস্থ মহিলা, অনগ্রসর জনগোষ্ঠী, অস্বচ্ছল মুক্তিযোদ্ধা ও প্রান্তিক কৃষকদের নিয়ে দল গঠন করে চুক্তিনামা সম্পাদন কতে হবে। অতঃপর সামাজিক বন সফলভাবে বাস্তবায়নে বর্ষার শুরুতে সঠিকভাবে জমি প্রস্তুতকরণ, সঠিক সময়ে সঠিক মাপের গর্ত তৈরি, চারা রোপণের ১৫ দিন পূর্বে আনুপাতিক হারে সার প্রয়োগ, সঠিক চারা নির্বাচন, বেড়া ও খুঁটি দেওয়া, মৃত চারার শূণ্যস্থান পূরণ ইত্যাদি কাজ করতে হবে। সবশেষে চারার পরিচর্যা হিসেবে শুষ্ক মৌসুমে সেচ প্রদান, নিয়মিত আগাছা পরিষ্কারকরণ, নিয়মিত সার প্রয়োগ, চারার গোড়ায় মালচিং করা, চারার বৃদ্ধি ত্বরান্বিত করতে কাষ্ঠল বৃক্ষে প্রুনিং করা, দৈহিক বৃদ্ধি ঠিক রাখতে গাছের ঘনত্ব নিয়ন্ত্রণ করা, চারা পাতলাকরণ ইত্যাদি কাজ করতে হবে। উপরিউক্ত উপায়সমূহ সফলভাবে বাস্তবায়ন করার মাধ্যমে সামাজিক বনায়ন গড়ে তুলতে পারেন।"
        },
        {
          "label": "ঘ",
          "question": "সামাজিক বনায়ন সম্পর্কিত জাহীনের দেখা পোস্টারটির যথার্থতা মূল্যায়ন করো।",
          "explanation": "উদ্দীপকে জাহীনের দেখা পোস্টারটি হলো- \"গাছ লাগান, পরিবেশ বাঁচান\" পোস্টারটি যথার্থতা নিচে মূল্যায়ন করা হলো- বর্তমানে জলবায়ু পরিবর্তনের প্রেক্ষাপটে বিশ্বকে বসবাস উপযোগী রাখার - ও জীববৈচিত্র্য রক্ষার জন্য বেশি করে গাছ লাগানোর কোনো বিকল্প নেই। গাছ থেকে মানুষ তার বিভিন্ন মৌলিক চাহিদা যেমন- খাদ্য, বস্তু, বাসস্থান, শিক্ষা, চিকিৎসা ইত্যাদি পূরণ করে থাকে। বিভিন্ন জীবজন্তু ও পশুপাখির নিরাপদ আবাসস্থল হিসেবে গাছ ভূমিকা রাখে এবং জীববৈচিত্র্য রক্ষায় এর গুরুত্বপূর্ণ অবদান রয়েছে। বিভিন্ন শিল্পে কাঁচামাল যেমন- মোম, মধু, সরবরাহ করে। গাছ পরিবেশের ভারসাম্য রক্ষা করে। প্রাকৃতিক দুর্যোগের কবল হতে রক্ষা করে। গাছপালার ভূমির ক্ষয়রোধ ও উর্বরতা বৃদ্ধি করে। গাছপালা বিভিন্নভাবে পরিবেশ দূষণ রোধ করে তাপমাত্রা, আর্দ্রতা, বৃষ্টিপাত ইত্যাদি স্বাভাবিক রাখে। স্থানীয় দরিদ্র জনগণকে বনায়ন কার্যক্রমের সাথে সম্পৃক্ত করে খাদ্য, পুষ্টি, কাঠ ও জ্বালানির চাহিদা পূরণ করে। গ্রামীণ দুঃস্থ দরিদ্র ও কর্মহীনদের কর্মসংস্থান ও আর্থ-সামাজিক উন্নয়ন করে। এছাড়া ফল ও কাঠ বিক্রি করে মূলধন গঠনে সহায়তা করে। গাছের পাতা, ডাল ইত্যাদি গবাদি পশুর খাদ্য হিসেবে ব্যবহার করে। রাস্তার দু'ধারের জমি সুষ্ঠ ব্যবহারের ফলে প্রাকৃতিক দুর্যোগ প্রতিরোধ হয় এবং ভূমিক্ষয় রোধ হয়। ফলে রাস্তা ভাঙন থেকে রক্ষা পায়। সর্বোপরি প্রাকৃতিক সুন্দর পরিবেশ সৃষ্টি করে এবং পরিবেশের ভারসাম্য রক্ষা পায়। সুতরাং 'গাছ লাগান, পরিবেশ বাঁচান' লেখা পোস্টারটি যথার্থ।"
        }
      ]
    },
    {
      "number": "5",
      "uddipok": "রনি যুব প্রশিক্ষণ কেন্দ্র থেকে প্রশিক্ষিত হয়ে নিজ পুকুরে মাছ চাষ করেন। তিনি সম্পূরক খাদ্য প্রয়োগ করে মাছের উৎপাদন বাড়াতে সক্ষম হন। তার সফলতা দেখে অন্যান্য মাছ চাষিরাও সম্পূরক খাদ্য প্রয়োগ করে সকলেই আশাতীত ফল লাভ করেন।",
      "tag": "GCPC 23",
      "sub_questions": [
        {
          "label": "ক",
          "question": "সুষম খাদ্য কী?",
          "explanation": "যে খাদ্যে সকল খাদ্য উপকরণ সুনির্দিষ্ট পরিমাণে বা অনুপাতে থাকে তাই সুষম খাদ্য।"
        },
        {
          "label": "খ",
          "question": "মাছ চাষে সুষম খাদ্যের গুরুত্ব বর্ণনা করো।",
          "explanation": "যে খাদ্যে সকল খাদ্য উপকরণ সুনির্দিষ্ট পরিমাণ বা অনুপাতে থাকে তাকে সুষম খাদ্য বলে। সুষম খাদ্য মাছকে দ্রুত বেড়ে উঠতে এবং উৎপাদন বৃদ্ধিতে সাহায্য করে। মাছের গুণগতমান বৃদ্ধি করে। সুষম খাদ্য গ্রহণের ফলে মাছের রোগবালাই কম হয় এবং স্বাস্থ্যবান ও পুষ্ট মাছ উৎপাদিত হয়। প্রজননক্ষমতা বৃদ্ধি পায়। সুতরাং, মাছ চাষে সুষম খাদ্যের গুরুত্ব অপরিসীম।"
        },
        {
          "label": "গ",
          "question": "রনির মৎস্য চাষের সফলতার কারণ ব্যাখ্যা করো।",
          "explanation": "রনি তার চাষের পুকুরে সম্পূরক খাদ্য প্রয়োগ করেন যা মাছের উৎপাদন বৃদ্ধির জন্য সহায়ক। মাছ চাষে অধিক উৎপাদন পাওয়ার জন্য প্রাকৃতিক খাদ্যের পাশাপাশি সম্পূরক খাদ্য প্রয়োগ জরুরি। মাছ চাষকে লাভজনক করতে হলে প্রাকৃতিক খাদ্যের পাশাপাশি মাছকে বাইরে থেকে যেসব খাদ্য সরবরাহ করা হয় তাকে সম্পূরক খাদ্য বলে। সম্পূরক খাদ্য প্রয়োগের ফলে- i. অধিক ঘনত্বে পোনা ও বড় মাছ চাষ করা যায়। ii. অল্প সময়ে বড় আকারের সুস্থ সবল পোনা উৎপাদন করা যায়। iii. পোনার বাঁচার হার বেড়ে যায়। iv. মাছের রোগ প্রতিরোধ ক্ষমতা বৃদ্ধি পায়। v. মাছের দ্রুত দৈহিক বৃদ্ধি ঘটে। vi. মাছ পুষ্টির অভাবজনিত রোগ থেকে মুক্ত থাকে। vii. সর্বোপরি কম সময়ে জলাশয় থেকে অধিক মাছ ও আর্থিক মুনাফা পাওয়া সম্ভব হয়। উপরের আলোচনা থেকে বলা যায়, সম্পূরক খাদ্য প্রয়োগ ব্যতীত মাছ চাষ করে সফলতা অর্জন করা সম্ভব নয়।"
        },
        {
          "label": "ঘ",
          "question": "রনির দেখাদেখি এলাকার অন্যান্য মাছ চাষিদের গৃহীত কার্যক্রমের মূল্যায়ন করো।",
          "explanation": "রনির দেখাদেখি এলাকার অন্যান্য মাছ চাষিরাও সম্পূরক খাদ্য প্রয়োগ করে আশাতীত ফল লাভ করেন। মাছের স্বাভাবিক বৃদ্ধির জন্য পানিতে বিদ্যমান প্রাকৃতিক খাবারের পাশাপাশি বাইরে থেকে যেসব বাড়তি খাদ্য দেওয়া হয় সেগুলোই সম্পূরক খাদ্য। সম্পূরক খাদ্যে মাছের জন্য প্রয়োজনীয় সকল খাদ্য উপাদান যথাযথ মাত্রায় বিদ্যমান থাকে। সম্পূরক খাদ্যে যেসব উপাদানগুলো থাকে সেগুলো হলো চালের কুঁড়া, গম ও ডালের ভুসি, সরিষা বা তিলের খৈল, মাছের গুঁড়া, শস্যদানা, পশু-পাখির নাড়িভুঁড়ি বিভিন্ন উদ্ভিদের কচি পাতা, খনিজ লবণ ও ভিটামিন ইত্যাদি। এই খাদ্য মাছ উৎপাদনের জন্য প্রয়োজনীয় অন্যতম উপাদান। সুষম সম্পূরক খাদ্য প্রয়োগে মাছের স্বাভাবিক বৃদ্ধি নিশ্চিত হয়। এ খাদ্য প্রয়োগে পোনার বাঁচার হার বৃদ্ধি পায় ও মৃত্যুর হার হ্রাস পায়। এ জাতীয় খাদ্য প্রদানে পুকুরে সুস্থ ও সবল পোনা পাওয়া যায়। এখানে মাছের রোগ-প্রতিরোধ ক্ষমতা বৃদ্ধি পায়। সম্পূরক খাদ্য প্রদানসহ নিবিড় পদ্ধতিতে মাছ চাষ করে ৪/৫ গুণ বেশি উৎপাদন পাওয়া যায়। অল্প জায়গায় অধিক ঘনত্বে মাছ চাষ করা যায়। পুকুর হতে অল্প সময়ে অধিক মাছ লাভ করা যায়। শুধু স্বাভাবিক খাদ্য প্রয়োগে মাছের উৎপাদন আশানুরূপ হয় না। সুষম সম্পূরক খাদ্য প্রয়োগে আশানুরূপ ফলন পাওয়া যায় বলে মাছ চাষিরা বেশি লাভবান হয়। উপরিউক্ত আলোচনা থেকে বলা যায়, রনির দেখাদেখি অন্যান্য মাছ চাষিদের গৃহীত কার্যক্রম যৌক্তিক ছিল।"
        }
      ]
    },
    {
      "number": "6",
      "uddipok": "জনি তালুকদার তার পুকুরে নাইলোটিকা মাছ চাষের জন্য উপজেলা মৎস্য কর্মকর্তার পরামর্শ চান। মৎস্য কর্মকর্তা বলেন, মাছের দ্রুত বৃদ্ধি ও অর্থনৈতিকভাবে লাভজনক উৎপাদন পাওয়ার জন্য প্রাকৃতিক খাদ্য যথেষ্ট নয়। এজন্য মাছকে সম্পূরক খাদ্য দিতে হয়। মৎস্য কর্মকর্তা ফিশমিল, সরিষার খৈল, ভুট্টা, চালের কুঁড়া প্রভৃতি উপাদান ব্যবহারের মাধ্যমে এ খাদ্য তৈরির কৌশল ও প্রয়োগ পদ্ধতি জনি তালুকদারকে বুঝিয়ে দেন।",
      "tag": "GCPC 23",
      "sub_questions": [
        {
          "label": "ক",
          "question": "জু-প্লাংকটন কী",
          "explanation": "জলাশয়ের ক্ষুদ্র ক্ষুদ্র প্রাণী (যেমন- ড্যাফনিয়া, রটিফার, ফিলিনিয়া) য়া মাছের খাদ্য হিসেবে ব্যবহৃত হয় তাই প্রাণিকণা বা জু-প্লাংকটন।"
        },
        {
          "label": "খ",
          "question": "রাজপুঁটি মাছ চাষ লাভজনক কেন? ব্যাখ্যা করো।",
          "explanation": "ফলনের দিক দিয়ে রাজপুঁটি মাছটি অন্য যেকোনো দেশীয় পুঁটি মাছের চেয়ে প্রায় ৪০-৫০% বেশি উৎপাদনশীল। পারিবারিক শ্রম দ্বারা অল্প খরচে ও স্বল্প ব্যবস্থাপনায় মৌসুমি বা বাৎসরিক পুকুরে রাজপুঁটি মাছের চাষ করা যায়। ধানক্ষেতেও এর চাষ করা যায়। কার্প জাতীয় মাছের সাথে মিশ্রচাষ করা যায়। এ মাছ ৩-৬ মাসের মধ্যে বিক্রয়যোগ্য হয়। খেতে সুস্বাদু বলে বাজারমূল্যও বেশি। এসকল কারণে রাজপুঁটি মাছ চাষ লাভজনক।"
        },
        {
          "label": "গ",
          "question": "মৎস্য কর্মকর্তা যেভাবে নাইলোটিকা মাছের সম্পূরক খাদ্য তালিকা দেন ও তৈরির কৌশল বুঝিয়ে দেন- তা ব্যাখ্যা করো।",
          "explanation": "মৎস্য কর্মকর্তা জনি তালুকদারকে মাছের দ্রুত বৃদ্ধির জন্য প্রাকৃতিক খাদ্যের পাশাপাশি অতিরিক্ত সম্পূরক খাদ্য প্রদানের পরামর্শ দেন। তার দেয়া তৈরির কৌশল সম্পূরক খাদ্যের তালিকা ও তৈরির কৌশল নিচে দেওয়া হলো- তৈরির কৌশল:. ১. প্রয়োজনীয় পরিমাণ সরিষার খৈল একটি পাত্রের পানিতে ১০ থেকে ১২ ঘণ্টা ভিজিয়ে রাখতে হবে। ২. এরপর ভিজা খৈলের সাথে প্রয়োজনীয় পরিমাণ উপরের উপাদানগুলো মিশিয়ে ১০ কেজি খাবার তৈরি করতে হবে। ৩. মিশ্রিত খাদ্যোপাদানগুলো দিয়ে হাতের সাহায্যে ছোট বল তৈরি করে একটি পাত্রে সংরক্ষণ করতে হবে। ১০ কেজি খাবার তৈরিতে সম্পূরক খাদ্যের তালিকা: খাদ্যোপকরণের নাম পরিমাণ চালের কুঁড়া ৩.৫ কেজি গম/ডালের ভুসি ২.০ কেজি সরিষার খৈল ৩.০ কেজি শুঁটকি মাছের গুঁড়া ১.০ কেজি চিটাগুড় ৪০০ গ্রাম ভিটামিন ও খনিজ মিশ্রণ ১০০ গ্রাম মোট= ১০ কেজি"
        },
        {
          "label": "ঘ",
          "question": "যেভাবে মৎস্য কর্মকর্তা পুকুরে মাছের সম্পূরক খাদ্য প্রয়োগ করতে বলেন তা ব্যাখ্যা করো।",
          "explanation": "মৎস্য কর্মকর্তা জনি তালুকদারকে তার পুকুরে সম্পূরক খাদ্য প্রয়োগ করতে বলেন। প্রাকৃতিক খাদ্যের পাশাপাশি মাছকে পুকুরের বাইরে থেকে যে খাদ্য সরবরাহ করা হয় তাকে মাছের সম্পূরক খাদ্য বলে। আমাদের দেশে চালের কুঁড়া, গমের ভুসি,, সরিষার খৈল, তিলের খৈল ইত্যাদি মাছের সম্পূরক খাদ্য হিসেবে ব্যবহার করা হয়। পুকুরে প্রাকৃতিক খাদ্যের প্রাপ্যতার ওপর সম্পূরক খাদ্য প্রয়োগের পরিমাণ নির্ভর করে। অর্থাৎ পুকুরে প্রাকৃতিক খাদ্য কম বা বেশির জন্য সম্পূরক খাদ্য কম বা বেশি প্রয়োগ করতে হয়। পুকুরে মাছের ওজনের ২-৫ ভাগ হারে এ খাবার দিতে হয়। খুব গভীর পানিতে খাবার সরাসরি ছিটিয়ে দেওয়া উচিত নয়। সেক্ষেত্রে গোলাকার পিন্ড বা পিলেট আকারে খাবার দিলে ভালো হয়। প্রতিদিন একই স্থানে খাবার দিতে হয়। পুকুর বেশি গভীর হলে ১ মিটার গভীরতায় ডুবন্ত পাটাতন বা ট্রেতে খাদ্য দেওয়া উচিত। খাদ্য দেওয়ার স্থানে বাঁশ পুতে চিহ্নিত করা উচিত। খাদ্য দেওয়ার স্থান মাঝে মাঝে পরীক্ষা করে দেখতে হয়। প্রয়োগকৃত খাদ্যের উচ্ছিষ্ট অংশ থেকে গেলে ঐ অংশ শেষ না হওয়া পর্যন্ত খাদ্য দেওয়া বন্ধ রাখতে হয় অথবা খাদ্য কিছুটা কমিয়ে দেওয়া যেতে পারে। নির্দিষ্ট স্থানে সকাল ও বিকালে খাদ্য দেওয়া উচিত। হঠাৎ মাছের খাদ্য দেওয়ার সময় ও স্থান পরিবর্তন করা উচিত নয়। 'এতে খাদ্যের অপচয় ও মাছের বৃদ্ধি হ্রাস পায়। মৎস্য কর্মকর্তা উপরিউক্তভাবে সম্পূরক খাদ্য প্রয়োগ করতে বলেন।"
        }
      ]
    },
    {
      "number": "7",
      "uddipok": "কবির একজন শিক্ষিত বেকার যুবক। অনেক চেষ্টা করেও সে ভালো চাকুরি পেল না। একদিন সে তার বন্ধু কৃষিবিদ হাসানের সাথে কথা বলল। কৃষিবিদ তাকে পোল্ট্রি পালনের বিভিন্ন কলাকৌশল সম্পর্কে জানালেন। কবির পোল্ট্রি পালনের মাধ্যমে স্বাবলম্বি হয়ে উঠলেন।",
      "tag": "GCPC 23",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল পাখিকে ডিম ও মাংস উৎপাদনের মাধ্যমে খাবার ও পুষ্টি চাহিদা মেটানোসহ অর্থোপার্জনের উদ্দেশ্যে পরিকল্পিত উপায়ে লালন- পালন করা হয় সেগুলোই পোল্ট্রি।"
        },
        {
          "label": "খ",
          "question": "পোল্ট্রির গুরুত্ব সম্পর্কে তোমার ধারণা দাও।",
          "explanation": "মানুষের খাদ্যের প্রাণিজ আমিষের অন্যতম উৎস হচ্ছে পোল্ট্রির মাংস ও ডিম। পোল্ট্রি থেকে প্রাপ্ত মাংস ও ডিম উচ্চ পুষ্টিগুণসম্পন্ন আমিষের উৎস। মানুষের প্রাণিজ আমিষের ৪২.৫৪% পূরণ হচ্ছে পোল্ট্রি থেকে। এ আমিষ আমাদের শরীরের পুষ্টি, ক্ষয়পূরণ, বৃদ্ধি সাধন, উৎপাদন ও কর্মশক্তির যোগান দেয়। এতে কোলেস্টেরল কম থাকার দরুন হৃদরোগীদের জন্য ক্ষতিকর নয়। পোল্ট্রি এদেশের অধিকাংশ লোকের দৈনিক খাদ্য তালিকায় আমিষ জাতীয় খাদ্যের অভাব পূরণে উল্লেখযোগ্য অবদান রাখছে। তাই পোল্ট্রির গুরুত্ব অপরিসীম।"
        },
        {
          "label": "গ",
          "question": "উদ্দীপকের কবিরের উদ্যোগটির প্রয়োজনীয়তা ব্যাখ্যা করো।",
          "explanation": "উদ্দীপকের কবিরের উদ্যোগটি হলো পোল্ট্রি পালন করা। মানুষের শরীরের জন্য প্রয়োজনীয় বিভিন্ন পুষ্টিকর খাদ্য, যেমন- ডিম, মাংস ইত্যাদি গৃহপালিত পাখি থেকে পাওয়া যায়। সুস্বাস্থ্যের জন্য প্রয়োজনীয় আমিষ, খনিজ পদার্থ, ভিটামিন ইত্যাদি পাখির মাংস ও ডিম থেকে পাওয়া যায়। এসব উপাদান শরীরের পুষ্টি, ক্ষয়পূরণ, বৃদ্ধিসাধন, উৎপাদন ও কর্মশক্তি-বৃদ্ধিতে গুরুত্বপূর্ণ ভূমিকা পালন করে। পোল্ট্রির মাংস ও ডিম বিক্রি করে আয় করা যায়। বাণিজ্যিকভাবে পোল্ট্রি খামার করে অল্প সময়ে অধিক লাভবান হওয়া যায়। সহজ শর্তে ব্যাংক লোনের মাধ্যমে বা অল্প পুঁজি যোগাড় করে বেকার যুবক-যুবতী বা গ্রামের মহিলারা পোল্ট্রি পালনের মাধ্যমে নিজেদের কর্মসংস্থানের ব্যবস্থা করতে পারেন। আবার পোল্ট্রি থেকে কুটির শিল্পের কাঁচামাল প্রাপ্তি, উপজাত দ্রব্যের ব্যবহার, জৈবসার প্রস্তুত, পোল্ট্রি পরিবহন, বাজারজাতকরণ ইত্যাদির মাধ্যমে দেশের অর্থনৈতিক উন্নয়ন ঘটে। অতএব, কবিরের পোল্ট্রি পালন উদ্যোগটির প্রয়োজনীয়তা অপরিসীম।"
        },
        {
          "label": "ঘ",
          "question": "তুমি কি মনে করো, উদ্দীপকের কবিরের উদ্যোগটি প্রশংসনীয়?",
          "explanation": "উদ্দীপকের কবিরের উদ্যোগটি প্রশংসনীয় বলে আমি মনে করি। নানাবিধ উপযোগিতা ও সুবিধার কারণে আমাদের দেশে পোল্ট্রি শিল্পের উন্নয়নের সম্ভাবনা উজ্জ্বল। বর্তমানে হাঁস-মুরগির বাণিজ্যিক খামার স্থাপনকে সরকার শিল্প হিসেবে সীমিত আকারে স্বীকৃতি দিয়েছে। তাই কৃষি ও অন্যান্য ক্ষুদ্র শিল্পের মতো এ শিল্পে সুবিধা দেওয়া হলে অল্প সময়ের মধ্যেই এ খাতে দ্রুত উন্নয়ন হবে। বর্তমানে সরকার এ খাতের জন্য সকল প্রকার সুযোগ-সুবিধা নিশ্চিত করার উদ্যোগ নিয়েছে যার ফলে বড় বড় বিনিয়োগকারীরা বাণিজ্যিক খামার স্থাপনে এগিয়ে আসছেন। আধুনিক ব্যবস্থায় হাঁস-মুরগি স্বাস্থ্যসম্মতভাবে পালনের লক্ষ্যে পশুসম্পদ অধিদপ্তর বিভিন্ন প্রকার সম্প্রসারণ কার্যক্রম জোরদার করেছে। এতে খামারিদের হাঁস-মুরগি পালনের দক্ষতা বৃদ্ধি পাবে। বেকার যুবক-যুবতী, ভূমিহীন কৃষক ও অন্যান্য উৎসাহী ব্যক্তিবর্গকে আধুনিক ব্যবস্থাপনায় খামার পরিচালনার ব্যাপারে প্রশিক্ষণ দেওয়া হচ্ছে। এতে তারা উৎপাদনে উৎসাহিত হচ্ছে। হাঁস-মুরগির সুষম খাদ্য তৈরির লক্ষ্যে দেশে শিল্প কারখানা গড়ে উঠেছে এবং এ খাতকে ভবিষ্যতে আরও জোরদার করার পদক্ষেপ গৃহীত হয়েছে। এতে পোল্ট্রি খাদ্যের সহজলভ্যতা ও মান বৃদ্ধি পাবে। সরকারি, বেসরকারি পর্যায়ে খামারিদের মধ্যে সহজ শর্তে ঋণদান কর্মসূচি গ্রহণ করা হয়েছে; যাতে আত্মকর্মসংস্থান বৃদ্ধি পায়। দেশের সর্বত্র পরিবহন ও বাজারজাতকরণ ব্যবস্থা উন্নয়নের চেষ্টা চলছে; যাতে করে চাষিরা তাদের উৎপাদিত মাংস ও ডিম দেশের সর্বত্র পৌছাতে পারেন এবং ন্যায্যমূল্য পান। উপরোক্ত আলোচনা থেকে বলা যায়, কবিরের উদ্যোগটি প্রশংসনীয়।"
        }
      ]
    },
    {
      "number": "8",
      "uddipok": "সিমা কৃষি ডিপ্লোমা পাস করে সিদ্ধান্ত নিল বাণিজ্যিক ভিত্তিতে মাছের খামার করবে। সে বৈজ্ঞানিক পদ্ধতিতে উন্নত জাতের মাছের চাষ শুরু করলো। মাছের বাচ্চাগুলো যাতে রোগে আক্রান্ত না হয় এবং দ্রুত বেড়ে উঠতে পারে এজন্য খাদ্য ও রোগ ব্যবস্থাপনাসহ সকল ব্যবস্থাপনা সে গ্রহণ করে। ২ বছরের মধ্যে সিমা প্রচলিত দেশি মাছ চাষের পরিবর্তে বৈজ্ঞানিক পদ্ধতিতে মাছ চাষের মাধ্যমে অধিক অর্থ উপার্জন করেন।",
      "tag": "GCPC 23",
      "sub_questions": [
        {
          "label": "ক",
          "question": "একুয়াকালচার কী?",
          "explanation": "অর্থনৈতিক গুরুত্বসম্পন্ন মাছ ও অন্যান্য জলজ প্রাণীর পরিকল্পিত এবং বিজ্ঞানভিত্তিক উৎপাদনই হলো একুয়াকালচার বা মাৎস্য চাষ ।"
        },
        {
          "label": "খ",
          "question": "সফল মৎস্য খামার স্থাপনে স্থান নির্বাচন গুরুত্বপূর্ণ বিষয়- ব্যাখ্যা করো।",
          "explanation": "সফল মৎস্য খামার স্থাপনে স্থান নির্বাচন একটি গুরুত্বপূর্ণ বিষয়। মৎস্য খামার স্থাপনের জন্য খোলামেলা জায়গায় পুকুর নির্বাচন করতে হবে। পুকুর পাড়ে বড় ডালপালা থাকলে গাছের পাতা পানিতে পড়ে পচে পুকুরের পরিবেশ নষ্ট হয়। আবার মোটা পাড়যুক্ত পুকুর নিবার্চন করলে পুকুরের পাড় ভাঙ্গার সম্ভাবনা কম থাকে। কম কাদাযুক্ত পুকুর নির্বাচন করতে হবে না হয় কাদা বেশি হলে বিষাক্ত গ্যাস সৃষ্টি করে মাছ মারা যেতে পারে। এছাড়াও মাছের প্রজাতির ভিত্তিতে অর্থাৎ কোন মাছ চাষ করা হবে তার ভিত্তিতে স্থান নির্বাচন করা যায় যেমন- রাজপুঁটি ছোট ও অগভীর জলাশয় এবং খালবিলে চাষ উপযোগী।"
        },
        {
          "label": "গ",
          "question": "সিমার গৃহীত বৈজ্ঞানিক পদ্ধতির খামার ও দেশের প্রচলিত মৎস্য খামারের সাদৃশ্য ও বৈসাদৃশ্য দেখাও।",
          "explanation": "উদ্দীপকের সিমা বৈজ্ঞানিক পদ্ধতিতে মাছ চাষ করে। বৈজ্ঞানিক পদ্ধতির খামারও দেশের প্রচলিত মৎস্য খামারের মধ্যে কিছু সাদৃশ্য ও বৈসাদৃশ্য লক্ষ করা যায়। সাদৃশ্য- ১. বৈজ্ঞানিক ও প্রচলিত উভয় পদ্ধতিতেই একাধিক প্রজাতির মাছ একত্রে চাষ করা যায়। ২. প্রচলিত পদ্ধতিতে প্রাকৃতিকভাবে মাছের পোনা পাওয়া যায়। বৈজ্ঞানিক পদ্ধতিতেও কৃত্রিম প্রজননের পাশাপাশি প্রাকৃতিকভাবেও মাছের পোনা পাওয়া যায়। ৩. প্রচলিত পদ্ধতিতে সম্পূরক খাদ্যের প্রয়োজন হয় না। বৈজ্ঞানিক পদ্ধতিতেও যদি পুকুরে প্রাকৃতিক খাদ্যের পর্যাপ্ততা থাকে তখন সম্পূরক খাদ্য প্রদানের প্রয়োজন পরে না। বৈসাদৃশ্য- ১. বৈজ্ঞানিক পদ্ধতিতে পুকুর বর্গাকার বা আয়তাকার করে নেয়া হয়। কিন্তু প্রচলিত পদ্ধতিতে পুকুরের আয়তন সুনির্দিষ্ট থাকে না। ২. প্রচলিত পদ্ধতিতে স্বল্প ব্যবস্থাপনায় প্রাকৃতিক খাদ্যের ওপর নির্ভর করে মাছ চাষ করা হয়ে থাকে। কিন্তু বৈজ্ঞানিক পদ্ধতিতে প্রাকৃতিক খাদ্যের পাশাপাশি সম্পূরক খাদ্য প্রয়োগ করা হয়। ৩. প্রচলিত পদ্ধতিতে পুকুরের রাক্ষুসে ও অবাঞ্চিত মাছ এবং আগাছা সম্পূর্ণরূপে দূর করা হয় না। কিন্তু বৈজ্ঞানিক পদ্ধতিতে সম্পূর্ণভাবে এসব দূরীকরণ করে পুকুর শুকিয়ে চাষ ও সার প্রয়োগ করা হয়। ৪. প্রচলিত পদ্ধতিতে কোনো নির্দিষ্ট মাত্রায় পোনা মজুত করা হয় না। কিন্তু বৈজ্ঞানিক পদ্ধতিতে সবচেয়ে বেশি ঘনত্বে পোনা মজুত করা হয়। ৫. প্রচলিত পদ্ধতিতে উৎপাদন কম হয়। আর বৈজ্ঞানিক পদ্ধতিতে বছরে দুই বা ততোধিকবার মাছ ধরা হয়। ফলে উৎপাদন বেশি হয়।"
        },
        {
          "label": "ঘ",
          "question": "বৈজ্ঞানিক পদ্ধতিতে মৎস্য খামার করে সিমা কীভাবে সফলতা পেল? বিশ্লেষণ করো।",
          "explanation": "বৈজ্ঞানিক পদ্ধতিতে মৎস্য খামার করে সিমা সফলতা পেল। কোনো পুকুর বা জলাশয় হতে কম সময়ে অধিক মাছ উৎপাদনের লক্ষ্যে যথাযথভাবে পুকুর প্রস্তুতকরণ, প্রজাতিভিত্তিক সঠিক সংখ্যক ও স্বাস্থ্যবান পোনা মজুদ, নিয়মিত সার প্রয়োগ ও পরিমিত সম্পূরক খাদ্য সরবরাহ এবং পানির গুণাগুণ নিয়ন্ত্রণ ও উন্নত ব্যবস্থাপনার মাধ্যমে মাছ চাষ করার পদ্ধতিকে বৈজ্ঞানিক মাছ চাষ পদ্ধতি বলে। এ পদ্ধতিতে মাছ চাষের ফলে, অল্প জায়গায় ও কম সময়ে অধিক উৎপাদনের মাধ্যমে লাভবান হওয়া যায়। এ পদ্ধতিতে মাছ চাষ করে পুকুর বা জলাশয়ের সর্বোচ্চ ব্যবহার নিশ্চিত করা সম্ভব হয়। সনাতন পদ্ধতির তুলনায় এই পদ্ধতিতে মাছ চাষ করে অধিক লাভবান হওয়া যায়। এই পদ্ধতিতে উন্নত জাতের মাছ চাষ করা হয়। প্রাকৃতিক খাদ্যের পাশাপাশি মানসম্মত সম্পূরক খাদ্য প্রয়োগ করা হয়। ফলে মাছ পুষ্টিগুণ সম্পন্ন হয় এবং মাছ দ্রুত বৃদ্ধি পায়। রোগ ব্যবস্থাপনা সঠিকভাবে গ্রহণ করার কারণে মাছ রোগাক্রান্ত হওয়ার সম্ভাবনা কম থাকে। উদ্দীপকের সিমা বৈজ্ঞানিক পদ্ধতিতে মাছ চাষ করার ফলে তার খামারের মাছগুলো সুস্থ ও পুষ্টিগুণসম্পন্ন হয়। এই পদ্ধতিতে মাছ চাষ করে সিমা বছরে দুই বা ততোধিক বার মাছ ধরতে পারে। ফলে তার আয় বৃদ্ধি পায়। সিমা আর্থিকভাবে লাভবান হন। উপরের আলোচনা হতে বলা যায়, বৈজ্ঞানিক পদ্ধতিতে মাছ চাষ করে সিমা সফলতা লাভ করল।"
        }
      ]
    }
  ]
}