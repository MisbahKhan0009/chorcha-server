{
  "title": "কুমিল্লা সিটি কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "যুব উন্নয়ন থেকে প্রশিক্ষণ গ্রহণ করে মামুন তার ২৫ শতকের একটি পুকুরে তেলাপিয়ার চাষ করেছে। নিয়মিত পরিচর্যা ও পরিমিত সম্পূরক খাদ্য সরবরাহ করায় তার পুকুরের মাছগুলোর বৃদ্ধিও অনেক ভালো হয়। তার সফলতা দেখে প্রতিবেশিরাও তেলাপিয়া মাছ চাষে উদ্বুদ্ধ হয়।",
      "tag": "CCC 23",
      "sub_questions": [
        {
          "label": "ক",
          "question": "মাছ কাকে বলে?",
          "explanation": "ফুলকার সাহায্যে শ্বাসকার্য চালায় এবং পাখনার সাহায্যে চলাচল করে এমন শীতল রক্তবিশিষ্ট জলজ প্রাণীকে মাছ বলে।"
        },
        {
          "label": "খ",
          "question": "মাছ চাষের পুকুরে জলজ আগাছা দমন প্রয়োজনীয় কেন?",
          "explanation": "মাছ চাষে পুকুর প্রস্তুতির অন্যতম একটি ধাপ হলো জলজ আগাছা দমন। জলজ আগাছা মাছের পুষ্টি উপাদান শুষে নেয়, পুকুরে সূর্যের আলো পড়তে বাধা দেয় এবং পানিতে দ্রবীভূত অক্সিজেনের পরিমাণ কমিয়ে দেয়। ফলে পুকুরে মাছের প্রাকৃতিক খাদ্য উৎপাদন ব্যাহত হয়। এছাড়া জলজ আগাছা মাছের চলাফেরায় বিঘ্ন ঘটায়। উদ বিড়াল, গুঁইসাপ ৩ ইত্যাদি প্রাণী আগাছার নিচে আশ্রয় গ্রহণ করে এবং চাষকৃত মাছ খেয়ে ফেলে। যার ফলে মাছের উৎপাদন কমে যায়। তাই মাছ চাষে পুকুরের জলজ আগাছা দমন করা প্রয়োজন।"
        },
        {
          "label": "গ",
          "question": "মামুন কীভাবে তার চাষকৃত মাছের পুকুর প্রস্তুত করেছিল- ব্যাখ্যা করো।",
          "explanation": "মামুন তার পুকুরে তেলাপিয়া মাছ চাষ করেছিল। তেলাপিয়া চাষের জন্য নিম্নোক্ত উপায়ে সে পুকুর প্রস্তুত করেছিল- পানির গভীরতা ১-১.৫ মিটার এবং বছরে ৪-৫ মাস পানি থাকে এমন পুকুর নির্বাচন করে মামুন পুকুরের পাড় মেরামত করেছিল। পুকুর শুকানো বা রাসায়নিক দ্রব্য ব্যবহারের (শতক প্রতি ৩০-৩৫ গ্রাম রোটেনন বা ৩ কেজি মহুয়ার খৈল) মাধ্যমে রাক্ষুসে মাছ, যেমন- শোল, গজার, টাকি ইত্যাদি এবং অপ্রয়োজনীয় মাছ, যেমন- মলা, ঢেলা, চান্দা ইত্যাদি সম্পূর্ণরূপ সরিয়ে ফেলেছিল। কীটপতঙ্গ ও জলজ আগাছা দূর করার জন্য সে পুকুরে প্রতি শতকে ২০ গ্রাম হারে (২০ × ২৫) = ৫০০ গ্রাম ডিপটারেক্স প্রয়োগ করেছিল। পুকুরে পর্যাপ্ত খাদ্য উৎপাদনের জন্য শতক প্রতি ১ কেজি হারে (১২৫) = ২৫ কেজি চুন প্রয়োগ করেছিল। চুন প্রয়োগের ৩দিন। পর শতক প্রতি ৮-১০ কেজি হারে মোট ২০০- ২৫০ কেজি গোবর, ৩৫ × ২৫ = ৮৭৫ গ্রাম ইউরিয়া, ৭০ × ২৫ = ১৭৫০ গ্রাম টিএসপি প্রয়োগ করেছিল। অতএব বলা যায়, পাড় মেরামত, জলজ আগাছা নিয়ন্ত্রণ, রাক্ষুসে ও অপ্রয়োজনীয় মাছ দমন, চুন এবং সার প্রয়োগ ইত্যাদি কাজ যথাযথভাবে করার মাধ্যমে মামুন তার চাষকৃত মাছের পুকুর প্রস্তুত করেছিল।"
        },
        {
          "label": "ঘ",
          "question": "মামুনের চাষকৃত মাছের অর্থনৈতিক গুরুত্ব বিশ্লেষণ করো।",
          "explanation": "মামুনের চাষকৃত মাছের অর্থনৈতিক গুরুত্ব বিশ্লেষণ করা হলো: নাইলোটিকা মাছ ১৯৭৪ সালে থাইল্যান্ড থেকে প্রথম বাংলাদেশে আনা হয়। দ্রুত বর্ধনশীল ও ব্যাপক চাহিদাসম্পন্ন এ মাছটি অর্থনৈতিকভাবে অনেক গুরুত্ব বহন করে। মৎস্য ও প্রাণিসম্পদ মন্ত্রণালয়ের তথ্য মতে, নাইলোটিকা মাছ স্থানীয় জাতের চেয়ে ৫০-৬০% বেশি উৎপাদনশীল। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক রোগ প্রতিরোধ ক্ষমতাসম্পন্ন। অগভীর জলাশয়সহ স্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। বাংলাদেশের মৎস্যচাষিদের মধ্যে ৬০% নাইলোটিকা চাষ ও বাজারজাতকরণের সাথে জড়িত। মৌসুমি 'পুকুরে নাইলোটিকা চাষ করে বিঘা প্রতি ৪০০-৫০০ কেজি মাছ উৎপাদন করা যায়। প্রতি কেজি পাইকারি দরে ৭০ টাকা হারে বিঘা প্রতি গড়ে প্রায় ৩২,০০০/- টাকা আয় করা সম্ভব, যেখানে এই মাছ চাষে ব্যয় হবে মাত্র ৮,০০০/- টাকা। অর্থাৎ, প্রতি বিঘায় নিট লাভের পরিমাণ প্রায় ২৪,০০০/- টাকা, যেখানে আয় ও ব্যয়ের অনুপাত প্রায় ৪:১। বাংলাদেশের যেসব এলাকায় নদী-নালা, হাওর, খাল-বিল আছে কিন্তু পুকুর নেই, সেসব এলাকায় খাঁচায় এ মাছ চাষ করা সম্ভব। একটি ২০ ফুট × ১০ ফুট × ৬ ফুট আকারের খাঁচায় বছরে একবার চাষে ৩৬০ কেজি মাছ উৎপাদন করা যায়। এ মাছ বছরে দুই বার চাষ করে দ্বিগুণ আয় করা সম্ভব। এ মাছ সুস্বাদু ও শতক প্রতি ফলন বেশি হওয়ায় রপ্তানি করে প্রচুর বৈদেশিক মুদ্রা অর্জন করা সম্ভব। সহজ চাষ পদ্ধতি, চাষ ব্যয় কম ও ফলন হার বেশি বলে এর মোট উৎপাদন চাষকৃত মৌসুমি মাছগুলোর মধ্যে শীর্ষে। সুতরাং, আলোচনার প্রেক্ষিতে বলা যায়, উদ্দীপকে উল্লিখিত নাইলোটিকা মাছটির চাষ অত্যন্ত লাভজনক।"
        }
      ]
    },
    {
      "number": "2",
      "uddipok": "আতিক তার পুকুরে হঠাৎ দেখে, রাজপুঁটি মাছ ভেসে উঠেছে। একটি মাছ পুকুর থেকে উঠিয়ে দেখে দেহে লাল দাগ ও ক্ষত হয়েছে। মৎস্য কর্মকর্তাকে জানালে তিনি আতিককে এ রোগ প্রতিরোধ ও প্রতিকারের জন্য জৈবিক ও রাসায়নিক ব্যবস্থা বলেন দেন। রোগ যাতে আর না ছড়ায় এজন্য ব্যবস্থা নেয়াতে রোগটি অন্য পুকুরে ছড়ায় নি।",
      "tag": "CCC 23",
      "sub_questions": [
        {
          "label": "ক",
          "question": "মাছের ক্ষত রোগের কারণ কী?",
          "explanation": "মাছের ক্ষত রোগের কারণ Aphanomyces invadans ।"
        },
        {
          "label": "খ",
          "question": "মাছ লেজ ও পাখনা পচা রোগে আক্রান্ত হলে কীভাবে বুঝবে ব্যাখ্যা করো।",
          "explanation": "মাছের লেজ ও পাখনা পচা রোগটি অ্যারোমোনাস নামক ব্যাকটেরিয়াজনিত একটি রোগ। এ রোগের লক্ষণগুলো হলো- আক্রান্ত মাছের লেজ ও পাখনার পর্দা ছিড়ে যায়, শরীরের রং ফ্যাকাশে হয়ে যায়, পাখা ও লেজের প্রান্তে সাদা সাদা দাগ পড়ে। গায়ের পিচ্ছিল আবরণ কমে যায়, পাখনার গোড়া ভেঙ্গে যায় এবং ঝাঁকুনি দিয়ে 'চলাফেরা করে, আক্রান্ত স্থানে তুলার মতো ছত্রাক জন্মায়। এসব লক্ষণগুলো যদি কোনো মাছে দেখা যায় তাহলে বুঝতে হবে মাছ লেজ ও পাখনা পচা রোগে আক্রান্ত।"
        },
        {
          "label": "গ",
          "question": "আতিকের পুকুরের মাছের রোগ সারানো এবং বিস্তার রোধে কী পদক্ষেপ গ্রহণ করেছে তা বিশ্লেষণ করো।",
          "explanation": "উদ্দীপকের আতিকের পুকুরের মাছগুলো ক্ষত রোগে আক্রান্ত। Aphanomyces invadans ছত্রাকের সংক্রমণে এবং পরে ব্যাকটেরিয়া দ্বারা এ রোগ সৃষ্টি করে। মাছের গায়ে ছোট ছোট লাল দাগ, দাগ থেকে ক্ষত সৃষ্টি এবং তুলার মতো সাদা পদার্থ জমা হয়- এইসব লক্ষণগুলো ক্ষতরোগে দেখা যায়। উদ্দীপকের আতিক তার পুকুরের মাছের রোগ সারানো এবং বিস্তার রোধে নিম্নোক্ত পদক্ষেপগুলো গ্রহণ করেছে- i. দূষিত পানির প্রবেশ রোধ ও উন্নত জলজ পরিবেশ নিশ্চিত করেছে। ii. শুকনো মৌসুমে পুকুরের তলা শুকিয়ে প্রতি শতকে ১ কেজি ডলোচুন ও ১ কেজি লবণ দিয়েছে। iii. ১-৩ ফুট গভীর পানির জন্য পলগার্ড গ্লাস প্রতি শতকে ৫ মিলিলিটার হারে প্রয়োগ করেছে। iv. আক্রান্ত মাছকে ২-৩% লবণ বা ৫ পিপিএম পটাশিয়াম পারম্যাঙ্গানেট দ্রবণে ১ ঘণ্টা অথবা ১ পিপিএম তুঁতের দ্রবণে ১০- ১৫ মিনিট গোসল করিয়েছে। v. প্রতি কেজি খাবারের সাথে ৫০-৭৫ মিলিগ্রাম অক্সিটেট্রাসাইক্লিন ঔষধ মিশিয়ে পরপর ৭-১০ দিন প্রয়োগ করেছে।"
        },
        {
          "label": "ঘ",
          "question": "মৎস্য কর্মকর্তার পরামর্শের যৌক্তিকতা বিশ্লেষণ করো।",
          "explanation": "মৎস্য কর্মকর্তা আতিকের পুকুরের মাছের ক্ষত রোগের প্রতিরোধ ও প্রতিকারের জন্য জৈবিক ও রাসায়নিক ব্যবস্থা গ্রহণের পরামর্শ দেন। আতিক উপজেলা কর্মকর্তার কাছ থেকে প্রয়োজনীয় পরামর্শ পাওয়ার ফলে তার মাছ চাষের ওপর কোনো ক্ষতিকর প্রভাব পড়ল না। ফলে আতিক আর্থিকভাবে ক্ষতিগ্রস্ত হয়নি। আতিক পূর্বে মাছের এ রোগ সম্পর্কে জানত না বা ক্ষত রোগের লক্ষণ তার জানা ছিল না। মৎস্য কর্মকর্তার তৎপরতার কারণে আতিক জানতে পারলো। সে পুকুরে প্রয়োজনীয় পরিমাণ চুন প্রয়োগ করে। আক্রান্ত মাছগুলোকে শোধন করে এবং টেরামাইসিন, স্ট্রেপটোমাইসিন, অক্সিটেট্রাসাইক্লিন ইত্যাদি ওষুধ মাছকে. খাওয়ায় উপরিউক্ত আলোচনার পরিপ্রেক্ষিতে বলা যায় যে, মৎস্য কর্মকর্তার দায়িত্বপূর্ণ পরামর্শগুলো অত্যন্ত যৌক্তিক।"
        }
      ]
    },
    {
      "number": "3",
      "uddipok": "মলি স্থানীয় কৃষি কর্মকর্তার পরামর্শে মাছের সাথে হাঁস পালন শুরু করে। কিন্তু হঠাৎ করে সে দেখলো হাঁসগুলো মিউকাসযুক্ত পায়খানা করছে। মলি চিন্তিত হয়ে স্থানীয় কৃষি কর্মকর্তার সাথে যোগাযোগ করলে তিনি মলিকে হাঁসের এ অবস্থার কারণ ও প্রতিকার বলে দিলেন।",
      "tag": "CCC 23",
      "sub_questions": [
        {
          "label": "ক",
          "question": "আবর্তক ব্যয় কী?",
          "explanation": "পোল্ট্রি খামারে বাচ্চা ক্রয় থেকে শুরু করে দৈনন্দিন যে সকল খরচ হয় (খাবার ক্রয়, বেতন-ভাতা, বিদ্যুৎ খরচ, ওষুধ, টিকা ও আনুষাঙ্গিক ব্যয়) তাই আবর্তক ব্যয়।"
        },
        {
          "label": "খ",
          "question": "বার্ড ফ্লু বলতে কী বোঝ?",
          "explanation": "বার্ড ফ্লু 'এভিয়ান ইনফ্লুয়েঞ্জা' নামক ভাইরাসজনিত মারাত্মক সংক্রামক রোগ। ২০০৭ সালে প্রথম এই রোগটি আমাদের দেশে দেখা দেয়। এ রোগে আক্রান্ত মুরগির নাক দিয়ে রক্তমিশ্রিত শ্লেষ্মা বের হয়, মাথা ও ঝুঁটিতে পানি জমে ফুলে যায়, সবুজ রঙের পাতলা পায়খানাসহ আরও বিভিন্ন উপসর্গ দেখা দেয়। এই রোগের প্রতিরোধক হিসেবে ভ্যাকসিন দেওয়া হয়। তবে আক্রান্ত মুরগির কোনো চিকিৎসা নেই।"
        },
        {
          "label": "গ",
          "question": "মলির গৃহীত পালন পদ্ধতিটি ব্যাখ্যা করো।",
          "explanation": "স্থানীয় কৃষি কর্মকর্তার পরামর্শে মলি সমন্বিত পদ্ধতিতে হাঁস পালন শুরু করে। এ পদ্ধতিতে মাছ চাষে পুকুরের আয়তন ৩৩ শতক হলে ভালো হয়। প্রতি শতাংশে ন্যূনতম ২টি করে হাঁস পালন করা যায়। ৪-৬ ফুট গভীর এবং বছরে কমপক্ষে ৮-১০ মাস পানি থাকে এমন পুকুর নির্বাচন করতে হবে। এরপর যথাযথ নিয়মে পুকুর প্রস্তুত করে নিতে হবে। তবে প্রস্তুতকালীন সময়ে সার প্রয়োগের প্রয়োজন নেই। চুন প্রয়োগের ৭ দিন পর পুকুরের উপর বানানো ঘরে হাঁসের বাচ্চা মজুদ করতে হবে। হাঁসের বাচ্চা মজুদের ৭-১০ দিন পর পুকুরে মাছের পোনা ছাড়তে হবে। ঘরের ভিতর পর্যাপ্ত আলো-বাতাস চলাচলের জন্য জালের মতো বেড়া বা জাল দিয়ে ঘিরে দিতে হবে। ঘরের মেঝে বাঁশের বাতা দিয়ে তৈরি করতে হবে। এক বাতা থেকে অন্য বাতার দূরত্ব ১ সেন্টিমিটার রাখতে হবে। এতে করে হাঁসের বিষ্ঠা বা উচ্ছিষ্ট সরাসরি পানিতে পড়বে, কিন্তু হাঁসের পা আঘাতপ্রাপ্ত হবে না। বাচ্চা অবস্থায় ৯০ দিন পর্যন্ত প্রতিটি হাঁসের জন্য ৬০-৯০ গ্রাম এবং পরবর্তীতে ১১০-১২৫ গ্রাম সুষম খাদ্য দিতে হবে। এ পদ্ধতিতে মাছের জন্য কোনো আলাদা সম্পূরক খাদ্য দেওয়ার প্রয়োজন হয় না। উল্লিখিত উপায়ে মলি সমন্বিতভাবে হাঁস ও মাছ চাষ করে।"
        },
        {
          "label": "ঘ",
          "question": "মলির হাঁসগুলো যে রোগে আক্রান্ত তা প্রতিকারসহ বিশ্লেষণ করো।",
          "explanation": "মলির হাঁসগুলো মিউকাসযুক্ত মলত্যাগ করে। অর্থাৎ, হাঁসগুলো কলেরা রোগে আক্রান্ত। কলেরা রোগ প্রতিরোধে হাঁসের খামারের পরিবেশ সবসময় স্বাস্থ্যসম্মত রাখতে হবে। হাঁসকে নিয়মিত এ রোগের প্রতিষেধক টিকা দিতে হবে। ১ম ডোজ ৪৫-৬০ দিন বয়সে, ২য় ডোজ বুস্টার ডোজ হিসেবে ১ম ডোজের ১৫ দিন পর (৬০-৭৫ দিনে) এবং পরবর্তীতে প্রতি ৪-৫ মাস পরপর ১ বার দিতে হবে। ডানার তলদেশে পালক ও শিরাহীন স্থানে চামড়ার নিচে এ টিকা প্রয়োগ করতে হয়। আবার নিচে উল্লিখিত যেকোনো ১টি ওষুধ প্রয়োগ করা যেতে পারে- ওষুধের নাম প্রয়োগ মাত্রা ফুরালটেডন অথবা মিরামেড, সিপ্রোভেট প্রতি লিটার খাবার পানিতে ০.৫ গ্রাম হারে মিশিয়ে ৩-৫ দিন খাওয়াতে হবে। সুপারমেড টি-এস অথবা পেনাট্রল প্রতি ৫ লিটার খাবার পানিতে ১ গ্রাম মিশিয়ে ৩-৫ দিন খাওয়াতে হবে। তবে ওষুধ প্রয়োগের পূর্বে অবশ্যই অভিজ্ঞ পোল্ট্রি বিশেষজ্ঞ বা প্রাণী চিকিৎসকের পরামর্শ নেওয়া আবশ্যক। উল্লিখিত ব্যবস্থাদি গ্রহণের মাধ্যমে মলি তার হাঁসের কলেরা রোগের প্রতিরোধ ও প্রতিকার করতে পারবে।"
        }
      ]
    },
    {
      "number": "4",
      "uddipok": "মোঃ আবুল কালাম একজন কৃষক। পারিবারিক আয় বৃদ্ধির জন্য তিনি ৫০টি মুরগি পালন করা শুরু করেন। মুরগিগুলো ডিম দেওয়া শুরু করে। কিন্তু কিছুদিন পরেই তার বেশ কয়েকটি মুরগি রাণীক্ষেত রোগে আক্রান্ত হয়ে মারা যায়।",
      "tag": "CCC 23",
      "sub_questions": [
        {
          "label": "ক",
          "question": "রানীক্ষেত কী ধরনের রোগ?",
          "explanation": "কেরানীক্ষেত একটি মারাত্মক ভাইরাসজনিত রোগ।"
        },
        {
          "label": "খ",
          "question": "এ রোগে কতভাগ আক্রান্ত মুরগি মারা যায়?",
          "explanation": "রানীক্ষেত রোগ মুরগির ভাইরাসজনিত তীব্র ছোঁয়াচে রোগ। পৃথিবীর কমবেশি প্রত্যেক দেশে এ রোগের প্রকোপ রয়েছে। এ রোগে আক্রান্ত মুরগি দুই-তিন দিনের মধ্যে মারা যায়। এ রোগে আক্রান্ত মুরগি, ঝিমায়, সবুজাভ পায়খানা করে, কাঁপুনি দেয় ইত্যাদি। এসব লক্ষণ দেখা দেয়ার পর তাৎক্ষণিক চিকিৎসা না নিলে ১২ ঘণ্টার মধ্যে মুরগি মারা যায়। এ রোগে আক্রান্ত মুরগির মধ্যে শতভাগ মুরগিই মারা"
        },
        {
          "label": "গ",
          "question": "রানীক্ষেত রোগে আক্রান্ত হলে মুরগির ৩টি বৈশিষ্ট্যপূর্ণ লক্ষণ বর্ণনা করো।",
          "explanation": "উদ্দীপকের মুরগিগুলো রানীক্ষেত রোগে আক্রান্ত হয়েছে। রানীক্ষেত একটি ভাইরাসজনিত রোগ। New Castle Disease Virus-এ রোগের জন্য দায়ী। রাণীক্ষেত রোগে আক্রান্ত মুরগির ৩টি বৈশিষ্ট্যপূর্ণ লক্ষণ নিচে বর্ণনা করা হলো- ১. মুরগি চুনের মতো মলত্যাগ করে। ২. শ্বাস-প্রশ্বাস দ্রুত হওয়া এবং হা করে নিশ্বাস নেওয়া (অনেক সময় শ্বাস নেওয়ার সময় 'ঘড় ঘড়' শব্দ হয়)। ৩. মুরগির খাওয়া-দাওয়ায় অনীহা এবং মাথা নিচু ও চোখ বন্ধ করে ঝিমাতে থাকে ও ডানা নিচের দিকে ঝুলে যায়।"
        },
        {
          "label": "ঘ",
          "question": "রানীক্ষেত রোগ প্রতিরোধ ব্যবস্থা বর্ণনা করো।",
          "explanation": "রানীক্ষেত রোগ প্রতিরোধ ব্যবস্থা বর্ণনা করা হলো: রাণীক্ষেত একটি ভাইরাসজনিত মারাত্মক ছোঁয়াচে রোগ। আক্রান্ত মুরগির মল ও শ্লেষ্মার সাথে ভাইরাস জীবাণু নির্গত হয় এবং বাতাসের সাহায্যে চারদিকে ছড়িয়ে পড়ে। রোগ প্রতিরোধে প্রাণিজসম্পদ কর্মকর্তার পরামর্শগুলো নিচে দেওয়া হলো- ১. রোগাক্রান্ত মুরগিকে আলাদা করে এবং মৃত মুরগিকে মাটির নিচে পুঁতে ফেলতে হবে। ২. জীবিত মুরগির জন্য স্বাস্থ্যকর বাসস্থানের ব্যবস্থা করতে হবে।' ৩. সময়মতো মুরগিকে প্রতিষেধক টিকা দিতে হবে। ৪. ৭ দিন ও ২১ দিন বয়সের বাচ্চা মুরগিকে বি.সি.আর.ডি.ভি. প্রতি চোখে ১ ফোঁটা করে দিতে হবে। ৫. দুই মাসের বেশি বয়সের মুরগির রানের মাংসে আর.ডি.ভি. সিসি করে ইনজেকশন দিতে হবে। ৬. এছাড়া পটাশ বা কার্বলিক এসিড গোলা পানি দিনে ৩ বার, খামারের অসুস্থ মুরগি এবং সুস্থ মুরগিকে খাওয়াতে হবে। ৭. রোগ যাতে হতে না পারে সে জন্য খামারের মুরগির সুস্বাস্থ্য নিশ্চিত করার ব্যবস্থা করে খামারের অভ্যন্তর ও বাইরের পরিবেশ যথাসম্ভব স্বাস্থ্যসম্মত তথা জীবাণুমুক্ত রাখতে হবে। ৮. খামারে প্রবেশের ক্ষেত্রে (কর্মচারী, দর্শনার্থী) সর্বোচ্চ প্রতিরোধ ব্যবস্থা হিসেবে জীবাণুনাশক দিয়ে পা ধুয়ে খামারে প্রবেশ করার ব্যবস্থা গ্রহণ করতে হবে। ৯. পানি ও খাদ্যপাত্র প্রতিদিন পরিষ্কার করতে হবে।"
        }
      ]
    },
    {
      "number": "5",
      "uddipok": "বাংলাদেশ কৃষি বিশ্ববিদ্যালয়ের পশুপালন বিভাগের শেষ বর্ষের একজন ছাত্র ইয়াসিন। ঈদের ছুটিতে গ্রামের বাড়িতে বেড়াতে এসে সে দেখলো তাদের একটি গরুর মুখ দিয়ে ফেনা পড়ছে। গরুটির কাছে গিয়ে সে ভালোভাবে রোগটি পর্যবেক্ষণ করলো এবং তার বাবাকে জানালো দ্রুত এ গরুটিকে যেন পালন থেকে সরিয়ে আলাদা রাখা হয়।",
      "tag": "CCC 23",
      "sub_questions": [
        {
          "label": "ক",
          "question": "পশু রোগ কী?",
          "explanation": "সুস্থ অবস্থায় পশুর শরীরে যেসব লক্ষণ প্রকাশ পায়, যদি কোনো - কারণবশত ঐ সকল স্বাভাবিক লক্ষণের কোনো পরিবর্তন ঘটে তবে তাই হলো পশুরোগ।"
        },
        {
          "label": "খ",
          "question": "সংক্রামক রোগে আক্রান্ত গরু আলাদা রাখতে হয় কেন? ব্যাখ্যা করো।",
          "explanation": "যে সকল রোগ রোগাক্রান্ত পশু হতে সুস্থ পশুর দেহে জীবাণু দ্বারা সংক্রামিত হয় সেগুলোকে সংক্রামক রোগ বলে। -সংক্রামক রোগে আক্রান্ত গরুর সংস্পর্শে এলে পানি, খাদ্য বা ব্যবহার্য দ্রব্যের মাধ্যমে রোগ অন্য সুস্থ গরুতে মহামারী আকারে ছড়িয়ে পড়তে পারে। তাই যত দ্রুত সম্ভব আক্রান্ত গরুকে আলাদা স্থানে রেখে চিকিৎসা করতে হয়।"
        },
        {
          "label": "গ",
          "question": "কীভাবে তুমি উদ্দীপকের এ রোগটি শনাক্ত করবে? ব্যাখ্যা করো।",
          "explanation": "উদ্দীপকে জলাতঙ্ক রোগের কথা বলা হয়েছে। Rabies নামক ভাইরাস দ্বারা জলাতঙ্ক রোগ হয়। স্তন্যপায়ী সব প্রাণীরই এ রোগ হতে পারে। সাধারণত পাগলা কুকুরের কামড়ে গবাদি পশু ও মানুষের এ রোগ হয়ে থাকে। কামড়ের ৭-১০ দিন পর রোগের লক্ষণ প্রকাশ পায়। এ রোগের লক্ষণগুলো হলো- ১. আক্রান্ত প্রাণী ক্ষ্যাপা বা উত্তেজিত অবস্থায় ঘোরাঘুরি করে এবং অন্য পশুকে আক্রমণ করে। ২. চোয়ালে অবশতা দেখা দেয়, ফলে পশু গিলতে পারে না। ৩. গলার মাংসপেশিতে পক্ষাঘাত (Paralyzed) হয়, ফলে চোয়াল নিচের দিকে ঝুলে যায়। ৪. মুখ দিয়ে ফেনাযুক্ত লালা ঝরে এবং ঘন ঘন প্রসাব করে। ৫. পানির পিপাসা পায়, তবে পানি পান করতে পারে না। ৬. পা দিয়ে মাটি খুঁড়তে থাকে, ভগ্ন কণ্ঠে ঘন ঘন ডাকতে থাকে। ৭. রোগের লক্ষণ প্রকাশ পাওয়ার ৪-৫ দিনের মধ্যে পশু মারা যায়। উপরিউক্ত লক্ষণগুলো দেখে আমি জলাতঙ্ক রোগটি শনাক্ত করবো।"
        },
        {
          "label": "ঘ",
          "question": "ইয়াসিনের দেখা গরুর এ রোগটির জন্য কী ব্যবস্থাপনা গ্রহণ করবে বিশ্লেষণ করো।",
          "explanation": "উদ্দীপকের ইয়াসিনের দেখা গরুর জলাতঙ্ক রোগ হয়েছে। জলাতঙ্ক একটি ভাইরাসজনিত রোগ। সাধারণত রোগাক্রান্ত কুকুর বা বিড়ালের কামড়ে গৃহপালিত পশু ও মানুষের এ রোগ হয়ে থাকে। কিছু প্রতিরোধ ব্যবস্থা গ্রহণ করলে এই রোগ থেকে পরিত্রাণ পাওয়া যায়। এ রোগের জন্য গৃহীত ব্যবস্থাগুলো হলো- ১. আক্রান্ত হওয়ার ৭ দিনের মধ্যে Post exposure anti rabies vaccine দিতে হবে। ২. বন্যপ্রাণীর যাতায়াত বা সংস্পর্শ থেকে গরুকে দূরে রাখতে হবে। ৩. গরুর মুখ পরীক্ষা করার সময় সর্বদা গ্লাভস পরতে হবে। ৪. পশু আক্রান্ত হওয়ার সাথে সাথে আক্রান্ত স্থান ২০% সাবান বা সাইট্রিক এসিড ও প্রচুর পানি দিয়ে ধুয়ে ফেলতে হবে। ৫. ডাক্তারের পরামর্শ অনুযায়ী প্রয়োজনীয় ব্যবস্থা নিতে হবে। ৬. রোগজীবাণু বহনকারী নেড়ি কুকুর মেরে ফেলতে হবে। ৭. রোগ প্রতিরোধের জন্য পোষা কুকুরগুলোকে নিয়মিত টিকা দিতে হবে। উপরের ব্যবস্থাগুলো গ্রহণ করলে ইয়াসিন তার গরুর জলাতঙ্ক রোগ প্রতিরোধ করতে পারবে।"
        }
      ]
    },
    {
      "number": "6",
      "uddipok": "হাফিজ ও জামাল দুই প্রতিবেশি একই জাতের ও বয়সের গাভি কিনে পৃথক পৃথকভাবে দুগ্ধ খামার স্থাপন করে। কিন্তু দুধ উৎপাদনের সময় দেখা গেলো তুলনামূলকভাবে জামালের খামারে দুধ উৎপাদনের পরিমাণ কম হচ্ছে। এছাড়া উৎপাদিত দুধ নিম্নমানের হওয়ায় সঠিক বাজারমূল্যও সে পাচ্ছে না। এ কারণে জামাল আর্থিকভাবে লোকসানের সম্মুখীন হয়।",
      "tag": "CCC 23",
      "sub_questions": [
        {
          "label": "ক",
          "question": "হলস্টেইন-ফ্রিজিয়ান জাতের গরুর উৎপত্তি কোন দেশে?",
          "explanation": "হলস্টেইন ফ্রিজিয়ান জাতের গরুর উৎপত্তি হল্যান্ডে।"
        },
        {
          "label": "খ",
          "question": "রাভি-নিলি মহিষের বৈশিষ্ট্যগুলো লেখো।",
          "explanation": "করাভি-নিলি মহিষের বৈশিষ্ট্যগুলো নিম্নে দেওয়া হলো- ১. এদের দেহ বৃহৎ আকৃতির ও বেশ হৃষ্টপুষ্ট। ২. মাথার মধ্যভাগ প্রশস্ত, মোটা ও ভারি। ৩. শিংয়ের গোড়ার দিকে মোটা এবং ক্রমান্বয়ে সামনের দিকে সরু ও বাঁকানো। ৪. লেজ বেশ লম্বা হয় এবং প্রায় মাটি ছুঁয়ে যায়। ৫. ওলান সুগঠিত। একটি গাভি প্রতিদিন প্রায় ৪০ লিটার করে দুধ প্রদান করে।"
        },
        {
          "label": "গ",
          "question": "জামালের খামারে দুধ উৎপাদন কম হওয়ার কারণগুলো ব্যাখ্যা করো।",
          "explanation": "সঠিক ব্যবস্থাপনার অভাবে জামালের খামারে দুধ উৎপাদন কম হয়। তার খামারে দুধ উৎপাদন কম ওয়ার কারণগুলো নিম্নে দেওয়া হলো- নিম্নোক্ত পদ্ধতিগুলো অবলম্বন না করার কারণে দুধ উৎপাদন কম হয়- ১. দুধ দোহনের পূর্বে গাভির ওলান, বাঁট ও মলদ্বারের চারপাশ ভালোভাবে ধুয়ে ও মুছে পরিষ্কার করা হয়েছে কিনা তা খেয়াল করে নি। ২. দোহনের পূর্বে দুধ দোহনকারীর হাত, আঙ্গুল, নখসহ শরীরের অন্যান্য অংশ পরিষ্কার-পরিচ্ছন্ন ছিল না তার প্রতি দৃষ্টি রাখে নি। ৩. দোহনের পূর্বে গাভির শরীরের আলগা পশম ও ময়লা ব্রাস দ্বারা পরিষ্কার করে নেয়নি। ৪. দোহন স্থান ও পাত্রটি পরিষ্কার-পরিচ্ছন্ন ও জীবাণুমুক্ত হওয়া বাঞ্ছনীয়। পাত্রটি গরম পানিতে পরিষ্কার করে নেয়নি। ৫. প্রতিদিন একটি নির্দিষ্ট সময়ে, নির্দিষ্ট স্থানে, নির্দিষ্ট লোক দিয়ে, নির্দিষ্ট পাত্রে দুধ দোহন করেনি। ৬. দোহনকালে কুকুর, বিড়াল, মশামাছি আশেপাশে যেন না আসতে পারে সেদিকে রাখেনি। ৭. প্রতিদিন একই ব্যক্তি, একই সময়ে, একই স্থানে দুধ দোহন করেনি।"
        },
        {
          "label": "ঘ",
          "question": "অধিক পরিমাণে মানসম্মত দুধ উৎপাদনে জামালের কী কী পদক্ষেপ গ্রহণ করা উচিত? বিশ্লেষণ করো।",
          "explanation": "বিশুদ্ধ, ঘন ও বেশি দুধ উৎপাদন বৃদ্ধির জন্য জামালকে দুগ্ধ ব্যবস্থাপনার নীতিমালা অনুসরণ করতে হবে। সেগুলো সম্পর্কে নিচে আলোচনা করা হলো: বিশুদ্ধ দুধ বলতে ক্ষতিকর জীবাণুমুক্ত, পরিষ্কার, ক্ষতিকর রাসায়নিক পদার্থমুক্ত, সুগন্ধযুক্ত, ভেজালমুক্ত দুধকে বোঝায়। জামালকে বিশুদ্ধ দুধ উৎপাদনের জন্য গাভিকে টাটকা খাদ্য ও বিশুদ্ধ পানি খাওয়াতে হবে। দুধ দোহন করার যন্ত্র জীবাণুমুক্ত করতে হবে। দোহনকারীর হাত ধুয়ে জীবাণুমুক্ত করে নিতে হবে। দোহনের স্থান ও বাসস্থান পরিষ্কার, পরিচ্ছন্ন ও শুকনো রাখতে হবে। দুধ দোহনের আগে গাভির ওলান ও বাঁট, পিছন ও পেটের তলদেশ হালকা গরম পানি অথবা ডেটল বা স্যাভলন মিশ্রিত পানি দিয়ে ধুয়ে ও মুছে দিতে হবে। গাভিকে পানি ও সবুজ ঘাস বেশি খাওয়ালে দুধের পরিমাণ বেশি হয়, কিন্তু দুধে চর্বির পরিমাণ কম থাকে। ওলানে ওষুধ লাগানো বা ইনজেকশনের মাধ্যমে ওষুধ প্রয়োগ করার ৭২ ঘণ্টা পর দোহন করলে দুধ বিশুদ্ধ হয়। দুধ রাখার পাত্র পরিষ্কার-পরিচ্ছন্ন ও জীবাণুমুক্ত করতে হবে। দুধ পাত্রে রাখার পর ঢাকনা দিয়ে ঢেকে দিতে হবে। উপরের পদ্ধতি অবলম্বন করলে জামাল বিশুদ্ধ, ঘন ও বেশি দুধ উৎপাদন বৃদ্ধি করতে পারবে।"
        }
      ]
    },
    {
      "number": "7",
      "uddipok": "হামিদ সাহেব বাণিজ্যিক উদ্দেশ্যে আঙ্গুর চাষ করলেন। কিন্তু গাছ ছাঁটাই করে সুন্দর কাঠামো না দেওয়ার কারণে ক্ষতিগ্রস্ত হলেন.। তার বন্ধু তাকে লতানো উদ্ভিদে করা হয় এমন এক ধরনের ট্রেনিং পদ্ধতি সম্পর্কে জানালেন।",
      "tag": "CCC 23",
      "sub_questions": [
        {
          "label": "ক",
          "question": "প্রুনিং কাকে বলে?",
          "explanation": "গাছ পরিপূর্ণ হওয়ার পর গাছকে সুস্থ, সবল ও স্বাভাবিক রাখা এবং উৎপাদনক্ষমতা বাড়ানোর জন্য গাছের কোনো অংশ, যেমন- কাণ্ড, শাখা, পাতা, ফুল, ফল ইত্যাদি কেটে অপসারণ করা প্রুনিং বলে"
        },
        {
          "label": "খ",
          "question": "গাছের গোড়ায় জাবড়া প্রয়োগ করা হয় কেন?",
          "explanation": "চারা গাছের গোড়া ঠান্ডা রাখতে এবং মাটির আর্দ্রতা বজায় রাখার জন্য জাবড়া প্রয়োগ করা হয়। সাধারণত জাবড়া হিসেবে খড়কুটা, কচুরিপানা, শুকনা আগাছা ব্যবহার করা হয়। জাবড়া প্রয়োগের আরেকটি সুবিধা হলো এটি প্রয়োগের ফলে চারাগাছে অতিরিক্ত রাসায়নিক সার সরবরাহ করার দরকার হয় না। তাছাড়া জাবড়া, প্রয়োগ আগাছা দমনেও সাহায্য করে।"
        },
        {
          "label": "গ",
          "question": "হামিদ সাহেবের চাষকৃত ফসলটিতে ট্রেনিং এর যে পদ্ধতিটি অনুসরণ করতে হবে তা ব্যাখ্যা করো।",
          "explanation": "হামিদ সাহেব যেহেতু আঙ্গুর গাছ লাগিয়েছিলেন তাই এ ধরনের লতানো গাছের জন্য স্পেলিয়ার ট্রেনিং পদ্ধতি অনুসরণ করতে হবে। নিচে বিভিন্ন ধরনের স্পেলিয়ার ট্রেনিং পদ্ধতি বর্ণনা করা হলো_ ১. শীর্ষ ট্রেনিং পদ্ধতি: এক্ষেত্রে একটি কান্ড বা বিটপকে কোনো খুঁটি বা অবলম্বনের সাহায্য বাড়তে দেওয়া হয়। যখন বিটপের উচ্চতা অনুর্ধ্ব এক মিটার হয় তখন মাথা কেটে দেওয়া হয়। ঐ বিটপ থেকে পার্শ্ব শাখা বের হলে আবার ঐ পার্শ্ব শাখাগুলো কেটে দেওয়া হয়। ২. নিফিন পদ্ধতি: গাছের উচ্চতা ১ মিটার হলে মাথা কেটে দেওয়া হয় এবং দুটি পার্শ্ব বিটপকে উভয়পার্শ্বে মাটির সমান্তরালে তারের সাথে বেঁধে দেওয়া হয়। ৩. বাওয়ার পদ্ধতি: এ পদ্ধতিতে সারিতে লাগানো গাছের উপর প্রশস্ত মাচা তৈরি করা হয় এবং লতানো গাছকে এ মাচার উপর বাড়ার সুযোগ দেওয়া হয়। প্রতিবছর শাখাগুলোকে ছোট করে কেটে দেওয়া হয় যাতে প্রতি শাখায় ২ থেকে ৩টি কুঁড়ি থাকে। ৪. কর্ডন পদ্ধতি: বাওয়ার পদ্ধতির মতোই এ পদ্ধতি। তবে তৈরি মাচাকে কম প্রশস্ত করা হয়। অতএব ভালো ফলন পেতে হামিদ সাহেব তার গাছের জন্য উপরের যে কোনো ট্রেনিং পদ্ধতি অনুসরণ করতে পারেন।"
        },
        {
          "label": "ঘ",
          "question": "উক্ত পদ্ধতি অনুসরণ করে হামিদ সাহেব কীভাবে লাভবান হবেন- বিশ্লেষণ করো।",
          "explanation": "উদ্দীপকে হামিদ সাহেব বাণিজ্যিক উদ্দেশ্যে আঙ্গুর চাষ করেন। তিনি তার বন্ধুর পরামর্শে আঙ্গুর বাগানে স্পেলিয়ার ট্রেনিং পদ্ধতি অবলম্বন করে লাভবান হতে পারবেন। কোনো গাছকে একটি উপযুক্ত আকার, আকৃতি, কাঠামো দানের জন্য গাছের ডাল, শাখার সংখ্যা ও অবস্থান নিয়ন্ত্রণকে বৃক্ষের ট্রেনিং বলা হয়। গাছের উৎপাদন ও ব্যবহার উপযোগী কাঠের পরিমাণ বাড়ানোর জন্য ট্রেনিং এর গুরুত্ব অনস্বীকার্য। স্পেলিয়ার 'ট্রেনিং পদ্ধতিতে খুঁটির সাহায্যে মাচা তৈরি করে গাছটিকে। মাচা, খুঁটি বা তারের উপর বাড়তে দেওয়া হয় এবং মাটির সমান্তরালে তারের সাথে বেঁধে দেওয়া হয়। ফলে গাছ ও ফল মাটির সাথে লেগে না থাকায় মাটিস্থ অণুজীব দ্বারা গাছ ও ফল আক্রান্ত হয় না। গাছের কাঠামো শক্ত হয় ফলে গাছ ঝড় তুফানে ভেঙ্গে পড়ে না। এ পদ্ধতিতে গাছের উচ্চতা ১ মিটার হলে অগ্রভাগ ছাঁটাই করে দেওয়া হয়। ফলে পার্শ্ব কুঁড়ি জন্মায় এবং গাছের ফল ধারণক্ষমতা বৃদ্ধি পায়। এই পদ্ধতিতে বাগানে মানুষ চলাচলের সুবিধা হয়, গাছের পরিচর্যা এবং ফল সংগ্রহ করা সহজ হয়। অল্প জমিতে অধিক গাছ লাগানো সম্ভব হয়। এর ফলে বৃক্ষের ফলের আকার ও গুনগতমান বৃদ্ধি পায়। এই ভালো মানের ফল বাজারে অধিক দামে বিক্রি করে প্রচুর অর্থ উপার্জন করা যায়। এছাড়া-ছাঁটাইয়ের ফলে থেকে যাওয়া অতিরিক্ত অংশ পাওয়া যায় যা থেকে জ্বালানির অভাব পূরণ করা যায়। এর ফলে গাছের রোগ ও পোকামাকড়ের আক্রমণ কম হয়। ফলে কীটনাশক ক্রয়খাতে খরচ হয় না ও ফসল নষ্টের মাধ্যমে আর্থিক ক্ষতির সম্ভাবনা হ্রাস পায়। উপরের আলোচনা হতে দেখা যায় যে, হামিদ সাহেব আঙ্গুর বাগানের জন্য যে পদ্ধতিটি গ্রহণ করেছেন তার মাধ্যমে তিনি বিভিন্নভাবে লাভবান হবেন।"
        }
      ]
    },
    {
      "number": "8",
      "uddipok": "সামসুল আলম একজন বৃক্ষপ্রেমী। তিনি এলাকার রাস্তার দুই পাশে বিভিন্ন ধরনের ফলজ ও বনজ বৃক্ষ রোপণ করেন এবং যত্ন নিয়ে বড় করে তোলেন। প্রতিবছর তার এই বৃক্ষ রোপণের ফলে এখন তার এলাকার সকল রাস্তায় দুই পাশে সারি সারি বৃক্ষ যে কারো নজর কাড়ে। সামসুল আলমের এরূপ নিঃস্বার্থ বৃক্ষপ্রেমের কারণে সরকার এ বছর তাকে পুরষ্কৃত করেছে।",
      "tag": "CCC 23",
      "sub_questions": [
        {
          "label": "ক",
          "question": "বনায়ন কী?",
          "explanation": "বনায়ন হলো বনজ সম্পদের উৎপাদন বৃদ্ধির লক্ষ্যে বিজ্ঞানসম্মতভাবে বৃক্ষ রোপণ, পরিচর্যা ও ব্যবস্থাপনা পদ্ধতি।"
        },
        {
          "label": "খ",
          "question": "বন আমাদের কীভাবে উপকার করে?",
          "explanation": "বন আমাদের পরিবেশগত নিরাপত্তা প্রদানের পাশাপাশি মৌলিক চাহিদা যেমন- খাদ্য, বস্ত্র, বাসস্থান, চিকিৎসা প্রভৃতি পূরণ করে। প্রাকৃতিক পরিবেশ সংরক্ষণ, বিশেষ করে অক্সিজেন সরবরাহ, বৃষ্টিপাত, প্রতিকূল পরিবেশ নিয়ন্ত্রণ, জলবায়ুর তীব্রতা নিয়ন্ত্রণ, বন্যা নিয়ন্ত্রণ, ভূমিক্ষয় রোধ প্রভৃতি নানবিধ কাজে বন ভূমিকা রাখে। এছাড়াও অর্থনৈতিক সচ্ছলতা ও চিত্তবিনোদনের খোরাক জুগিয়ে বনভূমি আমাদের উপকার করে থাকে।"
        },
        {
          "label": "গ",
          "question": "উদ্দীপকে বৃক্ষপ্রেমী সামসুল আলমের কর্মকাণ্ড কোন ধরনের বনায়নের অন্তর্ভুক্ত? ব্যাখ্যা করো।",
          "explanation": "উদ্দীপকে বৃক্ষপ্রেমী সামসুল আলমের কর্মকাণ্ড সামাজিক বনায়নের অন্তর্ভুক্ত। সামাজিক বনায়ন হলো স্থানীয় দরিদ্র জনগণকে উপকারভোগী হিসেবে সম্পৃক্ত করে পরিচালিত বনায়ন কার্যক্রম। ভূমিহীন, দরিদ্র, বিধবা, ও দুর্দশাগ্রস্থ গ্রামীণ জনগণের সামাজিক ও অর্থনৈতিক সুবিধা নিশ্চিত করাই সামাজিক বনায়নের প্রধান লক্ষ্য। সামাজিক বনায়নের কিছু বৈশিষ্ট্য পরিলক্ষিত হয়। এগুলো হলো- i. সামাজিক বনে বিভিন্ন ফলজ বৃক্ষ যেমন- আম, জাম, কাঁঠাল, জামরুল, পেয়ারা, বাতাবিলেবু, লিচু, কদবেল, বেল, আমড়া, জলপাই, কুল, সফেদা, আতাফল, তাল, নারিকেল ইত্যাদি লাগানো হয়। ii. সামাজিক বনে বিভিন্ন বনজ বৃক্ষ বিশেষ করে কাঠ গাছ যেমন- শাল, সেগুন, মেহগনি, কড়ই, শিরীষ, রেইনট্রি, শিশু ইত্যাদি বৃক্ষের বন সৃষ্টি করা হয়। iii. সামাজিক বনে বিভিন্ন ভেষজ উদ্ভিদ যেমন- আমলকী, হরীতকী, বহেড়া, নিম, নিশিন্দা, অর্জুন, তেঁতুল ইত্যাদি লাগানো হয়। iv. সাধারণত বাড়ির আঙিনা, বেড়িবাঁধ, সড়ক, মহাসড়কের দুই পাশে, পতিত বা ফাঁকা স্থানে সামাজিক বনায়ন করা হয়। v. কাঠ এবং জ্বালানির স্থানীয় চাহিদার যোগান দিয়ে থাকে। vi. দারিদ্র দূরীকরণ বা বিকল্প আয়ের উৎস হিসেবে কাজ করে। vii. স্থানীয় পরিবেশকে ঠান্ডা, নির্মল ও দূষণমুক্ত রাখতে সহায়তা করে। 'viii. সামাজিক বন আশপাশের অঞ্চলকে বিভিন্ন দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করতে সহায়তা করে।"
        },
        {
          "label": "ঘ",
          "question": "\"শুধু সরকারি স্বীকৃতি নয়, সামসুল আলমের এরূপ কর্মকাণ্ড দেশের অর্থনীতিতেও ভূমিকা রাখছে\"- উক্তিটির যথার্থতা বিশ্লেষণ করো।",
          "explanation": "উদ্দীপকে সামসুল আলম রাস্তার দুই পাশে বৃক্ষরোপণ করে সরকারি স্বীকৃতি পান। তার এ কর্মকাণ্ড অর্থনীতিতেও ভূমিকা রাখে। সামাজিক বনায়ন কর্মসূচিতে অংশগ্রহণ করার মাধ্যমে গ্রামীণ দরিদ্র জনগণ নিজেদের আর্থ-সামাজিক অবস্থার ব্যাপক উন্নয়ন ঘটাতে পারবে। এ বনায়নের আওতায় বাগান সৃজন, বাগান পাহারা দেওয়া, বাগান রক্ষণাবেক্ষণ, কাঠ কাটা ও বিক্রয়, আসবাবপত্র তৈরি, নার্সারি স্থাপন ইত্যাদির মাধ্যমে বিভিন্ন পর্যায়ে ব্যাপক সংখ্যক লোকের কর্মসংস্থান হবে। তাছাড়া নার্সারি ব্যবসায় প্রত্যক্ষ ও পরোক্ষভাবে লক্ষাধিক লোকের কর্মসংস্থান হওয়া সম্ভব। সামাজিক বনায়নের ফলে দেশে বনজ সম্পদের পরিমাণ বহুগুণে বেড়েছে। এই বনায়নের মাধ্যমে ভূমির সর্বোত্তম ব্যবহার নিশ্চিত করা যাবে। নির্মাণ কাঠ ও জ্বালানিসহ বনজ সম্পদের চাহিদা মেটাতে তার গড়ে তোলা বনের গুরুত্ব অনেক। সামাজিক বনায়নে পশুখাদ্য উপযোগী বিভিন্ন গাছ রোপণের ফলে গ্রামের দরিদ্র জনগণ এসব গাছের পাতা পশুদের খাওয়াতে পারে। এতে পশু খাদ্যের সংকট অনেকাংশে নিরসন হচ্ছে। গ্রামীণ দরিদ্র জনগোষ্ঠীর দরিদ্রতা নিরসন ও অর্থনৈতিকভাবে স্বাবলম্বী করতে সামাজিক বনায়নের ভূমিকা অপরিসীম।"
        }
      ]
    }
  ]
}