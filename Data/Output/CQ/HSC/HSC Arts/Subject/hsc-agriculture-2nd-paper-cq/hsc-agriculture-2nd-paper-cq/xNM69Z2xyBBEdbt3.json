{
  "title": "DB, Ctg.B, BB : 17",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আমাদের দেশের অধিকাংশ কৃষকই দরিদ্র। তারা ফসল উৎপাদনের জন্য কৃষি ব্যাংকসহ বিভিন্ন প্রাতিষ্ঠানিক ও অপ্রাতিষ্ঠানিক উৎস থেকে ঋণ গ্রহণ করে থাকেন। অর্থনীতিবিদ স্যার ফ্রেডারিক নিকলসন বলেন, \"পৃথিবীর ইতিহাসের সাক্ষ্য এই যে, কৃষির জন্য ঋণ অত্যাবশ্যক।\"",
      "tag": "DB, CTG.B, BB : 17",
      "sub_questions": [
        {
          "label": "ক",
          "question": "কৃষি অর্থনীতি কী?",
          "explanation": "অর্থনীতির যে শাখায় কৃষির যাবতীয় কর্মকাণ্ড, প্রয়োজনীয় মূলধন, কৃষি ঋণ, লাভ-ক্ষতি, কৃষিপণ্য বাজারজাতকরণ ও ভোক্তাদের মধ্যে বিতরণ ইত্যাদি বিষয়ে আলোচনা করা হয় তাকে বলে কৃষি অর্থনীতি।"
        },
        {
          "label": "খ",
          "question": "সমবায় কেন প্রয়োজন? ব্যাখ্যা করো।",
          "explanation": "সমবায় হলো একই উদ্দেশ্যে একজোট হয়ে কাজ করা। এর মূল ভিত্তি হলো জমি ও পুজির আনুপাতিক হারে মুনাফার শরীকানা লাভ। একার পক্ষে যেসব কাজ করা সম্ভব নয় তা সমবায়ের মাধ্যমে খুব এরজেই করা সম্ভব। এই ব্যবস্থায় প্রতিটি কাজের স্বচ্ছতা ও প্রবাবদিহিতা নিশ্চিত করতে হয় বলে সমবায়ী সদস্যগণ সবসময় সক্রিয় থকে। সমবায় এর সদস্যদের আপদকালীন বা দুর্যোগের সময়। প্রয়োজনীয় ঋণ সুবিধা প্রদান করে বিপর্যয়ে সহনশীলতা যোগায়। এ কারণেই সমবায় প্রয়োজন।"
        },
        {
          "label": "গ",
          "question": "আমাদের দেশের কৃষকরা যে সকল উৎস থেকে ঋণ পেতে পারে উদ্দীপকের আলোকে সেগুলো ব্যাখ্যা করো।",
          "explanation": "উদ্দীপকে কৃষকদের সমবায়ের মাধ্যমে ব্যাংক থেকে কৃষি ঋণ নিয়ে ফসল চাষের কথা বলা হয়েছে। ফসল উৎপাদনের লক্ষ্যে কৃষি কর্মকাণ্ড সম্পন্ন করার জন্যে যে সকল ব্যক্তি, সংগঠন ও প্রতিষ্ঠান থেকে কৃষক মূলধন সংগ্রহ করে থাকে সেগুলোই কৃষি ঋণের উৎস। কৃষি ঋণের উৎস দুই ধরনের। যেমন- প্রাতিষ্ঠানিক উৎস ও অপ্রাতিষ্ঠানিক উৎস। প্রাতিষ্ঠানিক উৎসের মধ্যে রয়েছে কেন্দ্রীয় ব্যাংক, বাংলাদেশ কৃষি ব‍্যাংক, সমবায় ব্যাংক, রাজশাহী কৃষি উন্নয়ন ব্যাংক, ভূমি বন্ধকী ব্যাংক, বাণিজ্যিক ব্যাংক ও বাংলাদেশ পল্লী উন্নয়ন বোর্ড। এসব প্রতিষ্ঠান থেকে ঋণ নিলে কৃষকের প্রতারিত হবার সম্ভাবনা কম থাকে। কৃষক তার চাহিদা মাফিক ঋণ পেতে পারে। অনেক সময় কোনো বন্ধকীও দেওয়া লাগে না। দুর্যোগকালীন সময়ে বিশেষ সুবিধা বা কম সুদে ঋণ পাওয়া যায়। তবে কিছু সমস্যাও রয়েছে। যেমন- অনেক কৃষকের বন্ধকী দেওয়ার মতো জমি বা অন্যান্য স্থায়ী সম্পদও থাকে না। এ উৎসের ঋণ নেবার ক্ষেত্রে দালালদের দ্বারা প্রতারিত হবার সম্ভাবনা থাকে। এমনকি দালালেরাও সংস্থা দ্বারা অনেক সময় প্রতারিত হতে পারে। এই ঋণ নিতে প্রচুর আমলাতান্ত্রিক জটিলতা রয়েছে। যার কারনে অনেক সময় ঋণ পেতে দেরি হয়। কৃষি ঋণের অপ্রাতিষ্ঠানিক উৎসের মধ্যে রয়েছে আত্মীয়স্বজন ও বন্ধু-বান্ধব, দালাল ও ব্যাপারী, গ্রাম্য মহাজন; গ্রাম্য ব্যবসায়ী ও দোকানদার, ধনী কৃষক ইত্যাদি। এই ঋণ পেতে জামানত লাগে না এবং অতি দ্রুত টাকা হাতে পাওয়া যায়। প্রাতিষ্ঠানিক উৎসের তুলনায় এই ঋণে সুদের হার কম থাকে বলে বর্তমানে এর চাহিদা বেশি। এই ধরনের ঋণেরও বেশ কিছু। অসুবিধা রয়েছে। যেমন- সুদের হার বেশি, স্বল্পমেয়াদি এবং ঋণ পরিশোধে কিস্তি সুবিধা কম। ঋণগ্রহীতা অনেক সময় তার সর্বস্ব হারায়। উল্লিখিত প্রাতিষ্ঠানিক ও অপ্রাতিষ্ঠানিক উভয় উৎস থেকে কৃষক ঋণ নিতে পারে।"
        },
        {
          "label": "ঘ",
          "question": "বাংলাদেশের প্রেক্ষাপটে নিকলসনের উক্তিটির যথার্থতা মূল্যায়ন করো।",
          "explanation": "অর্থনীতিবিদ স্যার ফ্রেডারিক নিকলসন বলেন, \"পৃথিবীর ইতিহাসের সাক্ষ্য এই যে, কৃষির জন্য ঋণ অত্যাবশ্যক।” উদ্দীপকে কৃষিঋণ সম্পর্কিত অর্থনীতিবিদ স্যার ফ্রেডারিক নিকলসনের বিখ্যাত উক্তির মাধ্যমে কৃষি ঋণের আবশ্যকতাকে তুলে ধরা হয়েছে। বাংলাদেশ একটি কৃষিভিত্তিক দেশ হলেও এর কৃষি ব্যবস্থা অনুন্নত। তাই কৃষিতে উৎপাদন কম। উৎপাদন বৃদ্ধির জন্য কৃষির আধুনিকায়ন প্রয়োজন। আধুনিকায়নের জন্য প্রয়োজন প্রচুর মূলধনের। তাই বাধ্য হয়েই কৃষকেরা ঋণ গ্রহণ করে। এছাড়াও বিভিন্ন কারণে কৃষকেরা প্রাতিষ্ঠানিক ও অপ্রাতিষ্ঠানিক উৎস থেকে এই ঋণ নিয়ে থাকে যেমন- i. কৃষিকাজ পরিচালনা: কৃষকেরা সাধারণত বীজ, সার ও কীটনাশক ক্রয়, ফসল নিড়ানো, কর্তন, মাড়াই প্রভৃতি দৈনন্দিন ব্যয় নির্বাহের জন্য স্বল্প মেয়াদি ঋণ গ্রহণ করে। হালকা ও স্বল্প মূল্যের কৃষি যন্ত্রপাতি এবং হালের বলদ ক্রয়, কূপ খনন ইত্যাদি কাজের জন্য কৃষকেরা মধ্যমেয়াদি ঋণ গ্রহণ করেন। কৃষিতে আধুনিক চাষাবাদ পদ্ধতির প্রবর্তন তথা পাম্প ও ট্রাক্টর ক্রয়, জমি সমতল করা, পুকুর খনন, গুদামঘর নির্মাণ; গবাদিপশুর খামার নির্মাণ প্রভৃতি কাজের জন্য কৃষকেরা দীর্ঘমেয়াদি ঋণ গ্রহণ করে থাকেন। ii. পণ্য বাজারজাতকরণ: গুদামঘর নির্মাণ, কৃষি পণ্যের সুষ্ঠু বাজারজাতকরণ, পণ্যের বাছাই ও মানোন্নয়ন ইত্যাদি কাজ সম্পাদনের জন্য কৃষকদের ঋণ প্রয়োজন। iii. ঋণ পরিশোধ: বাংলাদেশের কৃষকেরা পূর্ব ঋণ পরিশোধ করার জন্য নতুন করে ঋণ গ্রহণ করেন। iv. প্রাকৃতিক দুর্যোগ: দুর্যোগে ফসল নষ্ট বা গবাদিপশু মরে গেলে কৃষকেরা পুনর্বাসনের জন্য ঋণ গ্রহণ করেন। v. দ্রব্যমূল্য বৃদ্ধি: অত্যাবশ্যকীয় কৃষি উপকরণের মূল্য কৃষিজাত দ্রব্যের তুলনায় বেশি হওয়ায় বাধ্য হয়ে কৃষক ঋণ গ্রহণ করেন। vi. গবাদিপশুর মৃত্যু: রোগে আক্রান্ত হয়ে কিংবা প্রাকৃতিক দুর্যোগের কারণে হালের গরু মারা গেলে অনেক কৃষক গরু কেনার জন্য ঋণ নেয়। অর্থাৎ, কৃষি ঋণ গ্রহণ না করলে বাংলাদেশের কৃষকদের বিভিন্ন ক্ষেত্রে বাধার মুখে পড়তে হয়। এতে উৎপাদন বাধাগ্রস্ত এবং কৃষক ক্ষতিগ্রস্ত হয়। তাই বলা যায়, বাংলাদেশের পটভূমিতে স্যার ফ্রেডারিক নিকলসনের উল্লিখিত উক্তিটি যথার্থ।"
        }
      ]
    },
    {
      "number": "2",
      "uddipok": "",
      "tag": "DB, CTG.B, BB : 17",
      "sub_questions": [
        {
          "label": "ক",
          "question": "সাইলেজ কী?",
          "explanation": "রসাল অবস্থায় ফুল আসার সময় সবুজ ও সতেজ ঘাসকে (ভুট্টা, নেপিয়ার, গিনি ইত্যাদি) কেটে টুকরো করে সেগুলো বায়ুরোধী অবস্থায় সংরক্ষণ করাকে সাইলেজ (Silage) বলে।"
        },
        {
          "label": "খ",
          "question": "পাস্তুরিত দুধ নিরাপদ কেন?",
          "explanation": "পাস্তুরিত দুধ নিরাপদ, কেননা পাস্তুরিকরণে রোগ উৎপাদনকারী জীবাণু ধ্বংস হয়। অতি উচ্চ ও নিম্ন তাপমাত্রায় অণুজীব জন্মাতে ও বংশবিস্তার করতে পারে না। পাস্তুরিকরণ পদ্ধতিতে দুধের পচন ঘটানোর জন্য দায়ী অণুজীবকে তাপ দিয়ে (৬২.৮° সে. তাপে ৩০ মিনিট, ৭২.২° সে. তাপে ১৫ সেকেন্ড এবং ১৩৭.৮° সে. তাপে ২ সেকেন্ড) ধ্বংস করা হয়। ফলে ল্যাকটিক এসিড প্রস্তুতকারী জীবাণুর (যেমন- স্ট্রেপটোকক্কাই) সংখ্যা কমে যায়। পাস্তুরিকরণে দুধের পুষ্টিমান ঠিক থাকে এবং কোনো বিষাদের সৃষ্টি হয় না। এ কারণে পাস্তুরিত দুধ নিরাপদ।"
        },
        {
          "label": "গ",
          "question": "চিত্রে প্রদর্শিত গাভি দু'টির তুলনা করো।",
          "explanation": "চিত্র-১ এ বিদেশি জাতের ও চিত্র-২ এ দেশি জাতের গাভি দেখানো হয়েছে। চিত্রে দেখানো গাভি দুটির তুলনা নিম্নরূপ- i. বিদেশি জাতের গাভিগুলো দেশি জাতের তুলনায় আকারে বড়, ওজনে বেশি ও উন্নত মানের হয়ে থাকে। ii. বিদেশি জাতের গাভির শিং সাধারণত খাটো ও মোটা হয়। কিন্তু দেশি জাতের গাভির শিং চোখা ও বাঁকানো হয়। iii. বিদেশি জাতের গাভি দেশি জাত অপেক্ষা বেশি পরিমাণে মাংস উৎপাদন করে থাকে। iv. বিদেশি উন্নত জাতের গরুর দুধ উৎপাদন ক্ষমতা দেশি জাতের গরু অপেক্ষা বেশি। বিদেশি জাতের গাভি থেকে দৈনিক কমপক্ষে ১০ লিটার দুধ পাওয়া যায়, যেখানে দেশি জাতের গাভি থেকে দৈনিক ১-৩ লিটার দুধ পাওয়া যায়। v. বিদেশি জাতের গাভি দেশি জাতের তুলনায় দ্রুত প্রজননের উপযোগী হয়। যেমন- হল্যান্ডের হলস্টেইন ফ্রিজিয়ান জাতের গাতি মাত্র ১৮ মাসে প্রজননক্ষম হয়। কিন্তু দেশি গাভির প্রজননক্ষম হতে প্রায় ৩৬-৪৮ মাস সময় লাগে। vi. বিদেশি জাতের গরু অপেক্ষা দেশি জাতের গরু অধিক রোগ প্রতিরোধী ও কষ্টসহিষ্ণু হয়। উপরে বর্ণিত বৈশিষ্ট্যগুলো থেকে গাতি দুটির মধ্যে তুলনা করা যায়।"
        },
        {
          "label": "ঘ",
          "question": "উদ্দীপকের কোন গাভিটি পালন করা লাভজনক? তোমার। উত্তরের সপক্ষে যুক্তি প্রদর্শন করো।",
          "explanation": "চিত্র-২ এর দেশি জাতের গাভির তুলনায় চিত্র-১ এর বিদেশি জাতের গাভি পালন করা লাভজনক বলে আমি মনে করি। গাভি পালন করা হয় মূলত মাংস ও দুধ উৎপাদনের উদ্দেশ্যে। তাই গাভি পালন করে লাভবান হতে হলে এমন গাভি পালন করা উচিৎ যেগুলো অল্পসময়ে অধিক মাংস উৎপাদন এবং বেশি পরিমাণে দুধ প্রদান করতে সক্ষম। দেশি জাতের গরুর ওজন সর্বোচ্চ ৩৫০-৪০০ কেজি হতে পারে, যেমন- রেড চিটাগং। এদের দৈনিক দুধ উৎপাদন ক্ষমতা ২-৫ লিটার। এ জাতের গরু ৩.৫-৪.০ বছর বয়সে প্রথম বাচ্চা প্রদান করে। সেক্ষেত্রে এ জাতীয় গরু পালন করে বাচ্চুর উৎপাদন ও দুধ প্রাপ্তির জন্যে অনেকটা সময়ের প্রয়োজন হয়। এতে খাদ্য, আবাসস্থল, চিকিৎসাসহ বিভিন্ন আনুষঙ্গিক খরচ বেশি হয়। বিদেশি জাতের গরুর ওজন সর্বোচ্চ ৮০০- ১০০০ কেজি পর্যন্ত হতে পারে, যেমন- হলস্টেইন ফ্রিজিয়ান। এ গরু দৈনিক ৩০ লিটারের অধিক দুধ প্রদানে সক্ষম। এ জাতীয় গাভির দুধে চর্বির পরিমাণ অনেক কম, মাত্র ৩.৫-৪%। এ জাতের গাভি ১৮ মাসেই প্রজননক্ষম হয় এবং ৩০ মাসেই প্রথম বাচ্চা প্রসব করে। তাই অধিক মাংসের পাশাপাশি দ্রুত বাছুর ও দুধ উৎপাদন করে। সামগ্রিকভাবে বলা যায়, দেশি জাতের গাভির চেয়ে বিদেশি জাতের গাভি থেকে মাংস, দুধ, চামড়া ইত্যাদি অধিক পরিমাণে পেয়ে থাকি যা অর্থনৈতিকভাবে অধিক লাভজনক।"
        }
      ]
    },
    {
      "number": "3",
      "uddipok": "আমাদের দেশের মাটি ও পানির উপযোগী চাষযোগ্য এক ধরনের মাছ বিদেশ থেকে ১৯৭০ সালে আনা হয়েছে। মাছটি দ্রুত বর্ধনশীল -এবং বাজারে এর অনেক চাহিদা আছে।",
      "tag": "DB, CTG.B, BB : 17,BAFSCT 24",
      "sub_questions": [
        {
          "label": "ক",
          "question": "রাজপুঁটির বৈজ্ঞানিক নাম লেখো।",
          "explanation": "রাজপুঁটির বৈজ্ঞানিক নাম Puntinus gonionotus"
        },
        {
          "label": "খ",
          "question": "প্লাংকটন মাছের কোন ধরনের খাবার?",
          "explanation": "প্লাংকটন মাছের প্রাকৃতিক খাবার। প্লাংকটন হলো পানিতে মুক্তভাবে ভাসমান অণুবীক্ষণিক জীব যা মাছ খাদ্য হিসেবে গ্রহণ করে। প্লাংকটন দুই প্রকার। যথা- ফাইটোপ্লাংকটন বা উদ্ভিদকণা ও জুপ্লাংকটন বা প্রাণীকণা। পানিতে ভাসমান এসব প্লাংকটন মাছের খাদ্য হিসেবে কাজ করে। প্রাকৃতিকভাবে উৎপন্ন হয় বলে প্লাংকটনকে মাছের প্রাকৃতিক খাবার বলা হয়।"
        },
        {
          "label": "গ",
          "question": "উদ্দীপকে কোন মাছটির কথা বলা হয়েছে? আবাসস্থল দ্বারা ব্যাখ্যা করো।",
          "explanation": "উদ্দীপকের মাছটি হলো নাইলোটিকা যা শান্তস্বভাবী মাছের অন্তর্ভুক্ত। ১৯৭৪ সালে থাইল্যান্ড থেকে নাইলোটিকা মাছ বাংলাদেশে আমদানি করা হয়। মাছটি দ্রুত বর্ধনশীল এবং সারা বছর চাষযোগ্য। বছরে ৩-৪ বার ডিম পাড়ে। তিন মাস বয়সে প্রজননক্ষম এবং দুই মাস বয়সে খাওয়ার উপযোগী হয়। শান্তস্বভাবী বলে এ মাছ মুক্ত জলাশয় ছাড়াও পুকুর, দিঘি ও ডোবায় চাষের জন্য খুব উপযোগী। এই মাছগুলো একে অপরের সাথে খাদ্যের জন্য প্রতিযোগিতা করে না। এ জাতীয় মাছ বদ্ধ জলাশয়ে প্রজনন করে না, তবে কৃত্রিমভাবে প্রজনন করিয়ে পোনা উৎপাদন করা যায়। নাইলোটিকা মাছ উচ্চ ফলনশীল এবং ৩-৪ মাসে বিক্রয়যোগ্য হয়। বাজারে এ মাছের ব্যাপক চাহিদা রয়েছে। নাইলোটিকা মাছের আবাসস্থল থেকে মাছটির বৈশিষ্ট্য ব্যাখ্যা করা যায়।"
        },
        {
          "label": "ঘ",
          "question": "উদ্দীপকের মাছটি চাষ করা লাভজনক\"- বিশ্লেষণ করো।",
          "explanation": "উদ্দীপকের মাছটি হলো নাইলোটিকা বা মনোসেক্স তেলাপিয়া। নাইলোটিকা মাছ ১৯৭৪ সালে থাইল্যান্ড থেকে প্রথম বাংলাদেশে আনা হয়। দ্রুত বর্ধনশীল ও ব্যাপক চাহিদাসম্পন্ন এ মাছটি অর্থনৈতিকভাবে অনেক গুরুত্ব বহন করে। মৎস্য ও প্রাণিসম্পদ মন্ত্রণালয়ের তথ্য মতে, নাইলোটিকা মাছ স্থানীয় জাতের চেয়ে ৫০-৬০% বেশি উৎপাদনশীল। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক রোগ প্রতিরোধ ক্ষমতাসম্পন্ন। অগভীর জলাশয়সহ স্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। বাংলাদেশের মৎস্যচাষিদের মধ্যে ৬০% নাইলোটিকা চাষ ও বাজারজাতকরণের সাথে জড়িত। মৌসুমি পুকুরে নাইলোটিকা চাষ করে বিঘা প্রতি ৪০০-৫০০ কেজি মাছ উৎপাদন করা যায়। প্রতি কেজি পাইকারি দরে ৭০ টাকা হারে বিঘা প্রতি গড়ে প্রায় ৩২,০০০/- টাকা আয় করা সম্ভব, যেখানে এই মাছ চাষে ব্যয় হবে মাত্র ৮,০০০/- টাকা। অর্থাৎ, প্রতি বিঘায় নিট লাভের পরিমাণ প্রায় ২৪,০০০/- টাকা, যেখানে আয় ও ব্যয়ের অনুপাত প্রায় ৪:১। বাংলাদেশের যেসব এলাকায় নদী-নালা, হাওর, খাল-বিল আছে কিন্তু পুকুর নেই, সেসব এলাকায় খাঁচায় এ মাছ চাষ করা সম্ভব। একটি ২০ ফুট × ১০ ফুট × ৬ ফুট আকারের খাঁচায় বছরে একবার চাষে ৩৬০ কেজি মাছ উৎপাদন করা যায়। এ মাছ বছরে দুই বার চাষ করে দ্বিগুণ আয় করা সম্ভব। এ মাছ সুস্বাদু ও শতক প্রতি ফলন বেশি হওয়ায় রপ্তানি করে প্রচুর বৈদেশিক মুদ্রা অর্জন করা সম্ভব। সহজ চাষ পদ্ধতি, চাষ ব্যয় কম ও ফলন হার বেশি বলে এর মোট উৎপাদন চাষকৃত মৌসুমি মাছগুলোর মধ্যে শীর্ষে। সুতরাং, আলোচনার প্রেক্ষিতে বলা যায়, উদ্দীপকে উল্লিখিত নাইলোটিকা মাছটির চাষ অত্যন্ত লাভজনক।"
        }
      ]
    },
    {
      "number": "4",
      "uddipok": "নিয়াজ তার বাবার সাথে মাছের বাজারে এসে বড় একটা বুই মাছ পছন্দ করল। তার বাবা বললেন, এ মাছ কেনা যাবে না। কারণ মাছের গায়ে কোনো লালা নেই এবং এ ধরনের মাছ স্বাস্থ্যের জন্য ঝুঁকিপূর্ণ। তিনি আরো বললেন, মাছটি সঠিকভাবে সংরক্ষণ করা দরকার ছিল।",
      "tag": "DB, CTG.B, BB : 17",
      "sub_questions": [
        {
          "label": "ক",
          "question": "রাক্ষুসে মাছ কী?",
          "explanation": "যে সকল মাছ চাষের মাছকে খেয়ে ফেলে এবং চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায় সে সবল মাছই রাক্ষুসে মাছ (শোল, গজার, টাকি ইত্যাদি)।"
        },
        {
          "label": "খ",
          "question": "চিংড়িকে নিশাচর বলা হয় কেন?",
          "explanation": "চিংড়ি তার বেশিরভাগ স্বাভাবিক কার্যক্রম সাধারণত রাতের বেলায় সম্পন্ন করে থাকে। এদের খাদ্য গ্রহণ, খোলস পাল্টানো, প্রজনন ক্রিয়া, ডিম পাড়া প্রভৃতি কাজগুলো রাতেই সম্পন্ন হয়। এ কারণেই চিংড়িকে নিশাচর বলা হয়।"
        },
        {
          "label": "গ",
          "question": "উদ্দীপকের নিয়াজের বাবা কীভাবে বুঝলেন, মাছটি সঠিকভাবে সংরক্ষণ করা হয়নি-ব্যাখ্যা করো।",
          "explanation": "নিয়াজের বাবা তুই মাছটির দেখে কোনো লালা বা পিচ্ছিল পদার্থ না থাকায় বুঝতে পারলেন মাছটি সঠিকভাবে সংরক্ষণ করা হয়নি। মাহকে দীর্ঘক্ষণ পচনমুক্ত রাখতে অসাধু ব্যবসায়ীরা ১-১.৫% ফরমালিন দ্রবণে মাছ ভিজিয়ে ক্রেতার কাছে বিক্রি করে। আর এই বিষাক্ত রাসায়নিক পদার্থের উপস্থিতিতে মাছের গায়ে পিচ্ছিল পদার্থ বা লালা থাকে না। উল্লিখিত বৈশিষ্ট্যটি ছাড়াও নিয়াজের বাবা আরও কিছু বৈশিষ্ট্য দেখে ফরমালিনযুক্ত মাছ চিনলেন। যেমন- i. মাছের চক্ষুগোলক ফ্যাকাশে হয় ও ভিতরের দিকে ঢুকানো থাকে। ii. মাহের ফুলকা কালচে বর্ণের হয়। iii. মাছের দেষ বেশ শুষ্ক থাকে। iv. মাছের মাংসপেশী ও আঁইশ শস্ত থাকে। v স্বাভাবিক মাছের গল্প থাকে না। vi. মাছের গায়ে বা পাশে মাছি বসে না। ফরমালিন হলো অতিমাত্রায় বিষান্ত একটি জৈব যৌগ যা মাছের পুষ্টিগুণ নষ্ট করে এবং মানবদেষের জন্য অত্যন্ত ক্ষতিকর। এ কারণেই মাছটি সঠিকভাবে সংরক্ষণ করা হয়নি বলে নিয়াজের বাবা মাছটি কিনতে অস্বীকৃতি জানালেন।"
        },
        {
          "label": "ঘ",
          "question": "\"মাছটি সঠিকভাবে সংরক্ষণ করা দরকার ছিল\" মূল্যায়ন করো।",
          "explanation": "উদ্দীপকের বুই মাছটি ফরমালিন বা ফরমালডিহাইডের ৪০% জলীয় দ্রবণ দ্বারা সংরক্ষণ করা হয়েছিল। মাছ আহরণকালে বা আহরণের পর যথাযথ পরিচর্যা ও নীতিমালা অনুসরণ করে মানবদেহের জন্য ক্ষতিকর কোনো রাসায়নিক দ্রব্য ব্যবহার না করে স্বাস্থ্যসম্মত উপারে সংরক্ষণ করাকে নিরাপদ মাছ সংরক্ষণ বসে। মাছ দ্রুত পচনশীল বলে অনেক অসাধু ব্যবসায়ী এগুলোকে দীর্ঘদিন মজুদ রাখতে ক্ষতিকর রাসায়নিক দ্রব্য বা ফরমালিন ব্যবহার করে থাকে যা মাছের পুষ্টিগুণ ও স্বাদ বিনষ্ট করে দেয়। ফরমালিনযুক্ত মাছ খেলে মানুষের দেখে নানা ধরনের সমস্যার সৃষ্টি হয়। যেমন- মানুষের মাথা ব্যাথাসহ শ্বাসকষ্ট, ডায়রিয়া, পেটের পীড়া, বমি, কিডনির ক্ষতি, পরিপাকতন্ত্রের জটিলতা, ক্যান্সারের ঝুঁকি ইত্যাদি। শুধু তাই নয় ফরমালিনযুক্ত মাছের গন্ধ প্রখাসের মাধ্যমে গ্রহণ করলে হাঁচি, কাশি, কন্ঠনালিতে অন্ত্রীয় অনুভূতি, শ্বাস-প্রশ্বাসে ব্যাঘাত ঘটা, বুকে ব্যাথা, প্রজনন ক্ষমতা হ্রাস পাওয়া প্রভৃতি সমস্যার সৃষ্টি হয়। এছাড়াও ফরমালিনযুক্ত মাছ খেলে মানুষের ত্বকের নানা রোগসহ দৃষ্টিষীনতারও সম্ভাবনা থাকে। আমাদের দেশে মাথাপিছু আমিষের চাহিদা পূরণে ঘাটতি রয়েছে। তার উপর মাছের গুণগত মান নষ্ট করে মানবদেষে অসুস্থতা সৃষ্টি করণে তা বিপদের সম্ভাবনা আরও বাড়াবে। একারণেই মাছটি সঠিকভাবে সংরক্ষণ করা দরকার ছিল বলে নিয়াজের বাবা মন্তব্য করেছিলেন, যা সম্পূর্ণ মুক্তিসঙ্গত।"
        }
      ]
    },
    {
      "number": "5",
      "uddipok": "যুব প্রশিক্ষণ কেন্দ্র থেকে প্রশিক্ষণপ্রাপ্ত বিজয়া স্থানীয় এনজিও থেকে ঋণ নিয়ে একটি দুগ্ধ খামার স্থাপন করল। সে খামারের জন্য দুগ্ধবতী গাভি নির্বাচন করার সময় গাভির পিছনের পা ও ওলানের আকার আকৃতি দেখে নিল যার কারণে খামারের দুধ উৎপাদন বৃদ্ধি পেল এবং সে আর্থিকভাবে লাভবান হলো। এক সময় তার এলাকার কিছু লোকের কর্মসংস্থানের ব্যবস্থা হলো।",
      "tag": "DB, CTG.B, BB : 17",
      "sub_questions": [
        {
          "label": "ক",
          "question": "দুগ্ধ খামার কী?",
          "explanation": "দুগ্ধ বা দুধ উৎপাদনের উদ্দেশ্যে যে খামার গড়ে তোলা হয় তাই দুগ্ধ খামার।"
        },
        {
          "label": "খ",
          "question": "কোন ধরনের খাবারকে তুমি গবাদিপশুর সুষম খাবার বলবে?",
          "explanation": "যেসকল খাবারে গবাদিপশুর জন্যে প্রয়োজনীয় পুষ্টি উপাদানসমূহ আমিষ, শর্করা, স্নেহ, ভিটামিন ও খনিজ পদার্থ উপযুক্ত পরিমাণে ও অনুপাতে বিদ্যমান থাকে সেগুলোকেই আমি গবাদিপশুর সুষম খাদ্য বলব। বিভিন্ন প্রকার খাদ্যের নির্দিষ্ট পরিমাণ মিশ্রিত করে সুষম খাদ্য তৈরি করা হয়। সুষম খাদ্য সুস্বাদু ও সহজপাচ্য হয় যা পশুকে শক্তি ও কাজ করার ক্ষমতা প্রদান করে, শরীরের বৃদ্ধি ও ক্ষয়পূরণ করে এবং রোগমুক্ত রাখে।"
        },
        {
          "label": "গ",
          "question": "খামারটিকে অধিক উৎপাদনশীল করার লক্ষ্যে বিজয়ার পদক্ষেপ ব্যাখ্যা করো।",
          "explanation": "বিজয়ার স্থাপিত খামারটি হলো দুগ্ধ খামার। খামারটিকে অধিক উৎপাদনশীল করার জন্য বিজয়া নিম্নোক্ত পদক্ষেপগুলো গ্রহণ করে- i. উন্নত জাতের অধিক দুধ উৎপাদনশীল সুস্থ গাভি নির্বাচন করে। ii. গাভির বাসস্থান এমনভাবে তৈরি করে যেন পর্যাপ্ত আলো-বাতাস চলাচল করতে পারে। তাছাড়া খামারের স্বাস্থ্যকর পরিবেশ ও গাভির খাবার জায়গার পরিষ্কার-পরিচ্ছন্নতা, পয়ঃনিষ্কাশন ব্যবস্থা প্রভৃতি বিষয়ের ওপর নজর রাখে। iii. গাভিকে নিয়মিত সুষম খাদ্য ও পর্যাপ্ত পানি সরবরাহ করে। এছাড়া দুধ দোহনের আগে গাভিকে দানাদার খাদ্য খেতে দেয়। iv. খামারের জৈব নিরাপত্তা (Bio-safety) নিশ্চিত করে। নিয়মিত গাভির স্বাস্থ্য পরীক্ষা ও সংক্রামক রোগের প্রতিষেধক টিকা দেয়। v. যথাসময়ে গাভির কৃত্রিম প্রজননের ব্যবস্থা এবং গর্ভবতী গাভি ও নবজাতক বাছুরের যথাযথ যত্ন নেয়। vi. নিয়মিত খামারের আয়-ব্যয়ের হিসাব রাখে ও নথিপত্র সংরক্ষণ করে। vii. শ্রমিক ও কর্মচারীদের সন্তুষ্ট রাখে এবং খামার ব্যবস্থাপনার কার্যক্রম সঠিকভাবে তদারকি করে। viii. সঠিক পদ্ধতিতে দুধ দোহন, সংরক্ষণ ও বাজারজাত করে। মূলত এসকল পদক্ষেপ গ্রহণের কারণেই বিজয়া খামারটিকে উৎপাদনশীল করার মাধ্যমে আর্থিকভাবে লাভবান এবং সফল উদ্যোক্তা হিসেবে নিজেকে প্রতিষ্ঠিত করতে সক্ষম হয়।"
        },
        {
          "label": "ঘ",
          "question": "\"সফল উদ্যোক্তা হিসেবে বিজয়ার কর্মকাণ্ড অনুকরণীয়\"- বিশ্লেষণ করো।",
          "explanation": "বিজয়া প্রশিক্ষণ নিয়ে ঋণ গ্রহণ করে নিজেই দুগ্ধ খামার স্থাপন করে। তার এই খামার স্থাপন বাংলাদেশের প্রেক্ষাপটে অত্যন্ত সময়োপযোগী। জৈব আমিষের এক-তৃতীয়াংশ আমরা পেয়ে থাকি গাভির দুধ থেকে। একজন সুস্থ লোকের প্রতিদিন ২৫০ মিলি দুধ পান করা প্রয়োজন, কিন্তু আমরা পান করি মাত্র ১৯৩.৩৮ মিলি। রর্তমানে বাংলাদেশে দুধের ঘাটতির পরিমাণ ৪.৩৯ মিলিয়ন মেট্রিক টন। দুধের এই ঘাটতি পূরণে ডেইরি বা দুগ্ধ খামারের চাহিদা বেড়েই চলেছে। দুগ্ধজাত পণ্য উৎপাদন, বাজারজাতকরণ, বিপণন প্রক্রিয়ার সাথে লক্ষ লক্ষ মানুষ জড়িত যার মাধ্যমে তারা তাদের জীবিকা নির্বাহ করছে। সঠিক খামার ব্যবস্থাপনার মাধ্যমে দুগ্ধ ও দুগ্ধজাত পণ্য উৎপাদন করে দেশের চাহিদা মিটিয়ে বিদেশেও রপ্তানি করা সম্ভব। বাংলাদেশের শিক্ষিত বেকার যুবসমাজ যদি বিজয়ার মতো দুগ্ধ খামার স্থাপনে উদ্যোগী হয়, তবে একদিকে যেমন বেকারত্ব দূর হবে তেমনি দেশের মানুষের পুষ্টি চাহিদাও অনেকাংশে পূরণ হবে। পরিশেষে বলা যায়, উদ্যোক্তা হিসেবে বিজয়ার কর্মকাণ্ড অনুকরণীয়- কথাটি যথার্থ।"
        }
      ]
    },
    {
      "number": "6",
      "uddipok": "শিমূলোর দাদু বন বিভাগের কর্মচারী ছিলেন। অবসর জীবনে তিনি রাঙ্গামাটি জেলায় বসবাস করেন। তার একমাত্র নাতি শিমুলের এসএসসি পরীক্ষার পর তাকে নিয়ে সুন্দরবন বেড়াতে এসেছেন। শিমুল তার এলাকার শীল কড়ই গাছের সাথে পরিচিত ছিল। এখানে সে সুন্দরি গাছসহ অনেক অপরিচিত গাছপালা ও পশুপাখি দেখে মুগ্ধ হলো। দাদু বললেন, তার ছোটবেলায় দেখা বনের গাছপালা ও পশুপাখি। এখন আর তেমন একটা চোখে পড়ে না। কারণ মানুষ আজকাল নির্বিচারে গাছপালা কাটছে।",
      "tag": "DB, CTG.B, BB : 17",
      "sub_questions": [
        {
          "label": "ক",
          "question": "কৃষিবন কী?",
          "explanation": "কৃষিবন হলো, এক ধরনের ভূমি ব্যবস্থাপনা পদ্ধতি যার মাধ্যমে একই জমিতে একই সাথে পর্যায়ক্রমিকভাবে বৃক্ষ, খাদ্য বা পশুখাদ্যের চাষাবাদের মাধ্যমে জমির সার্বিক উৎপাদন বৃদ্ধি করা হয়।"
        },
        {
          "label": "খ",
          "question": "কৃষিমেলার আয়োজন করা হয় কেন?",
          "explanation": "কৃষিতে উদ্ভাবিত বিভিন্ন প্রযুক্তি প্রদর্শন ও বিক্রয়ের জন্য কৃষিমেলার আয়োজন করা হয়। এ মেলার মাধ্যমে স্থানীয় কৃষকদের নতুন উদ্ভাবিত বিভিন্ন কৃষিপণ্য দেখিয়ে চাষাবাদে এসকল প্রযুক্তি ব্যবহারে উদ্বুদ্ধ করা হয়। অর্থাৎ, ফসল উৎপাদনে ব্যবহৃত কৃষি যন্ত্রপাতি সম্পর্কে কৃষকদের জানিয়ে উৎপাদন বৃদ্ধিতে সহায়তা করা, বীজ উৎপাদন কলাকৌশল ও সংরক্ষণে আধুনিক নিয়মনীতি সম্পর্কে ধারণা প্রদানের জন্যেই কৃষিমেলার আয়োজন করা হয়।"
        },
        {
          "label": "গ",
          "question": "উদ্দীপকের আলোকে শিমুলের দেখা বন দুটির তুলনা করো।",
          "explanation": "উদ্দীপকে খোকনের দেখা প্রথম বনটি হলো ম্যানগ্রোভ বন ও পরের বনটি হলো পাহাড়ি বন। সমুদ্র উপকূলীয় এলাকার লোনা মাটিতে যে বন গড়ে উঠেছে তাকে ম্যানগ্রোভ বন বলে। অপরদিকে পাহাড়ি উঁচু এলাকায় প্রাকৃতিকভাবে জন্মানো বনকে পাহাড়ি বন বলে। ভৌগোলিক অবস্থান ও জলাবায়ুভেদে বন দুটির মধ্যে পার্থক্য দেখা যায়। যেমন- ১. পাহাড়ি বনের ভূমি উঁচু ও মাঝারি হয় কিন্তু ম্যানগ্রোভ বনের ভূমি নিচু হয়। ২. পাহাড়ি বনের মাটি অম্লীয় (pH = ৫-৬) কিন্তু ম্যানগ্রোভ বনের মাটি ক্ষারীয় (pH = ৭.৫-৮.৫) প্রকৃতির হয়। ৩. পাহাড়ি বনে বন্যার পানি প্রবেশ করতে পারে না, অপরদিকে ম্যানগ্রোভ বনে জোয়ার-ভাটার মাধ্যমে বন্যার পানি প্রবেশ করে এবং বেশিরভাগ এলাকা পানির নিচে ডুবে থাকে। 8. ম্যানগ্রোভ বনের উদ্ভিদের প্রধান বৈশিষ্ট্য হলো এদের শ্বাসমূল থাকে, জরায়ুজ অঙ্কুরোদগম হয়, যা পাহাড়ি বনের উদ্ভিদে অনুপস্থিত। পাহাড়ি বনে আবহাওয়া উষ্ণ ও শুষ্ক হওয়ার ফলে ক্রান্তীয় চিরহরিৎ ও পর্ণমোচী জাতীয় বৃক্ষ জন্মে। ৫. পাহাড়ি বনের প্রধান বৃক্ষ চাপালিশ, সেগুন, কড়ই, শাল ইত্যাদি। ম্যানগ্রোভ বনের প্রধান বৃক্ষ সুন্দরি, গেওয়া, বাইন, গরান, কেওড়া, পশুর ইত্যাদি। ৬. পাহাড়ি বনের প্রধান পশু হলো হাতি, চিতাবাঘ, নেকড়ে, বন্য শূকর, কাঠবিড়ালি, বানর, সাপ, গিরগিটি ইত্যাদি। ম্যানগ্রোভ বনের প্রধান পশু হলো রয়েল বেঙ্গল টাইগার, চিত্রাহরিণ, কুমির, অজগর ইত্যাদি। পরিশেষে বলা যায়, পাহাড়ি ও ম্যানগ্রোভ বনের মধ্যে তুলনামূলক পার্থক্য থাকা সত্ত্বেও দু'প্রকার বনই আমাদের দেশের অর্থনীতি ও * পরিবেশ রক্ষায় গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "উদ্দীপকের দাদুর ছোটবেলার দেখা বনের গাছপালা ও পশুপাখি এখন দেখা না যাওয়ার কারণ বিশ্লেষণ করো।",
          "explanation": "শিমুলের দাদু তার ছোটবেলায় দেখা বনের গাছপালা ও পশুপাখি এখন আর দেখেন না বলে মন্তব্য করেছেন। প্রকৃতির প্রতি মানুষের বিরূপ আচরণের কারণে বিশ্বে প্রায় প্রতিদিনই অন্তত ডজনখানেক উদ্ভিদ ও প্রাণী প্রজাতি বিলুপ্ত হয়ে যাচ্ছে। আর এই বিলুপ্তির ধারা থেকে বাংলাদেশও ব্যতিক্রম নয়। ভৌগোলিক অবস্থানের কারণে আয়তনে ক্ষুদ্র হওয়া সত্ত্বেও আমাদের দেশে একসময় পাওয়া যেত নানা ধরনের বন্য প্রাণী। এসব প্রাণীর অনেকেই আজ বেঁচে আছে শুধু লৌকিক গল্পগাথায়। বন্যপ্রাণী সংরক্ষণে সচেতনতার অভাব, আইনের কার্যকারিতা না থাকা এবং জনসংখ্যার চাপে সচেতনতার অভাব, আইনের কার্যকারিতা না থাকা এবং জনসংখ্যার চাপে বাংলাদেশের জীববৈচিত্র্য বিপন্ন হয়ে পড়েছে। মানুষের বিরূপ কর্মকান্ড যেমন- অতিরিক্ত বনজ সম্পদ আহরণ, খাদ্য বা অর্থের আশায় জীব হত্যা, জ্বালানি, স্থাপনা ও বাণিজ্যিক উদ্দেশ্যে গাছপালা ধ্বংস হচ্ছে। বনজঙ্গল উজাড় হওয়ার ফলে পরিবেশ রুক্ষ হয়ে উঠেছে। বৃষ্টিপাতের পরিমাণ কমে যাচ্ছে। উষ্ণতা বৃদ্ধি পাচ্ছে। আশঙ্কাজনকভাবে কমে যাচ্ছে বনভূমি। বৃক্ষ নিধনের ফলে প্রশুপাখির আবাসস্থল ও খাদ্য সংকট তৈরি হচ্ছে। এছাড়াও এই বিলুপ্তির জন্য জলবায়ুর পরিবর্তন, নদী শুকিয়ে যাওয়া, বন্যা, খরা, ঘূর্ণিঝড় প্রভৃতি কারণও রয়েছে। বাংলাদেশে ৯৫টি প্রজাতির উদ্ভিদকে বিপন্ন হিসেবে চিহ্নিত করা হয়েছে। দেশের ৭১১ প্রজাতির পাখির মধ্যে ১৯টি প্রজাতি গত ১০০ বছরের বেশি সময়ে বিলুপ্ত হয়ে গেছে। এছাড়া স্তন্যপায়ী প্রাণীদের ১১ প্রজাতি প্রাণী হারিয়ে গেছে। আর সরীসৃপজাতীয় প্রাণী বিলুপ্ত হয়েছে একটি। বন ও বনের পশুপাখি প্রাকৃতিক পরিবেশের অবিচ্ছেদ্য অংশ। এদের বিলুপ্তি পরিবেশের যে বিপর্যয়ের সৃষ্টি করবে তা মানুষের অস্তিত্বকেও ধ্বংস করে দিতে পারে। তাই মানুষের স্বার্থেই ঘন রক্ষায় দ্রুত পদক্ষেপ গ্রহণ করা অত্যন্ত জরুরি।"
        }
      ]
    },
    {
      "number": "7",
      "uddipok": "কৃষিপ্রধান বাংলাদেশের অর্থনীতিতে পোল্ট্রি শিল্প অত্যন্ত গুরুত্বপূর্ণ 'ভূমিকা পালন করছে। দেশে ছোট বড় অসংখ্য পোল্ট্রি খামার গড়ে উঠেছে। কিন্তু মুরগির বাচ্চার দাম বৃদ্ধিসহ অন্যান্য বিষয় অপ্রতুল হওয়ায় এ শিল্পের বিকাশ প্রতিবন্ধকতার সম্মুখীন হচ্ছে। নানাবিধ প্রতিবন্ধকতা সত্ত্বেও সরকারের সহযোগিতা পেলে শিল্পটি দ্রুত অগ্রসর হতে পারে।",
      "tag": "DB, CTG.B, BB : 17",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল গৃহপালিত পাখিকে ডিম ও মাংস উৎপাদনের মাধ্যমে খাবার ও পুষ্টি চাহিদা মেটানোসহ অর্থোপার্জনের উদ্দেশ্যে পরিকল্পিত উপায়ে লালন-পালন করা হয় তাকেই পোল্ট্রি বলে ।"
        },
        {
          "label": "খ",
          "question": "কোয়েল পালন লাভজনক কেন?",
          "explanation": "কোয়েল অর্থনৈতিক গুরুত্বসম্পন্ন এক প্রকারের পাখি । আকারে ছোট হওয়ায় অল্প জায়গায় অনেক কোয়েল পালন করা যায়। ১টি মুরগির স্থানে ১০টি কোয়েল পালন করা যায়। এদের খাদ্য খরচও মুরগি বা অন্য পাখির তুলনায় কম হয়। একটি প্রাপ্ত বয়স্ক কোয়েল দৈনিক গড়ে ২০-২৫ গ্রাম খাদ্য খায়। তাছাড়া এদের রোগবালাইও কম হয়। তাই এদের ওষুধ বাবদ বেশি খরচ হয় না। প্রতিটি কোয়েল বছরে প্রায় ৩০০টির মতো ডিম দেয়। এসব কারণে কোয়েল পালন লাভজনক ।"
        },
        {
          "label": "গ",
          "question": "উদ্দীপকের শিল্পটির অগ্রসর না হওয়ার কারণ ব্যাখ্যা করো।",
          "explanation": "উদ্দীপকে পোল্ট্রি শিল্পের কথা বলা হয়েছে। সুষম খাদ্য সরবরাহ, গ্রামীণ দুঃস্থ লোকদের আত্ম-কর্মসংস্থান সৃষ্টি ও জাতীয় অর্থনীতিতে পোল্ট্রি শিল্পের ব্যাপক অবদান রয়েছে। তবে কিছু সমস্যার কারণে বাংলাদেশে পোল্ট্রি শিল্পের উন্নয়ন বাধাগ্রস্ত হচ্ছে। এসব সমস্যার মধ্যে রয়েছে- i. পর্যাপ্ত উন্নত জাতের মুরগির অভাব থাকায় বিদেশ থেকে বাচ্চা আমদানি করে হাঁস-মুরগি পালন করা হচ্ছে। ফলে উৎপাদন খরচ বেশি হচ্ছে। ii. পোল্ট্রি খামারে মোট উপকরণ ব্যয়ের শতকরা ৬৫-৭০ ভাগ ব্যয় হয় খাদ্য ক্রয় বাবদ । তাছাড়া পোল্ট্রির জন্য তৈরিকৃত সুষম খাদ্যের বিভিন্ন উপকরণ যেমন— ভুট্টা, সয়াবিন ইত্যাদি বাইরে থেকে আমদানি করতে হয় যেগুলোর গুণগত মান অনেক সময়ই ভালো হয় না । iii. দেশে পোল্ট্রি ফিড উৎপাদনকারী কল-কারখানার সংখ্যাও কম, বাইরে থেকে আমদানি করতে হয় এবং দাম বেশি পড়ে iv. দেশে পোল্ট্রির রোগ প্রতিরোধ ও চিকিৎসার জন্য প্রয়োজনীয় টিকা ও ঔষধের অভাব রয়েছে। v.বাইরে থেকে আমদানি করেও চাহিদা পূরণ হচ্ছে না। ফলে খামার প্রতিষ্ঠার জন্য পর্যাপ্ত অর্থের যোগান ও সহজ শর্তে ব্যাংক ঋণের অভাবে ইচ্ছে থাকলেও অনেকে খামার গড়ে তুলতে পারছেন না । vi. পোল্ট্রি খামারিদের প্রয়োজনীয় প্রশিক্ষণ ও কারিগরি জ্ঞানের অভাব রয়েছে। শুধু ধারণার উপর ভিত্তি করে হাঁস-মুরগি পালন করায় প্রয়োজনীয় যত্ন ও পরিচর্যার অভাবে প্রচুর হাঁস-মুরগি মারা যাচ্ছে। vii. দেশে হাঁস-মুরগির ডিম ও মাংসের পরিবহন, বাজারজাতকরণ ও সংরক্ষণের সুব্যবস্থা নেই। ফলে খামারিরা আর্থিকভাবে ক্ষতিগ্রস্ত হচ্ছে। viii. উন্নত প্রযুক্তি ও কলাকৌশল উদ্ভাবনে গবেষণার জন্য সরকারি পৃষ্ঠপোষকতার যথেষ্ট অভাব থাকার কারণে এ খাতের কাঙ্ক্ষিত উন্নয়ন হচ্ছে না। পোল্ট্রি খামার একটি বিশেষ ধরনের শিল্প। যেকোনো খামার বা শিল্পে বাণিজ্যিকভাবে সফলতা লাভের জন্য প্রয়োজন সুষ্ঠু ব্যবস্থাপনা। কিন্তু এসব ব্যবস্থাপনায় বিদ্যমান সমস্যাসমূহ পোল্ট্রি শিল্পের বিকাশকে বাধাগ্রস্ত করছে।"
        },
        {
          "label": "ঘ",
          "question": "সরকারের সহযোগিতা পেলে শিল্পটি দ্রুত অগ্রসর হতে পারে- উক্তিটি বিশ্লেষণ করো।",
          "explanation": "উদ্দীপকের শিল্পটি হলো পোল্ট্রি শিল্প । পোল্ট্রি শিল্প একটি সম্ভাবনাময় কৃষি খাত, কর্মসংস্থান সৃষ্টি ও রোজগারের উৎস । নানাবিধ প্রতিকূলতা ও সম্পদের সীমাবদ্ধতা থাকায় আমাদের পোল্ট্রি শিল্প যথেষ্ট উন্নত হতে পারেনি যদিও এ খাতে সম্ভাবনা প্রচুর। এসব সমস্যা সমাধানে সরকার বিভিন্ন কার্যকরী পদক্ষেপ গ্রহণ করতে পারে। সেগুলো হলো- i. পোল্ট্রি পালন ও স্বাস্থ্যসম্মত রক্ষণাবেক্ষণের লক্ষ্যে পশুসম্পদ অধিদপ্তরের বিভিন্ন সম্প্রসারণ কার্যক্রম জোরদার করা । ii. ছোট, বড় অনেক উদ্যোক্তা পোল্ট্রি খামার স্থাপনে এগিয়ে আসছেন। তাদের যথাযথ সহায়তা প্রদান করা । iii. উন্মুক্ত বিশ্ববিদ্যালয়ে পোল্ট্রি বিষয়ে সার্টিফিকেট কোর্স চালু করা, যাতে সকল পর্যায়ে শিক্ষা ছড়িয়ে পড়ে। iv. পোল্ট্রি পালন, খামার স্থাপন ও পরিচালনা বিষয়ে বেকার যুবসমাজ ও গৃহিণীদের প্রশিক্ষণ দেওয়া । v. যুব উন্নয়ন অধিদপ্তর ও মহিলা বিষয়ক মন্ত্রণালয়ে পোল্ট্রি পালন সম্পর্কিত বিভিন্ন প্রশিক্ষণ কার্যক্রম জোরদার করা। vi. পোল্ট্রির খাদ্য উৎপাদন কারখানা গড়ে তুলে এ খাতকে জোরদার করার উদ্যোগ গ্রহণ করা। vii. প্রশিক্ষণপ্রাপ্ত যুব সমাজ ও গৃহিনীদের সহজ শর্তে ঋণদানের ব্যবস্থা করা। viii. উন্নত জাতের বাচ্চা সুলভ মূল্যে সরবরাহের ব্যবস্থা নেওয়া। ix. প্রয়োজনীয় ওষুধ ও টিকা দেশে উৎপাদনের উদ্যোগ নেওয়া এবং সময়মতো প্রদানের ব্যবস্থা করা। x. পরিবহন ও বাজারজাতকরণ ব্যবস্থা উন্নয়নের চেষ্টা করা। xi. গবেষণা কার্যক্রম পরিচালনায় পৃষ্ঠপোষকতা করা। xii. খামারিদের উৎসাহ প্রদানে পোল্ট্রি শিল্প উপযোগী বীমা পলিসি চালু করা । বাংলাদেশ সরকার পোল্ট্রি শিল্পকে কর্মমুখী ও রপ্তানির সম্ভবনাময় খাত হিসেবে প্রতিষ্ঠিত করতে ইতোমধ্যেই বিভিন্ন কর্মসূচি বাস্তবায়ন করা শুরু করেছে। তাই সরকারের সহযোগিতা পেলে পোল্ট্রি শিল্প দ্রুত অগ্রসর হতে পারে এই উক্তিটি যথার্থ।"
        }
      ]
    },
    {
      "number": "8",
      "uddipok": "সাকিব একজন শিক্ষিত বেকার। তিনি যুব উন্নয়ন কর্মকর্তার পরামর্শে গরু মোটাতাজাকরণের উপর প্রশিক্ষণ নিলেন এবং পাঁচ এঁড়ে বাচ্চুর ক্রয় করলেন। বাছুরগুলোর দ্রুত বৃদ্ধির জন্য গড়, ইউরিয়া ও চিটাগুড় প্রক্রিয়াজাত করে খাওয়ালেন। ফলে কয়েকদিনের মধ্যে বাছুরগুলো স্বাস্থ্যবান হলো। তিনি ঈদ-উল-আযহার আগে পরগুলে। বিক্রয় করে লাভবান হলেন।",
      "tag": "DIN.B, CB, JB : 22,DB, CTG.B, BB : 17",
      "sub_questions": [
        {
          "label": "ক",
          "question": "সাইলেজ কী?",
          "explanation": "রসাল অবস্থায় ফুল আসার সময় সবুজ ও সতেজ ঘাসকে (ভুটা নেপিয়ার, গিনি ইত্যাদি) কেটে টুকরো করে সেগুলো বায়ুরোধী অবস্থায় সংরক্ষণ করাকে সাইলেজ (Silage) বলে।"
        },
        {
          "label": "খ",
          "question": "ছাগলকে গরিবের গাভি বলা হয় কেন?",
          "explanation": "স্বল্প পুঁজি বিনিয়োগ করে আত্মকর্মসংস্থানের একটি সহজ উপায় হলো ছাগল পালন। ছাগল অল্প খরচে পালন করা যায়। এদের খাদ্য কম লাগে, রোগব্যাধি কম হয় এবং বাসস্থানের জন্যও বেশি জায়গার প্রয়োজন হয় না। দুস্থ মহিলা এবং ভূমিহীন প্রান্তিক চাষিরা যাদের গাভি কেনার ও পালনের সামর্থ্য নেই, তারা অল্প পুঁজিতে ছাগল কিনে অধিক লাভবান হতে পারেন। এ কারণে ছাগলকে গরিবের গাভি বলা হয়।"
        },
        {
          "label": "গ",
          "question": "সাকিব কীভাবে খাদ্য প্রক্রিয়াজাত করেছেন? ব্যাখ্যা করো।",
          "explanation": "উদ্দীপকে সাকিব খড়, ইউরিয়া ও চিটাগুড় প্রক্রিয়াজাত করে ইউরিয়া মোলাসেস পড় তৈরি করেন। নিচে খাদ্যটি তৈরির পদ্ধতি সংক্ষেপে বর্ণনা করা হলো- ইউরিয়া মোলাসেস খড় তৈরিতে প্রথমে একটি বালতিতে ১ কেজি ইউরিয়া ২০ লিটার পানিতে মিশিয়ে নেন। ডোলের চারদিকে গোবর ও কাদা মিশিয়ে লেপে শুকিয়ে নেন। এবার ডোলের মধ্যে অল্প খড় দিয়ে ইউরিয়া মেশানো পানি ছিটিয়ে দেন। সমস্ত খড় সম্পূর্ণ পানি দ্বারা মিশিয়ে ডোলের মুখ বস্তা ও মোটা পলিথিন দিয়ে বেঁধে ১০ দিন পর রোদে শুকানোর জন্য খড় বের করেন।উপরিউক্ত পদ্ধতি অবলম্বন করে সাকিব তার বাছুরগুলোর খাদ্য প্রক্রিয়াজাত করেছেন।"
        },
        {
          "label": "ঘ",
          "question": "যুব উন্নয়ন কর্মকর্তার পরামর্শের যৌক্তিকতা বিশ্লেষণ করো।",
          "explanation": "যুব উন্নয়ন কর্মকর্তা সাকিবের খামারের গরুগুলোতে ইউরিয়া মোলাসেস খড় খাওয়ানোর পরামর্শ দেন। গবাদিপশুর খামারকে লাভজনক করতে হলে প্রচলিত পদ্মার পাশাপাশি বিশেষ ধরনের কিছু যত্নেরও প্রয়োজন হয়। যেমন- গবাদিপশুকে প্রচলিত খাবারের সাথে পুষ্টিকর বিশেষ খাদ্য সরবরাহ করতে হয়। এরকম বিশেষ খাদ্য হলো ইউরিয়া মোলাসেস খড় বা ইউরিয়া মোলাসেস ব্লক। বিশেষ ধরনের এসব খাদ্য খাওয়ালে গবাদিপশুর দ্রুত বৃদ্ধি ঘটে এবং পশু পরিপুষ্টি লাভ করে। এতে করে খামারের উৎপাদন ক্ষমতা বেড়ে যায় এবং খামারি লাভবান হন। সাকিব তার ক্রয় করা বাছুরগুলো মোটাতাজা করতে চাওয়ায় যুব উন্নয়ন কর্মকর্তা খড়, ইউরিয়া ও চিটাগুড় প্রক্রিয়াজত করে পাশাপাশি ইউরিয়া মোলাসেস খড় খাওয়ানোর পরামর্শ দেন। তিনি তার খামারে অন্যান্য পরিচর্যাগুলো সঠিকভাবে সম্পাদনের পাশাপাশি যুব উন্নয়ন কর্মকর্তার পরামর্শটি যথাযথভাবে বাস্তবায়ন করাতে তার বাছুরগুলো স্বাস্থ্যবান ও মোটাতাজা হয় এবং তিনি অর্থনৈতিকভাবে লাভবান হন। সুতরাং, যুব উন্নয়ন কর্মকর্তার পরামর্শটি অত্যন্ত যুক্তিযুক্ত।"
        }
      ]
    }
  ]
}