{
  "title": "ঢাকা রেসিডেনসিয়াল মডেল কলেজ ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আমাদের দেশের মাটি ও পানির উপযোগী এক ধরনের মাছ বিদেশ থেকে আনা হয়েছে। মাছটি দ্রুত বর্ধনশীল এবং বাজারে এর অনেক চাহিদা আছে। মাছটির বিশেষ বৈশিষ্ট্য হলো, বিপদের সময় পোনাগুলোকে মুখের মধ্যে রাখা এবং বিপদে শেষে ছেড়ে দেওয়া।",
      "tag": "DRMC 23",
      "sub_questions": [
        {
          "label": "ক",
          "question": "মাছ চাষ কী?",
          "explanation": "মাছ চাষ হলো কোনো নির্দিষ্ট জলাশয়ে অর্থনৈতিক গুরুত্বসম্পন্ন মাছের পরিকল্পিত ও বিজ্ঞানভিত্তিক উৎপাদন।"
        },
        {
          "label": "খ",
          "question": "মাছ চাষে প্রাকৃতিক খাদ্যের ভূমিকা ব্যাখ্যা করো।",
          "explanation": "পুকুরে প্রাকৃতিকভাবে উৎপন্ন উদ্ভিদ ও প্রাণিকণা হলো মাছের প্রাকৃতিক খাদ্য। প্রাকৃতিক খাদ্য মাছের জীবনধারণের জন্য প্রয়োজনীয় খাদ্যের প্রধান উৎস। প্রাণিকণা থেকে মাছ প্রায় ৪০%-৭০% প্রাণিজ আমিষ পেয়ে থাকে। এ প্রাকৃতিক খাদ্য মাছ চাষের খরচ কমিয়ে দেয় এবং রাসায়নিক খাদ্যের ক্ষতি থেকে মাছকে নিরাপদ রাখে। প্রাকৃতিক খাদ্যের উপস্থিতিতে মাছ চাষ করলে রোগবালাই কম হয় এবং স্বাস্থ্যবান ও পুষ্ট মাছ পাওয়া যায়।"
        },
        {
          "label": "গ",
          "question": "উদ্দীপকে উল্লিখিত মাছটি কোন ধরনের? ব্যাখ্যা করো।",
          "explanation": "উদ্দীপকে উল্লিখিত মাছটি নাইলোটিকা যা শান্তস্বভাবী মাছের অন্তর্ভুক্ত। ১৯৭৪ সালে থাইল্যান্ড থেকে নাইলোটিকা মাছ বাংলাদেশে আমদানি করা হয়। মাছটি দ্রুত বর্ধনশীল এবং সারা বছর চাষযোগ্য। বছরে ৩-৪ বার ডিম পাড়ে। তিন মাস বয়সে প্রজননক্ষম এবং দুই মাস বয়সে খাওয়ার উপযোগী হয়। শান্তস্বভাবী বলে এ মাছ মুক্ত জলাশয় ছাড়াও পুকুর, দিঘি ও ডোবায় চাষের জন্য খুব উপযোগী। এই মাছগুলো একে অপরের সাথে খাদ্যের জন্য প্রতিযোগিতা করে না। এ জাতীয় মাছ বন্ধ জলাশয়ে প্রজনন করে না, তবে কৃত্রিমভাবে প্রজনন করিয়ে পোনা উৎপাদন করা যায়। নাইলোটিকা মাছ উচ্চ ফলনশীল এবং ৩-৪ মাসে বিক্রয়যোগ্য হয়। বাজারে এ মাছের ব্যাপক চাহিদা রয়েছে।"
        },
        {
          "label": "ঘ",
          "question": "\"উদ্দীপকের মাছটি চাষ করা লাভজনক\"-বিশ্লেষণ করো।",
          "explanation": "উদ্দীপকের মাছটি হলো নাইলোটিকা বা মনোসেক্স তেলাপিয়া। নাইলোটিকা মাছ ১৯৭৪ সালে থাইল্যান্ড থেকে প্রথম বাংলাদেশে আনা হয়। দ্রুত বর্ধনশীল ও ব্যাপক চাহিদাসম্পন্ন এ মাছটি অর্থনৈতিকভাবে অনেক গুরুত্ব বহন করে। মৎস্য ও প্রাণিসম্পদ মন্ত্রণালয়ের তথ্য মতে, নাইলোটিকা মাছ স্থানীয় জাতের চেয়ে ৫০-৬০% বেশি উৎপাদনশীল। ৩-৪ মাসে এই মাছ বিক্রয়যোগ্য হয় এবং তুলনামূলকভাবে অধিক রোগ প্রতিরোধ ক্ষমতাসম্পন্ন। অগভীর জলাশয়সহ স্বাদু ও লবণাক্ত পানিতে এই মাছ চাষ করা যায়। এ মাছ চাষে সম্পূরক খাবারও কম লাগে। চাষ করা যায়। এ মাছ চাষে সম্পূরক খাবারও কম লাগে। নাইলোটিকা চাষে প্রতি বিঘা জমিতে বছরে ৩-৫ জন মানুষের কর্মসংস্থান হয়। বাংলাদেশের মৎস্যচাষিদের মধ্যে ৬০% নাইলোটিকা চাষ ও বাজারজাতকরণের সাথে জড়িত। মৌসুমি পুকুরে নাইলোটিকা চাষ করে বিঘা প্রতি ৪০০-৫০০ কেজি মাছ উৎপাদন করা যায়। প্রতি কেজি পাইকারি দরে ৭০ টাকা হারে বিঘা প্রতি গড়ে প্রায় ৩২,০০০/- টাকা আয় করা সম্ভব, যেখানে এই মাছ চাষে ব্যয় হবে মাত্র ৮,০০০/- টাকা। অর্থাৎ, প্রতি বিঘায় নিট লাভের পরিমাণ প্রায় ২৪,০০০/- টাকা, যেখানে আয় ও ব্যয়ের অনুপাত প্রায় ৪৪১। বাংলাদেশের যেসব এলাকায় নদী-নালা, হাওর, খাল-বিল আছে কিন্তু পুকুর নেই, সেসব এলাকায় খাঁচায় এ মাছ চাষ করা সম্ভব। একটি ২০ ফুট × ১০ ফুট × ৬ ফুট আকারের খাঁচায় বছরে একবার চাষে ৩৬০ কেজি মাছ উৎপাদন করা যায়। এ মাছ বছরে দুই বার চাষ করে দ্বিগুণ আয় করা সম্ভব। এ মাছ সুস্বাদু ও শতক প্রতি ফলন বেশি হওয়ায় রপ্তানি করে প্রচুর বৈদেশিক মুদ্রা অর্জন করা সম্ভব। সহজ চাষ পদ্ধতি, চাষ ব্যয় কম ও ফলন হার বেশি বলে এর মোট উৎপাদন চাষকৃত মৌসুমি মাছগুলোর মধ্যে শীর্ষে। সুতরাং, আলোচনার প্রেক্ষিতে বলা যায়, উদ্দীপকে উল্লিখিত নাইলোটিকা মাছটির চাষ অত্যন্ত লাভজনক।"
        }
      ]
    },
    {
      "number": "2",
      "uddipok": "গত বছর আমেরিকায় রপ্তানি করা চিংড়ি বাংলাদেশে ফেরত দেয়। কারণ হিসেবে জানায়, চিংড়িতে ফরমালিন ছিল যা স্বাস্থ্যসম্মাত নয়। পরের বছর এগ্রো ফুড লিমিটেড স্বাস্থ্যসম্মত উপায়ে মাথা ও খোসাসহ চিংড়ি প্রক্রিয়াজাত করে আমেরিকায় রপ্তানি করে। এরপর বিভিন্ন দেশ এগ্রো ফুড লিমিটেড থেকে চিংড়ি ক্রয় করে। এগ্রো ফুডের মত করে দেশের বিভিন্ন কোম্পানি চিংড়ি প্রক্রিয়াজাত করে বিদেশে রপ্তানি করে লাভবান হয়।",
      "tag": "DRMC 23",
      "sub_questions": [
        {
          "label": "ক",
          "question": "মাছ প্রক্রিয়াজাতকরণ কী?",
          "explanation": "কোনো জলাশয় থেকে মাছ আহরণের পর তাতে তাজা মাছের সকল গুণাগুণ অক্ষুণ্ণ রেখে ভোক্তাদের চাহিদা অনুযায়ী দীর্ঘ বা স্বল্প মেয়াদে সংরক্ষণ করে বাজারজাত করাই হলো মাছ প্রক্রিয়াজাতকরণ।"
        },
        {
          "label": "খ",
          "question": "নিরাপদ মাছ কেন প্রয়োজন ব্যাখ্যা করো।",
          "explanation": "যেসব মাছ সংরক্ষণে ক্ষতিকর রাসায়নিক পদার্থ ব্যবহার করা হয় না যেসব মাছকে নিরাপদ মাছ বলে। আমাদের খাদ্য তালিকায় ৬০% আমিষের যোগান দেয় মাছ। তাই সুরক্ষিত ও মানসম্পন্ন আমিষ প্রাপ্তির জন্য মাছ নিরাপদ হওয়া প্রয়োজন। নিরাপদ মাছে ভেজাল বা বিষাক্ত দ্রব্য থাকে না। ফলে সেসব মাছ সুস্বাদু ও পুষ্টিগুণে উন্নত হয়। নিরাপদ মাছ শিশু, মা ও বয়স্কদের জন্য খুবই উপযোগী। নিরাপদ মাছ পণ্যের মূল্য ও লাভ বাড়িয়ে দেয়।"
        },
        {
          "label": "গ",
          "question": "এগ্রো ফুড লিমিটেড কীভাবে চিংড়ি প্রক্রিয়াজাত করেছিল ব্যাখ্যা করো।",
          "explanation": "এগ্রো ফুড লিমিটেড স্বাস্থ্যসম্মত উপায়ে চিংড়ি প্রক্রিয়াজাত করে। তাদের গৃহীত পদ্ধতি নিম্নরূপ- ১. আহরণকৃত চিংড়ি প্রক্রিয়াজাতকরণের উপযোগীকরণ: এ ধাপে কারখানায় বা চিংড়ি প্রসেসিং প্ল্যান্টে চিংড়ি আসার পর চিংড়ি বরফ থেকে আলাদা করে মাথা ছাড়িয়ে ছোট-বড় আকারে গ্রেডিং করা হয়। ২. জীবাণুমুক্ত করে পচন রোধকরণ: চিংড়ির গুণগত মান অক্ষুণ্ণ রাখার জন্য ০° সে. তামাত্রায় চিল রুমে রাখা হয়। চিল রুমে সাময়িক সংরক্ষিত চিংড়ি পরবর্তীতে ৫-১০ পিপিএম ক্লোরিন মিশ্রিত পানিতে ধোয়া হয়। ক্লোরিন মিশ্রিত পানিতে জীবাণুমুক্ত করার পর পুনরায় চিংড়িকে গ্রেড করে উদরাংশের পাতলা শ্লেষ্মা ভালোভাবে পরীক্ষা করে পরিষ্কার করা হয়। চিংড়ির ড্রেসিং করার ক্ষেত্রে ৩০ সেমি x ২০ সেমি মাপের টিনের ট্রেতে ৭০ সেমি × ৭০ সেমি মাপের পলিথিন পেপার বিছানো হয়। ট্রেগুলো বরফের পানি দ্বারা পূর্ণ হলে পলিথিন পেপার ভাঁজ করে চিংড়ি প্যাকিং ব্লক তৈরি করা হয় এবং প্লেট বা এয়ার ব্লাস্ট ফ্রিজারের ধারণক্ষমতা অনুযায়ী সংরক্ষণ করা হয়। এভাবে ১২ থেকে ১৩ ঘণ্টা হিমায়িতকরণ প্রক্রিয়া চলে। ৩. প্যাকিং প্রক্রিয়াজাতকৃত চিংড়ি হিমায়িত করার পর বর্গাকৃতির চিংড়ির ব্লকগুলো দ্রুত পলিথিন ব্যাগে ভরে সিল করা হয় এবং পরবর্তী ধাপে পলিথিন ব্যাগগুলো মাস্টার কার্টুনে ঢোকানো হয়। ৪. হিমাগারে সংরক্ষণ: এ ধাপে মাস্টার কার্টুনগুলো ২০° সে. এর কম তাপমাত্রায় হিমাগারে সংরক্ষণ করা হয় এবং পরবর্তীতে বাজারজাত করা হয়। উপরিউক্ত ধাপগুলো অনুসরণের মাধ্যমে চিংড়ি প্রক্রিয়াজাতকরণ করা হলে চিংড়িকে পচনের হাত থেকে রক্ষা করা যায় এবং ফরমালিন মুক্ত রাখা যায়।"
        },
        {
          "label": "ঘ",
          "question": "আমেরিকায় আগে ও পরে চিংড়ি রপ্তানির বিষয়টি মূল্যায়ন করো।",
          "explanation": "উদ্দীপকে গত বছর আমেরিকায় রপ্তানি' করা চিংড়ি ফেরত আসে এবং এই বছর এগ্রোফুডের রপ্তানি করা চিংড়ি-গ্রহণযোগ্য হয়। বাংলাদেশ থেকে আমদানি করা চিংড়িতে ফরমালিনের উপস্থিতি শনাক্ত হওয়ায় আমেরিকা সেই চিংড়ি ফেরত পাঠায়। কারণ, ফরমালিনযুক্ত চিংড়ি মানুষের শরীরের জন্য খুবই ক্ষতিকর। ফরমালিন যুক্ত মাছ খেলে মানবদেহে বিভিন্ন রোগ যেমন- শ্বাসকষ্ট, ডায়রিয়া, পেট ব্যাথা, চর্মরোগ, বমি, কিডনির ক্ষতি, পরিপাকতন্ত্রের জটিলতা ছাড়াও ক্যান্সারের ঝুঁকি থাকে। ফরমালিনযুক্ত চিংড়ির গন্ধ প্রশ্বাসের মাধ্যমে গ্রহণ করলে হাঁচি, কাশি, কণ্ঠনালীতে অম্লীয় অনুভূতি, প্রজনন ক্ষমতা হ্রাস প্রভৃতি সমস্যার সৃষ্টি হয়। ফরমালিনের বিষাক্ততা দীর্ঘদিন থাকে এবং রান্না করার পরও বিষাক্ততা কমে না। এ সকল কারণে আমেরিকা চিংড়ি নিতে অস্বীকৃতি জানিয়েছিল। কিন্তু পরের বছর এগ্রোফুড লিঃ স্বাস্থ্যসম্মত উপায়ে মাথা ও খোসাসহ চিংড়ি প্রক্রিয়াজাত করে আমেরিকায় রপ্তানি করে। নিরাপদ সংরক্ষণ পদ্ধতি অবলম্বন করায় দেশের ভাবমূর্তি উজ্জ্বল হয়। চিংড়ি চাষ, রপ্তানি ও প্রক্রিয়াজাতকরণের সাথে যে লক্ষ লক্ষ লোকের কর্মসংস্থান জড়িত তা আশঙ্কামুক্ত হয়। এগ্রোফুড লিঃ ছাড়াও অন্যান্য কোম্পানি স্বাস্থ্যসম্মত উপায়ে চিংড়ি প্রক্রিয়াজাত করে রপ্তানি করায় দেশের চিংড়ি চাষের বাজার সম্প্রসারিত হয়। ফলে প্রতি বছর চিংড়ি রপ্তানি করে প্রচুর বৈদেশিক মুদ্রা অর্জন করা সম্ভব হয়। অর্থাৎ, ফরমালিনযুক্ত চিংড়ি স্বাস্থ্যকর না হওয়ায় তা দু-দেশের সম্পর্কে সাময়িক বিরূপ প্রভাব ফেললেও এগ্রোফুড কোম্পানির নিরাপদ সংরক্ষণ পদ্ধতি পুনরায় ভাবমূর্তি ফিরিয়ে আনতে সমর্থ হয়।"
        }
      ]
    },
    {
      "number": "3",
      "uddipok": "পোল্ট্রি পালনে আগ্রহী গ্রামের একদল প্রতিভাবান তরুণ স্থানীয় প্রাণিসম্পদ কর্মকর্তার নিকট গেলে তিনি তাদের সাথে বাংলাদেশে পোল্ট্রির সমস্যা ও সম্ভাবনা নিয়ে আলোচনা করেন। পোল্ট্রির খামার স্থাপনে ঋণপ্রাপ্তি, উন্নত বাচ্চার জাত, সুষম খাদ্য, প্রতিষেধক টিকা, সুষ্ঠু বাজারজাতকরণ, গবেষণা, প্রশিক্ষণ, জৈব নিরাপত্তা ইত্যাদি বিষয় নিয়ে আলোচনা করেন। তরুণরা তার কথায় উৎসাহিত হয়ে খামার স্থাপনে উদ্যোগী হয়।",
      "tag": "DRMC 23",
      "sub_questions": [
        {
          "label": "ক",
          "question": "পোল্ট্রি কী?",
          "explanation": "যে সকল গৃহপালিত পাখিকে ডিম ও মাংস উৎপাদনের মাধ্যমে খাবার ও পুষ্টি চাহিদা মেটানোসহ অর্থোপার্জনের উদ্দেশ্যে পরিকল্পিত উপায়ে লালন-পালন করা হয় সে সকল গৃহপালিত পাখিই হলো পোল্ট্রি।"
        },
        {
          "label": "খ",
          "question": "\"পোল্ট্রির বিষ্ঠা একটি উৎকৃষ্ট জৈব সার\"- ব্যাখ্যা করো।",
          "explanation": "রাসায়নিক সারের পরিবর্তে পোল্ট্রি বর্জ্য হতে তৈরিকৃত সার ব্যবহার করলে জমির উর্বরতা রক্ষা হয় এবং ফসলের ফলন বাড়ে। গৃহপালিত পাখির বিষ্ঠা উন্নতমানের জৈব সার হিসেবে জমিতে ব্যবহার করলে জমিতে রাসায়নিক সার পরিমাণে কম লাগে। এতে আর্থিক সাশ্রয় হয়। তাছাড়া পরিবেশ স্বাস্থ্যসম্মত থাকে এবং খাদ্যমান উন্নত হয়। গোবর সারের তুলনায় এ সারে নাইট্রোজেন ছয়গুণ বেশি থাকে। তাই, খরচ ও কার্যকারিতার দিক থেকে জৈব সারের উৎস হিসেবে পোল্ট্রি বর্জ্য ব্যবহার লাভজনক।"
        },
        {
          "label": "গ",
          "question": "উদ্দীপকে উল্লিখিত বিষয়গুলোর আলোকে এদেশে পোল্ট্রির সমস্যাগুলো বিশ্লেষণ করো।",
          "explanation": "উদ্দীপকে পোল্ট্রি শিল্পের কথা বলা হয়েছে। সুষম খাদ্য সরবরাহ, গ্রামীণ দুঃস্থ লোকদের আত্ম-কর্মসংস্থান সৃষ্টি ও জাতীয় অর্থনীতিতে পোল্ট্রি শিল্পের ব্যাপক অবদান রয়েছে। তবে কিছু, সমস্যার কারণে বাংলাদেশে পোল্ট্রি শিল্পের উন্নয়ন বাধাগ্রস্ত হচ্ছে। এসব সমস্যার মধ্যে রয়েছে- i. পর্যাপ্ত উন্নত জাতের মুরগির অভাব থাকায় বিদেশ থেকে বাচ্চা আমদানি করে হাঁস-মুরগি পালন করা হচ্ছে। ফলে উৎপাদন খরচ বেশি হচ্ছে। ii. পোল্ট্রি খামারে মোট উপকরণ ব্যয়ের শতকরা ৬৫-৭০ ভাগ ব্যয় হয় খাদ্য ক্রয় বাবদ। তাছাড়া পোল্ট্রির জন্য তৈরিকৃত সুষম খাদ্যের বিভিন্ন উপকরণ যেমন- ভুট্টা, সয়াবিন ইত্যাদি বাইরে থেকে আমদানি করতে হয় যেগুলোর গুণগত মান অনেক সময়ই ভালো হয় না। iii. দেশে পোল্ট্রি ফিড উৎপাদনকারী কল-কারখানার সংখ্যাও কম, ফলে বাইরে থেকে আমদানি করতে হয় এবং দাম বেশি পড়ে। iv. দেশে পোল্ট্রির রোগ প্রতিরোধ ও চিকিৎসার জন্য প্রয়োজনীয় টিকা ও ঔষধের অভাব রয়েছে। বাইরে থেকে আমদানি করেও চাহিদা পূরণ হচ্ছে না। V. খামার প্রতিষ্ঠার জন্য পর্যাপ্ত অর্থের যোগান ও সহজ শর্তে ব্যাংক ঋণের অভাবে ইচ্ছে থাকলেও অনেকে খামার গড়ে তুলতে পারছেন না। vi. পোল্ট্রি খামারিদের প্রয়োজনীয় প্রশিক্ষণ ও কারিগরি জ্ঞানের অভাব রয়েছে। শুধু ধারণার উপর ভিত্তি করে হাঁস-মুরগি পালন করায় প্রয়োজনীয় যত্ন ও পরিচর্যার অভাবে প্রচুর হাঁস-মুরগি মারা যাচ্ছে। vii. দেশে হাঁস-মুরগির ডিম ও মাংসের পরিবহন, বাজারজাতকরণ ও সংরক্ষণের সুব্যবস্থা নেই। ফলে খামারিরা আর্থিকভাবে ক্ষতিগ্রস্ত হচ্ছে। viii. উন্নত প্রযুক্তি ও কলাকৌশল উদ্ভাবনে গবেষণার জন্য সরকারি পৃষ্ঠপোষকতার যথেষ্ট অভাব থাকার কারণে এ খাতের কাঙ্ক্ষিত উন্নয়ন হচ্ছে না। পোল্ট্রি খামার একটি বিশেষ ধরনের শিল্প। যেকোনো খামার বা শিল্পে বাণিজ্যিকভাবে সফলতা লাভের জন্য প্রয়োজন সুষ্ঠু ব্যবস্থাপনা। কিন্তু এসব ব্যবস্থাপনায় বিদ্যমান সমস্যাসমূহ পোল্ট্রি শিল্পের বিকাশকে বাধাগ্রস্ত করছে।"
        },
        {
          "label": "ঘ",
          "question": "তরুণরা প্রাণিসম্পদ কর্মকর্তার কথায় কেন উৎসাহিত হয়ে খামার স্থাপনে আগ্রহী হলেন? মতামত দাও।",
          "explanation": "উদ্দীপকের তরুণরা পোল্ট্রি পালনে আগ্রহী হলেন। বাংলাদেশে গৃহপালিত পাখির মধ্যে হাঁস-মুরগির অবস্থান প্রথমে। কালের প্রবাহে এ পোল্ট্রি শিল্পের উন্নতি-অবনতি হয়েছে। গ্রামাঞ্চলে পূর্বের তুলনায় বর্তমানে দেশি প্রথায় পোল্ট্রি পালন ব্যাপকভাবে কমে গেছে। দেশি জাতের তুলনায় উন্নত বিদেশি জাতের প্রতি মানুষ আগ্রহী হচ্ছে। বাংলাদেশে বর্তমানে পোল্ট্রির চাহিদা দিন দিন বৃদ্ধি পাচ্ছে। তাই দেশি জাতের চেয়ে উন্নত জাতের প্রতি মানুষ বেশি ঝুঁকছে। ফলে পোল্ট্রির উৎপাদন বেড়েছে। এখানে উল্লেখ্য যে, ২০০৭-০৮ সালে হাঁস- মুরগির উৎপাদন ছিল ২৫১.৩১ মিলিয়ন, বর্তমানে তা বেড়ে ২৯৬.২৬৪ মিলিয়নে দাঁড়িয়েছে। বাণিজ্যিক ভিত্তিতে দেশের সর্বত্র খামারকরণের প্রবণতা দেখা যাচ্ছে। এ খাতকে সরকার যথেষ্ট গুরুত্ব দিচ্ছে এবং পোল্ট্রি পালনের প্রশিক্ষণের জন্য সরকার দেশের প্রতিটি জেলায় প্রশিক্ষণ কেন্দ্র খুলেছে। সরকার এ পেশায় বিনিয়োগকারীদের সহজ শর্তে ঋণের ব্যবস্থা করেছে। ফলে কৃষকরা, তরুণরা খামার স্থাপনে সাহস পাচ্ছে। মুরগি এবং ডিম বিপণনের জন্য পর্যাপ্ত সুযোগ-সুবিধাসহ আধুনিক সংরক্ষণাগারের ব্যবস্থা করা হয়েছে। পোল্ট্রির রোগ ব্যবস্থাপনার জন্য দেশের অনেকগুলো কোম্পানি মানসম্মত ঔষধ তৈরি ও বিপণন করছে। এছাড়াও বর্তমানে গবেষণার মাধ্যমে নিজস্ব জাত উদ্ভাবন করা হচ্ছে। প্রয়োজনে উন্নত জাত আমদানি করা হচ্ছে। রোগ প্রতিরোধে প্রতিষেধক টিকা সরবরাহ করা হচ্ছে যাতে মহামারি থেকে মুরগি রক্ষা পাবে। মাংস ও ডিম বিক্রির জন্য উন্নত বাজার ব্যবস্থার প্রচলন হয়েছে। কৃষি খাতের পর দেশের দ্বিতীয় বৃহত্তম কর্মসংস্থানের সুযোগ সৃষ্টি করেছে এ পোল্ট্রি শিল্প। বর্তমানে এ শিল্পে ২০ লাখ মানুষের কর্মসংস্থান হয়েছে। পরিশেষে বলা যায়, পোল্ট্রি শিল্পের বর্তমান অবস্থা লাভজনক। তাই তরুণরা প্রাণিসম্পদ কর্মকর্তার কথায় উৎসাহিত হয়ে খামার স্থাপনে আগ্রহী হলেন।"
        }
      ]
    },
    {
      "number": "4",
      "uddipok": "রফিক ও করিম দুই বন্ধু। রফিকের হাঁস পালন পদ্ধতি হলো- রাতে হাঁসগুলো ঘরে থাকে এবং দিনের বেলায় ঘরের পাশে একটি পুকুরে সারাদিন বিচরণ করে। কিন্তু করিম হাঁসগুলোকে সারাদিনের জন্য সকাল দশটার দিকে ছেড়ে দেয় এবং রাতে ঘরে আবদ্ধ রাখে। সে হাঁসগুলোকে কোনো খাবার দেয় না।",
      "tag": "DRMC 23",
      "sub_questions": [
        {
          "label": "ক",
          "question": "অধিক ডিম উৎপাদনকারী একটি হাঁসের জাতের নাম লেখো।",
          "explanation": "অধিক ডিম উৎপাদনকারী হাঁসের একটি জাত হলো খাঁকি ক্যাম্পবেল।"
        },
        {
          "label": "খ",
          "question": "ডিম অনুর্বর হয় কেন?",
          "explanation": "যে সকল ডিম থেকে বাচ্চা উৎপাদিত হয় না তাদেরকে অনুর্বর ডিম বলে। মুরগির জরায়ুতে শুক্রাণু মারা গেলে, শুক্রাণুর পরিমাণ বা ঘনত্ব কম হলে, মোরগ-মুরগি বন্ধ্যা বা রোগাক্রান্ত হলে, সুষম খাদ্যের অভাব হলে, ডিম পানি দিয়ে ধুয়ে পরিষ্কার করলে বা সংরক্ষণে ত্রুটি হলে ডিম অনুর্বর হয়। আবার মোরগ-মুরগির বয়স বেশি হলে ও দেহে চর্বি জমা হলে তাদের প্রজননক্ষমতা কমে যায় এবং ডিম অনুর্বর হয়।"
        },
        {
          "label": "গ",
          "question": "করিমের হাঁস পালন পদ্ধতিটি ব্যাখ্যা করো।",
          "explanation": "করিমের হাঁস পালনের পদ্ধতিটি হলো মুক্ত পালন পদ্ধতি। এই পদ্ধতিতে হাঁসকে কেবলমাত্র রাতের বেলায় ঘরের মধ্যে আটকে রাখা হয়। দিনের বেলায় হাঁস বিভিন্ন জায়গায় যেমন- পুকুর, নদী-নালা, হাওর, বিল প্রভৃতি জায়গায় চড়ে বেড়ায়। এই পদ্ধতিতে বাড়ন্ত ও পূর্ণবয়স্ক উভয় প্রকার হাঁসই পালন করা যায়। হাঁস সকালের দিকে ডিম পাড়ে। মুক্ত অবস্থায় হাঁস পালন পদ্ধতিতে হাঁসগুলোকে সকাল ১০টা পর্যন্ত ঘরের মধ্যে আবদ্ধ রেখে তারপর ছেড়ে দেওয়া হয়। এতে ডিম সংগ্রহ করা সুবিধাজনক হয়। এই পদ্ধতিতে হাঁসগুলোকে বাইরে 'থেকে কোনো খাবার সরবরাহ করার প্রয়োজন হয় না। কারণ সারাদিন প্রাকৃতিক উৎস থেকে এরা বিভিন্ন খাদ্য, যেমন- শামুক, ছোট মাছ, 'জলজ উদ্ভিদসহ বিভিন্ন দানাশস্য ও কীটপতঙ্গ সংগ্রহ করে খায়। ফলে খাদ্য বাবদ খরচ কম লাগে। এছাড়াও বাসস্থানের জন্য খুব অল্প পরিমাণ জায়গার এবং ব্যবস্থাপনায় কম শ্রমিকের প্রয়োজন হয়। অর্থাৎ, মুক্ত পালন পদ্ধতিতে অল্প জায়গায় অল্প খরচে অধিক হাঁস পালন করা যায়।"
        },
        {
          "label": "ঘ",
          "question": "রফিক ও করিম দুই বন্ধুর মধ্যে কার হাঁস পালন পদ্ধতি বেশি উপযোগী? মূল্যায়ন করো।",
          "explanation": "রফিক অর্ধ-আবদ্ধ পালন পদ্ধতিতে এবং করিম মুক্ত পালন পদ্ধতিতে হাঁস পালন করে। রফিক ও করিমের হাঁস পালন পদ্ধতির মধ্যে রফিকের হাঁস পালন পদ্ধতিটি বেশি উপযোগী। অর্ধ-আবদ্ধ পদ্ধতিতে রাতে হাঁসগুলোকে ঘরের মধ্যে আবদ্ধ করে রাখা হয় এবং দিনের বেলায় ঘরের পাশে একটি নির্দিষ্ট জলাধারে বিচরণের জন্য ছেড়ে দেওয়া হয়। ফলে হাঁস সাঁতার কাটার সুযোগ পায়। এই পদ্ধতিতে হাঁসের যত্ন নেওয়া সহজ হয়। ফলে হাঁসের বৃদ্ধি ভালো হয়। হাঁস জলাশয় থেকে প্রাকৃতিক খাদ্য খেতে পারে এবং জলাশয়ের মাছ হাঁসের বিষ্ঠা খাদ্য হিসেবে গ্রহণ করে। এ পদ্ধতিতে খরচ তুলনামূলক বেশি হলেও বাণিজ্যিকভাবে হাঁস পালনের জন্য সুবিধাজনক। অপরদিকে মুক্ত পালন পদ্ধতিতে হাঁসকে কেবল রাতের বেলায় ঘরের মধ্যে আটকে রাখা হয় এবং দিনের বেলায় মুক্তভাবে বিচরণের জন্য ছেড়ে দেওয়া হয়। এই পদ্ধতিতে খাদ্য বাবদ ও শ্রমিক খরচ কম লাগলেও কিছু অসুবিধা রয়েছে। এই পদ্ধতিতে বাচ্চা হাঁস পালন করা কঠিন। বাচ্চা হাঁস চড়ে বেড়ানোর সময় বন্যপ্রাণী দ্বারা ক্ষতিগ্রস্ত হওয়ার আশঙ্কা থাকে। এই পদ্ধতিতে সব হাঁস সমান পরিমাণ খাদ্য গ্রহণ করতে পারে না। হাঁসের নিবিড় যত্ন নেওয়া সম্ভব হয় না। অতএব বলা যায়, হাঁস পালনের জন্য রফিকের পদ্ধতি অর্থাৎ অর্ধ-আবদ্ধ পালন পদ্ধতিটি বেশি উপযোগী।"
        }
      ]
    },
    {
      "number": "5",
      "uddipok": "কফিল সাহেব কোরবানি দেওয়ার জন্য ঈদের আগের রাতে একটি ষাঁড় ক্রয় করে বাসায় আনেন। বাসায় আনার পর ষাঁড়টি নাক দিয়ে মাটির ঘ্রাণ নেয়। ঈদের দিন ভোরে দেহের লোম খাড়া হয়ে কাঁপুনি উঠে। হঠাৎ উত্তেজিত হয়ে নিস্তেজ হয়ে পড়ে মারা যায়। এলাকার লোকজন বললেন, সবকিছু দেখে কেনা উচিত ছিল। কফিল সাহেব খুব চিহ্নিত হয়ে পড়েন।",
      "tag": "DRMC 23",
      "sub_questions": [
        {
          "label": "ক",
          "question": "গরুর ভাইরাস জনিত একটি রোগের নাম লেখো।",
          "explanation": "গরুর ভাইরাসজনিত একটি রোগের নাম হলো জলাতঙ্ক।"
        },
        {
          "label": "খ",
          "question": "সাইলেজ কেন পশু খাদ্য হিসেবে গুরুত্বপূর্ণ? ব্যাখ্যা করো।",
          "explanation": "সাইলেজ আঁশজাতীয় রসালো খাদ্য। সাইলেজ তৈরির ক্ষেত্রে উন্নত জাতের ঘাস (যেমন- পারা, নেপিয়ার, জার্মান, ভুট্টা ইত্যাদি) নরম ও রসালো অবস্থায় ফুল আসার পূর্বে কেটে নির্দিষ্ট স্থানে বা গর্তে খাদ্য মানের কোনো পরিবর্তন না করে বায়ুরোধী অবস্থায় সংরক্ষণ করা হয়। এতে সংরক্ষণের পরেও দীর্ঘদিন প্রাথমিক অবস্থার মতো পুষ্টিমান বিদ্যমান থাকে। সাইলেজ তৈরিতে আর্দ্রতা ৭০-৭৫% ভাগ রাখা হয়। কোনো মৌসুমে ঘাস কম হলে বা প্রাকৃতিক দুর্যোগের কারণে ঘাস পাওয়া না গেলে গবাদিপশুকে সংরক্ষিত এই সাইলেজ খাওয়ানো যায়।"
        },
        {
          "label": "গ",
          "question": "কফিল সাহেবের ষাঁড়টি মারা যাওয়ার কারণ ও করণীয় কী ছিল? ব্যাখ্যা করো।",
          "explanation": "উদ্দীপকের কফিল সাহেবের ষাঁড়ের তড়কা রোগ হয়েছে যা একটি ব্যাকটেরিয়াজনিত রোগ। Bacillus anthracis নামক ব্যাকটেরিয়ার সংক্রমণে তড়কা রোগ হয়ে থাকে। বর্ষাকালে বা স্যাঁতস্যাঁতে আবহাওয়ায় এ রোগের প্রাদুর্ভাব বেশি হয়। তড়কা রোগে আক্রান্ত পশুর চিকিৎসার জন্য কফিল সাহেবের নিম্নোক্ত ব্যবস্থা নেওয়া উচিত ছিল- ১. রোগে আক্রান্ত হওয়ার সাথে সাথে পশুর মাংসপেশিতে পেনিসিলিন ইনজেকশন (পেনিসিলিন ইজনেকশন হিসেবে প্রতিটি পশুকে ডিপোমাইসিন ১০ মিলি করে দিনে ১-২ বার অথবা ডিউপ্লোসিলিন ১০ মিলি করে ১ বার ৩-৫ দিন) দিতে হবে। ২. অ্যান্টিসিরাম পাওয়া গেলে প্রতিটি পশুর শিরায় ১০০-২৫০ মিলি করে প্রতিদিন ইনজেকশন দিতে হবে। ৩. সুস্থ অবস্থায় পশুকে নিয়মিত টিকা প্রদান করতে হবে। এ রোগের টিকা ৪ বছর পরপর দিতে হবে। ৪. আক্রান্ত পশুকে সুস্থ পশু হতে আলাদা রাখতে হবে। সুস্থ পশু যাতে আক্রান্ত না হয় সেজন্য মৃত পশুকে পুড়িয়ে অথবা ২ মিটার গভীর গর্তে ডলোচুন ছিটিয়ে পুঁতে দিতে হবে। তাছাড়া, মৃত পশুর গোয়ালঘর ১০% NaOH দ্রবণ দিয়ে ধুয়ে দিতে হবে।"
        },
        {
          "label": "ঘ",
          "question": "রোগটি যাতে না ছড়ায় এ জন্য করণীয় বিশ্লেষণ করো।",
          "explanation": "উদ্দীপকে নগেন বাবুর গরু ব্যাকটেরিয়াজনিত তড়কা রোগে আক্রান্ত হয়েছিল। তড়কা রোগ যাতে না ছড়ায় তার জন্য করণীয় পদক্ষেপগুলো নিচে দেওয়া হলো- ১. স্বাস্থ্যসম্মতভাবে পশু লালন-পালন করলে রোগ ছড়ায় না। ২. খামারে বা কোনো বাড়িতে রোগ দেখা দেওয়ার সাথে সাথে রোগাক্রান্ত প্রাণী পৃথক করতে ও চিকিৎসার ব্যবস্থা গ্রহণ করতে হবে। ৩. আক্রান্ত পশুকে জবাই করে মৃতদেহ পুড়িয়ে অথবা ২ মি. গভীর মাটির নিচে পুঁতে ফেলতে হবে। মাটি চাপা দেওয়ার আগে মৃতদেহে চুন প্রয়োগ করতে হবে। ৪. রোগাক্রান্ত প্রাণীর, ঘরের ময়লা, আবর্জনা, খড়-কুটা সবই পুড়িয়ে কিংবা মাটিতে পুঁতে রাখতে হবে। সুবিধাজনক কোনো জীবাণুনাশক যেমন- স্যাভলন, আইওসান, ফিনাইল বা ডেটল ব্যবহার করে গোয়াল ঘর পরিষ্কার করতে হবে।"
        }
      ]
    },
    {
      "number": "6",
      "uddipok": "মানিকগঞ্জ দুধের বাজারে ভেজাল পরীক্ষা করার জন্য স্বাস্থ্য পরিদর্শক এসেছিলেন। তিনি দুধ বিক্রেতার দুধে ল্যাকটোমিটার ডুবিয়ে দুধ পরীক্ষা করেন। দুজন বিক্রেতার দুধে ভেজাল পান। একজনের দুধের ল্যাকটোমিটার রিডিং ৩০ অপরজনের ৩৫। দু'জনকেই জরিমানা করা হয়। এরপর মাঝে মাঝেই দুধ পরীক্ষা করা হলেও আর কোনোদিন ভেজাল দুধ পাওয়া যায়নি।",
      "tag": "DRMC 23",
      "sub_questions": [
        {
          "label": "ক",
          "question": "বিশুদ্ধ দুধ কী?",
          "explanation": "বিশুদ্ধ দুধ হলো ক্ষতিকর জীবাণু ও রাসায়নিক পদার্থমুক্ত, পরিষ্কার, ভেজালমুক্ত ও সুগন্ধযুক্ত দুধ।"
        },
        {
          "label": "খ",
          "question": "দুগ্ধবতী গাভি চেনার উপায় ব্যাখ্যা করো।",
          "explanation": "পর্যাপ্ত ও গুণগত মানসম্পন্ন দুধ উৎপাদনের জন্য উন্নতজাতের দুগ্ধবতী গাভি নির্বাচন করতে হয়। দুগ্ধবতী গাভির ওলান বড়, সুগঠিত, চওড়া এবং শক্তভাবে দেহের সাথে আটকানো থাকে। ওলানের বাঁট চারটি সমান আকৃতির ও সমান দূরত্বে অবস্থান করে। অঙ্গ-প্রত্যঙ্গ নিখুত, সুন্দর ও আকর্ষণীয় চেহারার হয়। দেহ বেশ বড় এবং দেহের সামনের দিকে সরু এবং পিছনের দিকে ভারী হয়। চামড়া পাতলা ও মসৃণ হয়। মাথা মাঝারি, কপাল প্রশস্ত এবং চোয়াল শক্ত ও চওড়া হয়। এসকল বৈশিষ্ট্য দেখে দুগ্ধবতী গাভি চেনা যায়।"
        },
        {
          "label": "গ",
          "question": "স্বাস্থ্য পরিদর্শক কীভাবে এবং কী ভেজাল পেয়েছিলেন? ব্যাখ্যা করো।",
          "explanation": "স্বাস্থ্য পরিদর্শক ল্যাকটোমিটারের সাহায্যে দুধ পরীক্ষা করেন এবং তিনি দুধে ভেজাল পান। স্বাভাবিক দুধের আপেক্ষিক গুরুত্ব ১.০৩২ থেকে ১.০৩৪ এর মধ্যে থাকে। তাই আপেক্ষিক গুরুত্ব যদি ১.০৩২ এর নিচে হয় তবে দুধে পানি মেশানো হয়েছে বলে ধরে নেওয়া যায়। আর যদি আপেক্ষিক গুরুত্ব ১.০৩৪ এর বেশি হয় তাহলে দুধ থেকে ফ্যাট তুলে নিয়ে গুঁড়ো দুধ বা ময়দা মেশানো হয়েছে বলে ধরে নেওয়া যায়। প্রথম বিক্রেতার ল্যাকটোমিটার রিডিং হলো ৩০, যার আপেক্ষিক গুরুত্ব হলো : = ১ + ৩০ ১০০০ = ১ + ০ . ০৩০ = ১ . ০৩০ =১+\\frac{৩০}{১০০০}=১+০.০৩০=১.০৩০ = ১ + ১০০০ ৩০ ​ = ১ + ০ . ০৩০ = ১ . ০৩০ যা ১.০৩২ এর কম অর্থাৎ দুধে পানি মেশানো হয়েছে। অপর বিক্রেতার ল্যাকটোমিটার রিডিং হলো ৩৫, যার আপেক্ষিক গুরুত্ব হলো = = ১ + ৩৫ ১০০০ = ১ + ০ . ০৩৫ = ১ .0 ৩৫ =১+\\frac{৩৫}{১০০০}=১+০.০৩৫=১.0৩৫ = ১ + ১০০০ ৩৫ ​ = ১ + ০ . ০৩৫ = ১ .0 ৩৫ যা ১.০৩৪ এর বেশি অর্থাৎ গুঁড়ো দুধ বা ময়দা মেশানো হয়েছে। উভয় বিক্রেতার দুধের আপেক্ষিক গুরুত্ব ১.০৩২-১.০৩৪ এর সীমার বাইরে হওয়ায় ভেজাল মেশানো হয়েছে তা বোঝা যায়। অতএব, স্বাস্থ্য পরিদর্শক উপরিউক্তভাবে ল্যাকটোমিটারের সাহায্যে দুইজন বিক্রেতার দুধে ভেজাল নির্ণয় করেন।"
        },
        {
          "label": "ঘ",
          "question": "দুধ পরীক্ষার বিষয়টি মূল্যায়ন করো।",
          "explanation": "উদ্দীপকে স্বাস্থ্য পরিদর্শক মানিকগঞ্জের দুধের বাজারে ল্যাক্টোমিটারের সাহায্যে দুধের ভেজাল নির্ণয়ের পরীক্ষা করেন। ল্যাক্টোমিটার দ্বারা পরীক্ষা করে দুধে ভেজাল মিশানো হয়েছে কি-না তা নির্ণয় করা যায়। স্বাভারিক দুধের আপেক্ষিক গুরুত্ব ১.০৩২ থেকে ১.০৩৪ এর মধ্যে থাকে। তাই দুধের আপেক্ষিক গুরুত্ব যদি ১.০৩২ এর নিচে হয় তবে দুধে পানি মিশানো হয়েছে বলে ধরে নেওয়া যায়। আবার, দুধের আপেক্ষক গুরুত্ব যদি ১.০৩৪ এর অধিক হয় তবে দুধের ফ্যাট তুলে নিয়ে গুঁড়া দুধ বা ময়দা মিশানো হয়েছে বলে অনুমান করা যেতে পারে। বর্তমানে কিছু অসাধু ব্যবসায়ী দুধে পানি মিশিয়ে দুধের গুণগত মান নষ্ট করছে। দুধ একটি আদর্শ খাবার। এতে পানি মিশালে এর ঘনত্ব নষ্ট হয় যা শরীরের উপকারে আসে না। স্বাস্থ্য পরিদর্শক দুজন বিক্রেতার দুধে ভেজাল পান এবং তাদের জরিমানা করেন। ফলে পরবর্তীতে দুধে ভেজাল পাওয়া যায়নি। অর্থাৎ দুধের ভেজাল নির্ণয় পরীক্ষা পরবর্তীতে দুধের গুণগত মান ঠিক রাখতে সহায়তা করেছে। পরিশেষে বলা যায় যে, দুধ পরীক্ষা কার্যক্রমটি যথার্থ ছিল।"
        }
      ]
    },
    {
      "number": "7",
      "uddipok": "দিনাজপুর জেলার উলিপুর গ্রামের একজন সচ্ছল কৃষক। তার বিভিন্ন ধরনের কাঠের ও ফলের বাগান রয়েছে। তিনি কাঠের গাছ পূর্ণবয়স্ক হওয়ার পূর্বে ছাঁটাই করেন এবং উৎপাদন বৃদ্ধির জন্য প্রতিবছর ফল সংগ্রহের পর গাছের পাতা ও রোগাক্রান্ত ডাল ছাঁটাই করেন। এর ফলে তার গাছের ফুল, ফল ধারণ ও ফলের গুণগতমান বৃদ্ধি পায়।",
      "tag": "DRMC 23",
      "sub_questions": [
        {
          "label": "ক",
          "question": "সামাজিক বনায়ন কাকে বলে?",
          "explanation": "সামাজিক বনায়ন হলো এমন বন ব্যবস্থাপনা বা কর্মকাণ্ড যার সাথে পল্লির দরিদ্র জনগোষ্ঠী ওতপ্রোতভাবে জড়িত এবং যার মাধ্যমে উপকারভোগী জনগণ জ্বালানি, খাদ্য, পশুখাদ্য ও জীবিকা নির্বাহের সুযোগ পেয়ে থাকে।"
        },
        {
          "label": "খ",
          "question": "প্রাকৃতিক দুর্যোগ প্রতিরোধ বন কী ভূমিকা রাখে? ব্যাখ্যা করো।",
          "explanation": "প্রাকৃতিক দুর্যোগ প্রতিরোধে বন গুরুত্বপূর্ণ ভূমিকা পালন করে। বন বায়ুপ্রবাহের গতিরোধ করে বিপর্যয় কমায়। বন প্রাকৃতিক দুর্যোগের প্রকোপ কমায়। আবার এ বন ঝড়ঝঞ্ঝা ও জলোচ্ছ্বাসজনিত ক্ষয়ক্ষতি হ্রাস করে। উদাহরণস্বরূপ বলা যায়, বিগত দশকে সিডর, আইলাসহ অনেক দুর্যোগ থেকে সুন্দরবন বাংলাদেশের দক্ষিণ-পশ্চিম অঞ্চলকে চরম ক্ষয়ক্ষতি হতে সুরক্ষা দিয়েছে।"
        },
        {
          "label": "গ",
          "question": "উদ্দীপকে তার বাগানে কী ধরনের কর্মকাণ্ড করেছেন? ব্যাখ্যা করো।",
          "explanation": "উদ্দীপকের আকতার গাছের উৎপাদন বৃদ্ধির জন্য গাছের মূল, পাতা, ফুল, ফল ছাঁটাই করেন। এটি প্রুনিং পদ্ধতি। নিচে তার কর্মকাণ্ড বর্ণনা করা হলো- i. শাখা ছাঁটাই: গাছে কুশি কম হলে, শাখা বেশি হলে ছাঁটাই করেন। এতে পরবর্তী নতুন শাখা শক্ত ও মজবুত হয়। ii.পাতা ছাঁটাই: গাছে পাতার পরিমাণ বেশি হলে পাতা ছাঁটাই করেন। এতে গাছের ফুল ও ফল ধারণ ক্ষমতা বাড়ে। চারাগাছ এক স্থান থেকে অন্য স্থানে রোপণ করলে গাছের পানি শোষণ ক্ষমতা কমে যায়। ফলে পাতা ছাঁটাই করলে প্রস্বেদন হার কমে যায়। এতে গাছের ফলন বেশি হয়। iii. মূল ছাঁটাই: যেসব গাছ মাটি থেকে প্রচুর পরিমাণ নাইট্রোজেন গ্রহণ করে তাদের বৃদ্ধি বেশি হয়। তাই এসব গাছের শিকড় ছাঁটাই করে গাছের বৃদ্ধি নিয়ন্ত্রণ করেন। এতে ফল ও ফুল বেশি ধরে। যেমন: আম, লিচু। iv. ফল ও ফুল ছাঁটাই: কখনো কখনো গাছে প্রচুর পরিমাণে ফল ও ফুল ধরতে দেখা যায়। এতে ফুল ও ফলের আকৃতি ছোট হয়ে যায়। তাই গাছের ফল, ফুল বৃদ্ধির জন্য অপেক্ষাকৃত ছোট ফল ও ফুল ছাঁটাই করেন যাতে অন্যান্য ফল ও ফুলগুলো আকারে বড় হতে পারে। v. কুশি ছাঁটাই: গাছে কুশির পরিমাণ বেশি হলে তা ছাঁটাই করেন। অপেক্ষাকৃত ছোট কুশিগুলো ছাঁটাই করলে অন্যান্য কুশিগুলো আকারে বড় হতে পারে ফলে ফল, ফুলের পরিমাণ বৃদ্ধি পায়।"
        },
        {
          "label": "ঘ",
          "question": "উদ্দীপকে শেষের উক্তিটি দ্বারা যা বোঝানো হয়েছে তা বিশ্লেষণ করো।",
          "explanation": "উদ্দীপকের শেষের উক্তিটি দ্বারা প্রুনিং এর উপকারিতা বোঝানো হয়েছে। এর ফলে গাছের ফুল ও ফল ধারণ ক্ষমতা এবং ফলের গুণগত মান বৃদ্ধি পায়। নিম্নে এই পদ্ধতির প্রয়োজনীয়তা উল্লেখ করা হলো- i. এই পদ্ধতি প্রয়োগের ফলে বৃক্ষের সঠিক আকার ও আকৃতি বজায় থাকে। ii. রোগাক্রান্ত শাখা-প্রশাখা ছেঁটে দেয়া হয় বলে গাছ কম রোগাক্রান্ত হয়। iii. গাছের সার্বিক উৎপাদন তথা কাঠের পরিমান, ফুল ও ফলের উৎপাদন বৃদ্ধি পায় এবং গুণগত মানও উন্নত হয়। iv. ছাঁটাইকৃত অংশ তাৎক্ষণিকভাবে জ্বালানি, বেড়া হিসেবে ও অন্যান্য কাজে এবং গবাদি পশুর খাদ্য হিসেবে ব্যবহার করা যায়। V. ছাঁটাইয়ের ফলে গাছের মূল ও কান্ডের পার্শ্ব বা বেড় বাড়ে এবং কাঠের পরিমান বৃদ্ধি পায়। vi. ঝড়-তুফানসহ বিভিন্ন প্রাকৃতিক দুর্যোগে গাছ কম ক্ষতিগ্রস্ত হয়। vii. গাছের কেনোপির ভেতরে আলো-বাতাসের চলাচল বৃদ্ধি পায়। viii. ছাঁটাইয়ের পর গাছের পল্লব বর্ধন বেশি হয়। ix. কৃষি বন ছাঁটাই করলে মাঠের আন্তঃফসলের উপকার হয়। x. স্বর্ণলতা, বন্য অর্কিড ইত্যাদি বিভিন্ন পরগাছা থেকে গাছ মুক্তি পায়। xi. গাছের বিভিন্ন পরিচর্যা যেমন: ওষুধ ছিটানো, ফল সংগ্রহ ইত্যাদিতে সুবিধা হয়। পরিশেষে বলা যায়, বনায়ন বা স্বল্পপরিসরে বাগান করে লাভবান হওয়ার জন্য প্রুনিং অনেক উপকারী। গাছের ফুল, ফল ধারণ ও ফলের গুণগতমান বৃদ্ধি পায় প্রুনিং এর কারনে।"
        }
      ]
    },
    {
      "number": "8",
      "uddipok": "কৃষি শিক্ষক এমদাদ মাঠে ছাত্রদের বনজ বৃক্ষের চারা রোপণের উদ্দেশ্যে প্রথম ধাপে নির্দিষ্ট মাপে এবং দ্বিতীয় ধাপের কাজটিও সম্পাদন করে দেখালেন। ছাত্র সৈকত উক্ত অভিজ্ঞতার আলোকে তার বাড়িতে প্রথমে একটি চারা রোপণ করে বাঁচাতে পারলো না। কৃষি শিক্ষক তাকে চারা রোপণের সময় ধাপে ধাপে কাজের ত্রুটিগুলো সংশোধন করে দিলেন। পরবর্তীতে সে মোতাবেক সৈকত গাছের চারা রোপণ করে বাঁচাতে সক্ষম হলো।",
      "tag": "DRMC 23",
      "sub_questions": [
        {
          "label": "ক",
          "question": "বৃক্ষের ড্রেসিং কী?",
          "explanation": "বৃক্ষের কান্ড, শাখা ও প্রশাখার ক্ষতস্থানের ছত্রাকসহ পচনশীল পদার্থ অপসারণ করে জীবাণু সংক্রামক প্রতিরোধক লাগিয়ে দেয়ার প্রক্রিয়াই হলো বৃক্ষের ড্রেসিং।"
        },
        {
          "label": "খ",
          "question": "সকল প্রুনিং ট্রেনিং নয় কেন? ব্যাখ্যা করো।",
          "explanation": "ট্রেনিং ও প্রুনিং উভয় ক্ষেত্রেই গাছের অংশবিশেষ ছাঁটাই করা হয়। গাছকে নির্দিষ্ট উচ্চতা, আকার-আকৃতি, সুন্দর সুগঠিত ও শক্ত কাঠামো দেওয়ার জন্য ট্রেনিং করা হয়। এক্ষেত্রে শুধু গাছের শাখা-প্রশাখা ছাঁটাই করা হয়। এতে ব্যবহারযোগ্য কাঠের পরিমাণ বৃদ্ধি পায়। পক্ষান্তরে প্রুনিং-এ গাছের শাখা, পাতা, কাণ্ড, ফুল, ফল-মূল ইত্যাদি কেটে অপসারণ করা হয়। প্রুনিং গাছের বিভিন্ন শারীরবৃত্তীয় কার্যাবলি নিয়ন্ত্রণ করে ফুল ও ফল ধারনক্ষমতা বাড়িয়ে দেয়, রোগ ও পোকার আক্রমণ নিয়ন্ত্রণ করে এবং গাছে বেশি আলো বাতাস প্রবেশের ব্যবস্থা করে। তাই বলা যায়, সকল ট্রেনিং হলো প্রুনিং কিন্তু সকল প্রুনিং ট্রেনিং নয়।"
        },
        {
          "label": "গ",
          "question": "ছাত্রদের প্রাথমিক ধাপে মাটি সরানোর কাজটি কী ছিল? ব্যাখ্যা করো।",
          "explanation": "উদ্দীপকে ছাত্রছাত্রীদের প্রাথমিক ধাপে মাটি সরানোর কাজটি ছিল গর্ত তৈরি। চারার আকার, প্রজাতি ও বয়স অনুসারে গর্তের আকার ভিন্ন হয়। তাই বৃক্ষের প্রজাতির বয়স ও আকার অনুসারে যে কোনো একটি আকারের গর্ত তৈরি করতে হবে। বড় আকারের গাছের গর্তের দৈর্ঘ্য ৯০ সে.মি., প্রস্থ ৯০ সে.মি. ও গভীরতা ৯০ সে.মি., মাঝারি আকারের গাছের জন্য দৈর্ঘ্য ৭০ সে.মি., প্রস্থ ৭০ সে.মি. ও গভীরতা ৭০ সে.মি. এবং ছোট আকারের গাছের জন্য দৈর্ঘ্য ৫০ সে.মি., প্রস্থ ৫০ সে.মি. ও গভীরতা ৫০ সে.মি. হবে। গর্তের উপরের ২০-২৫ সে.মি. গভীরতার উর্বর মাটি হাতের ডানদিকে একপাশে রাখতে হবে। পরে এই মাটি চারার শিকড়ে অর্থাৎ গর্তের তলায় দিতে হবে। গর্তের নিচের অনুর্বর মাটি হাতের বাম দিকে অন্য পাশে রাখতে হবে। গর্তের ভিতরের পাশসমূহ সমান করতে হবে। গর্তের তলদেশে ৫-৬ সে.মি. মাটি কুপিয়ে গুঁড়ো করে রাখতে হবে। এরপর সার মিশিয়ে গর্ত ১২ দিন রেখে দিতে হবে। উল্লিখিত উপায়ে চারা রোপণ গর্ত তৈরি করতে হবে।"
        },
        {
          "label": "ঘ",
          "question": "সৈকত এর প্রথম ধাপে রোপণ করা চারা গাছটি না বাঁচার কারণ উদ্দীপকের আলোকে বিশ্লেষণ করো।",
          "explanation": "উদ্দীপকের ছাত্রী ঝুমুর তার বাড়িতে প্রথমে একটি চারা রোপন করে বাঁচাতে পারেনি। তার প্রথম ধাপে রোপণ করা চারা গাছটি না বাঁচার কারণ উদ্দীপকের আলোকে নিচে বিশ্লেষণ করা হলো- বনায়নে বৃক্ষের চারা রোপণ পদ্ধতি খুব গুরুত্বপূর্ণ। সঠিক পদ্ধতিতে বৃক্ষের চারা রোপণ করলে বৃক্ষের দ্রুত বৃদ্ধি ও গুণগত মান ভালো হয়। উদ্দীপকে ঝুমুরের রোপনকৃত গাছটি না বাঁচার কারণ হলো সে বৃক্ষের চারা রোপণের ধাপগুলো সঠিকভাবে অনুসরণ করেনি। চারা রোপণের প্রথম ধাপটি হলো স্থান নির্বাচন। স্থান নির্বাচন সঠিক না হলে চারা মারা যায় অথবা উৎপাদন ব্যাহত হয়। ঝুমুরের গাছটি না বাঁচার প্রথম কারণ সে সঠিকভাবে স্থান নির্বাচন করেনি। এছাড়া সে বৃক্ষের চারা রোপণের আরও যে ধাপগুলো অনুসরণ করেনি সেগুলো হলো- গর্ত তৈরি করে গর্তে সার প্রয়োগ, সুস্থ- সবল চারা নির্বাচন, চারা রোপণের পর খুঁটি বাঁধা, পানি দেওয়া, বেড়া দেওয়া, ছায়া দেওয়া ও জাবড়া প্রয়োগ। চারার মৃত্যুর হার কমানোর জন্য। উন্নত এবং সঠিক পদ্ধতিতে বৃক্ষের চারা রোপণ করতে হবে। তাই বলা যায় যে, উদ্দীপকের ছাত্রী ঝুমুরের চারা গাছটি না বাঁচার কারণ হলো সে উপরিউক্ত নিয়মানুযায়ী চারা রোপণ করেনি।"
        }
      ]
    }
  ]
}