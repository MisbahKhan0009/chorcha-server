{
  "title": "আনন্দ মোহন কলেজ, ময়মনসিংহ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "হাসান একজন উচ্চ মাধ্যমিক শ্রেণির ছাত্র। সে সুনাগরিক হতে চায়। সে নাগরিকতা, রাষ্ট্র, সরকার, ই-গভর্নেন্স ও সুশাসন সম্পর্কে একটি বিষয় পাঠের মাধ্যমে জানতে পারে।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "'পৌরনীতি' শব্দটি ল্যাটিন শব্দ Civis ও Civitas থেকে এসেছে।"
        },
        {
          "label": "খ",
          "question": "",
          "explanation": "সুশাসন হচ্ছে এমন এক ধরনের শাসন কৌশল যার মাধ্যমে সরকারের স্বচ্ছতা ও জবাবদিহিতা নিশ্চিত হয় এবং প্রশাসন যন্ত্রের দুর্নীতি রোধ হয়। এ প্রক্রিয়ায় আইনের শাসন বাস্তবায়ন হয়। ফলে বৈষম্যহীন রাষ্ট্রব্যবস্থার মধ্যে নাগরিকগণ সুখে-শান্তিতে জীবন ভোগ করতে সক্ষম হয়।"
        },
        {
          "label": "গ",
          "question": "",
          "explanation": "উক্ত বিষয় অর্থাৎ পৌরনীতি ও সুশাসন পাঠের ফলে বিভিন্ন ধরনের সুফল লাভ করা যায়। এক্ষেত্রে পৌরনীতি ও সুশাসন পাঠের ফলে আমরা অধিকার ও কর্তব্য সম্পর্কে সচেতন হতে পারব। এ বিষয় পাঠের মাধ্যমে আমরা সুনাগরিকের গুণাবলি সম্পর্কে অবগত হব, যা আমাদের ব্যক্তিত্ব বিকাশে সহায়ক হবে। পৌরনীতি ও সুশাসন পাঠের ফলে দৃষ্টিভঙ্গির পরিবর্তন হবে এবং মনের সংকীর্ণতা দূর হবে। তার বুদ্ধিমত্তা ও বিচক্ষণতা বিকশিত হবে, যা একজন রাষ্ট্রবিজ্ঞানীর জন্য খুবই গুরুত্বপূর্ণ। এ বিষয় পাঠের ফলে আমরা স্থানীয়, জাতীয় এবং আন্তর্জাতিক বিভিন্ন প্রতিষ্ঠান সম্পর্কে জানতে পারব। আমরা রাষ্ট্রের অভ্যন্তরে বিভিন্ন প্রতিষ্ঠানকে সুসংহত ও সুসংবদ্ধ করে গড়ে তোলার বিষয়ে জ্ঞান লাভ করব। এ বিষয় পাঠের ফলে আমরা রাষ্ট্র পরিচালনাসংক্রান্ত জ্ঞান লাভ করব। এ বিষয় পাঠের ফলে আমরা রাষ্ট্রব্যবস্থা বিকাশের বিভিন্ন পর্যায় সম্পর্কে জ্ঞান অর্জন করতে পারব। এ বিষয় পাঠের ফলে আমরা বিভিন্ন রাজনৈতিক তত্ত্ব ও মতবাদ সম্পর্কে জ্ঞান অর্জন করব, যা আমাকে একজন বিজ্ঞ রাষ্ট্রবিজ্ঞানী হতে সহায়তা করবে। অতএক বলা যায়, পৌরনীতি ও সুশাসন পাঠের মাধ্যমে আমরা একজন সুনাগরিক হিসেবে দেশের সম্পদে পরিণত হতে পারবে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয়াবলির জ্ঞান অর্থাৎ পৌরনীতি ও সুশাসনের জ্ঞান নাগরিক জীবনকে বিভিন্নভাবে প্রভাবিত করে। কেননা তা নাগরিকতার সাথে জড়িত সকল বিষয় নিয়েই আলোচনা করে। পৌরনীতি হচ্ছে একটি নাগরিকতাবিষয়ক বিজ্ঞান। রাষ্ট্রের নাগরিক হিসেবে একজন ব্যক্তির সুষ্ঠু, সুন্দর, পূর্ণাঙ্গ জীবন প্রতিষ্ঠা করাই হচ্ছে রাষ্ট্রের লক্ষ্য। এক্ষেত্রে রাষ্ট্রের সদস্যদের সুনাগরিক হিসেবে গড়ে তোলা, তাদের দায়িত্ব ও কর্তব্যবোধ সম্পর্কে সচেতনতা সৃষ্টি করার ক্ষেত্রে পৌরনীতি সুনির্দিষ্ট ব্যাখ্যা প্রদান করে। নাগরিকতা বলতে কী বোঝায়, এর অর্থ ও প্রকৃতি, প্রকারভেদ, নাগরিকতা অর্জন ও বিলুপ্তি, সুনাগরিকের গুণাবলি, নাগরিকের অধিকার ও কর্তব্য এবং এর অতীত, বর্তমান ও ভবিষ্যৎ সম্পর্কে পৌরনীতি ও সুশাসন ধারণা প্রদান করে। রাষ্ট্রের সদস্য হিসেবে নাগরিকগণ এমন কিছু বিষয়ের সাথে সম্পর্কিত থাকে যেগুলো বাহ্যিকভাবে দৃশ্যমান নয়। পৌরনীতি ও সুশাসন এসব অদৃশ্য বিষয়েরও ব্যাখ্যা প্রদান করে। যেমন-আইনের উৎস, সংজ্ঞা, প্রকৃতি, প্রয়োজনীয়তা ইত্যাদি। এসব বিষয়ের সাথে মানুষের নৈতিক সম্পর্ক কী তাও পৌরনীতি ও সুশাসন নাগরিকদের অবগত করে। রাষ্ট্রের নাগরিক হিসেবে একজন মানুষ কতটা স্বাধীনতা ভোগ করবে এবং সেই স্বাধীনতার প্রকৃতি কেমন হবে, স্বাধীনতার প্রকৃত অর্থ কী এবং তার রক্ষাকবচগুলো কী ইত্যাদি বিষয় সম্পর্কে পৌরনীতি যথাযথভাবে ব্যাখ্যা প্রদান করে। পৌরনীতি ও সুশাসনের পাঠ নাগরিকদের মধ্যে রাষ্ট্রের প্রতি তাদের দায়িত্ব ও কর্তব্যবোধ বৃদ্ধি করে। পৌরনীতি ও সুশাসনের পাঠ নাগরিকদের মধ্যে নিজের ক্ষুদ্র ব্যক্তিগত স্বার্থ পরিহার করে দেশের বৃহত্তর স্বার্থে নিজেকে উৎসর্গ করার মানসিকতা সৃষ্টি করে। তাই বলা যায়, পৌরনীতি বিষয়াবলির জ্ঞান নাগরিক জীবনকে বিভিন্নভাবে প্রভাবিত করে।"
        }
      ]
    },
    {
      "number": "2",
      "uddipok": "বিশ্বে এখনও অনেক রাষ্ট্রে গণতান্ত্রিকভাবে নির্বাচিত সরকার থাকলেও দুর্নীতি, অদক্ষতা, ক্ষমতার অপব্যবহার ইত্যাদি কারণে জনগণের কাঙ্ক্ষিত উন্নয়ন সম্ভব হচ্ছে না।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "সুশাসনের একটি উপাদান হলো 'গণতন্ত্র'।"
        },
        {
          "label": "খ",
          "question": "",
          "explanation": "আইনের শাসন বলতে আইনের চোখে সবাই সমান এবং সবকিছুর উপরে আইনের প্রাধান্যের স্বীকৃতিকে বোঝায়। আইনের শাসনের অর্থ হচ্ছে ধর্ম-বর্ণ-শ্রেণি এবং ছোট-বড় নির্বিশেষে সবাই আইনের কাছে সমান। আইনের শাসনের ফলে নাগরিক ও শাসকের জন্য আইন সমভাবে কার্যকর হয়। ফলে স্বাধীনতা ও সাম্য সুরক্ষিত হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত দেশে সুশাসনের অভাব পরিলক্ষিত হয়। উদ্দীপকে বলা হয়েছে, বিশ্বে এখনও অনেক রাষ্ট্রে গণতান্ত্রিকভাবে নির্বাচিত সরকার থাকা সত্ত্বেও সেখানে দুর্নীতি, অদক্ষতা ও ক্ষমতার অপব্যবহার ইত্যাদির কারণে জনগণের কাঙ্ক্ষিত উন্নয়ন সম্ভব হচ্ছে না। উদ্দীপকে বর্ণিত এ দেশে সুশাসনের অভাব রয়েছে। কারণ দেশটিতে সুশাসনের তিনটি সমস্যা বা অন্তরায় সে দেশে বিদ্যমান রয়েছে।সুশাসন প্রতিষ্ঠায় বড় একটি বাধা হলো দুর্নীতি। রাষ্ট্রীয় ব্যবস্থায় যদি দুর্নীতি প্রবেশ করে তবে সেখানে ন্যায়পরায়ণতা, আইনের শাসন। সুদূরপরাহত বিষয়ে পরিণত হয়। শাসনব্যবস্থায় দুর্নীতি জনসাধারণকে প্রাপ্য অধিকার থেকে বঞ্চিত করে, সামাজিক বৈষম্য সৃষ্টি করে এবং ভারসাম্যহীনতা তৈরি করে। দুর্নীতি জনগণের দুর্ভোগ বাড়ায়, দুর্নীতি জাতীয় উন্নয়নের অন্তরায় এবং দুর্নীতি হলো দারিদ্র্যের মূল কারণ। তাছাড়া দেশটিতে অদক্ষতা এবং ক্ষমতার অপব্যবহার বিষয় দুটিও পরিলক্ষিত হয়। যেকোনো রাষ্ট্রে সুশাসন নিশ্চিত করতে হলে আমলাদের অবশ্যই প্রয়োজনীয় দক্ষতাসম্পন্ন হতে হয়। আমলাতান্ত্রিক অদক্ষতার কারণে অনেক ক্ষেত্রে সুশাসন নিশ্চিত করা সম্ভব হয় না। উদ্দীপকেও আমরা অদক্ষতার বিষয়টি দেখি, যা দেশটির সুশাসনের অভাবকেই নির্দেশ করে। আবার \"ক্ষমতা মানুষকে দুর্নীতিগ্রস্ত করে চরম ক্ষমতা চরমভাবে দুর্নীতিগ্রস্ত করে- বার্ট্রান্ড রাসেলের এ কথাটি থেকে সহজেই বোধগম্য হয় যে, কেন্দ্রীভূত ক্ষমতা সুশাসনের পথে অন্তরায় সৃষ্টি করে। রাষ্ট্রীয় ক্ষমতা যদি কেবল একজন বা কয়েকজন ব্যক্তি ও সংগঠনের হাতে কেন্দ্রীভূত থাকে, তবে তাদেরকে এটি স্বেচ্ছাচারী করে তুলতে পারে। তাই ক্ষমতার ভারসাম্যপূর্ণ বণ্টন থাকা দরকার। অতএব এটি স্পষ্টতই প্রতীয়মান হয় যে, উদ্দীপকে বর্ণিত দেশে সুশাসনের অভাব পরিলক্ষিত হয়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত দেশে উল্লেখকৃত সমস্যাসমূহ দূর করে সুশাসন প্রতিষ্ঠার মাধ্যমে জনগণের কাঙ্ক্ষিত উন্নয়ন সম্ভব। উদ্দীপকে বর্ণিত দেশটিতে সুশাসনের যে তিনটি সমস্যা বা অন্তরায়ের কথা উল্লেখ রয়েছে সেই তিনটি সমস্যার সমাধান করতে হবে সর্বাগ্রে এবং অতঃপর দেশে সুশাসন প্রতিষ্ঠা করতে হবে। তবেই জনগণের উন্নয়ন সম্ভব হবে। দুর্নীতি হলো সুশাসনের একটি বড় রকমের অন্তরায়। এটি একটি অভিশাপ বলা চলে। রাষ্ট্রীয় ব্যবস্থায় দুর্নীতি থাকলে সেখানে আইনের শাসন, ন্যায়পরায়ণতা কল্পনামাত্র। দুর্নীতির কারণে জনগণ প্রাপ্য অধিকার থেকে বঞ্চিত হয়। দুর্নীতি সামাজিক বৈষম্য ও ভারসাম্যহীনতা সৃষ্টি করে। শুধু তাই নয়, দুর্নীতি জনদুর্ভোগ বাড়ানোর পাশাপাশি জাতীয় উন্নয়ন ব্যাহত করে। দুর্নীতি দারিদ্র্যের মূল কারণ। দুর্নীতির মূলোৎপাটন করে সুশাসন প্রতিষ্ঠিত করলে উদ্দীপকে বর্ণিত দেশের জনগণের কাঙ্ক্ষিত উন্নয়ন সম্ভব হবে। তাছাড়া অদক্ষতাও সুশাসনের অন্তরায়। আমলাতান্ত্রিক অদক্ষতার কারণে অনেক ক্ষেত্রে সুশাসন নিশ্চিত করা যায় না। উক্ত দেশে আমলাদের অবশ্যই প্রশিক্ষণের মাধ্যমে দক্ষ করে তুলতে হবে, যাতে সুশাসন নিশ্চিত হবে এবং জনগণের কাঙ্ক্ষিত উন্নতি সম্ভব হবে। আবার ক্ষমতার অপব্যবহার সুশাসনকে ব্যাহত করে। কেন্দ্রীভূত ক্ষমতা মানুষকে স্বেচ্ছাচারী করে। ক্ষমতা কাঠামো কর্তৃত্বমূলক হলেও সেখানে সুশাসন বজায় থাকে না। তাই ক্ষমতার ভারসাম্যপূর্ণ বণ্টন থাকা দরকার। এতে জবাবদিহিতা নিশ্চিত হয়ে সুশাসন প্রতিষ্ঠিত হয়। উদ্দীপকের দেশের জনগণের কাঙ্ক্ষিত উন্নয়নের জন্য আইন, বিচার ও শাসন বিভাগের মধ্যে নিয়মতান্ত্রিকভাবে ক্ষমতার ভাগাভাগি করে সুশাসন প্রতিষ্ঠা করতে হবে। স্বাধীন বিচার বিভাগ এবং জনপ্রতিনিধিদের জবাবদিহিতা নিশ্চিত করতে যথাযথ ক্ষমতাসম্পন্ন একটি আইনসভা থাকতে হবে। তাহলে উক্ত দেশে ক্ষমতার অপব্যবহার রোধ হবে এবং সুশাসন প্রতিষ্ঠিত হবে।"
        }
      ]
    },
    {
      "number": "3",
      "uddipok": "সাম্প্রতিক বন্যায় বাংলাদেশের বিভিন্ন জেলা ব্যাপকভাবে ক্ষতিগ্রস্ত হয়। বিভিন্ন পেশাজীবী সংগঠনের মানুষসহ সাধারণ মানুষ সরকারের পাশাপাশি তাদের জন্য সাহায্য-সহযোগিতার হাত বাড়ায়, যা বন্যা দুর্গতদের দুঃখ-দুর্দশা লাঘবে গুরুত্বপূর্ণ ভূমিকা পালন করেছে।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "যে চিন্তাভাবনা, লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও কর্মকান্ডকে নিয়ন্ত্রিত ও পরিচালিত করে তাকেই মূল্যবোধ বলা হয়।"
        },
        {
          "label": "খ",
          "question": "",
          "explanation": "আইনের উৎস ছয়টি। অধ্যাপক হল্যান্ড। আইনের ছয়টি উৎসের কথা বলেছেন। উৎসগুলোর মধ্যে প্রথা হলো সমাজে দীর্ঘদিন ধরে চলে আসা রীতিনীতি, যা আইনের মর্যাদা পায়। ধর্ম বিভিন্ন সামাজিক ও নৈতিক নিয়ম প্রতিষ্ঠা করে, যা অনেক আইনের ভিত্তি হিসেবে কাজ করে। বিচারকের রায় বা নজির আইনের ব্যাখ্যা ও প্রয়োগে গুরুত্বপূর্ণ ভূমিকা রাখে। আইনবিদদের গ্রন্থ আইনের তাত্ত্বিক ভিত্তি ও বিশ্লেষণ সরবরাহ করে। ন্যায়বোধ সমাজের নৈতিক ও ন্যায়সংগত মূল্যবোধ থেকে উৎসারিত হয়। আইনসভা রাষ্ট্র কর্তৃক প্রণীত আইন তৈরি করে, যা আইনের সবচেয়ে প্রত্যক্ষ ও আনুষ্ঠানিক উৎস। এই উৎসগুলো একত্রে আইনের বিকাশ ও প্রয়োগকে সমৃদ্ধ করে।"
        },
        {
          "label": "গ",
          "question": "",
          "explanation": "উদ্দীপকে বন্যার্তদের সহযোগিতার ক্ষেত্রে সামাজিক মূল্যবোধের সহমর্মিতার উপাদানটির প্রকাশ ঘটেছে। সামাজিক মূল্যবোধের একটি গুরুত্বপূর্ণ উপাদান হলো সহমর্মিতা। 'সকলের তরে সকলে আমরা, প্রত্যেকে আমরা পরের তরে।' অর্থাৎ মানুষ মানুষের জন্য- এ বিষয়টি হলো সামাজিক সহমর্মিতার মূল ভিত্তি। সামাজিক সহমর্মিতা ধারণ করে মানুষ অন্যের সুখ-দুঃখের সাথি হয় ও একে অন্যকে আপন করে এবং মানুষে মানুষে বৈষম্য দূর করে। সহমর্মিতার অনুভূতি রাষ্ট্র ও সমাজের ভিত্তি সুদৃঢ় করে এবং সামাজিক বন্ধনকে শক্তিশালী করে। উদ্দীপকে বলা হয়েছে, সাম্প্রতিক বন্যায় বাংলাদেশের বিভিন্ন জেলা ব্যাপকভাবে ক্ষতিগ্রস্ত হয়। বিভিন্ন পেশাজীবী সংগঠনের মানুষসহ সাধারণ মানুষ সরকারের পাশাপাশি বন্যার্তদের জন্য সাহায্য-সহযোগিতার হাত বাড়ায়, যা বন্যা দুর্গতদের দুঃখ-দুর্দশা লাঘবে গুরুত্বপূর্ণ ভূমিকা পালন করেছে। এখানে সামাজিক মূল্যবোধের সহমর্মিতা উপাদানটি ফুটে উঠেছে। কেননা বন্যার্তদের সহযোগিতায় এভাবে সকল স্তরের মানুষের এগিয়ে আসার মাধ্যমে সহমর্মিতার প্রকাশ ঘটেছে।"
        },
        {
          "label": "ঘ",
          "question": "",
          "explanation": "'সামাজিক মূল্যবোধ সেসব গুণাবলি, যা ব্যক্তি নিজের সহকর্মীদের মধ্যে দেখে খুশি হয় এবং নিজের সমাজ, জাতি, সংস্কৃতি ও পরিবেশে মূল্যবান মনে করে খুশি হয়'- মূল্যবোধ সম্পর্কিত নিকোলাস রেসারের উক্তিটিতে সামাজিক মূল্যবোধের স্বরূপ প্রকাশ পেয়েছে। সামাজিক মূল্যবোধ হলো ব্যক্তির নৈতিক ও সামাজিক বিশ্বাস, যা সমাজে শান্তি, ঐক্য ও সংহতি বজায় রাখতে সহায়ক। এটি মানুষের পারস্পরিক সম্পর্ককে উন্নত করে এবং সমাজের প্রগতিশীল চিন্তাধারাকে প্রসারিত করে। ব্যক্তির কর্মক্ষেত্র, সংস্কৃতি ও জাতির অগ্রগতিতে সামাজিক মূল্যবোধ গুরুত্বপূর্ণ ভূমিকা পালন করে। উদ্দীপকে বর্ণিত সাম্প্রতিক বন্যায় বাংলাদেশের বিভিন্ন জেলা ব্যাপকভাবে ক্ষতিগ্রস্ত হওয়ার পর সমাজের বিভিন্ন স্তরের মানুষ তাদের সহযোগিতার হাত বাড়িয়ে দিয়েছে। এই ঘটনাটি সামাজিক মূল্যবোধের একটি উজ্জ্বল দৃষ্টান্ত হিসেবে কাজ করে। সামাজিক মূল্যবোধ বলতে সেই গুণাবলিকে বোঝায়, যা ব্যক্তি তার সহকর্মী, সমাজ, জাতি, সংস্কৃতি ও পরিবেশের মধ্যে দেখে আনন্দিত হয় এবং এগুলোর প্রতি শ্রদ্ধাশীল থাকে। বন্যা দুর্গতদের সাহায্যার্থে সরকার, বিভিন্ন পেশাজীবী সংগঠন ও সাধারণ মানুষের অংশগ্রহণ এই মূল্যবোধের প্রতিফলন ঘটায়। এটি শুধু মানবিক দায়বদ্ধতারই প্রকাশ নয়, বরং সমাজের ঐক্য ও সহমর্মিতারও পরিচয় বহন করে। মানুষ যখন বিপদে পড়ে, তখন তার পাশে দাঁড়ানো সামাজিক মূল্যবোধের অন্যতম স্তম্ভ। এই ঘটনায় দেখা গেছে, ব্যক্তি ও সংগঠনগুলো তাদের স্বার্থ ত্যাগ করে সমাজের বৃহত্তর কল্যাণে এগিয়ে এসেছে। এটি সমাজে আস্থা ও সম্প্রীতির বন্ধনকে আরও শক্তিশালী করে। এভাবে সামাজিক মূল্যবোধ শুধু ব্যক্তির চরিত্রগত উন্নয়নই নয়, বরং সমগ্র সমাজের অগ্রগতি ও স্থিতিশীলতার জন্য অপরিহার্য। এই মূল্যবোধের চর্চা ও লালন সমাজকে সংকট মোকাবিলায় আরও সক্ষম করে তোলে এবং মানবিক সম্পর্ককে গভীরতর করে।"
        }
      ]
    },
    {
      "number": "4",
      "uddipok": "সালেহা একটি সুতা তৈরির মিলে কাজ করে। প্রতিদিন ৮ ঘন্টা ডিউটি করার পর অতিরিক্ত দুই ঘণ্টা ওভারটাইম করে। অথচ মাস শেষে বেতন তুলতে গেলে কর্তৃপক্ষ তার ওভারটাইমের মজুরি পুরুষ শ্রমিকদের তুলনায় কম হারে মজুরি প্রদান করে। সালেহা প্রতিবাদ করলে মালিকপক্ষ তাকে চাকরি থেকে ছাটাইয়ের হুমকি দেয়। সালেহা সকল শ্রমিককে সংগঠিত করে গার্মেন্টস মালিক সমিতির নিকট অভিযোগ করে। মালিক সমিতি শ্রমিকদের চাপে পরে বিষয়টি সমাধান করেন।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "অন্যের স্বাধীনতায় হস্তক্ষেপ না করে মুক্তভাবে নিজ নিজ কার্য সম্পাদনের অধিকারই হলো স্বাধীনতা।"
        },
        {
          "label": "খ",
          "question": "",
          "explanation": "মানুষ পৃথিবীতে জন্মগতভাবে যে সকল সুযোগ-সুবিধার দাবিদার হয় এবং যা ছাড়া মানুষের পরিপূর্ণ বিকাশ ঘটে না সে সকল সুযোগ-সুবিধা হচ্ছে মানবাধিকার। মানবাধিকার অধিকারেরই একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। আইনগত ও নৈতিক অধিকারগুলোর মধ্যে সেসব অধিকারকে মানবাধিকার বলা হয়, যা পৃথিবীর সকল মানুষ শুধু মানুষ হিসেবে দাবি করতে পারে। প্রকৃতপক্ষে মানব পরিবারের সকল সদস্যের জন্য সহজাত, সর্বজনীন ও হস্তান্তরযোগ্য - কিছু অধিকারই হলো মানবাধিকার।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত 'L' অর্থনৈতিক সাম্য থেকে বঞ্চিত হয়েছে। সাম্য বলতে মানুষের পূর্ণতা প্রাপ্তি এবং সমান অধিকার সংরক্ষণ করাকে বোঝায়। আর অর্থনৈতিক সাম্য হলো জাতি-ধর্ম-বর্ণ, নারী-পুরুষ, ধনী-দরিদ্র সকল মানুষের কাজ করার এবং ন্যায্য মজুরি পাবার অধিকার। উদ্দীপকে আমরা দেখি, ১৬ বছরের 'L' ইট ভাটায় কাজ করে। অন্যান্য সাধারণ শ্রমিকদের মতো সে কাজ করলেও তাদের সমান সে মজুরি পায় না। এর প্রতিবাদ করলে মালিক পক্ষ তাকে ছাঁটাইয়ের হুমকি দেয়। এ ধরনের ঘটনা অর্থনৈতিক সাম্য প্রতিষ্ঠার পথে অন্তরায়। অর্থনৈতিক সাম্যের মূল, কথা হলো যোগ্যতা অনুযায়ী সম্পদ ও সুযোগের বণ্টন। অর্থাৎ অর্থ উপার্জন ও বণ্টন বিষয়ে বৈষম্য দূর করে সকলকে অর্থনৈতিক ক্ষেত্রে সমান সুযোগ-সুবিধা প্রদান করাই হলো অর্থনৈতিক সাম্য। সুতরাং আলোচনার পরিশেষে বলা যায়, 'L' অর্থনৈতিক সাম্য থেকে বঞ্চিত হয়েছে। কারণ বয়স কম হওয়ার কারণেই তাকে কম মজুরি দিয়ে তার সাথে অর্থনৈতিক বৈষম্য করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত সমস্যা তথা অর্থনৈতিক বৈষম্য মোকাবিলায় 'L' এর ভূমিকা অর্থনৈতিক সাম্য নিশ্চিত করতে গুরুত্বপূর্ণ ভূমিকা পালন করবে। মানুষ সামাজিক জীর। সামাজিক জীব হিসেবে প্রতিটি মানুষ সমাজ থেকে সমান অধিকার ভোগের, অধিকার রাখে। মানুষের এ ধরনের অধিকার প্রাপ্তিকে বলা হয় সামাজিক সাম্য। তবে সুষ্ঠু সামাজিক সাম্য প্রতিষ্ঠিত হলেও অন্যান্য সাম্য তথা রাজনৈতিক, অর্থনৈতিক সাম্য প্রতিষ্ঠিত নাও হতে পারে। উদ্দীপকে '' অর্থনৈতিক সাম্য থেকে বঞ্চিত হলে তার সাথে কাজ করা অন্যান্য শ্রমিকদের সে সংগঠিত করে। মালিক পক্ষ তাদের সম্মিলিত প্রতিবাদের মুখে পড়ে সবাইকে সমান মজুরি প্রদানের সিদ্ধান্ত গ্রহণ করে। উদ্দীপকে 'L' অর্থনৈতিক সাম্য থেকে বঞ্চিত হওয়ায় এ ধরনের বৈষম্যের বিরুদ্ধে সে অন্যান্য শ্রমিকদের সংগঠিত করেছে। তার এরূপ কর্মকান্ড থেকে এটি প্রতীয়মান হয় যে, সামান্য শ্রমিক হলেও 'L' তার অধিকার সম্পর্কে সচেতন। তার এ ধরনের সচেতনতা অন্যকেও অন্যায়ের বিরুদ্ধে প্রতিবাদী করে গড়ে তুলবে। তার এরূপ ভূমিকার ফলে সমাজের সর্বক্ষেত্রে সাম্য প্রতিষ্ঠা পাবে বলে আমি মনে করি।"
        }
      ]
    },
    {
      "number": "5",
      "uddipok": "জয়া ৬ বছর ধরে ইতালি আছে। সে নিজ রাষ্ট্রে যে অধিকার ভোগ করে সেখানে সেইরকম অধিকার পায় না। সম্প্রতি সে দেশে এসেছে। সংসদ নির্বাচনে ভোটও দিতে পারবে। নিজ দেশে নানাবিধ অধিকার তার রয়েছে। তবে সে এটা জানে, অধিকার ও কর্তব্য পরস্পর সম্পর্কযুক্ত।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "কআইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "",
          "explanation": "রাজনীতি পরিচালনায় এবং শাসনকার্যে প্রত্যক্ষ ও পরোক্ষ অংশগ্রহণ করার অধিকারকে রাজনৈতিক অধিকার বলা হয়। গণতান্ত্রিক সরকারের ভিত্তিতে রাজনৈতিক অধিকার স্বীকৃত হয়। ভোটদানের অধিকার, নির্বাচনে অংশগ্রহণের অধিকার, রাজনৈতিক দল গঠনের অধিকার, বসবাস করার অধিকার, সরকারের সমালোচনা করার অধিকার প্রভৃতি রাজনৈতিক অধিকারের অন্তর্ভুক্ত। রাজনৈতিক অধিকার মানুষের মাঝে রাজনৈতিক সচেতনতা বৃদ্ধি করে।."
        },
        {
          "label": "গ",
          "question": "",
          "explanation": "একজন নাগরিক হিসেবে জয়া সামাজিক, রাজনৈতিক ও অর্থনৈতিক অধিকার ভোগ করে। অধিকার বলতে বোঝায় সমাজজীবনের এমন কতকগুলো সুযোগ-সুবিধা, যা সকলের জন্য আবশ্যক। অধিকার বলতে মানুষের আত্মবিকাশের জন্য কতিপয় সুযোগ-সুবিধা বা দাবিকে বোঝায়, যে দাবি হয় নৈতিক না হয় আইনগত ভিত্তি রয়েছে। অর্থাৎ অধিকার হলো মানুষের ইচ্ছানুযায়ী কিছু করার ক্ষমতা যা সমাজ কর্তৃক স্বীকৃত হয়। সামাজিক ও রাষ্ট্রীয় -স্বীকৃতিই অধিকারের মূল বিষয়। এজন্যই অধিকার বলতে সীমিত ক্ষমতা বোঝায় এবং একজনের অধিকার অন্যের কর্তব্যের ইঙ্গিত দান করে। উদ্দীপকের জয়া একজন বাংলাদেশের নাগরিক। আর বাংলাদেশের নাগরিক হিসেবে জয়া বাংলাদেশ সরকার প্রদত্ত বিভিন্ন আইনগত অধিকার ভোগ করতে পারবে। এ আইনগত অধিকার সামাজিক, রাজনৈতিক ও অর্থনৈতিক অধিকারে বিভক্ত। সামাজিক অধিকার হলো সেসব অধিকার যেগুলো সমাজে সভ্য জীবনযাপন করতে সাহায্য করে এবং যা জীবন সংরক্ষণ ও নিরাপত্তার জন্য একান্ত অপরিহার্য। জীবনধারণ, চলাফেরা, সম্পত্তি ভোগ, মতামত প্রকাশ, ধর্মপালন ইত্যাদি হলো সামাজিক অধিকার। আবার, ভোট প্রদানের অধিকার, নির্বাচিত হওয়ার অধিকার, - আইনসভার সদস্য হওয়ার অধিকার ইত্যাদি হলো, রাজনৈতিক অধিকার যার মাধ্যমে সুনাগরিকরা রাষ্ট্র পরিচালনায় অংশগ্রহণের সুযোগ লাভকরে। আর নাগরিকের অর্থনৈতিক অধিকার হলো সেসব অধিকার, যা অভাব-অনটন ও অনিশ্চয়তা থেকে মুক্তি দিয়ে মানুষের জীবনকে সুখ-স্বাচ্ছন্দ্যপূর্ণ ও নিরাপদ করে তোলে। সুতরাং বলা যায়, উদ্দীপকের জয়ার মতো প্রতিটি নাগরিক এসব অধিকার ভোগ করে থাকে।"
        },
        {
          "label": "ঘ",
          "question": "",
          "explanation": "অধিকার ও কর্তব্য পরস্পর সম্পর্কযুক্ত- উক্তিটি যথার্থ। অধিকার ভোগের সাথে সাথে প্রত্যেক নাগরিককে দায়িত্ব ও কর্তব্য পালন করতে হয়। এসব দায়িত্ব ও কর্তব্য পালনের মাধ্যমে ব্যক্তির ব্যক্তিত্ব বিকাশের পাশাপাশি সমাজ ও রাষ্ট্রের কল্যাণ সাধিত হয়। রাষ্ট্রের নাগরিকগণ যদি সবসময় রাষ্ট্র কর্তৃক প্রদত্ত অধিকার ভোগ করতে চায় এবং কোনো ধরনের দায়িত্ব ও কর্তব্য পালন না করে তাহলে রাষ্ট্র কখনই ব্যক্তিকে তার অধিকার প্রদান করতে পারবে না। উদাহরণস্বরূপ আমরা বলতে পারি, একটি গ্রামের নাগরিকের ছেলেমেয়েদের পড়ালেখা করানোর জন্য সে গ্রামে সরকার কর্তৃক স্কুল প্রতিষ্ঠা করে দেওয়া নাগরিকের অধিকার বিন্ধু স্কুল সার্বিকভাবে পরিচালিত হওয়ার জন্য ছেলেমেয়েদের স্কুলে ভালোমন্দ বিষয়ে খোঁজখবর রাখা নাগরিকের কর্তব্য। নাগরিকরা যদি রাষ্ট্রের প্রতি আনুগত্য প্রকাশ, নিয়মিত কর প্রদান, দরিদ্র ও অসহায় ব্যক্তিকে সাহায্য, সামাজিক প্রতিষ্ঠান গঠন, ভোট প্রদান ইত্যাদি দায়িত্ব ও কর্তব্য সঠিকভাবে পালন করে তাহলে তারা রাষ্ট্র থেকে নানাবিধ সুযোগ-সুবিধা ভোগ করবে। আর এসব সুযোগ-সুবিধাই হলো নাগরিকের অধিকার। কেননা অধিকার বিষয়টির সাথে সাথে নাগরিকের দায়িত্ব ও কর্তব্যের বিষয়টি চলে আসে। আবার দায়িত্ব ও কর্তব্য বিষয়টির সাথে নাগরিকের অধিকার বিষয়টি সম্পর্কযুক্ত। এ কারণেই অধিকার ভোগ্নের সাথে সাথে প্রত্যেক নাগরিককে দায়িত্ব ও কর্তব্য পালন করতে হয়।।"
        }
      ]
    },
    {
      "number": "6",
      "uddipok": "মিয়ানমার জাতিগত নিধনস্বরূপ রোহিঙ্গাদের ওপর নির্বিচারে হত্যাযজ্ঞ চালাচ্ছে এবং তাদেরকে সে দেশ থেকে বিতাড়ন করছে। নাগরিকত্ব কেড়ে নিয়ে তাদেরকে বাংলাদেশে পাঠিয়ে দিচ্ছে। বাংলাদেশ সরকার তাদেরকে আশ্রয় দিয়ে মানবতার এক দৃষ্টান্ত স্থাপন করেছে, যা বিশ্ববাসীর নিকট প্রশংসাযোগ্য।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজজীবনে যেসব সুযোগ-সুবিধার দাবিদার হয় এবং যা ছাড়া তার ব্যক্তিত্ব বিকশিত হতে পারে না তাই মানবাধিকার।"
        },
        {
          "label": "খ",
          "question": "",
          "explanation": "জাতি ও জাতীয়তার মধ্যে বেশ পার্থক্য রয়েছে। রাষ্ট্রবিজ্ঞানীদের মতে, জাতি জাতীয়তা থেকে পৃথক। তারা বলেন, \"জাতীয়তা হলো সেই জনসমষ্টি যারা একই ধর্ম, ভাষা, বংশ, আদর্শ, আশা-আকাঙ্ক্ষার বন্ধনে আবদ্ধ। কিন্তু জাতি হচ্ছে সেই জাতীয়তা, যা রাজনৈতিক প্রতিষ্ঠান দ্বারা সংগঠিত এবং যা স্বাধীনতা লাভ করেছে অথবা স্বাধীনতা লাভে আগ্রহী।\" সুতরাং জাতিতে রাজনৈতিক সংগঠন বর্তমান থাকে, কিন্তু জাতীয়তায় রাজনৈতিক সংগঠন অনুপস্থিত। জাতি হয় স্বাধীন ও সার্বভৌম, না হয় স্বাধীনতা সংগ্রামে লিপ্ত, কিন্তু জাতীয়তা এখনও সুসংগঠিত হয়নি। তা স্বাধীদ নাও হতে পারে অথবা স্বাধীনতাকামী নাও হতে পারে।"
        },
        {
          "label": "গ",
          "question": "",
          "explanation": "উদ্দীপকে মিয়ানমার সরকার রোহিঙ্গাদের ওপর নির্যাতন করে তাদেরকে মানবাধিকার থেকে বঞ্চিত করেছে। মানুষ পৃথিবীতে জন্মগতভাবে যেসব সুযোগ-সুবিধার দাবিদার হয় এবং যা ছাড়া মানুষের পরিপূর্ণ বিকাশ ঘটে না সেসব সুযোগ-সুবিধা হচ্ছে মানবাধিকার। মানবাধিকার অধিকারেরই একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। আইনগত ও নৈতিক অধিকারগুলোর মধ্যে যেসব অধিকারকে মানবাধিকার বলা হয়, যা পৃথিবীর সকল মানুষ শুধু মানুষ হিসেবে দাবি করতে পারে। প্রকৃতপক্ষে মানব পরিবারের সকল সদস্যের জন্য সহজাত, সর্বজনীন অধিকারই হলো মানবাধিকার। উদ্দীপকে দেখা যায়, বাংলাদেশে আশ্রিত রোহিঙ্গারা নিজ মাতৃভূমি থেকে বিতাড়িত, যা ১৯৪৮ সালে জাতিসংঘ ঘোষিত ঘোষণাপত্রের পরিপন্থি। কেননা জাতিসংঘের মানবাধিকার ঘোষণাপত্রে বলা হয়েছে, বিশ্বে স্বাধীনতা, ন্যায়বিচার ও শান্তির ভিত্তি হচ্ছে সব মানুষের সহজাত মর্যাদা ও সর অবিচ্ছেদ্য অধিকারের স্বীকৃতি। এর মাধ্যমে সকল মানুষের সামাজিক, রাজনৈতিক, অর্থনৈতিক অধিকারের সার্বজনীন স্বীকৃতি প্রদান করা হয়েছে। উদ্দীপকে উল্লিখিত রোহিলাদের নিজ দেশ থেকে বিতাড়িত করার ঘটনাটি মানবাধিকার লঙ্ঘনের শামিল। কেননা উপরিউক্ত আলোচনা থেকে বলা যায়, যে কাউকে স্বাধীনভাবে বেঁচে থাকার অধিকার থেকে বঞ্চিত করা, দেশ ত্যাগে বাধ্য করা মানবাধিকারের চরম লঙ্ঘন।"
        },
        {
          "label": "ঘ",
          "question": "",
          "explanation": "উদ্দীপকে মিয়ানমারের জাতিগত নিধনের সাথে বাংলাদেশের ২৫ মার্চের রাতের বাঙালির ওপর পাকিস্তানি প্রশাসন কর্তৃক চালানে গণহত্যার সাদৃশ্য রয়েছে। ১৯৭১ সালের ২৫ মার্চের কালরাতে পাকিস্তানি সামরিক বাহিনী পূর্ব পাকিস্তানে বাঙালিদের ওপর যে নৃশংস গণহত্যা চালায়, তা ইতিহাসে এক ভয়াবহ মানবতাবিরোধী অপরাধ হিসেবে চিহ্নিত। 'অপারেশন সার্চলাইট নামক এই পরিকল্পিত সামরিক অভিযানের উদ্দেশ্য ছিল স্বাধীনতার দাবিতে গড়ে ওঠা বাঙালি প্রতিরোধ আন্দোলনকে নির্মূল করা। মধ্যরাত থেকে শুরু হওয়া এই হত্যাযজ্ঞে ঢাকা শহর রক্তাক্ত হয়ে ওঠে। বিশেষ করে ঢাকা বিশ্ববিদ্যালয়, রাজারবাগ পুলিশ লাইন, পিলখানা ইপিআর সদর দপ্তর, সদরঘাট ও পুরান ঢাকার বিভিন্ন এলাকায় নির্বিচারে গুলি চালানো হয়। পাকিস্তানি বাহিনী ছাত্র-শিক্ষক, পুলিশ, বাঙালি সামরিক সদস্য ও সাধারণ জনগণকে নির্মমভাবে হত্যা করে। উদ্দীপকে মিয়ানমার জাতিগত নিধনস্বরূপ রোহিঙ্গাদের ওপর নির্বিচারে হত্যাযজ্ঞ চালাচ্ছে এবং তাদেরকে সে দেশ থেকে বিতাড়ন করছে। এ ঘটনায় ২৫ মার্চের অপারেশন সার্চলাইট নামক গণহত্যার সাদৃশ্য পাওয়া যায়। এই গণহত্যায় কত মানুষ নিহত হয়েছে, তার সঠিক সংখ্যা জানা না গেলেও বিভিন্ন সূত্র মতে, কয়েক হাজার মানুষ এক রাতেই প্রাণ হারায়। আন্তর্জাতিক গণমাধ্যম ও কূটনীতিকরা এটিকে গণহত্যা হিসেবে অভিহিত করেন। সাংবাদিক অ্যান্তনি ম্যাসকারেনহাস এই হত্যাকাণ্ডের ভয়াবহতা বিশ্ববাসীর সামনে তুলে ধরেন, যা আন্তর্জাতিক মহলে নিন্দার ঝড় তোলে। তবে এই বর্বরতা বাঙালির স্বাধীনতার সংকল্পকে আরও দৃঢ় করে তোলে এবং পরদিন, ২৬ মার্চ, আনুষ্ঠানিকভাবে বাংলাদেশের স্বাধীনতা ঘোষণা করা হয়। ইতিহাসের এই নির্মম রাত স্মরণে বাংলাদেশ ২৫ মার্চকে 'গণহত্যা দিবস হিসেবে পালন করে, যা পাকিস্তানি শাসনের নিষ্ঠুরতার সাক্ষ্য বহন করে।"
        }
      ]
    },
    {
      "number": "7",
      "uddipok": "শাসনব্যবস্থা ক-রাষ্ট্রের বৈশিষ্ট্য খ-রাষ্ট্রের বৈশিষ্ট্য ১. মন্ত্রিসভা প্রকৃত শাসক ১. রাষ্ট্রপতি প্রকৃত শাসক ২. মন্ত্রিসভা আইনসভার নিকট দায়ী থাকে। ২. রাষ্ট্রপতি আইনসভার নিকট দায়ী থাকেন না। ৩. প্রধানমন্ত্রী আইনসভার সদস্য। ৩. রাষ্ট্রপতি আইনসভার সদস্য নন।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "রাষ্ট্রীয় কোনো বিষয়ে মতানৈক্যের সৃষ্টি হলে বা জনগুরুত্বপূর্ণ বিষয়ে জনগণের মতামত যাচাইয়ের জন্য যে ভোট গ্রহণ করা হয় তাই গণভোট।"
        },
        {
          "label": "খ",
          "question": "",
          "explanation": "যে রাজনৈতিক সংগঠনের নির্দিষ্ট ভূখণ্ড, সুসংগঠিত সরকার, সার্বভৌম আধিপত্য এবং স্থায়িভাবে বসবাসকারী জনসমষ্টি রয়েছে তাকে রাষ্ট্র বলে। অর্থাৎ রাষ্ট্র বলতে বিশেষ উদ্দেশ্য সাধনের লক্ষ্যে প্রতিষ্ঠিত এক আবশ্যিক রাজনৈতিক সংগঠনকে বোঝায়। রাষ্ট্র একটি. বিমূর্ত ধারণা ও একটি অপরিহার্য রাজনৈতিক প্রতিষ্ঠান। এটি সমাজের একটি শক্তিশালী বাহন, যার মাধ্যমে সমাজ সঠিক ও সুশৃঙ্খলভাবে নিয়ন্ত্রিত হয়।"
        },
        {
          "label": "গ",
          "question": "",
          "explanation": "উদ্দীপকের 'ক' রাষ্ট্রের বৈশিষ্ট্য সম্পর্কে বলা হয়েছে, এ রাষ্ট্রের মন্ত্রিসভা প্রকৃত শাসক, তারা আইনসভার নিকট দায়ী থাকে এবং প্রধানমন্ত্রী আইনসভার সদস্য। এরূপ বৈশিষ্ট্য মন্ত্রিপরিষদ শাসিত বা সংসদীয় সরকারব্যবস্থাকে নির্দেশ করে। সংসদীয় সরকারব্যবস্থায় শাসন বিভাগ নানাবিধ কার্যাবলি পালন করে। সংসদীয় সরকারব্যবস্থায় শাসন বিভাগের মূল দায়িত্ব হলো দেশের প্রশাসনিক ও নির্বাহী কার্যাবলি পরিচালনা করা। এই বিভাগ প্রধানমন্ত্রীর নেতৃত্বে মন্ত্রিপরিষদের মাধ্যমে কাজ করে, যারা সংসদ সদস্যদের মধ্যে থেকে নির্বাচিত হন। শাসন বিভাগের প্রধান কার্যাবলির মধ্যে রয়েছে আইন প্রণয়ন ও বাস্তবায়ন, জাতীয় নীতি নির্ধারণ, প্রশাসনিক সিদ্ধান্ত গ্রহণ এবং সরকারি 'কর্মকাণ্ড তদারকি করা। এছাড়াও তারা দেশের অর্থনৈতিক উন্নয়ন, বৈদেশিক নীতি, প্রতিরক্ষা এবং জনকল্যাণমূলক কর্মসূচি বাস্তবায়নের দায়িত্বে থাকে। 'সংসদীয় ব্যবস্থায় শাসন বিভাগ আইন বিভাগের প্রতি জবাবদিহি করে কারণ মন্ত্রিপরিষদ সংসদের আস্থায় তাদের পদ ধরে রাখে। এই ব্যবস্থায় শাসন বিভাগের কার্যক্রম সংসদের নিয়ন্ত্রণ ও সমর্থনের উপর নির্ভরশীল, যা গণতান্ত্রিক জবাবদিহিতা নিশ্চিত করে।"
        },
        {
          "label": "ঘ",
          "question": "",
          "explanation": "উদ্দীপকের 'ক' রাষ্ট্রের সংসদীয় সরকার এবং 'খ' রাষ্ট্রের রাষ্ট্রপতি 'শাসিত সরকারব্যবস্থা বিদ্যমান। বাংলাদেশের জন্য এ দুটি সরকারব্যবস্থার মধ্যে আমি সংসদীয় সরকারব্যবস্থাকে উত্তম মনে করি। সংসদীয় সরকারব্যবস্থা বা মন্ত্রিপরিষদ শাসিত সরকারব্যবস্থা রাষ্ট্রপতিশাসিত সরকারের তুলনায় উত্তম। মন্ত্রিপরিষদ শাসিত সরকারে মন্ত্রিপরিষদ তার যাবতীয় কাজকর্মের জন্য আইনসভার নিকট দায়বদ্ধ থাকে বলে মন্ত্রিপরিষদের স্বেচ্ছাচারী হয়ে ওঠার কোনো সুযোগ থাকে না। এ সরকারব্যবস্থার অন্যতম প্রধান গুণ হলো এর নমনীয়তা। এখানে পরিবর্তিত পরিস্থিতির সাথে সংগতি রেখে প্রশাসন বা সরকারের প্রয়োজনমাফিক রদবদলের ব্যবস্থা রয়েছে। আইনসভার মাধ্যমে প্রশাসনিক সিদ্ধান্ত গৃহীত হয় বলে স্বচ্ছতা বজায় থাকে। মন্ত্রিপরিষদ শাসিত সরকার অধিকতর জনকল্যাণমুখী ও জনপ্রিয় শাসনব্যবস্থা। অপরদিকে, রাষ্ট্রপতি শাসিত সরকারব্যবস্থায় শাসন বিভাগ ও আইন বিভাগ পরস্পর স্বাধীনভাবে কাজ করায় উভয়ের মধ্যে সুষ্ঠু সহযোগিতা গড়ে ওঠে না। সকল ক্ষমতা রাষ্ট্রপতির হাতে থাকায় তা নিয়ন্ত্রণ করার শক্তি আইনসভার থাকে না। রাষ্ট্রপতি তার কার্যকালে অনিয়ন্ত্রিত ও একচ্ছত্র ক্ষমতা প্রয়োগের সুযোগ পান, যা 'গণতন্ত্রের পক্ষে বিপজ্জনক। রাষ্ট্রপতি জনপ্রতিনিধিদের কাছে জবাবদিহি করতে বাধ্য থাকেন না বলে স্বচ্ছতাও থাকে না। উপরিউক্ত আলোচনা থেকে বলা যায়, সর্বাধিক জনকল্যাণ এবং দায়িত্বশীলতার বিষয়টি বিবেচনায় নিলে 'ক' দেশের রাষ্ট্রপতি শাসিত সরকার অপেক্ষা 'খ' দেশের, সংসদীয় সরকারব্যবস্থা উত্তম।"
        }
      ]
    },
    {
      "number": "8",
      "uddipok": "'X' রাষ্ট্রে বিচারকার্যে শাসন বিভাগের হস্তক্ষেপের ফলে জনগণ ন্যায়বিচার থেকে বঞ্চিত ছিল। চার মাস আগে 'আমাদের দিন' পত্রিকায় এ সংক্রান্ত একটি তথ্যবহুল প্রতিবেদন প্রকাশিত হয়। এর পর দেশের টেলিভিশন চ্যানেলগুলো ধারাবাহিক প্রতিবেদন প্রচার করে। রাজনৈতিক দলগুলো কর্মসূচি দেয়। জনগণ বিচার বিভাগের স্বাধীনতার দাবিতে রাস্তায় নেমে আসে। জনদাবির মুখে সরকার বিচার বিভাগকে শাসন বিভাগ থেকে পৃথক করার আইন প্রণয়ন করে।।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "কী রাজনৈতিক সংস্কৃতি হলো-কোনো দেশের সংস্কৃতির একটি গুরুত্বপূর্ণ অংশ যেখানে সামগ্রিকভাবে জনগণের মতামতের প্রতিফলন ঘটে।"
        },
        {
          "label": "খ",
          "question": "",
          "explanation": "বিচার বিভাগের প্রধান কাজ হলো ন্যায়বিচার প্রতিষ্ঠা করা। বিশ্বের প্রতিটি রাষ্ট্রের বিচার বিভাগ প্রচলিত আইন অনুসারে বিচার কার্যক্রম পরিচালনা করে থাকে। সাধারণভাবে রাষ্ট্রীয় আইন রাষ্ট্রের সকল নাগরিকের জন্য সমভাবে প্রযোজ্য হয়। বিচার বিভাগ এক্ষেত্রে দেওয়ানি, ফৌজদারি প্রভৃতি যেকোনো মামলার সঠিক অনুসন্ধানের দ্বারা অপরাধীদের শাস্তি দিয়ে ন্যায়বিচার প্রতিষ্ঠা করে থাকে। তাই বলা যায়, ন্যায়বিচার প্রতিষ্ঠায় বিচার বিভাগের গুরুত্ব অত্যধিক।"
        },
        {
          "label": "গ",
          "question": "",
          "explanation": "উদ্দীপকে জনমতের সংবাদপত্র, টেলিভিশন, সভাসমিতি ও রাজনৈতিক দল- এসব বাহনগুলো প্রতিফলিত হয়েছে। আধুনিক গণতান্ত্রিক ব্যবস্থায় জনমতের গুরুত্ব অত্যধিক। কারণ সুষ্ঠু জনমত গঠন ও প্রচারের ওপরই গণতান্ত্রিক সরকারের সাফল্য অনেকাংশে নির্ভর করে। কীভাবে এবং কীসের মাধ্যমে জনমত প্রতিষ্ঠিত হয় তাই হলো জনমত গঠনের বাহন। জনমত গঠনের এরূপ অনেক মাধ্যম রয়েছে যার মাধ্যমে গণতান্ত্রিক রাষ্ট্রের জনমত সংগঠিত হয়।উদ্দীপকের 'X' রাষ্ট্রে বিচারকার্যে শাসন বিভাগের হস্তক্ষেপের ফলে জনগণ ন্যায়বিচার থেকে বঞ্চিত ছিল। চার মাস আগে 'আমাদের দিন' পত্রিকায় এ সংক্রান্ত একটি প্রতিবেদন প্রকাশিত হয়। এরপর দেশের টিভি চ্যানেলগুলো ধারাবাহিক প্রতিবেদন প্রচার করে। রাজনৈতিক দলগুলো কর্মসূচি দেয়। জনগণ স্বাধীন বিচার বিভাগের দাবিতে রাস্তায় নেমে আসে। এরূপ বর্ণনায় জনমত গঠনের বেশ কয়েকটি বাহন প্রতিফলিত হয়েছে। প্রথমে যে বাহনটি জনমত গঠনে ভূমিকা পালন করেছে সেটি হলো দৈনিক পত্রিকা। এরপর গণমাধ্যমের অন্যতম ধারক টেলিভিশন জনমত গঠনে ভূমিকা পালন করেছে। এরপর রাজনৈতিক দলগুলো কর্মসূচি দিয়ে রাস্তায় নেমেছে, যা জনমতকে সুসংগঠিত করার অন্যতম মাধ্যম। এর পাশাপাশি জনগণ রাস্তায় নেমে সভাসমিতি করেছে, যা জনমত গঠনে সহায়তা করেছে। এসবগুলোর সম্মিলিত প্রচেষ্টার মাধ্যমে স্বাধীন বিচার বিভাগের দাবির * প্রেক্ষিতে জনমত গঠিত হয়েছে। এতে সরকার বিচার বিভাগকে শাসন বিভাগ থেকে পৃথক করে আইন প্রণয়ন করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিভাগ দ্বারা সরকারের অন্যতম বিভাগ বিচার বিভাগকে বোঝানো হয়েছে। বিচার বিভাগের স্বাধীনতা রক্ষার উপায় নিচে আলোচনা করা হলো- ১. সরকার উপযুক্ত যোগ্যতাসম্পন্ন বিচারক নিয়োগ করে বিচার বিভাগের স্বাধীনতা রক্ষায় কার্যকর ভূমিকা পালন করতে পারে। ২. বিচারক নিয়োগ পদ্ধতি এমন হওয়া উচিত যেন তারা শাসন বিভাগ বা অন্য কারও ওপর নির্ভরশীল না হয়। এতে করে বিচার বিভাগের স্বাধীনতা অনেকটা বজায় থাকবে। ৩. বিচার বিভাগের স্বাধীনতা রক্ষার জন্য বিচারকদেরকে দীর্ঘ মেয়াদের জন্য নিয়োগদান করতে হবে। কেননা স্বল্পসময়ের জন্য নিযুক্ত হলে বিচারকরা মুক্ত মন দিয়ে বিচারকার্য সম্পাদন করতে পারে না। ৪. বিচারকদের অপসারণ পদ্ধতির ওপরও বিচার বিভাগের স্বাধীনতা অনেকটা নির্ভর করে। ৫. বিচার বিভাগের স্বাধীনতা নিশ্চিত করার জন্য অবশ্যই বিচারকদের নিরাপত্তা বিধান নিশ্চিত করতে হবে। কেননা, বিচারকরা যদি নিরাপত্তাহীনতায় ভোগে তাহলে তারা স্বাধীনভাবে বিচারকার্য পরিচালনা করতে পারবে না। ৬. বিচার বিভাগের স্বাধীনতা রক্ষা করার জন্য আইন ও শাসন বিভাগ থেকে বিচার বিভাগকে পৃথক রাখতে হবে। এক্ষেত্রে আইন বিভাগ ও শাসন বিভাগের কাজের পরিধি নির্দিষ্ট করে দিতে হবে। উপরিউক্ত কার্যাবলি সম্পাদনের মাধ্যমে বিচার বিভাগের স্বাধীনতা রক্ষা করা যায়।"
        }
      ]
    },
    {
      "number": "9",
      "uddipok": "শিক্ষক জনাব সুখন আহমেদ ক্লাসে খুব ভালো পড়ান। তিনি অন্যকে যেকোনো বিষয় সুন্দর এবং সহজভাবে বুঝিয়ে দিতে পারেন। একদিন তিনি ক্লাসে রাষ্ট্রের গঠন সম্পর্কে আলোচনা করতে গিয়ে সরকারের তিনটি বিভাগের কথা উল্লেখ করেন, যার মধ্যে একটি বিভাগ জনপ্রতিনিধিদের নিয়ে গঠিত এবং অন্য দুটি বিভাগের কার্যাবলি নিয়ন্ত্রণের ভূমিকা রাখে। তিনি বলেন, সরকারের অপরিহার্য তিনটি বিভাগের সমন্বয়ের মাধ্যমে একটি রাষ্ট্রের পরিপূর্ণতা ফুটে উঠে।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "",
          "explanation": "সংসদীয় ব্যবস্থার সরকারপ্রধান হলেন প্রধানমন্ত্রী।"
        },
        {
          "label": "খ",
          "question": "",
          "explanation": "যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে, তাকে সংসদীয় সরকার বা মন্ত্রিপরিষদ শাসিত সরকারব্যবস্থা বলে। এ ধরনের শাসনব্যবস্থায় একজন নামমাত্র রাষ্ট্রপ্রধান থাকেন। সরকার পরিচালনায় প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। প্রধানমন্ত্রী মন্ত্রিসভার নেতা ও সরকারপ্রধান। মন্ত্রিসভার সদস্যগণ ব্যক্তিগত ও যৌথভাবে তাদের কাজের জন্য সরকারের নিকট দায়ী থাকেন। আইনসভা অনাস্থা প্রকাশ করলে মন্ত্রিসভা পদত্যাগ করবে। উদাহরণস্বরূপ বাংলাদেশ, ভারত, মালয়েশিয়া প্রভৃতি দেশের কথা বলা যায়।"
        },
        {
          "label": "গ",
          "question": "",
          "explanation": "সুখন স্যারের বক্তব্য সরকারের আইন বিভাগের কথা উঠে এসেছে। আইন বিভাগ রাষ্ট্র ও সরকারের প্রাণ। রাষ্ট্র ও সরকারব্যবস্থাভেদে বিশ্বে এই বিভাগের গঠনে আছে স্বতন্ত্র। যেমন কোথাও আইন বিভাগ এক কক্ষবিশিষ্ট যেমন বাংলাদেশ। আবার কোথাও দ্বিকক্ষবিশিষ্ট যেমন যুক্তরাষ্ট্র। দ্বিকক্ষবিশিষ্ট আইনসভার একটিকে নিম্নকল্প অপরটিকে উচ্চকক্ষ বলা হয়। আইনসভার সদস্যগণ প্রায় সব রাষ্ট্রেই জনগণের প্রত্যক্ষ ভোটে নির্বাচিত হন। তবে এর সদস্য সংখ্যা রাষ্ট্রভেদে ভিন্ন ভিন্ন যেমন বাংলাদেশের আইনসভার সদস্য সংখ্যা ৩৫০। বাংলাদেশের আইনসভার নাম জাতীয় সংসদ, মার্কিন যুক্তরাষ্ট্রে আইনসভার নাম কংগ্রেস। আইনসভায় স্পিকার, ডেপুটি স্পিকার, সরকার দলীয় নেতা, উপনেতাসহ বিভিন্ন পদ থাকে। এটির 'কার্যালয়ের নামও বিভিন্ন দেশে বিভিন্ন। যেমন- বাংলাদেশের আইনসভার কার্যালয়ের নাম 'জাতীয় সংসদ ভবন', আমেরিকার কংগ্রেসের কার্যালয়ের নাম 'Capital House', আইনসভার কার্যকাল সংবিধান দ্বারা নির্দিষ্ট। বাংলাদেশের জাতীয় সংসদের মেয়াদ পাঁচ বছর। যুক্তরাষ্ট্রের দুই কক্ষের মোট সদস্য ৫৩৫ জন।"
        },
        {
          "label": "ঘ",
          "question": "",
          "explanation": "সরকারের পরিপূর্ণতা শীর্ষক সুখন স্যারের বক্তব্যটি হলো-সরকারের অপরিহার্য তিনটি বিভাগের সমন্বয়ের মাধ্যমে একটি রাষ্ট্রের পরিপূর্ণতা ফুটে ওঠে। এ মন্তব্যটি যথার্থ। যেকোনো দেশের সরকার এর তিনটি অঙ্গ নিয়ে প্রতিষ্ঠা লাভ করে। আইন বিভাগ, শাসন বিভাগ ও বিচার বিভাগ। এ তিনটি বিভাগের সরব উপস্থিতি এবং কার্যকর ভূমিকার মাধ্যমে রাষ্ট্রীয় কার্যাবলি পরিপূর্ণতা লাভ করে। আইন বিভাগের মূল কাজ হলো নতুন আইন প্রণয়ন ও পুরোনো আইন সংশোধন করা। শাসন বিভাগের মূল কাজ হলো আইনানুসারে শাসনকাজ পরিচালনা করা। আর বিচার বিভাগের মূল কাজ হলো আইনের যথাযথ প্রয়োগ, বিচার কাজ সম্পাদন ও নাগরিকরা অধিকার বঞ্চিত হলে তা দেখা। এ তিন বিভাগের ক্ষমতা ও কার্যাবলির মূল উৎস হলো সংবিধান। সংবিধান একটি রাষ্ট্রের সর্বোচ্চ দলিল। সংবিধানের এ সর্বোচ্চ মর্যাদা রক্ষার ভার বিচার বিভাগের ওপর ন্যস্ত। আইন বিভাগ সংবিধানের পরিপন্থি আইন প্রণয়ন করলেও বিচার বিভাগ তাকে সংবিধান বিরোধী বলে বাতিল করে দিতে পারে। তাছাড়া সংবিধানের কোনো অস্পষ্টতা থাকলেও তা ব্যাখ্যা দিয়ে থাকে বিচার বিভাগ। বিচার বিভাগ নাগরিক অধিকারের রক্ষক হিসেবে কাজ করে। অধিকাংশ ক্ষেত্রে নাগরিক অধিকার লঙ্ঘিত হয় শাসন বিভাগের মাধ্যমে। এক্ষেত্রেও বিচার বিভাগ শাসন বিভাগকে নাগরিক অধিকার রক্ষায় বাধ্য করে থাকে। আইন, শাসন ও বিচার বিভাগের মধ্যকার সুসম্পর্কের মধ্য দিয়েই রাষ্ট্রে আইনের শাসন ও সুশাসন প্রতিষ্ঠিত হয়। আলোচনা শেষে তাই বলা যায়, একটি রাষ্ট্র হলো আইন, শাসন ও বিচার বিভাগের কার্যাবলির প্রতিফলিত রূপ। এ তিন বিভাগের যথাযথ সমন্বয় ও কার্যকরী পদক্ষেপের ওপর সরকারের সফলতা নির্ভর করে। সুতরাং বলা যায়, প্রশ্নোল্লিখিত মন্তব্যটি যথার্থ।"
        }
      ]
    },
    {
      "number": "10",
      "uddipok": "'ক' রাষ্ট্রটি বহু সংখ্যালঘু জাতিসত্তা নিয়ে গঠিত। তারা ভিন্ন বংশ, ভাষা, ইতিহাস ও ধর্মের অধিকারী এরপরেও তাদের জাতীয়তা এক। এখানে নৃতাও্বিক জাতীয়তা অপেক্ষা রাজনৈতিক ও ভৌগোলিক জাতীয়তা প্রাধান্য পেয়েছে।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "জাতীয়তাবাদের দুটি উপাদান লেখ?  ",
          "explanation": "জাতীয়তাবাদের দুটি উপাদান হলো- ১. ভৌগোলিক ঐক্য এবং ২. ভাবগত বা মানসিক ঐক্য।"
        },
        {
          "label": "খ",
          "question": "দেশ প্রেম বলতে কী বোঝায়?  ",
          "explanation": "দেশপ্রেম হচ্ছে দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। এক কথায় মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। দেশপ্রেম পবিত্র এবং দেশ ও জাতির জন্য কল্যান ও গৌরবের। কিন্তু উগ্র ও অন্ধ দেশপ্রেম কল্যাণের পরিবর্তে ধ্বংসের পথ রচনা করে।"
        },
        {
          "label": "গ",
          "question": "'ক' রাষ্ট্রের জনগণ বিভিন্ন নৃতাও্বিক জাতিসত্তার অধিকারী হলেও কোন বিষয়টি তাদেরকে উদ্বুদ্ধ করেছে? ব্যাখ্যা  কর। ",
          "explanation": "'ক' রাষ্ট্রের জনগণ বিভিন্ন নৃতাও্বিক জাতিসত্তার অধিকারী হলেও যে বিষয়টি তাদের ঐক্যবদ্ধ হতে উদ্ভূত করেছে তাহলো জাতীয়তা। জাতীয়তা হলো একটি মানসিক ধারণা, মনন ও চিন্তার একক অবস্থা। জাতীয়তা নির্ধারণের প্রধানত দুই ধরনের নীতি গ্রহণ করতে দেখা যায়। যথা- সাংস্কৃতিক ও ভৌগোলিক। জাতিয় ঐক্য সৃষ্টিতে ভাষা, সাহিত্য, সংস্কৃতি, নৃগোষ্ঠী গুরুত্বপূর্ণ ভূমিকা পালন করে। জাতীয়তা নির্ধারণের ওপর নীতিটি হলো ভৌগলিক বা রাষ্ট্রীয়, ভিন্ন বংশ, স্কুল, ভাষা, ইতিহাস ও ধর্মের অধিকারী হয়েও জাতীয়তা সৃষ্টি হতে পারে। তারা ভৌগোলিক বা রাষ্ট্রিক পরিচয়ে জাতীয়তায় উদ্ভূত হয়। উদ্দীপকে তেমনি 'ক' রাষ্ট্রে লক্ষণীয় যে,সেখানে বহু ভাষা, ভিন্ন বংশ, ধর্মের লোক বাস করে। তাদের মধ্যে ভাষাগত ও নৃগোষ্ঠী গত পার্থক্য থাকলেও তারা রাষ্ট্রের পরিচয় পরিচিত হতে গর্ববোধ করে। এক্ষেত্রে নৃতাত্ত্বিক জাতীয়তা অপেক্ষা রাজনৈতিক ও ভৌগলিক জাতীয়তার প্রাধান্য দেওয়া হয়েছে।"
        },
        {
          "label": "ঘ",
          "question": "জাতি গঠনে উদ্দীপকে উল্লিখিত দুটি উপাদান গুরুত্বপূর্ণ- বিশ্লেষণ কর। ",
          "explanation": "জাতি গঠনে উদ্দীপকে উল্লেখিত দুটি গুরুত্বপূর্ণ উপাদান হলো ভাষাগত ঐক্য এবং বংশগত ঐক্য। ভাষা ও সাহিত্য মনের ভাব আদান-প্রদানে অন্যতম মাধ্যম। একই ভাষাভাষী লোকদের মধ্যে একাত্মবোধ গড়ে ওঠে এবং তাদের মধ্যে বন্ধন সৃষ্টি হয়। মূলত ভাষা দ্বারা সৃষ্ট সাহিত্যের মাধ্যমে জনসমষ্টির সার্বিক দিক ফুটে ওঠে। যখন কোন একটি সমাজের অন্তর্ভুক্ত সকল মানুষই একই ভাষায় কথা বলে তখন সাহিত্য তাদেরকে সমানভাবে অনুপ্রাণিত এবং আকৃষ্ট করে তোলে এবং তাদের মধ্যে জাতীয়তাবাদের উন্মেষ ঘটায়। অপরদিকে, বংশগত ঐক্য জাতি গঠনের অন্যতম গুরুত্বপূর্ণ উপাদান। বংশগত ঐক্য বজায় থাকলে সহজেই জাতীয়তাবোধ গড়ে ওঠে। একই বংশোদ্ভুত ব্যক্তিদের মধ্যে জাতীয়তাবাদ প্রবল হয়, এবং তাদের মধ্যে ঐক্য সুদৃঢ় ভিত্তি গড়ে ওঠে। সুতরাং উপরিয়ক্ত আলোচনায় প্রেক্ষিতে এই কথা বলা যায়, ভাষাগত ঐক্য এবং বংশগত  ঐক্য জাতি গঠনের দুটি গুরুত্বপূর্ণ উপাদান।"
        }
      ]
    },
    {
      "number": "11",
      "uddipok": "রাফাত ও আলম খান একটি গণতান্ত্রিক দেশের নাগরিক। তারা দুইজন দুটি আলাদা সংগঠনের সাথে যুক্ত।রাফাত খানের সংগঠনটি সবসময় রাষ্ট্রীয় ক্ষমতায় যাওয়ার উদ্দেশ্যে কাজ করে। অপরদিকে, আলম খানের সংগঠনটি সরকারি সিদ্ধান্তকে নিজেদের অনুকূলে রাখার চেষ্টা করে।",
      "tag": "AMCM 25,AMC 25",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "নেতৃত্ব হলো একটি শক্তিশালী কৌশল যার মাধ্যমে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন এবং সমাজে ইন্সিত লক্ষ্য অর্জনের জন্য আমাদের উদ্দীপ্ত করেন।"
        },
        {
          "label": "খ",
          "question": "উপদল বলতে কী বোঝায়?",
          "explanation": "কোন রাজনৈতিক দলের মধ্যে যখন কিছু সদস্য দলীয় নীতি ও কর্মসূচি বিশেষ বিশেষ ক্ষেত্রে দ্বিমত পোষণ করে কিংবা সাধারণ স্বার্থের কথা ভুলে গিয়ে ক্ষুদ্র ব্যক্তি স্বার্থ উদ্ধারে ঐক্যবদ্ধ হয় তখন তাকে উপদল বলে। উপদল রাজনৈতিক দলের একটি খন্ডিত রূপ। এর কাঠামো, কর্মসূচি ও লক্ষ্য সংকীর্ণ।"
        },
        {
          "label": "গ",
          "question": "উদ্দীপকে উল্লেখিত রাফাত খানের সংগঠনটি কোন ধরনের সংগঠন? ব্যাখ্যা কর। ",
          "explanation": "উদ্দীপকে উল্লেখিত রাফাত খানের সংগঠনটির বৈশিষ্ট্যর বিচারের রাজনৈতিক দলের অন্তর্গত। বর্তমান জাতীয় রাষ্ট্রগুলোর বিপুল জনগোষ্ঠীর পথে প্রত্যক্ষভাবে শাসনকার্যে অংশগ্রহণ করা সম্ভব নয়। ফলে প্রতিনিধি নির্বাচনের মাধ্যমে নাগরিকগঞ্জ শাসনকার্যে অংশগ্রহণ করে। এক্ষেত্রে প্রধান ভূমিকা পালন করে রাজনৈতিক দল। রাজনৈতিক দল হচ্ছে এমন একটি জনসমষ্টি যার রাষ্ট্রীয় সমস্যা সমাধানের পন্থা জনসমক্ষে প্রচারের মাধ্যমে জনসমর্থন লাভ করে এবং ক্ষমতা দখল ও নিয়মতান্ত্রিক পদ্ধতিতে সরকার গঠন করে। উদ্দীপাকে দেখা যায়, রাফাত খান একটি সংগঠনের সাথে যুক্ত যারা সব সময় রাষ্ট্রীয় ক্ষমতায় যাওয়ার উদ্দেশ্যে কাজ করে। এটি রাজনৈতিক দলের উদ্দেশ্যকেই উপস্থাপন করে।রাজনৈতিক দল কিছু সংখ্যক মানুষের একটি রাজনৈতিক সংগঠন। এ দলের একটি নির্দিষ্ট নীতি, আদর্শ ও কর্মসূচি থাকে। এসব রাজনৈতিক দল নিয়মতান্ত্রিক উপায়ে ক্ষমতা দখলের চেষ্টা করে। প্রত্যেক রাজনৈতিক দলের লক্ষ্য থাকে বৈধ উপায় ক্ষমতা দখল করা এবং সরকার গঠন করে স্বীয় নীতি ও কর্মসূচি বাস্তবায়ন করা। সরকার গঠনে ব্যর্থ হলে রাজনৈতিক দলকে দায়িত্বশীল বিরোধী দলের ভূমিকা পালন করতে হয়। রাজনৈতিক দলগুলো নিজ নিজ দলীয় স্বার্থ বজায় রাখে। সুতরাং বলা যায়, উদ্দীপকের রাফাত খানের সংগঠনটি অর্থাৎ রাজনৈতিক দল বর্তমানকালে প্রেক্ষাপটে নানাবিধ কার্য সম্পাদন করে থাকে।"
        },
        {
          "label": "ঘ",
          "question": "উদ্দীপাকে উল্লেখিত সংগঠন দুটির মধ্যে তুলনামূলক আলোচনা কর। ",
          "explanation": "উদ্দীপকে উল্লেখিত সংগঠন দুটি হল যথাক্রমে রাজনৈতিক দল ও চাপসৃষ্টিকারী গোষ্ঠী, যাদের মধ্যে উল্লেখযোগ্য কিছু পার্থক্য বিদ্যমান। তা নিচে আলোচনা করা হলো, প্রতিনিধিত্বমূলক গণতন্ত্রের মূল ভিত্তি হল রাজনৈতিক দল। রাজনৈতিক দল হচ্ছে এমন একটি জনসমষ্টি যারা রাষ্ট্রীয় সমস্যা সমাধানের পন্থা জনসমক্ষে প্রচারের মাধ্যমে জনসমর্থন লাভ করে এবং ক্ষমতা দখল ও নিয়মতান্ত্রিক পদ্ধতিতে সরকার গঠন করে, তাদের মূল উদ্দেশ্যই থাকে মূলত ক্ষমতা অর্জন। কিছু চাপসৃষ্টিকারী গোষ্ঠী যেমন রাজনৈতিক দল নয়। এরা সরকারের নীতিকে প্রভাবিত করে নিজেদের স্বার্থ যথাযথভাবে প্রতিফলিত করতে সর্বদা সচেষ্ট থাকে। উদ্দীপকে উপস্থাপিত বৈশিষ্ট্যের বিচারে বলা যায়, রাফাত খান রাজনৈতিক দল এবং আলম খান চাপসৃষ্টিকারী গোষ্ঠী সদস্য। এই দুটি সংগঠনের মাঝে স্পষ্টভাবেই বেশ কিছু পার্থক্য বিদ্যমান। রাজনৈতিক দলের মূল উদ্দেশ্য হলো জাতীয় স্বার্থ সংরক্ষণ করে জনসাধারণের কল্যাণ সাধন করা। কিন্তু চাপসৃষ্টিকারী গোষ্ঠীর উদ্দেশ্য হলো গোষ্ঠীগত স্বার্থ সংরক্ষণ করা। রাজনৈতিক দল সুনির্দিষ্ট মতামতের ভিত্তিতে গড়ে উঠলেও চাপসৃষ্টিকারী গোষ্ঠী কোন বিশেষ মতাদর্শের ভিত্তিতে সৃষ্টি হয় না। রাজনৈতিক দল আলাপ-আলোচনা ব্যতীত কোন বিষয়ের সহজে সিদ্ধান্ত নিতে পারে না। কিন্তু চাপসৃষ্টিকারী গোষ্ঠীর যে কোন বিষয় সহজে দ্রুত সিদ্ধান্ত নিতে পারে। রাজনৈতিক দলের অভ্যন্তরে পরস্পর বিরোধ দেখা যায়। কিন্তু সংকীর্ণ ও সমার্থের ভিত্তিতে গড়ে ওঠা চাপসৃষ্টিকারী গোষ্ঠীর ক্ষেত্রে এ সম্ভাবনা কম। উপরিক্ত পার্থক্যসমূহের কারণে রাজনৈতিক দল ও চাপসৃষ্টিকারী গোষ্ঠী পরস্পর বিরোধী সংগঠন বলে গণ্য হয়। তথাপি বিশেষ বিশেষ ক্ষেত্রে এদের মধ্যে সাদৃশ্য ও দেখা যায়।"
        }
      ]
    }
  ]
}