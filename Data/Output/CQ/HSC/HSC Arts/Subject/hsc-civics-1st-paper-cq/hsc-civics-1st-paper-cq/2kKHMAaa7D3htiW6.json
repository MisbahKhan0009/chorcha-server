{
  "title": "রাজউক উত্তরা কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "আমিনুল সাহেব তার ক্লাসে ছাত্রদের বললেন, একজন নাগরিকের সুনাগরিক হিসেবে গড়ে উঠতে রাষ্ট্র, সংবিধান, বিভিন্ন সংস্থা, নাগরিকতা, রাষ্ট্রের ইতিহাস ইত্যাদি সম্পর্কে জ্ঞান থাকা প্রয়োজন। কেননা সুনাগরিক দেশের সুশাসন প্রতিষ্ঠার জন্য প্রয়োজন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "'Civis' শব্দের অর্থ 'নাগরিক'।"
        },
        {
          "label": "খ",
          "question": "",
          "explanation": "সুশাসন বলতে অংশগ্রহণমূলক, স্বচ্ছ ও জবাবদিহিতাসম্পন্ন শাসন ব্যবস্থাকে বোঝায়। শাসন শব্দটির সাথে 'সু' প্রত্যয় যোগ হয়ে সুশাসন শব্দটির উদ্ভব ঘটেছে। এটি বিশ্বব্যাংকের উদ্ভাবিত একটি ধারণা। সুশাসন অর্থ হচ্ছে নির্ভুল, দক্ষ ও কার্যকর শাসন। বিশ্বব্যাংকের মতে, সুশাসন চারটি প্রধান স্তম্ভের ওপর নির্ভরশীল। যথা- ১. দায়িত্বশীলতা, ২. স্বচ্ছতা, ৩. আইনি কাঠামো ও ৪. অংশগ্রহণ। ম্যাক করনি (Mac Corney) সুশাসনের সংজ্ঞায় বলেন, সুশাসন হচ্ছে রাষ্ট্রের সাথে সুশীল সমাজের, সরকারের সাথে শাসিত জনগণের ও শাসকের সাথে শাসিতের সম্পর্ক।"
        },
        {
          "label": "গ",
          "question": "",
          "explanation": "উদ্দীপকে আমিনুল সাহেবের আলোচিত বিষয়সমূহ নিয়ে যে পঠিত বিষয় রয়েছে সেটি হলো 'পৌরনীতি ও সুশাসন'। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন- পরিবার, সমাজ ও রাষ্ট্রের উৎপত্তি, বিকাশ ও কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। এছাড়াও এটি সরকার, সংবিধান, আঞ্চলিক ও আন্তর্জাতিক সংস্থা, নাগরিকতার ধরন, রাষ্ট্রের ইতিহাস প্রভৃতি বিষয় নিয়েও আলোচনা করে থাকে। পাশাপাশি নাগরিকের অধিকার ও কর্তব্য, সুনাগরিকের গুণাবলি, নৈতিকতা, মূল্যবোধ প্রভৃতি পৌরনীতি ও সুশাসনে আলোচিত হয়। তাছাড়া রাষ্ট্রের স্বাধীনতা, সার্বভৌমত্ব, জাতীয়তা, দেশপ্রেমও এর অন্তর্ভুক্ত। উদ্দীপকে বলা হয়েছে, আমিনুল সাহেব তার ক্লাসে ছাত্রদের বলেন, একজন নাগরিকের সুনাগরিক হিসেবে গড়ে উঠতে রাষ্ট্র, সংবিধান বিভিন্ন সংস্থা, নাগরিকতা, রাষ্ট্রের ইতিহাস ইত্যাদি সম্পর্কে জ্ঞান থাকা প্রয়োজন। এ থেকে বোঝা যায়, আমিনুল সাহেবের আলোচনা পৌরনীতি ও সুশাসনকেই নির্দেশ করে।"
        },
        {
          "label": "ঘ",
          "question": "",
          "explanation": "\"সুনাগরিক দেশে সুশাসন প্রতিষ্ঠার জন্য প্রয়োজন\"- লাইনটি অত্যন্ত যৌক্তিক। সুশাসন এমন একটি শাসনব্যবস্থা যেখানে প্রশাসনের জবাবদিহিতা, স্বচ্ছতা, আইনের শাসন ও জনগণের অংশগ্রহণের সমান অধিকার থাকে। সুশাসন প্রতিষ্ঠায় সরকারের যেমন ভূমিকা রয়েছে, তেমনি সুনাগরিকরাও এক্ষেত্রে গুরুত্বপূর্ণ ভূমিকা রাখতে পারে। আর পৌরনীতি ও সুশাসন বুদ্ধি, বিবেক ও আত্মসংযমের শিক্ষা দিয়ে সুনাগরিক তৈরি করে থাকে। সুশাসনের মূল ভিত্তি হলো রাজনৈতিক সিদ্ধান্ত গ্রহণ প্রক্রিয়ায় সকলের অংশগ্রহণ। এতে সরকারের কাজে স্বচ্ছতা ও জবাবদিহিতা বৃদ্ধি পায়। আইন মান্য করার মধ্যদিয়ে রাষ্ট্রের শান্তি-শৃঙ্খলা ও জনসাধারণের নিরাপত্তা বিধান হয়। সুনাগরিকরা যেহেতু দেশের প্রচলিত আইনের প্রতি শ্রদ্ধাশীল সেহেতু তারা সুশাসন প্রতিষ্ঠায় সহায়ক। রাষ্ট্রের সার্বিক উন্নয়নের লক্ষ্যে নিয়মিত কর প্রদান করা আবশ্যক। এক্ষেত্রেও সুনাগরিকরা যথাযথভাবে তাদের কর্তব্য পালন করে। সুনাগরিকদের সামাজিক ও রাজনৈতিক সচেতনতা বিশেষ গুরুত্বপূর্ণ, যা সুশাসন প্রতিষ্ঠার পথকে ত্বরান্বিত করে। ভোটাধিকার প্রয়োগ করা সুনাগরিকের রাজনৈতিক কর্তব্য। সুনাগরিকরা ভোটাধিকারের মাধ্যমে যোগ্য প্রতিনিধি নির্বাচিত করে সুশাসন প্রতিষ্ঠায় ভূমিকা রাখে। এছাড়াও সততা, দেশপ্রেম, উন্নয়ন কর্মকান্ডে অংশগ্রহণ, রাষ্ট্রের প্রতি আনুগত্য প্রদর্শন প্রভৃতির মাধ্যমে সুনাগরিকরা সুশাসন প্রতিষ্ঠায় ভূমিকা রাখে।"
        }
      ]
    },
    {
      "number": "2",
      "uddipok": "রফিক স্যার তার পৌরনীতি ক্লাসে ছাত্রদের বললেন, \"সামাজিক মূল্যবোধ, রাজনৈতিক মূল্যবোধ, ধর্মীয় মূল্যবোধ ও গণতান্ত্রিক মূল্যবোধ মানুষকে ও সমাজকে উন্নত করে।\"",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "স্বাধীনতা হলো এমন সুযোগ-সুবিধা ও পরিবেশ, যেখানে কেউ কারও ক্ষতি না করে সবাই নিজেদের অধিকার ভোগ করে।"
        },
        {
          "label": "খ",
          "question": "",
          "explanation": "নৈতিকতা হলো সমাজের বিবেকের সাথে সংগতিপূর্ণ কতকগুলো ধ্যান-ধারণা ও আদর্শের সমষ্টি বা সমাজস্বীকৃত আচরণবিধি। নৈতিকতা মূলত একধরনের মানসিক অবস্থা যা কাউকে অপরের মঙ্গল কামনা এবং ভালো কাজের অনুপ্রেরণা দিয়ে থাকে। নৈতিকতা মানুষের মনে উদ্ভব ও বিকশিত হয় এবং এটিকে লালন করে সমাজ। সত্য কথা বলা, গুরুজনকে মান্য করা, অসহায়কে সাহায্য করা, চুরি, দুর্নীতি থেকে বিরত থাকা এগুলো মানুষের নৈতিকতারই বহিঃপ্রকাশ।"
        },
        {
          "label": "গ",
          "question": "",
          "explanation": "উদ্দীপকে রফিক স্যার বিভিন্ন ধরনের মূল্যবোধ নিয়ে আলোচনা করেন। সমাজকাঠামোর অবিচ্ছেদ্য উপাদান হলো মূল্যবোধ। যে চিন্তা-ভাবনা, লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও কর্মকাণ্ডকে পরিচালিত ও নিয়ন্ত্রিত করে তাকেই মূল্যবোধ বলা হয়। সামাজিক মূল্যবোধ হলো সেসব রীতি-নীতির সমষ্টি, যা ব্যক্তি সমাজের নিকট হতে আশা করে এবং যা সমাজ ব্যক্তির নিকট হতে লাভ করে। যেমন- সামাজিক শিষ্টাচার, সততা, ন্যায়বিচার, সহনশীলতা, সহমর্মিতা, শৃঙ্খলাবোধ, আত্মত্যাগ প্রভৃতি। যে চিন্তা-ভাবনা, লক্ষ্য উদ্দেশ্য ও সংকল্প রাজনৈতিক আচার ব্যবহার ও কর্মকাণ্ডকে নিয়ন্ত্রণ করে তার সমষ্টিই হলো রাজনৈতিক মূল্যবোধ। যেমন- রাজনৈতিক সততা ও সহনশীলতা, পরমতসহিষ্ণুতা, নির্বাচনে জয়-পরাজয় মেনে নেওয়া প্রভৃতি। আবার যেসব ধর্মীয় অনুশাসন, আচার-আচরণ, ধর্মীয় কর্মকান্ডকে নিয়ন্ত্রণ করে তা-ই ধর্মীয় মূল্যবোধ। যেমন- সকল ধর্মের প্রতি শ্রদ্ধাজ্ঞাপন, অন্য ধর্মমতকে সহ্য করা, অন্য ধর্মাবলম্বীদের ধর্মাচরণে বাধা না দেওয়া প্রভৃতি। এছাড়াও আরো একটি মূল্যবোধ হলো গণতান্ত্রিক মূল্যবোধ। একটি গণতান্ত্রিক রাষ্ট্রে যেসব লক্ষ্য, উদ্দেশ্য ও সংকল্প মানুষের সামগ্রিক আচার- আচরণ ও দৈনন্দিন কর্মকাণ্ডকে নিয়ন্ত্রণ করে তাই গণতান্ত্রিক মূল্যবোধ। যেমন- শ্রদ্ধাবোধ, সহনশীলতা, সাহস।"
        },
        {
          "label": "ঘ",
          "question": "",
          "explanation": "উক্ত মূল্যবোধসমূহ সাধারণ নাগরিকদের দায়িত্ব ও কর্তব্য সচেতন করার মাধ্যমে সুনাগরিক হিসেবে গড়ে তোলে। সুনাগরিকের কতগুলো গুণ রয়েছে। তিনি নিজের প্রজ্ঞা ও দক্ষতার দ্বারা রাষ্ট্র ও সমাজের যেকোনো সমস্যা সমাধানে আত্মনিয়োগ করেন। রাষ্ট্রের বৃহত্তর স্বার্থে নিজের ক্ষুদ্র স্বার্থ ত্যাগ করে দুর্নীতি ও স্বজনপ্রীতির ঊর্ধ্বে থেকে দায়িত্ব পালন করেন। এছাড়াও বিবেকবোধ দ্বারা ন্যায়- অন্যায়, উচিত-অনুচিত অনুধাবন করে যেকোনো বিষয়ে যথাযথ সিদ্ধান্ত গ্রহণ করতে পারেন। সামাজিক মূল্যবোধ মানুষের বিচারের মানদণ্ড। সামাজিক মূল্যবোধের মাপকাঠিতে মানুষের কাজের ভালো-মন্দের বিচার হয়। সামাজিক মূল্যবোধসম্পন্ন একজন মানুষ শিষ্টাচার, সত্যবাদিতা, ন্যায়বিচার, শ্রমের মর্যাদা, শৃঙ্খলাবোধ, আত্মত্যাগ প্রভৃতি গুণাবলির অধিকারী হয়। যা তাকে সুনাগরিক হতে সহায়তা করে। বর্তমান রাষ্ট্রীয় ব্যবস্থায় প্রতিটি নাগরিকই রাজনীতির সাথে সম্পৃক্ত। রাজনৈতিক আদর্শ, আনুগত্য, পরমতসহিষ্ণুতা, রাজনৈতিক সহনশীলতা, রাজনৈতিক অংশগ্রহণ প্রভৃতি রাজনৈতিক মূল্যবোধের চর্চা একজন নাগরিককে সুনাগরিক হিসেবে গড়ে তোলে। ধর্মবিশেষে ধর্মীয় মূল্যবোধ ভিন্ন হয়ে থাকে। তবে ধর্মীয় মূল্যবোধকে সম্মান করা এবং মেনে চলা প্রত্যেক অনুসারীদের কর্তব্য। গণতান্ত্রিক মূল্যবোধ চর্চার ফলে শাসনব্যবস্থায় স্বচ্ছতা, দায়িত্বশীলতা, সহনশীলতা, নাগরিক মর্যাদা বৃদ্ধি পায়। এসব দেখে একজন সাধারণ নাগরিক দায়িত্ব ও কর্তব্যপরায়ণ হয়ে উঠে। যা সুনাগরিক তৈরিতে সাহায্য করে। পরিশেষে বলা যায় যে, উক্ত মূল্যবোধসমূহ সুনাগরিক তৈরিতে সহায়তা করে।"
        }
      ]
    },
    {
      "number": "3",
      "uddipok": "'ক' রাষ্ট্রে একসময় বর্ণবাদ প্রথা প্রচলিত ছিল। সেখানে 'ম' গোষ্ঠী সমাজে সকল সুযোগ-সুবিধা ভোগ করলেও 'প' গোষ্ঠীর ক্ষেত্রে ব্যবসা, খেলাধুলা, চাকরিতে সমান সুযোগ ছিল না। এক তীব্র আন্দোলনের পর 'প' গোষ্ঠী তাদের সমান সুযোগ আদায় করতে সক্ষম হয়েছে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "সমাজে আইন-শৃঙ্খলা প্রতিষ্ঠা, নাগরিক জীবনে নিরাপত্তা বিধান ও অপরাধীকে দণ্ড দেওয়ার জন্য প্রণীত আইনকে ফৌজদারি আইন বলে।"
        },
        {
          "label": "খ",
          "question": "",
          "explanation": "গণতান্ত্রিক মূল্যবোধ হলো একটি আদর্শ ব্যবস্থার ফসল যা সংখ্যাগরিষ্ঠের সিদ্ধান্ত ও কর্মকান্ডের ওপর ভিত্তি করে গড়ে উঠেছে। একটি গণতান্ত্রিক রাষ্ট্রে যেসব লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। জনগণের মধ্যে পারস্পরিক শ্রদ্ধাবোধ, সহনশীলতা, ভ্রাতৃত্ববোধ, সমঝোতা, সামাজিক সাম্য প্রতিষ্ঠায় আন্তরিকতা ইত্যাদি মানবিক গুণ গণতান্ত্রিক মূল্যবোধ তৈরি করে।"
        },
        {
          "label": "গ",
          "question": "",
          "explanation": "গাউদ্দীপকে 'প' গোষ্ঠী 'সাম্য' বিষয়টি থেকে বঞ্চিত হয়েছে। সাম্য অর্থ সমান, গণতান্ত্রিক ব্যবস্থায় নীতিগতভাবে স্বীকার করা হয় যে, সকল মানুষই সমান। ঊনবিংশ শতাব্দীতে সাম্য বলতে আইনের চোখে সকলের সমতা, ভোট প্রদান ও নির্বাচিত হওয়ার সমান অধিকার ও সুযোগ লাভ করাকে বোঝাতো। বর্তমানে সাম্যের ধারণা আরও বিস্তৃত হয়েছে। প্রকৃতপক্ষে সাম্য বলতে মানবজীবনের সেই পরিবেশ বা প্রক্রিয়াকে বোঝায়, যেখানে জাতি, ধর্ম-বর্ণ, নারী-পুরুষ নির্বিশেষে সকল নাগরিকের সমান সুযোগ-সুবিধা প্রদান করা, সুষম পরিবেশ গড়ে তোলা এবং সকলকে সমানভাবে আত্মবিকাশের সুযোগ প্রদান করা হয়। উদ্দীপকে বলা হয়েছে, 'ক' রাষ্ট্রে এক সময় বর্ণবাদ প্রথা প্রচলিত ছিল। সেখানে 'ম' গোষ্ঠী সমাজে সকল সুযোগ-সুবিধা ভোগ করলেও 'প' গোষ্ঠীর ক্ষেত্রে ব্যবসা, খেলাধুলা চাকরিতে সমান সুযোগ ছিল না। এক তীব্র আন্দোলনের পর 'প' জনগোষ্ঠী তাদের সমান সুযোগ আদায়ে সক্ষম হয়। যা 'সাম্যের অভাবকেই নির্দেশ করে। তাই বলা যায় 'প' গোষ্ঠী সাম্য থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "একটি রাষ্ট্রে সুশাসন প্রতিষ্ঠায় সাম্য গুরুত্বপূর্ণ ভূমিকা পালন করে। সুশাসন হলো অংশগ্রহণমূলক, স্বচ্ছ, দায়িত্বশীল ও ন্যায়পরায়ণ শাসনব্যবস্থা। সুশাসনের আইনগত ও প্রশাসনিক কাঠামো গড়ে তুলতে গণতান্ত্রিক শাসনব্যবস্থা, ন্যায়বিচার প্রতিষ্ঠা, সাম্প্রদায়িকতা দূরীকরণ, বৈষম্যমুক্ত সমাজ বিনির্মাণ, আইনের শাসন, জবাবদিহিতা, দায়িত্বশীলতা, জনগণের রাজনৈতিক অংশগ্রহণ, স্বাধীন বিচার বিভাগ প্রতিষ্ঠা, সুষ্ঠু সরকার গঠন প্রভৃতি শর্তগুলো পূরণ করতে হয়। সুশাসন নাগরিক অধিকার নিশ্চিত ও অর্থনৈতিক সমতা আনে। গণতান্ত্রিক শাসনব্যবস্থার একটি অপরিহার্য শর্ত হলো সাম্য। যেমন- সকলের ভোটাধিকার প্রদান, মত প্রকাশের স্বাধীনতা, নির্বাচিত হওয়া প্রভৃতি। গণতন্ত্র মানেই দেশ শাসন ও পরিচালনায় সবার সমানাধিকার। তাই বলা যায়, সমাজে সাম্য গণতন্ত্র আনয়ন করে। সাম্য বজায় থাকলে সমাজে ন্যায়বিবচার প্রতিষ্ঠিত হয়। আবার সাম্য সমাজের সকল মানুষকে এমন একটি স্থানে এনে দাঁড় করায় যেখানে সকলের জন্য সমানভাবে আইন প্রয়োগ করা সম্ভব। সাম্য মানুষের ধর্ম-বর্ণ-জাতিভেদ ব্যবধান দূর করে। যার ফলে সমাজের সাম্প্রদায়িতা দূরীভূত হয়ে সমাজ শান্তিপূর্ণ হয়ে উঠে। কোনো সমাজে সাম্য বিরাজমান থাকলে সেই সমাজ বৈষম্যমুক্ত হয়ে উঠে। কোনো সমাজে সাম্য বিরাজমান থাকলে মানুষের মধ্যে রাজনৈতিক আগ্রহ তৈরি হয় এবং সমাজে রাজনৈতিক সক্রিয়তা ও সচেতনতা বৃদ্ধি পায়। সাম্যই পারে সমাজের শান্তি ও সংহতি রক্ষা করতে। আলোচনা শেষে বলা যায়, সুশাসন বাস্তবায়নের শর্তগুলো সাম্য প্রতিষ্ঠার মাধ্যমেই পূরণ করা সম্ভব। তাই সুশাসন প্রতিষ্ঠায় সাম্যের অবদান অপরিসীম।"
        }
      ]
    },
    {
      "number": "4",
      "uddipok": "মনির ও আকাশ রাজশাহী বিশ্ববিদ্যালয়ে অধ্যয়ন করে। জাতীয় নির্বাচনে তারা গ্রামের বাড়িতে গিয়ে ভোট প্রদানের সিদ্ধান্ত গ্রহণ করে। তারা মনে করে, রাষ্ট্রের প্রতি তাদের এই দায়িত্ব পালন করা উচিত।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "বিশ্ব মানবাধিকার দিবস ১০ ডিসেম্বর।"
        },
        {
          "label": "খ",
          "question": "",
          "explanation": "কর্তব্য বলতে ব্যক্তি, সমাজ ও রাষ্ট্রের সর্বাঙ্গীন কল্যাণের জন্য কিছু করা বা না করাকে বোঝায়। রাষ্ট্রের প্রচলিত আইন মেনে চলা প্রত্যেক নাগরিকের পবিত্র দায়িত্ব। আইন তৈরি হয় রাষ্ট্রের অস্তিত্ব রক্ষা ও উন্নত সমাজজীবন প্রতিষ্ঠার জন্য। দেশের নাগরিকরা আইন অমান্য করলে সমাজ ও রাষ্ট্রে বিশৃঙ্খলা দেখা দেয় এবং রাষ্ট্রের অস্তিত্ব রক্ষা কঠিন হয়ে পড়ে। এজন্য আইন মান্য করাকে কর্তব্য বলে মনে করা হয়। আইন শুধু মান্য করলেই হবে না অন্যরাও যাতে আইন মেনে চলে তাও নিশ্চিত করতে হবে।"
        },
        {
          "label": "গ",
          "question": "",
          "explanation": "মনির ও আকাশ রাজনৈতিক অধিকার প্রয়োগের সিদ্ধান্ত গ্রহণ করে। যেসব অধিকার একজন নাগরিককে রাষ্ট্রীয় কাজে অংশগ্রহণের সুযোগ করে দেয়, সেগুলোকে রাজনৈতিক অধিকার বলে। রাষ্ট্রের নাগরিক হিসেবে সব ব্যক্তিই কতগুলো বিশেষ রাজনৈতিক অধিকার ভোগ করে। রাজনৈতিক অধিকার সংবিধান অথবা আইন দ্বারা স্বীকৃত। ভোট প্রদান করা, নির্বাচিত হওয়ার অধিকার, শাসনকাজে প্রত্যক্ষ বা পরোক্ষভাবে অংশ নেওয়া, সরকারের কাজে মতামত প্রকাশ করা ইত্যাদি রাজনৈতিক অধিকারের অন্তর্ভুক্ত। উদ্দীপকে দেখা যায়, রাজশাহী বিশ্ববিদ্যালয়ের ছাত্র মনির ও আকাশ জাতীয় নির্বাচনে গ্রামের বাড়িতে গিয়ে ভোট প্রদানের সিদ্ধান্ত গ্রহণ করে। তারা মনে করেন, রাষ্ট্রের প্রতি তাদের এই দায়িত্ব পালন করা উচিত। তাদের এই মনোভাব রাজনৈতিক অধিকারকে নির্দেশ করে, কারণ, নির্বাচনে ভোটাধিকার প্রয়োগ করাও একটি রাজনৈতিক অধিকার।"
        },
        {
          "label": "ঘ",
          "question": "",
          "explanation": "রাজনৈতিক অধিকার নাগরিকের অন্যান্য অধিকার ভোগের ক্ষেত্রে অধিকতর গুরুত্ব বহন করে- উক্তিটি যথার্থ। রাষ্ট্র কর্তৃক স্বীকৃত ও অনুমোদিত অধিকারকে আইনগত অধিকার বলে। আইনগত অধিকার তিন প্রকার। যথা: ১. সামাজিক, ২. রাজনৈতিক ও ৩. অর্থনৈতিক অধিকার। সামাজিক অধিকার বলতে সেসব অধিকারকে বোঝায় যেগুলো সমাজে সভ্য জীবনযাপন করতে সাহায্য করে এবং যা জীবন সংরক্ষণ ও নিরাপত্তার জন্য একান্ত অপরিহার্য। যেমন- জীবনধারণের অধিকার, চলাফেরার অধিকার, সম্পত্তি ভোগের অধিকার ইত্যাদি। আর রাজনৈতিক অধিকার হলো সেসব অধিকার যেগুলোর মাধ্যমে নাগরিকগণ রাষ্ট্র পরিচালনায় অংশগ্রহণ করে। ভোট প্রদানের অধিকার, নির্বাচিত হওয়ার অধিকার, আইনসভার সদস্য হওয়ার অধিকার প্রভৃতি রাজনৈতিক অধিকারের অন্তর্ভুক্ত। আর কর্মের অধিকার, উপযুক্ত পারিশ্রমিকের অধিকার, অবকাশ লাভের অধিকার প্রভৃতি অর্থনৈতিক অধিকার হিসেবে স্বীকৃত। উল্লিখিত তিন ধরনের অধিকার ব্যক্তির ব্যক্তিত্ব বিকাশের জন্য গুরুত্বপূর্ণ। তবে রাজনৈতিক অধিকার ভোগ এসব অধিকারের মধ্যে অধিক গুরুত্ব বহন করে। কেননা রাজনৈতিক অধিকার ভোগের মাধ্যমেই একজন ব্যক্তি রাষ্ট্রের নাগরিক হিসেবে পরিগণিত হয়। একজন বিদেশি অন্যান্য অধিকার ভোগ করলেও রাজনৈতিক অধিকার ভোগ করতে পারে না। রাজনৈতিক অধিকারই ব্যক্তিকে রাষ্ট্রের নাগরিকের মর্যাদা প্রদান করে। উপরের আলোচনার ভিত্তিতে তাই বলা যায়, রাজনৈতিক অধিকার নাগরিকের অন্যান্য অধিকার ভোগের ক্ষেত্রে অধিকতর গুরুত্ব বহন করে।"
        }
      ]
    },
    {
      "number": "5",
      "uddipok": "অধিকার ১. ……………..(রাজনৈতিক, সামাজিক, অর্থনৈতিক) ২. নৈতিক অধিকার",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "বাংলাদেশে তথ্য অধিকার আইন পাশ হয় ২০০৯ সালে।"
        },
        {
          "label": "খ",
          "question": "মানবাধিকার বলতে কী বোঝায়?",
          "explanation": "মানুষ হিসেবে একজন ব্যক্তি যে সম্মান, অধিকার, শ্রদ্ধা ও নিরাপত্তা প্রাপ্ত হবার অধিকার রাখে, তাদেরকেই Human rights বা মানবাধিকার বলা হয়।"
        },
        {
          "label": "গ",
          "question": "",
          "explanation": "১নং এর ……… চিহ্নিত স্থানে আইনগত অধিকার বসবে। নৈতিক অধিকারের সাথে আইনগত অধিকারের বেশকিছু পার্থক্য বিদ্যমান। অধিকার দুই প্রকার। যথা- আইনগত অধিকার ও নৈতিক অধিকার। এ কারণে ১নং এর চিহ্নিত স্থানে আইনগত অধিকার হবে। আইনগত অধিকার বলতে ব্যক্তির সেসব অধিকারকে বোঝায়, যা রাষ্ট্রের মাধ্যমে স্বীকৃত, অনুমোদিত এবং সংরক্ষিত। আর নৈতিক অধিকার বলতে আমরা সেসব অধিকারকে বুঝি যা মানুষের বিচারবুদ্ধি ও নৈতিকতা বা ন্যায়বোধ থেকে উদ্ভূত। নৈতিক ও আইনগত অধিকারের মধ্যে বেশকিছু পার্থক্য রয়েছে। মানুষের নৈতিকতা বা ন্যায়বোধ থেকে যে অধিকারের জন্ম হয় তাকে নৈতিক অধিকার বলা হয়। পক্ষান্তরে, রাষ্ট্রের মাধ্যমে স্বীকৃত অধিকারকে বলা হয় আইনগত অধিকার। আইনগত অধিকারের পেছনে রয়েছে রাষ্ট্রের স্বীকৃতি। নৈতিক অধিকারের পেছনে থাকে মানবিক দৃষ্টিভঙ্গি। আইনগত অধিকার অমান্যকারীকে রাষ্ট্রীয় আইনে শাস্তি প্রদানের ব্যবস্থা রয়েছে। কিন্তু নৈতিক অধিকার অমান্যকারীর শাস্তির বিধান নেই। তবে সামাজিকভাবে তাকে হেয়-প্রতিপন্ন হতে হয়। সম্পত্তি, শিক্ষা ও চলাফেরার অধিকার, বাক-স্বাধীনতা প্রভৃতি আইনগত অধিকারের অন্তর্ভুক্ত। অন্যদিকে ভিক্ষুকের ভিক্ষা পাওয়া, প্রতিবেশীদের কাছ থেকে সুন্দর আচরণ পাওয়া, ছাত্রদের কাছ থেকে শিক্ষকদের শ্রদ্ধা লাভ প্রভৃতি নৈতিক অধিকারের অন্তর্ভুক্ত। মানুষ একে অপরের নৈতিক অধিকার স্বীকার করে মনুষ্যত্ববোধ থেকে। আর আইনগত অধিকার স্বীকার করে রাষ্ট্রের শাস্তির ভয়ে। তাই বলা যায়, ধরন, পরিধি ও প্রভাবের বিবেচনায় নৈতিক ও আইনগত অধিকারের মধ্যে যথেষ্ট পার্থক্য রয়েছে।"
        },
        {
          "label": "ঘ",
          "question": "",
          "explanation": "উল্লেখিত অধিকার ভোগের জন্য নাগরিকের সব ধরনের দায়িত্ব ও কর্তব্য পালন করা উচিত। অধিকার ও কর্তব্য নাগরিকতার দুটি দিক। নাগরিকের যেমন অধিকার আছে তেমনি কর্তব্য আছে। তাই অধিকার ভোগ করার পাশাপাশি নাগরিকদের বেশকিছু দায়িত্ব ও কর্তব্য পালন করতে হয়। নাগরিকের নৈতিক কর্তব্যের মধ্যে রয়েছে ভিক্ষুককে ভিক্ষা দেওয়া, দরিদ্র ও অসহায় ব্যক্তিকে সাহায্য করা, অন্যায়ের বিরুদ্ধে প্রতিবাদ করা, বিশ্বমানবতার সেবায় এগিয়ে আসা ইত্যাদি। আইনগত কর্তব্যের আবার কিছু ভাগ রয়েছে। যেমন- সামাজিক কর্তব্য, রাজনৈতিক কর্তব্য ও অর্থনৈতিক কর্তব্য। পরিবার, সন্তান ও সমাজের প্রতি কর্তব্য, সামাজিক প্রতিষ্ঠান গঠন করা, সামাজিক নীতিমালার প্রতি শ্রদ্ধা ও আনুগত্য প্রদর্শন করা ইত্যাদি হলো নাগরিকদের সামাজিক কর্তব্য। রাষ্ট্রের প্রতি আনুগত্য প্রদর্শন করা, রাষ্ট্রের আইন মেনে চলা, ভোটাধিকার প্রয়োগে সৎ থাকা, রাষ্ট্রের কল্যাণে সেবামূলক কাজ করা, সরকারি কাজ যথাযথভাবে পালন করা, জাতীয় সম্পদের রক্ষণাবেক্ষণ করা ইত্যাদি হলো নাগরিকের রাজনৈতিক কর্তব্য। এছাড়া নাগরিকরা বেশকিছু অর্থনৈতিক কর্তব্যও পালন করবে। যেমন- খাজনা ও কর প্রদান করা, ব্যবসায়-বাণিজ্য করা, কৃষি উৎপাদনে অংশগ্রহণ করা, শিল্পকারখানা গড়ে তোলা, জনকল্যাণে অর্থের যোগান দেওয়া ইত্যাদি। অধিকার ভোগের মাধ্যমে নাগরিকরা এসব দায়িত্ব ও কর্তব্য পালন করবে বলে আমি মনে করি। উপরের আলোচনার পরিপ্রেক্ষিতে বলা যায়, উল্লেখিত অধিকার ভোগের পাশাপাশি নাগরিকদের রাষ্ট্রের প্রতি সকল ধরনের কর্তব্যই পালন করা উচিত।"
        }
      ]
    },
    {
      "number": "6",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "গণতন্ত্রে সকল রাষ্ট্রীয় ক্ষমতার উৎস জনগণ।"
        },
        {
          "label": "খ",
          "question": "",
          "explanation": "সমাজতন্ত্র হচ্ছে ব্যক্তিস্বাতন্ত্র্যবাদের তথা পুঁজিবাদের বিপরীতধর্মী ব্যবস্থা। সমাজতান্ত্রিক ব্যবস্থায় উৎপাদনের উপকরণগুলোর ওপর ব্যক্তিগত মালিকানার পরিবর্তে সামাজিক মালিকানা প্রতিষ্ঠিত হয়। সমাজতন্ত্র উৎপাদনের যৌথ মালিকানা এবং উৎপাদিত সামগ্রীর প্রয়োজনভিত্তিক বণ্টনের নীতিতে বিশ্বাসী। সার্বিকভাবে বলা যায়, সমাজতন্ত্র হলো এমন একটি সামাজিক, রাজনৈতিক ও অর্থনৈতিক ব্যবস্থা যেখানে উৎপাদনের সব উপকরণ বণ্টন ও বিনিয়োগ রাষ্ট্র কর্তৃক নিয়ন্ত্রিত হয় এবং সকল প্রকার ব্যক্তিগত মালিকানা বিলোপ করে রাষ্ট্রের একক নিয়ন্ত্রণে নেওয়া হয়।"
        },
        {
          "label": "গ",
          "question": "",
          "explanation": "উদ্দীপকে ছকে উল্লিখিত 'A' অংশের দেশগুলোতে 'এককেন্দ্রিক' সরকার ব্যবস্থা বিদ্যমান। যে রাষ্ট্রের শাসন ক্ষমতা একটিমাত্র জাতীয় বা কেন্দ্রীয় সরকারের হাতে পুঞ্জীভূত থাকে তাকে এককেন্দ্রিক সরকার ব্যবস্থা বলে। এককেন্দ্রিক সরকার ব্যবস্থায় প্রাদেশিক সরকার বা স্থানীয় সরকার থাকতে পারে, কিন্তু তারা সবাই কেন্দ্রীয় সরকারের অধীনে থাকে। তারা স্বাধীনভাবে কাজ করতে পারে না। অর্থাৎ এ ব্যবস্থায় একটিমাত্র কেন্দ্র থেকেই রাষ্ট্র পরিচালিত হয়। এককেন্দ্রিক সরকার ব্যবস্থায় আইনসভা হয় এক কক্ষবিশিষ্ট। এতে একক নাগরিকত্ব স্বীকৃত এবং নাগরিকগণ একটিমাত্র কেন্দ্রীয় সরকারের প্রতি আনুগত্য প্রকাশ করে। ফ্রান্স, যুক্তরাজ্য, বাংলাদেশ, জাপান, ইতালি প্রভৃতি দেশে এককেন্দ্রিক সরকারব্যবস্থা বিদ্যমান। উদ্দীপকে ক্ষমতা বণ্টনের ভিত্তিতে সরকারের শ্রেণিবিভাগ দেখানো হয়েছে। যথা- A-যুক্তরাজ্য, বাংলাদেশ; B-যুক্তরাষ্ট্র, সুইজারল্যান্ড। ক্ষমতা বণ্টনের ভিত্তিতে সরকার দু'ধরনের। যথা- ১. এককেন্দ্রিক ও ২. যুক্তরাষ্ট্রীয়। এর মধ্যে যুক্তরাজ্য ও বাংলাদেশে এককেন্দ্রিক সরকারব্যবস্থা বিদ্যমান। তাই বলা যায় 'A' অংশের দেশগুলোতে এককেন্দ্রিক সরকার ব্যবস্থা প্রচলিত।"
        },
        {
          "label": "ঘ",
          "question": "",
          "explanation": "ছকে উল্লেখিত 'A' ও 'B' অংশের দেশগুলোতে যথাক্রমে এককেন্দ্রিক ও যুক্তরাষ্ট্রীয় পদ্ধতির সরকার ব্যবস্থা বিদ্যমান। এককেন্দ্রিক শাসনব্যবস্থায় রাষ্ট্রের শাসনক্ষমতা একটিমাত্র কেন্দ্রীয় সরকারের হাতে ন্যস্ত থাকে। ফলে কেন্দ্র থেকে দেশ পরিচালনা করা হয়। উদ্দীপকের 'A' অংশের দেশগুলোর শাসন ব্যবস্থা এ পদ্ধতির সাথে সাদৃশ্যপূর্ণ। অপরদিকে যুক্তরাষ্ট্রীয় শাসনব্যবস্থায় সরকারের কাজের সুবিধার জন্য কেন্দ্র ও প্রদেশের মধ্যে ক্ষমতা বণ্টন করা হয়। যা উদ্দীপকের 'B' অংশের রাষ্ট্রগুলোর শাসনব্যবস্থায় প্রতীয়মান হয়েছে। এককেন্দ্রিক ও যুক্তরাষ্ট্রীয় শাসনব্যবস্থার পার্থক্য নিম্নরূপ- এককেন্দ্রিক শাসনব্যবস্থায় প্রাদেশিক বা আঞ্চলিক সরকারকে শাসনকার্য পরিচালনার জন্য কেন্দ্রীয় সরকারের ওপর নির্ভরশীল হতে হয়। পক্ষান্তরে, যুক্তরাষ্ট্রীয় শাসনব্যবস্থায় কেন্দ্রীয় ও প্রাদেশিক সরকার স্ব স্ব ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। এককেন্দ্রিক শাসনে একক নাগরিকত্ব থাকলেও যুক্তরাষ্ট্রীয় ব্যবস্থায় দ্বৈতনাগরিকতা স্বীকৃত। এককেন্দ্রিক শাসনব্যবস্থায় সংবিধান লিখিত বা অলিখিত হতে পারে কিন্তু যুক্তরাষ্ট্রীয় পদ্ধতিতে লিখিত সংবিধান থাকা বাঞ্ছনীয়। যুক্তরাষ্ট্রীয় শাসনে দ্বৈতকাঠামো থাকে বলে এটি এককেন্দ্রিক শাসনব্যবস্থা অপেক্ষা ব্যয়বহুল। এককেন্দ্রিক শাসনব্যবস্থা ছোট রাষ্ট্রের জন্য এবং যুক্তরাষ্ট্রীয় শাসন পদ্ধতি বড় রাষ্ট্রের জন্য বিশেষভাবে উপযোগী। উপরের আলোচনা থেকে প্রতীয়মান হয় যে, এককেন্দ্রিক ও যুক্তরাষ্ট্রীয় শাসনব্যবস্থার মধ্যে গঠন ও কার্যাবলিজনিত বিভিন্ন পার্থক্য রয়েছে।"
        }
      ]
    },
    {
      "number": "7",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "অ্যারিস্টটল সংখ্যানীতি অনুযায়ী সরকারকে কতভাগে ভাগ করেন?",
          "explanation": "এরিস্টটল সংখ্যানীতি অনুযায়ী সরকারকে তিনভাগে ভাগ করেছেন ।"
        },
        {
          "label": "খ",
          "question": "",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে বর্ণিত জনাব আশিক সরকারের যে বিভাগে কর্মরত তা হলো আইন বিভাগ। সরকারের তিনটি বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা প্রয়োজনে সংবিধান সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উদ্দীপকে বলা হয়েছে, জনাব আশিক সরকারের এমন একটি পরিষদের নির্বাচিত সদস্য, যেখানে রাষ্ট্রের নীতিমালাসমূহ তৈরি করা হয় এবং অপ্রয়োজনীয় আইনসমূহ বাতিল করা হয়। রাষ্ট্রের বার্ষিক আয়-ব্যয়ের বিবরণী পাস করা হয়। বাস্তবে গণতান্ত্রিক সরকার উক্ত পরিষদের নিকট তাদের কাজের জন্য দায়বদ্ধ। জনাব আশিকের বিভাগের কার্যক্রম সংসদীয় সরকারের আইন বিভাগকে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে '?' চিহ্নিত বিভাগ তথা আইন বিভাগের সাথে শাসন ও বিচার বিভাগের মধ্যে ঘনিষ্ঠ সম্পর্ক বিদ্যমান। সরকারের যে বিভাগ সংবিধানের আলোকে আইন প্রণয়ন করে, বিদ্যমান আইন সংশোধন ও পরিবর্তন করে তাকে আইন বিভাগ বলে। সরকারের তিনটি বিভাগের মধ্যে আইন বিভাগ বা আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে সম্পন্ন করতে আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইন বিভাগ যে আইন প্রণয়ন করে শাসন বিভাগ সেই আইন প্রয়োগ করে প্রশাসন পরিচালনা করে এবং বিচার বিভাগ সেই আইন অনুসারে বিচারকার্য সম্পন্ন করে। ফলে শাসন বিভাগ স্বেচ্ছাচারী হতে পারে না। আইনসভা প্রশ্ন জিজ্ঞাসা, মুলতুবি প্রস্তাব, অনাস্থা প্রস্তাব, নিন্দা প্রস্তাব, বিতর্ক ও আলাপ-আলোচনা প্রভৃতির মাধ্যমে শাসন বিভাগকে নিয়ন্ত্রণ করে থাকে। অন্যদিকে বিচার বিভাগ ন্যায়বিচার প্রতিষ্ঠায় অনুসন্ধান ও তদন্ত করা, শাসন বিভাগকে বিভিন্ন বিষয়ে পরামর্শ দান প্রভৃতি কাজ করে থাকে। আবার আইন বিভাগ প্রণীত আইনের মাধ্যমে বিচার বিভাগ শাস্তি প্রদান এবং নিরপরাধীকে মুক্তিদান করে। ফলে বিচার বিভাগের উপরও আইন বিভাগের পরোক্ষ নিয়ন্ত্রণ থাকে। এভাবে আইন, শাসন ও বিচার বিভাগ একে অপরের কাজে নিয়ন্ত্রণ, পরামর্শ ও সহযোগিতা করে থাকে। এর ফলে তিনটি বিভাগের মধ্যে ভারসাম্যপূর্ণ ও পারস্পরিক নির্ভরশীল সম্পর্ক বজায় থাকে। উপরের আলোচনার ভিত্তিতে বলা যায়, আইন বিভাগের সাথে শাসন ও বিচার বিভাগের ঘনিষ্ঠ সম্পর্ক বিদ্যমান।"
        }
      ]
    },
    {
      "number": "8",
      "uddipok": "প্রেসিডেন্ট আব্রাহাম লিংকন বলেছেন- \"গণতন্ত্র হচ্ছে জনগণের কল্যাণের জন্য, জনগণের দ্বারা পরিচালিত, জনপ্রতিনিধিত্বমূলক শাসনব্যবস্থা।\"",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "আইনসভার সদস্যগণ অনাস্থা প্রকাশ করলে মন্ত্রিসভা পদত্যাগ করবে।"
        },
        {
          "label": "খ",
          "question": "প্রজাতন্ত্র বলতে কী বোঝায়?",
          "explanation": "প্রজাতন্ত্র হলো এমন একটি শাসনব্যবস্থা যেখানে রাষ্ট্রপ্রধান বা সরকার প্রধান জনগণের সরাসরি ভোটে নির্বাচিত হয়। যে রাষ্ট্রের সার্বভৌম প্রধান জনগণের দ্বারা বা তাদের মনোনীত সদস্যমন্ডলীর দ্বারা নির্বাচিত হন, তাকেই প্রজাতন্ত্র বলে।"
        },
        {
          "label": "গ",
          "question": "",
          "explanation": "উদ্দীপকে আলোচিত সরকারব্যবস্থা হলো গণতান্ত্রিক সরকার ব্যবস্থা। গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম- বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। গণতান্ত্রিক সরকার গঠিত হয় জনগণের সম্মতির ভিত্তিতে। এ ব্যবস্থায় সরকারের দায়িত্বশীল প্রত্যেককে তার কাজের জন্য জনগণের নিকট জবাবদিহি করতে হয়, যা উদ্দীপকের বর্ণনায়ও প্রতিফলিত হয়েছে। গণতন্ত্র জনপ্রিয় ও উত্তম শাসনব্যবস্থা। গণতন্ত্রকে সফল করতে হলে নিম্নলিখিত শর্তগুলো পূরণ করতে হবে- গণতন্ত্রকে সফল করতে সবচেয়ে বেশি প্রয়োজন নাগরিকদের গণতান্ত্রিক মনোভাবসম্পন্ন হওয়া। তাদেরকে ব্যক্তিগত, সামাজিক ও রাষ্ট্রীয় জীবনের সব ক্ষেত্রে গণতান্ত্রিক আচরণ করতে হবে। নাগরিকদের পরমতসহিষ্ণু হতে হবে। ব্যক্তিগত ও দলীয় স্বার্থপরতা পরিহার করতে হবে। নিজের অধিকার আদায়ের পাশাপাশি অন্যের অধিকারকে সম্মান করতে হবে। নাগরিকের ওপর অর্পিত দায়িত্ব ও কর্তব্য সঠিকভাবে পালন করতে হবে। বিভিন্ন সম্প্রদায় এবং দলের মধ্যে সম্প্রীতি, সহনশীলতা ও সহযোগিতা বজায় রাখতে হবে। গণতন্ত্রের বাহন হলো নির্বাচন। তাই নির্বাচন যেন সুষ্ঠু ও নিরপেক্ষ হয় সেদিকে লক্ষ রাখতে হবে। এছাড়াও আইনের শাসন হলো গণতন্ত্রের প্রাণ। গণতন্ত্রকে সফল করতে হলে আইনের শাসন প্রতিষ্ঠা করতে হবে। সুতরাং বলা যায়, উল্লিখিত শর্তসমূহ পূরণের মাধ্যমে গণতান্ত্রিক সরকারব্যবস্থাকে সাফল্যমণ্ডিত করা যায়।"
        },
        {
          "label": "ঘ",
          "question": "",
          "explanation": "উক্ত ব্যবস্থা তথা গণতন্ত্রের সাথে একনায়কতন্ত্রের গঠনগত ও বৈশিষ্ট্যগত পার্থক্য দেখা যায়। যে শাসনব্যবস্থায় রাষ্ট্রের শাসন ক্ষমতা রাষ্ট্রের সকল সদস্য তথা জনগণের হাতে ন্যস্ত থাকে, তাকে গণতান্ত্রিক রাষ্ট্র বলে। গণতান্ত্রিক রাষ্ট্রের অনেক ভালো দিক রয়েছে। গণতান্ত্রিক রাষ্ট্রে জনগণ স্বাধীনভাবে মত প্রকাশ করতে পারে, তাদের দাবি-দাওয়া তুলে ধরতে পারে। ফলে নাগরিকের অধিকার রক্ষা হয়। এ ব্যবস্থায় শাসকগণ জনগণের প্রতিনিধি হিসেবে কাজ করে এবং নিজেদের কাজের জন্য জনগণের কাছে দায়ী থাকে। তারা পরবর্তী নির্বাচনে জয়ী হওয়ার জন্য জনস্বার্থমূলক কাজ করার চেষ্টা করে। ফলে দেশে দায়িত্বশীল শাসন প্রতিষ্ঠিত হয়। এ শাসনব্যবস্থায় নিয়মতান্ত্রিক পন্থায় অর্থাৎ নির্বাচনের মাধ্যমে সরকার পরিবর্তিত হয়। ফলে বিদ্রোহ বা বিপ্লবের প্রয়োজন হয় না। অপরদিকে, একনায়কতন্ত্র স্বেচ্ছাচারী শাসনব্যবস্থা। এ শাসনব্যবস্থা ব্যক্তিস্বাধীনতাকে স্বীকার করে না। এটি নাগরিকের মৌলিক অধিকার খর্ব করে। ফলে ব্যক্তিত্বের বিকাশ বাধাগ্রস্ত হয়। একনায়কতন্ত্র স্বৈরাচারী শাসন প্রতিষ্ঠিত করে। কারণ একনায়ককে কারও নিকট জবাবদিহি করতে হয় না। তার কথাই আইন। এতে ব্যক্তির স্বাধীন ও মুক্তবুদ্ধি চর্চার সুযোগ নেই। এ শাসনব্যবস্থা একক নেতার নেতৃত্বে পরিচালিত হয় বলে বিকল্প নেতৃত্ব গড়ে ওঠার সুযোগ থাকে না। আবার রাজনৈতিক কর্মকাণ্ডে জনগণের অংশগ্রহণের সুযোগ থাকে না বলে রাজনৈতিক সচেতনতাও তৈরি হয় না। উপরের আলোচনা থেকে স্পষ্ট প্রতীয়মান হয় যে, একনায়কতান্ত্রিক সরকার ব্যবস্থার চেয়ে গণতান্ত্রিক সরকার ব্যবস্থা উত্তম।"
        }
      ]
    },
    {
      "number": "9",
      "uddipok": "মিজান রহমান এমন একটি দলের সদস্য যাদের নির্দিষ্ট লক্ষ্য আছে। যারা জনগণের আস্থা অর্জনে নির্বাচনের মাধ্যমে ক্ষমতা গ্রহণ করতে চায়। জনগণের হয়েও কাজ করতে চায়। যারা হেরে গেলেও জয়ী দলের প্রতি সম্মান প্রদর্শন করে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "আধুনিক গণতন্ত্র হচ্ছে সংসদীয় গণতন্ত্র।"
        },
        {
          "label": "খ",
          "question": "",
          "explanation": "যে বিভাগ রাষ্ট্রের শাসন কাজ পরিচালনা করে তাকে শাসন বিভাগ বলে। সরকারের তিনটি বিভাগের মধ্যে শাসন বিভাগ অন্যতম। একে নির্বাহী বিভাগও বলা হয়। আইন 'বিভাগ প্রণীত আইন বাস্তবে প্রয়োগ করাই শাসন বিভাগের প্রধান কাজ। রাষ্ট্রপতি, প্রধানমন্ত্রী ও মন্ত্রিপরিষদের সমন্বয়ে শাসন বিভাগ গঠিত হয়। প্রকৃতপক্ষে রাষ্ট্রপ্রধান থেকে শুরু করে প্রশাসনিক কাজে নিয়োজিত সাধারণ কর্মচারী পর্যন্ত সবাই শাসন বিভাগের অন্তর্ভুক্ত।"
        },
        {
          "label": "গ",
          "question": "উদ্দীপকে আলোচিত বিষয়টির সংজ্ঞায়ন করো।",
          "explanation": "উদ্দীপকে আলোচিত বিষয়টি হলো রাজনৈতিক দল। উদ্দীপকে বলা হয়েছে, মিজান রহমান এমন একটি দলের সদস্য যাদের নির্দিষ্ট লক্ষ্য আছে। যারা জনগণের আস্থা অর্জনে নির্বাচনের মাধ্যমে ক্ষমতা গ্রহণ করতে চায় এবং জনগণের হয়েও কাজ করতে চায়। যা রাজনৈতিক দলকেই প্রতিফলিত করে। কারণ, এগুলো মূলত রাজনৈতিক দলেরই বৈশিষ্ট্য। যোসেফ এস. সুম্পিটার বলেন, \"রাজনৈতিক দল হলো এমন এক গোষ্ঠী, যার সদস্যদের লক্ষ্য হলো ক্ষমতা লাভের জন্য বা ক্ষমতায় টিকে থাকার জন্য সংঘবদ্ধভাবে প্রতিযোগিতায় অবতীর্ণ হওয়া।\" আর্নেস্ট বাকার এর মতে, \"রাজনৈতিক দল হলো বিশেষ একটি মতাদর্শের দ্বারা পরিচালিত এমন একটি দল যা জাতীয় স্বার্থের দ্বারা উদ্বুদ্ধ হয়ে দেশের সাধারণ স্বার্থ সম্পর্কিত বিষয়ে ব্যাপক কর্মসূচি গ্রহণ করে নির্বাচকমণ্ডলীর সমর্থন লাভের চেষ্টা করে।\" ডিজরেইলী বলেন, \"কতগুলো নীতি অনুসরণের জন্য সংঘবদ্ধ জনসমষ্টিকে দল বলা হয়।\" সুতরাং রাজনৈতিক দল এমন একটি সংগঠন যার সদস্যগণ রাষ্ট্রের সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়।"
        },
        {
          "label": "ঘ",
          "question": "",
          "explanation": "উদ্দীপকের শেষোক্ত লাইনটি রাজনৈতিক দল সম্পর্কে করা হয়েছে। রাজনৈতিক দল হলো কতগুলো নীতি ও আদর্শের ভিত্তিতে সংগঠিত একটি জনসমষ্টি। রাজনৈতিক দল নিয়মতান্ত্রিক উপায়ে রাষ্ট্রক্ষমতা দখলের চেষ্টা করে। এক্ষেত্রে তারা সুনির্দিষ্ট ও জনপ্রিয় গুরুত্বপূর্ণ কর্মসূচির ভিত্তিতে জনসমর্থন লাভের মাধ্যমে রাষ্ট্রক্ষমতা লাভের প্রচেষ্টায় অবতীর্ণ হয়। রাজনৈতিক দলের একটি উল্লেখযোগ্য বৈশিষ্ট্য হলো এটি নির্বাচনমুখী সংগঠন। তাই নির্বাচনের মাধ্যমে রাজনৈতিক দল ক্ষমতা লাভের চেষ্টা চালায়। তবে নির্বাচনে জয় বা পরাজয় যেটাই হোক না কেনো তা রাজনৈতিক দল মেনে নেয়। গণতান্ত্রিক রাষ্ট্রে একটি রাজনৈতিক দলের সদস্যদের অবশ্যই গণতান্ত্রিক মূল্যবোধ সম্পন্ন হতে হয়। গণতান্ত্রিক মূল্যবোধের মূল শিক্ষাই হলো সহনশীলতা ও পরমতসহিষ্ণুতা। সহনশীলতা ও পরমত সহিষ্ণুতা রাজনৈতিক দলের সদস্যদেরকে ভালো-মন্দ বা জয়-পরাজয় মেনে নিতে শেখায়। নির্বাচনে কোনো এক দলই যে সবসময় জয়লাভ করবে এমন নয়। অনেক সময় জয়ের পাশাপাশি পরাজয়ও বরণ করতে হয়। এমন পরিস্থিতিতে পরাজয় মেনে বিজয়ী দলকে অভিবাদন জানানো বা সম্মান প্রদর্শন করা রাজনৈতিক দলের সদস্যদের অন্যতম কর্তব্য। যা উদ্দীপকের \"যারা হেরে গেলেও জয়ী দলের প্রতি সম্মান প্রদর্শন করে\" বাক্যের মাধ্যমে প্রতিফলিত হয়েছে। আলোচনা শেষে বলা যায় যে, নির্বাচনে পরাজয় বরণ করেও বিজয়ী দলের প্রতি শুভেচ্ছা বা সম্মান জানানো রাজনৈতিক দলের অন্যতম গুণ।"
        }
      ]
    },
    {
      "number": "10",
      "uddipok": "A দ্বাদশ শ্রেণির একজন ছাত্রী। কলেজ ক্যাপ্টেন নির্বাচিত হবার পরে সে তার উপর অর্পিত সকল কাজ দক্ষতার সাথে পালন করছে। সেই সাথে সে একজন দক্ষ পরিকল্পনাকারী। ক্লাসে সহপাঠীরাও তাকে যেমন পছন্দ করে তার শিক্ষকেরাও তাকে তেমন স্নেহ করেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "সুশীল সমাজের ইংরেজি প্রতিশব্দ 'Civil Society'।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "উদ্দীপকে A এর মধ্যে কোন ধরনের সামাজিক গুণ প্রকাশিত হয়েছে বলে তুমি মনে কর?",
          "explanation": "উদ্দীপকে 'A' এর মধ্যে 'নেতৃত্ব' সামাজিক গুণটি প্রকাশিত হয়েছে। কোনো ব্যক্তি বা কোনো দলের নেতা কতখানি গুণের অধিকারী এবং তা অন্যকে কতখানি প্রভাবিত করতে পারে তাকেই নেতৃত্ব বলে। নেতৃত্ব একটি সামাজিক গুণ যার দ্বারা নেতার গুণাবলি বা যোগ্যতাকে বোঝায়। নেতার ব্যক্তিত্ব ও গুণাবলির ওপরই তার নেতৃত্ব নির্ভর করে। মানুষ সামাজিক জীব আর সমাজজীবনের লক্ষ্য অর্জনের একটি অন্যতম পন্থা হলো নেতৃত্ব। তিনি তার ব্যক্তিত্ব ও গুণাবলির দ্বারা অন্যের ওপর প্রভাব বিস্তার করে তাদের চলার পথ প্রদর্শন করেন। তিনি নিজে সিদ্ধান্ত গ্রহণ করেন, পরিকল্পনা প্রণয়ন করেন ও নির্ধারিত লক্ষ্যে পৌঁছাবার জন্য সঠিক পদক্ষেপ গ্রহণ করেন। উদ্দীপকে বলা হয়েছে, দ্বাদশ শ্রেণির ছাত্রী 'A' কলেজ ক্যাপ্টেন নির্বাচিত হওয়ার পরে সে তার সকল কাজ দক্ষতার সাথে পালন করছে। সেই সাথে সে একজন দক্ষ পরিকল্পনাকারী। যা সামাজিক গুণ নেতৃত্বকেই নির্দেশ করছে। কারণ, দক্ষতা, সুসংহত ও পরিকল্পিত কর্মসূচি প্রণয়নের মাধ্যমেই নেতৃত্ব বিকশিত হয়।"
        },
        {
          "label": "ঘ",
          "question": "",
          "explanation": "উদ্দীপকের 'A'-এর মধ্যে পরিলক্ষিত বিষয়টি অর্থাৎ নেতৃত্বকে নানাভাবে বিশ্লেষণ করা যায়। পৌরনীতি ও সুশাসনে নেতৃত্বকে প্রধানত চারভাগে বিভক্ত করা যায়। যথা- ১. বিশেষজ্ঞসুলভ নেতৃত্ব; ২. রাজনৈতিক নেতৃত্ব; ৩. সম্মোহনী নেতৃত্ব ও ৪. প্রশাসনিক নেতৃত্ব। বিশেষ কোনো জ্ঞান, শিক্ষা-দীক্ষা, দক্ষতার জন্য কোনো ব্যক্তি যে নেতৃত্ব লাভ করেন তাকে বিশেষজ্ঞ সুলভ নেতৃত্ব বলে। যেমন- একজন চিকিৎসক বা একজন অধ্যাপক তার পেশার সাফল্য দ্বারা মানুষকে প্রভাবিত করতে পারেন। বিশেষ কোনো রাজনৈতিক মতাদর্শ প্রচার করতে গিয়ে জনগণকে সংগঠিত করার জন্য যে নেতৃত্বের প্রয়োজন হয় তাই রাজনৈতিক নেতৃত্ব। যেমন- শেরে বাংলা এ. কে. ফজলুল হক, জওহরলাল নেহেরু, শোয়েকার্নো, লেনিন প্রমুখ। কোনো ব্যক্তি বা নেতৃত্বের অধীনে জনগণ অন্ধভাবে শ্রদ্ধা, ভক্তি নিবেদন করে এবং যার বক্তব্য দ্বারা ভীষণভাবে অনুপ্রাণিত ও উদ্বুদ্ধ হয়ে থাকে তাকে সম্মোহনী বা জাদুকরী নেতৃত্ব বলে। যেমন- বাঙালি জাতির পিতা বঙ্গবন্ধু শেখ মুজিবুর রহমান, ইরানে আয়াতুল্লাহ খোমিনী, মওলানা আবদুল হামিদ খান ভাসানী, মহাত্মা গান্ধী প্রমুখ। অন্যদিকে অফিস-আদালত, কলকারখানা প্রভৃতিতে প্রশাসনিক কর্মকর্তাদের ঘিরে যে নেতৃত্ব গড়ে উঠে তাই প্রশাসনিক নেতৃত্ব। এছাড়াও আরও কয়েক ধরনের নেতৃত্ব দেখা যায়। যেমন- একনায়কতান্ত্রিক নেতৃত্ব, গণতান্ত্রিক নেতৃত্ব, সনাতন নেতৃত্ব, সর্বাত্মকবাদী নেতৃত্ব, আমলাতান্ত্রিক নেতৃত্ব প্রভৃতি। একজন ব্যক্তি বা নেতা একইসাথে একাধিক নেতৃত্বের অধিকারী হতে পারেন।"
        }
      ]
    },
    {
      "number": "11",
      "uddipok": "জনসমাজ + রাজনৈতিক চেতনা = ? জাতীয়তাবোধ উদ্ভূত জনসমাজ + রাজনৈতিক সংগঠন ও স্বাধীনতা = জাতি",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "১৯ শতকের শেষাংশ এবং ২০ শতক জাতীয়তাবাদের স্বর্ণযুগ।"
        },
        {
          "label": "খ",
          "question": "দেশপ্রেম বলতে কী বোঝায়?",
          "explanation": "দেশের প্রতি নিঃস্বার্থ ভালোবাসাকে দেশপ্রেম বলে। মানুষ যে দেশে জন্মগ্রহণ করে, তার মাটি-জল- আলো-বাতাস তার দেহকে পুষ্ট করে, তাকে বাঁচিয়ে রাখে। বড় হয়ে মানুষ তার মাতৃভূমির প্রতি মমত্ব অনুভব করে। মাতৃভূমির প্রতি এই মমত্ববোধই দেশপ্রেম।"
        },
        {
          "label": "গ",
          "question": "",
          "explanation": "উদ্দীপকে '?' চিহ্নিত বিষয়টি হলো 'জাতীয়তা'। উদ্দীপকে '?' চিহ্নিত বিষয়টি দ্বারা জাতীয়তাকেই নির্দেশ করে। কারণ, কোনো ঐক্যবদ্ধ জনসমাজের মধ্যে যখন রাজনৈতিক চেতনার সঞ্চার হয় তখন তাকে জাতীয়তা বলে। জাতীয়তা এক ধরনের মানসিক চেতনা ও ধারণা। জাতীয়তা সেই জনসমষ্টিকে নির্দেশ করে যারা একই ভাষা, সাহিত্য, ধর্ম, বংশ, ইতিহাস, ঐতিহ্য এবং ভৌগোলিক সান্নিধ্যের ঐক্যবোধে আবদ্ধ। কোনো জনসমষ্টি যখন একই ভৌগোলিক সীমারেখার মধ্যে বসবাস করে এবং নিজেদের মধ্যে ধর্মগত, কৃষ্টিগত, ঐতিহ্যগত ঐক্যভাব প্রতিষ্ঠা করে তখন তাদের মধ্যে এক ধরনের একাত্মবোধের জন্ম হয়। এই একাত্মবোধের রাজনৈতিক রূপই হলো জাতীয়তা। এজন্য জাতীয়তাকে রাজনৈতিক চেতনাসম্পন্ন জনসমাজ বলে। জাতীয়তা কোনো একটি জনসমাজকে অন্য জনসমাজ থেকে পৃথক করে তোলে। জাতীয়তার রাজনৈতিক চেতনা থাকলেও কোনো রাজনৈতিক সংগঠন থাকে না। জাতীয়তাকে জাতি গঠনের প্রাথমিক অবস্থা বলা হয়।"
        },
        {
          "label": "ঘ",
          "question": "",
          "explanation": "উদ্দীপকে উক্ত বিষয় অর্থাৎ জাতীয়তার বেশকিছু উপাদান রয়েছে। যেসব উপাদান কোনো একটি জনসমাজকে ঐক্যবদ্ধ ও জাতীয়তাবোধে উদ্বুদ্ধ করে সেগুলোকে জাতীয়তার উপাদান বলা হয়। জাতীয়তার ভিত্তিতেই রাষ্ট্র সৃষ্টি হয়। জাতীয়তার অন্যতম একটি উপাদান হলো ভাষা, সাহিত্য ও সংস্কৃতি। একই ভাষা, সাহিত্য ও সংস্কৃতির মাধ্যমে একটি জনসমাজের মধ্যে একাত্মবোধ গড়ে ওঠে। ভাষা, সাহিত্য ও সাংস্কৃতিক ঐক্য বিভিন্ন বংশোদ্ভূত জনগোষ্ঠীর মধ্যে একাত্মতার ভাব জাগ্রত করে। জাতীয়তার অন্যতম গুরুত্বপূর্ণ উপাদান হলো ভৌগোলিক ঐক্য। একই ভৌগোলিক সীমানায় বসবাসের কারণে ভাবের আদান-প্রদানের মাধ্যমে জনসমষ্টির মধ্যে ঐক্যবোধের জন্ম হয়। বংশগত ঐক্যও জাতীয়তা গঠনে গুরুত্বপূর্ণ উপাদান হিসেবে কাজ করে। বংশগত ঐক্য বা রক্তের সম্পর্ক মানুষের মধ্যে সুদৃঢ় ঐক্যভাব গড়ে তোলে। জাতীয়তার অপর একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস ও ঐতিহ্যগত ঐক্যও জাতীয়তার উপাদান। অভিন্ন ইতিহাস ও ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে। উপরের আলোচনার ভিত্তিতে বলা যায়, জাতীয়তা সৃষ্টির জন্য যে সকল উপাদানের উপস্থিতি থাকতে হবে তা নয়। তবে ভাবগত ঐক্য একান্ত অপরিহার্য।"
        }
      ]
    }
  ]
}