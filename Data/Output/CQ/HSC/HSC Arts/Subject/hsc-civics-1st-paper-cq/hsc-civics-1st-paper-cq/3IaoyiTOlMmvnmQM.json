{
  "title": "হলিক্রস কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "পার্থ এ বছর কলেজে ভর্তি হবে। সে একজন ভালো মানুষ ও সুনাগরিক হতে চায়। ভালো মানুষ হয়ে পরোপকার করবে এবং সুনাগরিক হয়ে দেশের সেবা করবে। তাই সে পৌরনীতি ও সুশাসন বিষয়টি পঠিত বিষয় হিসেবে নিবে। বিষয়টি পড়ে পার্থ নাগরিকের দায়িত্ব ও কর্তব্য সম্পর্কে জানতে পারবে এবং পালন করবে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "পৌরনীতির ইংরেজি প্রতিশব্দ 'Civics' এবং এর উদ্ভব ঘটেছে ল্যাটিন ভাষা থেকে।"
        },
        {
          "label": "খ",
          "question": "",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন- নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে পৌরনীতি ও সুশাসনের কথা বলা হয়েছে যার পরিধি ব্যাপক ও বিস্তৃত। উদ্দীপকে বলা হয়েছে, পার্থ এ বছর কলেজে ভর্তি হবে। সে একজন ভালো মানুষ ও সুনাগরিক হতে চায়। ভালো মানুষ হয়ে পরোপকার করবে এবং দেশের সেবা করবে। তাই সে পৌরনীতি ও সুশাসন বিষয়টি পঠিত বিষয় হিসেবে নিবে। এ বিষয়টির পরিধি ব্যাপক ও বিস্তৃত। পৌরনীতি ও সুশাসনের পরিধির ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়ও পৌরনীতি ও সুশাসনের আলোচ্য বিষয়।"
        },
        {
          "label": "ঘ",
          "question": "",
          "explanation": "উদ্দীপকে পার্থ পৌরনীতি ও সুশাসন বিষয়টি পাঠ করলে \"ভালো মানুষ ও সুনাগরিক হয়ে উঠবে\"- উক্তিটি যথার্থ। পৌরনীতি ও সুশাসন নাগরিকতা বিষয়ক বিজ্ঞান। একজন নাগরিকের ভালো মানুষ ও সুনাগরিক হিসেবে গড়ে উঠতে পৌরনীতি ও সুশাসন অধ্যয়ন ও অনুশীলনের গুরুত্ব অপরিসীম। পৌরনীতি ও সুশাসন নাগরিক জীবনের সাথে জড়িত সকল প্রতিষ্ঠান ও বিষয় সম্পর্কে আলোচনার পাশাপাশি সুনাগরিকতা নিয়েও আলোচনা করে। রাষ্ট্রের সকল নাগরিক সুনাগরিক নয়। বুদ্ধি, বিবেক ও আত্মসংযম- এই তিনটি গুণসম্পন্ন ব্যক্তিকে সুনাগরিক বলে আখ্যায়িত করা হয়। আর সমাজে সাধারণত বিবেকবান ও আত্মসংযমী মানুষই ভালো মানুষ বলে সমাদৃত। বৃহত্তর অর্থে সুনাগরিকগণই সমাজের ভালো মানুষ। পৌরনীতি ও সুশাসনের পাঠ নাগরিককে তার জীবনের সাথে জড়িত নানা বিষয়ে জ্ঞান দান করেন। এটি নাগরিকদেরকে পরিবার, সমাজ, রাষ্ট্র, সরকার, রাজনৈতিক দল প্রভৃতি প্রতিষ্ঠানের উৎপত্তি, বিকাশ, গঠন কাঠামো, কার্যাবলি ও উদ্দেশ্য সম্পর্কে সুস্পষ্ট ধারণা প্রদান করে। পৌরনীতি ও সুশাসন পাঠের ফলে নাগরিকদের মধ্যকার গোঁড়ামি, কুসংস্কার, সাম্প্রদায়িকতা, সংকীর্ণতা প্রভৃতি দূরীভূত হয়। যার ফলে নাগরিকদের বুদ্ধির বিকাশ ঘটে এবং দৃষ্টিভঙ্গি উদার হয়। পৌরনীতি ও সুশাসন পাঠ করে নাগরিকরা ভালো-মন্দ, ন্যায়-অন্যায়ের পার্থক্য বুঝতে পারে এবং সৎ পথে চলতে উদ্বুদ্ধ হয়। তারা সকল প্রকার লোভ-লালসার উর্ধ্বে গিয়ে রাষ্ট্রের কল্যাণে নিজেকে নিয়োজিত রাখে। অর্থাৎ পৌরনীতি ও সুশাসনের পাঠ নাগরিকদের বিবেকবান আত্মসংযমী তথা ভালো মানুষ হতে সাহায্য করে। আর বুদ্ধি, বিবেক ও আত্মসংযম সুনাগরিকের অপরিহার্য গুণাবলি। উপরের আলোচনা শেষে বলা যায়, একজন ভালো মানুষ ও সুনাগরিক হয়ে উঠার জন্য পৌরনীতি ও সুশাসনের পাঠ অতীব জরুরি।"
        }
      ]
    },
    {
      "number": "2",
      "uddipok": "সুমন সুইজারল্যান্ড বেড়াতে যায়। সেই দেশের নিয়ম, শৃঙ্খলা এবং নাগরিকদের কর্তব্যবোধ দেখে সে মুগ্ধ। সুমন বলল, বাহ্! এই দেশের নাগরিকগণ তাদের অধিকার সম্পর্কে যেমন সচেতন; তেমনি কর্তব্য সম্পর্কেও নিষ্ঠাবান।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "অধিকার হলো সমাজ ও রাষ্ট্র কর্তৃক অনুমোদিত কতগুলো সুযোগ-সুবিধা যা ব্যক্তির ব্যক্তিত্ব বিকাশের জন্য অপরিহার্য।"
        },
        {
          "label": "খ",
          "question": "",
          "explanation": "আইনের অনুশাসন বলতে আইনের প্রাধান্যকে বোঝায়। আইনের দৃষ্টিতে সকলে সমান। দেশের রাষ্ট্রপ্রধান থেকে সাধারণ জনগণ সকলেই আইন মেনে চলতে বাধ্য। অর্থাৎ আইনে জাতি, ধর্ম, বর্ণ নির্বিশেষে কোনো বৈষম্য থাকবে না এবং বিনা অপরাধে কাউকে কারাগারে আটক রাখা যাবে না। সমাজে যখন সাম্য ও মৌলিক মানবাধিকার নিশ্চিত হয় এবং সকল নাগরিক রাষ্ট্রের কাছ থেকে সমদৃষ্টি লাভ করে, তখন আইনের অনুশাসন নিশ্চিত হয়।"
        },
        {
          "label": "গ",
          "question": "",
          "explanation": "নিম্নের অনুরূপঃ মৌলিক অধিকার ও মানবাধিকার এর মধ্যে বেশকিছু পার্থক্য লক্ষণীয়। মানবাধিকার বলতে বিশ্বের নাগরিক হিসেবে নাগরিকগণ আন্তর্জাতিকভাবে স্বীকৃত যে সকল অধিকার ভোগ করে সেগুলোকে বোঝায়। আর মৌলিক অধিকার বলতে সেই সকল অধিকারকে বোঝায় যা সার্বভৌম রাষ্ট্রের সংবিধানে সন্নিবেশিত ও বলবৎযোগ্য। মানবাধিকারের উৎস হলো আন্তর্জাতিক সংস্থা জাতিসংঘ। অপরদিকে, মৌলিক অধিকারের উৎস হলো সার্বভৌম রাষ্ট্রের সংবিধান। মানবাধিকারের রক্ষক হলো জাতিসংঘ। আর মৌলিক অধিকারের রক্ষক রাষ্ট্র এবং সংবিধান। মৌলিক অধিকারের পরিধি নিজ রাষ্ট্রে সীমাবদ্ধ। মৌলিক অধিকারের চেয়ে মানবাধিকারের পরিধি ব্যাপক ও বিস্তৃত। জাতিসংঘভুক্ত প্রতিটি রাষ্ট্র একই ধরনের মানবাধিকারের প্রতি শ্রদ্ধা জ্ঞাপন করতে এবং তা রক্ষা করতে বাধ্য। আর এক রাষ্ট্রের স্বীকৃত মৌলিক অধিকার অন্য রাষ্ট্র অপেক্ষা ভিন্নতর হতে পারে। মানবাধিকার আন্তর্জাতিক অধিকার। আর মৌলিক অধিকার রাষ্ট্রীয় বা স্থানীয় অধিকার। মানবাধিকার বিকাশ লাভ করে আন্তর্জাতিক চেতনাবোধ থেকে। কিন্তু মৌলিক অধিকার বিকাশ লাভ করে রাষ্ট্রীয় চেতনাবোধ থেকে। মানবাধিকার কার্যকর করা সহজ নয়। পক্ষান্তরে মৌলিক অধিকার অনেকটা সহজে কার্যকর করা যায়। পরিশেষে বলা যায় যে, মৌলিক অধিকার ও মানবাধিকারের মধ্যে প্রকৃতিগত পার্থক্য লক্ষ করা গেলেও উভয়েরই উদ্দেশ্য ব্যক্তির কল্যাণ সাধন।"
        },
        {
          "label": "ঘ",
          "question": "",
          "explanation": "উদ্দীপকে সুমনের উক্তি, \"এই দেশের নাগরিকগণ তাদের অধিকার সম্পর্কে যেমন সচেতন; তেমনি কর্তব্য সম্পর্কেও নিষ্ঠাবান\" দ্বারা অধিকার ও কর্তব্যের পারস্পরিক সম্পর্ক বোঝানো হয়েছে। অধিকার হলো সমাজ ও রাষ্ট্র কর্তৃক স্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে। আর অধিকার ভোগের বিনিময়ে নাগরিককে রাষ্ট্রের প্রতি যে সকল দায়িত্ব পালন করতে হয় তাকে বলা হয় কর্তব্য। অধিকার ও কর্তব্য শব্দ দুটি আপাতদৃষ্টিতে বিপরীতমুখী মনে হলেও তাদের পারস্পরিক সম্পর্ক খুবই ঘনিষ্ঠ। অধিকার ভোগ করলে কর্তব্য পালন করতে হয়। উদ্দীপকে বলা হয়েছে, সুমন সুইজারল্যান্ডের নিয়ম, শৃঙ্খলা এবং নাগরিকদের কর্তব্যবোধ দেখে মুগ্ধ হয়ে বলে, \"এই দেশের নাগরিকগণ তাদের অধিকার সম্পর্কে যেমন সচেতন; তেমনি কর্তব্য সম্পর্কেও নিষ্ঠাবান।” যা দ্বারা অধিকার ও কর্তব্যের ঘনিষ্ঠতাকেই বোঝায়। তাই বলা হয়, অধিকার কর্তব্যের মধ্যেই নিহিত। অধিকার ও কর্তব্যের পারস্পরিক সম্পর্ক এমন যে, একজনের অধিকার বলতে অন্যজনের কর্তব্যকে বোঝায়। এ কারণে অধিকার ও কর্তব্য অঙ্গাঅঙ্গিভাবে জড়িত। রাষ্ট্র নাগরিকের অধিকার রক্ষা করে। এজন্য নাগরিকগণও রাষ্ট্রের প্রতি কর্তব্য পালন করে। রাষ্ট্র নাগরিকের অধিকার উপভোগের নিশ্চয়তা দেয়। পক্ষান্তরে রাষ্ট্রের স্বাধীনতা ও সার্বভৌমত্ব রক্ষার জন্য নাগরিককে এগিয়ে আসতে হয়। সুতরাং দেখা যায়, অধিকার ও কর্তব্য পরস্পর সম্পর্কযুক্ত। একটি ছাড়া অন্যটি অর্থহীন হয়ে পড়ে। একটি অপরটির ওপর নির্ভরশীল ও পরিপূরক। উপরিউক্ত আলোচনার ভিত্তিতে বলা যায়, অধিকার ও কর্তব্য একই মুদ্রার এপিঠ-ওপিঠ। তাই তাদের পারস্পরিক সম্পর্ক খুবই নিবিড়।"
        }
      ]
    },
    {
      "number": "3",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "উপরের ছকে? (প্রশ্নবোধক স্থানে) কী হবে?",
          "explanation": "উপরের ছকে '?' (প্রশ্নবোধক স্থানে) হবে 'আইন'।"
        },
        {
          "label": "খ",
          "question": "",
          "explanation": "আইন হচ্ছে নাগরিকদের আচরণ নিয়ন্ত্রণের জনঅত্যাবশ্যকীয় কিছু বিধানের সমষ্টি যা সমাজ ও রাষ্ট্র কর্তৃক গৃহীত ও সমর্থিত এবং জনকল্যাণের জন্য অপরিহার্য। সমাজের অন্যান্য প্রতিষ্ঠানের মতো রাষ্ট্রও একটি প্রতিষ্ঠান। সুনির্দিষ্ট নিয়ম বা আইন ব্যতীত রাষ্ট্রের অস্তিত্ব কল্পনা করা যায় না। সমাজজীবনে শান্তি- শৃঙ্খলা বজায় রাখা এবং সুস্থ রাষ্ট্রীয় জীবনযাপনের জন্য মানুষকে আইন মেনে চলতে হয়। আইনের দ্বারা ব্যক্তির সাথে ব্যক্তির, ব্যক্তির সাথে রাষ্ট্রের এবং রাষ্ট্রের সাথে রাষ্ট্রের সম্পর্ক নির্ধারণ করা হয়। আইন সকলের ক্ষেত্রে সমভাবে প্রযোজ্য। যা অমান্য করলে শাস্তি পেতে হয়।"
        },
        {
          "label": "গ",
          "question": "",
          "explanation": "সামাজিক, রাজনৈতিক ও অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য মানুষ আইন মেনে চলে। 'মানুষ কেন আইন মেনে চলে'- এ প্রশ্নের উত্তর নিয়ে দীর্ঘদিন ধরেই বিতর্ক চলে আসছে। হক্স, বেন্থাম, অস্টিন বলেন, \"মানুষ আইন মেনে চলে শাস্তির ভয়ে।\" রুশো, গ্রিন বলেন, \"কতগুলো সুস্পষ্ট যুক্তির কারণেই মানুষ আইন মেনে চলে। আইন ব্যক্তিস্বাধীনতাকে রক্ষা করে এবং পিছনে জনসমর্থন আছে বলেই মানুষ আইন মেনে চলতে আগ্রহী হয়।\" মার্কসবাদীদের মতে, \"উৎপাদন ব্যবস্থায় যে শ্রেণি প্রভুত্ব করে, সে শ্রেণিই বলপ্রয়োগের মাধ্যমে জনগণকে আইন মানতে বাধ্য করে।\" উপরিউক্ত এসব মতবাদ একপেশে। এসব মতবাদের সমন্বয় সাধন করে মেইন বলেন, \"শাস্তির ভয় এবং যৌক্তিকতার উপলব্ধি থেকেই মানুষ আইন মেনে চলে। লর্ড ব্রাইস মনে করেন যে, নির্লিপ্ততা, শ্রদ্ধা, সহানুভূতি, শাস্তি এবং যৌক্তিকতার উপলব্ধি'- এই পাঁচটি কারণে মানুষ আইন মেনে চলে। মানুষের সামাজিক ও রাজনৈতিক অধিকার উপভোগ করতে সাহায্য করা, স্বাধীনতাকে নিশ্চিত করা এবং সুন্দর সুশৃঙ্খল সামাজিক ও রাষ্ট্রীয় জীবন গঠনে সাহায্য করে বলেই মানুষ আইন মেনে চলে। সুশৃঙ্খল ও নিরাপদ রাষ্ট্রীয় জীবন নিশ্চিত করার জন্য আইনের উপস্থিতি অপরিহার্য। এজন্য এরিস্টটল বলেছেন, \"মানুষ যখন আইন ও নৈতিকতা থেকে দূরে থাকে, তখন সে নিকৃষ্টতম জীবে পরিণত হয়। আইন মানুষকে সভ্য, সুশৃঙ্খল ও উন্নত জীবনের নিশ্চয়তা দেয়। তাই মানুষ আইনের প্রতি শ্রদ্ধাশীল থাকে।"
        },
        {
          "label": "ঘ",
          "question": "",
          "explanation": "\"গ্রেট ব্রিটেনের সাধারণ আইন প্রথাভিত্তিক আইন\"- উক্তিটি যথার্থ। সুদীর্ঘকাল ধরে সমাজে প্রচলিত আচার-ব্যবহার, রীতিনীতিকে প্রথা বলা হয়। প্রথা সাধারণত আইনের প্রাচীনতম উৎস। কোনো একসময়ে কোনো এক ব্যক্তি হয়তো বিশেষ একটি রীতি সমাজে প্রবর্তন করেছিলেন। পরবর্তীতে যখন সমাজের অনেকেই সেই রীতি অনুসরণ করতে থাকে তখনই তাকে প্রথা বলে। রাষ্ট্র সৃষ্টির পরে সমাজের মানুষ প্রথা মেনে চলতো। প্রাচীনকালে পরিবারের সাথে পরিবারের, গোষ্ঠীর সাথে গোষ্ঠীর বিরোধ দেখা দিলে পরিবার প্রধান বা গোষ্ঠী প্রধানরা প্রথা অনুসারে সেসব বিরোধের নিষ্পত্তি করতেন। কালক্রমে সেসব আচার-আচরণ জনসমর্থন লাভ করলে রাষ্ট্রীয় স্বীকৃতির মধ্যদিয়ে সেগুলো আইনের মর্যাদা লাভ করে। আধুনিককালে প্রতিটি রাষ্ট্রের আইনের মধ্যে প্রথাগত আইনের উপস্থিতি লক্ষ করা যায়। যেমন- গ্রেট ব্রিটেনের সাধারণ আইনও প্রথাভিত্তিক আইন। এসব আইন চিরাচরিত সামাজিক আচার-আচরণের ওপর ভিত্তি করেই গড়ে উঠেছে। এসব আইনের প্রতি জনগণের ব্যাপক সমর্থন থাকায় আইনসভা এসব প্রথাভিত্তিক আইনকে বাতিল করতে পারে না। এমনকি, রাষ্ট্র বিভিন্ন সময় প্রথাকে যুগোপযোগী করার জন্য প্রয়োজনীয় পরিবর্তন এনে আইন হিসেবে অনুমোদন প্রদান করে। উপরের আলোচনা শেষে বলা যায়, গ্রেট ব্রিটেনের সাধারণ আইন প্রথাভিত্তিক আইন।"
        }
      ]
    },
    {
      "number": "4",
      "uddipok": "মি. মাহবুব একজন নীতিবান লোক। তিনি তার পরিবারের সদস্যদের সৎভাবে জীবন-যাপন করতে অনুপ্রাণিত করেন। তিনি রাষ্ট্রের সকল নিয়ম কানুন মেনে চলেন। রাষ্ট্রের প্রতি তার কর্তব্যগুলো নিষ্ঠার সাথে পালন করেন। কর্তব্য পালনের বিনিময়ে তিনি রাষ্ট্র থেকে কিছু অধিকারও ভোগ করেন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "\"আইন হচ্ছে সার্বভৌম শাসকের আদেশ\"- উক্তিটি জন অস্টিনের।"
        },
        {
          "label": "খ",
          "question": "",
          "explanation": "যে চিন্তাভাবনা, লক্ষ্য, উদ্দেশ্য ও সংকল্প মানুষের সামাজিক আচার- ব্যবহার ও কর্মকাণ্ডকে নিয়ন্ত্রিত ও পরিচালিত করে তার সমষ্টিকে সামাজিক মূল্যবোধ বলে। মার্কিন সমাজবিজ্ঞানী এবং শিক্ষাবিদ স্টুয়ার্ট সি. ডড (Stuart Carter Dodd) এর মতে, 'সামাজিক মূল্যবোধ হলো সেসব রীতিনীতির সমষ্টি যা ব্যক্তি সমাজের কাছ থেকে আশা করে এবং সমাজ ব্যক্তির কাছ থেকে লাভ করে।' সামাজিক মূল্যবোধ সামাজিক উন্নয়নের ভিত্তি বা মানদণ্ড। সামাজিক শিষ্টাচার, সততা, সত্যবাদিতা, ন্যায়বিচার, সহমর্মিতা, সহনশীলতা, শৃঙ্খলাবোধ, শ্রমের মর্যাদা, দানশীলতা, আতিথেয়তা, জনসেবা, আত্মত্যাগ প্রভৃতি মানবিক গুণাবলির সমষ্টি হচ্ছে সামাজিক মূল্যবোধ। সামাজিক মূল্যবোধের মাপকাঠিতেই মানুষের আচরণ ও কাজের ভালো-মন্দ বিচার করা হয়।"
        },
        {
          "label": "গ",
          "question": "",
          "explanation": "উদ্দীপকে মি. মাহবুব \"রাষ্ট্রের প্রতি কর্তব্য পালনের বিনিময়ে অধিকারও ভোগ করেন।\"- উক্তিটি যথার্থ। অধিকার হলো সমাজ ও রাষ্ট্র স্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে এবং সর্বজনীন কল্যাণ সাধিত হয়। আর আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে। অধিকার ও কর্তব্য শব্দটি আপাতদৃষ্টিতে বিপরীতমুখী মনে হলেও এদের পারস্পরিক সম্পর্ক ঘনিষ্ঠ। নাগরিক তার কর্তব্য পালনের মাধ্যমে অধিকার ভোগের সুযোগ পায়। উদ্দীপকে বলা হয়েছে, মি. মাহবুব রাষ্ট্রের প্রতি তার কর্তব্যগুলো নিষ্ঠার সাথে পালন করেন। কর্তব্য পালনের বিনিময়ে তিনি রাষ্ট্র থেকে কিছু অধিকারও ভোগ করেন। অর্থাৎ মি. মাহবুব কর্তব্য পালনের বিনিময়ে অধিকার ভোগ করেন। যা অধিকার ও কর্তব্যের ঘনিষ্ঠতাকেই বোঝায়। অধিকারও কর্তব্যের পারস্পরিক সম্পর্ক এমন ঘনিষ্ঠ যে, একজনের অধিকার বলতে অন্যজনের কর্তব্যকে বোঝায়, তাই অধিকার ও কর্তব্য অঙ্গাঅঙ্গিভাবে জড়িত। রাষ্ট্র নাগরিকের অধিকার রক্ষা করে। এজন্য নাগরিকগণও রাষ্ট্রের প্রতি কর্তব্য পালন করেন। রাষ্ট্র নাগরিকের অধিকার উপভোগের নিশ্চয়তা দেয়। অপরদিকে, রাষ্ট্রের স্বাধীনতা ও সার্বভৌমত্ব রক্ষার জন্য নাগরিককে এগিয়ে আসতে হয়। সুতরাং দেখা যায়, অধিকার ও কর্তব্য পরস্পর সম্পর্কযুক্ত। একটি ছাড়া অন্যটি অর্থহীন হয়ে পড়ে। একটি অপরটির ওপর নির্ভরশীল ও পরিপূরক।"
        },
        {
          "label": "ঘ",
          "question": "",
          "explanation": "উদ্দীপকে মি. মাহবুবের জীবন থেকে নাগরিকদের দায়িত্ব ও কর্তব্য পালনের মাধ্যমে নিজের অধিকার আদায়ে নিজেকে আদর্শ নাগরিক হিসেবে গড়ে তোলার অনুপ্রেরণা পাই। অধিকার হলো সমাজ ও রাষ্ট্র স্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে এবং সর্বজনীন কল্যাণ সাধিত হয়। আর আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে। নাগরিকদের যথাযথ কর্তব্য পালনের মধ্যে দিয়ে রাষ্ট্রের উন্নয়ন ও কল্যাণ সাধিত হয়। নাগরিকের অধিকার আদায়ের জন্য তাকে কতগুলো দায়িত্ব ও কর্তব্য পালন করতে হয়। একজন আদর্শ নাগরিক রাষ্ট্রের প্রতি তার দায়িত্ব ও কর্তব্য পালনের মধ্য দিয়ে রাষ্ট্র প্রদত্ত বিভিন্ন সুযোগ সুবিধা তথা অধিকার ভোগ করে। একজন নাগরিককে যে সকল কর্তব্য পালন করতে হয় তার মধ্যে অন্যতম রাষ্ট্রের প্রতি আনুগত্য প্রদর্শ করা। প্রয়োজনে সে রাষ্ট্রের নিরাপত্তা ও অখণ্ডতা রক্ষার জন্য চরম ত্যাগ স্বীকারে প্রস্তুত থাকবে। একজন নাগরিকের অন্যতম দায়িত্ব ও কর্তব্য হলো রাষ্ট্রের প্রচলিত আইন মান্য করা। কারণ আইন মান্য করার মধ্য দিয়ে রাষ্ট্রের শান্তি-শৃঙ্খলা বজায় থাকে। রাষ্ট্র পরিচালনার জন্য 'প্রচুর অর্থের প্রয়োজন। সরকার নাগরিকদের ওপর বিভিন্ন কর ধার্য করে এই বিরাট অর্থ সংগ্রহ করে। এজন্য নাগরিককে নিয়মিত কর প্রদান করতে হয়। রাষ্ট্রের উন্নয়নে প্রয়োজন যোগ্য নেতৃত্ব নির্বাচন। তাই নাগরিকের উচিত সৎ ও যোগ্য প্রার্থীকে ভোট দিয়ে জনপ্রতিনিধি নির্বাচন করা। এছাড়াও নাগরিককে পরিবার, সমাজ ও রাষ্ট্রের প্রতি আরো অনেক দায়িত্ব-কর্তব্য পালন করতে হয়। উপরের আলোচনার ভিত্তিতে বলা যায়, উল্লিখিত কর্তব্যসমূহ পালনের মধ্য দিয়েই একজন ব্যক্তি নিজেকে আদর্শ নাগরিক হিসেবে গড়ে তুলতে এবং নিজের অধিকার আদায়ে সক্ষম হয়।"
        }
      ]
    },
    {
      "number": "5",
      "uddipok": "শিক্ষক শ্রেণিকক্ষে ক্ষমতা স্বতন্ত্রীকরণ নীতি সম্পর্কে পাঠদান করছিলেন। একজন ছাত্র দাঁড়িয়ে শিক্ষককে জিজ্ঞেস করে যে, এই নীতি কোনো রাষ্ট্রে পুরোপুরি কার্যকর রয়েছে কিনা। শিক্ষক বললেন, আমেরিকা যুক্তরাষ্ট্রের সংবিধান প্রণেতারা এই নীতি দ্বারা গভীরভাবে প্রভাবিত হয়েছিলেন। তবে সেখানেও এই নীতি পুরোপুরি বাস্তবায়িত হয়নি। সে দেশে প্রয়োগ করা হচ্ছে 'নিয়ন্ত্রণ ও ভারসাম্য নীতি'।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "বিচারকদের নিয়োগ পদ্ধতি তিনটি। যথা- ১. নির্বাচকমণ্ডলী কর্তৃক নির্বাচন; ২. আইনসভা কর্তৃক পরোক্ষভাবে নির্বাচন ও ৩. শাসন বিভাগ কর্তৃক সরাসরি নিয়োগ।"
        },
        {
          "label": "খ",
          "question": "বিচার বিভাগের স্বাধীনতা বলতে কী বোঝায়?",
          "explanation": "বিচার বিভাগের স্বাধীনতা বলতে বোঝায় বিচার বিভাগকে আইনের শাসন প্রতিষ্ঠার দায়িত্ব পালনে যে স্বাধীনতা প্রয়োজন তা অর্জন করা। বিচার বিভাগের স্বাধীনতা মানে বিচারকদের তাদের বিচারিক ক্ষমতা প্রয়োগে কোনও ধরনের হস্তক্ষেপ থেকে মুক্ত থাকা।"
        },
        {
          "label": "গ",
          "question": "",
          "explanation": "ক্ষমতা স্বতন্ত্রীকরণ নীতি হলো সরকারের তিনটি বিভাগের ক্ষমতা ও কাজকে পৃথক বা স্বতন্ত্র করে দেওয়া। ক্ষমতা স্বতন্ত্রীকরণের অর্থ সরকারের তিনটি বিভাগকে স্বতন্ত্র বা আলাদাভাবে সংগঠিত করা এবং এক বিভাগ কর্তৃক অন্য বিভাগের কাজে হস্তক্ষেপ না করা। সরকারের তিনটি বিভাগ রয়েছে। যথা- আইন, শাসন ও বিচার বিভাগ। এক বিভাগের কাজ অন্য বিভাগ থেকে আলাদা ও স্বতন্ত্র হবে। প্রতিটি বিভাগ স্বতন্ত্রভাবে সংগঠিত হবে এবং নিজ নিজ কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে। শাসন বিভাগ আইনকে কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। এটাই ক্ষমতা স্বতন্ত্রীকরণের নীতির মূলকথা। ক্ষমতা স্বতন্ত্রীকরণ নীতি সরকারের বিভিন্ন বিভাগের মধ্যে ক্ষমতা বণ্টন করার মাধ্যমে সরকারের স্বৈরাচারী, প্রবণতা রোধ করে। মন্টেস্কু উল্লেখ করেছেন যে, আইন প্রণয়নের ক্ষমতা যাদের হাতে ন্যস্ত তারা যদি আইন কার্যকরও করেন, তাহলে তারা নাগরিকদের ওপর স্বৈরতান্ত্রিকভাবে চাপিয়ে দিতে পারেন। আবার বিচারিক ক্ষমতা ও আইন সংক্রান্ত ক্ষমতা যদি একই বিভাগের হাতে থাকে তাহলেও ব্যক্তি স্বাধীনতা ক্ষুণ্ণ হতে পারে। এ থেকে পরিত্রাণ পেতেই এ নীতির উদ্ভাবন।"
        },
        {
          "label": "ঘ",
          "question": "\"আমেরিকা যুক্তরাষ্ট্রে এমনকি পৃথিবীর কোনো রাষ্ট্রেই পূর্ণ ক্ষমতা স্বতন্ত্রীকরণ নীতি কার্যকর করা হয়নি\"- উক্তিটি বিশ্লেষণ করো।",
          "explanation": "'আমেরিকার যুক্তরাষ্ট্রে এমনকি পৃথিবীর কোনো রাষ্ট্রেই পূর্ণ ক্ষমতা স্বতন্ত্রীকরণ নীতি কার্যকর করা হয়নি'-উক্তিটি যথার্থ। মার্কিন যুক্তরাষ্ট্রের সংবিধান প্রণেতারা মন্টেস্কর ক্ষমতা স্বতন্ত্রীকরণ নীতির দ্বারা বিশেষভাবে প্রভাবিত হন। সেখানে আইন বিভাগের ক্ষমতা কংগ্রেসের ওপর, শাসন বিভাগের ক্ষমতা প্রেসিডেন্টের ওপর এবং বিচার বিভাগের ক্ষমতা সুপ্রিম কোর্ট ও অধঃস্তন আদালতের হাতে অর্পিত হয়েছে। কংগ্রেসের কোনো সদস্য মন্ত্রিসভার সদস্যপদ গ্রহণ করতে পারেন না। প্রেসিডেন্ট ও তার মন্ত্রিসভার সদস্য বা শাসন বিভাগীয় কোনো কর্মকর্তা কংগ্রেসের সদস্য হতে পারেন না। প্রেসিডেন্ট কংগ্রেসের সম্মতি নিয়ে প্রধান বিচারপতি ও অন্যন্য বিচারকদের নিযুক্ত করেন। বিচারকগণ শাসন ও আইন বিভাগের নিয়ন্ত্রণমুক্ত থেকে নিরপেক্ষ ও স্বাধীনভাবে বিচার কাজ পরিচালনা করেন। চলমান বিশ্বের মধ্যে একমাত্র আমেরিকার যুক্তরাষ্ট্রে ক্ষমতা স্বতন্ত্রীকরণ নীতির সবচেয়ে বেশি প্রয়োগ লক্ষ করা যায়। কিন্তু তা সত্ত্বেও মার্কিন যুক্তরাষ্ট্রে পূর্ণ ক্ষমতা স্বতন্ত্রীকরণ নীতি বাস্তবায়ন করা হয়নি। কেননা বিদেশে কূটনৈতিক মিশনে দূত প্রেরণ, শান্তি চুক্তি ও সন্ধি এবং উচ্চপদস্থ সরকারি কর্মচারী নিয়োগের ক্ষেত্রে সেখানে সিনেটের সম্মতি প্রয়োজন হয়। আবার কংগ্রেসের বিলকে আইনে পরিণত করার জন্য প্রেসিডেন্টের সম্মতি অপরিহার্য। অপরদিকে, সংবিধান সম্মত না হলে প্রেসিডেন্টের যে কোনো সিদ্ধান্ত ও কংগ্রেস প্রণীত আইনকে সুপ্রিম কোর্ট বাতিল ঘোষণা করতে পারে। উপরের আলোচনার ভিত্তিতে বলা যায়, আমেরিকার যুক্তরাষ্ট্রে পূর্ণ ক্ষমতা স্বতন্ত্রীকরণ নীতি কার্যকর হয়নি। অথচ এদেশেই ক্ষমতা স্বতন্ত্রীকরণ নীতির সবচেয়ে বেশি প্রয়োগ লক্ষ করা যায়। তাই একথাও বলা যায় যে, কেবল আমেরিকার যুক্তরাষ্টেই নয়, পৃথিবীর কোনো রাষ্ট্রেই পূর্ণ ক্ষমতা স্বতন্ত্রীকরণ নীতি কার্যকর করা হয়নি।"
        }
      ]
    },
    {
      "number": "6",
      "uddipok": "রাষ্ট্রপতি নামসর্বস্ব। রাষ্ট্রপ্রধান প্রকৃত শাসক। প্রধানমন্ত্রী সরকার প্রধান। রাষ্ট্রপতি সরকার প্রধান। মন্ত্রিসভার সকল সদস্য আইনসভার নিকট দায়ী। মন্ত্রিসভার সকল সদস্য রাষ্ট্রপতির নিকট দায়ী।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "সরকারের বিভাগ/অঙ্গ তিনটি। যথা- আইন বিভাগ, শাসন বিভাগ ও বিচার বিভাগ।"
        },
        {
          "label": "খ",
          "question": "",
          "explanation": "দায়িত্বশীল সরকার বলতে এমন গণতান্ত্রিক সরকারকে বোঝায় যেখানে সকলের অংশগ্রহণের সুযোগ রয়েছে। দায়িত্বশীল সরকারের সামগ্রিক কর্মকাণ্ড জনকল্যাণে পরিচালিত হয় এবং জনগণই প্রত্যক্ষ বা পরোক্ষভাবে এসব কর্মকাণ্ড পরিচালনা করে থাকে। এই সরকার ব্যবস্থার অনেকগুলো বৈশিষ্ট্যের মধ্যে জনগণের সম্মতি, তাদের কাজের জন্য জনগণের নিকট জবাবদিহিতা, স্বচ্ছতা, বহুদলীয় ব্যবস্থা, স্বাধীন বিচার বিভাগ, আইনের শাসন ইত্যাদি বিশেষভাবে উল্লেখযোগ্য।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে 'ক' সরকার দ্বারা সংসদীয় বা মন্ত্রিপরিষদ শাসিত সরকার এবং 'খ' সরকার দ্বারা রাষ্ট্রপতি শাসিত সরকারের চিত্র ফুটে উঠেছে। যে শাসনব্যবস্থায় শাসন বিভাগ তাদের কাজের জন্য আইনসভার নিকট দায়ী থাকে তাকে সংসদীয় বা মন্ত্রিপরিষদ শাসিত সরকার বলে। এ ব্যবস্থায় রাষ্ট্রপতি হলেন নামমাত্র রাষ্ট্রপ্রধান। দেশের প্রকৃত শাসনকর্তা হলো প্রধানমন্ত্রী। এ ব্যবস্থায় প্রধানমন্ত্রীর নেতৃত্ব গঠিত মন্ত্রিপরিষদের হাতে শাসন সংক্রান্ত সকল ক্ষমতা ন্যস্ত থাকে। মন্ত্রিপরিষদ তাদের কাজের জন্য সংসদ বা আইনসভার নিকট দায়ী থাকে। উদ্দীপকে বর্ণিত 'ক' সরকারের বৈশিষ্ট্যের মধ্যে রয়েছে নামসর্বস্ব রাষ্ট্রপ্রধান, প্রধানমন্ত্রী সরকার প্রধান এবং মন্ত্রিসভা তার কাজের জন্য আইনসভার নিকট দায়ী থাকে। আর এসব বৈশিষ্ট্য সংসদীয় বা মন্ত্রিপরিষদ শাসিত সরকারের বৈশিষ্ট্যের অনুরূপ। অর্থাৎ 'ক' সরকারটি হলো সংসদীয় বা মন্ত্রিপরিষদ শাসিত সরকার। আবার যে রাষ্ট্রের শাসন পরিচালনার ক্ষমতা রাষ্ট্রপতির হাতে ন্যস্ত থাকে তাকে রাষ্ট্রপতি শাসিত সরকার বলে। এ ব্যবস্থায় রাষ্ট্রপতি একাধারে রাষ্ট্রপ্রধান ও সরকার প্রধান। রাষ্ট্রপতি তার কাজের জন্য আইনসভার নিকট দায়ী থাকেন না। উদ্দীপকে 'খ' সরকার ব্যবস্থায় উল্লিখিত বৈশিষ্ট্যসমূহ বিদ্যমান। অর্থাৎ 'খ' সরকারটি হলো রাষ্ট্রপতি শাসিত সরকার।"
        },
        {
          "label": "ঘ",
          "question": "",
          "explanation": "আমার রাষ্ট্র অর্থাৎ বাংলাদেশের জন্য উদ্দীপকের 'ক' রাষ্ট্রের সরকার ব্যবস্থা বা সংসদীয় সরকার উপযোগী। উদ্দীপকে বর্ণিত 'ক' সরকার হচ্ছে সংসদীয় বা মন্ত্রিপরিষদ শাসিত সরকার। এ ব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে, ফলে শাসন বিভাগের সদস্যরা তাদের দায়িত্ব ও কর্তব্য সম্পর্কে সচেতন থাকে। সংসদীয় সরকারের আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। এজন্য সরকার স্বৈরাচারী হতে পারে না। এ ধরনের সরকার ব্যবস্থায় মন্ত্রিসভার সদস্যগণ আইনসভারও সদস্য। ফলে দ্রুত আইন প্রণয়ন সম্ভব হয়। শাসন বিভাগ ও আইন বিভাগের মধ্যে ঘনিষ্ঠ সম্পর্ক থাকে বলে এ সরকার ব্যবস্থায় সুশাসন প্রতিষ্ঠা করা সম্ভব হয়। অন্যদিকে উদ্দীপকে বর্ণিত 'খ' সরকার ব্যবস্থায় শাসনকার্য পরিচালনার 'ভার রাষ্ট্রপতির হাতে ন্যস্ত থাকে এবং তিনি সাধারণত আইনসভার নিকট দায়ী থাকেন না। এতে তাঁর স্বৈরাচারী হয়ে ওঠার সম্ভাবনা থাকে। এ ধরনের শাসনব্যবস্থায় মন্ত্রিগণ সাধারণত আইনসভার সদস্য নন। এ কারণে অনেক সময় দ্রুত সিদ্ধান্ত গ্রহণ সম্ভব হয় না। এখানে আইনসভা মন্ত্রীদের পদচ্যুত করতে পারে না। এজন্য মন্ত্রিগণ যথেষ্ট দায়িত্বশীল নাও হতে পারেন। ফলে সাধারণ জনগণের সাথে মন্ত্রিসভার দূরত্ব সৃষ্টি করে যা সুশাসন প্রতিষ্ঠার ক্ষেত্রে প্রতিবন্ধকতা সৃষ্টি করে। আলোচনার পরিপ্রেক্ষিতে বলা যায় মন্ত্রিপরিষদ শাসিত সরকারব্যবস্থা সুশাসন নিশ্চিত করার ক্ষেত্রে বেশি কার্যকর। তাছাড়া শাসক ও শাসিতের মধ্যে সুসম্পর্ক গড়ে ওঠার ক্ষেত্রেও এ সরকারব্যবস্থার সফলতার সম্ভাবনা বেশি। তাই আমি উদ্দীপকে বর্ণিত 'ক' সরকারকেই বাংলাদেশের জন্য উপযুক্ত বলে মনে করি।"
        }
      ]
    },
    {
      "number": "7",
      "uddipok": "রাশেদ ছোটবেলা থেকেই রাজনৈতিক কথা-বার্তা, আলাপ-আলোচনা শুনে অভ্যস্থ। তাই ছাত্রজীবন থেকেই রাশেদ রাজনীতির সাথে সম্পৃত্ত হয়ে একজন দক্ষ ও যোগ্য নেতা হয়ে উঠেন। তিনি যেমন বাগ্মী, তেমনি ধৈর্যশীলও। বক্তব্যগুণে তিনি যেমন সবার মন জয় করেন, জনগণকে আকৃষ্টও করেন। যেকোনো সমাবেশে জনগণ তার বক্তব্য/ভাষণ শোনার জন্য অধীর অপেক্ষায় থাকে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো নেতার গুণাবলি, যারা দ্বারা তিনি নির্দিষ্ট লক্ষ্য অর্জনের জন্য অন্যান্য ব্যক্তিকে প্রভাবিত, পরিচালিত ও নিয়ন্ত্রণ করেন।"
        },
        {
          "label": "খ",
          "question": "",
          "explanation": "কোনো বিশেষ নেতা যখন তার বক্তব্য কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন, তখন সেই নেতৃত্বকে সম্মোহনী নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ, আবেগাপ্লুত এবং অন্ধ- অনুকরণে অনুপ্রাণিত করে। এ নেতৃত্বকে জাদুকরী নেতৃত্বও বলা হয়। এ ধরণের নেতৃত্বের মাধ্যমে কোনো নেতা নিজের বক্তব্য, নিপুণতা, চারিত্রিক দৃঢ়তা, সাহসিকতা ও মোহনীয় ব্যক্তিত্বের প্রবল জাদুকরী স্পর্শে জনগণকে তার প্রতি আনুগত্য প্রকাশে অনুপ্রাণিত ও উদ্বুদ্ধ করতে পারে। দুইজন নেতা যারা সম্মোহনী নেতৃত্বের অধিকারী ছিলেন তাঁরা হলেন- মহাত্মা গান্ধী ও বঙ্গবন্ধু শেখ মুজিবুর রহমান।"
        },
        {
          "label": "গ",
          "question": "",
          "explanation": "উদ্দীপকে রাশেদের মধ্যে বাগ্মিতা, ধৈর্য এবং সহনশীলতা গুণাবলি রয়েছে। উদ্দীপকে বলা হয়েছে, রাশেদ ছোটবেলা থেকেই রাজনৈতিক কথা-বার্তা, আলাপ-আলোচনা শুনে অভ্যস্ত। তাই ছাত্রজীবন থেকেই রাজনীতির সাথে সম্পৃক্ত হয়ে একজন দক্ষ ও যোগ্য নেতা হয়ে উঠেন। তিনি যেমন বাগ্মী তেমনি ধৈর্যশীলও। বক্তব্যগুণে তিনি যেমন সবার মন জয় করেন, জনগণকে আকৃষ্টও করেন। যেকোনো সমাবেশে জনগণ তার বক্তব্য/ভাষণ শোনার জন্য অধীর অপেক্ষায় থাকে। এ থেকে বোঝা যায়, রাশেদের মধ্যে বাগ্মিতা এবং ধৈর্য ও সহনশীলতা গুণাবলি বিদ্যমান। বাগ্মিতা হলো সাবলীল, স্পষ্ট, প্রভাবশালী এবং আকর্ষণীয়ভাবে কথা বলার জ্ঞান, দক্ষতা এবং শিল্প। একজন ব্যক্তি তার ভাষার ব্যবহার, ভাব প্রকাশ, অঙ্গভঙ্গি এবং আবেগের মাধ্যমে শ্রোতা বা অনুসারীদের মনোযোগ আকর্ষণ করতে, তার চিন্তা-চেতনা স্পষ্টভাবে বোঝাতে এবং তাদের মধ্যে অনুপ্রেরণা যোগাতে সক্ষম হন। একজন নেতাকে অবশ্যই বাগ্মী হতে হবে। বক্তব্য গুণেই তিনি যেমন সবার মন জয় করবেন তেমনি দৃষ্টি আকর্ষণ করবেন। ধৈর্য ও সহনশীলতা হলো প্রতিকূল পরিস্থিতিতে বিরক্তি বা হতাশার সময় আত্মসংযম বজায় রাখার ক্ষমতা। একজন নেতার যেকোনো পরিস্থিতি ধৈর্য সহকারে মোকাবিলা করার নিজস্ব পন্থা থাকে। অতীত বা অনিবার্য ভবিষ্যৎ নিয়ে উদ্বিগ্ন না হয়ে বর্তমানের দিকে মনোযোগ দেওয়ার কৌশল থাকে।"
        },
        {
          "label": "ঘ",
          "question": "",
          "explanation": "উদ্দীপকের রাশেদের গুণাবলি ছাড়াও ব্যক্তিত্ব, বুদ্ধিমত্তা, শিক্ষা, দূরদৃষ্টি, সাহসিকতা, চারিত্রিক দৃঢ়তা, আত্মসংযম, উদারতা, ন্যায়পরায়ণতা প্রভৃতি গুণাবলি অর্জন করতে হবে। নেতার অপরিহার্য গুণ হলো তার ব্যক্তিত্ব। ব্যক্তিত্ব একজন মানুষকে নেতৃত্বের পদে আসীন হতে সাহায্য করে। এজন্য নেতাকে আকর্ষণীয় ব্যক্তিত্বের অধিকারী হতে হয়। বুদ্ধিমত্তা নেতৃত্বের আবশ্যকীয় গুণ। নেতার মেধা হবে তীক্ষ্ম। নির্বোধ বা বুদ্ধিহীন মানুষ ভালো নেতা হতে পারে না। নেতাকে সুস্থ দেহ-মনের অধিকারী হতে হবে। নেতাকে দক্ষ-অভিজ্ঞ ও কুশলী হতে হয়। নেতা যে বিষয়ে নেতৃত্ব প্রদান করে তাঁর সে বিষয়ে যথেষ্ট অভিজ্ঞতা থাকতে হয়। দূরদৃষ্টি নেতৃত্বের আরেকটি অপরিহার্য গুণ। জটিল সমস্যাসমূহের সমাধানের জন্য প্রয়োজন দূরদৃষ্টিসম্পন্ন নেতৃত্ব। নেতাকে অতীতের আলোকে বর্তমানে মূল্যায়ন করতে হবে এবং ভবিষ্যৎ করণীয় স্থির করতে হবে। নেতার চরিত্র হবে একদিকে কোমল, অপরদিকে প্রয়োজনবোধে কঠোর। চরিত্রের কোমলতা নেতাকে যেমন জনগণের ভালোবাসা অর্জনে সাহায্য করবে, তেমনি চরিত্রের কঠোরতা ও দৃঢ়তা তার প্রতি জনগণের আনুগত্য ও শ্রদ্ধাবোধকে জাগিয়ে তুলবে। নেতা হবেন উদার ও বড় মনের অধিকারী। নেতাকে অবশ্যই ক্ষুদ্র ব্যক্তিস্বার্থকে উপেক্ষা করে জাতীয় স্বার্থকে প্রাধান্য দিতে হবে। উপরের আলোচনার প্রেক্ষিতে বলা যায়, একজন আদর্শ নেতা হতে হলে রাশেদকে উপরে উল্লিখিত গুণাবলির অধিকারী হতে হবে।"
        }
      ]
    },
    {
      "number": "8",
      "uddipok": "প্রশ্নপত্রে প্রশ্নটি করা হয়নি।",
      "tag": "HC 24",
      "sub_questions": [
        {
          "label": "ক",
          "question": "প্রশ্নপত্রে প্রশ্নটি করা হয়নি।",
          "explanation": ""
        },
        {
          "label": "খ",
          "question": "প্রশ্নপত্রে প্রশ্নটি করা হয়নি।",
          "explanation": ""
        },
        {
          "label": "গ",
          "question": "প্রশ্নপত্রে প্রশ্নটি করা হয়নি।",
          "explanation": ""
        },
        {
          "label": "ঘ",
          "question": "প্রশ্নপত্রে প্রশ্নটি করা হয়নি।",
          "explanation": ""
        }
      ]
    },
    {
      "number": "9",
      "uddipok": "'গ' রাষ্ট্রে কেন্দ্রীয় সরকারের পাশাপাশি অঙ্গরাজ্যের/প্রাদেশিক সরকারও নিজ নিজ ক্ষেত্রে স্বাধীনভাবে দায়িত্ব পালন করে। সংবিধানের মাধ্যমে কেন্দ্রীয় ও অঙ্গরাজ্যের/প্রাদেশিক সরকারের মধ্যে ক্ষমতা ভাগ করে দেয়া হয়েছে। কিন্তু 'ঘ' রাষ্ট্র কেন্দ্রীয় সরকার দ্বারা পরিচালিত হয়।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "সরকার রাষ্ট্রের মুখপাত্র।"
        },
        {
          "label": "খ",
          "question": "",
          "explanation": "একনায়কতন্ত্র হলো এমন এক ধরনের শাসনব্যবস্থা যেখানে সরকারের সমস্ত ক্ষমতা এক ব্যক্তির হাতে কুক্ষিগত থাকে। একনায়কতন্ত্র 'এক জাতি, এক দল ও এক নেতা' এই নীতিতে বিশ্বাসী। এ সরকার ব্যবস্থায় সরকারের বিরুদ্ধাচারণ কঠোর হাতে দমন করা হয়। একনায়কতন্ত্রের বিরুদ্ধে কোনো সমালোচনা সহ্য করা হয় না। এমনকি কোনো রাজনৈতিক সংগঠনও এখানে গড়ে ওঠতে দেওয়া হয় না।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের 'ঘ' রাষ্ট্রের সরকার ব্যবস্থার সাথে বাংলাদেশের সরকার ব্যবস্থার মিল রয়েছে। যে রাষ্ট্রের শাসন ক্ষমতা একটিমাত্র জাতীয় বা কেন্দ্রীয় সরকারের হাতে পুঞ্জীভূত থাকে তাকে এককেন্দ্রিক সরকার ব্যবস্থা বলে। এককেন্দ্রিক সরকার ব্যবস্থায় প্রাদেশিক সরকার বা স্থানীয় সরকার থাকতে পারে, কিন্তু তারা সবাই কেন্দ্রীয় সরকারের অধীনে থাকে। তারা স্বাধীনভাবে কাজ করতে পারে না। অর্থাৎ এ ব্যবস্থায় একটিমাত্র কেন্দ্র থেকেই রাষ্ট্র পরিচালিত হয়। এককেন্দ্রিক সরকার ব্যবস্থায় আইনসভা হয় এক কক্ষবিশিষ্ট। এতে একক নাগরিকত্ব স্বীকৃত এবং নাগরিকগণ একটিমাত্র কেন্দ্রীয় সরকারের প্রতি আনুগত্য প্রকাশ করে। উদ্দীপকে বলা হয়েছে, 'ঘ' রাষ্ট্র কেন্দ্রীয় সরকার দ্বারা পরিচালিত হয়। যা এককেন্দ্রিক সরকার ব্যবস্থার অনুরূপ। এ ধরনের সরকারব্যবস্থায় একটিমাত্র কেন্দ্র থেকে দেশ পরিচালনা বা শাসন করা হয়। এককেন্দ্রিক সরকারে আইনসভা সাধারণত এককক্ষবিশিষ্ট হয়ে থাকে এবং দেশের জনগণের একক নাগরিকত্ব বিদ্যমান। উদ্দীপকের 'ঘ' রাষ্ট্রের ন্যায় বাংলাদেশেও এককেন্দ্রিক সরকার ব্যবস্থা বিদ্যমান। কারণ, বাংলাদেশেও একটি মাত্র কেন্দ্র থেকে শাসনকার্য পরিচালনা করা হয়। বাংলাদেশের আইনসভাও এককক্ষ বিশিষ্ট এবং জনসাধারণ একক নাগরিকত্বের অধিকারী। তাই বলা যায়, 'ঘ' রাষ্ট্র এবং বাংলাদেশে একই তথা এককেন্দ্রিক সরকার ব্যবস্থা বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত 'গ' ও 'ঘ' রাষ্ট্রের সরকার ব্যবস্থা অর্থাৎ যুক্তরাষ্ট্রীয় সরকার ও এককেন্দ্রিক সরকার ব্যবস্থার মধ্যে বেশকিছু পার্থক্য পরিলক্ষিত হয়। উদ্দীপকে বলা হয়েছে, 'গ' রাষ্ট্রে কেন্দ্রীয় সরকারের পাশাপাশি অঙ্গরাজ্যের/ প্রাদেশিক সরকারও নিজ নিজ ক্ষেত্রে স্বাধীনভাবে দায়িত্ব পালন করে। সংবিধানের মাধ্যমে কেন্দ্রীয় ও অঙ্গরাজ্যের/প্রাদেশিক সরকারের মধ্যে ক্ষমতা ভাগ করে দেওয়া হয়েছে। যা যুক্তরাষ্ট্রীয় সরকারব্যবস্থাকেই নির্দেশ করে। কিন্তু 'ঘ' রাষ্ট্র কেন্দ্রীয় সরকার দ্বারা পরিচালিত হয়। যা এককেন্দ্রিক সরকার ব্যবস্থার প্রতিরূপ। যুক্তরাষ্ট্রীয় সরকার ব্যবস্থা ও এককেন্দ্রিক সরকারব্যবস্থার মধ্যে নিম্নোক্ত পার্থক্যগুলো বিদ্যমান। যুক্তরাষ্ট্রীয় শাসনব্যবস্থায় কেন্দ্রীয় ও প্রাদেশিক সরকার স্ব স্ব ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। অপরদিকে এককেন্দ্রিক শাসনব্যবস্থায় প্রাদেশিক বা আঞ্চলিক সরকারকে শাসনকার্য পরিচালনার জন্য কেন্দ্রীয় সরকারের ওপর নির্ভরশীল হতে হয়। যুক্তরাষ্ট্রীয় ব্যবস্থায় জনগণ দ্বৈত নাগরিকত্ব লাভ করে অর্থাৎ একই সাথে প্রাদেশিক ও কেন্দ্রের নাগরিকত্ব পায়। অপরদিকে এককেন্দ্রিক ব্যবস্থায় একক নাগরিকত্ব বিদ্যমান। যুক্তরাষ্ট্রীয় সরকারে লিখিত সংবিধান থাকা বাঞ্ছনীয়। কিন্তু এককেন্দ্রিক সরকারে সংবিধান লিখিত বা অলিখিত উভয়ই থাকতে পারে। যুক্তরাষ্ট্রীয় সরকারে দ্বৈত কাঠামো থাকে বলে এটি এককেন্দ্রিক সরকারের চেয়ে ব্যয়বহুল। এককেন্দ্রিক সরকার ছোট রাষ্ট্রের জন্য আর যুক্তরাষ্ট্রীয় সরকার বৃহৎ রাষ্ট্রের জন্য বিশেষভাবে উপযোগী। উপরিউক্ত আলোচনা থেকে বলা যায়, যুক্তরাষ্ট্রীয় ও এককেন্দ্রিক সরকার ব্যবস্থার মধ্যে গঠন ও কার্যাবলিজনিত পার্থক্য রয়েছে।"
        }
      ]
    },
    {
      "number": "10",
      "uddipok": "শিক্ষক ক্লাসে পড়াতে গিয়ে বললেন, বর্তমান সময়ে বিভিন্ন ধর্ম-বর্ণ-পেশার মানুষের স্বার্থ একত্রীকরণে রাজনৈতিক দলের ভূমিকা অপরিসীম। এক ছাত্র জিজ্ঞেস করলা স্যার, রাজনৈতিক দল ও উপদলের মধ্যে পার্থক্য কতটুকু। শিক্ষক সুন্দরভাবে পার্থক্য বুঝিয়ে দিলেন। এরপর তিনি আরও বললেন যে, প্রতিনিধিত্বমূলক গণতন্ত্রের প্রাণ হচ্ছে রাজনৈতিক দল।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভার নাম 'জাতীয় সংসদ'।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "",
          "explanation": "রাজনৈতিক দল ও উপদল বা কুচক্রি দলের মধ্যে বেশকিছু পার্থক্য বিদ্যমান। রাজনৈতিক ক্ষেত্রে প্রায় একই ধরনের দৃষ্টিসম্পন্ন ব্যক্তিগণ নির্দিষ্ট কিছু কর্মসূচির ভিত্তিতে যখন মিলিত হয় বা একত্রিত হয় তখন তাকে রাজনৈতিক দল বলে। অপরদিকে দলের মধ্যেই যখন কিছু কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয় তখন তাকে উপদল (Faction) বা (Clique) কুচক্রী দল বলে। রাজনৈতিক দল ও উপদলের মধ্যে নিম্নোক্ত পার্থক্য বিদ্যমান। রাজনৈতিক দল একটি সামগ্রিক রাজনৈতিক সংগঠন আর উপদল রাজনৈতিক দলের একটি খণ্ডিত রূপ। রাজনৈতিক সংগঠনের সকল বৈশিষ্ট্য উপদলের মধ্যে খুঁজে পাওয়া যায় না। রাজনৈতিক দলের কাঠামো উপদলের কাঠামোর তুলনায় অনেক শক্তিশালী ও ব্যাপক। রাজনৈতিক দলের কাঠামো, কর্মসূচি, লক্ষ্য ও উদ্দেশ্য ব্যাপক। উপদলের কাঠামো, কর্মসূচি ও লক্ষ্য সংকীর্ণ। নির্দিষ্ট নীতি ও কর্মসূচি সামনে রেখে একটি রাজনৈতিক দল গড়ে ওঠে। কিন্তু নীতি ও কর্মসূচি উপদলের নিকট গৌণ বিষয়। উপদল গড়ে ওঠে কিছু স্বার্থান্বেষী ব্যক্তিকে নিয়ে। একই নীতি ও মতাদর্শে বিশ্বাসী হওয়ায় রাজনৈতিক দলের সদস্যগণ সুসংগঠিত ও ঐক্যবদ্ধ থাকে। কিন্তু উপদলের সদস্যরা সাধারণত কোনো নীতি ও আদর্শের বন্ধনে আবদ্ধ থাকে না। রাজনৈতিক দলের উদ্দেশ্য হলো জাতীয় স্বার্থ সংরক্ষণ কিন্তু উপদলের লক্ষ্য হলো সংকীর্ণ ও ক্ষুদ্র ব্যক্তিস্বার্থ সাধন।"
        },
        {
          "label": "ঘ",
          "question": "",
          "explanation": "\"প্রতিনিধিত্বমূলক গণতন্ত্রের প্রাণ হচ্ছে রাজনৈতিক দল\" উক্তিটি যথার্থ। আধুনিক গণতন্ত্র বলতে প্রতিনিধিত্বমূলক গণতন্ত্রকেই বোঝায়। আর এ গণতান্ত্রিক শাসন ব্যবস্থায় রাজনৈতিক শক্তির মূল উৎস হলো জনগণ। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা বিবৃতি ও প্রচারের মাধ্যমে সেরূপ জনমত সৃষ্টি করে। নির্বাচনের সময় নাগরিকগণ রাজনৈতিক দলগুলোর বিভিন্ন কর্মসূচির লক্ষ্য থেকে সবচেয়ে কল্যাণকর ও বাস্তবমুখী কর্মসূচিসম্পন্ন রাজনৈতিক দলের প্রতি আস্থা ও সমর্থন জ্ঞাপন করে। জনগণের ভিন্নমুখী ও বিক্ষিপ্ত মতামতকে সংগঠিত করতে পারে একমাত্র রাজনৈতিক দল। এজন্যই প্রতিনিধিত্বমূলক গণতন্ত্রের সফলতা নির্ভর করে রাজনৈতিক দলের ওপর। গণতান্ত্রিক শাসন ব্যবস্থায় রাজনৈতিক দলই জনগণ ও সরকারের মধ্যে সেতুবন্ধন হিসেবে কাজ করে। সরকারি দল ও বিরোধী দলগুলোর বক্তব্যের মাধ্যমে জনগণ নিজের দেশ ও দেশের সমস্যা সম্পর্কে জানতে পারে। এছাড়া সরকারি দল যেন গণবিরোধী কাজে লিপ্ত না হয়, স্বৈরাচারী ও দুর্নীতিপরায়ণ না হয় সেজন্য বিরোধী দলগুলো সতর্ক দৃষ্টি রাখে। রাজনৈতিক দলগুলোর বক্তব্য, বিবৃতি ও কর্মসূচি জনগণের মধ্যে রাজনৈতিক সচেতনতা বৃদ্ধি করে। জনগণ রাজনৈতিক দলের বক্তব্য থেকে দেশের আর্থ-সামাজিক ও রাজনৈতিক সমস্যাবলি জানতে পারে। রাজনৈতিক দল শান্তিপূর্ণ উপায়ে নির্বাচনের মাধ্যমে সরকার পরিবর্তনে সাহায্য করে। এজন্য বিপ্লব বা বিদ্রোহের প্রয়োজন হয় না। রাজনৈতিক দল বিভিন্ন কর্মসূচি, সভা, সেমিনার বক্তৃতা, মিছিল ইত্যাদির মাধ্যমে নাগরিকদের রাজনৈতিক শিক্ষা দিয়ে সুনাগরিক হতে সাহায্য করে। মূলত আধুনিক গণতান্ত্রিক রাষ্ট্রের মূলভিত্তি হলো দলীয় ব্যবস্থা, যার প্রাণ হলো রাজনৈতিক দল। উপরের আলোচনা শেষে বলা যায় যে, রাজনৈতিক দল ব্যতীত কোনোভাবেই প্রতিনিধিত্বমূলক গণতন্ত্রের অগ্রগতি প্রত্যাশা করা যায় না। একারণেই রাজনৈতিক দলকে প্রতিনিধিত্বমূলক গণতন্ত্রের প্রাণ বলা হয়।"
        }
      ]
    },
    {
      "number": "11",
      "uddipok": "উৎপত্তিগত দিক থেকে 'জাতি' ও 'জাতীয়তা' বলতে একই বংশোদ্ভূত জনসমষ্টিকে বোঝানো হলেও আধুনিককালে জাতি ও জাতীয়তার মধ্যে পার্থক্য খুঁজে পাওয়া যায়। জাতি হচ্ছে জাতীয়তাবাদী চেতনারই ফসল। ভাষা ও সংস্কৃতিভিত্তিক ঐক্যই বাঙালি জাতীয়তাবাদের মূলভিত্তি। বাংলাদেশ স্বাধীন হয়েছে ভাষা ও সংস্কৃতিভিত্তিক জাতীয়তাবাদ উন্মেষের ফলে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "জাতিরাষ্ট্রের স্বপ্নদ্রষ্টা নিকোলো ম্যাকিয়াভেলি।"
        },
        {
          "label": "খ",
          "question": "",
          "explanation": "দেশের প্রতি মমত্ববোধ, অকৃত্রিম ভালোবাসা, আবেগ ও অনুভূতিকেই দেশপ্রেম বলা হয়। দেশের মানুষ, ভাষা ও সংস্কৃতির প্রতি ভালোবাসা এবং মাটি, সম্পদ, পরিবেশ ও প্রতিবেশের সাথে একাত্মতা প্রকাশ করা এসব কিছুই দেশপ্রেমের অংশ। দেশ ঠিক মায়ের মতোই। জন্মভূমির থেকে বড় কিছু নেই। নিজের দেশের জন্য একজন নাগরিক তাই প্রাণ দিতেও কুণ্ঠাবোধ করে না। নিজের দেশের প্রতি ভালোবাসার এই আবেগ ও অনুভূতিকেই বলে দেশাত্মবোধ, স্বদেশপ্রেম বা দেশপ্রেম। দেশের মাটি ও মানুষকে আপন করে ভাবার অনুভূতিই হলো দেশপ্রেম।"
        },
        {
          "label": "গ",
          "question": "",
          "explanation": "জাতি ও জাতীয়তার মধ্যে বেশকিছু পার্থক্য পরিলক্ষিত হয়। উৎপত্তিগত দিক থেকে জাতি ও জাতীয়তা এক বিষয় মনে হলেও বর্তমানকালে পাথর্য্য সূচিত হয়েছে। জাতীয়তা বলতে একই বংশ, ভাষা, সাহিত্য, রীতি-নীতি, আশা-আকাঙ্ক্ষা ইত্যাদির বন্ধনে আবদ্ধ জনসমষ্টিকে বোঝায় যারা নিজেদেরকে অন্যান্য জনসমষ্টি থেকে পৃথক মনে করে। উদাহরণ হিসেবে বলা যায়, ১৯৫২ সালে সৃষ্ট জাতীয়তাবাদের ওপর ভিত্তি করে বিভিন্ন আন্দোলন সংগ্রামের মধ্যদিয়ে বাঙালিরা যখন 'বাংলাদেশ' নামক রাষ্ট্র প্রতিষ্ঠা করে তখনই জাতিতে পরিণত হয়। জাতীয়তার জন্য কোনো রাজনৈতিক সংগঠনের প্রয়োজন না হলেও জাতি গঠনের জন্য তা আবশ্যক। জাতি একটি সক্রিয় ধারণা, এটি রাজনৈতিক ক্রিয়াকর্মের ফল। অপরদিকে জাতীয়তা মূলত মানসিক অনুভূতি। যা স্বতঃস্ফূর্তভাবে জন্ম নেয়। ভাষা, সাহিত্য, ইতিহাস, ঐতিহ্য, ধর্ম প্রভৃতির ঐক্যের ফসল হলো জাতীয়তা। পক্ষান্তরে জাতি হচ্ছে জাতীয়তাবাদী চেতনারই ফসল। জাতি হচ্ছে রাজনৈতিকভাবে সুসংগঠিত জনসমষ্টি। আর জাতীয়তা গঠনে ভাবগত উপাদানই প্রধান। জাতীয়তা অধিকতর কম স্থায়ী। তার স্থায়িত্বের জন্য জাতি গঠন প্রয়োজন। কিন্তু জাতি অধিকতর স্থায়ী একটি জনসমষ্টি। জাতি গঠিত হলে জাতীয়তা ব্যতীত টিকে থাকতে পারে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত উপাদান অর্থাৎ ভাষা, সাহিত্য ও সাংস্কৃতিক উপাদান ছাড়াও জাতি ও জাতীয়তা গঠনের আরও অনেক উপাদান রয়েছে। যেসব উপাদান কোনো জনসমাজকে ঐক্যবদ্ধ ও জাতীয়তাবোধে উদ্বুদ্ধ করে সেগুলোই জাতি ও জাতীয়তার উপাদান। জাতীয়তা ও জাতি গঠনের উল্লেখযোগ্য উপাদান হলো ভাষা, সাহিত্য ও সাংস্কৃতিক ঐক্য। একই ভাষার মাধ্যমে একটি জনসমাজের মধ্যে একাত্মবোধ গড়ে উঠে। এটি ছাড়াও জাতি ও জাতীয়তার আরও যেসব উপাদান রয়েছে তা নিম্নরূপ- জাতীয়তার অন্যতম গুরুত্বপূর্ণ উপাদান হলো ভৌগোলিক ঐক্য। একই ভৌগোলিক সীমানায় বসবাসের কারণে ভাবের আদান-প্রদানের মাধ্যমে জনসমষ্টির মধ্যে ঐক্যবোধের জন্ম হয়। বংশগত ঐক্যও জাতীয়তা গঠনে গুরুত্বপূর্ণ উপাদান হিসেবে কাজ করে। বংশগত ঐক্য বা রক্তের সম্পর্ক মানুষের মধ্যে সুদৃঢ় ঐক্যভাব গড়ে তোলে। জাতীয়তার অপর একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস ও ঐতিহ্যগত ঐক্যও জাতীয়তার উপাদান। অভিন্ন ইতিহাস ও ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে। উপরের আলোচনার ভিত্তিতে বলা যায়, জাতি ও জাতীয়তা গঠনের জন্য যে সবগুলো উপাদানের উপস্থিতি থাকতেই হবে এমন নয়। তবে ভাবগত ঐক্য একান্ত আবশ্যক।"
        }
      ]
    }
  ]
}