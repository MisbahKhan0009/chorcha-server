{
  "title": "দিনাজপুর বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "করিম একাদশ শ্রেণিতে এমন একটি বিষয় নিয়ে অধ্যয়ন করছে যেখানে নাগরিকের অধিকার, কর্তব্য, রাষ্ট্র ও সরকার সম্পর্কে বিষয়টি বিস্তারিত জানার সুযোগ রয়েছে।",
      "tag": "DIN.B 23",
      "sub_questions": [
        {
          "label": "ক",
          "question": "‘Civis’ শব্দের অর্থ কী?",
          "explanation": "‘Civis’ শব্দের অর্থ নাগরিক ।"
        },
        {
          "label": "খ",
          "question": "স্বচ্ছতা বলতে কী বোঝায়?",
          "explanation": "যে কোনো ধরনের অনৈতিকতা পরিহার করে নিয়মনীতি মেনে কোনো কাজ সুষ্ঠুভাবে সম্পাদন করাকে স্বচ্ছতা বলে। স্বচ্ছতা হলো একটি বিমূর্ত ধারণা। কোনো কাজ কতটুকু নীতিসংগত বা বৈধ তা এর মাধ্যমে মানুষ উপলব্ধি করতে পারে। স্বচ্ছতা সুশাসনের অন্যতম প্রধান বৈশিষ্ট্য। একটি দেশের শাসনব্যবস্থায় প্রচলিত আইনকানুন, নীতি বা সিদ্ধান্ত যদি স্পষ্ট হয় তাহলে তা সহজেই জনগণের বোধগম্য হয়। এর ফলে শাসক-শাসিত, সিদ্ধান্ত গ্রহণকারী ও তা পালনকারীর মধ্যে ভুল বোঝাবুঝির সুযোগ থাকে না। এর ফলে সুশাসন প্রতিষ্ঠার পথ সুগম হয়। তাই স্বচ্ছতাকে সুশাসনের পূর্বশর্ত বলা হয়।"
        },
        {
          "label": "গ",
          "question": "করিম পাঠ্যবিষয় হিসেবে কোন বিষয়কে নির্বাচিত করেছে? উক্ত বিষয়ের বিষয়বস্তু ব্যাখ্যা করো ।",
          "explanation": "উদ্দীপকে উল্লেখিত নাছিমার পছন্দের বিষয়টি হলো পৌরনীতি ও সুশাসন, যার বিষয়বস্তু বিস্তৃত। পৌরনীতি ও সুশাসনের বিষয়বস্তুর ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়ও পৌরনীতি ও সুশাসনের আলোচ্য বিষয়। উদ্দীপকের নাছিমা উচ্চ মাধ্যমিক শ্রেণিতে ভর্তি হয়ে এমন একটি বিষয় পাঠ করতে চায় যার মাধ্যমে জ্ঞান অর্জন করে একজন আদর্শ দেশপ্রেমিক সুনাগরিক হিসেবে গড়ে উঠতে পারে। এ বিষয়টি মূলত পৌরনীতি ও সুশাসনকে নির্দেশ করে। কারণ পৌরনীতি ও সুশাসনের অধ্যয়ন নাগরিককে আদর্শ দেশপ্রেমিক ও সুনাগরিক হিসেবে গড়ে তোলে। আর পৌরনীতি ও সুশাসনের বিষয়বস্তু ব্যাপক, যা উপরের আলোচনায় স্পষ্টতই প্রতীয়মান হয়।"
        },
        {
          "label": "ঘ",
          "question": "উদ্দীপকের বিষয়ের সাথে সুশাসনের সম্পর্ক বিশ্লেষণ করে।",
          "explanation": "উদ্দীপকের বিষয় তথা পৌরনীতির সাথে সুশাসনের নিবিড় সম্পর্ক রয়েছে। সুশাসন হলো অংশগ্রহণমূলক, স্বচ্ছ, দায়িত্বশীল ও দক্ষ শাসনব্যবস্থা। এটি অর্থনেতিক, রাজনৈতিক ও সামাজিক অধিকারকে প্রাধান্য দিয়ে পৌরনীতিতে বর্ণিত নাগরিক অধিকারসমূহ নিশ্চিত করে। সভ্যতা ও রাজনৈতিক ব্যবস্থায় অগ্রগতি এবং প্রযুক্তিগত উন্নয়নের সাথে সামঞ্জস্য রক্ষা করে রাষ্ট্রকে আরও কার্যকর ও কল্যাণমূলক করতে এ প্রত্যয়ের সূচনা ঘটে। অর্থাৎ সুশাসন হলো পৌরনীতির একটি আধুনিক প্রায়োগিক ধারণা । সামাজিক বিজ্ঞানের অন্যতম গুরুত্বপূর্ণ শাখা পৌরনীতির সাথে বর্তমানে সুশাসন প্রত্যয়টি যুক্ত হয়েছে। পৌরনীতি রাষ্ট্রের সাথে নাগরিকের সম্পর্ক- সংক্রান্ত বিজ্ঞান; অর্থাৎ পৌরনীতি নাগরিক জীবনের সাথে জড়িত সকল থে | বিষয় নিয়ে আলোচনা করে এবং উত্তম জীবনের দিকনির্দেশনা দেয়। ক্তি | অন্যদিকে, সুশাসন একটি নতুন ধারণা। এটি নাগরিককে কল্যাণকর, গণতান্ত্রিক, ন্যায়ভিত্তিক রাষ্ট্রব্যবস্থাসহ উত্তম জীবনের নিশ্চয়তাদানের একটি পন্থা। সুশাসন বলতে এমন একটি প্রক্রিয়াকে বোঝায়, যা য় দায়িত্বশীলতা, স্বচ্ছতা, জবাবদিহিতা, আইনি কাঠামো এবং অংশগ্রহণের ওপর নির্ভরশীল। অর্থাৎ সুশাসন পৌরনীতির একটি প্রায়োগিক অংশ। পৌরনীতির জ্ঞান সুশাসন নিশ্চিত করতে সহায়তা করে। পৌরনীতির উদ্দেশ্য হলো নাগরিককে সুনাগরিক হিসেবে গড়ে তোলা এবং উত্তম নাগরিক জীবনের দিকনির্দেশনা দেওয়া। আর সুশাসনের উদ্দেশ্য হলো শাসনপ্রক্রিয়াকে উন্নত ও কল্যাণমুখী করে গড়ে তোলা এবং নাগরিকদের উত্তম জীবন নিশ্চিত করা । উপরের আলোচনায় প্রতীয়মান হয় যে, পৌরনীতির জ্ঞান ছাড়া সুশাসন প্রতিষ্ঠা করা সম্ভব নয়। অর্থাৎ এ দুটি বিষয় একে অপরের সাথে অত্যন্ত নিবিড় সম্পর্কিত ।"
        }
      ]
    },
    {
      "number": "2",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "সরকারের বিভাগ কয়টি?",
          "explanation": "সরকারের বিভাগ তিনটি। যথা— আইন, শাসন ও বিচার বিভাগ ।"
        },
        {
          "label": "খ",
          "question": "আইনের শাসন বলতে কী বোঝায়?",
          "explanation": "আইনের শাসন বলতে আইনের চোখে সবার সমান হওয়া এবং সব কিছুর ওপরে আইনের প্রাধান্যের স্বীকৃতিকে বোঝায়। আইনের শাসনের অর্থ হচ্ছে ধর্ম, বর্ণ, শ্রেণি এবং ছোট-বড় নির্বিশেষে সবাই আইনের কাছে সমান। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে—এটাই আইনের শাসনের বিধান । আইনের শাসন ব্যক্তির সাম্য ও স্বাধীনতার রক্ষাকবচ।"
        },
        {
          "label": "গ",
          "question": "উদ্দীপকে প্রশ্নচিহ্নিত [?] স্থানে কোন বিষয়টি নির্দেশ করে? উক্ত বিষয়টি ব্যাখ্যা করো।",
          "explanation": "গ উদ্দীপকে প্রশ্নচিহ্নিত (?) স্থানে সুশাসন বিষয়টিকে নির্দেশ করে । সুশাসন হলো অংশগ্রহণমূলক, স্বচ্ছ, দায়িত্বশীল ও ন্যায়পরায়ণ শাসনব্যবস্থা। সুশাসনের আইনগত ও প্রাতিষ্ঠানিক কাঠামো গড়ে তুলতে গণতান্ত্রিক শাসনব্যবস্থা, আইনের শাসন, প্রশাসনের স্বচ্ছতা, জবাবদিহিতা, দক্ষতা, দায়িত্বশীলতা, স্বাধীন বিচার বিভাগ প্রতিষ্ঠা প্রভৃতি শর্তগুলো পূরণ করতে হয়। সুশাসন আইনের শাসন নিশ্চিত করে এবং অর্থনৈতিক, সামাজিক ও রাজনৈতিক অগ্রগতিকে প্রাধান্য দেয়। সুশাসন নাগরিক অধিকার নিশ্চিত করে এবং রাষ্ট্রের সমৃদ্ধি বৃদ্ধি করে। সুশাসনের কতগুলো বৈশিষ্ট্য রয়েছে। যথা— স্বচ্ছতা, জবাবদিহিতা, জনগণের অংশগ্রহণ, আইনের শাসন, দায়িত্বশীলতা, গণমাধ্যমের স্বাধীনতা, সাম্য, সুশীল সমাজের ভূমিকা প্রভৃতি । উদ্দীপকের ছকে আইনের শাসন, স্বচ্ছতা ও জবাবদিহিতা উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো সুশাসনের কতিপয় বৈশিষ্ট্য। সুতরাং বলা যায় যে, উদ্দীপকের প্রশ্ন '?' চিহ্নিত স্থানে সুশাসন প্রত্যয়টি বসবে।"
        },
        {
          "label": "ঘ",
          "question": "আধুনিক সরকার ব্যবস্থায় উক্ত বিষয়টির গুরুত্ব আলোচনা করো ।",
          "explanation": "গণতান্ত্রিক সরকার আধুনিক সরকার ব্যবস্থার বহুল প্রচলিত রূপ । আর এ ব্যবস্থায় উদ্দীপকের বিষয় তথা সুশাসন সহায়ক ভূমিকা পালন করে। গণতন্ত্র এমন একটি শাসনব্যবস্থা যেখানে জনগণ শাসনকার্যে অংশগ্রহণ করতে পারে এবং সকলে মিলে সরকার গঠন করে। এ ব্যবস্থায় জনগণের অংশগ্রহণে, জনগণের দ্বারা ও জনগণের কল্যাণার্থে সরকার গঠিত ও পরিচালিত হয়। অন্যদিকে, সুশাসন হলো স্বচ্ছতা, জবাবদিহিতা ও জনগণের অংশগ্রহণের ভিত্তিতে পরিচালিত শাসন। উভয়ের অন্যতম উদ্দেশ্য যেহেতু জনগণের কল্যাণ সাধন করা সেহেতু সুশাসন প্রতিষ্ঠিত হলে গণতন্ত্রও সুসংহত হবে। সুশাসনের একটি গুরুত্বপূর্ণ বৈশিষ্ট্য হলো স্বচ্ছতা। স্বচ্ছতা জনগণের প্রতি অন্যায় ও রাষ্ট্রে দুর্নীতির আশঙ্কা কমায়। স্বচ্ছতার কারণে সরকার ও জনগণের মধ্যে ভুল বোঝাবুঝি হয় না এবং সুসম্পর্ক গড়ে ওঠে। স্বচ্ছতা সুশাসন প্রতিষ্ঠার পথ সুগম করে, যা গণতন্ত্রকেও সুসংহত করে। আইনের শাসন প্রতিষ্ঠা সুশাসনের অপরিহার্য শর্ত। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা। আইনের শাসন প্রতিষ্ঠিত হলে জাতি, ধর্ম, বর্ণ, লিঙ্গ প্রভৃতির ভেদাভেদ থাকে না । সবাই সমান অধিকার ভোগ করে। আইনের শাসন ব্যতীত গণতন্ত্র ও অর্থহীন হয়ে পড়ে। সুশাসনের লক্ষ্য হলো দক্ষ ও জবাবদিহিমূলক প্রশাসন গঠনের মাধ্যমে মানবাধিকার সংরক্ষণ ও দেশের সার্বিক পরিস্থিতির উন্নয়ন। গণতন্ত্রেও মানবাধিকারকে গুরুত্বের সাথে দেখা হয় এবং দেশের উন্নয়নকে অগ্রাধিকার দেওয়া হয়। এছাড়া রাষ্ট্রের নাগরিকদের মধ্যে সম্পদের সুষম বণ্টন ও সমান সুবিধা নিশ্চিতকরণ, সামাজিক ন্যায়বিচার প্রতিষ্ঠা, নারীর অধিকার প্রতিষ্ঠা, ন্যায়ভিত্তিক দুর্নীতিমুক্ত সমাজ ও রাষ্ট্র প্রতিষ্ঠার জন্য সুশাসন নিশ্চিত করার বিকল্প নেই। আর এ বিষয়গুলো সুষ্ঠু গণতান্ত্রিক ব্যবস্থারও বৈশিষ্ট্য। তাই কোনো রাষ্ট্রে যদি সুশাসন প্রতিষ্ঠিত হয় তাহলে গণতন্ত্রের অনুকূল পরিবেশও সৃষ্টি হয় । পরিশেষে বলা যায়, আধুনিক কল্যাণমূলক রাষ্ট্রব্যবস্থায় গণতান্ত্রিক সরকারের লক্ষ্য ও উদ্দেশ্য বাস্তবায়নে সুশাসন প্রতিষ্ঠা অপরিহার্য।"
        }
      ]
    },
    {
      "number": "3",
      "uddipok": "চট্টগ্রামের সীতাকুণ্ডে বিএম কন্টেইনার ডিপোতে অক্সিজেন সিলিন্ডার বিস্ফোরণে অগ্নিকাণ্ডে ৫০ জনের বেশি মানুষ মৃত্যুবরণ করে এবং বহু মানুষ আহত হয়েছে। হতাহতদের চিকিৎসার জন্য দ্রুত চট্টগ্রাম মেডিকেল কলেজ হাসপাতালে প্রেরণ করা হয়। কর্তৃপক্ষের আহ্বানে ছুটিতে থাকা চিকিৎসকগণ চিকিৎসা সেবা প্রদানে হাসপাতালে ছুটে আসেন। রাতেই বহু মানুষ রক্ত দান করতে ভিড় করেন। এছাড়া ঔষধ দিয়ে, খাবার দিয়ে এবং বিনা ভাড়ায় রোগী ও স্বজনদের হাসপাতালে পৌঁছে দিয়ে অনেকে সাহায্য করেন ।",
      "tag": "DIN.B 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো এমন একটি মানদণ্ড, যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে।"
        },
        {
          "label": "খ",
          "question": "আইনের দুইটি উৎস ব্যাখ্যা করো।",
          "explanation": "আইনের অন্যতম দুইটি উৎস হলো— প্রথা এবং ধর্মীয় বিধিবিধান । প্রথা হলো আইনের প্রাচীনতম উৎস। সুদীর্ঘকাল ধরে সমাজে প্রচলিত আচার-ব্যবহার ও রীতিনীতিকে প্রথা বলে। প্রাচীনকালে পরিবারের সাথে পরিবারের বা গোষ্ঠীর সাথে গোষ্ঠীর বিরোধ দেখা দিলে পরিবার প্রধান বা গোষ্ঠীপতি প্রচলিত রীতি মেনে তা নিষ্পত্তি করতেন। কালক্রমে এসব প্রথা জনসমর্থনের মাধ্যমে আইনের মর্যাদা লাভ করে। আবার ধর্মীয় অনুশাসন এবং গ্রন্থ থেকেও আইনের উৎপত্তি হয়ে থাকে। যেমন— বাংলাদেশের মুসলিম জনগোষ্ঠীর বিবাহ, পরিবার, সম্পত্তি ও উত্তরাধিকার সংক্রান্ত আইন ইসলাম ধর্মের গ্রন্থ ও বিধিবিধান থেকে উৎপত্তি লাভ করেছে।"
        },
        {
          "label": "গ",
          "question": "উদ্দীপকে কোন বিষয়টির প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উল্লেখিত কামালের মধ্যে নৈতিক মূল্যবোধ লক্ষ করা যায়। যেসব চিন্তাভাবনা, লক্ষ্য, উদ্দেশ্য ও সংকল্প মানুষের সামগ্রিক আচার- ব্যবহার ও কর্মকাণ্ডকে নিয়ন্ত্রিত ও পরিচালিত করে তাকে মূল্যবোধ বলা হয়। মূল্যবোধের অন্যতম একটি ধরন হলো নৈতিক মূল্যবোধ। নৈতিক মূল্যবোধ মানুষের ন্যায়-নীতিবোধ থেকে উৎসারিত। নৈতিক মূল্যবোধের কারণে মানুষ ন্যায়-অন্যায়, উচিত-অনুচিত, ভালো-মন্দ সম্পর্কে পার্থক্য করতে পারে। সত্য কথা বলা, মিথ্যা কথা না বলা, অন্যায়কে ঘৃণা করা, অসহায় ও বিপদগ্রস্ত মানুষের পাশে দাঁড়ানো, অপরের মঙ্গল কামনা করা প্রভৃতি নৈতিক মূল্যবোধের অন্তর্ভুক্ত। উদ্দীপকে উল্লেখিত কামালের পরিবারে অসুস্থ বাবা-মা রয়েছেন। এছাড়া কামাল আত্মীয়-স্বজনের আপদে-বিপদে তাদের পাশে দাঁড়ায় এবং দরিদ্রদেরকে সাধ্যমতো সাহায্য-সহযোগিতা করেন। অর্থাৎ কামাল অসহায় ও বিপদগ্রস্ত মানুষের পাশে দাঁড়ান। আর অসহায় ও বিপদগ্রস্ত মানুষের পাশে দাঁড়ানো নৈতিক মূল্যবোধের অন্তর্ভুক্ত। তাই বলা যায়, উদ্দীপকের কামালের মধ্যে নৈতিক মূল্যবোধের পরিচয় ফুটে উঠেছে।"
        },
        {
          "label": "ঘ",
          "question": "উক্ত বিষয়টির সাথে সুশাসনের সম্পর্ক বিশ্লেষণ করো।",
          "explanation": "উদ্দীপকে বর্ণিত নৈতিক মূল্যবোধ তথা মূল্যবোধ সুশাসন প্রতিষ্ঠায় গুরুত্বপূর্ণ ভূমিকা পালন করে।'- উদ্ভিটি যথার্থ। সুশাসন হলো কিছু নিয়মনীতি যা সরকারি সংগঠনসমূহের আচার- আচরণকে নিয়ন্ত্রণ করে, নাগরিকদের উদ্দীপ্ত করে সরকারের অংশগ্রহণ নিশ্চিত করে এবং সরকারি-বেসরকারি সম্পর্ক নিয়ন্ত্রণ করে। সুশাসন এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। মূল্যবোধ যত উন্নত হবে সমাজ ও রাষ্ট্র তত উন্নত হবে। সমাজ ও রাষ্ট্র উন্নত হওয়া বলতে সাধারণত সুশাসন প্রতিষ্ঠাকে বোঝায়। যদি মূল্যবোধের অবক্ষয় কোনো সমাজে ও রাষ্ট্রে দেখা যায় তবে সুশাসন প্রতিষ্ঠার অন্যান্য উদ্যোগগুলোও ব্যর্থতায় পর্যবসিত হবে। সুশাসন প্রতিষ্ঠায় নৈতিকতারও গুরুত্বপূর্ণ ভূমিকা রয়েছে। কেননা নৈতিকতা কোনো কাজকে ভালো-মন্দ, উচিত-অনুচিত, ন্যায়-অন্যায় ইত্যাদির মানদণ্ডে বিচার করে। নৈতিকতার লক্ষ্যই হলো মানুষের আচরণ নিয়ন্ত্রণ করে জনকল্যাণ সাধন করা। যে রাষ্ট্রের জনগণের নৈতিক মান সুউচ্চ, সেদেশে সুশাসন প্রতিষ্ঠা করা সহজ। কেননা সেদেশের নাগরিকগণ নিজেরাই অন্যায় কাজ থেকে দূরে থাকে, ঘুষ-দুর্নীতিকে ঘৃণা করে। আর এর ফলে সুশাসন প্রতিষ্ঠার পথ সুগম হয়। উপরের আলোচনার ভিত্তিতে বলা যায়, মূল্যবোধ তথা নৈতিক মূল্যবোধ সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "মানব শিশু জন্মের সাথে সাথে কিছু অধিকার লাভ করে অধিকার প্রকৃতিগত এবং সমাজেই এর বিকাশ। অধিকার ব্যক্তিত্বের পূ বিকাশ ঘটায়। অধিকার প্রতিষ্ঠার জন্য মানুষ আদালতের আশ্রয় নিতে পারে। সমাজে সুষ্ঠুভাবে এবং শান্তিপূর্ণভাবে বাস করার জন্য আমাদেরকে কিছু কর্তব্য পালন করতে হয়। এ জন্য বলা হয় “অধিকারের মধ্যে কর্তব্য নিহিত।",
      "tag": "DIN.B 23",
      "sub_questions": [
        {
          "label": "ক",
          "question": "অধিকার কী?",
          "explanation": "অধিকার হলো নাগরিকের ব্যক্তিত্ব বিকাশের জন্য এমন কিছু কল্যাণকর সুযোগ-সুবিধা, যেগুলো রাষ্ট্র কর্তৃক স্বীকৃত ।"
        },
        {
          "label": "খ",
          "question": "মানবাধিকারের ধারণা ব্যাখ্যা করো।",
          "explanation": "বিশ্বের নাগরিক হিসেবে নাগরিকগণ আন্তর্জাতিকভাবে স্বীকৃত যে সকল অধিকার ভোগ করে তা-ই মানবাধিকার। 'মানবাধিকার' অধিকারেরই একটি বিস্তৃত রূপ, যা জাতীয় এবং আন্তর্জাতিকভাবে স্বীকৃত। সুতরাং, মানবাধিকার বলতে আইনগত ও নৈতিক অধিকারগুলোর মধ্যে সেইসব অধিকারকে বোঝায়; যা পৃথিবীর সকল মানুষ - দাবি করতে পারে। এ অধিকারগুলো কোনো দেশ বা কালের সীমানায় আবদ্ধ নয়; সব দেশের সব কালের।"
        },
        {
          "label": "গ",
          "question": "উদ্দীপকে কোন অধিকারের ইঙ্গিত রয়েছে? ব্যাখ্যা করো।",
          "explanation": "উদ্দীপকে মানবাধিকারের ইঙ্গিত রয়েছে। মানবাধিকার হলো মানুষের জন্মগত অধিকার। মানুষের বেঁচে থাকার জন্য যে সকল অধিকার অপরিহার্য তথা স্বাভাবিকভাবে প্রাপ্য তাই- মানবাধিকার। এটি ব্যতীত ব্যক্তির ব্যক্তিত্ব বিকশিত হতে পারে না। ১৯৪৮ সালে জাতিসংঘের সাধারণ পরিষদে অনুমোদিত 'সর্বজনীন মানবাধিকার ঘোষণাপত্র' দ্বারা মানুষের বিভিন্ন ব্যক্তিগত, সামাজিক, রাজনৈতিক, অর্থনৈতিক, ধর্মীয় অধিকারকে স্বীকৃতি দেওয়া হয়েছে। এ ঘোষণাপত্রের ৮নং অনুচ্ছেদ অনুযায়ী, কারও মৌলিক অধিকার খর্ব করা হলে উক্ত ব্যক্তি আদালতের মাধ্যমে যথাযথ বিচার লাভের অধিকারী যেমনটি উদ্দীপকেও উল্লেখ করা হয়েছে। উদ্দীপকে দেখা যায়, মানব শিশু জন্মের সাথে সাথে কিছু অধিকার লাভ করে, যা ব্যক্তিত্বের পূর্ণ বিকাশ ঘটায়। অধিকার প্রতিষ্ঠার জন্য মানুষ আদালতের আশ্রয় নিতে পারে। উপরের আলোচনার সাথে তুলনা করলে বোঝা যায়, উল্লেখিত বিষয়বস্তু মানবাধিকারের কতিপয় বৈশিষ্ট্যের সাথে সাদৃশ্যপূর্ণ। তাই বলা যায়, উদ্দীপকটি মানবাধিকারের ইঙ্গিতবহ।"
        },
        {
          "label": "ঘ",
          "question": "উদ্দীপকের শেষোক্তির সাথে তুমি কি একমত? উত্তরের সপক্ষে যুক্তি দাও ।",
          "explanation": "হ্যাঁ, “অধিকারের মধ্যে কর্তব্য নিহিত”— উক্তিটির সাথে আমি একমত। অধিকার হলো সমাজ ও রাষ্ট্রকর্তৃক স্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে। আর অধিকার ভোগের বিনিময়ে নাগরিককে রাষ্ট্রের প্রতি যে সকল দায়িত্ব পালন করতে হয় তাকে বলা হয় কর্তব্য। অধিকার ও কর্তব্য শব্দ দুটি আপাতদৃষ্টিতে বিপরীতমুখী মনে হলেও এদের পারস্পরিক সম্পর্ক ঘনিষ্ঠ। অধিকার ভোগ করলে কর্তব্য পালন করতে হয়। একটিকে বাদ দিয়ে অপরটি হয় না। তাই বলা হয়, অধিকার কর্তব্যের মধ্যেই নিহিত । অধিকার ও কর্তব্যের 'পারস্পরিক সম্পর্ক এমন ঘনিষ্ঠ যে, একজনের অধিকার বলতে অন্যজনের কর্তব্যকে বোঝায়। যেমন- আমার বেঁচে থাকার অধিকার আছে, তেমনি আমার কর্তব্য হলো অন্যের জীবননাশের চেষ্টা না করা। তাই অধিকার ও কর্তব্য অঙ্গাঙ্গিভাবে জড়িত। রাষ্ট্র শ্রেণি নাগরিকের অধিকার রক্ষা করে। এজন্য নাগরিকগণও রাষ্ট্রের প্রতি কর্তব্য পালন করে। নাগরিকের যা অধিকার রাষ্ট্রের তা কর্তব্য। অপরদিকে রাষ্ট্রের যা অধিকার, নাগরিকের তা কর্তব্য। রাষ্ট্র নাগরিকের অধিকার উপভোগের নিশ্চয়তা দেয়। পক্ষান্তরে, রাষ্ট্রের স্বাধীনতা ও সার্বভৌমত রক্ষার জন্য নাগরিককে এগিয়ে আসতে হয়। সুতরাং দেখা যায়, অধিকার ও কর্তব্য পরস্পর সম্পর্কযুক্ত। একটি ছাড়া অন্যটি অর্থহীন হয়ে পড়ে। একটি অপরটির ওপর নির্ভরশীল ও পরিপূরক। উপরের আলোচনার ভিত্তিতে বলা যায়, অধিকার ও কর্তব্য একই মুদ্রার এপিঠ-ওপিঠ। তাই এদের পারস্পরিক সম্পর্ক খুবই নিবিড়।"
        }
      ]
    },
    {
      "number": "5",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "নৈতিক অধিকার কী?",
          "explanation": "যে অধিকার সমাজের নৈতিকতা বা ন্যায়বোধ থেকে জন্মে এবং কোনো রাষ্ট্রীয় বা সামাজিক আইন দ্বারা স্বীকৃত নয় তা-ই নৈতিক অধিকার"
        },
        {
          "label": "খ",
          "question": "তথ্য অধিকার বলতে কী বোঝায়?",
          "explanation": "রাষ্ট্রের বিধানাবলি মানা সাপেক্ষে যথাযথ কর্তৃপক্ষের কাছ থেকে কোনো বিষয়ে নাগরিকের তথ্য পাওয়ার অধিকারকে তথ্য অধিকার বলে। আইনানুগ কোনো প্রতিষ্ঠান, সংগঠন বা কর্তৃপক্ষের গঠন, উদ্দেশ্য, কার্যাবলি, কর্মসূচি, দাপ্তরিক নথিপত্র, আর্থিক সম্পদের বিবরণ ইত্যাদিকে তথ্য বলা হয় । প্রত্যেক নাগরিকেরই তথ্য জানার এবং জানানোর অধিকার রয়েছে। বাংলাদেশ সরকার ২০০৯ সালের ৫ এপ্রিল 'তথ্য অধিকার আইন- ২০০৯' পাস করে। এ আইনটি সাংবাদিক, গবেষক, মানবাধিকারকর্মী, সমাজসেবকসহ নাগরিক সমাজের উপকারে এসেছে এবং কিছু সীমাবদ্ধতা সত্ত্বেও প্রশংসা কুড়িয়েছে।"
        },
        {
          "label": "গ",
          "question": "উদ্দীপকে প্রশ্নচিহ্নিত '?' স্থানে কোন বিষয়টিকে ইঙ্গিত করা হয়েছে? ব্যাখ্যা করো ।",
          "explanation": "উদ্দীপকে মানবাধিকারের ইঙ্গিত রয়েছে। মানবাধিকার হলো মানুষের জন্মগত অধিকার। মানুষের বেঁচে থাকার জন্য যে সকল অধিকার অপরিহার্য তথা স্বাভাবিকভাবে প্রাপ্য তাই- মানবাধিকার। এটি ব্যতীত ব্যক্তির ব্যক্তিত্ব বিকশিত হতে পারে না। ১৯৪৮ সালে জাতিসংঘের সাধারণ পরিষদে অনুমোদিত 'সর্বজনীন মানবাধিকার ঘোষণাপত্র' দ্বারা মানুষের বিভিন্ন ব্যক্তিগত, সামাজিক, রাজনৈতিক, অর্থনৈতিক, ধর্মীয় অধিকারকে স্বীকৃতি দেওয়া হয়েছে। এ ঘোষণাপত্রের ৮নং অনুচ্ছেদ অনুযায়ী, কারও মৌলিক অধিকার খর্ব করা হলে উক্ত ব্যক্তি আদালতের মাধ্যমে যথাযথ বিচার লাভের অধিকারী। যেমনটি উদ্দীপকেও উল্লেখ করা হয়েছে। উদ্দীপকে দেখা যায়, মানব শিশু জন্মের সাথে সাথে কিছু অধিকার লাভ করে, যা ব্যক্তিত্বের পূর্ণ বিকাশ ঘটায়। অধিকার প্রতিষ্ঠার জন্য মানুষ আদালতের আশ্রয় নিতে পারে। উপরের আলোচনার সাথে তুলনা করলে বোঝা যায়, উল্লেখিত বিষয়বস্তু মানবাধিকারের কতিপয় বৈশিষ্ট্যের সাথে সাদৃশ্যপূর্ণ। তাই বলা যায়, উদ্দীপকটি মানবাধিকারের ইঙ্গিতবহ।"
        },
        {
          "label": "ঘ",
          "question": "উক্ত বিষয়টি নিশ্চিতকরণে সুশাসনের গুরুত্ব বিশ্লেষণ করো।",
          "explanation": "উক্ত বিষয়টি তথা মানবাধিকার নিশ্চিতকরণে সুশাসনের গুরুত্ব অপরিসীম। মানবাধিকার ও সুশাসন পরস্পর সম্পৃক্ত। আর মানবাধিকার বাস্তবায়নে সুশাসনের গুরুত্ব অপরিসীম। সুশাসনের কতিপয় বৈশিষ্ট্য হলো— আইনের শাসন, বাক ও গণমাধ্যমের স্বাধীনতা, সাম্য, গণতন্ত্র, রাজনৈতিক অংশগ্রহণ প্রভৃতি। এগুলোর মধ্যে মানুষের বিভিন্ন মৌলিক মানবাধিকার সন্নিবেশিত থাকে বলে সুশাসন প্রতিষ্ঠার মাধ্যমে মানবাধিকার নিশ্চিত করা সহজ হয়। মানবাধিকার ঘোষিত ধারাগুলো বাস্তবায়নের জন্য প্রথমেই প্রয়োজন আইনের শাসন প্রতিষ্ঠা। কেননা, আইনের শাসনে সবার জন্য আইন সমভাবে প্রযোজ্য হয় এবং সবকিছুর ঊর্ধ্বে থাকে আইন। দ্বিতীয়ত, সুশাসনের মাধ্যমে বাকস্বাধীনতা ও জবাবদিহিতা নিশ্চিত হয় বলে ব্যক্তির মত প্রকাশের স্বাধীনতা নামক মানবাধিকারটি নিশ্চিত হয়। তৃতীয়ত, সুশাসন মানবাধিকার প্রতিষ্ঠার জন্য অনুকূল সামাজিক ও রাজনৈতিক পরিবেশ তৈরি করে। ফলে যে কেউ সহজেই মানবাধিকার লঙ্ঘন করতে পারে না বা করলেও যথাযথ শাস্তি ভোগ করে। চতুর্থত, সুশাসন সাম্য ও গণতন্ত্র নিশ্চিত করে বিধায় সমাজে নারী, পুরুষ, জাতি, ধর্ম, বর্ণ-নির্বিশেষে সবাই সমান অধিকার ভোগের সুযোগ পায় । সুতরাং আলোচনার প্রেক্ষিতে বলা যায়, সুশাসনের মাধ্যমে স্বচ্ছতা, জবাবদিহিতা, আইনের শাসন ও স্বাধীন বিচারব্যবস্থা প্রতিষ্ঠিত হয়, যা সর্বজনীন মানবাধিকার নিশ্চিত করতে সহায়তা করে ।"
        }
      ]
    },
    {
      "number": "6",
      "uddipok": "সরকারের একটি বিভাগ দেশের অভ্যন্তরে শান্তি-শৃঙ্খলার দায়িত্ব পালন করে। বিভাগটির রাজনৈতিক অংশকে জনগণ নির্বাচিত করে। তারা তাদের কাজের জন্য জনগণের কাছে জবাবদিহি করে।",
      "tag": "DIN.B 23",
      "sub_questions": [
        {
          "label": "ক",
          "question": "সংসদীয় সরকার ব্যবস্থায় রাষ্ট্রপ্রধান কে?",
          "explanation": "সংসদীয় সরকার ব্যবস্থায় রাষ্ট্রপ্রধান হলে' রাষ্ট্রপতি।"
        },
        {
          "label": "খ",
          "question": "এককেন্দ্রিক সরকার বলতে কী বোঝায়?",
          "explanation": "যে শাসনব্যবস্থায় সংবিধানের মাধ্যমে রাষ্ট্রের সব শাসনতাত্তিক ক্ষমতা কেন্দীয় সরকারের হাতে ন্যস্ত করা হয়, তাকে এককেন্দিক সরকার বলে। এককেন্দ্রিক সরকার ব্যবস্থায় কেন্দ্র থেকে সমগ্র দেশ পরিচালনা করা । এখানে প্রাদেশিক সরকার বা অফারাজ্য থাকতে পারে, কিন্তু আন করা * প্রাদেশিক সরকার ক্ষমতা পরিচালনার ক্ষেত্রে কোনো সাংবিধানিক স্বাধীনতা ভোগ করে না। বাংলাদেশ, যুক্তরাজ্য, জাপান প্রভৃতি দেশে এককেন্দ্রিক সরকার প্রচলিত রয়েছে।"
        },
        {
          "label": "গ",
          "question": "উদ্দীপকে সরকারের যে বিভাগের প্রতি ইঙ্গিত করা হয়েছে তার কাজগুলো বর্ণনা করো।",
          "explanation": "উদ্দীপকে সরকারের শাসন ব। নির্বাহী বিভাগের প্রতি ইঙ্গিত করা। হয়েছে। রাষ্ট্রর শাসনকার্য পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে। শাসন বিভাগ আইন বিভাগ কর্তৃক প্রণীত আইন বাস্তবে প্রয়োগ করে শাসন পরিচালনা এবং সরকারি নীতি বাস্তবায়ন করে। গঠনগতভাবে শাসন বিভাগে দুটি অংশ বিদ্যমান। যথা- রাজনৈতিক ও অরাজনৈতিক শাসক। সাধারণ নির্বাচনে জনগণের ভোটে নির্বাচিত! প্রতিনিধিদের নিয়ে রাজনৈতিক শাসক নির্ধারিত হয়, যারা জনগণের নিকট দায়বন্ধ থাকেন। যেমন- প্রধানমন্ত্রী, মন্ত্রিপরিষদ ইত্যাদি। উদ্দীপকে বর্ণিত। সরকারের যে বিভাগ দেশের অভ্যন্তরে শান্তি-শৃঙ্খলার দায়িত্বে নিয়োজিত তার রাজনৈতিক অংশও জনগণ নির্বাচিত করে। সুতরাং এটি স্পষ্ট যে, উদ্দীপকে সরকারের শাসন বা নির্বাহী বিভাগকে ইঙ্গিত করা হয়েছে। আইন বিভাগ কর্তৃক প্রণীত আইনকে বাস্তবে প্রয়োগ করাই শাসন বিভাগের কাজ। শাসন বিভাগ রাষ্ট্রের অভ্যন্তরীণ শাসন কার্য পরিচালনা করে। এছাড়াও শাসন বিভাগ সরকারি কর্মচারীদের নিয়োগ, বদলি, পদোন্নতি, অবসর প্রদান, বেতন ও ভাতাদি নির্ধারণ ও প্রদান, প্রশাসনিক নিয়মাবলি প্রণয়ন, জরুরি আইন, অধ্যাদেশ জারি প্রভৃতি করে থাকে। পররাষ্ট্র সংক্রান্ত কাজ শাসন বিভাগের অন্যতম গুরুত্বপূর্ণ কাজ। বর্তমান সময়ে প্রত্যেক রাষ্ট্রই অন্য রাষ্ট্রে রাষ্ট্রদূত নিয়োগ করে এবং অন্য দেশ কর্তৃক নিযুক্ত রাষ্ট্রদূতকে নিজ দেশে গ্রহণ করে থাকে। এছাড়াও সন্ধি ও চুক্তি সম্পাদন, বিভিন্ন আন্তর্জাতিক সংস্থার সাথে সম্পর্ক স্থাপন বা সদস্যপদ গ্রহণ ও সেখানে নিজ দেশের প্রতিনিধি প্রেরণ করে। রাষ্ট্রের প্রতিরক্ষা সংক্রান্ত কাজও শাসন বিভাগের ওপর ন্যস্ত। রাষ্ট্রের নিরাপত্তা বিধান করতে শাসন বিভাগ সেনাবাহিনী গঠন ও পরিচালনা করে। এছাড়া রাষ্ট্রের ব্যয়ভার বহন করতে আইনসভার সম্মতিতে শাসন বিভাগ কর ধার্য, অর্থ সংগ্রহ এবং ব্যয় করে থাকে।"
        },
        {
          "label": "ঘ",
          "question": "উদ্দীপকের বিভাগের সাথে আইন বিভাগের সম্পর্ক আলোচনা করো।",
          "explanation": "উদ্দীপকের বিভাগ তথা শাসন বিভাগের সাথে আইন বিভাগের ঘনিষ্ঠ সম্পর্ক বিদ্যামান। আইন, শাসন ও বিচার বিভাগ নিয়ে সরকার গঠিত হয়। এ তিনটি -বিভাগ পৃথক কাজের উদ্দেশ্যে গঠিত হলেও নিজেদের মূল কাজ ছাড়াও অন্য বিভাগের কাজও করে থাকে। এ সকল কাজ করার মধ্য দিয়ে বিভাগসমূহের মধ্য পারস্পরিক সম্পর্ক গড়ে ওঠে। আইন বিভাগ রাষ্ট্রের শাসনকার্য পরিচালনার জন্য আইন প্রণয়ন, পরিবর্তন ও সংশোধন করে থাকে। এটি আইন বিভাগের প্রধান কাজ। আবার আইন বিভাগ কিছু শাসন বিভাগীয় কাজও করে। আইন বিভাগের আস্থার উপর মন্ত্রিপরিষদ তথা শাসন বিভাগের ক্ষমতা নির্ভরশীল। এ কাজের মধ্য দিয়ে আইন ও শাসন বিভাগের সম্পর্ক গড়ে ওঠে। অন্যদিকে, শাসন বিভাগ আইন অনুযায়ী শাসনকার্য পরিচালনা করে। শাসন বিভাগ শাসন কাজ পরিচালনা করার জন্য রাষ্ট্রের প্রশাসনিক ব্যবস্থা নিয়ন্ত্রণ ও পরিচালনার দায়িত্ব পালন করে। শাসন বিভাগের প্রধান হিসেবে রাষ্ট্রপ্রধান আইনসভার অধিবেশন আহ্বান, স্থগিত, বাণী প্রেরণ ও বিলে সম্মতি প্রদান করেন। শাসন বিভাগের গুরুত্বপূর্ণ পদগুলোতে আইনসভার সদস্যরাই দায়িত্বে। নিয়োজিত থাকেন। তাই মন্ত্রিপরিষদ শাসিত সরকার আইন ও শাসন বিভাগ ওতপ্রোতভাবে জড়িত। শাসন বিভাগ বর্তমানকালে ব্যাপক ক্ষমতার অধিকারী হয়ে উঠেছে। তাই শাসন বিভাগকে নিয়ন্ত্রণের জন্য আইন বিভাগের নিকট তাদের দায়িত্বশীলতা নিশ্চিত করা হয়েছে। এভাবেই আইন ও শাসন বিভাগের মধ্যে সম্পর্ক গড়ে ওঠে। উপরের আলোচনার প্রেক্ষিতে বলা যায়, আইন ও শাসন বিভাগের মধ্যকার সম্পর্ক ঘনিষ্ঠ যা শাসন ক্ষেত্রে ভারসাম্য প্রতিষ্ঠা করে।"
        }
      ]
    },
    {
      "number": "7",
      "uddipok": "জনাব নাসরিন চট্টগ্রাম বিশ্ববিদ্যালয় হতে আইন বিভাগে পড়াশোনা শেষ করে সহকারী জজ হিসেবে যোগদান করেন। বর্তমানে তিনি 'নারী ও শিশু নির্যাতন দমন আদালতে বিভিন্ন মামলা নিষ্পত্তি করেন।",
      "tag": "DIN.B 23",
      "sub_questions": [
        {
          "label": "ক",
          "question": "দ্বি-কক্ষবিশিষ্ট আইনসভা কী?",
          "explanation": "দুটি ভিন্ন কক্ষ বা পরিষদ নিয়ে গঠিত আইনসভাই হলো দ্বি-কক্ষবিশিষ্ট আইনসভা।"
        },
        {
          "label": "খ",
          "question": "যুক্তরাষ্ট্রীয় সরকার বলতে কী বোঝায়?",
          "explanation": "কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার কাঠামোতে একাধিক রাষ্ট্র বা প্রদেশ মিলে সরকার গঠন করা হয়। এ ধরনের সরকার ব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা বিভাজন করে দেওয়া হয়। ফলে প্রাদেশিক ও কেন্দ্রীয় উভয় সরকারই মৌলিক ক্ষমতার অধিকারী হয় এবং স্ব স্ব ক্ষেত্রে স্বাধীন ও স্বতন্ত্র থেকে দেশ পরিচালনা করে থাকে। মার্কিন যুক্তরাষ্ট্র, কানাডা, ভারত প্রভৃতি যুক্তরাষ্ট্রীয় সরকার পদ্ধতির উদাহরণ।"
        },
        {
          "label": "গ",
          "question": "উদ্দীপকের জনাব নাসরিন সরকারের কোন বিভাগে কর্মরত? উক্ত বিভাগের স্বাধীনতা রক্ষার উপায়সমূহ ব্যাখ্যা করো।",
          "explanation": "জনাব রোহান সরকারের বিচার বিভাগে কর্মরত। বিচার বিভাগের স্বাধীনতা রক্ষার বেশ কিছু উপায় আছে। যেকোনো রাষ্ট্রের শাসনব্যবস্থায় স্বাধীন ও নিরপেক্ষ বিচার বিভাগের ভূমিকা অপরিসীম। বিচার বিভাগের স্বাধীনতা বলতে বোঝায় আইন ও শাসন বিভাগের নিয়ন্ত্রণমুক্ত থেকে স্বাধীনভাবে বিচারকার্য পরিচালনা করা। যা বিচার বিভাগের স্বাধীনতাকে নির্দেশ করে। বিচার বিভাগের স্বাধীনতা রক্ষার জন্য যেসব ব্যবস্থা নিতে হবে সেগুলো হলো-প্রথমত, বিচার বিভাগের স্বাধীনতা রক্ষার জন্য আইন বিষয়ে অভিজ্ঞ, সৎ, সাহসী এবং দলীয় রাজনীতির সাথে প্রত্যক্ষ সম্পর্কহীন ব্যক্তিদেরকে বিচারপতি পদে নিয়োগের ব্যবস্থা করতে হবে। দ্বিতীয়ত, বিচারক নিয়োগের ক্ষেত্রে শাসন বিভাগের মাধ্যমে সরাসরি নিয়োগ পদ্ধতিই উত্তম। এক্ষেত্রে বিচারকমণ্ডলীর সমন্বয়ে গঠিত একটি স্থায়ী কমিটির সুপারিশক্রমে শাসন বিভাগের মাধ্যমে বিচারক নিয়োগ করা জরুরি। তৃতীয়ত, বিচারপতিদের কার্যকালের স্থায়িত্ব বিধান করা প্রয়োজন। কেননা, কার্যকালের স্থায়িত্ব নিশ্চিত থাকলে বিচারকরা নির্ভয়ে ও সততার সাথে বিচারকাজ সম্পাদন করতে পারেন। চতুর্থত, বিচারকদের জন্য আকর্ষণীয় বেতন-ভাতা এবং অন্যান্য সুযোগ-সুবিধা প্রদান করতে হবে। ফলে তারা সৎ ও নির্লোভ থাকবেন এবং হীনম্মন্যতায় ভুগবেন না। পঞ্চমত, যোগ্যতা ও জ্যেষ্ঠতার ভিত্তিতে সময়মতো বিচারকদের পদোন্নতির ব্যবস্থা করতে হবে। ষষ্ঠত, বিচার বিভাগের স্বাধীনতা রক্ষার জন্য আইন ও শাসন বিভাগের প্রভাবমুক্ত থাকা অত্যাবশ্যক। পরিশেষে বলা যায়, স্বাধীন বিচার বিভাগ আধুনিক গণতান্ত্রিক শাসনব্যবস্থার অপরিহার্য পূর্বশর্ত। তাই বিচার বিভাগের স্বাধীনতা রক্ষার জন্য উপরে বর্ণিত বিষয়গুলো গুরুত্বসহকারে বাস্তবায়ন করা প্রয়োজন।"
        },
        {
          "label": "ঘ",
          "question": "আইনের শাসন প্রতিষ্ঠায় উদ্দীপকের বিভাগটির ভূমিকা মূল্যায়ন করো।",
          "explanation": "আইনের শাসন প্রতিষ্ঠা ও নাগরিক অধিকার সংরক্ষণে উন্তু বিভাগের অর্থাৎ বিচার বিভাগের গুরুত্ব অপরিসীম। আইনের শাসনের অর্থ হলো আইনের প্রাধান্য স্বীকার করা এবং আইনানুযায়ী শাসন করা। এ অনুযায়ী আইনের দৃষ্টিতে সকলে সমান এবং সকলের জন্য একই প্রকার আইন প্রযোজ্য। আইনের শাসনকে বলা যায় নাগরিক স্বাধীনতার রক্ষাকবচ। আইনের শাসন প্রতিষ্ঠায় সবচেয়ে গুরুত্বপূর্ণ ভূমিকা রাখতে পারে বিচার বিভাগ। নাগরিক অধিকার সংরক্ষণেও বিচার বিভাগের গুরুত্বপূর্ণ ভূমিকা রয়েছে। বিচার বিভাগ রাষ্ট্রের প্রচলিত আইন অনুসারে বিচার কার্যক্রম পরিচালনা করে। রাষ্ট্রীয় আইনের বৈশিষ্ট্য হলো এটি সকল নাগরিকের জন্য সমভাবে প্রযোজ্য হয়। তাই \"আইনের দৃষ্টিতে সকলে সমান\" এই বিষয়টি বিচার বিভাগের কাজে বাস্তব রূপ লাভ করে। বিচারকার্য পরিচালনা করতে গিয়ে বিচারকমণ্ডলী অনেক সময় প্রচলিত আইনকে যথেষ্ট স্পষ্ট মনে করেন না। তাই তারা আইনের ব্যাখ্যার মাধ্যমে নতুন আইন সৃষ্টি করেন এবং আইনের শাসনকে সুনিশ্চিত করেন। বিচার বিভাগ নাগরিকের মৌলিক অধিকার সংরক্ষণ করে থাকে। কোনো নাগরিকের মৌলিক অধিকার লঙ্ঘিত হলে তিনি বিচার বিভাগের দ্বারস্থ হতে এবং রিট আবেদন করতে পারেন। কোনো নাগরিক যদি নিম্ন আদালতের রায়ে সন্তুষ্ট না হন তবে তিনি উচ্চ আদালতে আপিল করতে পারেন। তাছাড়া বিচার বিভাগ সুয়োমোটো রুল জারি করে নাগরিকের অধিকার রক্ষায় ভূমিকা রাখে। বিচার বিভাগের এসব কাজ আইনের শাসন রক্ষায় অপরিহার্য ভূমিকা রাখে। উল্লিখিত আলোচনার ভিত্তিতে বলা যায়, মূলত বিচার বিভাগের কাজের মধ্য দিয়েই রাষ্ট্রে আইনের শাসন ও নাগরিক অধিকার সুরক্ষিত হয়। তাই বলা যায়, আইনের শাসন প্রতিষ্ঠা ও নাগরিক অধিকার সংরক্ষণে বিচার বিভাগের গুরুত্ব অপরিসীম।"
        }
      ]
    },
    {
      "number": "8",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "ক্ষমতা স্বতন্ত্রীকরণ নীতির প্রবক্তা কে?",
          "explanation": "ক্ষমতা স্বতন্ত্রীকরণ নীতির প্রবক্তা ফরাসি দার্শনিক মন্টেস্কু।"
        },
        {
          "label": "খ",
          "question": "রাষ্ট্রপতি শাসিত সরকার কাকে বলে?",
          "explanation": "রাষ্ট্রপতি শাসিত সরকার বলতে এমন শাসনব্যবস্থাকে বোঝায়, যেখানে রাষ্ট্রের শাসন পরিচালনার ক্ষমতা রাষ্ট্রপতির হাতে ন্যস্ত থাকে। রাষ্ট্রপতি শাসিত সরকার ব্যবস্থায় একজন রাষ্ট্রপতি জনগণের ভোটে নির্বাচিত হয়ে একইসাথে রাষ্ট্রপ্রধান ও সরকার প্রধানের দায়িত্ব পালন করেন। তিনি তার কাজের জন্য জনগণের নিকট দায়বদ্ধ থাকেন। এ ধরনের শাসন ব্যবস্থায় রাষ্ট্রপতি নিজের ইচ্ছানুযায়ী ব্যক্তিকে মন্ত্রী নিয়োগ করেন। মন্ত্রীগণ নিজ নিজ কাজের জন্য রাষ্ট্রপতির নিকট দায়ী থাকে। রাষ্ট্রপতি শাসিত সরকারে শাসন বিভাগ আইনসভার নিয়ন্ত্রণমুক্ত থাকে। আর রাষ্ট্রপতির সকল ক্ষমতার উৎস হলো সংবিধান।"
        },
        {
          "label": "গ",
          "question": "উদ্দীপকে প্রশ্ন? চিহ্নিত স্থানে কোন ধরনের সরকার ব্যবস্থাকে নির্দেশ করছে? ব্যাখ্যা করো।",
          "explanation": "উদ্দীপকের প্রশ্ন (?) চিহ্নিত স্থানে যুক্তরাষ্ট্রীয় সরকার ব্যবস্থাকে নির্দেশ করছে। কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্র কতগুলো অঞ্চল বা প্রদেশ নিয়ে গঠিত। যুক্তরাষ্ট্রে একটি কেন্দ্রীয় সরকারের পাশাপাশি প্রদেশগুলোতেও সরকার গঠিত হয়। এতে সংবিধানের মাধ্যমে কেন্দ্রীয় ও প্রাদেশিক সরকারের হাতে রাষ্ট্রক্ষমতা ভাগ করে দেওয়া হয়। যুক্তরাষ্ট্রের অন্যান্য বৈশিষ্ট্যের মধ্যে রয়েছে- লিখিত ও দৃস্পরিবর্তনীয় সংবিধান, দ্বৈত নাগরিকত্ব, দ্বি-কক্ষবিশিষ্ট আইনসভা, যুক্তরাষ্ট্রীয় আদালত ইত্যাদি। উদ্দীপকের ছকে উল্লেখিত বিষয়গুলো যুক্তরাষ্টীয় সরকার ব্যবস্থার সাথে সাদৃশ্যপূর্ণ। কেননা, যুক্তরাষ্ট্রের সংবিধান দম্পরিবর্তনীয় হওয়া বাঞ্চনীয়, যাতে এর কোনো ধারা পরিবর্তন করে কেউ স্বার্থসিদ্ধি না করতে পারে। আবার, যুক্তরাষ্ট্রে দ্বৈত নাগরিকত্ব একটি বিশেষ বৈশিষ্ট্য। কারণ যেকোনো নাগরিক প্রথমে রাজ্য সরকার এবং সমগ্রভাবে কেন্দ্রীয় সরকারের প্রতি আনুগত্য প্রদর্শন করে। যেমনটি মার্কিন যুক্তরাষ্ট্রে দেখা যায়। অন্যদিকে, কেন্দ্রীয় ও প্রাদেশিক সরকারগুলোর মধ্যকার বিরোধ মীমাংসার জন্য -যুক্তরাষ্ট্রে একটি যুক্তরাষ্ট্রীয় আদালত গঠিত হয়। যা সর্বোচ্চ বিচারালয় হিসেবে পরিগণিত। অতএব এটি স্পষ্ট যে উদ্দীপকের'?' চিহ্নিত স্থানে যুক্তরাষ্ট্রীয় সরকার ব্যবস্থাকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকে নির্দেশিত সরকার ব্যবস্থার সাফল্যের শর্তাবলি আলোচনা করো।",
          "explanation": "ছার উদ্দীপকে নির্দেশিত সরকার ব্যবস্থা তথা যুক্তরাষ্ট্রীয় সরকারের সাফল্যের জন্য যুক্তরাষ্ট্রীয় মনোভাব, ভৌগলিক নৈকট্য, সাংস্কৃতিক ও ধর্মীয় ঐক্যসহ নানাবিধ শর্ত পূরণ অপরিহার্য। যুক্তরাষ্ট্রীয় সরকার একটু জটিল প্রকৃতির হয় বলে এর সাফল্যের জন্য সর্বপ্রথম যুক্তরাষ্ট্রীয় মনোভাব প্রয়োজন হয়। যুক্তরাষ্ট্রীয় মনোভাব বলতে নাগরিকদের নিজ নিজ স্বাতন্ত্র্য বজায় রেখে পরস্পরের সাথে সংযুক্ত হয়ে ঐক্যবদ্ধ হওয়ার মনোভাবকে বোঝায়। কেননা, অঙ্গরাজ্যগুলোর মধ্যে ঐক্যবোধ না থাকলে যুক্তরাষ্ট্র গঠিত হবে না। তেমনিভাবে ভৌগোলিক নৈকট্য ছাড়া বিভিন্ন প্রদেশ বা অধিবাসীদের মধ্যে জাতীয় ঐক্য প্রতিষ্ঠা সম্ভব হয় না। যা যুক্তরাষ্ট্রের সফলতার প্রতিবন্ধকতা হতে পারে। ভাষা ও সাংস্কৃতিক ঐক্য যুক্তরাষ্ট্রীয় সরকার ব্যবস্থার সবচেয়ে গুরুত্বপূর্ণ শর্ত। কারণ এর মাধ্যমে নাগরিকদের মধ্যে পারস্পরিক সহযোগিতা ও সহমর্মিতা বৃদ্ধির মাধ্যমে জাতীয় ঐক্য তৈরি হয় এবং যুক্তরাষ্ট্রীয় ব্যবস্থা সফল হয়। পক্ষান্তরে এগুলোর অনুপস্থিতি প্রদেশগুলোর মধ্যে পারস্পরিক বিরোধ সৃষ্টি করে। যেমন- ১৯৪৮-১৯৫২ সালে ভাষা ও সংস্কৃতিগত বৈষম্যের কারণে তৎকালীন পূর্ব-পাকিস্তানে (বর্তমান বাংলাদেশ) ভাষা আন্দোলন সংঘটিত হয়েছিল, যা পাকিস্তান রাষ্ট্রের ভাঙনের সূত্রপাত ঘটায়। পূর্বোক্ত শর্তগুলো ছাড়াও সংবিধানের প্রাধান্য, সুস্থ দলব্যবস্থা, সৎ ও যোগ্য নেতৃত্ব, দ্বি-কক্ষবিশিষ্ট আইনসভা, উপযুক্ত শিক্ষা ও রাজনৈতিক চেতনা প্রভৃতি যুক্তরাষ্ট্রের সাফল্যে গুরুত্বপূর্ণ ভূমিকা রাখে। পরিশেষে বলা যায়, যুক্তরাষ্ট্রীয় সরকারের সাফল্যের সবচেয়ে বড় শক্তি হলো সুশিক্ষিত, সচেতন ও দায়িত্বশীল নাগরিকবৃন্দ যারা জাতীয় ঐক্যের প্রতি শ্রদ্ধাশীল।"
        }
      ]
    },
    {
      "number": "9",
      "uddipok": "১৯৫২ সালের ২১ ফেব্রুয়ারি যে আন্দোলনের সূত্রপাত হয়, তাকে কেন্দ্র করে পূর্ববাংলার জনগণ দীর্ঘ সংগ্রামের পথ পাড়ি দেয়। বাঙালি জাতি ছয় দফা কর্মসূচি, ১৯৬৯-এর গণঅভ্যুত্থানের মাধ্যমে ঐক্যবদ্ধ হয়। অবশেষে মুক্তিযুদ্ধের মাধ্যমে স্বাধীনতা লাভ করে।",
      "tag": "DIN.B 23,ISCM 24",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "মাতৃভূমির প্রতি মমত্ববোধ, আবেগ, অনুভূতি ও ভালোবাসাই হচ্ছে দেশপ্রেম।"
        },
        {
          "label": "খ",
          "question": "উগ্র জাতীয়তাবাদ কি বিশ্বশান্তির জন্য হুমকিস্বরূপ? ব্যাখ্যা করো।",
          "explanation": "হ্যাঁ, উগ্র জাতীয়তাবাদ নিঃসন্দেহে বিশ্বশান্তির জন্য হুমকিস্বরূপ। জাতীয়তাবাদ নিজস্ব জাতির প্রতি ভালোবাসা ও একাত্মবোধের মানসিক অনুভূতি। এ অনুভূতি যখন অন্য সকল জাতি ও দেশকে হেয় করে নিজেদের শ্রেষ্ঠত্বের দিকে ধাবিত করে তখন তা উগ্র জাতীয়তাবাদ হিসেবে বিবেচিত হয়। জাতীয়তাবাদ উগ্র হলে বিশ্বশান্তি হুমকির মুখে পড়ে। কেননা নিজেদের শ্রেষ্ঠত্ব প্রমাণের জন্য উগ্র জাতীয়তাবাদীরা অন্য দেশে আক্রমণ করে বসে। যার উৎকৃষ্ট উদাহরণ জার্মানির হিটলার এবং ইতালির মুসোলিনির কর্মকাণ্ড ও বিশ্বযুদ্ধের মতো ভয়াবহ ঘটনা, যা বিশ্বশান্তি বিনষ্ট করেছিল।"
        },
        {
          "label": "গ",
          "question": "উদ্দীপকে জাতীয়তার কোন উপাদানটি লক্ষ করা যায়? ব্যাখ্যা করো।",
          "explanation": "উদ্দীপকে জাতীয়তার ভাষা ও সাংস্কৃতিক ঐক্য উপাদানটি লক্ষ করা যায়। ভাষা হলো মানুষের মনের ভাব প্রকাশের প্রধান বাহন। কোনো জনসমষ্টির সকল মানুষের ভাষা যদি একই হয় এবং তাদের সাহিত্যও যদি এক হয় তাহলে স্বভাবতই তারা নিজেদের মধ্যে দৃঢ় ঐক্য অনুভব করে এবং তাদের মধ্যে জাতীয়তাবোধের সৃষ্টি হয়। এছাড়া একই জনসমষ্টির মধ্যে একই ধরনের আচরণ ও রীতিনীতি গড়ে উঠলে তারা নিজেদেরকে অন্য জনসমষ্টি থেকে স্বতন্ত্র মনে করে। আচরণ ও রীতিনীতিগত এ ঐক্য জনসমষ্টিকে ঐক্যের বন্ধনে আবদ্ধ করে জাতীয়তাবোধে উদ্বুদ্ধ করে। উদ্দীপকে এ বিষয়েরই বহিঃপ্রকাশ ঘটেছে। উদ্দীপকে বলা হয়েছে, ১৯৫২ সালের ২১ ফেব্রুয়ারি যে আন্দোলনের সূত্রপাত হয়, তাকে কেন্দ্র করে পূর্ববাংলার জনগণ দীর্ঘ সংগ্রামের পথ পাড়ি দেয়। উক্ত আন্দোলনটি ছিল 'ভাষা আন্দোলন', যা বাংলা ভাষা ও বাঙালি সংস্কৃতির সম্পর্ক এবং গুরুত্ব মানুষের কাছে স্পষ্ট করার মাধ্যমে বাঙালি জাতীয়তাবোধের উন্মেষ ঘটিয়েছিল। ভাষাকেন্দ্রিক এ জাতীয়তাবোধের ওপর ভিত্তি করেই ছয় দফা কর্মসূচি, ১৯৬৯ এর গণঅভ্যুত্থান, অসহযোগ আন্দোলন প্রভৃতি পরিচালিত হয়। অবশেষে মুক্তিযুদ্ধের মাধ্যমে বাংলাদেশ স্বাধীন ও সার্বভৌম রাষ্ট্রের স্বীকৃতি অর্জন করে। এ থেকে বোঝা যায়, উদ্দীপকে জাতীয়তার 'ভাষা ও সাংস্কৃতিক ঐক্য' উপাদানকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত উপাদানটি ছাড়া জাতীয়তার অন্যান্য উপাদানগুলোর মধ্যে যে কোনো চারটির বর্ণনা দাও।",
          "explanation": "উদ্দীপকে বর্ণিত উপাদান তথা ভাষা ও সাংস্কৃতিক ঐক্য ছাড়া জাতীয়তার আরও চারটি উপাদান হলো- ভৌগোলিক ঐক্য, বংশগত ঐক্য, ধর্মীয় ঐক্য এবং ভাবগত ঐক্য। জাতীয়তা হলো এমন মানসিক ধারণা, চেতনা, মনন ও চিন্তার সমন্বয়, যা কোনো গোষ্ঠীর মধ্যে ঐক্যবোধ তৈরি করে। ভৌগোলিক ঐক্য হলো জাতীয়তার প্রথম ও প্রধান উপাদান। একই ভৌগোলিক সীমানায় বসবাসের ফলে ভাবের আদান-প্রদানের মাধ্যমে জনসমষ্টির মধ্যে ঐক্যবোধের সৃষ্টি হয়, যা ভূখণ্ডভিত্তিক জাতীয়তা সৃষ্টি করতে পারে। আবার বংশগত ঐক্যও জাতীয়তা গঠনে গুরুত্বপূর্ণ প্রভাব বিস্তার করে। রক্ত সম্পর্ক ও বংশগত ঐক্য মানুষের মধ্যে যদি সুদৃঢ় ঐক্যবোধ সৃষ্টি করে তবে তারা জাতীয়তাবোধে উদ্বুদ্ধ হতে পারে। তবে বর্তমান যুগের নৃতত্ত্ববিদরা এ উপাদানকে অপরিহার্য মনে করেন না। অন্যদিকে ধর্মীয় ঐক্য এমন একটি উপাদান যা জাতীয়তার ধারণা সৃষ্টি এবং তা জোরদার করতে শক্তিশালী ভূমিকা পালন করে। একই ধর্মাবলম্বী জনগোষ্ঠীর মধ্যে সহজেই ঐক্যভাব জাগ্রত হয়। যার উপর ভিত্তি করে বিশ্বে বিভিন্ন জাতিরাষ্ট্রের উদ্ভব ঘটেছে। ১৯৪৭ সালে ধর্মীয় জাতীয়তার প্রেক্ষিতেই পাকিস্তান ও ভারত নামে দুটি নতুন রাষ্ট্র সৃষ্টি হয়েছিল। পরিশেষে, ভাবগত ঐক্য জাতীয়তার সর্বাপেক্ষা গুরুত্বপূর্ণ উপাদান। কেননা, উপরিউক্ত উপাদানগুলোর যেকোনোটি বাদে জাতীয়তা সৃষ্টি সম্ভব হলেও ভাবগত ঐক্য ছাড়া জাতীয়তাবোধের উন্মেষ ঘটতে পারে না। এজন্য অধ্যাপক লাস্কি বলেছেন, \"জাতীয়তার ধারণাটি অপরিহার্যভাবেই একটি আত্মিক ব্যাপার।\" উপরিউক্ত আলোচনার প্রেক্ষিতে বলা যায়, জাতীয়তা গঠনের পেছনে কোনো একক উপাদান নয়, বরং একাধিক উপাদানের সমন্বয়েই একটি শক্তিশালী জাতীয়তাবোধের সৃষ্টি হয়।"
        }
      ]
    },
    {
      "number": "10",
      "uddipok": "জনাব কামাল একটি পরিবহন সংগঠনের সদস্য। তার সংগঠন পরিবহন শ্রমিকদের স্বার্থ রক্ষার জন্য আন্দোলন করে। অনাদিকে, জনাব আরিফ এমন একটি সংগঠনের সদস্য, যে সংগঠন রাষ্ট্রীয় ক্ষমতায় অধিষ্ঠিত হয়ে মানুষের মজাল করতে বদ্ধপরিকর।",
      "tag": "DIN.B 23",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "নেতৃত্ব হলো এমন একটি কৌশল, যার মাধ্যমে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন।"
        },
        {
          "label": "খ",
          "question": "স্বাধীনতা বলতে কী বোঝায়?",
          "explanation": "যে সাধারণ অর্থে স্বাধীনতা বলতে নিজের ইচ্ছা অনুযায়ী যেকোনো কাজ করাকে বোঝায়। কিন্তু প্রকৃত অর্থে স্বাধীনতা বলতে এ ধরনের অবাধ স্বাধীনতাকে বোঝায় না। পৌরনীতি ও সুশাসনে স্বাধীনতা ভিন্ন অর্থে ব্যবহৃত হয়। অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। অর্থাৎ স্বাধীনতা হলো এমন সুযোগ-সুবিধা ও পরিবেশ, যেখানে কেউ কারও ক্ষতি না করে সবাই নিজের অধিকার ভোগ করে। স্বাধীনতা ব্যক্তির ব্যক্তিত্ব বিকাশে সহায়তা করে এবং অধিকার ভোগের ক্ষেত্রে বাধা অপসারণ করে।"
        },
        {
          "label": "গ",
          "question": "উদ্দীপকে জনাব কামালের সংগঠনের সাথে তোমার পাঠ্যবইয়ের কোন সংগঠনের মিল রয়েছে? ব্যাখ্যা করো।",
          "explanation": "উদ্দীপকের 'চ' এর সাথে আমার পঠিত চাপসৃষ্টিকারী গোষ্ঠীর মিল রয়েছে। চাপসৃষ্টিকারী গোষ্ঠী (Pressure Group) হচ্ছে কোনো সংগঠিত সামাজিক গোষ্ঠী যারা নিজেদের স্বার্থ নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ। উদ্দীপকের 'চ' একটি নামকরা ক্রিকেট ক্লাব। এর পরিচালনা পরিষদ ১৭ জন সদস্য নিয়ে গঠিত। যারা খেলোয়াড়দের উন্নয়নের জন্য সরকারের সাথে দেনদরবার করে। তাদের উদ্দেশ্য ও কর্মকাণ্ড চাপসৃষ্টিকারী গোষ্ঠীর অনুরূপ। এজন্য বলা যায়, 'চ' একটি চাপসৃষ্টিকারী গোষ্ঠী।"
        },
        {
          "label": "ঘ",
          "question": "উদ্দীপকের জনাব কামাল এবং জনাব আরিফের সংগঠন দুটির কর্মকান্ডের তুলনামূলক আলোচনা করে!।",
          "explanation": "উদ্দীপকের জনাব কামাল ও জনাব আরিফের সংগঠন দুটি যথাক্রমে চাপসৃষ্টিকারী গোষ্ঠী ও রাজনৈতিক দলকে ইঙ্গিত করে। উভয় সংগঠনের কর্মকাণ্ডের মধ্যে বেশকিছু পার্থক্য পরিলক্ষিত হয়। জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া রাজনৈতিক দলের উদ্দেশ্য। উদ্দীপকের জনাব কামাল এমন একটি সংগঠনের সদস্য যেটি রাষ্ট্রীয় ক্ষমতায় অধিষ্ঠিত হয়ে মানুষের মঙ্গল করতে চায়, যা রাজনৈতিক দলের উদ্দেশ্যের সাথে সাদৃশ্যপূর্ণ। রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। জাতীয় সমস্যা নির্ধারণ করে তা সমাধানের প্রশ্নে নীতি ও কর্মসূচি প্রণয়ন করে। অপরদিকে, চাপসৃষ্টিকারী গোষ্ঠী সরকারি কাঠামোর বাইরে থেকে সরকারের সিদ্ধান্ত গ্রহণ প্রক্রিয়াকে নিজেদের অনুকূলে নিতে চেষ্টা করে। তারা সরাসরি নির্বাচনে অংশ নেয় না, বরং বিভিন্ন রাজনৈতিক দলের পক্ষে প্রচারাভিযান চালায়। প্রয়োজনে তারা সরকারের সমালোচনা করে সরকারের ওপর চাপসৃষ্টি করে। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। রাজনৈতিক দলের সামনে বৃহৎ জাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা ক্ষুদ্র ও দুর্বল। উপরের আলোচনা থেকে বলা যায়, রাজনৈতিক দল ও চাপসৃষ্টিকারী গোষ্ঠীর কর্মকাণ্ডের মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "11",
      "uddipok": "বাট্রান্ড রাসেল বলেছেন \"নেতাকে তিনটি গুণের অধিকারী হতে হবে। তা হলো- আত্মবিশ্বাস, দ্রুত সিদ্ধান্ত গ্রহণের ক্ষমতা এবং বাস্তব সিদ্ধান্ত গ্রহণের দক্ষতা।\" আমরা এমন এক নেতা পেয়েছিলাম যার নেতৃত্বে আমরা পেয়েছি একটি দেশ ও একটি পতাকা এবং আত্মপরিচয়।",
      "tag": "DIN.B 23",
      "sub_questions": [
        {
          "label": "ক",
          "question": "বহুদলীয় ব্যবস্থা কী?",
          "explanation": "যে রাষ্ট্র ব্যবস্থায় দুইয়ের অধিক রাজনৈতিক দলের কার্যক্রম দেখা যায় তাকে বহুদলীয় ব্যবস্থা বলে।"
        },
        {
          "label": "খ",
          "question": "গণতন্ত্রে রাজনৈতিক দল অপরিহার্য কেন?",
          "explanation": "গণতান্ত্রিক শাসনব্যবস্থায় সরকার গঠন করে দেশ পরিচালনার জন্য রাজনৈতিক দল অপরিহার্য। গণতন্ত্র হচ্ছে জনগণের শাসনব্যবস্থা। তবে রাষ্ট্রের আয়তন জনসংখ্যা বিশাল হওয়ায় প্রত্যক্ষের পরিবর্তে নির্বাচিত প্রতিনিধির মাধ্যমে জনগণ পরোক্ষভাবে শাসনকার্যে অংশগ্রহণ করে। আর প্রতিনিধি নির্বাচনের মাধ্যমে সরকার গঠনে প্রধান ভূমিকা পালন করে রাজনৈতিক দল। উইম্ব নির্বাচিত সরকারই জনগণের প্রতিনিধি হিসেবে দেশ পরিচালনা করে। এজন্য বলা হয় রাজনৈতিক দল গণতন্ত্রের অপরিহার্য ভিত্তি।"
        },
        {
          "label": "গ",
          "question": "উদ্দীপকে কোন ধরনের নেতৃত্বের ইঙ্গিত রয়েছে? ব্যাখ্যা করো।",
          "explanation": "উদ্দীপকে সম্মোহনী নেতৃত্বের ইঙ্গিত রয়েছে। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আব্দুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, 'বাট্রান্ড রাসেল বলেছেন, নেতাকে আত্মবিশ্বাসী, দ্রুত সিদ্ধান্ত গ্রহণের ক্ষমতা এবং বাস্তব সিদ্ধান্ত গ্রহণের দক্ষতা থাকতে হবে, আমরা এমন এক নেতা পেয়েছিলাম যার নেতৃত্বে পেয়েছি একটি দেশ ও একটি পতাকা এবং আত্ম পরিচয়। এখানে সম্মোহনী নেতৃত্বের প্রতি ইঙ্গিত করা হয়েছে। বঙ্গবন্ধু শেখ মুজিবুর রহমানের সম্মোহনী নেতৃত্বের কারণে আমরা স্বাধীন বাংলাদেশ পেয়েছি।"
        },
        {
          "label": "ঘ",
          "question": "উদ্দীপকে উল্লেখিত নেতৃত্বের গুণাবলি ছাড়া নেতৃত্বের আর কী কী গুণাবলি আছে? ব্যাখ্যা করো",
          "explanation": "উদ্দীপকে উল্লেখিত গুণবলি ছাড়াও সুশিক্ষা, ব্যক্তিত্ব, আত্মসংযম, ন্যায়পরায়ণতা, দেশপ্রেম, বাগ্মিতা প্রভৃতি হলো নেতৃত্বের উল্লেখযোগ্য গুণাবলি। একজন যোগ্যতাসম্পন্ন ব্যক্তিই কেবল দক্ষ নেতৃত্ব প্রদান করতে পারেন। এজন্য নেতাকে বেশকিছু গুণের অধিকারী হতে হয়। তন্মধ্যে সুশিক্ষা একটি অপরিহার্য গুণ। কারণ সুশিক্ষিত নেতা তার শিক্ষালব্ধ জ্ঞান প্রয়োগ করে যেকোনো সমস্যা সমাধানের উপযুক্ত উপায় নির্ধারণ করতে পারেন। তবে তাকে অবশ্যই সুদৃঢ় ব্যক্তিত্বের অধিকারী হতে হবে। কেননা নিজের ব্যক্তিত্ব তথা আচার-আচরণ, সততা, তেজস্বিতা, পাণ্ডিত্য প্রভৃতির বলেই নেতা অন্যের আচরণকে প্রভাবিত করতে পারেন। এছাড়া নেতাকে হতে হবে সংযমী ও সহনশীল। যাতে ধীরস্থিরভাবে শৃঙ্খলার সহিত যেকোনো কাজ সমাধা করতে পারেন। নেতৃত্বের একটি আবশ্যকীয় গুণ হলো ন্যায়পরায়ণতা। নেতা যেকোনো কাজে নিরপেক্ষতা বজায় রেখে সকলকে সমান চোখে দেখবেন। তার ন্যায়বোধ হবে প্রশ্নাতীত। একজন নেতাকে অবশ্যই দেশপ্রেমিক হতে হবে। কারণ দেশপ্রেম নেতৃত্বকে অনুপ্রেরণা দেয়, দায়িত্ববান করে ও কল্যাণমুখী কাজে উদ্বুদ্ধ করে। এছাড়া উত্তম নেতৃত্বের জন্য বাগ্মিতা একটি অবশ্যম্ভাবী গুণ। বক্তৃতায় ভাষার দৃঢ়তা ও স্বচ্ছতা থাকলে নেতার পক্ষে জনমত গঠন করা সম্ভব হয়। সর্বোপরি, নেতৃত্বের জন্য দূরদৃষ্টি, অভিজ্ঞতা, উপস্থিত বৃদ্ধি প্রভৃতিও কার্যকরী গুণ হিসেবে ভূমিকা রাখে। পরিশেষে বলা যায়, একজন নেতার মধ্যে নেতৃত্বের সকল গুণ থাকা বাঞ্ছনীয় নয়, তবে উত্তম নেতৃত্বের জন্য নেতাকে বহুমুখী গুণের অধিকারী হতে হয়।"
        }
      ]
    }
  ]
}