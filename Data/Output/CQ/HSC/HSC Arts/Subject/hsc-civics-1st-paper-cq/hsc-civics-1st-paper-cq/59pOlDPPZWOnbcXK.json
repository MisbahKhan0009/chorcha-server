{
  "title": "ঢাকা রেসিডেনসিয়াল কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "নগর, নগররাষ্ট্র ও সুনাগরিকের গুণাবলি সম্পর্কে সঠিক ধারণা দেওয়ার জন্য উচ্চ মাধ্যমিকে একটি বিশেষ বিষয় পাঠ্যসূচির আওতাভুক্ত করা হয়েছে। একজন নাগরিক হিসেবে শিক্ষার্থীদের অন্যান্য বিষয়ের সাথে এ বিষয়টি অধ্যয়নের গুরুত্ব অত্যধিক।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "Civitas' শব্দের অর্থ নগররাষ্ট্র।"
        },
        {
          "label": "খ",
          "question": "",
          "explanation": "দুর্নীতিমুক্ত কার্যকর রাষ্ট্র ও সমাজ গড়তে সুশাসনের প্রয়োজন। সুশাসন স্বৈরাচার রোধ করে সরকারকে সেবক, নাগরিককে দেশপ্রেমিক হিসেবে গড়ে তোলে। এ শাসন কৌশলে হালুয়া রুটি ভাগাভাগির অবকাশ নেই। তাই ন্যায় ও শোষণহীন উন্নত জীবনব্যবস্থার জন্য সুশাসন প্রয়োজন।"
        },
        {
          "label": "গ",
          "question": "",
          "explanation": "উদ্দীপকে উচ্চ মাধ্যমিকের যে বিষয়টির কথা বলা হয়েছে সেটি হলো পৌরনীতি ও সুশাসন। এর পরিধি ব্যাপক ও বিস্তৃত। উদ্দীপকে' বলা হয়েছে, নগর, নগররাষ্ট্র ও সুনাগরিকের গুণাবলি সম্পর্কে সঠিক ধারণা পাওয়ার জন্য উচ্চ মাধ্যমিকে একটি বিষয় পাঠ্যসূচির আওতাভুক্ত করা হয়েছে। এরূপ বৈশিষ্ট্যগুলোর প্রতিফলন ঘটে একমাত্র পৌরনীতি ও সুশাসন বিষয়টিতে। কেননা, পৌরনীতি মূলত নাগরিকতা বিষয়ক বিজ্ঞান। নাগরিক জীবনের সাথে যা কিছু জড়িত তার সর্বোচ্চ সীমা পর্যন্ত পৌরনীতি ও সুশাসনের পরিধি বিস্তার লাভ করেছে। পৌরনীতি নাগরিকতা এবং নাগরিকতার সাথে জড়িত বিভিন্ন বিষয় নিয়ে আলোচনা করে। নাগরিকের উত্তম এবং পূর্ণাঙ্গ জীবন প্রতিষ্ঠা করার জন্যই মূলত রাষ্ট্রের উৎপত্তি। আর একটি দেশের সুনাগরিকগণ সেই দেশের সর্বোত্তম সম্পদ। পৌরনীতি এ সমস্ত বিষয় নিয়ে বিস্তারিত আলোচনা করে। আবার, পৌরনীতি রাজনৈতিক প্রতিষ্ঠান সম্পর্কে আলোচনা করে। রাষ্ট্রের সংজ্ঞা, প্রকৃতি ও উৎপত্তির ইতিহাস, রাষ্ট্রের উপাদানসমূহ, সংবিধানের প্রকৃতি ও শ্রেণিবিভাগ, সরকারের প্রকৃতি ও শ্রেণিবিভাগ, সরকারের বিভিন্ন বিভাগের প্রকৃতি, সংগঠন ও কার্যাবলি, নির্বাচন ও নির্বাচকমণ্ডলী, রাজনৈতিক দল, জনমত, রাজনৈতিক সংগঠন নিয়ে পৌরনীতি বিস্তৃত আলোচনা করে। এছাড়া নাগরিকের স্থানীয় যেমন- ইউনিয়ন পরিষদ, আন্তর্জাতিক দিক যেমন- জাতিসংঘ ইত্যাদি বিষয় পৌরনীতির পরিধিভুক্ত।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি সুনাগরিক হওয়ার জন্য পৌরনীতি ও সুশাসন অধ্যয়ন করা জরুরি। নাগরিক মর্যাদাসম্পন্ন ও সচেতন জনগোষ্ঠী রাষ্ট্রের সম্পদ। জনসংখ্যাকে উত্তম ও সচেতন নাগরিক গোষ্ঠীতে পরিণত করার ক্ষেত্রে পৌরনীতি শিক্ষার কোনো বিকল্প নেই। সুনাগরিকতার শিক্ষা যে কেউ পৌরনীতি পাঠেই লাভ করে থাকে। বিবেক, বুদ্ধি, আত্মসংযম ও শৃঙ্খলাবোধসম্পন্ন নাগরিক জীবনের বিকাশের জন্য পৌরনীতি উত্তম দিকনির্দেশনা প্রদান করে থাকে। একটি রাষ্ট্র পরিচালনার জন্য ভালো মানুষের চেয়ে বরং ভালো নাগরিকের প্রয়োজন অনেক বেশি। এ প্রসঙ্গে এরিস্টটল বলেন, 'সকল ভালো মানুষ ভালো নাগরিক নয়, কিন্তু সকল ভালো নাগরিকই ভালো মানুষ।' মূলত পৌরনীতির জ্ঞান মানুষকে অধিকার সচেতন করে তোলে। পৌরনীতি ও সুশাসন নাগরিক অধিকার ও কর্তব্য পালনের মাধ্যমে অধিকার ভোগের শিক্ষাদান করে। এ বিষয়টি শিক্ষা লাভ করেই নাগরিক নিয়মতান্ত্রিক পন্থায় সরকারি কর্তৃপক্ষ ও জনসম্মুখে তাদের ন্যায্য দাবি-দাওয়া তুলে ধরতে ও আদায় করতে সক্ষম হয়। বস্তুত পৌরনীতি ও সুশাসন পাঠের মাধ্যমে নাগরিকদের অধিকার ও কর্তব্য সম্পর্কে সচেতন করা যায় বিধায় তাদের মধ্যে সুনাগরিকতার গুণাবলি জাগ্রত হয়। তাই একথা সুস্পষ্ট যে, সুনাগরিক হওয়ার জন্য পৌরনীতি ও সুশাসন বিষয়টি অধ্যয়ন জরুরি।"
        }
      ]
    },
    {
      "number": "2",
      "uddipok": "জনাব রহমান একজন মানবাধিকার আইনজীবী। নারী ও শিশুদের অধিকার রক্ষায় তিনি বিশেষভাবে আইনি সহায়তা প্রদান করে থাকেন। নারী শ্রমিকদের সমান মজুরি ও কর্ম পরিবেশ সৃষ্টি, বেকার ও বৃদ্ধ বয়সে ভাতা পাওয়ার অধিকার নিয়ে তিনি উচ্চ আদালতে জোরালো ভূমিকা পালন করেন।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "কমূল্যবোধ এমন একটি মানদণ্ড, যা ভালোমন্দ নির্ধারণের মাধ্যমে মানুষের আচরণকে সঠিক পথে পরিচালিত করে।"
        },
        {
          "label": "খ",
          "question": "",
          "explanation": "নৈতিকতা বলতে বোঝায় মানুষের বিবেকবোধ, ন্যায়নীতি তথা মূল্যবোধের ওপর ভিত্তি করে সুষ্ঠু বিধিনিষেধের সমষ্টি। নৈতিকতা হলো নীতিঘটিত বা নীতিসংক্রান্ত বিষয়, যা সুনীতি, সৎ নীতি বা উৎকৃষ্ট নীতিকে ধারণ করে। অর্থাৎ নৈতিকতা হলো এক ধরনের মানসিক অবস্থা, যা কাউকে অপরের মঙ্গল কামনা করতে এবং সমাজের প্রেক্ষিতে ভালো কাজের অনুপ্রেরণা দেয়। নৈতিকতা হলো সমাজ কর্তৃক স্বীকৃত আচরণবিধি। নৈতিকতা মানুষের মনে উদ্ভব ও বিকশিত হয় এবং এটিকে সমাজ লালন করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের আলোকে জনাব আতিকুর রহমান নারীদের অর্থনৈতিক স্বাধীনতা রক্ষায় ভূমিকা পালন করেন। অর্থনৈতিক স্বাধীনতা হচ্ছে ব্যক্তির মেধা ও যোগ্যতা অনুসারী কর্মসংস্থান ও অর্থ উপার্জনের মাধ্যমে দৈনন্দিন অভাব ও অনিশ্চয়তা থেকে মুক্তি লাভ। মার্কিন যুক্তরাষ্ট্রের প্রেসিডেন্ট রুজভেল্টের মতে, \"অর্থনৈতিক স্বাধীনতার অর্থ হচ্ছে অভাব থেকে মুক্তি। \" যোগ্যতা ও সামর্থ্য অনুযায়ী কর্মের নিযুক্ত হওয়ার অধিকার, বেকার ও বৃদ্ধ বয়সে ভাতা পাওয়ার অধিকার, রুগণ ও অক্ষম অবস্থায় রাষ্ট্র কর্তৃক প্রতিপালন, উপযুক্ত মজুরি লাভ ইত্যাদি অর্থনৈতিক স্বাধীনতার অন্তর্ভুক্ত। উদ্দীপকে জনাব আতিকুর মানবাধিকার আইনজীবী হিসেবে নারী শ্রমিকদের সমান মজুরি ও কর্মপরিবেশ সৃষ্টি করে এবং বেকার ও বৃদ্ধ বয়সে ভাতা পাওয়ার অধিকার নিয়ে উচ্চ আদালতে জোরালো ভূমিকা পালন করেন। তার এরূপ ঘটনা নারীদের অর্থনৈতিক স্বাধীনতা রক্ষার ভূমিকা পালনকে নির্দেশ করে। কারণ জীবন ধারণের জন্য প্রয়োজনীয় আর্থিক সুযোগ-সুবিধা লাভের অধিকারকে অর্থনৈতিক স্বাধীনতা বলা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উল্লেখিত স্বাধীনতা তথা অর্থনৈতিক স্বাধীনতা নিশ্চিত করলে সাম্য প্রতিষ্ঠা হবে - মন্তব্যটি যথার্থ। অর্থনৈতিক স্বাধীনতা বলতে রাষ্ট্রের জনগণের অর্থনৈতিক প্রয়োজন মেটানোর জন্য অর্থনৈতিক কর্মকান্ডে অংশগ্রহণ ও উপার্জন করা স্বাধীনতাকে বোঝায়। অর্থাৎ স্বাধীনভাবে নিজের এবং নিজ পরিবারের ভরণপোষণের জন্য বাধাবিঘ্নহীন কর্ম বেছে নেওয়ার স্বাধীনতা হলো অর্থনৈতিক সাম্য। অর্থনৈতিক স্বাধীনতা যদি সমাজ বা রাষ্ট্রের প্রতিষ্ঠা লাভ করে তবে জনগণের মাঝে সমতা সৃষ্টি লাভ করে সাম্য প্রতিষ্ঠা করবে। উদ্দীপকে জনাব আতিকুর রহমান নারীদের অর্থনৈতিক স্বাধীনতা নিশ্চিত করার জন্য কাজ করছেন। এরূপ স্বাধীনতার সাম্য নিশ্চিত করে। কারণ সাম্যের মানে হলো সমাজে পরস্পরের সমতা ও অভিন্নতা। সাম্য বলতে এমন এক সামাজিক পরিবেশকে বোঝায় যেখানে জাতি-ধর্ম-বর্ণ নির্বিশেষে সবাই সমান সুযোগ-সুবিধার লাভ করে এবং সে সুযোগ-সুবিধা লাভ করে ব্যক্তিত্বের বিকাশ ঘটাতে পারে। অর্থাৎ সাম্যের অর্থ হলো সমাজের সকলের সমতা বিধান। আর এরূপ অবস্থা একমাত্র স্বাধীনতার মাধ্যমে নিশ্চিত হওয়া যায়।বিশেষ করে সমাজে যদি অর্থনৈতিক স্বাধীনতা নিশ্চিত করা যায় তাহলে ব্যক্তিগত, সামাজিক কিংবা রাজনৈতিক ক্ষেত্রে ধর্ম-বর্ণ নির্বিশেষে সব ক্ষেত্রে সমানভাবে অংশগ্রহণের সুযোগ লাভ করবে। অর্থনৈতিক স্বাধীনতা মানুষের সকল ক্ষেত্রে সাম্যের অস্তিত্বকে উপলব্ধি করার অনুভূতি সৃষ্টি করে। পৃথিবীর অনেক রাষ্ট্র ছিল যেখানে মানুষের কোনরূপ স্বাধীনতা ছিলনা, ফলে সেখানে সাম্যের অস্তিত্ব ও কল্পনা করা যেত না। সুতরাং বলা যায়, মানুষের অর্থনৈতিক স্বাধীনতা নিশ্চিত হলে সমাজে সাম্য প্রতিষ্ঠিত হবে।স্বাধীনতা ছাড়া সাম্যের অস্তিত্ব কল্পনা করা যায় না।"
        }
      ]
    },
    {
      "number": "3",
      "uddipok": "জনাব কবির উচ্চ আদালতের একজন বিচারক। আদালতে একটি জটিল মামলার রায় প্রদান করতে গিয়ে বিদ্যমান আইনে কোনো সমাধান না পেয়ে নিজের প্রজ্ঞা ও বুদ্ধি অনুসারে বিচার কাজ সম্পন্ন করেন। ফলে নতুন আইনের সৃষ্টি হয়।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "অধিকার হলো সমাজের সকলের জন্য কল্যাণকর কতকগুলো সুযোগ-সুবিধা, যা ব্যতীত ব্যক্তির ব্যক্তিত্বের বিকাশ ঘটে না।"
        },
        {
          "label": "খ",
          "question": "",
          "explanation": "আইন ও স্বাধীনতার সম্পর্ক গভীর। আইন স্বাধীনতার রক্ষক ও অভিভাবক। আইনের অনুপস্থিতিতে স্বাধীনতা থাকে না। কেননা স্বাধীনতা কোনো 'লাইসেন্স' নয়। আইন স্বাধীনতার ক্ষেত্রকে প্রসারিত করে। সভ্য জীবনের প্রয়োজনীয় শর্তাবলি আইনের দ্বারা সুরক্ষিত ও সম্প্রসারিত হয়। এছাড়াও আইন স্বাধীনতাকে যেমন অর্থবহ করে, তেমনি এটি স্বাধীনতাকে ভোগ করার পরিবেশ সৃষ্টি করে দেয়। মোটকথা, আইন ও স্বাধীনতার সম্পর্ক অত্যন্ত নিবিড়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আইনের বিচারকের রায় উৎসটির কথা বলা হয়েছে। আইনের উৎস হিসেবে বিচারালয়ের বা বিচারকদের সিদ্ধান্ত আইনের গুরুত্বপূর্ণ একটি উৎস। বিচারকগণ যখন প্রচলিত আইন অনুযায়ী মামলা-মকদ্দমার নিষ্পত্তি করতে সমর্থ হন না তখন তারা নিজস্ব বিবেক, প্রজ্ঞা ও অভিজ্ঞতা থেকে নতুন নতুন আইন সৃষ্টি করেন এবং আইনের যথার্থতা বিশ্লেষণ করেন। পরবর্তীতে বিচারক প্রণীত এসব আইন অন্যান্য বিচারক কর্তৃক ব্যাপকভাবে অনুসৃত হতে থাকে। উদ্দীপকে দেখা যায়, জামিল হাসান উচ্চ আদালতের একজন বিচারক। আদালতের একটি জটিল মামলায় রায় প্রদান করতে গিয়ে বিদ্যমান আইনে কোনো সমাধান না পেয়ে নিজের প্রজ্ঞা ও বিবেক বুদ্ধি অনুসারে বিচার কাজ সম্পন্ন করেন। ফলে নতুন আইনের সৃষ্টি হয়। এরূপ বর্ণনায় আইনের 'বিচারকের রায়' উৎসটি প্রকাশ পেয়েছে। সারা বিশ্বে বিচারকের রায় গুরুত্বপূর্ণ উৎস হিসেবে বিবেচিত। মার্কিন যুক্তরাষ্ট্রের মার্শাল, হিউজেস প্রমুখ বিচারক এভাবে বহু আইন সৃষ্টি করেছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে আইনের উৎস হিসেবে 'বিচারকের রায়' উৎসটি প্রকাশ পেয়েছে। এটি ছাড়াও আইনের আরও উৎস রয়েছে। অধ্যাপক হল্যান্ড আইনের ছয়টি উৎসের কথা বলেছেন। যথা- ১. প্রথা, ২. ধর্ম, ৩. বিচারকের রায়, ৪. আইনবিদদের গ্রন্থ, ৫. ন্যায়বোধ ও ৬. আইনসভা। তবে এসব উৎস ছাড়াও আইনের কতিপয় উৎস লক্ষণীয়। উদ্দীপকে আইনের উৎস হিসেবে 'বিচারকের রায়' উৎসটি প্রকাশ পেয়েছে। এছাড়াও আইনের অন্যান্য উৎসগুলোর মধ্যে প্রথা অন্যতম। এটি আইনের প্রাচীনতম উৎস। সুদীর্ঘকাল ধরে সমাজে প্রচলিত আচার-ব্যবহার রীতিনীতিকে প্রথা বলা হয়। ব্রিটেনের আইনের বেশিরভাগ প্রথা দ্বারা প্রচলিত। ধর্ম আইনের অন্য একটি উৎস। ধর্মীয় অনুশাসন এবং ধর্মগ্রন্থ হতেও আইনের উৎপত্তি ঘটেছে। আবার, প্রখ্যাত আইনবিদদের বিজ্ঞানসম্মত আলোচনাও আইনের অন্যতম একটি উৎস। মূলত আইনজ্ঞদের ব্যাখ্যা ও আলোচনা অনেক সময় আইনের প্রকৃত অর্থ প্রকাশ করে। এ ব্যাখ্যা আদলতে অভি শ্রদ্ধার সাথে গৃহীত হয়। এছাড়া বিচারকদের ন্যায়বোধও আইনের অন্যতম একটি উৎস। বিচার কাজ করতে গিয়ে সামাজিক ন্যায়বোধ ও বিচারবুদ্ধির আশ্রয় গ্রহণ করে বিচারক যে রায় প্রদান করেন তা থেকে আইনের সৃষ্টি হয়। আইনসভা হলো আইনের সবথেকে আধুনিক উৎস। বর্তমানে প্রত্যেক দেশের আইনসভা আইন প্রণয়নের প্রধান দায়িত্ব পালন করে। অন্যদিকে, জনমত আইনের উৎসের ক্ষেত্রে গুরুত্বপূর্ণ ভূমিকা পালন করে। বিশিষ্ট আইনজ্ঞ অপেন হেইমার-এর ভাষায়, জনমত আইনের অন্যতম উৎস। আবার আধুনিককালে শাসনব্যবস্থার জটিলতার কারণে আইনসভা তার কর্তৃত্বের এক বিরাট অংশ শাসন বিভাগের কর্মকর্তাদের হাতে অর্পণ করে। শাসন বিভাগ তার স্বীয় ক্ষমতাবলে তখন প্রয়োজনীয় ঘোষণা ও ডিক্রি জারি করে থাকে। এরূপ জারিকৃত সকল ঘোষণা বা আদেশকে প্রশাসনিক আইন -বলা হয়। সুতরাং আলোচনা থেকে বলা যায়, একটি নয় বরং একাধিক উৎস থেকে আইন উৎসারিত হয়ে থাকে।"
        }
      ]
    },
    {
      "number": "4",
      "uddipok": "মির্জাপুর গ্রামে আফজাল সাহেবের স্কুলে একটি ব্যতিক্রমধর্মী দোকান রয়েছে। দোকানিবিহীন এই দোকানে ছাত্রছাত্রীদের প্রয়োজনীয় জিনিসপত্র রয়েছে। ছাত্রছাত্রীরা প্রয়োজনীয় জিনিস কিনে উপরে লেখা মূল্য দেখে জিনিসের দাম পাশে রাখা বাক্সে রেখে দেয়। শিশুদের পড়াশোনার পাশাপাশি সৎ মানুষ হিসেবে গড়ে তুলতে আফজাল সাহেবের এই প্রচেষ্টা।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "কেআইন ফারসি শব্দ থেকে বাংলায় এসেছে।"
        },
        {
          "label": "খ",
          "question": "",
          "explanation": "একটি গণতান্ত্রিক রাষ্ট্রে যেসব চিন্তাভাবনা, লক্ষ্য, উদ্দেশ্য ও সংকল্প মানুষের গণতান্ত্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। গণতান্ত্রিক রাষ্ট্রে - এসব মূল্যবোধ মানুষের ইচ্ছার একটি প্রধান মানদণ্ড। গণতান্ত্রিক সমাজ ও রাষ্ট্রে বসবাসকারী মানুষের এসব মূল্যবোধের প্রতি শ্রদ্ধাবোধ আছে বলেই তারা এগুলোকে মেনে চলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জনাব নাবিলা হকের বক্তব্যে সামাজিক মূল্যবোধের ইঙ্গিত পাওয়া যায় । যে চিন্তাভাবনা, লক্ষ্য, উদ্দেশ্য ও সংকল্প মানুষের সামাজিক আচার- ব্যবহার ও কর্মকাণ্ডকে নিয়ন্ত্রিত ও পরিচালিত করে তার সমষ্টিকে সামাজিক মূল্যবোধ বলে। মার্কিন সমাজবিজ্ঞানী এবং শিক্ষাবিদ স্টুয়ার্ট সি. ডড (Stuart Carter Dodd) এর মতে, ‘সামাজিক মূল্যবোধ হলো সেসব রীতিনীতির সমষ্টি যা ব্যক্তি সমাজের কাছ থেকে আশা করে এবং সমাজ ব্যক্তির কাছ থেকে লাভ করে।' সামাজিক মূল্যবোধ সামাজিক উন্নয়নের ভিত্তি বা মানদণ্ড। সামাজিক শিষ্টাচার, সততা, সত্যবাদিতা, ন্যায়বিচার, সহমর্মিতা, সহনশীলতা, শৃঙ্খলাবোধ, শ্রমের মর্যাদা, দানশীলতা, আতিথেয়তা, জনসেবা, আত্মত্যাগ প্রভৃতি মানবিক গুণাবলির সমষ্টি হচ্ছে সামাজিক মূল্যবোধ। সামাজিক মূল্যবোধের মাপকাঠিতেই মানুষের আচরণ ও কাজের ভালো-মন্দ বিচার করা হয় । . উদ্দীপকে লক্ষ করা যায়, বিশ্ববিদ্যালয়ের শিক্ষক জনাব নাবিলা হক তাঁর শিক্ষার্থীদের জীবনে সফলতা লাভের জন্য বাবা-মা ও শিক্ষকদের উপদেশ মেনে চলা এবং ন্যায়-অন্যায়বোধ জাগ্রত রাখার কথা বলেন। এছাড়া তিনি জ্ঞানচর্চার পাশাপাশি ভবিষ্যতে আলোকিত মানুষ হয়ে অসহায়, দুস্থ ও বিপদগ্রস্ত মানুষের পাশে দাঁড়ানোর কথা বলেন । তাঁর এসব কথা সামাজিক মূল্যবোধেরই পরিচায়ক। কারণ সামাজিক মূল্যবোধের অন্যতম উপাদান হলো সামাজিক শিষ্টাচার, ন্যায়বিচার, সহমর্মিতা ইত্যাদি, যা জনাব নাবিলা হকের বক্তব্যে প্রকাশিত হয়েছে। তাই বলা যায়, উদ্দীপকে জনাব নাবিলা হকের বক্তব্যে সামাজিক মূল্যবোধের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সামাজিক মূল্যবোধের ধারণা যে সমাজে যত বেশি প্রচলিত, সে সমাজ তত বেশি উন্নত — উক্তিটি যথার্থ । - উদ্দীপকে সামাজিক মূল্যবোধের প্রতি ইঙ্গিত করা হয়েছে। ব্যক্তিগত, সামাজিক ও রাষ্ট্রীয় জীবনে সামাজিক মূল্যবোধের প্রয়োজনীয়তা অপরিসীম। যে সমাজে সামাজিক মূল্যবোধের ধারণা যত বেশি উন্নত, সে সমাজ তত বেশি উন্নত ও প্রগতিশীল। সামাজিক মূল্যবোধ ব্যতীত ব্যক্তিসত্তার বিকাশ সাধন সম্ভব নয়। ব্যক্তিজীবনের পরিপূর্ণতার জন্য সামাজিক মূল্যবোধের প্রয়োজনীয়তা অপরিসীম। কোনো কোনো ক্ষেত্রে দেখা যায়, সামাজিক মূল্যবোধ রাষ্ট্রীয় আইনের মতো শক্তিশালী যেমন— ব্রিটেনে সামাজিক রীতি-নীতি, প্রথা রাষ্ট্রীয় আইনের ন্যায় মান্য করা হয়। সেখানে সামাজিক নীতিমালার উপর ভিত্তি করে রাষ্ট্রীয় শাসনব্যবস্থা পরিচালিত হয় । সামাজিক মূল্যবোধের ওপর ভিত্তি করেই গড়ে উঠে একটি জাতির সভ্যতা, সংস্কৃতি, ঐতিহ্য ও গণতান্ত্রিক রাষ্ট্র ব্যবস্থা। সামাজিক মূল্যবোধ নিজের প্রতি, সমাজের প্রতি, দেশের প্রতি কর্তব্য ও দায়িত্ব পালনের প্রেরণা যোগায়। সামাজিক মূল্যবোধ দেশকে ভালোবাসতে, নাগরিক চেতনা বৃদ্ধিতে এবং মানুষকে চরিত্রবান হতে শিক্ষা দেয়। তাই সামাজিক মূল্যবোধের ধারণা যে সমাজে যত বেশি প্রচলিত, সে সমাজ তত বেশি উন্নত হয় । পরিশেষে বলা যায়, সামাজিক মূল্যবোধ একটি জাতির উন্নতির মাপকাঠি তাই যে সমাজে সামাজিক মূল্যবোধের ধারণা যত বেশি উন্নত হবে, সে সমাজও তত বেশি উন্নত ও প্রগতিশীল হবে ।"
        }
      ]
    },
    {
      "number": "5",
      "uddipok": "অধ্যাপক শামসুর রহমান পেশাগত কাজে যুক্তরাষ্ট্র ও কানাডা গিয়েছিলেন। এসব দেশের নাগরিকদের সচেতনতা ও কর্তব্যবোধ দেখে তিনি মুগ্ধ হয়েছেন। তারা নাগরিকের মৌলিক অধিকার এবং মানবাধিকার সম্পর্কে সচেতন। শামসুর রহমান আশা করেন, একদিন পৃথিবীর সব দেশের মানুষই অধিকার ও কর্তব্য সম্পর্কে সচেতন হবে।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "",
          "explanation": "অধিকার হলো সমাজ ও রাষ্ট্র কর্তৃক স্বীকৃত কতকগুলো সুযোগ-সুবিধা, যা ভোগের মাধ্যমে নাগরিকের ব্যক্তিত্বের বিকাশ ঘটে। অধিকারের মূল লক্ষ্য ব্যক্তির সর্বজনীন কল্যাণ সাধন। অর্থাৎ রাষ্ট্র প্রদত্ত সামাজিক, রাজনৈতিক, অর্থনৈতিক, সাংস্কৃতিক, ধর্মীয় ও অন্যান্য অধিকার ভোগই ব্যক্তির অধিকার। যেমন- শিক্ষার অধিকার, পরিবার গঠনের অধিকার, ভোটাধিকার ইত্যাদি।"
        },
        {
          "label": "গ",
          "question": "",
          "explanation": "মৌলিক অধিকার ও মানবাধিকার দুটোই ব্যক্তির ব্যক্তিত্ব বিকাশে বিশেষ ভূমিকা রাখে। মৌলিক অধিকার সংবিধানের মাধ্যমে প্রাপ্ত নাগরিকের অধিকার। এ অধিকার লঙ্ঘিত হলে বিচার বিভাগের মাধ্যমে প্রতিকার পাওয়া যায়। একমাত্র জরুরি অবস্থা ব্যতীত সরকার এ অধিকার খর্ব করতে পারে না। অন্যদিকে, মানবাধিকার হচ্ছে এমন কিছু অধিকার যা জাতিসংঘ কর্তৃক ঘোষিত এবং এর রক্ষক জাতিসংঘ। মানবাধিকারও ব্যক্তির ব্যক্তিত্ব বিকাশের অতি গুরুত্বপূর্ণ অনুসংগ। এটি মানুষের জন্মগত অধিকার। মৌলিক অধিকারের স্বীকৃতি দেয় রাষ্ট্র এবং ব্যক্তি এসব অধিকার কেবল রাষ্ট্রের মধ্যেই ভোগ করতে পারে। মানবাধিকার একটি বিশ্বজনীন অধিকারণ জাতিসংঘ এর রক্ষক ও অভিভাবক হলেও এর বাস্তবায়নের দায়িত্ব সকল সদস্য রাষ্ট্রের। ব্যক্তি মৌলিক অধিকার লাভ করে রাষ্ট্রে জন্মগ্রহণ করার 'ফলে অন্যদিকে মানবাধিকার লাভকরে মানুষ হিসেবে। মানুষের অস্তিত্ব রক্ষা, সহজাত ক্ষমতার সৃজনশীল বিকাশ এবং মর্যাদাপূর্ণ জীবনযাপনের জন্য মানবাধিকার ও মৌলিক অধিকার দুটোই নাগরিক জীবনে সমভাবে প্রয়োজন। উল্লেখ্য মৌলিক অধিকার থেকে মানবাধিকারের ক্ষেত্র বিস্তৃত। মৌলিক অধিকারের সব দিকই মানবাধিকারে উল্লেখ্য আছে। কিন্তু মানবাধিকারের সব দিক মৌলিক অধিকারে উল্লেখ নেই।' তাই বলা হয়, সব মৌলিক অধিকার মানবাধিকার কিন্তু সব মানবাধিকার মৌলিক অধিকারের আওতায় পড়ে না।"
        },
        {
          "label": "ঘ",
          "question": "",
          "explanation": "অধিকার ও কর্তব্যের মধ্যে সম্পর্ক অত্যন্ত নিবিড় ও ঘনিষ্ঠ। এ যেন একই মুদ্রার এপিঠ ওপিঠ। এ যেন প্রখ্যাত চিত্রশিল্পি ভিঞ্চির মুনালিসার ছবি উল্টিয়ে পাল্টিয়ে দেখা। চাল না কিনে যেমন ভাতের আশা করা যায় না কর্তব্য পালন না করে তেমনি অধিকারের আশা করা যায় না। অধিকার ভোগের সাথে সাথে প্রত্যেক নাগরিককে দায়িত্ব ও কর্তব্য পালন করতে হয়। এসব দায়িত্ব ও কর্তব্য পালনের মাধ্যমে ব্যক্তির ব্যক্তিত্ব বিকাশের পাশাপাশি সমাজ ও রাষ্ট্রের কল্যাণ সাধিত হয়। রাষ্ট্রের নাগরিকগণ যদি সবসময় রাষ্ট্র কর্তৃক প্রদত্ত অধিকার ভোগ করতে চায় এবং কোনো ধরনের দায়িত্ব ও কর্তব্য পালন না করে তাহলে রাষ্ট্র কখনই ব্যক্তিকে তার অধিকার প্রদান করতে পারবে না। উদাহরণস্বরূপ আমরা বলতে পারি, একটি গ্রামের নাগরিকের ছেলেমেয়েদের পড়ালেখা করানোর জন্য সে গ্রামে সরকার কর্তৃক স্কুল প্রতিষ্ঠা করে দেওয়া নাগরিকের অধিকার কিন্তু স্কুল সার্বিকভাবে পরিচালিত হওয়ার জন্য ছেলেমেয়েদের স্কুলে ভালোমন্দ বিষয়ে খোঁজখবর রাখা নাগরিকের কর্তব্য। নাগরিকরা যদি রাষ্ট্রের প্রতি আনুগত্য প্রকাশ, নিয়মিত কর প্রদান, দরিদ্র ও অসহায় ব্যক্তিকে সাহায্য, সামাজিক প্রতিষ্ঠান গঠন, ভোট প্রদান ইত্যাদি দায়িত্ব ও কর্তব্য সঠিকভাবে পালন করে তাহলে তারা রাষ্ট্র থেকে নানাবিধ সুযোগ-সুবিধা ভোগ করবে। আর এসব সুযোগ-সুবিধাই হলো নাগরিকের অধিকার। কেননা অধিকার বিষয়টির সাথে সাথে নাগরিকের দায়িত্ব ও কর্তব্যের বিষয়টি চলে আসে। আবার দায়িত্ব ও কর্তব্য বিষয়টির সাথে নাগরিকের অধিকার বিষয়টি সম্পর্কযুক্ত। এ কারণেই অধিকার ভোগের সাথে সাথে প্রত্যেক নাগরিককে দায়িত্ব ও কর্তব্য পালন করতে হয়। উপর্যুক্ত আলোচনা শেষে আমরা বলতে পারি, শিক্ষা শেষ, চিকিৎসা নেই, জ্যাম আর জ্যাম, লোডশেডিং বলে চিৎকার করলাম অথচ কর দিলাম না; আর দিলেও ফাঁক ফোকর খুঁজে কীভাবে কম দেওয়া যায় তার অপচেষ্টার মধ্যে দায়িত্ব ও কর্তব্য নিহিত নয়। বরং দায়িত্ব সঠিকভাবে পালন করলেই স্বয়ংক্রিয়ভাবে অধিকার হাতে এসে ধরা দেয়।"
        }
      ]
    },
    {
      "number": "6",
      "uddipok": "জনাব ফারুক বাংলাদেশের নাগরিক। রাষ্ট্রপ্রদত্ত সুযোগ-সুবিধা ভোগ করলেও রাষ্ট্রের প্রতি করণীয় সম্পর্কে তিনি অসচেতন। তিনি নির্বাচনে ভোটদানে অংশগ্রহণ করেন না। সম্প্রতি তিনি আইন ভঙ্গ করে তার প্রতিবেশীকে বিনা কারণে প্রহার করায় আদালতের মাধ্যমে শাস্তি ভোগ করেছেন।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "অধিকার হলো রাষ্ট্র কর্তৃক স্বীকৃত কতকগুলো সুযোগ-সুবিধা যা ছাড়া ব্যক্তির ব্যক্তিত্বের বিকাশ ঘটে না।"
        },
        {
          "label": "খ",
          "question": "",
          "explanation": "গণতান্ত্রিক সরকারের ভিত্তিতে রাজনৈতিক অধিকার স্বীকৃত হয়। এক্ষেত্রে ৪টি রাজনৈতিক অধিকার হলো- ১. ভোটদানের অধিকার, ১২. নির্বাচনে অংশগ্রহণের অধিকার, ৩. রাজনৈতিক দল গঠনের অধিকার ও ৪. সরকারের সমালোচনা করার অধিকার। রাজনৈতিক অধিকার মানুষের মাঝে রাজনৈতিক সচেতনতা বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে জনাব ফারুক বাংলাদেশের নাগরিক হিসেবে রাষ্ট্রপ্রদত্ত বিভিন্ন সুযোগ-সুবিধা ভোগ করেন। এসব সুযোগ-সুবিধা মূলত তার অধিকার। জনাব ফারুক রাষ্ট্রপ্রদত্ত যেসব সুযোগ-সুবিধা ভোগ করেন যা তার অধিকার। তার মধ্যে সামাজিক সুযোগ-সুবিধা যেমন জীবনধারণের অধিকার, চলাফেরার অধিকার, সম্পত্তি ভোগের অধিকার, মতামত প্রকাশের অধিকার, সভাসমিতির অধিকার, ধর্মীয় অধিকার, পরিবার গঠনের অধিকার ইত্যাদি। রাজনৈতিক সুযোগ-সুবিধার দিক দিয়ে। তিনি রাষ্ট্রে স্থায়ীভাবে বসবাসের সুযোগ, নির্বাচনের সুযোগ, সরকারি চাকরি লাভের সুযোগ, আবেদন করার সুযোগ, সরকারি কার্যকলাপের সমালোচনা করার সুযোগ-সুবিধা ভোগ করে থাকেন। এছাড়াও অর্থনৈতিক সুযোগ হিসেবে কর্মের অধিকার, ন্যায্য মজুরি লাভের সুযোগ, অবকাশ লাভ ও শ্রম সংগঠন গঠনের সুযোগ পেয়ে থাকেন। মোটকথা যেকোনো একজন নাগরিক রাষ্ট্র থেকে যেসব সুযোগ-সুবিধা পেতে পারেন জনাব ফারুকও তদ্রুপ সুযোগ-সুবিধা ভোগ করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব ফারুক রাজনৈতিক ও সামাজিক কর্তব্য পালনে অবহেলা করেছেন। প্রথম তিনি ভোটদানে অংশগ্রহণ করেন না। 'ভোটদান নাগরিকের বিশেষ রাজনৈতিক কর্তব্য। সততা ও সুবিবেচনার সাথে ভোটাধিকার প্রয়োগ করা প্রতিটি নাগরিকের পবিত্র দায়িত্ব। কারণ ভোটাধিকার প্রয়োগের ওপর 'একটি রাষ্ট্রের শাসনব্যবস্থার সচ্ছতা, জবাবদিহিতা, দায়িত্বশীলতা তথা সুশাসন নির্ভরশীল। তাই ভোটদানে অংশগ্রহণ না করে তিনি সুশাসন ও গণতান্ত্রিক ব্যবস্থার বিকাশে অসহযোগিতা করেছেন বলে ধারণা করা যায়। আইন ভঙ্গ করে তার প্রতিবেশীকে বিনা কারণে প্রহার করায় তিনি সামাজিক কর্তব্যে কেবল অবহেলাই করেন নাই বরং সামাজিক কর্তব্য তথা আইনগত কর্তব্য অমান্য করেছেন। নাগরিক হিসেবে প্রত্যেকের কর্তব্য হলো প্রতিবেশীর সাথে সুসম্পর্ক বজায় রাখা, প্রতিবেশীর বিপদে-আপদে সাহায্য করা, সুখে-দুঃখে পাশে থাকা, সহানুভূতি ও সহমর্মিতা প্রকাশ করা। পরস্পরের সাথে সৌজন্যমূলক আচরণ করা, সামাজিক শান্তি-শৃঙ্খলা রক্ষার জন্য প্রতিবেশীর সাথে সুসম্পর্ক রক্ষা করা প্রত্যেক নাগরিকের পবিত্র দায়িত্ব। উপর্যুক্ত আলোচনা থেকে বলা যায়, জনাব ফারুক রাজনৈতিক ও সামাজিক কর্তব্য পালনে অবহেলা করেছেন।"
        }
      ]
    },
    {
      "number": "7",
      "uddipok": "লেনিন ছিলেন সোভিয়েত ইউনিয়নের একজন জনপ্রিয় নেতা। তিনি অতি সহজেই তার প্রজ্ঞার মাধ্যমে জনগণকে আকৃষ্ট করতে পারতেন। বিশেষ করে তার বক্তব্য এবং ব্যক্তিত্ব জনগণকে ভীষণভাবে উজ্জীবিত ও অনুপ্রাণিত করত। তার নেতৃত্বে সমাজতান্ত্রিক সোভিয়েত ইউনিয়নের যাত্রা শুরু হয়।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "কোনো রাজনৈতিক দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয় তখন তাকে উপদল বলে।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হলো এমন একটি গোষ্ঠী যার সদস্যরা নির্দিষ্ট শ্রেণির দাবি ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের কথা বিবেচনায় না এনে কেবল নির্দিষ্ট শ্রেণির দাবি ব্যক্ত করে এবং তা পূরণের জন্য চাপ সৃষ্টি করে। চাপ সৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃষ্ট উদাহরণ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সম্মোহনী নেতৃত্বেন ইঙ্গিত রয়েছে। কোনো রাজনৈতিক ব্যবস্থায় যখন কোনো নেতার অসাধারণ ব্যক্তিত্ব, নৈপুণ্য, প্রাঞ্জল বক্তব্য, সকলকে আকৃষ্ট এবং আবেগাপ্লুত করে তোলে এবং জনগণ মন্ত্রমুগ্ধের ন্যায় সেই নেতার প্রতি আনুগত্য প্রকাশ করে, তখনই সম্মোহনী নেতৃত্বের জন্ম হয়। সম্মোহন শব্দটির অর্থ হচ্ছে। কোনো ব্যক্তির বিশেষ ব্যক্তিত্ব ও গুণাবলি। আর এ বিশেষ ব্যক্তিত্ব ও গুণাবলিই হলো সম্মোহনী শক্তিসম্পন্ন নেতাকে সাধারণ জনগণের নিকট হতে পৃথক করে। প্রকৃতপক্ষে সম্মোহনী নেতৃত্ব হলো এক জাদুকরী নেতৃত্ব। ভারতের মহাত্মা গান্ধী, ইন্দোনেশিয়ার সুকর্ণ ও বাংলাদেশে বঙ্গবন্ধু শেখ মুজিবুর রহমান সম্মোহনী নেতৃত্বের উজ্জ্বল উদাহরণ। উদ্দীপকে উল্লেখ রয়েছে, আমরা এমন এক নেতা পেয়েছিলাম যার 'নেতৃত্বে আমরা পেয়েছি একটি দেশ ও একটি পতাকা এবং আত্মপরিচয়। যা সম্মোহনী নেতৃত্বের বৈশিষ্ট্যই বহন করে। কেননা সম্মেহনী নেতৃত্বের মাধ্যমে একজন, নেতা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হয়। আর, এভাবেই একটি দেশ স্বাধীনতা ও নিজেদের আত্মপরিচয় অর্জন করতে পারে। সুতরাং বলা যায়, উদ্দীপকে সম্মোহনী নেতৃত্বেরই ইঙ্গিত রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত নেতৃত্বের গুণাবলিগুলো হলো- আত্মবিশ্বাস, দ্রুত সিদ্ধান্ত গ্রহণের ক্ষমতা এবং সিদ্ধান্ত গ্রহণের দক্ষতা। এ তিনটি গুণ ছাড়াও নেতৃত্বের আরও কিছু গুণাবলি রয়েছে। নিচে সেগুলো ব্যাখ্যা করা হলো- ব্যক্তিত্ব: নেতাকে ব্যক্তিত্বের গুণে একক ও অনন্য ভাবমূর্তির অধিকারী হতে হয়। তাকে হতে হয় গাম্ভীর্যপূর্ণ ব্যক্তিত্বের অধিকারী। ব্যক্তিত্বের কারণে অনুসারীরা আনন্দচিত্তে নেতার আদেশ-নির্দেশ মেনে চলে। বুদ্ধিমত্তা: যোগ্য নেতৃত্বের আবশ্যকীয় একটি গুণ হলো বুদ্ধিমত্তা। যোগ্য নেতাকে অবশ্যই তীক্ষ্ণ বুদ্ধিমত্তাসম্পন্ন হতে হবে। সাহসিকতা: নেতাকে সাহসী ও দৃঢ় মনোবলের অধিকারী হতে হবে। নেতা সাহসী, আত্মবিশ্বাসী ও দৃঢ় মনোবলের অধিকারী না হলে অভীষ্ট লক্ষ্যে পৌছানো সম্ভব হয় না। দায়িত্ববোধ: যোগ্য নেতাকে অবশ্যই দায়িত্ববোধসম্পন্ন হতে হবে। কেননা দায়িত্ববোধ না থাকলে নেতার পক্ষে সূক্ষ্ম ও সঠিক নেতৃত্বদান সম্ভব হয় না। ন্যায়পরায়ণতা: ন্যায়পরায়ণতা নেতৃত্বের একটি বিশেষ গুণ। নেতাকে অবশ্যই ন্যায়পরায়ণ হতে হবে। নেতা সবাইকে একই দৃষ্টিতে দেখবেন এবং সবার প্রতি নিরপেক্ষ আচরণ করবেন। উদারতা নেতার অন্তর হবে উদার। নেতাকে অবশ্যই ক্ষুদ্র ব্যক্তিস্বার্থকে জলাঞ্জলি দিয়ে সার্বিক জাতীয় স্বার্থকে প্রাধান্য দিতে হবে। এছাড়া একজন নেতাকে সৎ, বিশ্বস্ত ও কাজের প্রতি আন্তরিক হওয়ার পাশাপাশি তাকে ধৈর্যশীল ও সহনশীল হতে হবে। আত্মসংযম: নেতৃত্বের অন্যতম গুণ হলো আত্মসংযম। নেতাকে অপরের মতামত সহ্য করার মতো ধৈর্যের অধিকারী হওয়া আবশ্যক। সকল প্রকার লোভ ও লালসার উর্ধ্বে থেকে নেতা সকলের মন জয় করতে সক্ষম হন।"
        }
      ]
    },
    {
      "number": "8",
      "uddipok": "রাসেল ও মুশফিক একটি গণতান্ত্রিক দেশের নাগরিক। তারা দুইজন দুটি আলাদা সংগঠনের সাথে জড়িত। রাসেলের সংগঠনটি সবসময় রাষ্ট্রীয় ক্ষমতায় যাওয়ার উদ্দেশ্যে কাজ করে। অপরদিকে, মুশফিকের সংগঠনটি নিজেদের স্বার্থ নিয়ে কাজ করে থাকে এবং সরকারের সিদ্ধান্তকে নিজেদের অনুকূলে রাখার চেষ্টা করে।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "কসুশাসন হচ্ছে এমন এক ধরনের শাসন কৌশল যার মাধ্যমে সরকারের স্বচ্ছতা ও জবাবদিহিতা নিশ্চিত হয় এবং আইনের শাসন প্রতিষ্ঠা হয় ও দুর্নীতি রোধ হয়।"
        },
        {
          "label": "খ",
          "question": "",
          "explanation": "গণতান্ত্রিক রাষ্ট্রে যখন দুটির বেশি রাজনৈতিক দল ক্ষমতা লাভের লড়াইয়ে কার্যকর ভূমিকা পালন করে তখন তাকে বহুদলীয় গণতন্ত্র বলে। বহুদলীয় গণতান্ত্রিক ব্যবস্থায় সমাজের বিভিন্নমুখী চিন্তাধারা অবাধে প্রকাশ লাভ করতে পারে। ফলে নতুন নতুন ভাবধারা বিকাশের পথ সুগম হয় এবং জনগণ বিভিন্ন দলের নানামুখী সদর্শ ও কর্মসূচি সম্পর্কে অবহিত হয়ে সুষ্ঠু জনমত গঠন করতে 'পারে। যুক্তরাষ্ট্রে দ্বিদলীয় ব্যবস্থা বর্তমান।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত রাফাত খানের সংগঠনটির বৈশিষ্ট্যর বিচারের রাজনৈতিক দলের অন্তর্গত। বর্তমান জাতীয় রাষ্ট্রগুলোর বিপুল জনগোষ্ঠীর পথে প্রত্যক্ষভাবে শাসনকার্যে অংশগ্রহণ করা সম্ভব নয়। ফলে প্রতিনিধি নির্বাচনের মাধ্যমে নাগরিকগঞ্জ শাসনকার্যে অংশগ্রহণ করে। এক্ষেত্রে প্রধান ভূমিকা পালন করে রাজনৈতিক দল। রাজনৈতিক দল হচ্ছে এমন একটি জনসমষ্টি যার রাষ্ট্রীয় সমস্যা সমাধানের পন্থা জনসমক্ষে প্রচারের মাধ্যমে জনসমর্থন লাভ করে এবং ক্ষমতা দখল ও নিয়মতান্ত্রিক পদ্ধতিতে সরকার গঠন করে। উদ্দীপাকে দেখা যায়, রাফাত খান একটি সংগঠনের সাথে যুক্ত যারা সব সময় রাষ্ট্রীয় ক্ষমতায় যাওয়ার উদ্দেশ্যে কাজ করে। এটি রাজনৈতিক দলের উদ্দেশ্যকেই উপস্থাপন করে।রাজনৈতিক দল কিছু সংখ্যক মানুষের একটি রাজনৈতিক সংগঠন। এ দলের একটি নির্দিষ্ট নীতি, আদর্শ ও কর্মসূচি থাকে। এসব রাজনৈতিক দল নিয়মতান্ত্রিক উপায়ে ক্ষমতা দখলের চেষ্টা করে। প্রত্যেক রাজনৈতিক দলের লক্ষ্য থাকে বৈধ উপায় ক্ষমতা দখল করা এবং সরকার গঠন করে স্বীয় নীতি ও কর্মসূচি বাস্তবায়ন করা। সরকার গঠনে ব্যর্থ হলে রাজনৈতিক দলকে দায়িত্বশীল বিরোধী দলের ভূমিকা পালন করতে হয়। রাজনৈতিক দলগুলো নিজ নিজ দলীয় স্বার্থ বজায় রাখে। সুতরাং বলা যায়, উদ্দীপকের রাফাত খানের সংগঠনটি অর্থাৎ রাজনৈতিক দল বর্তমানকালে প্রেক্ষাপটে নানাবিধ কার্য সম্পাদন করে থাকে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত সংগঠন দুটি হল যথাক্রমে রাজনৈতিক দল ও চাপসৃষ্টিকারী গোষ্ঠী, যাদের মধ্যে উল্লেখযোগ্য কিছু পার্থক্য বিদ্যমান। তা নিচে আলোচনা করা হলো, প্রতিনিধিত্বমূলক গণতন্ত্রের মূল ভিত্তি হল রাজনৈতিক দল। রাজনৈতিক দল হচ্ছে এমন একটি জনসমষ্টি যারা রাষ্ট্রীয় সমস্যা সমাধানের পন্থা জনসমক্ষে প্রচারের মাধ্যমে জনসমর্থন লাভ করে এবং ক্ষমতা দখল ও নিয়মতান্ত্রিক পদ্ধতিতে সরকার গঠন করে, তাদের মূল উদ্দেশ্যই থাকে মূলত ক্ষমতা অর্জন। কিছু চাপসৃষ্টিকারী গোষ্ঠী যেমন রাজনৈতিক দল নয়। এরা সরকারের নীতিকে প্রভাবিত করে নিজেদের স্বার্থ যথাযথভাবে প্রতিফলিত করতে সর্বদা সচেষ্ট থাকে। উদ্দীপকে উপস্থাপিত বৈশিষ্ট্যের বিচারে বলা যায়, রাফাত খান রাজনৈতিক দল এবং আলম খান চাপসৃষ্টিকারী গোষ্ঠী সদস্য। এই দুটি সংগঠনের মাঝে স্পষ্টভাবেই বেশ কিছু পার্থক্য বিদ্যমান। রাজনৈতিক দলের মূল উদ্দেশ্য হলো জাতীয় স্বার্থ সংরক্ষণ করে জনসাধারণের কল্যাণ সাধন করা। কিন্তু চাপসৃষ্টিকারী গোষ্ঠীর উদ্দেশ্য হলো গোষ্ঠীগত স্বার্থ সংরক্ষণ করা। রাজনৈতিক দল সুনির্দিষ্ট মতামতের ভিত্তিতে গড়ে উঠলেও চাপসৃষ্টিকারী গোষ্ঠী কোন বিশেষ মতাদর্শের ভিত্তিতে সৃষ্টি হয় না। রাজনৈতিক দল আলাপ-আলোচনা ব্যতীত কোন বিষয়ের সহজে সিদ্ধান্ত নিতে পারে না। কিন্তু চাপসৃষ্টিকারী গোষ্ঠীর যে কোন বিষয় সহজে দ্রুত সিদ্ধান্ত নিতে পারে। রাজনৈতিক দলের অভ্যন্তরে পরস্পর বিরোধ দেখা যায়। কিন্তু সংকীর্ণ ও সমার্থের ভিত্তিতে গড়ে ওঠা চাপসৃষ্টিকারী গোষ্ঠীর ক্ষেত্রে এ সম্ভাবনা কম। উপরিক্ত পার্থক্যসমূহের কারণে রাজনৈতিক দল ও চাপসৃষ্টিকারী গোষ্ঠী পরস্পর বিরোধী সংগঠন বলে গণ্য হয়। তথাপি বিশেষ বিশেষ ক্ষেত্রে এদের মধ্যে সাদৃশ্য ও দেখা যায়।"
        }
      ]
    },
    {
      "number": "9",
      "uddipok": "পৃথিবীর সব দেশের সরকারের একটি বিভাগ রয়েছে যে বিভাগটির মাধ্যমে জনগণের মৌলিক অধিকার ভোগ ও ন্যায়বিচার নিশ্চিত হয়। কিন্তু সুসাং-এর দেশে এটি সম্পূর্ণ নির্বাহী বিভাগ দ্বারা নিয়ন্ত্রিত। ফলে তারা তাদের দেশে ন্যায়বিচার কমই পায়।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের সরকারের নির্বাহীপ্রধানকে বলে প্রধানমন্ত্রী।"
        },
        {
          "label": "খ",
          "question": "",
          "explanation": "সরকারের তিনটি বিভাগ রয়েছে। যথা- আইন, শাসন ও বিচার বিভাগ। ক্ষমতাস্বতন্ত্রীকরণ নীতির অর্থ সরকারের এ তিনটি বিভাগের ক্ষমতা ও কাজকে পৃথক বা স্বতন্ত্র করে দেওয়া। এক্ষেত্রে প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এ নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যাদান এবং বিভিন্ন মামলায় প্রয়োগ করবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সরকারের বিচার বিভাগের প্রতি ইঙ্গিত করা হয়েছে। সরকারের যে বিভাগ ন্যায়বিচার প্রতিষ্ঠা করার উদ্দেশ্যে আইন বিভাগ প্রণীত আইনসমূহকে বিশেষ বিশেষ ক্ষেত্রে প্রয়োগ করে, অপরাধীর দন্ড বিধান করে থাকে তাকে বিচার বিভাগ বলে অভিহিত করা হয়। এটি সরকারের তিনটি বিভাগের মধ্যে গুরুত্বপূর্ণ বিভাগ। নাগরিকদের স্বাধীনতা ও অধিকারকে অক্ষুণ্ণ রাখার জন্য বিচার বিভাগ বিচারকার্য পরিচালনা করে। দেশের বিভিন্ন পর্যায়ের আদালতের সমন্বয়ে গঠিত হয় সরকারের বিচার বিভাগ। বিচার বিভাগের দক্ষতা ও নিপুণতার ওপরই নির্ভর করে শাসনব্যবস্থার উৎকর্ষতা। বিচার বিভাগ দুষ্টের দমন ও শিষ্টের পালন, সংবিধানের সাথে সাংঘর্ষিক বিষয়গুলো মিমাংসা এবং জনগণের মূল অধিকারের সংরক্ষক হিসেবে কাজ করে। বিচার বিভাগ জনগণের সর্বশেষ আশ্রয়স্থল হিসেবে পরিগণিত হয়। উদ্দীপকে বলা হয়েছে, পৃথিবীর সকল দেশেই সরকারের একটি বিভাগ আছে, যার মাধ্যমে জনগণ মৌলিক অধিকার ভোগ করে ও ন্যায়বিচার লাভকরে। এরূপ বর্ণনার মাধ্যমে সহজেই বোঝা যায়, উদ্দীপকে সরকারের বিচার বিভাগের প্রতিই ইঙ্গিত করা হয়েছে। কারণ বিচার বিভাগ জনগণের ন্যায়বিচার নিশ্চিত করে মৌলিক অধিকার রক্ষা করে থাকে।"
        },
        {
          "label": "ঘ",
          "question": "",
          "explanation": "নিম্নের অনুরূপ: আইন শাসন, ন্যায়বিচার ও মৌলিক অধিকার প্রতিষ্ঠায় বিচার বিভাগের ভূমিকা খুবই গুরুত্বপূর্ণ। সরকারের তিনটি বিভাগের মধ্যে সবচেয়ে গুরুত্বপূর্ণ একটি বিভাগ হলো বিচার বিভাগ। বিচার বিভাগ তার বিবিধ কার্যাবলির মাধ্যমে জনগণের মৌলিক অধিকার রক্ষা করে, অপরাধীর বিচার করে এবং সারাদেশে আইনের শাসন নিশ্চিত করতে ভূমিকা পালন করে। আইন বিভাগ ও শাসন বিভাগের অবাঞ্ছিত হস্তক্ষেপ থেকে বিচার বিভাগ জনগণের মৌলিক অধিকার সংরক্ষণের ব্যবস্থা করে। সরকার নাগরিকদের সংবিধানে লিপিবদ্ধ মৌলিক অধিকারে হস্তক্ষেপ করলে বিচার বিভাগ অপহৃত অধিকার পুনঃপ্রতিষ্ঠার ব্যবস্থা করে। বিচার বিভাগের মুখ্য দায়িত্ব হলো ন্যায়বিচার প্রতিষ্ঠা করা। বিশেষজ্ঞদের মতে, বিচার বিভাগ হলো ন্যায়ের প্রতীক। কোনো ব্যক্তিকে শাস্তি প্রদান ও নিরপরাধীকে মুক্তি দেওয়ার মাধ্যমে ন্যায়বিচার প্রতিষ্ঠা করার দায়িত্ব বিচার বিভাগের ওপর ন্যস্ত থাকে। অর্থাৎ নাগরিকের মৌলিক অধিকার রক্ষা করতে গিয়ে বিচার বিভাগ সর্বদা ন্যায়বিচার প্রতিষ্ঠা করে থাকে। এছাড়া আইনের ব্যাখ্যা, আইন প্রণয়ন, ন্যায়বিচার প্রতিষ্ঠা, তদন্তসংক্রান্ত কাজ প্রভৃতির মাধ্যমে বিচার বিভাগ আইনের শাসন প্রতিষ্ঠায় কাজ করে। সরকার বা কোনো ব্যক্তি বা প্রতিষ্ঠান যদি সংবিধানে লিপিবন্ধ নাগরিক অধিকারে হস্তক্ষেপ করে তাহলে বিচার বিভাগ তা প্রতিহত করে আইনের শাসন প্রতিষ্ঠা করে। সুতরাং পরিশেষে বলা যায়, বিচার বিভাগ হলো নাগরিকের অধিকারের রক্ষক। আইনের শাসন প্রতিষ্ঠা, মৌলিক অধিকার রক্ষা, ন্যায়বিচার প্রতিষ্ঠা প্রভৃতি কাজের মাধ্যমে বিচার বিভাগ মূলত নাগরিকের নাগরিকত্ব রক্ষা করে থাকে।"
        }
      ]
    },
    {
      "number": "10",
      "uddipok": "মনসুরপুর হাসপাতালে কর্তব্যরত চিকিৎসকের অবহেলায় এক শিশুর মৃত্যুর অভিযোগ পাওয়া গেলে মনসুরপুর থানার ওসি কামরুল ইসলাম অভিযুক্তকে গ্রেপ্তার করেন। জেলা জজ আব্দুল আজীজ সাক্ষ্য প্রমাণের ভিত্তিতে অভিযুক্ত ডাক্তারকে শাস্তি প্রদান করেন।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভার নাম জাতীয় সংসদ।"
        },
        {
          "label": "খ",
          "question": "",
          "explanation": "আইন বিভাগের প্রধান কাজ হলো আইন প্রণয়ন ও পুরাতন আইন সংশোধন করা। আইনসভা জনমত গঠনের অন্যতম বাহক। আইনসভা সংসদীয় সরকারব্যবস্থায় নিয়মতান্ত্রিকভাবে শাসন বিভাগের ওপর নিয়ন্ত্রণ আরোপ করে থাকে। আইন বিভাগ বাজেট নিয়ন্ত্রণ, রাষ্ট্রপ্রধান নির্বাচন ও অপসারণ প্রভৃতির মাধ্যমে শাসন বিভাগকে নিয়ন্ত্রণ করে থাকে। কোনো কোনো রাষ্ট্রের আইন বিভাগ বিচারসংক্রান্ত কার্যাবলিও সম্পাদন করে। এছাড়াও আইনসভা দেশের নির্বাচন সংক্রান্ত কার্যাবলি, বিভিন্ন বিষয়ে অনুসন্ধান কার্যাবলি পরিচালনা করে। প্রশাসনের দুর্নীতি প্রতিরোধে আইনসভা গুরুত্বপূর্ণ ভূমিকা রাখে। সর্বোপরি আইন বিভাগ রাষ্ট্রীয় কোষাগারের অভিভাকের দায়িত্ব পালন করে থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: জনাব কামরুল সরকারের শাসন বিভাগের সদস্য। সরকারের যে বিভাগ আইনানুযায়ী রাষ্ট্রের শাসনকার্য পরিচালনা করে তাকে শাসন বিভাগ বলে। আধুনিক রাষ্ট্রের শাসন বিভাগ বহুবিধ কার্য সম্পাদন করে থাকে। শাসন বিভাগের প্রধান কাজ আইন অনুযায়ী রাষ্ট্রের শাসনকার্য পরিচালনা করা এবং আইনশৃঙ্খলা ও জনজীবনের নিরাপত্তা বিধান করা। উদ্দীপকের জনাব কামরুলকে এ ধরনের কাজ করতে দেখা যায়। রাষ্ট্রের শাসনকার্য পরিচালনার জন্য শাসন বিভাগ কর্মচারী নিয়োগ ও নিয়ন্ত্রণ করে এবং বিভিন্ন বিভাগের মধ্যে সমন্বয় সাধন করে। বর্তমানকালে কূটনৈতিক কাজ পরিচালনা করা শাসন বিভাগের পুরুত্বপূর্ণ দায়িত্ব। আবার দেশের স্বাধীনতা ও সার্বভৌমত্ব রক্ষার দায়িত্ব শাসন বিভাগের ওপর ন্যস্ত। বিদেশি আক্রমণ হতে দেশকে রক্ষা করার জন্য শাসন বিভাগ সামরিক বাহিনী সংগঠন ও পরিচালনা করে। তাছাড়া শাসন বিভাগ অর্থনৈতিক বহুবিধ কার্য সম্পাদন করে রাষ্ট্রের বার্ষিক আয়ব্যয়ের খসড়া বা বাজেট শাসন বিভাগই প্রস্তুত করে। জনশিক্ষা, জনস্বাস্থ্য, যোগাযোগ, শিল্প ও বাণিজ্যের উন্নতির জন্য বহুবিধ কাজ করে শাসন বিভাগ। সর্বোপরি জাতীয় অগ্রগতির লক্ষ্যে শাসন বিভাগ স্বল্পমেয়াদি ও দীর্ঘমেয়াদি উন্নয়ন পরিকল্পনা প্রণয়ন ও বাস্তবায়ন করে। দিন দিন শাসন বিভাগের কার্যপরিধি বেড়েই চলেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, আমি মনে করি জনাব শফিকের বিভাগের স্বাধীনতা তথা বিচার বিভাগের স্বাধীনতা আইনের শাসন নিশ্চিত করে। কেননা, স্বাধীন বিচার বিভাগ গণতান্ত্রিক শাসনব্যবস্থার অপরিহার্য শর্ত। স্বাধীন ও নিরপেক্ষ বিচার বিভাগ নাগরিক অধিকার ও ব্যক্তি স্বাধীনতা রক্ষায় অন্যতম রক্ষাকবচ। বিচার বিভাগের স্বাধীনতা বলতে আইনের ব্যাখ্যা দান ও বিচারের রায় প্রদানের ক্ষেত্রে বিচারকদের স্বাধীন ও নিরপেক্ষ মতামত প্রকাশের ক্ষমতাকে বোঝায়। বিচার বিভাগ যদি শাসন বিভাগ ও আইন বিভাগের হস্তক্ষেপ ও হুমকিমুক্ত হয়ে বিচারকার্য পরিচালনা করতে না পারে তাহলে এর স্বাধীনতা থাকে না। এ বিভাগের স্বাধীনতা রাষ্ট্রের শাসনব্যবস্থার উৎকর্ষতার জন্য অপরিহার্য। ন্যায়বিচার সংরক্ষণ করার মাধ্যমে ব্যক্তি স্বাধীনতা রক্ষা করা বিচারকদের পবিত্র দায়িত্ব। গণতান্ত্রিক রাষ্ট্রে বিচার বিভাগের স্বাধীনতা ব্যতীত নাগরিক অধিকার, ব্যক্তি স্বাধীনতা ও গণতান্ত্রিক আদর্শ বাস্তবায়ন করা সম্ভব নয়। শাসন বিভাগ ও আইন বিভাগের যা খুশি তা করার স্বেচ্ছাচারিতাকে রোধ করতে হলে বিচার বিভাগের স্বাধীনতা অত্যাবশ্যক। গণতান্ত্রিক রাষ্ট্রে বিচার বিভাগ, শাসন বিভাগের অভিভাবক। বিচার বিভাগের নির্দেশিত পথে শাসন বিভাগকে পরিচালিত করতে না পারলে নাগরিক স্বাধীনতা ব্যাহত হয়। দুর্বলকে সবলের হাত হতে রক্ষা করার জন্য এবং-দুষ্টের দমন ও শিষ্টের পালনের মাধ্যমে সুষ্ঠু ও সুন্দর জীবনব্যবস্থা কায়েমের জন্য বিচার বিভাগের স্বাধীনতা অপরিহার্য। পরিশেষে বলা যায়, বিচার বিভাগ স্বাধীন হলেই আইনের শাসন নিশ্চিত হবে; নতুবা নয়।"
        }
      ]
    },
    {
      "number": "11",
      "uddipok": "আলম বাংলাদেশের নাগরিক। সে জানে ৫২-এর ভাষা আন্দোলনের মাধ্যমে বাঙালির ঐক্যবদ্ধতার সূত্রপাত। ভাষার দাবিকে প্রতিষ্ঠিত করার জন্যে তার পূর্বসূরিরা রক্ত দিয়েছে। ভাষা আন্দোলনের চেতনাই স্বাধীনতার মূলমন্ত্র।",
      "tag": "DRMC 25,DRMC 25",
      "sub_questions": [
        {
          "label": "ক",
          "question": "",
          "explanation": "জাতি হলো জাতীয়তাবোধে উদ্বুদ্ধ এমন এক জনসমষ্টি যারা কোনো সংগঠনের নেতৃত্বে হয় স্বাধীনতাকামী বা স্বাধীন।"
        },
        {
          "label": "খ",
          "question": "",
          "explanation": "দেশপ্রেম হচ্ছে দেশের উন্নয়নে, দেশরক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। এককথায় মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। দেশপ্রেম পবিত্র এবং দেশ ও জাতির জন্য কল্যাণ ও গৌরবের। কিন্তু উগ্র ও অন্ধ দেশপ্রেম কল্যাণের পরিবর্তে ধ্বংসের পথ রচনা করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বাংলাদেশের অভ্যুদয়ের ক্ষেত্রে জাতীয়তার ভাষাগত ঐক্য উপাদানটি কাজ করেছে। 'ভাষা' জাতীয়তা গঠনের অন্যতম গুরুত্বপূর্ণ উপাদান। মানুষের ভার প্রকাশের প্রধান বাহন হলো ভাষা। অভিন্ন ভাষায় ভাবের আদান-প্রদান জাতীয় ঐক্য প্রতিষ্ঠার অন্যতম উপায়। যেমন- যখন কোনো জনসমাজের অন্তর্গত প্রায় সবাই একই ভাষায় কথা বলে এবং একই সাহিত্য-সংস্কৃতিতে সমভাবে আকৃষ্ট হয়, তখন তাদের মধ্য জাতীয়তাবোধের উন্মেষ ঘটে। বাংলাদেশের ভিত্তি রচিত হয়েছিল বাংলা ভাষাভিত্তিক জাতীয়তার মাধ্যমে। ১৯৫২ সালে রচিত হওয়া জাতীয়তাবোধের চেতনার ভিত্তিতেই পরবর্তীতে বাংলাদেশ নামক রাষ্ট্রের জন্ম হয়েছে। এভাবে পরাধীনতার শৃঙ্খল ভেঙে জাতীয়তাবোধে উদ্বুদ্ধ জনগণের স্বাধীনতা লাভ ও নতুন রাষ্ট্র হিসেবে আত্মপ্রকাশের পিছনে রয়েছে 'ভাষা' নামক জাতীয়তার উপাদানটি। উদ্দীপকে বলা হয়েছে, ১৯৪৮-৫২ সালে পূর্ব পাকিস্তানে এক আন্দোলন গড়ে ওঠে। উক্ত আন্দোলন ধীরে ধীরে জাতীয়তাবাদী আন্দোলনে রূপ নেয়। একপর্যায়ে স্বাধীন রাষ্ট্র হিসেবে একটি দেশের আত্মপ্রকাশ ঘটে। এরূপ বর্ণনার মাধ্যমে স্পষ্টভাবে জাতীয়তার ভাষা নামক উপাদানটি প্রকাশ পেয়েছে। কারণ ১৯৫২ সালের ভাষা আন্দোলনের মাধ্যমে যে জাতীয়তার জন্ম হয় তা ছিল মূলত মাতৃভাষা বাংলার প্রতি ভালোবাসা। আর এই ভাষার মাধ্যমে গড়ে ওঠা জাতীয়তার মাধ্যমেই বাংলাদেশ স্বাধীনতা লাভ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে জাতীয়তা গঠনের ভাষা উপাদানটি ছাড়াও জাতীয়তা গঠনে স্থান, কাল ও পরিবেশের ওপর ভিত্তি করে আরও বেশকিছু উপাদান কার্যকরী ভূমিকা পালন করে থাকে। এক্ষেত্রে জাতীয়তা সৃষ্টির জন্য সবচেয়ে গুরুত্বপূর্ণ এবং মৌলিক উপাদান হলো মনস্তাত্ত্বিক ঐক্য বা ভাবগত ঐক্য। এ ঐক্যের ফলে জাতীয়তাবোধ তৈরি হয় যা পরবর্তীকালে জাতিতে পরিণত হয়। তাছাড়া জাতি সৃষ্টির জন্য ইতিহাস ও ঐতিহ্যের ঐক্য গুরুত্বপূর্ণ অবদান রাখে। আবার, জাতীয়তা গঠনের অন্যতম উপাদান হলো ভৌগোলিক ঐকা। এটির গুরুত্ব এতই অধিক যে এর অভাবে অনেক জনসমষ্টি জাতি হিসেবে আত্মপ্রকাশ করতে পারে না এবং জাতীয়তার বন্ধনে আবদ হতে পারে না। বংশগত ঐক্যও জাতীয়তা গঠনে যথেষ্ট প্রভাব বিস্তার করে। বংশগত ঐক্য এমন এক সুদৃঢ় ঐক্যভাবে গড়ে তোলে যা জাতি গঠনে গুরুত্বপূর্ণ উপাদান হিসেবে কাজ করে। জাতীয়তার অপর একটি উপাদান হলো ধর্মীয় ঐক্য। জাতীয়তার ধারণার সৃষ্টি এবং তা জোরদার করার ক্ষেত্রে ধর্মীয় ঐক্য একটি শক্তিশালী ঐক্য হিসেবে কাজ করে। এটি জাতীয়তাবাদ সৃষ্টির এক গুরুত্বপূর্ণ উৎস। আবার, অর্থনৈতিক ঐক্যও মানুষকে জাতীয়তাবোধে অনুপ্রাণিত করে। কারণ জনগণের অর্থনৈতিক স্বার্থ এক ও অভিন্ন হলে তাদের মধ্যে সুদৃঢ় জাতীয়তার বন্ধন গড়ে ওঠে। জাতি সৃষ্টির জন্য রাজনৈতিক ঐক্যের অবদান ব্যাপকভাবে স্বীকৃত। এছাড়াও জাতি গঠনে আচার ও রীতিনীতিগত ঐক্য এবং সমন্বার্থ গুরুত্বপূর্ণ ভূমিকা রাখে। সুতরাং উপরের আলোচনা থেকে বলা যায়, উদ্দীপকের উল্লিখিত ভাষ্য উপাদান ছাড়াও জাতীয়তা গঠনের ক্ষেত্রে উল্লেখিত উপাদানসমূহ গুরুত্বপূর্ণ ভূমিকা পালন করে।"
        }
      ]
    }
  ]
}