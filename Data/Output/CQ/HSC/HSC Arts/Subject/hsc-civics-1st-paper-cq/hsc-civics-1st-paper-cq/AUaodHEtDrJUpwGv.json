{
  "title": "রাজশাহী বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "মি. 'ক' ও মি. 'খ' দুইজন ঊর্ধ্বতন সরকারি কর্মকর্তা। 'ক' দায়িত্বশীল কর্মকর্তা হিসেবে ইতোমধ্যে সাড়া জাগিয়েছেন। সম্প্রতি তাঁর এলাকায় কিছু অসাধু ব্যবসায়ী ভেজাল দুধ বিক্রি শুরু করে। এর ফলে এলাকার শিশু স্বাস্থ্য হুমকির মুখে পড়ে। তিনি দ্রুত ব্যবস্থা গ্রহণের নিমিত্তে ভ্রাম্যমাণ আদালত পরিচালনা করে অপরাধীদের শাস্তি নিশ্চিত করেন। অন্যদিকে 'খ'' এর অফিসে এলাকার জনগণ বনাঞ্চল নষ্ট করে ইটভাটায় কাঠ পোড়ানোর বিষয়ে অভিযোগ করে। কিন্তু তিনি কোনো অজ্ঞাত কারণে ব্যবস্থা গ্রহণ হতে বিরত থাকেন।",
      "tag": "RB 19",
      "sub_questions": [
        {
          "label": "ক",
          "question": "অর্থনৈতিক কর্তব্য কী?",
          "explanation": "রাষ্ট্রের উৎপাদন, বণ্টন ও বিনিয়োগ কাজে নাগরিকের অংশগ্রহণকে অর্থনৈতিক কর্তব্য বলে।"
        },
        {
          "label": "খ",
          "question": "বংশগত ঐক্য বলতে কী বোঝায়?",
          "explanation": "জাতি গঠনের অন্যতম একটি উপাদান হলো বংশগত ঐক্য। যখন কোনো জনসমাজের অন্তর্গত প্রায় সব লোকই নিজেদেরকে এক বংশোদ্ভূত বলে মনে করে তখন তাদের মধ্যে যে একাত্ববোধের সৃষ্টি হয় তাকে বংশগত ঐক্য বলা হয়। বর্তমান সময়ে বংশগত ঐক্যকে জাতি গঠনের ক্ষেত্রে খুব গুরুত্বপূর্ণ উপাদান বলে মনে করা হয় না।"
        },
        {
          "label": "গ",
          "question": "উদ্দীপকে বর্ণিত 'ক' এর মধ্যে আমলাতন্ত্রের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে বর্ণিত 'ক' এর মধ্যে আমলাতন্ত্রের বিচারসংক্রান্ত কাজের দিকটি ফুটে উঠেছে। বিচারসংক্রান্ত কাজে অংশগ্রহণ আমলাতন্ত্রের অন্যতম কাজ। অনেক রাষ্ট্রে বিচার বিভাগীয় ও আইনভঙ্গজনিত বিচার সাধারণ আদালতে হয় না। আমলাতন্ত্র বিশেষ ট্রাইব্যুনালের মাধ্যমে এসব বিচার করে থাকে এবং দ্রুত জনগণের সমস্যার প্রতিকার করে থাকে। এ প্রসঙ্গে অ্যালমন্ড ও পাওয়েল বলেন, \"আধুনিক রাষ্ট্রে সাধারণ আদালতের বিচার ক্ষমতার বাইরে অনেক বিষয় আছে। আমলাতন্ত্রের সদস্যরা সে বিচারকাজগুলো সমাধান করেন।\" উদ্দীপকে দেখা যায়, 'ক' একজন ঊর্ধ্বতন সরকারি কর্মকর্তা। অর্থাৎ 'ক' একজন আমলা। তিনি অত্যন্ত দায়িত্বশীল। সম্প্রতি তার এলাকায় কিছু অসাধু ব্যবসায়ী ভেজাল দুধ বিক্রি শুরু করে। এর ফলে এলাকার শিশুস্বাস্থ্য হুমকির মুখে পড়ে। তিনি দ্রুত ব্যবস্থা গ্রহণের জন্য ভ্রাম্যমান আদালত পরিচালনা করে অপরাধীদের শাস্তি নিশ্চিত করেন। অর্থাৎ একজন আমলা হিসেবে 'ক' আমলাতন্ত্রের বিচারসংক্রান্ত কাজটি সম্পাদন করেন। তাই বলা যায়, উদ্দীপকে বর্ণিত 'ক'-এর মধ্যে আমলাতন্ত্রের বিচারসংক্রান্ত কাজের দিকটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে বর্ণিত মি. 'ক' ও 'খ' এর মধ্যে কার কার্যকলাপ সুশাসনে সহায়ক? তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বর্ণিত মি. 'ক' তার দায়িত্ব যথাযথভাবে পালন করলেও মি. 'খ' তার দায়িত্ব পালন করেন নি। তাই মি, 'ক' ও মি. 'খ' এর মধ্যে মি, 'ক' এর কার্যকলাপ সুশাসনের সহায়ক। সুশাসন প্রতিষ্ঠার জন্য প্রয়োজন দক্ষ ও কার্যকর আমলাতন্ত্র। যেকোনো রাষ্ট্রের সরকার আমলাতন্ত্র বা জনপ্রশাসনের মাধ্যমেই তার নীতির বাস্তবায়ন করে থাকে। জনপ্রশাসন বলতে সরকারের নির্বাহী বিভাগে কর্মরত বেসামরিক কর্মকর্তা-কর্মচারীদের বোঝায়। সুশাসন প্রতিষ্ঠার জন্য জনপ্রশাসনে নিযুক্ত ব্যক্তিদের সুশাসনমুখী হতে হবে এবং যথাযথভাবে তাদের কর্তব্য পালন করতে হবে। উদ্দীপকে বর্ণিত মি. 'ক' ও মি. 'খ' এর ক্ষেত্রে দেখা যায়, মি, 'ক' ও মি. 'খ' দু'জনই ঊর্ধ্বতন সরকারি কর্মকর্তা। অর্থাৎ তারা দু'জনই হলেন আমলা এবং তারা জনপ্রশাসনের অন্তর্ভুক্ত কর্মকর্তা। সম্প্রতি মি. 'ক' তার এলাকায় ভ্রাম্যমান আদালত পরিচালনা করে অপরাধীদের শাস্তি নিশ্চিত করেন। অন্যদিকে 'খ' এর অফিসে এলাকার জনগণ বনাঞ্চল নষ্ট করে ইট ভাটায় কাঠ পোড়ানোর অভিযোগ করে। কিন্তু 'খ' এক্ষেত্রে যথাযথ ব্যবস্থা গ্রহণ করা থেকে বিরত থাকেন। অর্থাৎ আমলা হিসেবে মি, 'ক' তার কর্তব্য যথাযথভাবে পালন করলেও মি. 'খ' তা করেন নি। পরিশেষে বলা যায়, আমলাতন্ত্রের কর্তব্য পালন সুশাসন প্রতিষ্ঠায় সহায়ক ভূমিকা পালন করে। তাই উদ্দীপকে বর্ণিত আমলাতন্ত্রের সদস্য মি. 'ক' এর কার্যকলাপ নিঃসন্দেহে সুশাসন প্রতিষ্ঠায় সহায়ক বলা যায়।"
        }
      ]
    },
    {
      "number": "2",
      "uddipok": "‘G’ রাষ্ট্রে ইভটিজিং, নারী নির্যাতন এবং মাদকের ব্যবহার চরম আকার ধারণ করে। সংবাদপত্রের অনুসন্ধানী প্রতিবেদন জনগণকে সচেতন করে তোলে। জনগণ বিভিন্নভাবে তাদের অসন্তোষ প্রকাশ করে। এতে সরকার প্রভাবিত হয় এবং এসব অপরাধের বিরুদ্ধে কঠোর আইন প্রণয়ন করে।",
      "tag": "RB 19",
      "sub_questions": [
        {
          "label": "ক",
          "question": "নির্বাচকমণ্ডলী কী?",
          "explanation": "নির্বাচন ব্যবস্থায় ভোটার বা নির্বাচকের সমষ্টিকে নির্বাচকমণ্ডলী বলা হয়।"
        },
        {
          "label": "খ",
          "question": "রাজনৈতিক সংস্কৃতি বলতে কী বোঝায়?",
          "explanation": "রাজনৈতিক সংস্কৃতি বলতে কোনো দেশের বিদ্যমান রাজনৈতিক ব্যবস্থার প্রতি জনগণের মনোভাব, মূল্যবোধ, বিশ্বাস, অনুভূতি ও দৃষ্টিভঙ্গির সমষ্টিকে বোঝায়। মার্কিন রাষ্ট্রবিজ্ঞানী গ্যাব্রিয়েল অ্যালমন্ড তার \"The Civic Culture' গ্রন্থে রাজনৈতিক সংস্কৃতি শব্দটি প্রথম ব্যবহার করেন। তার মতে, 'রাজনৈতিক সংস্কৃতি হলো রাজনৈতিক ব্যবস্থার সদস্যদের রাজনীতি সম্পর্কে মনোভাব এবং দৃষ্টিভঙ্গির রূপ ও প্রতিকৃতি।' অর্থাৎ কোনো দেশের রাজনৈতিক ব্যবস্থাকে সে দেশের জনগণ কীভাবে গ্রহণ করছে সেটার ধরনই হলো রাজনৈতিক সংস্কৃতি। রাজনৈতিক সংস্কৃতির মাধ্যমে একটি সমাজের রাজনৈতিক ব্যবস্থার প্রতিচ্ছবি ফুটে ওঠে। একটি দেশের রাজনৈতিক ব্যবস্থার গতি প্রকৃতি দেখে সে দেশের রাজনৈতিক সংস্কৃতি সম্পর্কে ধারণা লাভ করা যায়। কোনো অঞ্চলে অঞ্চলের মানুষ রাজনৈতিক বিষয়ে কী। চিন্তা করে তা রাজনৈতিক সংস্কৃতির মধ্যদিয়েই প্রকাশিত হয়।"
        },
        {
          "label": "গ",
          "question": "উদ্দীপকে তোমার পঠিত কোন ধারণা প্রতিফলিত হয়েছে? বিশ্লেষণ করো।",
          "explanation": "উদ্দীপকে টেলিভিশনে প্রচারিত জনগণের মতামতকে জনমত হিসেবে বিবেচনা করা যায়। জনস্বার্থসংশ্লিষ্ট সাধারণ জনগণের মতামতকে জনমত বলে। কিন্তু পৌরনীতি ও সুশাসনে জনমত একটি স্বতন্ত্র অর্থ বহন করে। জনমত বলতে জনকল্যাণকর ও সৎ উদ্দেশ্যে প্রধান প্রধান জাতীয় সমস্যার ওপর জনসাধারণের প্রভাবশালী অংশের মতামতকে বোঝায়। জাতীয় সমস্যাবলির ওপর রাষ্ট্রের বিভিন্ন শ্রেণির জনগণ বিভিন্ন মত পোষণ করতে পারে। কিন্তু সেটি জনমত বলে বিবেচিত হয় তখনই যখন তা হয় অত্যন্ত প্রভাবশালী ও ন্যায়সঙ্গত। জনমত সচেতন ও যুক্তিভিত্তিক। জনমত শুধু রাজনৈতিক ক্ষেত্রেই নয়; সামাজিক, অর্থনৈতিক, সাংস্কৃতিক ও অন্যান্য বিষয়েও গঠিত হতে পারে। উদ্দীপকে লক্ষ করা যায়, পদ্মা নদীর ফেরি চালক হিসেবে শিহাব ও সমিরের বাবা প্রতিদিন যাত্রী পারাপার করে জীবিকা নির্বাহ করেন। পদ্মা সেতুর নির্মাণ কাজ শুরু হওয়ায় তারা কিছুটা উদ্বিগ্ন। তাদের মতে, পদ্মা সেতু হয়তো তাদের ভাগ্য উন্নয়নে কোনো ভূমিকা রাখবে না। কিন্তু শিহাব ও সমির টেলিভিশন দেখে জানতে পারে, পদ্মা সেতুই দক্ষিণ অঞ্চলের মানুষের ভাগ্য উন্নয়নে অত্যন্ত গুরুত্বপূর্ণ ভূমিকা রাখবে। অর্থাৎ টেলিভিশনের মাধ্যমে পদ্মা সেতু সম্পর্কে জনগণের প্রভাবশালী, ন্যায়সঙ্গত, সচেতন ও যুক্তিভিত্তিক মতামত প্রকাশিত হয়েছে যা জনমতের ধারণার অনুরূপ। তাই বলা যায়, উদ্দীপকে টেলিভিশনে প্রচারিত জনগণের মতামত হলো জনমত।"
        },
        {
          "label": "ঘ",
          "question": "'উদ্দীপকে বর্ণিত পদ্ধতি সুশাসন প্রতিষ্ঠায় সহায়ক'। বিশ্লেষণ। করো।",
          "explanation": "উদ্দীপকে বর্ণিত পদ্ধতি অর্থাৎ জনমত সুশাসন প্রতিষ্ঠায় সহায়ক- উক্তিটি যথার্থ। সুশাসনের সাথে জনমতের সুসম্পর্ক রয়েছে। কেননা সুশাসন প্রতিষ্ঠিত হয় শৈতান্ত্রিক ধারায়, আর গণতান্ত্রিক ধারা বজায় থাকে জনমতের ভিত্তিতে। সুশাসন বলতে দুর্নীতিমুক্ত, নিরপেক্ষ, স্বচ্ছ, ন্যায়ভিত্তিক, জবাবদিহিতামূলক। শাসনব্যবস্থাকে বোঝায়। যে সরকারব্যবস্থায় সুশাসন প্রতিষ্ঠিত হয় সেখানে সকল নাগরিকের সমান সুযোগ-সুবিধা নিশ্চিত হয়। যেহেতু জনমত হলো সচেতন জনগণের প্রভাবশালী মতামত, সেহেতু সুশাসন। প্রতিষ্ঠায় জনমতের ভূমিকা অত্যন্ত গুরুত্বপূর্ণ। জনমত সুশাসন প্রতিষ্ঠায় সহায়ক শক্তি হিসেবে কাজ করে। জনমত সুশাসনের পক্ষে সংগঠিত হয়। আবার সুশাসনের পথে যা অন্তরায়, তার বিরুদ্ধে সোচ্চার হয়। তাই সুশাসন প্রতিষ্ঠায় জনমত সব সময় সক্রিয় ভূমিকা পালন করে। গণতান্ত্রিক শাসনব্যবস্থায় বিশেষ করে সংসদীয় সরকার পদ্ধতিতে জনগণের বাকস্বাধীনতা, ব্যক্তিস্বাধীনতা, সংঘবদ্ধ হওয়ার এবং সংগঠিত হওয়ার স্বাধীনতা স্বীকৃত বিধায় জনমত বিকাশের সুযোগ রয়েছে। সুশাসনের একটি অন্যতম শর্ত হলো গণতান্ত্রিক শাসনব্যবস্থা। এই ব্যবস্থায় জনগণ, স্বাধীনভাবে মতামত প্রকাশের সুযোগ পায়। মতামত প্রকাশের এরূপ সুযোগ সুশাসন প্রতিষ্ঠার অনুকূল পরিবেশ সৃষ্টি করে। দেশের রাজনৈতিক, অর্থনৈতিক, সামাজিক উন্নয়ন ও অগ্রগতির সাথে সুশাসন গভীরভাবে সম্পৃক্ত। স্বাধীন বিচার ব্যবস্থা, সরকারের দায়িত্বশীলতা, স্বচ্ছতা ও জবাবদিহিতা, উন্নয়নমুখী প্রশাসনের জন্য জনমত যত বেশি প্রবল হবে, সুশাসন প্রতিষ্ঠার পথ তত বেশি সহজতর, সচেষ্ট ও তৎপর হবে। তাই সুশাসন প্রতিষ্ঠার ক্ষেত্রে জনমতের ভূমিকা অপরিসীম। উপরের আলোচনার ভিত্তিতে বলা না যায়, ও জনমত খুবই নিবিড়ভাবে সুশাসন সম্পর্কযুক্ত। জনমত সুশাসন প্রতিষ্ঠায় অত্যন্ত সহায়ক ভূমিকা পালন করে।"
        }
      ]
    },
    {
      "number": "3",
      "uddipok": "মি. 'চ' একটি সংগঠনের ইউনিয়ন পর্যায়ের একজন নেতা। সংগঠনটি সুনির্দিষ্ট নীতি ও কর্মসূচির মাধ্যমে জনমত গঠন করে এবং জনগণের প্রত্যক্ষ ভোটে নির্বাচনের মাধ্যমে নির্বাচিত হয়ে সরকার। গঠন করতে চায়। অন্যদিকে 'চ' এর বন্ধু 'ছ' এমন একটি সংগঠনের সদস্য যাদের নির্দিষ্ট কোনো মতাদর্শ নেই, কিন্তু তারা বিভিন্নভাবে সরকারের ওপর প্রভাব খাটিয়ে তাদের স্বার্থ আদায়ের চেষ্টা করে।",
      "tag": "RB 19",
      "sub_questions": [
        {
          "label": "ক",
          "question": "গণতন্ত্র কী?",
          "explanation": "কযে শাসনব্যবস্থায় সার্বভৌম ক্ষমতা জনগণের হাতে ন্যস্ত থাকে এবং জনগণ কর্তৃক নির্বাচিত প্রতিনিধিরা শাসনকার্য পরিচালনা করে তাকে গণতন্ত্র বলে।"
        },
        {
          "label": "খ",
          "question": "আইন মান্য করা হয় কেন?",
          "explanation": "সামাজিক, রাজনৈতিক, অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য মানুষ আইন মান্য করে।। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হক্স (Thomas Hobbes), জেরেমি বেত্থাম (Jeremy Bentham), জন অস্টিন (John Austin) প্রমুখ বলেন- 'মানুষ আইন মেনে চলে শাস্তির ভয়ে। কেননা আইন ভঙ্গ করলে অভিযুক্ত হতে এবং শাস্তি পেতে হয়'। ইংরেজ দার্শনিক জন লক (John Locke) বলেন 'যেখানে আইন থাকে না, সেখানে স্বাধীনতা থাকতে পারে না। আইন স্বাধীনতার রক্ষক ও অভিভাবক'। তাই বলা যায়, ব্যক্তি ও সমাজজীবনকে সুন্দর ও সুশৃঙ্খল করে গড়ে তুলতে মানুষ আইন মান্য করে।"
        },
        {
          "label": "গ",
          "question": "উদ্দীপকের 'চ' কোন সংগঠনের সদস্য? ব্যাখ্যা কর।",
          "explanation": "উদ্দীপকের জনাব আসিফের সংগঠনের সাথে আমার পঠিত রাজনৈতিক দলের মিল রয়েছে। রাজনৈতিক দল হলো নির্দিষ্ট মতাদর্শে সংগঠিত জনগোষ্ঠী, যা সাংবিধানিক উপায়ে সরকার গঠন ও দেশ পরিচালনা এবং জনকল্যাণমূলক কর্মসূচি বাস্তবায়নের লক্ষ্যে কাজ করে। রাজনৈতিক দলের সদস্যরা একই মতাদর্শে ও সমনীতির দ্বারা অনুপ্রাণিত হয়ে ঐক্যবদ্ধ হন। দলের সদস্যদের মধ্যে দৃষ্টিভঙ্গির ভিন্নতা থাকলেও সমাজ বা জাতির সামগ্রিক কল্যাণে তারা ঐকমত্য পোষণ করেন। সরকার গঠন ও কর্মসূচি বাস্তবায়নের জন্য রাজনৈতিক দলগুলো নিয়মতান্ত্রিক পদ্ধতিতে কার্যক্রম সম্পন্ন করে। জনসমর্থনের মাধ্যমে বিজয় অর্জন ও সরকার গঠন এবং পরবর্তীতে শাসনকার্য পরিচালনার মাধ্যমে দলীয় আদর্শ ও উদ্দেশ্যকে কার্যকর করা প্রতিটি রাজনৈতিক দলের চূড়ান্ত লক্ষ্য। উদ্দীপকে লক্ষ করা যায়, একটি সংগঠনের নেতা হিসেবে জনাব আসিফ বিগত নির্বাচনে আইনসভার সদস্য নির্বাচিত হন। তিনি জনগণের বিভিন্ন দাবি ও দেশের সমস্যার কথা আইনসভার অধিবেশনে উত্থাপন করেন। একটি সংগঠনের নেতা হিসেবে জনাব আসিফের এসব কার্যক্রম রাজনৈতিক দলকেই নির্দেশ করে। তাই বলা যায়, জনাব আসিফের সংগঠনের সাথে রাজনৈতিক দলের সাদৃশ্য রয়েছে।"
        },
        {
          "label": "ঘ",
          "question": "চ' ও 'ছ' এর সংগঠনের কাজের তুলনামূলক বিশ্লেষণ কর।",
          "explanation": "উদ্দীপকে বর্ণিত 'চ' ও 'ছ' সংগঠনের সাথে যথাক্রমে চাপসৃষ্টিকারী গোষ্ঠী ও রাজনৈতিক দলের মিল রয়েছে। রাজনৈতিক দল হচ্ছে কতকগুলো নীতি ও আদর্শের ভিত্তিতে সংগঠিত জনসমষ্টি, যা নিজস্ব আদর্শ ও কর্মসূচির প্রতি জনসমর্থন তৈরির মাধ্যমে সরকার গঠনে সচেষ্ট থাকে। উদ্দীপকের জনাব 'ছ' যে সংগঠনের সভাপতি সেটি আগামীতে সরকার গঠনের স্বপ্ন দেখছে। অর্থাৎ জনাব 'ছ' একটি রাজনৈতিক দলের সভাপতি। রাজনৈতিক দল ও চাপসৃষ্টিকারী গোষ্ঠীর মধ্যে নানাবিধ বৈসাদৃশ্য বিদ্যমান। রাজনৈতিক দল বলতে এমন এক সংগঠিত জনসমষ্টিকে বোঝায় যারা কিছু নীতিমালার ভিত্তিতে একত্রিত হয় এবং নিয়মতান্ত্রিক উপায়ে সরকারি ক্ষমতা দখলের চেষ্টা করে। অপরদিকে চাপসৃষ্টিকারী গোষ্ঠী এমন একটি জনসমষ্টি যার সদস্যরা সমজাতীয় মনোভাব এবং স্বার্থের বন্ধনে আবদ্ধ, ক্ষমতা দখলের কোনো উদ্দেশ্য তাদের থাকে না। বরং তাদের উদ্দেশ্য হলো গোষ্ঠীর স্বার্থোদ্ধার। রাজনৈতিক দল ও চাপসৃষ্টিকারী গোষ্ঠীর মধ্যে কিছু ক্ষেত্রে মিল থাকলেও উভয়ের মধ্যে যথেষ্ট পার্থক্য রয়েছে। উভয়ের মধ্যে উৎপত্তি, লক্ষ্য বা উদ্দেশ্য এবং কর্মসূচির মধ্যে পার্থক্য লক্ষ করা যায়। রাজনৈতিক দলের সামনে বৃহৎ জাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা দুর্বল। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। আবার রাজনৈতিক দল নির্বাচনে অংশগ্রহণ করে। কিন্তু চাপসৃষ্টিকারী গোষ্ঠী তা করে না। উপরের আলোচনার ভিত্তিতে বলা যায়, রাজনৈতিক দল ও চাপসৃষ্টিকারী গোষ্ঠী দুটি আলাদা সংগঠন। তাই সংগঠন দুটির মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "4",
      "uddipok": "‘X' ও 'Y' দুই বন্ধু। তারা সরকারের বিভিন্ন বিভাগ সম্পর্কে আলোচনা করছিল। 'X' বলল, সরকারের '1.' বিভাগ আইন প্রণয়ন করলেও তা বাস্তবায়ন করে 'P' বিভাগ। অপরদিকে 'Y' বলল, \"P\" বিভাগটি অন্য দুটি বিভাগ হতে বেশি গুরুত্বপূর্ণ।",
      "tag": "RB 19,CTG.B 19",
      "sub_questions": [
        {
          "label": "ক",
          "question": "গণভোট কী?",
          "explanation": "রাষ্ট্রীয় কোনো গুরুত্বপূর্ণ বিষয়ে মতানৈক্যের সৃষ্টি হলে, জনগণের মতামত যাচাইয়ের জন্য যে ভোট গ্রহণ করা হয়, তাকে গণভোট বলে।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝায়?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। কমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান এর হৃক্ষেপ করবে না। এই নীতি অনুসারে আইন বিভাগ আইন প্রণয়ন করবে, পানি বিভাগ সেসব আইন কার্যকর করবে এবং বিচার বিভাগ সেসব আইনের। যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির। মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "উদ্দীপকে বর্ণিত 'P' বিভাগটি তোমার পঠিত কোন বিভাগের ইঙ্গিত বহন করে? ব্যাখ্যা করো।",
          "explanation": "উদ্দীপকে উল্লিখিত '?' চিহ্নিত স্থানটি সরকারের শাসন বিভাগকে নির্দেশ করে। রাষ্ট্রের শাসনকাজ পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে। আইন বিভাগ কর্তৃক প্রণীত আইনকে বাস্তবে প্রয়োগ করাই শাসন বিভাগের কাজ। শাসন বিভাগ রাষ্ট্রের অভ্যন্তরীণ শাসনকাজ পরিচালনা করে। এছাড়াও শাসন বিভাগ সরকারি কর্মচারীদের নিয়োগ, বদলি, পদোন্নতি, অবসর প্রদান, বেতন ও ভাতাদি নির্ধারণ ও প্রদান; প্রশাসনিক নিয়মাবলি প্রণয়ন, জরুরি আইন, অধ্যাদেশ জারি প্রভৃতি করে থাকে। পররাষ্ট্র সংক্রান্ত কাজ শাসন বিভাগের অন্যতম গুরুত্বপূর্ণ কাজ। বর্তমান সময়ে প্রত্যেক রাষ্ট্রই অন্য রাষ্ট্রে রাষ্ট্রদূত নিয়োগ করে এবং অন্য দেশ কর্তৃক নিযুক্ত রাষ্ট্রদূতকে নিজ দেশে গ্রহণ করে থাকে। এছাড়াও সন্ধি ও চুক্তি সম্পাদন, বিভিন্ন আন্তর্জাতিক সংস্থার সাথে সম্পর্ক স্থাপন বা সদস্যপদ গ্রহণ ও সেখানে নিজ দেশের প্রতিনিধি প্রেরণ করে। রাষ্ট্রের প্রতিরক্ষা সংক্রান্ত কাজও শাসন বিভাগের। রাষ্ট্রের নিরাপত্তা বিধান করতে শাসন বিভাগ সেনাবাহিনী সংগঠন ও পরিচালনা করে। এছাড়া রাষ্ট্রের ব্যয়ভার বহন করতে আইনসভার সম্মতিতে শাসন বিভাগ কর ধার্য, অর্থ সংগ্রহ এবং ব্যয় করে থাকে। উদ্দীপকের চিত্রে'?' চিহ্ন দ্বারা নির্দেশিত বিভাগের কার্যাবলি সম্পর্কে বলা হয়েছে যে, উক্ত বিভাগ শাসন সংক্রান্ত কাজ করে। এটি রাষ্ট্রের প্রতিরক্ষা ও শৃঙ্খলা বিধান করে এবং অর্থনৈতিক ও পররাষ্ট্র সংক্রান্ত কর্মকাণ্ড সম্পাদন করে। আর এসব কার্যাবলি মূলত শাসন বিভাগের কাজ। তাই বলা যায়, উদ্দীপকে উল্লিখিত '?' চিহ্নিত স্থানটি দ্বারা সরকারের শাসন বিভাগকে নির্দেশ করা হয়েছে।"
        },
        {
          "label": "ঘ",
          "question": "তুমি কি মনে কর উদ্দীপকে বর্ণিত 'L' বিভাগের ক্ষমতা দিন দিন হ্রাস পাচ্ছে? মূল্যায়ন করো।",
          "explanation": "উদ্দীপকে উল্লিখিত বিভাগের অর্থাৎ আইন বিভাগের ক্ষমতা হ্রাসের নানাবিধ কারণ রয়েছে। আধুনিক গণতন্ত্র প্রতিনিধিত্বমূলক হওয়ায় এ ব্যবস্থায় আইনসভার গুরুত্ব অপরিসীম। সাম্প্রতিককালে বিভিন্ন বাস্তব কারণে আইনসভার ক্ষমতা হ্রাস পেয়েছে এবং কার্যত শাসন বিভাগের পূর্ণ কর্তৃত্ব প্রতিষ্ঠিত হয়েছে। আইন বিভাগ বা আইনসভার ক্ষমতা হ্রাসের অন্যতম কারণ হচ্ছে দলীয় ব্যবস্থার কঠোরতা। সংসদীয় পদ্ধতির শাসনব্যবস্থায় আইনসভার সদস্যগণ নিজ দলের ইচ্ছার বিরুদ্ধে গিয়ে স্বাধীনভাবে মতামত দিতে পারেন না। এতে আইনসভার সদস্যদের মর্যাদা ও ক্ষমতা সংকুচিত হয়েছে। আবার সংসদীয় পদ্ধতিতে শাসন বিভাগের প্রধান প্রধানমন্ত্রীর হাতে সংসদ ভেঙে দেওয়ার ক্ষমতা থাকায় আইনসভার সদস্যরা পুতুলে পরিণত হয়। আইন প্রণয়নের জটিলতা ও কলাকৌশল সম্পর্কে আইনসভার সদস্যদের প্রয়োজনীয় জ্ঞান ও অভিজ্ঞতা না থাকায় তাদেরকে শাসন বিভাগের ওপর নির্ভর করতে হয়। এছাড়াও আইনসভা প্রয়োজনীয় জ্ঞান, অভিজ্ঞতা ও সময়ের অভাবে শাসন বিভাগকে কিছু ক্ষমতা অর্পণ করে। এতে করে শাসন বিভাগের কর্তৃত্ব বেড়ে যায় এবং আইনসভার ক্ষমতা হ্রাস পায়। আধুনিক রাষ্ট্রে জনকল্যাণমূলক কাজের সম্প্রসারণ ঘটায় আইনসভাকে এসকল কাজের জন্য শাসন বিভাগের ওপর নির্ভর করতে হয়। ফলে আইনসভার ক্ষমতা দিন দিন হ্রাস পাচ্ছে। এছাড়াও আইন প্রণয়নে দীর্ঘসূত্রিতা, জরুরি অবস্থায় সীমাবদ্ধতা, চাপসৃষ্টিকারী গোষ্ঠীর প্রাধান্য প্রভৃতি কারণেও আইনসভার ক্ষমতা দিন দিন হ্রাস পাচ্ছে। পরিশেষে বলা যায়, উল্লিখিত কারণগুলোর ফলে আইনসভার ক্ষমতা দিন দিন হ্রাস পাচ্ছে। তবে এখনো সংসদীয় সরকার ব্যবস্থায় আইনসভা শাসন বিভাগকে নিয়ন্ত্রণ করে এবং আইনসভার আস্থা হারালে শাসন বিভাগ তথা মন্ত্রিসভাকে পদত্যাগ করতে হয়।"
        }
      ]
    },
    {
      "number": "5",
      "uddipok": "'X' রাষ্ট্রে নতুন সরকার ক্ষমতায় আসার পর জনগণ যাতে সহজে তথ্য পেতে পারে সেজন্য রাষ্ট্রের সব স্তরে তথ্য ও প্রযুক্তির ব্যবহার নিশ্চিত করেন। ফলে জনগণ ঘরে বসেই কম্পিউটারের মাধ্যমে তার প্রয়োজনীয় কাজ সম্পাদন করতে পারছে। রাষ্ট্রের সর্বত্র বিদ্যুৎ সংযোগ নিশ্চিত হলে এ সেবার মান আরো বৃদ্ধি পাবে।",
      "tag": "RB 19",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "নেতৃত্ব হলো একজন নেতার এমন কিছু গুণাবলির সমষ্টি যার মাধ্যমে সে জনগণকে প্রভাবিত করতে পারে।"
        },
        {
          "label": "খ",
          "question": "বিশ্বায়ন বলতে কী বোঝায়?",
          "explanation": "বিশ্বায়ন হলো পারস্পরিক ক্রিয়া এবং আন্তঃসংযোগ সৃষ্টিকারী এমন একটি পদ্ধতি যা বিভিন্ন জাতি, সরকার, প্রতিষ্ঠান এবং জনগণের মধ্যে সমন্বয়ের সূচনা করে। বর্তমান বিশ্বে জাতীয় ও আন্তর্জাতিক পর্যায়ে অর্থনৈতিক, রাজনৈতিক, সামাজিক ও সাংস্কৃতিক পরিমণ্ডলে এক বহুল আলোচিত বিষয় হচ্ছে বিশ্বায়ন। বিশ্বায়ন শব্দের ইংরেজি প্রতিশব্দ হলো Globalization, বিশ্বায়ন শব্দের অর্থ হলো বিশ্বকে একীভূত করা। এটি সর্বব্যাপী ও সার্বক্ষণিক চলমান প্রক্রিয়া। তথ্যপ্রযুক্তি ও জ্ঞান-বিজ্ঞানের ব্যাপক প্রসারের ফলে পৃথিবীর প্রায় প্রতিটি মানুষই একটি একীভূত অবস্থায় মিলিত হচ্ছে। ক্রমেই ভৌগোলিক সীমারেখা বিলীন হয়ে বিভিন্ন দেশের মানুষ আধুনিক যোগাযোগ ব্যবস্থার মাধ্যমে পরস্পর কাছাকাছি আসছে।"
        },
        {
          "label": "গ",
          "question": "উদ্দীপকে বর্ণিত 'X' রাষ্ট্রে কোন ব্যবস্থা বিদ্যমান? ব্যাখ্যা করো।",
          "explanation": "উদ্দীপকে বর্ণিত 'X' রাষ্ট্রে ই-গভর্নেন্স বিদ্যমান। ই-গভর্নেন্স হলো শাসনকার্যে স্বচ্ছতা ও দ্রুতগতি নিশ্চিত করার লক্ষ্যে সরকারের বিভিন্ন বিভাগের কার্যক্রমে ডিজিটাল যন্ত্র-সরঞ্জাম তথা প্রযুক্তির প্রয়োগ ঘটানো। এর আওতায় সরকারের সাথে নাগরিকদের যোগাযোগ ও তথ্যের আদান-প্রদান, সহজে ও দ্রুত নাগরিকদের সরকারি সেবা পৌঁছে দেওয়া এবং সরকারের সাথে অন্য রাষ্ট্রের যোগাযোগ ইত্যাদি কাজ চালানো হয়। অন্যান্য দেশের মতো বাংলাদেশেও ই-গভর্নেন্স ব্যবস্থা চালু হওয়ার ফলে জনগণ ঘরে বসেই বিভিন্ন সরকারি সেবা ভোগ করছে। ই-গভর্নেঙ্গ তথ্য-প্রযুক্তি ব্যবহার করে প্রশাসনিক কর্মকাণ্ডের গতি বাড়িয়েছে। এর মাধ্যমে শিক্ষা, স্বাস্থ্য, কৃষি, সামাজিক নিরাপত্তা ইত্যাদি খাতে সরকার যে সেবা দিচ্ছে তা জনগণের কাছে পৌঁছানো সহজতর হচ্ছে। বর্তমানে পরীক্ষার ফল জানা, পাবলিক বিশ্ববিদ্যালয় ও কলেজে ভর্তির ফরম পূরণ করা, ট্রেনের টিকিট কাটা, পাসপোর্টের আবেদন জমা দেওয়া, সরকারি চাকরির আবেদন করা, কর ও পরিসেবার বিল দেওয়া, টেন্ডার জমা দেওয়া এসব কাজ মানুষ সহজেই অনলাইনে করতে পারছে। উদ্দীপকে দেখা যায়, 'X' রাষ্ট্রের নতুন সরকার ক্ষমতায় আসার পর জনগণ যেন সহজে তথ্য পায় সেজন্য রাষ্ট্রের সর্বস্তরে তথ্য ও প্রযুক্তির ব্যবহার নিশ্চিত করেন। ফলে জনগণ ঘরে বসেই তাদের প্রয়োজনীয় কাজ করতে পারছে। 'X' রাষ্ট্রের এসব বৈশিষ্ট্য ই-গভর্নেন্সের বৈশিষ্ট্যের সাথে সাদৃশ্যপূর্ণ। তাই বলা যায় 'X' রাষ্ট্রে মূলত ই-গভর্নেন্স বিদ্যমান।"
        },
        {
          "label": "ঘ",
          "question": "“উদ্দীপকে বর্ণিত ব্যবস্থাটি বহুল প্রচারিত হলেও প্রতিবন্ধকতামুক্ত নয়।”— বিশ্লেষণ করো।",
          "explanation": "উদ্দীপকে ইজিাতকৃত ব্যবস্থা হলো ই-গভর্নেন্স। উন্নয়নশীল দেশসমূহে ই-গভর্নেন্স প্রতিষ্ঠার ক্ষেত্রে নানাবিধ প্রতিবন্ধকতা লক্ষ করা যায়। উদ্দীপকে যেসব সুবিধার কথা বলা হয়েছে সেগুলো ই-গভর্নেন্স এর সুবিধা । এসব সুবিধা বাস্তবায়নে বিভিন্ন প্রতিবন্ধকতা রয়েছে। ই-গভর্নেন্স-এর বিভিন্ন প্রতিবন্ধকতা নিম্নরূপ- ই-গভর্নেন্সবান্ধব অবকাঠামো অত্যন্ত ব্যয়বহুল ও সময়সাপেক্ষ, যা তৃতীয় বিশ্বের দেশগুলোর জন্য এক বিরাট চ্যালেঞ্জ।নিরবচ্ছিন্ন বিদ্যুৎ সরবরাহের সমস্যা ও স্বল্পমূল্যে বিদ্যুতের ব্যবহার না করতে পারা ই-গভর্নেন্স বাস্তবায়নের বিশেষ বাধা। উন্নয়নশীল দেশে ইন্টারনেট সেবার সর্বজনীনতা, উচ্চগতি ও স্বল্পমূল্য বিদ্যমান না থাকা ই-গভর্নেন্স বাস্তবায়নের আরেকটি অন্তরায়। ই- গভর্নেন্স প্রতিষ্ঠার জন্য ইংরেজি জ্ঞানসম্পন্ন ও প্রযুক্তিতে দক্ষ মানবসম্পদ প্রয়োজন। কিন্তু উন্নয়নশীল দেশসমূহে বিদ্যমান শিক্ষা ব্যবস্থায় দক্ষ ও পর্যাপ্ত তথ্য-প্রযুক্তি জ্ঞানসম্পন্ন মানবসম্পদের অভাব দেখা যায়। ই-গভর্নেন্স প্রতিষ্ঠার আরেকটি বাধা হলো সরকারি ও বেসরকারি প্রতিষ্ঠানগুলোর মধ্যে আন্তঃযোগাযোগ ও সমন্বয়ের অভাব। তথ্যপ্রযুক্তি ব্যবহারে সাইবার অপরাধের ঝুঁকি থাকায় অনেক মানুষ তথ্যপ্রযুক্তি ব্যবহারে নিরুৎসাহিত হয়। ই-গভর্নঙ্গে প্রতিষ্ঠার জন্য শান্তিপূর্ণ রাজনৈতিক পরিবেশ থাকা অপরিহার্য। কিন্তু অস্থিতিশীল রাজনৈতিক পরিবেশ ই-গভর্নেন্স প্রতিষ্ঠায় সরকার ও জনগণের আগ্রহ ও সক্ষমতা উভয়ই কমিয়ে দেয়। এছাড়া ই-গভর্নেন্স সম্পর্কে ইতিবাচক প্রচারণার যেমন অপ্রতুলতা রয়েছে, তেমনি জনগণও সুশাসন এবং ই-গভর্নেন্স বিষয়ে যথেষ্ট সচেতন নয় । পরিশেষে বলা যায়, ই-গভর্নেন্স একটি যুগোপযোগী যোগাযোগ ব্যবস্থা। এর মাধ্যমে সরকার ও জনগণের সম্পর্ক দৃঢ় হয়। কিন্তু নানা প্রতিবন্ধকতার কারণে উন্নয়নশীল দেশসমূহ ই-গভর্নেন্স প্রতিষ্ঠায় পিছিয়ে আছে। এসব প্রতিবন্ধকতা দূর করার জন্য সরকার ও জনগণের সদিচ্ছা থাকা আবশ্যক। তাহলে ই-গভর্নেন্স বাস্তবায়ন অনেকাংশে সহজ হবে ।"
        }
      ]
    },
    {
      "number": "6",
      "uddipok": "জনাব ‘x’ ইউনিয়ন পরিষদের চেয়ারম্যান নির্বাচিত হয়ে এলাকার রাস্তাঘাট, কমিউনিটি ক্লিনিক, পয়ঃনিষ্কাশন, বাজেট পরিকল্পনা প্রণয়নসহ সব ক্ষেত্রে জনগণকে সম্পৃক্ত করেন। অপর একটি ইউনিয়ন পরিষদের চেয়ারম্যান জনাব ‘Y’ জনগণের মতামত অগ্রাহ্য করে নিজের সহযোগীদের নিয়ে স্থানীয় সব বিষয়ে সিদ্ধান্ত গ্রহণ ও তা বাস্তবায়ন করেন।",
      "tag": "RB 19",
      "sub_questions": [
        {
          "label": "ক",
          "question": "নগররাষ্ট্র কী?",
          "explanation": "প্রাচীন গ্রিসের ছোট ছোট নগরকে কেন্দ্র করে এক একটি রাষ্ট্র গড়ে উঠেছিল। এ রাষ্ট্রগুলোকে নগররাষ্ট্র বলা হয়।"
        },
        {
          "label": "খ",
          "question": "রাজনৈতিক অংশগ্রহণ বলতে কী বোঝায়?",
          "explanation": "রাষ্ট্রীয় কর্মকাণ্ডে ধর্ম-বর্ণ, নারী-পুরুষ নির্বিশেষে সব নাগরিকের অংশগ্রহণকে রাজনৈতিক অংশগ্রহণ বলা হয়। রাজনৈতিক অংশগ্রহণ সরাসরি অথবা মধ্যবর্তী কোনো প্রতিষ্ঠানের মাধ্যমে হতে পারে। অর্থাৎ নাগরিকরা প্রত্যক্ষ বা পরোক্ষভাবে রাষ্ট্রীয় কাজে অংশগ্রহণ করতে পারে। অংশগ্রহণ হতে পারে সরকার নির্বাচনের ক্ষেত্রে, দেশের সংকটকালে গণভোটের ক্ষেত্রে, নীতি নির্ধারণ ও বাস্তবায়নে, অর্থনৈতিক প্রবৃদ্ধি অর্জনের লক্ষ্যে দুর্নীতি হ্রাস করার ক্ষেত্রে। এছাড়া রাজনৈতিক অংশগ্রহণের একটি বড় উপাদান হচ্ছে নাগরিকের ক্ষমতায়ন। সর্বোপরি রাষ্ট্রীয় কাজে নাগরিকের অংশগ্রহণই হলো রাজনৈতিক অংশগ্রহণ।"
        },
        {
          "label": "গ",
          "question": "উদ্দীপকে বর্ণিত বিষয়টি নাগরিকের কোন দিক নির্দেশ করে? ব্যাখ্যা কর।",
          "explanation": "উদ্দীপকে বর্ণিত বিষয়টি নাগরিকের স্থানীয় দিক নির্দেশ করে। নাগরিকের স্থানীয় দিক সম্পর্কে পৌরনীতি ও সুশাসন আলোচনা করে । এটি ইউনিয়ন পরিষদ, উপজেলা পরিষদ, জেলা পরিষদ, পৌরসভা, সিটি কর্পোরেশন ইত্যাদি প্রতিষ্ঠানের গঠন, কার্যাবলি ও বিকাশ সম্পর্কে ধারণা প্রদান করে, যা নাগরিকের স্থানীয় দিক হিসেবে বিবেচিত। উদ্দীপকে দেখা যায়, 'X' ইউনিয়ন পরিষদের চেয়ারম্যান এলাকার রাস্তাঘাট, কমিউনিটি ক্লিনিক, পয়ঃনিষ্কাশন, বাজেট পরিকল্পনা প্রণয়নসহ সব ক্ষেত্রে জনগণকে সম্পৃক্ত করেন। অপরদিকে, 'Y' ইউনিয়ন পরিষদের চেয়ারম্যান স্থানীয় সব বিষয়ে নিজেই সিদ্ধান্ত গ্রহণ করেন। অর্থাৎ উদ্দীপকে দু'টি ইউনিয়ন পরিষদের কাজ বর্ণিত হয়েছে, যা নাগরিকের স্থানীয় দিকের সাথে সম্পৃক্ত। কারণ একজন নাগরিক তার পরিবার, গ্রাম, ইউনিয়ন পরিষদ বা মিউনিসিপ্যাল কর্পোরেশনসহ স্থানীয় বিভিন্ন প্রতিষ্ঠানের সদস্য হিসেবে যেসব কাজ সম্পাদন করে তা নাগরিকের স্থানীয় বিষয়ের সাথে সম্পর্কযুক্ত। তাই বলা যায়, উদ্দীপকে বর্ণিত বিষয়টি নাগরিকের স্থানীয় দিককে নির্দেশ করে।"
        },
        {
          "label": "ঘ",
          "question": "উদ্দীপকে বর্ণিত ‘X’ ও ‘Y’ এর মধ্যে কার কর্মকাণ্ড সুশাসনে সহায়ক? মূল্যায়ন কর।",
          "explanation": "উদ্দীপকে বর্ণিত জনাব ‘X’ ও ‘Y’ এর মধ্যে জনাব ‘X’ এর কর্মকাণ্ড সুশাসনে সহায়ক। যে শাসনব্যবস্থায় প্রশাসনের জবাবদিহিতা, বৈধতা, স্বচ্ছতা, সবার অংশগ্রহণের সুযোগ উন্মুক্ত থাকে, সে শাসনকে সুশাসন বলে। সুশাসনের অন্যতম স্তম্ভ হলো জনগণের সক্রিয় অংশগ্রহণ। শাসনকাজে জনগণের সক্রিয় অংশগ্রহণ গণতন্ত্র ও সুশাসন প্রতিষ্ঠায় গুরুত্বপূর্ণ ভূমিকা পালন করে। উদ্দীপকে দেখা যায়, জনাব ‘X’ ইউনিয়ন পরিষদের চেয়ারম্যান নির্বাচিত হয়ে এলাকার সব কর্মকাণ্ডে জনগণকে সম্পৃক্ত করেন। কিন্তু অপর একটি ইউনিয়ন পরিষদের চেয়ারম্যান জনাব ‘Y’ জনগণের মতামত অগ্রাহ্য করে নিজের সহযোগীদের নিয়ে স্থানীয় সব বিষয়ে সিদ্ধান্ত গ্রহণ ও তা বাস্তবায়ন করেন। জনাব ‘Y’ এর এই কর্মকাণ্ড সুশাসনের অন্তরায়। কেননা তার সিদ্ধান্ত গ্রহণ প্রক্রিয়ায় জনগণের অংশগ্রহণ করার কোনো সুযোগ নেই । আর জনগণের অংশগ্রহণ না থাকলে শাসকের জবাবদিহিতা ও স্বচ্ছতা থাকে না, যা সুশাসন প্রতিষ্ঠায় বাধা সৃষ্টি করে। পক্ষান্তরে জনাব ‘X’ শাসনকাজে জনগণকে সম্পৃক্ত করেন। শাসনকাজে নাগরিকের সক্রিয় অংশগ্রহণ সুশাসনের উপস্থিতিকে নির্দেশ করে। নাগরিকের সক্রিয় অংশগ্রহণের মধ্য দিয়ে নাগরিকের ক্ষমতায়ন নিশ্চিত হয়, যা সুশাসন প্রতিষ্ঠায় সহায়ক। পরিশেষে বলা যায়, যেহেতু জনাব 'X' তার কর্মকাণ্ডে জনগণের অংশগ্রহণ নিশ্চিত করেন এবং জনাব 'Y' তার কর্মকাণ্ডে জনগণের অংশগ্রহণ নিশ্চিত করেন না, তাই জনাব 'X' এর কর্মকাণ্ড সুশাসনে সহায়ক। কেননা জনগণের সক্রিয় অংশগ্রহণ ব্যতীত সুশাসন প্রতিষ্ঠা অসম্ভব।"
        }
      ]
    },
    {
      "number": "7",
      "uddipok": "পৌরনীতির শিক্ষক জনাব ‘P’ সর্বদা অন্যের দুঃখে ব্যথিত হন। সকল মানুষ যাতে সুবিচার পায় সে বিষয়ে তিনি সচেষ্ট। তিনি কোনো কাজকেই ছোট মনে করেন না। তিনি সর্বদাই সময়ের কাজ সময়ে করে থাকেন। অন্যদিকে ‘Q’ অবৈধ উপায়ে ব্যবসা করে রাতারাতি ধনী হয়েছেন। তিনি শ্রমিকদের ন্যায্য পাওনা থেকে বঞ্চিত করেন। কেউ তার কাছে আর্থিক সাহায্য চেয়েও পায় না।",
      "tag": "RB 19",
      "sub_questions": [
        {
          "label": "ক",
          "question": "এক কক্ষবিশিষ্ট আইনসভা কী?",
          "explanation": "একটি কক্ষ বা পরিষদ নিয়ে গঠিত আইনসভাকে এক কক্ষবিশিষ্ট আইনসভা বলে ।"
        },
        {
          "label": "খ",
          "question": "প্ৰথা বলতে কী বোঝায়?",
          "explanation": "প্রথা হলো সমাজ কর্তৃক অনুমোদিত আচার-আচরণের বিভিন্ন রীতি। I সব সমাজে মানুষের আচার-ব্যবহারের কতগুলো সুনির্দিষ্ট রীতি বা ধারা লক্ষ করা যায়। এগুলো দীর্ঘকাল সমাজে স্বীকৃত ও প্রতিষ্ঠিত থাকে। এসব রীতি বা ধারাকে প্রথা বলা হয়। সমাজবিজ্ঞানী কিংসলে ডেভিস (Kingsley Davis)-এর মতে, ‘প্রথা হলো একটি ব্যাপক প্রত্যয় যা সব আদর্শ তথা লোকাচার ও অবশ্যপালনীয় লোকরীতির সমন্বয়। এগুলো বহুদিন ধরেই পালিত হচ্ছে বিধায় বর্তমানেও তা চালু আছে।"
        },
        {
          "label": "গ",
          "question": "জনাব ‘P’-এর মধ্যে মূল্যবোধের কোন কোন উপাদান ফুটে উঠেছে? ব্যাখ্যা কর।",
          "explanation": "জনাব ‘P’ এর মধ্যে মূল্যবোধের সহমর্মিতা, সামাজিক ন্যায়বিচার, শ্রমের মর্যাদা এবং শৃঙ্খলাবোধ উপাদানগুলো ফুটে উঠেছে। মূল্যবোধের অন্যতম একটি উপাদান হলো সহমর্মিতা। এ অনুভূতি মানুষকে পারস্পরিক সুখে-দুঃখে আপন করে এবং মানুষে মানুষে বৈষম্য দূর করে। পৌরনীতির শিক্ষক জনাব ‘P’ সর্বদা অন্যের দুঃখে ব্যথিত হন। তার এ অনুভূতি মূল্যবোধের অন্যতম উপাদান সহমর্মিতাকেই নির্দেশ করে। এছাড়া জনাব ‘P’ সব মানুষের ন্যায়বিচার প্রাপ্তির বিষয়েও সচেষ্ট, যা মূল্যবোধের সামাজিক ন্যায়বিচার উপাদানের সাথে সাদৃশ্যপূর্ণ। কেননা সামাজিক ন্যায়বিচারের অর্থ, ধর্ম-বর্ণ, নারী-পুরুষ, ধনী-গরীব সবার প্রতি বিচারের মানদণ্ড হবে এক ও অভিন্ন। মূল্যবোধের অন্যতম উপাদান হলো শ্রমের মর্যাদা। সব ধরনের শ্রমের প্রতি শ্রদ্ধা করাকে শ্রমের মর্যাদা বলে। জনাব ‘P’ কোনো কাজকেই ছোট মনে করেন না। অর্থাৎ তিনি ছোট-বড় সব ধরনের কাজকেই সম্মান করেন। এ থেকে বোঝা যায়, জনাব ‘P’ এর মধ্যে মূল্যবোধের শ্রমের মর্যাদা উপাদানটি বিদ্যমান। এছাড়া জনাব ‘P’ সর্বদাই সময়ের কাজ সময়ে করে থাকেন, যা মূল্যবোধের শৃঙ্খলাবোধ উপাদানের সাথে সাদৃশ্যপূর্ণ।"
        },
        {
          "label": "ঘ",
          "question": "সমাজ ও রাষ্ট্রীয় জীবনে জনাব ‘Q’ এর কর্মকাণ্ডের প্রভাব মূল্যায়ন কর।",
          "explanation": "জনাব ‘Q’ এর মধ্যে মূল্যবোধের অন্যতম দু'টি উপাদান নীতি ও ঔচিত্যবোধ এবং সহমর্মিতার অনুপস্থিতি লক্ষ করা যায়। আর এ কারণেই তিনি অবৈধ উপায়ে ব্যবসা করে রাতারাতি ধনী হয়েছেন। তিনি শ্রমিকদের ন্যায্য পাওনা থেকে বঞ্চিত করেন। কেউ তার কাছে আর্থিক সাহায্য চেয়েও পায় না। জনাব ‘Q’ এর এরূপ কর্মকাণ্ড সমাজ ও রাষ্ট্রীয় জীবনে নিঃসন্দেহে নেতিবাচক প্রভাব ফেলবে। যেসব ধারণা, বিশ্বাস, লক্ষ্য ও উদ্দেশ্য, সংকল্প মানুষের আচার-আচরণ এবং কার্যাবলিকে পরোক্ষভাবে নিয়ন্ত্রণ করে, সেগুলোর সমষ্টিই হলো মূল্যবোধ। আর মূল্যবোধের অবনতিই মূল্যবোধের অবক্ষয়, যা সামাজিক অসঙ্গতির মূল কারণ। জনাব ‘Q’ এর কর্মকাণ্ডে এই মূল্যবোধের অবক্ষয়ই প্রকাশিত হয়েছে। সমাজ ও রাষ্ট্রীয় জীবনে মূল্যবোধের অবক্ষয়ের প্রভাব সুদূরপ্রসারী। সমাজ ও রাষ্ট্রে মূল্যবোধের অবক্ষয় দেখা দিলে মানুষের অধিকারের বঞ্চনা বেড়ে যায়। যেমনটি উদ্দীপকেও লক্ষ করা যায়। অধিকারের বঞ্চনা ছাড়াও মূল্যবোধের অবক্ষয়ের কারণে ঘুষ, দুর্নীতিতে গোটা সমাজ ও রাষ্ট্র অচল হয়ে পড়ে। অপরাধীদের দৌরাত্ম্য বেড়ে যায়। এমন পরিস্থিতিতে নিরপরাধীরা শাস্তি পায়। সমাজ জীবনে ভীতিকর অবস্থার সৃষ্টি হয়। দেশের সব সেবাখাতের মান নিম্নগামী হয়। সমাজে বিভিন্ন সামাজিক সমস্যা বেড়ে যায়। পরিশেষে বলা যায়, জনাব ‘Q’ এর মধ্যে মূল্যবোধের অবক্ষয় ঘটেছে। আর এ কারণেই তিনি নীতিবিবর্জিত বিভিন্ন কাজ করছেন। সমাজ ও রাষ্ট্রীয় জীবনে যার নেতিবাচক প্রভাব সুদূরপ্রসারী।"
        }
      ]
    },
    {
      "number": "8",
      "uddipok": "প্রবাসী বন্ধুর আমন্ত্রণে রেজাউল ‘X’ রাষ্ট্রে বেড়াতে গিয়ে জানতে পারে যে, এ রাষ্ট্রের নারীরা রাষ্ট্র প্রদত্ত অন্যান্য অধিকার ভোগ করলেও নির্বাচনে প্রতিদ্বন্দ্বিতা করতে পারে না। এমনকি তাদের ভোটাধিকারও নেই । তাছাড়া কর্মক্ষেত্রে সেখানকার নারীরা বিভিন্ন বিধি- নিষেধের বেড়াজালে বন্দী।",
      "tag": "RB 19",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো বিশ্বজুড়ে বিস্তৃত অসংখ্য কম্পিউটারের সমন্বয়ে গঠিত একটি বিশাল নেটওয়ার্ক। এর মাধ্যমে বিপুল পরিমাণ তথ্য ও যোগাযোগের ক্ষেত্রে অনেক সুবিধা পাওয়া যায় ।"
        },
        {
          "label": "খ",
          "question": "নৈতিকতা বলতে কী বোঝায়?",
          "explanation": "সমাজের বিবেকের সাথে সংগতিপূর্ণ কতগুলো ধ্যান-ধারণা ও আদর্শের সমষ্টিকে নৈতিকতা বলে। এটি মানুষের আচার-আচরণ ও কর্মকাণ্ডকে নিয়ন্ত্রণ করে। নৈতিকতার ইংরেজি প্রতিশব্দ Morality, যা ল্যাটিন Moralitas শব্দ থেকে এসেছে। যার অর্থ আচরণ (Manner), চরিত্র (Character) বা যথার্থ আচরণ (Proper behaviour)। ন্যায় ও সঠিক পথে থাকা হচ্ছে নৈতিকতা। এর প্রভাবে মানুষ আইন মেনে চলে, শৃঙ্খলা পরিপন্থি কাজ থেকে বিরত থাকে এবং রাষ্ট্রের প্রতি আনুগত্য প্রকাশ করে। নৈতিকতা মূলত ব্যক্তিগত এবং সামাজিক ব্যাপার। এর পেছনে সার্বভৌম কর্তৃপক্ষের কর্তৃত্ব থাকে না। বিবেকের দংশনই নৈতিকতার বড় রক্ষাকবচ।"
        },
        {
          "label": "গ",
          "question": "‘X’ রাষ্ট্রের নারীরা কোন ধরনের অধিকার থেকে বঞ্চিত হয়েছে? ব্যাখ্যা কর।",
          "explanation": "‘X’ রাষ্ট্রের নারীরা আইনগত অধিকারের অন্তর্ভুক্ত রাজনৈতিক ও অর্থনৈতিক অধিকার থেকে বঞ্চিত হয়েছে। যেসব অধিকার একজন নাগরিককে রাষ্ট্রীয় কাজে অংশগ্রহণের সুযোগ করে দেয়, সেগুলোকে রাজনৈতিক অধিকার বলে। ভোট প্রদান করা, নির্বাচিত হওয়ার অধিকার, শাসনকাজে প্রত্যক্ষ বা পরোক্ষভাবে অংশ নেওয়া, সরকারের কাজে মতামত প্রকাশ করা ইত্যাদি রাজনৈতিক অধিকারের অন্তর্ভুক্ত। আর অর্থনৈতিক অধিকার বলতে অর্থনৈতিক ক্ষেত্রে মানুষের সুযোগ-সুবিধা লাভ করাকে বোঝায়। দারিদ্র্য থেকে মুক্তি পাওয়ার জন্য অর্থ উপার্জনের অধিকার, ব্যবসা-বাণিজ্য করার অধিকার, শিল্প-কারখানা প্রতিষ্ঠার অধিকার, কর্মলাভের অধিকার, পারিশ্রমিকের অধিকার ইত্যাদি অর্থনৈতিক অধিকারের উদাহরণ। উদ্দীপকে লক্ষ করা যায়, ‘X’ রাষ্ট্রের নারীরা নির্বাচনে প্রতিদ্বন্দ্বিতা করতে পারে না এবং তাদের ভোটাধিকার নেই। এছাড়া কর্মক্ষেত্রে তারা বিভিন্ন বিধি-নিষেধের বেড়াজালে বন্দী। যেহেতু নির্বাচিত হওয়ার অধিকার এবং ভোটাধিকার রাজনৈতিক অধিকারের অন্তর্ভুক্ত, সেহেতু এ দুটি অধিকার না থাকায় ‘X’ রাষ্ট্রের নারীরা রাজনৈতিক অধিকার থেকে বঞ্চিত হয়েছে। আর কর্মক্ষেত্রে বিভিন্ন বিধি-নিষেধ থাকার কারণে তারা অর্থনৈতিক অধিকার থেকেও বঞ্চিত হয়েছে। কেননা কর্মলাভের অধিকার অর্থনৈতিক অধিকারের অন্তর্ভুক্ত।"
        },
        {
          "label": "ঘ",
          "question": "তুমি কি মনে কর, উদ্দীপকে বর্ণিত রাষ্ট্রে নারীরা কর্তব্য পালনে নিরুৎসাহিত হবে? উত্তরের সপক্ষে যুক্তি দাও।",
          "explanation": "অধিকার ও কর্তব্যের সম্পর্ক রাষ্ট্র প্রদত্ত অধিকার ও নাগরিকের কর্তব্য পরস্পর সম্পর্কযুক্ত। কোনো রাষ্ট্র যখন তার নাগরিকদের কাছ থেকে কর্তব্য পালনের প্রত্যাশা করে, তখন সেই রাষ্ট্রেরও কর্তব্য হলো নাগরিকদের প্রাপ্য অধিকারগুলো নিশ্চিত করা। একটি সুস্থ সমাজে অধিকার ও কর্তব্যের মধ্যে ভারসাম্য থাকা আবশ্যক। যখন এই ভারসাম্যের অভাব হয়, তখন নাগরিকরা তাদের কর্তব্য পালনে আগ্রহ হারিয়ে ফেলে। নারীদের নিরুৎসাহিত হওয়ার কারণ উদ্দীপকে দেখা যায়, 'X' রাষ্ট্রে নারীরা রাষ্ট্র প্রদত্ত অন্যান্য অধিকার ভোগ করলেও রাজনৈতিক অধিকার যেমন— নির্বাচনে প্রতিদ্বন্দ্বিতা করা এবং ভোটাধিকার থেকে বঞ্চিত। এছাড়া কর্মক্ষেত্রেও তাদের বিভিন্ন বিধি-নিষেধের বেড়াজালে থাকতে হয়। এসব কারণে ওই রাষ্ট্রের নারীরা কর্তব্য পালনে নিরুৎসাহিত হতে পারে। এর পেছনে প্রধান কারণগুলো হলো: অধিকারের বঞ্চনা: যদি কোনো নাগরিক তার মৌলিক অধিকার থেকে বঞ্চিত হয়, তাহলে তার মধ্যে এই ধারণা জন্ম নিতে পারে যে, রাষ্ট্র তার প্রতি বৈষম্যমূলক আচরণ করছে। ফলে রাষ্ট্রের প্রতি তার আনুগত্য ও কর্তব্য পালনের আগ্রহ কমে যায়। স্বীকৃতির অভাব: নারীরা যখন দেখে যে তাদের শ্রম, মেধা ও অবদানকে রাষ্ট্র রাজনৈতিক ও কর্মক্ষেত্রে স্বীকৃতি দিচ্ছে না, তখন তারা হতাশ হয়ে পড়ে। একজন মানুষ তখনই কোনো কাজ আগ্রহের সাথে করে, যখন সে তার কাজের জন্য স্বীকৃতি পায়। ন্যায্যতার অভাব: রাষ্ট্র যদি নারী-পুরুষের মধ্যে বৈষম্যমূলক নীতি গ্রহণ করে, তাহলে তা সমাজের এক বৃহৎ অংশের মধ্যে অন্যায্যতার অনুভূতি তৈরি করে। এই অন্যায্যতার অনুভূতি নাগরিকদের কর্তব্য পালনের আগ্রহকে হ্রাস করে।"
        }
      ]
    },
    {
      "number": "9",
      "uddipok": "‘ক’ রাষ্ট্রটি বিশ্বের মানচিত্রে নতুন হলেও জনগণের সার্বিক কল্যাণ ও উন্নয়নে ব্যাপক ভূমিকা রাখছে। রাষ্ট্র পরিচালনায় বিভিন্ন ক্ষেত্রে নারী-পুরুষ নির্বিশেষে সবার অংশগ্রহণ নিশ্চিত করছে। দুর্নীতি বিরোধী কঠোর অবস্থানের পাশাপাশি সংস্কারের মাধ্যমে প্রশাসনিক জবাবদিহিতা প্রতিষ্ঠা করছে। এসবের মাধ্যমে রাষ্ট্রটি এখন বিশ্ব সম্প্রদায়ের কাছে উন্নয়নের রোল মডেল হিসেবে পরিচিতি পাচ্ছে।",
      "tag": "RB 19",
      "sub_questions": [
        {
          "label": "ক",
          "question": "Civics শব্দটির উৎপত্তিগত অর্থ লেখ ।",
          "explanation": "Civics শব্দটির উৎপত্তিগত অর্থ হলো নগররাষ্ট্রে বসবাসরত নাগরিকদের আচরণ ও কার্যাবলি সংক্রান্ত বিজ্ঞান ।"
        },
        {
          "label": "খ",
          "question": "জবাবদিহিতা বলতে কী বোঝায়?",
          "explanation": "নিজের কাজের জন্য অন্য ব্যক্তি বা কর্তৃপক্ষের কাছে ব্যাখ্যাদানের বাধ্যবাধকতাই জবাবদিহিতা। জবাবদিহিতা সুশাসনের একটি গুরুত্বপূর্ণ বৈশিষ্ট্য। ব্যক্তি যখন তার কাজটি কী উদ্দেশ্যে বা কীভাবে করা হয়েছে এ বিষয়ে ব্যাখ্যা দেয়, তখন তাকে জবাবদিহি করা বলে । সরকারি-বেসরকারি প্রতিষ্ঠান, বিভিন্ন সামাজিক, রাজনৈতিক এবং আর্থিক সংগঠনের সিদ্ধান্ত গ্রহণকারী জনগণ সংগঠনের সংশ্লিষ্টদের কাছে তাদের কাজের জন্য কমবেশি দায়বদ্ধ। সর্বস্তরে জবাবদিহিতা নিশ্চিত করা গেলে দুর্নীতি কমবে, আমলাতান্ত্রিক জটিলতা হ্রাস পাবে, সর্বোপরি জনকল্যাণ নিশ্চিত হবে।"
        },
        {
          "label": "গ",
          "question": "উদ্দীপকে বর্ণিত বিষয়টি তোমার পঠিত কোন ধারণাকে নির্দেশ করে? ব্যাখ্যা কর।",
          "explanation": "উদ্দীপকে বর্ণিত বিষয়টি আমার পঠিত সুশাসনের ধারণাকে নির্দেশ করে। যে শাসনব্যবস্থায় প্রশাসনের জবাবদিহিতা, বৈধতা, স্বচ্ছতা ও সবার অংশগ্রহণের সুযোগ থাকে তাকে সুশাসন বলে। সাধারণভাবে সুশাসন অংশগ্রহণমূলক, স্বচ্ছ ও জবাবাদিহিতা সম্পন্ন সামাজিক অবস্থাকে নির্দেশ করে। সুশাসন প্রতিষ্ঠার জন্য প্রয়োজন আইনের শাসন প্রতিষ্ঠা, গণমানুষের ক্ষমতায়ন, মানবাধিকার প্রতিষ্ঠা, প্রশাসনের স্বচ্ছতা ও জবাবদিহিতা এবং উন্নয়ন কর্মকাণ্ডে অংশগ্রহণ করা। উদ্দীপকে দেখা যায়, ‘ক’ রাষ্ট্রটি নতুন হলেও জনগণের সার্বিক কল্যাণ ও উন্নয়নে ব্যাপক ভূমিকা রাখছে। রাষ্ট্রপরিচালনায় বিভিন্ন ক্ষেত্রে নারী- পুরুষ নির্বিশেষে সবার অংশগ্রহণ নিশ্চিত করছে। দুর্নীতিবিরোধী কঠোর অবস্থানের পাশাপাশি সংস্কারের মাধ্যমে প্রশাসনিক জবাবদিহিতা প্রতিষ্ঠা করছে। এসব বিষয় ‘ক’ রাষ্ট্রটিতে সুশাসনের উপস্থিতিকে নির্দেশ করে । কেননা সুশাসন নিশ্চিত হলেই সরকার জনকল্যাণমূলক ও উন্নয়নমূলক কর্মকাণ্ডে ভূমিকা রাখে। সুশাসন প্রতিষ্ঠার মাধ্যমেই নারী- পুরুষের বৈষম্য দূর করে মানবাধিকার প্রতিষ্ঠা করা সম্ভব। দুর্নীতি নিমূল করে স্বচ্ছ ও জবাবদিহিতামূলক প্রশাসনিক ব্যবস্থা প্রতিষ্ঠা করা সম্ভব সুশাসন প্রতিষ্ঠার মাধ্যমে। তাই বলা যায়, উদ্দীপকের বিষয়টি সুশাসনকে নির্দেশ করে।"
        },
        {
          "label": "ঘ",
          "question": "উক্ত ধারণার বাস্তবায়ন রাষ্ট্রের সার্বিক উন্নয়নকে কীভাবে ত্বরান্বিত করে? মতামত দাও।",
          "explanation": "উক্ত ধারণা তথা সুশাসনের বাস্তবায়ন বিভিন্নভাবে রাষ্ট্রের সার্বিক উন্নয়নকে ত্বরান্বিত করে। সুশাসন হলো স্বচ্ছতা ও জবাবদিহিতার ভিত্তিতে পরিচালিত শাসনব্যবস্থা। বর্তমান বিশ্বায়নের যুগে সুশাসন রাষ্ট্র পরিচালনার একটি উত্তম ব্যবস্থা হিসেবে বিবেচিত। যে দেশে সুশাসনের কাঠামো যত মজবুত, সেখানে সমৃদ্ধি তত বেশি। উদ্দীপকে দেখা যায়, ‘ক’ রাষ্ট্রটি সুশাসন প্রতিষ্ঠা করার মাধ্যমেই বিশ্ব সম্প্রদায়ের কাছে উন্নয়নের রোলমডেল হিসেবে পরিচিতি পাচ্ছে। বস্তুত দেশের সার্বিক উন্নয়নের জন্য সুশাসন অপরিহার্য। কেননা সুশাসন প্রতিষ্ঠিত হলে সামাজিক অধিকার প্রতিষ্ঠা ও সামাজিক নিরাপত্তা নিশ্চিত হয়। দারিদ্র্য বিমোচন ছাড়া সামাজিক উন্নয়ন সম্ভব নয়। সুশাসনের ফলে সমাজ থেকে দারিদ্র্য নির্মূল করা সম্ভব হয়। সুশাসনের ফলে শিক্ষা ও স্বাস্থ্যসেবা নিশ্চিত হয় এবং গণমাধ্যমের স্বাধীনতা প্রতিষ্ঠিত হয়। সুশাসন প্রতিষ্ঠিত হলে আইনের শাসন নিশ্চিত হয়। রাজনীতিতে জনগণের অংশগ্রহণ বৃদ্ধি পায় এবং জনমতের প্রাধান্য প্রতিষ্ঠিত হয়। ক্ষমতার বিকেন্দ্রীকরণ হয় বলে সবাই রাষ্ট্রীয় উন্নয়নে অংশগ্রহণ করতে পারে। তাছাড়া বর্তমান সুশাসনের ধারণাটি অর্থনৈতিক ক্ষেত্রের উন্নয়নের জন্য প্রণীত হয়েছিল। অর্থাৎ সুশাসনের উৎপত্তির সাথেই অর্থনৈতিক ক্ষেত্রে সুশাসনের গুরুত্ব ফুটে উঠেছে। সুশাসন প্রতিষ্ঠিত হলে শিল্পের অগ্রগতি সাধিত হয়। পাশাপাশি বেকারত্ব হ্রাস পায়, জাতীয় উৎপাদন বৃদ্ধি পায় এবং রাষ্ট্র অর্থনৈতিক স্বাবলম্বিতা অর্জন করে। উপরিউক্ত আলোচনা থেকে বোঝা যায়, সুশাসন কোনো দেশে সামাজিক, রাজনৈতিক ও অর্থনৈতিক উন্নয়নে মূল চালিকা শক্তির মতো কাজ করে। তাই বলা যায়, সুশাসনের বাস্তবায়ন রাষ্ট্রের সার্বিক উন্নয়নকে ত্বরান্বিত করে।"
        }
      ]
    },
    {
      "number": "10",
      "uddipok": "মি. ‘A’ একটি রাষ্ট্রের শাসন বিভাগের প্রধান। তিনি সহকর্মীদের সাথে পরামর্শ করে দেশ পরিচালনা করেন। তিনি তার কাজের জন্য আইনসভার সদস্যদের পাশাপাশি জনগণের নিকটও জবাবদিহি করেন। অন্যদিকে মি. ‘B’ অপর একটি রাষ্ট্রের রাষ্ট্রপ্রধান। তিনি সিদ্ধান্ত গ্রহণে কারো সাথে পরামর্শ করেন না বরং তার মতামত অন্যদের ওপর চাপিয়ে দেন। এ রাষ্ট্রের আইনসভা মি. ‘B’ এর আজ্ঞাবহ প্রতিষ্ঠান হিসেবে কাজ করে।",
      "tag": "RB 19",
      "sub_questions": [
        {
          "label": "ক",
          "question": "অধ্যাদেশ কী?",
          "explanation": "সাধারণত যখন সংসদ অকার্যকর থাকে অথবা যখন সংসদের অধিবেশন বন্ধ থাকে তখন রাষ্ট্রের জরুরী প্রয়োজনে রাষ্ট্রপতি নিজের একক ক্ষমতাবলে যে আইন জারী করেন তাকে অধ্যাদেশ বলে।"
        },
        {
          "label": "খ",
          "question": "জনমত গঠনের যেকোনো একটি মাধ্যম ব্যাখ্যা করো।",
          "explanation": "জনমত গঠনের অন্যতম একটি মাধ্যম হলো সংবাদপত্র। সংবাদপত্রকে বলা হয় সমাজের দর্পণ। সংবাদপত্র পাঠের মাধ্যমে জনগণ দেশ-বিদেশের যাবতীয় সংবাদ জানতে পারে। সংবাদপত্রের মাধ্যমে জনগণ তাদের বিভিন্ন দাবি-দাওয়া, অভাব-অভিযোগ সম্পর্কে সরকারের দৃষ্টি আকর্ষণ করে থাকে। সরকার ও বিরোধী দলের অভিমত সংবাদপত্র পাঠের মাধ্যমে জনগণ জানতে পারে। এছাড়াও সংবাদপত্রের গঠনমূলক আলোচনা, সমালোচনা, সম্পাদকীয় এবং ব্যঙ্গচিত্র জনমত গঠনে শক্তিশালী বাহন হিসেবে কাজ করে।"
        },
        {
          "label": "গ",
          "question": "উদ্দীপকে বর্ণিত মি. ‘A’ এর আচরণ কোন শাসন ব্যবস্থার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকে বর্ণিত মি. ‘ক’ এর আচরণ সংসদীয় শাসনব্যবস্থার সাথে সামঞ্জস্যপূর্ণ। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার কাছে দায়ী থাকে তাকে মন্ত্রিপরিষদশাসিত বা সংসদীয় সরকার বলে। এ সরকারব্যবস্থায় একজন নিয়মতান্ত্রিক অর্থাৎ অলঙ্কারিক রাষ্ট্রপ্রধান থাকেন। সর্বোচ্চ নির্বাহী ক্ষমতা থাকে সরকার প্রধান অর্থাৎ প্রধানমন্ত্রীর কাছে। প্রধানমন্ত্রী ও প্রধান বিচারপতি নিয়োগ ছাড়া অন্যান্য সব কাজ রাষ্ট্রপতি প্রধানমন্ত্রীর পরামর্শ অনুযায়ী করেন। জাতীয় নির্বাচনে আইনসভার সংখ্যাগরিষ্ঠ আসনে বিজয়ী দল মন্ত্রিসভা গঠন করে। সে দলের আস্থাভাজন ব্যক্তি হন প্রধানমন্ত্রী। তিনি দলের গুরুত্বপূর্ণ সদস্যদের মধ্য থেকে মন্ত্রীদের নিয়োগ ও তাদের দপ্তর বণ্টন করেন। এ মন্ত্রিসভা যতক্ষণ পর্যন্ত আইনসভার আস্থাভাজন থাকবে, ততক্ষণ শাসনক্ষমতা পরিচালনা করতে পারবে। আইনসভার আস্থা হারালে মন্ত্রিসভা তথা সরকার পদত্যাগ করবে। মন্ত্রিসভার সদস্যরা তাদের কাজের জন্য আইনসভার কাছে জবাবদিহি করেন। উদ্দীপকে দেখা যায়, মি. ক একটি প্রতিষ্ঠানের প্রধান। তিনি তার সহকর্মীদের পরামর্শক্রমে প্রতিষ্ঠানটি পরিচালনা করেন। তিনি তার সকল কাজে প্রতিষ্ঠানের সদস্যদের নিকট জবাবদিহি করেন। এ বৈশিষ্ট্যটি সংসদীয় শাসনব্যবস্থার সাথে সাদৃশ্যপূর্ণ। অতএব বলা যায়, মি. ‘ক’ এর আচরণ সংসদীয় শাসনব্যবস্থার সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকে বর্ণিত মি. ‘A’ ও ‘B’ এর আচরণের সাথে সামঞ্জস্যপূর্ণ শাসন ব্যবস্থার মধ্যে কোনটিকে তুমি সমর্থন কর? যুক্তি দাও।",
          "explanation": "মি. ‘ক’ ও মি. ‘খ’ এর আচরণের সাথে সামঞ্জস্যপূর্ণ সরকারব্যবস্থার মধ্যে আমি ‘ক’ এর আচরণের সাথে সাদৃশ্যপূর্ণ সরকার ব্যবস্থাকে সমর্থন করি। উদ্দীপকে মি. ‘ক’ এর আচরণের সাথে সামঞ্জস্যপূর্ণ সরকার ব্যবস্থা হলো সংসদীয় বা মন্ত্রিপরিষদ শাসিত সরকারব্যবস্থা। অন্যদিকে মি. ‘খ’ এর আচরণের সাথে সামঞ্জস্যপূর্ণ সরকার হলো একনায়কতান্ত্রিক সরকার ব্যবস্থা। এ দু'টির মধ্যে সংসদীয় সরকারব্যবস্থা বেশি সমর্থনযোগ্য। কেননা এ শাসনব্যবস্থার জনগণ প্রত্যক্ষভাবে সম্পৃক্ত থাকে। সংসদীয় শাসন ব্যবস্থায় শাসন বিভাগ তাদের কাজের জন্য আইনসভার নিকট দায়ী থাকে। অন্যদিকে একনায়কতন্ত্রে একনায়ক তার কার্যাবলির জন্য কারো কাছে দায়বদ্ধ থাকে না। ফলে এটি একটি দায়িত্বহীন শাসন ব্যবস্থায় পরিণত হয়। সংসদীয় বা মন্ত্রিপরিষদ শাসিত সরকারব্যবস্থা জনমতভিত্তিক শাসনব্যবস্থা। অন্যদিকে, একনায়কতন্ত্রে জনগণের আশা- আকাঙ্ক্ষার প্রতিফলন ঘটে না। এখানে জনগণের মতামতকে উপেক্ষা করা হয়। মন্ত্রিপরিষদ শাসিত শাসনব্যবস্থা নমনীয় শাসনব্যবস্থা। এ শাসনব্যবস্থায় সরকারকে সহজেই পরিবর্তন করা যায়। কিন্তু একনায়কতান্ত্রিক শাসনব্যবস্থায় ক্ষমতার অতি কেন্দ্রীকরণ হয়ে থাকে। সরকারের সকল ক্ষমতা তারই হাতে কুক্ষিগত থাকে। যার কারণে জনগণের আশা-আকাঙ্ক্ষার প্রতিফলন ঘটে না। ফলে সুশাসনও নিশ্চিত হয় না। উপরের আলোচনার প্রেক্ষিতে আমরা বলতে পারি, মি ‘ক’ এর আচরণের সাথে সামঞ্জস্যপূর্ণ সংসদীয় সরকার ব্যবস্থা, মি ‘খ’ এর আচরণের সাথে সামঞ্জস্যপূর্ণ একনায়কতান্ত্রিক শাসনব্যবস্থা থেকে উত্তম। আর তাই আমি মি ‘ক’ এর আচরণের সাথে সামঞ্জস্যপূর্ণ সংসদীয় বা মন্ত্রিপরিষদ শাসিত শাসনব্যবস্থাকে সমর্থন করি।"
        }
      ]
    },
    {
      "number": "11",
      "uddipok": "‘E’ জনগোষ্ঠী দীর্ঘদিন ধরে একই এলাকায় বসবাস করছে। তারা সকলেই একই ধর্মের অনুসারী। তাদের প্রায় সকলে ‘L’ ভাষায় কথা বলে । রাজনৈতিকভাবে সচেতন না হওয়ায় তাদের মধ্যে এখন পর্যন্ত কোনো রাজনৈতিক সংগঠন গড়ে ওঠেনি।",
      "tag": "RB 19",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "মাতৃভূমির প্রতি মমত্ববোধ, আবেগ, অনুভূতি ও ভালোবাসাই হচ্ছে দেশপ্রেম।"
        },
        {
          "label": "খ",
          "question": "আইনগত স্বাধীনতা বলতে কী বোঝায়?",
          "explanation": "রাষ্ট্র কর্তৃক স্বীকৃত, সংরক্ষিত ও নিয়ন্ত্রিত স্বাধীনতাকে আইনগত স্বাধীনতা বলে। আইনগত স্বাধীনতার বিষয়টি রাষ্ট্রের সংবিধানে ও আইনে সুস্পষ্টভাবে উল্লেখ করা হয়। ব্যক্তি কল্যাণের ম্বার্থে রাষ্ট্র আইনের মাধ্যমে আইনগত স্বাধীনতা প্রদান করে থাকে। আইনগত স্বাধীনতা সুনির্দিষ্ট এবং আইন দ্বারা পরিচালিত ও নিয়ন্তিত হয়। রাষ্ট্রের আইনের মধ্যে ভিন্নতা থাকে বলে রাষ্ট্রভেদে আইনগত স্বাধীনতার তারতম্য লক্ষ করা যায়।"
        },
        {
          "label": "গ",
          "question": "উদ্দীপকে তোমার পঠিত কোন ধারণা ফুটে উঠেছে? ব্যাখ্যা করো ।",
          "explanation": "উদ্দীপকে আমার পঠিত জাতীয়তার ধারণা ফুটে উঠেছে। জাতীয়তা এক ধরনের মানসিক অনুভূতি। জাতীয়তা সেই জনসমষ্টিকে নির্দেশ করে, যারা একই ভৌগোলিক অবস্থান, ভাষা, সাহিত্য, ধর্ম, আদর্শ, ঐতিহ্য, আচার ও রীতিনীতি দ্বারা ঐক্যবদ্ধ। কোনো জনসমষ্টি যখন একই ভৌগোলিক সীমারেখার মধ্যে বসবাস করে এবং নিজেদের মধ্যে ধর্মগত, কৃষ্টিগত ও ঐতিহ্যগত ঐক্যভাব প্রতিষ্ঠা করে তখন তাদের মধ্যে যে একাত্মবোধের জন্ম হয় তারই এক সাবলীল প্রকাশ হলো জাতীয়তা। এর সাথে রাজনেতিক সংগঠনের কোনো সম্পর্ক নেই। উদ্দীপকে দেখা যায়, ‘E’ জনগোষ্ঠী দীর্ঘদিন ধরে একই এলাকায় বসবাস করছে। তারা সবাই একই ধর্মের অনুসারী। তাদের মধ্যে প্রায় সবাই ‘L’ ভাষায় কথা বলে। তাদের মধ্যে এখনও পর্যন্ত কোনো রাজনৈতিক সংগঠন গড়ে ওঠে নি। এসব বিষয় জাতীয়তার বৈশিষ্ট্যকেই প্রতিফলিত করে। কেননা, জাতীয়তার সাথে রাজনৈতিক সংগঠনের কোনো সম্পর্ক নেই। তাই বলা যায়, উদ্দীপকে জাতীয়তার ধারণা ফুটে উঠেছে।"
        },
        {
          "label": "ঘ",
          "question": "তুমি কি মনে কর, উদ্দীপকে বর্ণিত জনগোষ্ঠী জাতি হয়ে গড়ে উঠতে পারবে? যুক্তি দিয়ে লেখো।",
          "explanation": "হ্যাঁ, আমি মনে করি, উদ্দীপকে বর্ণিত জনগোষ্ঠী জাতি হয়ে উঠতে পারবে। জাতি বলতে এমন এক জনসমষ্টিকে বোঝায় যারা কতগুলো সাধারণ ঐক্যবোধে আবদ্ধ ও সংগঠিত। অর্থাৎ, জাতি বলতে আমরা সেই জনসমষ্টিকে বুঝি, যারা একটি নির্দিষ্ট ভৌগোলিক এলাকায় বাস করে এবং যাদের মধ্যে ভাষা, কৃষ্টি ও ঐতিহ্যগত, অর্থনৈতিক ও রাজনৈতিক ঐক্য বিরাজমান থাকে। তবে জাতি হওয়ার জন্য রাজনৈতিক সংগঠন আবশ্যক। উদ্দীপকের ‘E’ জনগোষ্ঠীর মধ্যে জাতীয়তার বৈশিষ্ট্য দেখা যায়। কেননা তাদের মধ্যে রাজনৈতিক চেতনা অনুপস্থিত। তারা যাদি রাজনৈতিক চেতনা তৈরি করতে পারে তাহলে জাতিতে পরিণত হতে পারবে। বস্তুত জাতীয়তা থেকেই জাতি উদ্ভূত হয়। জাতীয়তা থেকে জাতিতে পরিণত হওয়া মানে পরাধীনতার শৃঙ্খল ভেঙে স্বাধীনতা লাভ করা, পৃথিবীর বুকে স্বাধীন জাতি হিসেবে আত্মপ্রকাশ করা। অর্থাৎ, জাতি হয় সার্বভৌম এবং স্বাধীন, না হয় স্বাধীনতা সংগ্রামে লিপ্ত। একটি ঐক্যবদ্ধ জনসমষ্টি স্বাধীন অথবা স্বাধীনতাকামী এবং রাজনৈতিক সংগঠনে সংগঠিত হয়েই জাতিতে পরিণত হয়। পরিশেষে বলা যায়, উপরিউক্ত শর্তগুলো পূরণ হলে জাতীয়তা জাতিতে পরিণত হতে পারে, যা উদ্দীপকের ‘E’ জনগোষ্ঠীর ক্ষেত্রেও প্রযোজ্য। তাই বলা যায়, ‘E’ জনগোষ্ঠী জাতি হয়ে গড়ে উঠতে পারবে।"
        }
      ]
    }
  ]
}