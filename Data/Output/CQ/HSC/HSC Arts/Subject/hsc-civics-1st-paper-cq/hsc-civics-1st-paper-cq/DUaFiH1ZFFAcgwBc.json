{
  "title": "নটর ডেম কলেজ, ঢাকা ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "মিলি একাদশ শ্রেণীতে রাষ্ট্রের সরকার ব্যবস্থা, নাগরিক অধিকার, ব্যক্তি স্বাধীনতা, আইনের শাসন ও রাষ্ট্র সম্পর্কে জানার জন্য একটি বিষয় পাঠ করেছে। তার বোন জলি সমাজ, রাষ্ট্রের উৎপত্তি, ক্রমবিকাশ, জাতি ও জাতীয়তা সম্পর্কে জানার জন্য আরেকটি বিষয় পাঠ করেছে।",
      "tag": "NDCD 23",
      "sub_questions": [
        {
          "label": "ক",
          "question": "Civis কোন ধরণের শব্দ?",
          "explanation": "Civis একটি ল্যাটিন শব্দ।"
        },
        {
          "label": "খ",
          "question": "পৌরনীতিকে নাগরিকতা বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন প্রকার ক্রিয়াকলাপ নিয়ে পৌরনীতি অনুশীলন চালায়। নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের কমবেশি আলোচনা পৌরনীতির বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "উদ্দীপকে মিলি ও জলির পাঠ্য বিষয়বস্তু কি অভিন্ন? ব্যাখ্যা করো।",
          "explanation": "হ্যাঁ, মিলি ও জলির পাঠ্য বিষয়বস্তু অভিন্ন অর্থাৎ পৌরনীতি ও সুশাসন। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন- পরিবার, সমাজ ও রাষ্ট্রের উৎপত্তি, বিকাশ, কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগরিকদেরকে বিভিন্ন বিষয়ে অবক্ষয় থেকে রক্ষা করে। উদ্দীপকে দেখা যায়, মিলি একাদশ শ্রেণিতে রাষ্ট্রের সরকারব্যবস্থা, নাগরিক অধিকার ব্যক্তি স্বাধীনতা, শাসন ও রাষ্ট্র সম্পর্কে জানার জন্য একটি বিষয় পাঠ করছে। অপরদিকে, তার বোন জলি সমাজ, রাষ্ট্রের উৎপত্তি, ক্রমবিকাশ, জাতি ও জাতীয়তা সম্পর্কে জানার জন্য আরেকটি বিষয় পাঠ করছে। যা পৌরনীতি ও সুশাসনের, বিষয়বস্তুর সাথে সামঞ্জস্যপূর্ণ। কেননা উদ্দীপকে মিলি ও জলির পঠিত বিষয়গুলো পৌরনীতি ও সুশাসনেই আলোচিত হয়ে থাকে। তাই বলা যায়, মিলি ও জলির পাঠ্য বিষয়বস্তু একই।"
        },
        {
          "label": "ঘ",
          "question": "উদ্দীপকে জলি-এর পঠিত বিষয়টি কী? বর্ণিত বিষয়টি দায়িত্বশীল নাগরিক তৈরিতে ভূমিকা পালন করে। বিশ্লেষণ করো।",
          "explanation": "উদ্দীপকে জলির পঠিত বিষয়টি হলো পৌরনীতি ও সুশাসন। যা দায়িত্বশীল নাগরিক তৈরিতে ভূমিকা পালন করে। পৌরনীতি ও সুশাসন নাগরিকতা বিষয়ক বিজ্ঞান। তাই একজন নাগরিকের সুনাগরিক হিসেবে গড়ে উঠতে পৌরনীতি ও সুশাসন অধ্যয়ন ও অনুশীলনের গুরুত্ব অপরিসীম। রাষ্ট্রের সব নাগরিকই সুনাগরিক নয়। বুদ্ধি, বিবেক ও আত্মসংযম-এই তিনটি গুণসম্পন্ন ব্যক্তিকে সুনাগরিক হিসেবে আখ্যায়িত করা হয়। বুদ্ধিমান নাগরিকরা নিজ পরিবার, সমাজ ও রাষ্ট্রের বহুমুখী সমস্যা চিহ্নিত করে সমাধানের ক্ষেত্রে সঠিক ও কার্যকর সিদ্ধান্ত নিতে পারে। বিবেকবোধসম্পন্ন ব্যক্তি ন্যায়-অন্যায়, সৎ-অসৎ, ভালো-মন্দ অনুধাবন করতে পারে এবং অন্যায় ও অসৎ কর্মকাণ্ড থেকে নিজেকে বিরত রাখে। এছাড়া রাষ্ট্র প্রদত্ত অধিকার ভোগ করার পাশাপাশি রাষ্ট্রের প্রতি তার দায়িত্ব ও কর্তব্য পালন করে থাকে। আত্মসংযমী ব্যক্তি নিজেকে সকল প্রকার লোভ-লালসার উর্ধ্বে রেখে সততা ও নিষ্ঠার সাথে নিজের দায়িত্ব- কর্তব্য পালন করে। পৌরনীতি ও সুশাসন নাগরিকতার অর্থ ও প্রকৃতি, নাগরিকতা অর্জন ও বিলোপ, সুনাগরিকতা, সুনাগরিকতা অর্জনের প্রতিবন্ধকতা ও দূরীকরণের উপায়, নাগরিকের অধিকার ও কর্তব্য ইত্যাদি সম্পর্কে আলোচনা করে। এছাড়া নাগরিকের স্থানীয়, জাতীয় ও আন্তর্জাতিক প্রতিষ্ঠানসমূহের আলোচনাও পৌরনীতি ও সুশাসনের পরিধির অন্তর্ভুক্ত। পৌরনীতি ও সুশাসন বিভিন্ন রাজনৈতিক প্রতিষ্ঠান যেমন- রাষ্ট্র, সরকার, নির্বাচন, রাজনৈতিক দল, জনমত প্রভৃতি নিয়েও আলোচনা করে। এসব বিষয়ের জ্ঞান নাগরিককে সুনাগরিক হিসেবে সামাজিক, জাতীয় ও আন্তর্জাতিক ক্ষেত্রে সঠিক ভূমিকা পালনে সক্ষম করে তোলে। উল্লিখিত আলোচনার প্রেক্ষিতে বলা যায়, পৌরনীতি ও সুশাসন পাঠ করার মাধ্যমে সুনাগরিক হওয়ার জন্য প্রয়োজনীয় গুণাবলি ও করণীয় সম্পর্কে জানতে পারবে। আর এই জ্ঞানকে কাজে লাগিয়ে সামাজিক ও রাষ্ট্রীয় দায়িত্ব ও কর্তব্য সুষ্ঠুভাবে পালনের মাধ্যমে একজন ব্যক্তি দায়িত্বশীল সুনাগরিক হয়ে উঠবে।"
        }
      ]
    },
    {
      "number": "2",
      "uddipok": "নন্দীখোলা গ্রামে 'সৃজন সংসদ' নামে যুবকদের একটি সামাজিক সংগঠন রয়েছে। সংগঠনটি মূলত গ্রামে মানুষের কল্যাণে কাজ করে যাচ্ছে। যেমন- অসহায় মানুষের সেবা করা, নৈতিক মূল্যবোধ জাগ্রত করা ও সামাজিক ন্যায় বিচার প্রতিষ্ঠা করা ইত্যাদি। তবে সংগঠনটি কি ধরনের কাজ করবে এবং কাদের দ্বারা পরিচালিত হবে তার জন্য একটি লিখিত নীতিমালা আছে। সংগঠনটির অধিকাংশ সদস্যের সম্মতির ভিত্তিতে নীতিমালাটি তৈরি করা হয়েছে। প্রয়োজনে সংখ্যাগরিষ্ঠের মতামতের ভিত্তিতে নীতিমালাটি পরিবর্তন করা যাবে। সবাই এই নীতিমালাটি অক্ষরে অক্ষরে পালন করে।",
      "tag": "NDCD 23",
      "sub_questions": [
        {
          "label": "ক",
          "question": "মূল্যবোধ বলতে কী বুঝায়?",
          "explanation": "মূল্যবোধ হলো সমাজের মানুষের মৌলিক বিশ্বাস। সামাজিক রীতিনীতি ও আচার-আচরণের সমষ্টি।"
        },
        {
          "label": "খ",
          "question": "'নৈতিক মূল্যবোধ মানব মনে প্রশান্তি জোগায়’- ব্যাখ্যা করো।",
          "explanation": "ভালো-মন্দ, উচিত-অনুচিত বিচারের জন্য যে মূল্যবোধ তাকে নৈতিক মূল্যবোধ বলে। নৈতিক মূল্যবোধ মানুষকে উচিত-অনুচিতের শিক্ষা দেয়। ন্যায়-অন্যায়, সত্য-মিথ্যার পার্থক্য করতে শেখায় এবং ন্যায় ও সত্যের পক্ষে দাঁড়াতে উৎসাহ জোগায়। নৈতিক মূল্যবোধের তাড়না মানুষকে জনকল্যাণমূলক কাজে আত্মনিয়োগ করতে প্রেরণা জোগায়। আর উত্তম ও জনকল্যাণমূলক কাজ মানব মনে প্রশান্তি জোগায়।"
        },
        {
          "label": "গ",
          "question": "উদ্দীপকে উল্লেখিত সংগঠনটির কাজের সঙ্গে সরকারের কোন বিভাগের সাদৃশ্য রয়েছে? ব্যাখ্যা করো।",
          "explanation": "নিম্নের অনুরুপ: ‘?' চিহ্নিত স্থানে আইন বিভাগ বসবে, যার কার্যাবলি ব্যাপক ও বিস্তৃত। সূরকারের তিনটি বিভাগ রয়েছে। এগুলো হলো আইন, শাসন ও বিচার বিভাগ। তাই'?' চিহ্নিত স্থানে আইন বিভাগ হবে। সরকারের তিনটি বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা সংবিধান রচনা করে এবং প্রয়োজনে তা সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, 'বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উপরের আলোচনার প্রেক্ষিতে বলা যায়, গণতান্ত্রিক শাসনব্যবস্থায় আইনসভার কার্যাবলি অনেক বিস্তৃত এবং এর মর্যাদা ও গুরুত্ব বিশেষভাবে উল্লেখযোগ্য।"
        },
        {
          "label": "ঘ",
          "question": "'সৃজন সংসদ' এর সদস্যের মতো দেশের সবাই আইন মেনে চললে উক্ত সমাজে সাম্য প্রতিষ্ঠা সম্ভব'- তুমি কি একমত? যুক্তি দাও।",
          "explanation": "উদ্দীপকে বর্ণিত 'সৃজন সংসদের' সদস্যরা যেভাবে তাদের প্রণীত নীতিমালা মেনে চলছে, সেভাবে যদি দেশের সবাই চলে তবে সমাজে সাম্য প্রতিষ্ঠা করা সম্ভব বলে আমি মনে করি। সাম্য বলতে সমতা এবং পারস্পরিক অভিন্নতাকে বোঝায়। অর্থাৎ জাতি-ধর্ম-বর্ণ, নারী-পুরুষ, ধনী-গরিব নির্বিশেষে সবার সমান সুযোগ- সুবিধা লাভের অধিকারকে সাম্য বলা হয়। আর আইন মানুষকে সাম্য প্রতিষ্ঠার সুযোগ করে দেয়। কারণ আইনের দৃষ্টিতে সব মানুষ সমান। বাংলাদেশ সংবিধানের ২৭ অনুচ্ছেদে সব নাগরিককে আইনের দৃষ্টিতে সমান বলা হয়েছে। আবার দেশের প্রচলিত আইন মেনে চলা প্রত্যেক নাগরিকের কর্তব্য। সবাই যদি আইনের প্রতি শ্রদ্ধাশীল থাকে এবং আইন বিরুদ্ধ কোনো কাজ না করে তবে সমাজে সাম্য প্রতিষ্ঠিত হবে। আবার আইনের বিধানগুলো মানুষের সর্বাধিক কল্যাণের কথা চিন্তা করেই প্রণীত হয়। কাউকে বঞ্চিত করা বা কাউকে বেশি সুযোগ প্রদান করা আইনবিরোধী কাজ। যেমন- বাংলাদেশ সংবিধানে আইন ও সাম্যের বিষয়টি প্রতিফলিত হয়েছে। বাংলাদেশ সংবিধানের ১৯(১) অনুচ্ছেদে সব নাগরিকের সুযোগের সমতার কথা বলা হয়েছে। আবার সংবিধানের ২৭-৪৪ অনুচ্ছেদ পর্যন্ত অনেকগুলো মৌলিক অধিকার ভোগের কথা বলা হয়েছে। সবাই যদি সংবিধানের এ ধারাগুলো মেনে চলে, তাহলে সমানভাবে অধিকার উপভোগ করতে পারবে। এর ফলে সমাজে সাম্য প্রতিষ্ঠিত হবে। উপরের আলোচনার প্রেক্ষিতে বলা যায়, সৃজন সংঘের সদস্যদের মতো দেশের প্রত্যেক মানুষ যদি আইন মেনে চলে তবে সমাজে সাম্য প্রতিষ্ঠিত হবে।"
        }
      ]
    },
    {
      "number": "3",
      "uddipok": "প্রিন্স একটি প্রাইভেট প্রতিষ্ঠানে স্বল্প বেতনে চাকরি করেন। পরিবারের ব্যয় বহন করার জন্য পাশাপাশি তিনি অনলাইনে বিজনেস করেন। আর্থিক টানাপোড়ন থাকা সত্ত্বেও মানুষের বিপদে-আপদে তিনি এগিয়ে আসেন। কিন্তু প্রিন্সের ভাই রাসেল একজন শিল্পপতি। সামর্থ্য থাকা সত্ত্বেও তিনি মানুষের বিপদে তেমন সাহায্য-সহযোগিতা করেন না।",
      "tag": "NDCD 23",
      "sub_questions": [
        {
          "label": "ক",
          "question": "নৈতিকতা কী?",
          "explanation": "সমাজের বিবেকের সাথে সঙ্গতিপূর্ণ ধ্যান-ধারণা ও আদর্শের সমষ্টিকে নৈতিকতা বলে।"
        },
        {
          "label": "খ",
          "question": "রাজনৈতিক স্বাধীনতা বলতে কী বুঝো?",
          "explanation": "রাষ্ট্রীয় কর্মকান্ডে ব্যক্তির অংশগ্রহণের স্বাধীনতাকে রাজনৈতিক স্বাধীনতা বলা হয়। রাজনৈতিক স্বাধীনতা বলতে প্রত্যক্ষ ও পরোক্ষভাবে সরকার গঠন ও নিয়ন্ত্রণ করার অধিকারকে বোঝায়। অধ্যাপক লাস্কির মতে, 'রাষ্ট্রীয় কার্যকলাপে ভূমিকা পালনের ক্ষমতাকে রাজনৈতিক স্বাধীনতা বলে।' ভোটদানের অধিকার, নির্বাচনে প্রতিদ্বন্দ্বিতার অধিকার, নিরপেক্ষভাবে রাজনৈতিক মতামত প্রকাশের অধিকার, সরকারি চাকরি লাভের অধিকার ইত্যাদি রাজনৈতিক স্বাধীনতার উদাহরণ।"
        },
        {
          "label": "গ",
          "question": "প্রিন্সের আচরণে মূল্যবোধের কোন দিকটির প্রতিফলন ঘটেছে? ব্যাখ্যা করো।",
          "explanation": "প্রিন্সের আচরণে নৈতিক মূল্যবোধের প্রতিফলন ঘটেছে। নৈতিক মূল্যবোধ মানুষের ন্যায়নীতিবোধ থেকে উৎসারিত। নৈতিক মূল্যবোধ হচ্ছে সেসব মনোভাব এবং আচরণ যা মানুষ সব সময় ভালো, কল্যাণকর ও অপরিহার্য বিবেচনা করে মানসিকভাবে তৃপ্তিবোধ করে। সত্যকে সত্য বলা, মিথ্যাকে মিথ্যা বলা, অন্যায় কাজ থেকে নিজেকে বিরত রাখা এবং অন্যকে বিরত রাখতে পরামর্শ প্রদান, দুঃস্থ মানুষের পাশে দাঁড়ানো, অসহায় ও বিপদগ্রস্ত মানুষের পাশে দাঁড়ানো ও বিপদ থেকে উদ্ধার প্রভৃতি কাজ নৈতিক মূল্যবোধের অন্তর্গত। উদ্দীপকে দেখা যায়, প্রিন্স প্রাইভেট প্রতিষ্ঠানে স্বল্প বেতনে চাকরি করেন এবং পরিবারের ব্যয় নির্বাহ করার জন্য চাকরির পাশাপাশি অনলাইন বিজনেস করেন। আর্থিক টানাপোড়নে থাকা সত্ত্বেও তিনি মানুষের বিপদে-আপদে এগিয়ে আসেন। যেহেতু অসহায় ও বিপদগ্রস্ত মানুষের পাশে দাঁড়ানো নৈতিকমূল্যবোধ হিসেবে বিবেচিত তাই প্রিন্সের আরণে নৈতিক মূল্যবোধ প্রতিফলিত হয়েছে।"
        },
        {
          "label": "ঘ",
          "question": "রাসেলের মধ্যে মূল্যবোধের যেসব উপাদানের অভাব রয়েছে সেগুলো বিশ্লেষণ করো।",
          "explanation": "উদ্দীপকে বর্ণিত রাসেলের কর্মকাণ্ড বিশ্লেষণ করলে তার মধ্যে মূল্যবোধের বেশকিছু উপাদানের অনুপস্থিতি লক্ষ করা যায়। সহমর্মিতা একটি অন্যতম মানবীয় গুণ। সকলে মোরা সকলের তরে, প্রত্যেকে মোরা পরের তরে এ অনুভূতি মানুষকে পারস্পরিক সুখ-দুঃখে আপন করে এবং মনুষে মানুষে বৈষম্য দূর করে। কিন্তু সমাজের প্রতি রাসেলের কোনো সহমর্মিতা নেই। কেননা রাসেল সামর্থ্য থাকা সত্ত্বেও মানুষের বিপদে-আপদে এগিয়ে আসেনন না। সহনশীলতা মূল্যবোধের অন্যতম একটি উপাদান। অন্যের মতামত, কথা ধৈর্য ধরে শ্রবণ, শ্রদ্ধা করার মতো সহিষ্ণুতা এবং গুরুত্বের সাথে তা বিবেচনা করা হলো সহনশীলতা। সহনশীলতা সুখী, সুন্দর এবং সমৃদ্ধিশালী সমাজ গঠনে সাহায্য করে। যে দেশের মানুষ যত সহনশীল, সে দেশ তত উন্নত। কর্তব্যবোধ সামাজিক মূল্যবোধেল অন্যতম উপাদান। সমাজের প্রত্যেক মানুষেরই একে অরের প্রতি কিছু কর্তব্য বিদ্যমান রয়েছে। এবং তা নাগরিকদের পালন করতে হয়। অসহায় মানুষকে সেবা করা, দুর্বলকে সাহায্য করা প্রভৃতি একজন নাগরিকের কর্তব্য। সচেতন ও সুনাগরিক তার অধিকারের ব্যাপারে সচেতন থাকে। কিন্তু রাসেলের মধ্যে এ গুণটি অনুপস্থিত।"
        }
      ]
    },
    {
      "number": "4",
      "uddipok": "মি. সালাম বাংলাদেশের নাগরিক। তিনি রাষ্ট্রপ্রদত্ত সকল সুযোগ-সুবিধা ভোগ করলেও রাষ্ট্রের প্রতি দায়িত্ব সম্পর্কে অসচেতন। তিনি নিয়মিত কর প্রদান করেন না এমনকি নির্বাচনে ভোট দানেও অংশগ্রহণ করেন না। সম্প্রতি রাষ্ট্রীয় আইন অমান্য করায় আদালতের মাধ্যমে তিনি শাস্তি ভোগ করেছেন।",
      "tag": "NDCD 23",
      "sub_questions": [
        {
          "label": "ক",
          "question": "মানবাধিকার দিবস কত তারিখে পালিত হয়?",
          "explanation": "১০ ডিসেম্বর মানবাধিকার দিবস পালিত হয়।"
        },
        {
          "label": "খ",
          "question": "৩টি ব্যক্তিগ অধিকারের নাম লেখো।",
          "explanation": "ব্যক্তিগত অধিকার বলতে নাগরিকের সহজাত, স্বাভাবিক, চিন্তন ও অবাধ অধিকারকে বোঝায়। তিনটি ব্যক্তিগত অধিকার হলো, যথা- ১. ব্যক্তি স্বাধীনতার অধিকার, ২. চলাফেরার অধিকার এবং ৩. পরিবার সংগঠনের অধিকার।"
        },
        {
          "label": "গ",
          "question": "উদ্দীপকে বর্ণিত মি. সালাম নাগরিক হিসেবে রাষ্ট্রপ্রদত্ত যেসব সুযোগ-সুবিধা ভোগ করেন তা ব্যাখ্যা করো।",
          "explanation": "উদ্দীপকের মি. সালাম রাষ্ট্রপ্রদত্ত যে সকল সুযোগ-সুবিধা বা অধিকার ভোগ করে তা নিচে ব্যাখ্যা করা হলো- মি. সালাম রাষ্ট্রপ্রদত্ত আইনগত যেমন- সামাজিক, রাজনৈতিক, অর্থনৈতিক, ইত্যাদি সুযোগ-সুবিধা বা অধিকার ভোগ করে থাকে। সামাজিক অধিকারের মধ্যে জীবনধারণ, চলাফেরা, সম্পত্তি ভোগ, চুক্তি, মত প্রকাশ, সভা-সমিতি, ধর্মীয়, আইনের দৃষ্টিতে সমতা, পরিবার গঠন, ভাষা ও কৃষ্টি সংরক্ষণ, শিক্ষা, খ্যাতি বা সম্মান লাভের অধিকার ইত্যাদি ভোগ করে। রাজনৈতিক অধিকারের মধ্যে রাষ্ট্রে স্থায়ীভাবে বসবাস, নির্বাচন, সরকারি চাকরি লাভ, চাকরির আবেদন করা, বিদেশে অবস্থানকালে নিরাপত্তা, সরকারি কার্যকলাপের সমালোচনা করার অধিকার ইত্যাদি ভোগ করে। অর্থনৈতিক অধিকারের মধ্যে কর্মের অধিকার, ন্যায্য মজুরি লাভের অধিকার, অবকাশ লাভের অধিকার, শ্রমিক সংঘ গঠনের অধিকার ইত্যাদি - ভোগ করে থাকে।"
        },
        {
          "label": "ঘ",
          "question": "উদ্দীপকে উল্লেখিত বর্জনীয় কাজ দুটি কোন ধরনের কর্তব্যের পর্যায়ভুক্ত? বিশ্লেষণ করো।",
          "explanation": "উদ্দীপকে উল্লেখিত মি. সালামের বর্জনীয় কাজ দুটি আইনগত কর্তব্যের আওতাধীন রাজনৈতিক ও অর্থনৈতিক কর্তব্যের অন্তর্ভুক্ত। নাগরিকদের কর্তব্যকে প্রধানত দুই ভাগে ভাগ করা যায়। যথা-নৈতিক ও আইনগত কর্তব্য। রাষ্ট্রীয় আইন দ্বারা গৃহীত বা স্বীকৃত নাগরিকের উপর আরোপিত কর্তব্যই হচ্ছে আইনগত কর্তব্য। আইনগত কর্তব্য পালন করতে প্রতিটি নাগরিক বাধ্য। এটা পালন না করলে রাষ্ট্র নাগরিকদের শাস্তির আওতায় আনতে পারে। আইনগত কর্তব্যকে সামাজিক, রাজনৈতিক ও অর্থনৈতিক এই তিন ভাগে ভাগ করা যায়। রাষ্ট্রের নাগরিক হিসেবে মানুষের রয়েছে বেশকিছু রাজনৈতিক কর্তব্য। এগুলো হলো রাষ্ট্রের প্রতি আনুগত্য প্রদর্শন করা, রাষ্ট্র প্রণীত আইন মেনে চলা, সততা ও সতর্কতার সাথে ভোটাধিকার প্রয়োগ করা, স্থানীয় ও জাতীয় পর্যায়ে রাজনৈতিক কর্মকাণ্ডে অংশগ্রহণ করা, প্রয়োজনে রাষ্ট্রের স্বাধীনতা ও সার্বভৌমত্ব রক্ষায় এগিয়ে আসা প্রভৃতি। উদ্দীপকে উল্লিখিত মাহমুদ নির্বাচনে ভোটদানে অংশগ্রহণ করে না। অর্থাৎ মাহমুদ রাজনৈতিক কর্তব্য বর্জন করেছে, যা আইনগত কর্তব্যের অন্তর্ভুক্ত। রাষ্ট্র পরিচালনায় জনগণের অর্থনৈতিকভাবে সহযোগিতা করাই হলো অর্থনৈতিক কর্তব্য। অর্থাৎ রাষ্ট্রের উৎপাদন, বণ্টন ও বিনিয়োগ কাজে নাগরিকদের অংশগ্রহণকে অর্থনৈতিক কর্তব্য বলা হয়। কর্মক্ষম সকল নাগরিকের রাষ্ট্রীয় উৎপাদন ও উন্নয়নে অংশগ্রহণ করা, নিয়মিত খাজনা ও কর প্রদান করা প্রভৃতি হলো একজন মানুষের অর্থনৈতিক কর্তব্য। সুমনা নিয়মিত কর প্রদান করে না। মি. সালামের বর্জনীয় এ অর্থনৈতিক কর্তব্য আইনগত কর্তব্যেরই অন্তর্ভুক্ত।"
        }
      ]
    },
    {
      "number": "5",
      "uddipok": "জনাব রবি পেশায় একজন ব্যাংকার। তিনি বাংলাদেশের সচেতন নাগরিক হিসেবে রাষ্ট্রের প্রতি আনুগত্য জ্ঞাপন করেন। আইন মেনে চলেন, যোগ্য নেতাকে ভোটাধিকার প্রয়োগ করেন ও নিয়মিত কর প্রদান করেন। অফিসে সহকর্মীদের সাথে আলাপকালে তিনি রাষ্ট্রের প্রতি নাগরিকের দায়িত্ব ও কর্তব্য সম্পর্কে আলোচনা করেন এবং এর বিনিময়ে রাষ্ট্রের নিকট থেকে কি ধরনের সুযোগ-সুবিধা উপভোগ করা যাবে তাও অবগত করেন।",
      "tag": "NDCD 23",
      "sub_questions": [
        {
          "label": "ক",
          "question": "স্বাধীনতা কী?",
          "explanation": "অন্যের কাজে কোনো ধরনের বাধা সৃষ্টি না করে নিজের ইচ্ছামতো কাজ করার অধিকারই হলো স্বাধীনতা।"
        },
        {
          "label": "খ",
          "question": "মৌলিক অধিকার বলতে কী বোঝায়?",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। এক্ষেত্রে আদালত রায়ের মাধ্যমে সরকারকে ঐসব বঞ্চিত ব্যক্তিদের অধিকার ফিরিয়ে দেওয়ার আদেশ দিতে পারে। বাংলাদেশ সংবিধানের তৃতীয় ভাগে ২৭ থেকে ৪৪ অনুচ্ছেদ পর্যন্ত মৌলিক অধিকার সম্পর্কে সুস্পষ্ট ব্যাখ্যা দেওয়া হয়েছে।"
        },
        {
          "label": "গ",
          "question": "\"রাষ্ট্রের প্রতি নাগরিকের দায়িত্ব ও কর্তব্য এবং প্রাপ্ত সুবিধা পরস্পরের পরিপূরক\" পৌরনীতির আলোকে ব্যাখ্যা করো।",
          "explanation": "'রাষ্ট্রের প্রতি জনাব রবির দায়িত্ব এবং প্রাপ্ত সুবিধা অর্থাৎ অধিকার ও কর্তব্য পরস্পরের পরিপূরক'- উক্তিটি যথার্থ। অধিকার ও কর্তব্যের মধ্যে সম্পর্ক অত্যন্ত ঘনিষ্ঠ। অধিকার ও কর্তব্য একে অপরের পরিপূরক। উভয়ের উৎসই সমাজ। নাগরিকগণ নিজ নিজ অধিকারের বিনমিয়ে রাষ্ট্রের প্রতি কিছু কর্তব্য পালন করে থাকে। একমাত্র কর্তব্য পালনের মাধ্যমেই অধিকার উপভোগ করা যায়। অধিকার ভোগের জন্য যে সকল কাজ সম্পাদন করতে হয় তাই কর্তব্য। কর্তব্য পালনের মাধ্যমেই অধিকার সুনিশ্চিত হয়। প্রত্যেকের বেঁচে থাকার অধিকার আছে। তেমনি তার কর্তব্য হলো অন্যের জীবননাশের চেষ্টা না করা। অনুরূপভাবে অধিকার ভোগ করতে হলে কিছু কর্তব্য পালন করতে হয়। যেমন- আমার সম্পত্তি ভোগের অধিকার আছে। সুতরাং অন্যের সম্পত্তিতে হস্তক্ষেপ বা অন্য কোনো ব্যক্তির সম্পত্তি ভোগের অধিকারে বাধা না দেওয়াও আমার কর্তব্য। তাই অধিকার ও কর্তব্য অঙ্গাঙ্গিভাবে জড়িত। অধিকার ভোগের মাধ্যমে সমাজজীবন সজীব হয় ও সচেতনতা লাভ করে। অপরদিকে কর্তব্য সম্পাদনের দ্বারা সমাজজীবন সুসংহত ও উন্নত হয়। যেমন- সমাজ যদি কাউকে শিক্ষা গ্রহণের সুযোগ দেয় বিনিময়ে শিক্ষা ও জ্ঞানের দ্বারা সে অন্যকে শিক্ষাদান এবং সমাজের কল্যাণের জন্য কর্তব্য পালন করে থাকে। নাগরিকের যা অধিকার, রাষ্ট্রের তা কর্তব্য। অপরদিকে রাষ্ট্রের যা অধিকার, নাগরিকের তা কর্তব্য। রাষ্ট্র নাগরিকের অধিকার উপভোগের নিশ্চয়তা দেয়। পক্ষান্তরে রাষ্ট্রের স্বাধীনতা ও সার্বভৌমত্ব রক্ষা নাগরিকের কর্তব্য। তাই বলা যায়, অধিকার ও কর্তব্য পরস্পরের পরিপূরক।"
        },
        {
          "label": "ঘ",
          "question": "উদ্দীপকে উল্লিখিত নাগরিকের দায়িত্ব ও কর্তব্য পালন রাষ্ট্রীয় উন্নতির ক্ষেত্রে কীরূপ ভূমিকা রাখবে? বিশ্লেষণ করো।",
          "explanation": "উদ্দীপকে উল্লিখিত নাগরিক অর্থাৎ জনাব রবির দায়িত্ব ও কর্তব্য পালন রাষ্ট্রীয় উন্নতিতে ইতিবাচক ভূমিকা পালন করবে। প্রত্যেক নাগরিককে রাষ্ট্র থেকে অধিকার ভোগের সাথে কতগুলো দায়িত্ব ও কর্তব‍্য পালন করতে হয়। অধিকার ভোগ ও কর্তব্য পালনের মধ্য দিয়েই নাগরিক জীবন পূর্ণতা পায়। নাগরিকদের যেমন তাদের অধিকার সম্পর্কে সচেতন থাকতে হবে, তেমনি দায়িত্ব ও কর্তব্য পালনেও আগ্রহ থাকতে হবে। রাষ্ট্রের প্রতি নাগরিকের অন্যতম কর্তব্য হলো নিয়মিত কর দেওয়া, আইন মেনে চলা, দুর্যোগ ও মহামারিতে আর্তমানবতার সেবায় এগিয়ে আসা, রাষ্ট্রের প্রতি আনুগত্য পোষণ করা, যোগ্য ব্যক্তিকে ভোট প্রদান করা প্রভৃতি। রাষ্ট্রের বিপুল পরিমাণ কাজ সম্পাদনের জন্য প্রচুর অর্থের প্রয়োজন হয় যা নাগরিকদের কর হতে আসে। রাষ্ট্রের শাসনকার্য সুষ্ঠুভাবে পরিচালনার জন্য যোগ্য নেতার দরকার, যাদেরকে নাগরিকরা নির্বাচিত করেন। এছাড়াও রাষ্ট্রের অভ্যন্তরে শৃঙ্খলা বজায় রাখার জন্য সকলের আইন মানা উচিত'। উদ্দীপকে দেখা যায়, ব্যাংকার জনাব রবি বাংলাদেশের নাগরিক হিসেব রাষ্ট্রের প্রতি আনুগত্য জ্ঞাপন করেন, আইন মেনে চলেন, যোগ্য নেতাকে ভোট দেন এবং নিয়মিত কর প্রদান করেন। জনাব রবির এ সকল কর্মকাণ্ড রাষ্ট্রের উন্নয়নকে ত্বরান্বিত করে। আলোচনা শেষে বলা যায়, জনাব রবির দায়িত্ব ও কর্তব্য পালন রাষ্ট্রীয় উন্নতির সহায়ক।"
        }
      ]
    },
    {
      "number": "6",
      "uddipok": "জনাব রহমান সংসদীয় গণতন্ত্র বিদ্যমান এবং একটি রাষ্ট্রের প্রধানমন্ত্রী। রাষ্ট্রপতি তাঁর পরামর্শে অন্যান্য মন্ত্রী প্রতিমন্ত্রী ও সংবিধানিক পদের গুরুত্বপূর্ণ ব্যক্তিদের নিয়োগ প্রদান করেন। তাঁকে কেন্দ্র করে মন্ত্রিসভার সকল কর্মকাণ্ড পরিচালিত হয়।",
      "tag": "NDCD 23",
      "sub_questions": [
        {
          "label": "ক",
          "question": "এককেন্দ্রিক সরকার কী?",
          "explanation": "যে সরকার ব্যবস্থায় সংবিধানের মাধ্যমে রাষ্ট্রীয় ক্ষমতা কেন্দ্রীয় সরকারের নিকট ন্যস্ত থাকে তাকে এককেন্দ্রিক সরকার বলে।"
        },
        {
          "label": "খ",
          "question": "বিচার বিভাগের স্বাধীনতা কেন প্রয়োজন? ব্যাখ্যা করো।",
          "explanation": "রাষ্ট্রে ন্যায়বিচার প্রতিষ্ঠা করার জন্য বিচার বিভাগের স্বাধীনতা প্রয়োজন। বিচার বিভাগের স্বাধীনতা বলতে শাসন বিভাগ ও আইন বিভাগের প্রভাব ও হুমকিমুক্ত হয়ে বিচারকদের বিচারকার্য পরিচালনার ক্ষমতাকে বোঝায়। স্বাধীন বিচার বিভাগ গণতান্ত্রিক শাসন ব্যবস্থার অপরিহার্য শর্ত। ব্যক্তির অধিকার ও স্বাধীনতাকে অর্থবহ করার জন্য বিচার বিভাগের স্বাধীনতা প্রয়োজন। বিচার বিভাগের স্বাধীনতা ছাড়া সমাজে অন্যায়-অপরাধ দমন এবং ন্যায়নীতি প্রতিষ্ঠা সম্ভব নয়। তাই রাষ্ট্রের জনগণের অধিকার ও স্বাধীনতা রক্ষা এবং ন্যায়বিচার প্রতিষ্ঠার জন্য বিচার বিভাগের স্বাধীনতা প্রয়োজন।"
        },
        {
          "label": "গ",
          "question": "জনাব রহমান সরকারের যে বিভাগে দায়িত্বরত তার কার্যাবলি আলোচনা করো।",
          "explanation": "নিম্নের অনুরুপ: জনাব আজাদ সরকারের শাসন বিভাগে দায়িত্বরত। সরকারের যে বিভাগ রাষ্ট্রের শাসনকাজ পরিচালনা করে তাকে নির্বাহী বা শাসন বিভাগ বলা হয়। আইন বিভাগ কর্তৃক প্রণীত আইন বাস্তবায়ন করাই শাসন বিভাগের কাজ। সংসদীয় সরকারে রাষ্ট্রপতি, প্রধানমন্ত্রী, মন্ত্রিপরিষদসহ প্রশাসনিক কাজে নিয়োজিত সকল কর্মচারীই শাসন বিভাগের অন্তর্ভুক্ত। উদ্দীপকের জনাব আজাদ 'ক' নামক রাষ্ট্রের প্রধানমন্ত্রী। তাঁকে কেন্দ্র করেই যেহেতু মন্ত্রিসভার সকল কর্মকান্ড তথা শাসন সংকান্ত কাজ পরিচালিত হয় সেহেতু তিনি শাসন বিভাগে দায়িত্বরত। আধুনিক গণতান্ত্রিক রাষ্ট্রের স্থিতিশীলতা বজায় রাখতে শাসন বিভাগ নানাবিধ কার্যাবলি সম্পাদন করে। শাসন বিভাগ দেশের অভ্যন্তরে শান্তি-শৃঙ্খলা প্রতিষ্ঠা ছাড়াও সরকারি কর্মচারীদের নিয়োগ, বদলি, পদোন্নতি, অবসর ভাতা প্রদান, বেতন-ভাতাদি নির্ধারণ ও প্রদান, প্রশাসনিক নিয়মাবলি প্রণয়ন, জরুরি আইন ও অধ্যাদেশ প্রভৃতি করে থাকে। অর্থ ব্যয় করার পাশাপাশি এ বিভাগকে অর্থ সংগ্রহও করতে হয়। আইনসভার সম্মতিক্রমে শাসন বিভাগ সাধারণ কর ধার্য, সেবামূলক কাজ সম্পাদন এবং অন্যান্য উপায় অবলম্বন করে অর্থ সংগ্রহ ও তা ব্যয় করে থাকে। সংসদীয় সরকার ব্যবস্থায় শাসন বিভাগ সরাসরি আইন প্রণয়নে অংশগ্রহণ করে থাকে। এছাড়া আধুনিক কল্যাণকর রাষ্ট্রে শাসন বিভাগ জনস্বাস্থ্য, জনশিক্ষা, কৃষি, শিল্প, বাণিজ্য, যোগাযোগ, অর্থনৈতিক পরিকল্পনা প্রণয়ন ও বাস্তবায়ন প্রভৃতি কাজে লিপ্ত হয়।"
        },
        {
          "label": "ঘ",
          "question": "উদ্দীপকে উল্লিখিত বিভাগের সঙ্গে আইন বিভাগের সম্পর্ক তুলে ধরো।",
          "explanation": "নিম্নের অনুরুপ: উদ্দীপকে উল্লিখিত বিভাগ তথা শাসন বিভাগের সাথে বিচার বিভাগের সুসম্পর্ক বিদ্যমান। সরকার তিনটি বিভাগ নিয়ে গঠিত। যথা- আইন, শাসন ও বিচার বিভাগ। আইন বিভাগ রাষ্ট্র পরিচালনার জন্য প্রয়োজনীয় নীতিমালা প্রণয়ন করে। শাসন বিভাগ আইন বিভাগ কর্তৃক প্রণীত আইন বাস্তবায়নের মাধ্যমে শাসন সংক্রান্ত কাজ পরিচালনা করে। আর বিচার বিভাগ ন্যায়বিচার প্রতিষ্ঠা, অপরাধীর দণ্ডবিধান ও আইনের ব্যাখ্যাদান এবং সংবিধানের রক্ষক হিসেবে কাজ করে। এসব বিভাগের কার্যক্রমের মধ্যে দিয়ে বিভাগসমূহের মধ্যে নিবিড় সম্পর্ক গড়ে ওঠে। শাসন বিভাগ যেমন আইন অনুযায়ী শাসনকার্য পরিচালনা করে তেমনি কিছু বিচার সংক্রান্ত কাজও সম্পাদন করে। যেমন- শাসন বিভাগ কর্তৃক বিচারকগণ নিযুক্ত হন। শাসন বিভাগের প্রধান হিসেবে রাষ্ট্রপ্রধান অপরাধীর সাজা মওকুফ করতে বা কমাতে পারেন। এসব কাজের মাধ্যমে শাসন ও বিচার বিভাগের মধ্যে সম্পর্ক স্থাপিত হয়। আবার বিচার বিভাগের প্রধান কাজ হলো আইন অনুযায়ী বিচারকাজ পরিচালনা, সংবিধান ও বিভিন্ন আইনের ব্যাখ্যাদান করা। ঐ বিভাগ কিছু শাসন সংক্রান্ত, কাজও পরিচালনা করে। যেমন- নাবালকের সম্পত্তির অভিভাবক নিযুক্ত করা। বিচার বিভাগ শাসন বিভাগের কাজের বৈধতা যাচাই করতে পারে। এ বিভাগ শাসন বিভাগের কাজ অসাংবিধানিক হলে তা অবৈধ ঘোষণা করতে পারে। নাগরিকত্ব প্রদান করা প্রভৃতি কাজও বিচার বিভাগ করে থাকে। উপরের আলোচনা থেকে বোঝা যায়, শাসন ও'বিচার বিভাগের স্বতন্ত্র কার্যাবলি থাকলেও কিছুক্ষেত্রে একে অন্যের কাজে সহায়তা করে থাকে। এসকল কাজের মধ্য দিয়েই শাসন ও বিচার বিভাগের মধ্যে নিবিড় সম্পর্ক গড়ে ওঠে।"
        }
      ]
    },
    {
      "number": "7",
      "uddipok": "'A' রাষ্ট্রে একটিমাত্র কেন্দ্র থেকে সমগ্র দেশ পরিচালিত হয়। অপরদিকে 'B' রাষ্ট্রে সংবিধানের মাধ্যমে কেন্দ্র ও অঙ্গরাজ্যের মধ্যে দক্ষতাবিভাজন করে দেওয়া আছে। কেন্দ্রীয় সরকারের পাশাপশি অঙ্গরাজ্যের সরকারসমূহ নিজ নিজ ক্ষেত্রে স্বাধীনভাবে ক্ষমতার চর্চা করে।",
      "tag": "NDCD 23",
      "sub_questions": [
        {
          "label": "ক",
          "question": "প্রতিনিধিত্বশীল গণতন্ত্র কী?",
          "explanation": "প্রতিনিধিত্বশীল গণতন্ত্র হলো এমন শাসনব্যবস্থা যাতে সর্বজনীন ভোটাধিকারের মাধ্যমে নির্বাচিত জনপ্রতিনিধি দ্বারা শাসনকার্য পরিচালিত হয়।"
        },
        {
          "label": "খ",
          "question": "ক্ষমতার ভারসাম্য (Balance of Power) নীতি বলতে কী বোঝ?",
          "explanation": "সরকারের তিনটি বিভাগের মধ্যে কোনো বিভাগই অপ্রতিহত ক্ষমতায় অধিকারী হবে না এটি হলো ক্ষমতার ভারসাম্য নীতি। ক্ষমতার স্বতন্ত্রীকরণ নীতি বাস্তবায়নের কথা বলা হলেও প্রকৃতপক্ষে সরকারের কোনো বিভাগই পরস্পর থেকে বিচ্ছিন্ন নয়। এক বিভাগ অন্য বিভাগের উপর নির্ভরশীল। এক্ষেত্রে কোনো বিভাগই যেন নিরঙ্কুশ ক্ষমতার অধিকারী হতে না পারে সেজন্য প্রত্যেক বিভাগ পরস্পরকে নিয়ন্ত্রণ করে যা ক্ষমতা ভারসাম্য নীতি বলে পরিচিত।"
        },
        {
          "label": "গ",
          "question": "উদ্দীপকের 'A' রাষ্ট্রে কোন ধরনের সরকার ব্যবস্থা বিদ্যমান? তার গুণসমূহ উল্লেখ করো।",
          "explanation": "উদ্দীপকে 'A' রাষ্ট্রে এককেন্দ্রিক সরকার ব্যবস্থা বিদ্যমান। কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। এখানে জাতীয় বা, কেন্দ্রীয় এবং আঞ্চলিক বা প্রাদেশিক সরকার সংবিধান অনুযায়ী শাসন কাজ পরিচালনা করে। সংবিধানই দেশের সর্বোচ্চ আইন। উদ্দীপকের 'A' রাষ্ট্রের ক্ষেত্রে দেখা যায়, সংবিধানের মাধ্যমে কেন্দ্র ও প্রদেশের মধ্যে ক্ষমতা বিভাজিত। তাই 'A' রাষ্ট্রের সরকারটি হলো যুক্তরাষ্ট্রীয়। এ অঙ্গরাজ্যের সরকারের বেশকিছু সুবিধা রয়েছে। যেমন- যুক্তরাষ্ট্রীয় সরকার ব্যবস্থা ক্ষুদ্র ক্ষুদ্র সমন্বয়ে বৃহৎ রাষ্ট্র গঠনে প্রেরণা জোগায়। প্রদেশ বা অঙ্গরাজ্যগুলো আঞ্চলিক স্বাতন্ত্র্য বিসর্জন না দিয়েও বৃহৎ রাষ্ট্রের মর্যাদা ভোগ এবং জাতীয় ঐক্য গড়ে তুলতে পারে। এ শাসনব্যবস্থায় ক্ষমতা সুনির্দিষ্টভাবে সংবিধানের মাধ্যমে প্রদেশ ও কেন্দ্রের মধ্যে বণ্টন করা হয়। ফলে কেন্দ্রীয় ও প্রাদেশিক সরকার স্বেচ্ছাচারী হতে পারে না। এতে স্থানীয় বা আঞ্চলিক বিষয় সংক্রান্ত কাজ অফারাজ্যের ওপর নাস্ত হয় বলে কেন্দ্রীয় সরকার জাতীয় ও আন্তর্জাতিক বিষয়ে নিজেকে নিয়োজিত রাখতে পারে। ফলে কেন্দ্রীয় সরকার বাড়তি কাজে চাপমুক্ত থাকতে পারে। যুক্তরাষ্ট্রের জনগণের মধ্যে যুক্তরাষ্ট্রীয় মনোভাব বিদ্যমান থাকায় জাতীয় সংহতি বৃদ্ধি পায়। এর ফলে সরকার ও রাষ্ট্রের স্থিতিশীলতা বৃদ্ধি পায়। এছাড়া কেন্দ্র ও প্রদেশের মধ্যে ক্ষমতা ও কর্তৃত্ব নিয়ে ভুল বুঝাবুঝির আশঙ্কা কম থাকে। ফলে এ দেশগুলোতে নিজস্ব রাজনীতি বিকশিত হয় এবং স্থানীয় নেতৃত্বের পথ সুগম হয়।"
        },
        {
          "label": "ঘ",
          "question": "'A' এবং 'B' রাষ্ট্রের সরকার ব্যবস্থার তুলনামূলক বিশ্লেষণ করো",
          "explanation": "উদ্দীপকে 'A' রাষ্ট্রে এককেন্দ্রিক এবং 'B' রাষ্ট্রে যুক্তরাষ্ট্রীয় সরকার ব্যবস্থা বিদ্যমান। উদ্দীপকের 'ক' ও 'খ' রাষ্ট্রের শাসনব্যবস্থা হলো যথাক্রমে এককেন্দ্রিক ও যুক্তরাষ্ট্রীয় পদ্ধতির। এ দুটি শাসনব্যবস্থা বা সরকার পদ্ধতির মধ্যে বেশকিছু পার্থক্য পরিলক্ষিত হয়। এককেন্দ্রিক শাসনব্যবস্থায় রাষ্ট্রের শাসনক্ষমতা একটিমাত্র কেন্দ্রীয় সরকারের হাতে ন্যস্ত থাকে। ফলে কেন্দ্র থেকে দেশ পরিচালনা করা হয়। উদ্দীপকের 'ক' রাষ্ট্রের শাসনব্যবস্থা এ পদ্ধতির সাথে সাদৃশ্যপূর্ণ। অপরদিকে যুক্তরাষ্ট্রীয় শাসনব্যবস্থায় সরকারের কাজের সুবিধার জন্য কেন্দ্র ও প্রদেশের মধ্যে ক্ষমতা বণ্টন করা হয়। যা উদ্দীপকের 'খ' রাষ্ট্রের শাসনব্যবস্থায় প্রতীয়মান হয়েছে। এককেন্দ্রিক ও যুক্তরাষ্ট্রীয় শাসনব্যবস্থার পার্থক্য নিম্নরূপ- এককেন্দ্রিক শাসনব্যবস্থায় প্রাদেশিক বা আঞ্চলিক সরকারকে শাসনকার্য পরিচালনার জন্য কেন্দ্রেীয় সরকারের ওপর নির্ভরশীল হতে হয়। পক্ষান্তরে, যুক্তরাষ্ট্রীয় শাসনব্যবস্থায় কেন্দ্রীয় ও প্রাদেশিক সরকার স্ব স্ব ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। এককেন্দ্রিক শাসনে একক নাগরিকত্ব থাকলেও যুক্তরাষ্ট্রীয় ব্যবস্থায় দ্বৈতনাগরিকতা স্বীকৃত। এককেন্দ্রিক শাসনব্যবস্থায় সংবিধান লিখিত বা অলিখিত হতে পারে কিন্তু যুক্তরাষ্ট্রীয় পদ্ধতিতে লিখিত সংবিধান থাকা বাঞ্ছনীয়। যুক্তরাষ্ট্রীয় শাসনে দ্বৈতকাঠামো থাকে বলে এটি এককেন্দ্রিক শাসনব্যবস্থা অপেক্ষা ব্যয়বহুল। এককেন্দ্রিক শাসনব্যবস্থা ছোট রাষ্ট্রের জন্য এবং যুক্তরাষ্ট্রীয় শাসন পদ্ধতি বড় রাষ্ট্রের জন্য বিশেষভাবে উপযোগী। উপরের আলোচনা থেকে প্রতীয়মান হয় যে, এককেন্দ্রিক ও যুক্তরাষ্ট্রীয় শাসনব্যবস্থার মধ্যে গঠন ও কার্যাবলিজনিত বিভিন্ন পার্থক্য রয়েছে।"
        }
      ]
    },
    {
      "number": "8",
      "uddipok": "জনাব সাবিরুন যে রাষ্ট্রে বসবাস করেন সেই রাষ্ট্রের রাষ্ট্রপ্রধান জনগণের ভোটে নির্বাচিত হোন। রাষ্ট্র পরিচালনার বিষয়ে তাকে আইনসভার নিকট। জবাবদিহি করতে হয় না। তিনি তাঁর ইচ্ছা অনুযায়ী যে কোনো ব্যক্তিকে মন্ত্রী হিসেবে নিয়োগ ও অপসারণ করতে পারেন। অন্যদিকে জনাব রাফিনের বসবাসরত দেশের রাষ্ট্রপ্রধান নিয়মতান্ত্রিক প্রধান। প্রকৃত ক্ষমতা প্রধানমন্ত্রী ভোগ করেন।",
      "tag": "NDCD 23",
      "sub_questions": [
        {
          "label": "ক",
          "question": "প্রজাতন্ত্র কাকে বলে?",
          "explanation": "যে শাসনব্যবস্থায় জনগণ রাষ্ট্রের সকল এবং সর্বোচ্চ ক্ষমতা ভোগ করে এবং রাষ্ট্রের জনপ্রতিনিধি নির্বাচিত করে তাকে প্রজাতন্ত্র বলে।"
        },
        {
          "label": "খ",
          "question": "জনাব রাফিনের দেশে কী ধরনের সরকার ব্যবস্থা বিদ্যমান?",
          "explanation": "জনাব রাফিনের দেশে মন্ত্রিপরিষদ সরকারব্যবস্থা বিদ্যমান। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে সংসদীয় বা মন্ত্রিপরিষদ শাসিত সরকার বলে। মন্ত্রিপরিষদ শাসিত শাসনব্যবস্থায় একজন নামমাত্র রাষ্ট্রপ্রধান থাকেন। সরকার পরিচালনার প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। এ ব্যবস্থায় প্রধানমন্ত্রী হচ্ছেন মন্ত্রিসভার নেতা, সংগঠক ও সরকার প্রধান।"
        },
        {
          "label": "গ",
          "question": "উদ্দীপকে উল্লিখিত দুটি সরকার ব্যবস্থার মধ্যে কোনটি যুগোপযোগী বলে তুমি মনে করো? ব্যাখ্যা করো।",
          "explanation": "জনাব সাবিবুনের রাষ্ট্রপতি শাসিত এবং জনাব রাফিনের রাষ্ট্রে মন্ত্রি পরিষদ শাসিত সরকারব্যবস্থা বিদ্যমান। আমি সংসদীয় বা 'মন্ত্রিপরিষদ শাসিত' বিদ্যমান। আমি সংসদীয় বা মন্ত্রিপরিষদ শাসিত সরকার ব্যবস্থাকেই যুগোপযোগী মনে হবে। রাষ্ট্রপতি শাসিত সরকার ব্যবস্থায় রাষ্ট্রপতি হলেন সর্বময় ক্ষমতার অধিকারী এবং তিনি সরকার ও রাষ্ট্রপ্রধান। আর সংসদীয় বা মন্ত্রিপরিষদ শাসিত সরকার ব্যবস্থায় রাষ্ট্রপতি হলেন নামমাত্র রাষ্ট্রপ্রধান। এখানে সরকার প্রধান হলেন প্রধানমন্ত্রী। উদ্দীপকে বর্ণিত রাষ্ট্রপতি শাসিত সরকারের তুলনায় সংসদীয় সরকার ব্যবস্থা বেশি দায়িত্বশীল। সংসদীয় সরকারে আইনসভার সংখ্যাগরিষ্ঠ দলের সদস্যরা মন্ত্রীসভা গঠন করেন বলে আইনসভা ও শাসন বিভাগের মধ্যে বিরোধের আশঙ্কা খুবই কম। অন্যদিকে, রাষ্ট্রপতি শাসিত সরকার ব্যবস্থায় মন্ত্রীরা আইনসভার সদস্য না হওয়ায় আইনসভা ও শাসন বিভাগের মধ্যে বিরোধের যথেষ্ট আশঙ্কা থাকে। মন্ত্রিপরিষদ শাসিত সরকার ব্যবস্থায় জনগণের নির্বাচিত প্রতিনিধিদের মাধ্যমে শাসনকার্য পরিচালিত হয় বলে রাষ্ট্রপতি শাসিত সরকারের তুলনায় উৎকৃষ্ট আইন ও উন্নত ধরনের শাসন সম্ভব হয়। আবার সংসদীয় সরকারের মন্ত্রিসভা আইনসভার কাছে দায়ী থাকে বলে মন্ত্রীরা স্বেচ্ছাচারি হতে পারেন না। কিন্তু রাষ্ট্রপতি শাসিত সরকার ব্যবস্থায় শাসন বিভাগ আইন বিভাগের নিয়ন্ত্রণমুক্ত থাকে বলে মন্ত্রীদের স্বেচ্ছাচারি হওয়ার আশঙ্কা থাকে। এছাড়াও সংসদীয় সরকার সাধারণত রাষ্ট্রপতি শাসিত সরকারের তুলনায় অধিক গণমুখী হতে পারে। কেননা সংসদীয় সরকার হলো জনমতভিত্তিক শাসনব্যবস্থা। গণতান্ত্রিক শাসনব্যবস্থার উন্নয়নে মন্ত্রিপরিষদ বা সংসদীয় সরকার ব্যবস্থা সবচেয়ে বেশি, উপযোগী। কেননা গণতান্ত্রিক শাসনব্যবস্থার জনমতের প্রাধান্য, বহুদলীয় ব্যবস্থা, প্রতিনিধিত্বমূলক সরকার, নির্বাচন, নমনীয়তা প্রভৃতি গুরুত্বপূর্ণ বৈশিষ্ট্যাবলি সংসদীয় সরকার ব্যবস্থায় বিদ্যমান। আলোচনা শেষে বলা যায়, আধুনিক গণতান্ত্রিক শাসন ব্যবস্থাসমূহের মধ্যে সর্বোত্তম শাসনব্যবস্থা হলো মন্ত্রিপরিষদ শাসিত বা সংসদীয় সরকার ব্যবস্থা। কেননা এ সরকার জনসাধারণ কর্তৃক নির্বাচিত জনপ্রতিনিধিদের দ্বারা পরিচালিত হয় এবং জনমত দ্বারা নিয়ন্ত্রিত হয়।"
        },
        {
          "label": "ঘ",
          "question": "উদ্দীপকে উল্লিখিত দুটি সরকার ব্যবস্থার মধ্যে কোনটিতে আইন ও শাসন বিভাগের ক্ষমতার একত্রীকরণ ঘটে? এর সুবিধা ও অসুবিধা আলোচনা করো।",
          "explanation": "রাষ্ট্রপতি শাসিত সরকারব্যবস্থা এবং মন্ত্রিপরিষদ সরকারব্যবস্থার মধ্যে মন্ত্রিপরিষদ সরকারব্যবস্থায় আইন ও শাসন বিভাগের ক্ষমতার একত্রীকরণ ঘটে। যে শাসনব্যবস্থায় শাসন বিভাগ কাজের জন্য আইনসভার নিকট দায়ী থাকে তাকে মন্ত্রিপরিষদ সরকার ব্যবস্থা গ্রহণ বলে। এ.ভি. ডাইসি এর মতে, 'মন্ত্রিপরিষদ শাসিত সরকার গড়ে উঠে আইন বিভাগ ও শাসন বিভাগের একত্রীকরণের ভিত্তিতে এবং উভয়ের মধ্যে সামঞ্জস্য বিধান করে। সরকার পরিচালনার প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। প্রধানমন্ত্রী হচ্ছেন মন্ত্রিসভার নেতা, সংগঠক এবং সরকার প্রধান। আইন পরিষদের একটি অংশ নিয়ে মন্ত্রিসভা গঠিত হয়। যার ফলে এ সরকারের শাসন ও আইন বিভাগের ক্ষমতার একত্রীকরণ ঘটে। আধুনিক গণতান্ত্রিক শাসনব্যবস্থায় মন্ত্রিপরিষদ শাসিত সরকার ব্যবস্থা খুবই জনপ্রিয়। এ ব্যবস্থায় আইন ও শাসন বিভাগের মধ্যে নিবিড় সম্পর্ক ও পারস্পরিক সহযোগিতা বিদ্যমান। জনপ্রতিনিধিদের মধ্য থেকে মন্ত্রিসভার সদস্য মনোনীত হয় বিধায় শাসন বিভাগ সর্বদাই আইনসভার কাছে দায়িত্বশীল থাকে। এ ব্যবস্থায় মন্ত্রিসভার কার্যকাল ও স্থায়িত্ব আইনসভার সমর্থনের ওপর নির্ভরশীল। আইনসভার আস্থা হারালে মন্ত্রিসভা পদত্যাগ করতে বাধ্য। সংসদীয় শাসনে জনমতের জনমতের সুষ্ঠু প্রয়োগ ঘটে। মন্ত্রি পরিষদ শাসিত সরকারের দায়িত্বশীল ও জবাবদিহিতামূলক হওয়ায় তা স্বৈরাচারবিরোধী। এছাড়াও মন্ত্রিপরিষদ সরকার গণতান্ত্রিক হওয়ার সুশাসন প্রতিষ্ঠায় বিশেষ সহায়ক। মন্ত্রিপরিষদ সরকার জনপ্রিয় হওয়া সত্ত্বেও এর কিছু ত্রুটি রয়েছে। মন্ত্রিপরিষদের সদস্যরা একইসাথে আইন ও শাসন বিভাগের প্রতিনিধি হিসেবে কাজ করায় তারা সুষ্ঠুভাবে প্রশাসন পরিচালনার সময় পান না। দলীয় বিবেচনায় অনেক সময় অযোগ্য ব্যক্তিরা এ ব্যবস্থায় মন্ত্রিসভার সদস্য মনোনীত হয় যা প্রশাসনে দুর্নীতি এবং বিশৃঙ্খলা সৃষ্টিতে সহায়ক। মন্ত্রিসভার সদস্যরা একই সাথে আইনসভার সদস্য যার ফলে মন্ত্রিসভার একনায়কত্ব দেখা দেয়। মন্ত্রিপরিষদ শাসিত সরকারের মন্ত্রিরা প্রায়ই প্রশাসন সম্পর্কে অজ্ঞ থাকেন। এ কারণে আমলাদের প্রভাব বৃদ্ধি পায়। মন্ত্রিপরিষদ সরকার ব্যবস্থা আইনসভার আস্থা-অনাস্থার উপর নির্ভরশীল। তাই একে অনেক সময় অস্থায়ী সরকারও বলা হয়। পরিশেষে বলা যায়, নানাবিধ বিরূপ সমালোচনা থাকা সত্ত্বেও বিশ্বব্যাপী মন্ত্রিপরিষদ সরকারব্যবস্থা ব্যাপক জনপ্রিয়তা অর্জন করেছে।"
        }
      ]
    },
    {
      "number": "9",
      "uddipok": "জনাব 'ক' একটি সংগঠনের নেতা যার মূল লক্ষ্য হলো জনগণের মতামতের ভিত্তিতে নিয়মতান্ত্রিক উপায়ে রাষ্ট্রীয় ক্ষমতা গ্রহণ করা ও দেশের স্বার্থে কাজ করা। অপরদিকে জনাব 'খ' আরেকটি সংগঠনের নেতা হিসেবে নিজেদের গোষ্ঠী স্বার্থরক্ষায় ব্যস্ত থাকেন।",
      "tag": "NDCD 23",
      "sub_questions": [
        {
          "label": "ক",
          "question": "নেতৃত্ব কাকে বলে?",
          "explanation": "নেতৃত্ব হলো নেতার গুণাবলি যার মাধ্যমে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে প্রভাবিত, পরিচালিত ও নিয়ন্ত্রণ করেন।"
        },
        {
          "label": "খ",
          "question": "চাপসৃষ্টিকারী গোষ্ঠী বলতে কী বুঝায়?",
          "explanation": "চাপসৃষ্টিকারী গোষ্ঠী (Pressure Group) হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নিদিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "উদ্দীপকে উল্লিখিত জনাব 'ক' এবং জনাব 'খ' এর সংগঠনের মধ্যে পার্থক্য আলোচনা করো।",
          "explanation": "জনাব 'ক' এর সংগঠনটি হলো রাজনৈতিক দল। আর জনাব 'খ' এর সংগঠনটি হলো চাপ সৃষ্টিকারী গোষ্ঠী। জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া রাজনৈতিক দলের উদ্দেশ্য। আর চাপসৃষ্টিকারী গোষ্ঠী নিজেদের স্বার্থরক্ষায় সরকারের সিদ্ধান্তসমূহকে প্রভাবিত করার চেষ্টা করে। রাজনৈতিক দল ও চাপসৃষ্টিকারী গোষ্ঠীর মধ্যে বেশকিছু পার্থক্য রয়েছে। রাজনৈতিক দলের প্রধান উদ্দেশ্য হলো রাষ্ট্রক্ষমতা লাভ। অপরদিকে চাপসৃষ্টিকারী গোষ্ঠীর প্রধান উদ্দেশ্য হলো নিজেদের স্বার্থরক্ষা করা। রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। জাতীয় সমস্যা নির্ধারণ করে তা সমাধানের প্রশ্নে নীতি ও কর্মসূচি প্রণয়ন করে। অপরদিকে চাপসৃষ্টিকারী গোষ্ঠী সরকারি কাঠামোর বাইরে থেকে সরকারের সিদ্ধান্ত গ্রহণ প্রক্রিয়াকে নিজেদের অনুকূলে নিতে চেষ্টা করে। তারা সরাসরি নির্বাচনে অংশ নেয় না, বরং বিভিন্ন রাজনৈতিক দলের পক্ষে প্রচারাভিযান চালায়। প্রয়োজনে তারা সরকারের সমালোচনা করে সরকারের ওপর চাপসৃষ্টি করে। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। রাজনৈতিক দলের সামনে বৃহৎজাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা ক্ষুদ্র ও দুর্বল। উপরের আলোচনা থেকে বলা যায়, রাজনৈতিক দল ও চাপসৃষ্টিকারী গোষ্ঠীর মধ্যে সুস্পষ্ট পার্থক্য বিদ্যমান।"
        },
        {
          "label": "ঘ",
          "question": "গণতন্ত্র প্রতিষ্ঠায় উদ্দীপকে বর্ণিত জনাব 'ক' এর সংগঠনের ভূমিকা বিশ্লেষণ করো।",
          "explanation": "গণতন্ত্র প্রতিষ্ঠায় উদ্দীপকে বর্ণিত জনাব 'ক' এর সংগঠনটির তথা রাজনৈতিক দলের ভূমিকা ব্যাপক। গণতন্ত্র ও রাজনৈতিক দল পরস্পর ওতপ্রোতভাবে জড়িত। রাজনৈতিক দলকে গণতন্ত্রের ভিত্তি বলে অভিহিত করা হয়। গণতান্ত্রিক, ব্যবস্থা সংরক্ষণে রাজনৈতিক দল সক্রিয় এবং গঠনমূলক ভূমিকা পালন করে। রাজনৈতিক দল সংখ্যাগরিষ্ঠের শাসনের ধারণাকে বাস্তবে পরিণত করে। উদ্দীপকে দেখা যায়, আধুনিক গণতান্ত্রিক রাজনৈতিক ব্যবস্থায় জনগণ তাদের স্বার্থ সম্পর্কে চিন্তিত নয়। কারণ তারা জানে তাদের পক্ষে তাদের স্বার্থগুলো নিয়ে কিছু সংগঠন খুবই তৎপর রয়েছে। এসব বিষয় রাজনৈতিক দলের কার্যক্রমকেই প্রতিফলিত করে। যা গণতন্ত্র প্রতিষ্ঠায় গুরুত্বপূর্ণ ভূমিকা রাখে। রাজনৈতিক দল নির্বাচনের সময়ে দলীয় প্রার্থী মনোনয়ন, মনোনীত প্রার্থীর সমর্থনে প্রচারণা ও ভোটারদের স্বার্থ সংরক্ষণ করে। ক্ষমতাসীন দল নির্বাচনি প্রচারণার সময় প্রদত্ত প্রতিশ্রুতি অনুসারে যথাযথভাবে সরকার পরিচালনায় সচেষ্ট হয়, যা গণতন্ত্রকে সুসংহত করে। অপরদিকে, বিরোধী দল ক্ষমতাসীন দলের কর্মকাণ্ডে অসংগতি পেলে গঠনমূলক সমালোচনা করে গণতন্ত্রকে ত্বরান্বিত করে। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা-বিবৃতি ও প্রচারের মাধ্যমে সেরূপ জনমত সৃষ্টি করে। গণতান্ত্রিক শাসনব্যবস্থায় বিভিন্ন জনগোষ্ঠী রাজনৈতিক দলগুলোর মাধ্যমেই নিজেদের দাবি সরকারের নিকট তুলে ধরে। এভাবে রাজনৈতিক দল গণতন্ত্র প্রতিষ্ঠায় সক্রিয় ভূমিকা পালন করে। পরিশেষে বলা যায়, আধুনিক গণতন্ত্র হলো পরোক্ষ বা প্রতিনিধিত্বমূলক গণতন্ত্র। আর প্রতিনিধিত্বমূলক গণতন্ত্রের মূলভিত্তিই হলো রাজনৈতিক দল। রাজনৈতিক দলগুলোই তাদের কর্মকাণ্ডের মাধ্যমে গণতান্ত্রিক ধারা অব্যাহত রাখে।"
        }
      ]
    },
    {
      "number": "10",
      "uddipok": "জনাব ফরহাদ একজন জনপ্রিয় রাজনৈতিক নেতা। তিনি অতি সহজেই প্রজ্ঞার মাধ্যমে জনগণকে আকৃষ্ট করতে পারেন। জনগণ তাকে অন্ধভাবে বিশ্বাস করে। বিশেষ করে তার বক্তব্য ও ব্যক্তিত্ব জনগণকে উজ্জীবিত করে। গত জাতীয় নির্বাচনে তার দল জয় লাভ করে।",
      "tag": "NDCD 23",
      "sub_questions": [
        {
          "label": "ক",
          "question": "ক্ষমতা স্বতন্ত্রীকরণ নীতি কী?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা- আইন, শাসন ও বিচার বিভাগের ক্ষমতা ও কাজকে পৃথক বা স্বতন করাকে বোঝায়।"
        },
        {
          "label": "খ",
          "question": "সম্মোহনী নেতৃত্ব বলতে কী বুঝায়?",
          "explanation": "কোনো বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন, তখন সেই নেতৃত্বকে সম্মোহনী নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ, আবেগাপ্লুত এবং অন্ধ অনুকরণে অনুপ্রাণিত করে। সম্মোহনী নেতৃত্ব প্রকৃতপক্ষে এক জাদুকরী নেতৃত্ব। এ ধরনের নেতৃত্বের মাধ্যমে কোনো নেতা তার বক্তব্য, নিপুণতা, চারিত্রিক দৃঢ়তা, সাহসিকতা ও মোহনীয় ব্যক্তিত্বের প্রবল জাদুকরী স্পর্শে জনগণকে তার প্রতি আনুগত্য প্রকাশে অনুপ্রাণিত ও উদ্বুদ্ধ করতে পারেন। মহাত্মা গান্ধী, মওলানা আব্দুল হামিদ খান ভাসানী, বঙ্গবন্ধু শেখ মুজিবুর রহমান প্রমুখ সম্মোহনী নেতৃত্বের প্রকৃষ্ট উদাহরণ।"
        },
        {
          "label": "গ",
          "question": "উদ্দীপকে বর্নিত 'ক' এর নেতৃত্বের ধরণ ব্যাখ্যা করো।",
          "explanation": "উদ্দীপকে রহিম রাজনৈতিক দলের সদস্য। আর রাজনৈতিক দলের কতকগুলো বৈশিষ্ট্য বিদ্যমান।। উদ্দীপকে বর্ণিত রহিম যে সংগঠনের সদস্য সেটি জনমতের ভিত্তিতে রাষ্ট্রীয় ক্ষমতা গ্রহণ ও দেশের স্বার্থে কাজ করার উদ্দেশ্যে পরিচালিত হয়। রহিমের সংগঠনের এসব বৈশিষ্ট্য রাজনৈতিক দলকেই নির্দেশ করে। রাজনৈতিক দল স্থায়ীভাবে এবং কতিপয় সুনির্দিষ্ট উদ্দেশ্য ও লক্ষ্যের সমন্বয়ে গঠিত হয়। এর সদস্যরা সম-আদর্শে অনুপ্রাণিত, ঐক্যবদ্ধ এবং সংগঠিত থাকে। প্রতিটি রাজনৈতিক দল সমাজের সামগ্রিক কল্যাণে প্রয়াসী হয়। তারা জাতীয় স্বার্থ রক্ষা ও সংরক্ষণের চেষ্টা করে। পাশাপাশি তারা তাদের দলীয় স্বার্থ রক্ষায় সদা সচেষ্ট থাকে। রাজনৈতিক দল নিয়মতান্ত্রিক উপায়ে রাষ্ট্রক্ষমতা দখলের চেষ্টা করে। এক্ষেত্রে তারা সুনির্দিষ্ট ও জনপ্রিয় গুরুত্বপূর্ণ কর্মসূচির ভিত্তিতে জনসমর্থন লাভের মাধ্যমে রাষ্ট্রক্ষমতা লাভের প্রচেষ্টায় অবতীর্ণ হয়। রাজনৈতিক দল দেশের রাজনৈতিক, সামাজিক ও অর্থনৈতিক সমস্যাগুলো চিহ্নিত করে এবং সমস্যাগুলো নিয়ে অবিরত আলাপ-আলোচনার দ্বারা নিজেদের অনুকূলে জনসমর্থন গঠনে সচেষ্ট হয়। রাজনৈতিক দলের একটি উল্লেখযোগ্য বৈশিষ্ট্য হচ্ছে এটি নির্বাচনমুখী সংগঠন। তাই রাজনৈতিক দল নির্বাচনের মাধ্যমে ক্ষমতা লাভের চেষ্টা করে। রাজনৈতিক দল তার সদস্যদের দলীয় বিভিন্ন আদর্শ সম্পর্কে শিক্ষাদান করে থাকে। রাজনৈতিক দল তাদের নীতি ও আদর্শ বাস্তবায়নে বদ্ধপরিকর। দলের কর্মসূচি বাস্তবায়নে এর নেতাকর্মীরা যেকোনো ত্যাগ স্বীকার করতে প্রস্তুত থাকে।"
        },
        {
          "label": "ঘ",
          "question": "উদ্দীপকে বর্ণিত 'ক' এর গুণাবলি ব্যতীত নেতৃত্বের আর কী কী গুণাবলি থাকতে পারে? পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বর্ণিত 'ক' এর নেতৃত্বে একজন জনপ্রিয় নেতার সম্মোহনী গুণাবলি প্রকাশ পেয়েছে। নেতৃত্বের আরো অনেক গুণাবলি থাকতে পারে। যেমন- নেতার অপরিহার্য গুণ হলো তার ব্যক্তিত্ব। ব্যক্তিত্ব একজন মানুষকে নেতৃত্বের 'পদে আসীন হতে সাহায্য করে। এজন্য নেতাকে আকর্ষণীয় ব্যক্তিত্বের অধিকারী হতে হয়। বুদ্ধিমত্তা নেতৃত্বের আবশ্যকীয় গুণ। নেতার মেধা হবে তীক্ষ্ম। নির্বোধ বা বুদ্ধিহীন মানুষ ভালো নেতা হতে পারেন না। নেতাকে সুস্থ দেহ-মনের অধিকারী হতে হয়। নেতাকে দক্ষ-অভিজ্ঞ ও কুশলী হতে হয়। নেতা যে বিষয়ে নেতৃত্ব প্রদান করেন তাঁর সে বিষয়ে যথেষ্ট অভিজ্ঞতা থাকতে হয়। দূরদৃষ্টি নেতৃত্বের আরেকটি অপরিহার্য গুণ। জটিল সমস্যাসমূহের সমাধানের জন্য প্রয়োজন দূরদৃষ্টিসম্পন্ন নেতৃত্ব। নেতাকে অতীতের আলোকে বর্তমানের মূল্যায়ন করতে হবে এবং ভবিষ্যৎ করণীয় স্থির করতে হবে। নেতার চরিত্র হবে একদিকে কোমল, অপরদিকে প্রয়োজনবোধে কঠোর। চরিত্রের কোমলতা নেতাকে যেমন জনগণের ভালোবাসা অর্জনে সাহায্য করবে, তেমনি চরিত্রের কঠোরতা ও দৃঢ়তা তার প্রতি জনগণের আনুগত্য ও শ্রদ্ধাবোধকে জাগিয়ে তুলবে। নেতা হবেন উদার ও বড় মনের অধিকারী। নেতাকে অবশ্যই ক্ষুদ্র ব্যক্তিস্বার্থকে জলাঞ্জলী দিয়ে জাতীয় স্বার্থকে প্রাধান্য দিতে হবে। ওপরের আলোচনার পরিপ্রেক্ষিতে বলা যায়, একজন প্রকৃত নেতা হতে হলে একজন ব্যক্তির মধ্যে সম্মোহনী ক্ষমতা ছাড়াও উল্লিখিত গুণগুলো থাকা প্রয়োজন।"
        }
      ]
    },
    {
      "number": "11",
      "uddipok": "জনাব রাসেল বাংলাদেশের নাগরিক। তিনি মনে করেন ১৯৫২ সালের রাষ্ট্রভাষা আন্দোলন বাঙালি জাতিকে একতাবদ্ধ করেছিল। ভাষার জন্য সালাম, বরকত, রফিক ও জব্বারসহ আরো অনেকে শাহাদত বরণ করেন। ভাষা আন্দোলনের চেতনাই পরবর্তীতে বাঙালি জাতিকে স্বাধীনতা আন্দোলন তথা মুক্তিযুদ্ধে উদ্বুদ্ধ করেছিল।",
      "tag": "NDCD 23",
      "sub_questions": [
        {
          "label": "ক",
          "question": "অধ্যাদেশ কে জারি করেন?",
          "explanation": "রাষ্ট্রপতি অধ্যাদেশ জারি করেন।"
        },
        {
          "label": "খ",
          "question": "জাতীয়তা বলতে কী বোঝায়?",
          "explanation": "জাতীয়তা একটি মানসিক ধারণা ও চেতনা যা কোনো একটি জনসমাজকে অন্য জনসমাজ হতে পৃথক করে তোলে এবং নিজেদের মধ্যে ঐক্যবোধ গড়ে তোলে। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, সংস্কৃতি, ইতিহাস, ঐতিহ্যের বন্ধন দ্বারা ঐক্যবদ্ধ। আর এই ঐক্যবোধ তাদেরকে অন্য জনসমষ্টি হতে পৃথক ভাবতে শেখায়।"
        },
        {
          "label": "গ",
          "question": "উদ্দীপকে জাতি গঠনের ক্ষেত্রে কোন উপাদানটি ভূমিকা রেখেছে? ব্যাখ্যা করো।",
          "explanation": "উদ্দীপকে জাতি গঠনের ভাষা, সাহিত্য ও সাংস্কৃতিক ঐক্য উপাদানটি কাজ করেছে। ভাষা হলো মানুষের মনের ভাব প্রকাশের প্রধান বাহন। কোনো জনসমষ্টির সকল মানুষের ভাষা যদি একই হয় এবং তাদের সাহিত্যও যদি এক হয় তাহলে স্বভাবতই তারা নিজেদের মধ্যে দৃঢ় ঐক্য অনুভব করে এবং তাদের মধ্যে জাতীয়তাবোধের সৃষ্টি হয়। এছাড়া একই জনসমষ্টির মধ্যে একই ধরনের আচরণ ও রীতিনীতি গড়ে উঠলে তারা নিজেদেরকে অন্য জনসমষ্টি থেকে স্বতন্ত্র মনে করে। আচরণ ও রীতিনীতিগত এ ঐক্য জনসমষ্টিকে ঐক্যের বন্ধনে আবদ্ধ করে জাতীয়তাবোধে উদ্বুদ্ধ করে। উদ্দীপকে এ বিষয়েরই বহিঃপ্রকাশ ঘটেছে। উদ্দীপকে বলা হয়েছে যে, বাংলাদেশের নাগরিক জনাব রাসেল ১৯৫২ সালের রাষ্ট্রভাষা আন্দোলনে সমগ্র বাঙালি জাতিকে একতাবদ্ধ করেছিলেন। ভাষার জন্য সালাম, বরকত, রফিক ও জব্বারসহ আরও অনেকে শাহাদাতবরণ করেন। উদ্দীপকের এ তথ্য জাতি গঠনে ভাষা, সাহিত্য ও সাংস্কৃতিক ঐক্যকেই নির্দেশ করে। কেননা ভাষা, সাহিত্য ও সাংস্কৃতিক ঐক্যের ভিত্তিতেই ভাষা আন্দোলন সংঘটিত হয় এবং তৎকালীন পূর্ব পাকিস্তানের বাঙালিরা জীবন উৎসর্গ করে ভাষার দাবি প্রতিষ্ঠা করে। তাই বলা যায়, উদ্দীপকে জাতি গঠনে ভাষা সাহিত্য ও সাংস্কৃতিক উপাদানের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে বর্ণিত উপাদানটি ছাড়া জাতি গঠনে আর কী কী উপাদান রয়েছে? আলোচনা করো।",
          "explanation": "উদ্দীপকে উল্লিখিত জাতীয়তার উপাদান অর্থাৎ ভাষা, সাহিত্য ও সাংস্কৃতিক উপাদান ছাড়াও আরও উপাদান রয়েছে- উক্তিটি যথার্থ। যেসব উপাদান কোনো একটি জনসমাজকে ঐক্যবদ্ধ ও জাতীয়তাবোধে উদ্বুদ্ধ করে সেগুলোকে জাতীয়তার উপাদান বলা হয়। জাতীয়তার ভিত্তিতেই রাষ্ট্র সৃষ্টি হয়। জাতীয়তার অন্যতম একটি উপাদান হলো ভাষা, সাহিত্য ও সাংস্কৃতিক ঐক্য, যা উদ্দীপকে নির্দেশিত হয়েছে। তবে এ উপাদানটি ছাড়াও জাতীয়তার আরও উপাদান রয়েছে। জাতীয়তার অন্যতম গুরুত্বপূর্ণ উপাদান হলো ভৌগোলিক ঐক্য। একই ভৌগোলিক সীমানায় বসবাসের কারণে ভাবের আদান-প্রদানের মাধ্যমে জনসমষ্টির মধ্যে ঐক্যবোধের জন্ম হয়। বংশগত ঐক্যও জাতীয়তা গঠনে গুরুত্বপূর্ণ উপাদান হিসেবে কাজ করে। বংশগত ঐক্য বা রক্তের সম্পর্ক মানুষের মধ্যে সুদৃঢ় ঐক্যভাব গড়ে তোলে। জাতীয়তার অপর একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস-ঐতিহ্যগত ঐক্যও জাতীয়তার উপাদান। অভিন্ন ইতিহাস-ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে। উপরের আলোচনার ভিত্তিতে বলা যায়, ভাষা, সাহিত্য ও সাংস্কৃতিক ঐক্য ছাড়াও জাতীয়তার আরও উপাদান রয়েছে।"
        }
      ]
    }
  ]
}