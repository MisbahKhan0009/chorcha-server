{
  "title": "রাজউক উত্তরা কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "মোরোসা পার্বত্য চট্টগ্রামে বাস করে। সে কলেজে ভর্তি হবে। সে তার বাবা-মাকে বলল, আমি কলেজে ভর্তি হয়ে এমন একটি বিষয় নিব যার মাধ্যমে নাগরিকের দায়িত্ব ও কর্তব্য সম্পর্কে জানা যাবে এবং আমাকে আদর্শ নাগরিক এবং দেশপ্রেমিক হিসেবে গড়ে উঠতে সহায়তা করবে।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "Civitas শব্দের অর্থ হলো নগররাষ্ট্র।"
        },
        {
          "label": "খ",
          "question": "",
          "explanation": "দুর্নীতিমুক্ত কার্যকর রাষ্ট্র ও সমাজ গড়তে সুশাসনের প্রয়োজন। সুশাসন স্বৈরাচার রোধ করে সরকারকে সেবক, নাগরিককে দেশপ্রেমিক হিসেবে গড়ে তোলে। এ শাসন কৌশলে হালুয়া রুটি ভাগাভাগির অবকাশ নেই। তাই ন্যায় ও শোষণহীন উন্নত জীবনব্যবস্থার জন্য সুশাসন প্রয়োজন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মোরোসার পছন্দের বিষয়টি হলো পৌরনীতি ও সুশাসন। কেননা উদ্দীপকে ইঙ্গিতপূর্ণ বিষয়টি পাঠ করলে নাগরিকের দায়িত্ব-কর্তব্য সম্পর্কে জানা যাবে এবং এর পাঠ মোরোসাকে আদর্শ নাগরিক ও দেশপ্রেমিক হিসেবে গড়ে তুলতে সাহায্য করবে। আর এরূপ বৈশিষ্ট্যের কারণে নিঃসন্দেহে বলা যায় যে, উক্ত বিষয়টি হলো পৌরনীতি ও সুশাসন। পৌরনীতি ও সুশাসন একটি নাগরিকতাবিষয়ক বিজ্ঞান হওয়ায় নাগরিক জীবনের সাথে সম্পর্কিত যাবতীয় দিকসমূহ এর পরিধিভুক্ত। পৌরনীতির পাঠ নাগরিককে তার অধিকার ও কর্তব্য সম্পর্কে স্পষ্ট ধারণা দেয়। শিক্ষার্থীদের মাঝে দেশপ্রেম ও জাতীয়তাবোধ সৃষ্টি হয়। পৌরনীতি বিভিন্ন রাজনৈতিক প্রতিষ্ঠান সম্পর্কে আলোচনা করে। রাষ্ট্রের উৎপত্তিসংক্রান্ত বিভিন্ন তত্ত্ব পর্যালোচনা, রাষ্ট্রের কার্যাবলি এবং রাষ্ট্রের বিভিন্ন উপাদান পৌরনীতির আলোচনার ক্ষেত্র। আবার, আইন, স্বাধীনতা, সাম্য প্রভৃতি বিমূর্ত বিষয় নিয়েও বিজ্ঞানসম্মতভাবে ব্যাখ্যা-বিশ্লেষণ পৌরনীতির পরিধিভুক্ত। পৌরনীতি নাগরিকতার স্থানীয়, জাতীয় ও আন্তর্জাতিক দিকসহ বৈদেশিক সম্পর্কের নীতি, আন্তর্জাতিক সংস্থাসমূহ ও এগুলোর উদ্দেশ্য, গঠন কাঠামো, কার্যাবলি নিয়ে বিষদভাবে আলোচনা করে। এছাড়াও পৌরনীতি রাষ্ট্রের ও নাগরিকতার সাথে সম্পর্কিত প্রবাহমান, সাম্প্রতিক এমনকি সম্ভাব্য বিষয়সমূহ নিয়েও বিশ্লেষণ করে থাকে। আর তাই বলা যায় যে, পৌরনীতির পরিধি অত্যন্ত ব্যাপক ও বিস্তৃত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিষয়টি তথা পৌরনীতি ও সুশাসন অধ্যয়নে মোরোসা একজন আদর্শ নাগরিক ও দেশপ্রেমিক হিসেবে গড়ে উঠতে পারবে বলে আমি মনে করি। পারস্পরিক সহযোগিতার মাধ্যমে সুস্থ ও সুন্দর সমাজজীবন গঠন করা যায় এবং জনগণের সর্বাধিক কল্যাণ সাধন করা যায়। সমাজ ও রাষ্ট্র পরিচালিত হয় নাগরিকের দ্বারাই। নাগরিকের গুণাগুণের ওপর সমাজ ও রাষ্ট্রের কল্যাণ-অকল্যাণ, উন্নতি-অবনতি নির্ভর করে। নাগরিকের মধ্যে যদি আত্মসংযম, বিবেকবোধ, নিষ্ঠা জাগ্রত হয় তাহলে নাগরিকরা রাষ্ট্রের নাগরিক হিসেবে রাষ্ট্র, সরকার, নাগরিকতা, ই-গভর্ন্যান্স, সুশাসন সম্পর্কে জানবে এবং নিজেদেরকে এ বিষয়গুলোকে জানার মাধ্যমে সুনাগরিক হিসেবে গড়ে তুলবে। এভাবে নাগরিকরা তাদের মধ্যে সামাজিক স্বার্থকে ব্যক্তিগত স্বার্থের ঊর্ধ্বে স্থান দেওয়ার মানসিকতাকে বৃদ্ধি করবে। মানুষের ব্যক্তিত্ব বিকাশের. জন্য কিছু কিছু সুযোগ-সুবিধা বা অধিকার একান্ত প্রয়োজন। নাগরিকরা যদি রাষ্ট্র, সরকার, নাগরিকতা, ই-গভর্ন্যান্স, সুশাসন বিষয়ে জ্ঞান লাভ করে তাহলে তাদের মধ্যে সুনাগরিকতা বিকাশ লাভকরবে এবং তারা রাষ্ট্রের নিকট থেকে অধিকার নেওয়ার পাশাপাশি রাষ্ট্রের প্রতি তাদের কর্তব্যও পালন করবে। এছাড়াও সমাজ ও রাষ্ট্রের কল্যাণ নির্ভর করে নাগরিকের স্বচ্ছ, উদার ও সুষ্ঠু দৃষ্টিভঙ্গির ওপর। এজন্য রাষ্ট্রের নাগরিকরা যদি রাষ্ট্র, সরকার, নাগরিকতা, ই-গভর্ন্যান্স ও সুশাসন সম্পর্কে জ্ঞান অর্জন করে তাহলে তারাও সুনাগরিক হিসেবে পরিচিতি লাভ করবে এবং তাদের স্বচ্ছ, উদার ও সুষ্ঠু দৃষ্টিভঙ্গি রাষ্ট্রের কল্যাণ বয়ে আনবে। আর এভাবেই পৌরনীতি পাঠে মোরোসা একজন আদর্শ ও দেশপ্রেমিক হিসেবে গড়ে উঠবে বলে আমি মনে করি।"
        }
      ]
    },
    {
      "number": "2",
      "uddipok": "তুহিন ও তার বন্ধুরা একটি হেলপ ক্লাব গঠন করেছে। তারা তাদের পরিচিতজনদের কাছ থেকে অর্থ সংগ্রহ করে। তারপরে তারা এই অর্থ দিয়ে বিভিন্ন দুর্যোগের সময়ে সুবিধাবঞ্চিত মানুষদের সহযোগিতা করে। তারা তাদের এই কাজের জন্য তাদের এলাকাতে প্রশংসিত হয়েছে।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "'Liberty' শব্দটি ল্যাটিন শব্দ 'Liber' থেকে এসেছে।"
        },
        {
          "label": "খ",
          "question": "",
          "explanation": "নৈতিকতার ধারণা সর্বজনীন কারণ নাগরিকের নীতিবোধ হতে নৈতিক কর্তব্যের জন্ম হয়। নৈতিক কর্তব্য বলতে নাগরিকদের সেসব দায়িত্ব পালন করাকে বোঝায়, যেগুলো ব্যক্তি বা সমাজের নীতিবোধ ও বিবেকবোধের ওপর নির্ভরশীল। এসব কর্তব্য নাগরিক স্বেচ্ছায় স্বতঃস্ফূর্তভাবে পালন করে থাকে। যেমন- ভিক্ষুককে ভিক্ষাদান করা, বাবা-মা ও শিক্ষককে শ্রদ্ধা করা, দুর্যোগ মোকাবিলায় রাষ্ট্রীয় ত্রাণ তহবিলে অর্থদান করা, অন্যায়ের বিরুদ্ধে প্রতিবাদ করা, দরিদ্রকে সাহায্য করা ইত্যাদি। নৈতিক কর্তব্য ভঙ্গ করলে আইন নাগরিককে শান্তি দেবে না। তবে এজন্য তাকে সামাজিক ভৎর্সনা ও সমাজ কর্তৃক নিন্দনীয় হতে হয়।"
        },
        {
          "label": "গ",
          "question": "",
          "explanation": "উদ্দীপকে তুহিন ও তার বন্ধুদের কার্যক্রমের মাধ্যমে নৈতিক মূল্যবোধ পরিলক্ষিত হয়েছে। মানুষের ভালো-মন্দ, উচিত-অনুচিত, ন্যায়-অন্যায় বোধ নিয়ে নৈতিক মূল্যবোধ গঠিত হয়। নৈতিক মূল্যবোধের উৎস হলো ন্যায়বোধ। মূল্যবোধ বলতে প্রায়শ নৈতিক মূল্যবোধকেই নির্দেশ করা হয়। মানুষ ন্যায়-অন্যায়ের পার্থক্য করে এই নৈতিক মূল্যবোধের মানদণ্ডেই। পরিবার, বিদ্যালয়, শিক্ষক, সমাজ প্রভৃতি থেকে মানুষ নৈতিক মূল্যবোধের শিক্ষা পেয়ে থাকে। বড়দের কথা মান্য করা, অন্যায় থেকে বিরত থাকা, অসহায় দুস্থ ও বিপদগ্রস্তদের সাহায্য করা প্রভৃতি নৈতিক মূল্যবোধের দৃষ্টান্ত। আর এই মূল্যবোধ চর্চার মাধ্যমে সমাজে সম্প্রীতির বন্ধন সুদৃঢ় হয়, ঐক্য ও ভ্রাতৃত্ববোধ জন্মে এবং একে অন্যের দুঃখে সাহায্যের হাত বাড়িয়ে দিতে অনুপ্রাণিত হয়।। উদ্দীপকে তুহিন ও তার বন্ধুরা ক্লাব গঠন করে ও অর্থ সংগ্রহ করে বিভিন্ন দুর্যোগের সময় সুবিধাবঞ্চিত মানুষদের সাহায্য করে। এ কাজে স্পষ্টভাবেই কোনো বাধ্যবাধকতা ছিল না বরং তাদের নৈতিকতা থেকেই এর উৎপত্তি বা তাড়না সৃষ্টি হয়েছে। আর তাই বলা যায় যে, উদ্দীপকে তুহিন ও তার বন্ধুদের কাজের মধ্যে নৈতিকতা মূল্যবোধের চর্চার প্রতিফলন সুস্পষ্ট।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে ইঙ্গিতপূর্ণ মূল্যবোধটি অর্থাৎ নৈতিক মূল্যবোধ সুশাসন প্রতিষ্ঠায় সহায়ক। সুশাসন এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। মূল্যবোধ যত উন্নত হবে সমাজ ও রাষ্ট্র তত উন্নত হবে। যদি মূল্যবোধের অবক্ষয় কোনো সমাজে ও রাষ্ট্রে দেখা যায়, তবে সুশাসন প্রতিষ্ঠার অন্যান্য উপাদানগুলোও ব্যর্থতায় পর্যবসিত হবে। এ কারণে সুশাসন প্রতিষ্ঠায় মূল্যবোধ ব্যাপক প্রভাব বিস্তার করে। মূল্যবোধ ব্যক্তিকে প্রত্যক্ষ বা পরোক্ষভাবে নিয়ন্ত্রণ করে এবং সততার শিক্ষা দেয়। আমরা দেখতে পাই, সমাজের মূল্যবোধসম্পন্ন ব্যক্তিগণ সততার সাথে দায়িত্ব পালনে ব্রত থাকেন। আধুনিক গণতান্ত্রিক রাষ্ট্রে বহুদল ও মত থাকে। কাজেই অন্যের মতামত সহনশীলতার সাথে গ্রহণ করে নিজের মতামত প্রকাশ করতে হয়। মূল্যবোধ ব্যক্তিকে সহনশীলতার শিক্ষা দেয়। ফলে গণতান্ত্রিক ব্যবস্থা সফলতা লাভকরে। মূল্যবোধ কোনো জনগোষ্ঠীর মধ্যে মানসিক ঐক্য প্রতিষ্ঠা করে। ফলে তাদের মাঝে জাতীয়তাবোধ সৃষ্টি হয়। মানুষের মধ্যে নৈতিক মূল্যবোধ জাগ্রত হলে সে ভালো-মন্দ, ন্যায়-অন্যায়, সততা-শঠতার পার্থক্য বুঝতে পারে। নৈতিক মূল্যবোধসম্পন্ন মানুষ কল্যাণকর কাজে নিয়োজিত হতে অনুপ্রেরণা লাভ করে। মূল্যবোধ সত্যের ওপর প্রতিষ্ঠিত। আর সত্যকে প্রতিষ্ঠার জন্য মানুষ একদিকে যেমন অধ্যবসায়ী হয়, অন্যদিকে আত্মবিশ্বাসী হয়। মূল্যবোধের অনুপ্রেরণা মানুষকে তার অধিকার ও কর্তব্য সম্পর্কে সচেতন করে তোলে। ফলে প্রত্যেকে নিজ অধিকার ভোগে সচেতন হয়। সাথে সাথে তার কর্তব্য পালনেও সচেষ্ট থাকে। এরূপ অধিকার ও কর্তব্যবোধসম্পন্ন ব্যক্তি মানবকল্যাণে ব্রত হয় এবং সমাজের উন্নয়নে সচেষ্ট হয়। মূল্যবোধ আইনের ভিত্তি। কারণ মূল্যবোধ বিবর্জিত আইন সমাজে টিকে থাকতে পারে না। আলোচনার পরিশেষে বলা যায়, সুশাসন প্রতিষ্ঠার উপাদানগুলো মূল্যবোধ চর্চার মাধ্যমে অর্জিত হয়। তাই মূল্যবোধের উপস্থিতি ছাড়া সমাজ ও রাষ্ট্রে সুশাসন প্রতিষ্ঠার ভিত্তি কখনোই তৈরি হবে না। তাই বলা যায়, সুশাসন প্রতিষ্ঠায় মূল্যবোধের গুরুত্ব অপরিসীম।"
        }
      ]
    },
    {
      "number": "3",
      "uddipok": "",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "২০০৯ সালে বাংলাদেশে তথ্য অধিকার আইন পাস হয়।"
        },
        {
          "label": "খ",
          "question": "",
          "explanation": "মৌলিক অধিকার হলো নাগরিক জীবনের বিকাশ ও ব্যাপ্তির জন্য সেসব অপরিহার্য শর্তাবলি যা সার্বভৌম রাষ্ট্রের সংবিধান হতে প্রাপ্ত এবং যা সরকারের নিকট অলঙ্ঘনীয়। একমাত্র রাষ্ট্র ঘোষিত জরুরি অবস্থার সময় কিংবা সংবিধান স্থগিত ও সংশোধন করা ছাড়া কোনো সরকারই মৌলিক অধিকার খর্ব করতে পারে না। অপরদিকে জাতি-ধর্ম-বর্ণ, নারী-পুরুষ, ধনী-নির্ধন, এমনকি রাজনৈতিক মতামত ও পদমর্যাদা নির্বিশেষে জাতিসংঘ কর্তৃক ঘোষিত বা স্বীকৃত অধিকারগুলোই হচ্ছে মানবাধিকার। তবে অনেক মৌলিক অধিকারই জাতিসংঘ ঘোষিত মানবাধিকারে স্থান পেয়েছে। মৌলিক অধিকার ও মানবাধিকারের সম্পর্ক গভীর।"
        },
        {
          "label": "গ",
          "question": "",
          "explanation": "উদ্দীপকে'?' চিহ্নিত স্থানে নৈতিক অধিকারকে ইঙ্গিত করা হয়েছে। অধিকার প্রধানত ২ ভাগে বিভক্ত; নৈতিক অধিকার ও আইনগত অধিকার। উদ্দীপকে প্রদত্ত ছকে আইনগত অধিকার নির্দেশিত ও অন্য প্রকরণটি দ্বারা ইঙ্গিত করা হয়েছে। আর তাই নিশ্চিতভাবেই বলা যায় যে, উক্ত স্থানে নৈতিক অধিকার ধারণাটি প্রতিফলিত, নৈতিক অধিকার বলতে আমরা যেসব অধিকারকে বুঝি যা নৈতিকতা বা ন্যায়বোধ থেকে উদ্ভূত। নৈতিক অধিকারের উৎস হলো সমাজের নীতি-নৈতিকবোধ বা ন্যায়বোধ। দরিদ্রের সাহায্য পাবার অধিকার, পিতা-মাতা কর্তৃক সন্তান লালন-পালন ও ভারণপোষণের অধিকার ইত্যাদি হলো নৈতিক অধিকারের উদাহরণ। নৈতিক অধিকার রাষ্ট্র কর্তৃক প্রবর্তিত নয় বা এটি আইনের দ্বারা প্রতিষ্ঠিত নয়। আর তাই নৈতিক অধিকার খর্ব করলে আইনি প্রতিকার অর্জন সম্ভব নয়। Dictionary of Social Science' গ্রন্থে বলা হয়েছে, \"নৈতিক অধিকার মানুষের নৈতিক অনুভূতির ওপর নির্ভরশীল এবং এগুলো কোনো বৈধ কর্তৃপক্ষ কর্তৃক সুরক্ষিত নয়।\" তবে নৈতিক অধিকারের প্রতি সমাজের সমর্থন রয়েছে। সমাজে কেউ এ অধিকার ভঙ্গ করলে তীব্র সমালোচনা হতে পারে। সার্থক ও সুন্দর সামাজিক জীবনের জন্য এ অধিকার অত্যাবশ্যক।"
        },
        {
          "label": "ঘ",
          "question": "",
          "explanation": "উদ্দীপকে 'ক' ও 'খ' দ্বারা চিহ্নিত অধিকারদ্বয় হলো সামাজিক অধিকার এবং রাজনৈতিক অধিকার। উভয়ের মধ্যে বেশকিছু সাদৃশ্য ও বৈসাদৃশ্যের সম্পর্ক রয়েছে। সামাজিক অধিকার হলো যেসব অধিকারসমূহ, যা নাগরিকের সভ্য সামাজিক জীবনযাপনের জন্য অপরিহার্য। অন্যদিকে, নাগরিক রাষ্ট্রীয় কাজে প্রত্যক্ষ বা পরোক্ষভাবে অংশগ্রহণের জন্য যে সমস্ত অধিকার ভোগ করে, তাদের রাজনৈতিক অধিকার বলে। রাজনৈতিক ও সামাজিক উভয় অধিকার আইনগত অধিকার হওয়ায় উভয়ের আইনি ভিত্তি রয়েছে এবং এর খর্ব হলে সংক্ষুব্ধ ব্যক্তি আইনের সাহায্যে প্রতিকার লাভ করতে পারে। তবে, সামাজিক অধিকারের উদ্দেশ্য হলো নাগরিকদের ন্যায়সংগত ও সম্মানজনক জীবনযাপনের নিশ্চয়তা প্রদান, যেখানে রাজনৈতিক অধিকারের উদ্দেশ্য রাষ্ট্রীয় কাজে নাগরিকের সক্রিয় অংশগ্রহণ। রাজনৈতিক ও সামাজিক অধিকার-উভয়ই পরস্পরের সহায়ক ও সম্পূরক। শিক্ষিত ও সামাজিক নাগরিকরাই রাজনৈতিক অধিকারের ভিত্তি গড়ে তোলে। আবার, কার্যকর সরকারব্যবস্থা সামাজিক অধিকার নিশ্চিত করে। সামাজিক অধিকার ব্যক্তি ও সমাজের কল্যাণ নিশ্চিত করে। আর রাজনৈতিক অধিকার গণতান্ত্রিক শাসনব্যবস্থাকে শক্তিশালী করে এবং জনমতের প্রতিফলন করে। অর্থাৎ, উভয় অধিকারের সামাজিক ও রাষ্ট্রীয় কার্যকারিতা ব্যাপক এবং উভয়টিই মানবকল্যাণে নিয়োজিত। রাজনৈতিক অধিকারের উদাহরণ হলো- ভোটাধিকার প্রয়োগ, নির্বাচনে প্রার্থী হওয়া, মত প্রকাশের অধিকার, স্বাধীনতা ও সমাবেশের অধিকার, সরকারি চাকরি লাভের অধিকার ইত্যাদি। অন্যদিকে, শিক্ষা, স্বাস্থ্যসেবা, বাসস্থান, সামাজিক নিরাপত্তা লাভ, জীবনধারণের অধিকার, সম্পত্তি ভোগ প্রভৃতি সামাজিক অধিকারের উদাহরণ। স্পষ্টত, রাজনৈতিক ও সামাজিক অধিকারের মধ্যে বেশ সাদৃশ্য থাকলেও ব্যাপক বৈসাদৃশ্য বিদ্যমান।"
        }
      ]
    },
    {
      "number": "4",
      "uddipok": "শিশির সাহেব রাষ্ট্রের প্রচলিত আইন মেনে চলেন ও নিয়মিত কর প্রদান করেন। তিনি বিশ্বাস করেন, অধিকার ভোগ ও কর্তব্য পালনের মধ্য দিয়েই নাগরিক জীবন সংহত ও উন্নত হয়। অধিকার ও কর্তব্য একে অপরের পরিপূরক।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "১৯৪৮ সালের ১০ ডিসেম্বর জাতিসংঘ মানবাধিকার ঘোষণা করে।"
        },
        {
          "label": "খ",
          "question": "",
          "explanation": "বাংলাদেশে ২০০৯ সালের ৫ এপ্রিল তথ্য অধিকার বিষয়ক একটি আইন পাশ হয় যা তথ্য অধিকার আইন হিসেবে পরিচিত। তথ্যের অবাধ প্রবাহ এবং জনগণের তথ্য অধিকার নিশ্চিতকরণের লক্ষ্যে এ আইন প্রণীত হয়। এ আইনটি চালু হওয়ার পূর্বে যেসব তথ্য গোপন ছিল, এখন জনগণ তা জেনে নিজেদের অধিকার যেমন ভোগ করতে পারবে, তেমনি সেসব প্রতিষ্ঠানের কাজের ওপর নজরদারি স্থাপন করে তাদের কাজকে আরও নিয়মতান্ত্রিক ও সত্যনিষ্ঠ করে তুলতে পারবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত শিশির সাহেবের কর্মকান্ড পাঠ্যবইয়ের আইনগত কর্তব্যের সাথে সামঞ্জস্যপূর্ণ। রাষ্ট্রীয় আইনের নিয়ন্ত্রণে জনগণ কর্তৃক সম্পাদিত কর্তব্যই হলো আইনগত কর্তব্য। এ সকল কর্তব্য রাষ্ট্র সৃষ্টি করে এবং নাগরিকদের অবশ্যই পালন করতে হয়। এ কর্তব্যের মধ্যে আরও কিছু কর্তব্য রয়েছে যা একজন নাগরিককে অবশ্যই পালন করতে হয়। যেমন-রাজনৈতিক কর্তব্য, কর প্রদান করা ইত্যাদি। মানুষ কেবল সামাজিক জীবই নয়, রাজনৈতিক জীবও। রাজনৈতিক জীব হিসেবে মানুষকে বেশ কিছু কর্তব্য পালন করতে হয়। যেমন-আইন মেনে চলা, সততার সাথে ভোটদান করা, ইত্যাদি নাগরিকের রাজনৈতিক কর্তব্য। আবার, আধুনিক কল্যাণকামী রাষ্ট্রের বহুমুখী কার্যাবলির ব্যয়ভার বহনের জন্য প্রচুর অর্থের প্রয়োজন হয়। সাধারণ জনগণের প্রদত্ত কর হতেই এ ব্যয়ভারের এক বিরাট অংশ অর্জিত হয়ে থাকে। নাগরিকগণ যদি নিয়মিত কর প্রদান না করে তাহলে রাষ্ট্রের কাজ পরিচালনা ব্যাহত হবে। ফলে কর প্রদান করা প্রতিটি নাগরিকের অন্যতম কর্তব্য। উদ্দীপকেও দেখা যায়, শিশির সাহেব রাষ্ট্রের প্রচলিত আইন মেনে চলার পাশাপাশি নিয়মিত কর প্রদান করেন, যা আইনগত কর্তব্যের সাথে সাদৃশ্যপূর্ণ। উপরিউক্ত আলোচনা থেকে প্রতীয়মান হয়, শিশির সাহেবের কর্মকান্ড পাঠ্যবইয়ের আইনগত কর্তব্যের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকের শেষোক্ত লাইন তথা অধিকার ও কর্তব্য একে অপরের পরিপূরক- মন্তব্যটির সাথে আমি একমত। কারও অধিকার বলতে যেমন তার কর্তব্যকে বোঝায়, তেমনি একজনের অধিকার বলতে অন্যের কর্তব্যকে বোঝায়। একজনের অধিকার ভোগ করা অন্যের কর্তব্য পালনের ওপর নির্ভরশীল। এজন্যই বলা হয়, অধিকারের মধ্যেই কর্তব্য নিহিত। যেমন- আমার বেঁচে থাকার যদি অধিকার থেকে থাকে, তবে আমার কর্তব্য হলো অন্যের বেঁচে থাকার পথে কোনো বাধার সৃষ্টি না করা। অনুরূপভাবে অন্যের কর্তব্যও হলো আমাকে হত্যা না করা। অধিকার ও কর্তব্য একটি ছাড়া অন্যটি কল্পনা করা যায় না। সমাজের একজনের অধিকারের পরিধি অন্য সকলের কর্তব্যবোধ দ্বারা সীমাবদ্ধ। কারণ অধিকার যদি অবাধ ও সীমাহীন হয় তবে এ থেকে স্বেচ্ছাচারিতার জন্ম হবে। এতে সবল ব্যক্তি অধিকার ভোগ করবে; কিন্তু দুর্বল তার অধিকার থেকে বঞ্চিত হবে।' রাষ্ট্র নাগরিকদের অধিকার রক্ষা করবে। বিনিময়ে নাগরিকগণ রাষ্ট্রের প্রতি কর্তব্য পালন করবে। নাগরিকের যা কর্তব্য রাষ্ট্রের তা অধিকার আর রাষ্ট্রের যা কর্তব্য নাগরিকের তা অধিকার। রাষ্ট্র নাগরিকের অধিকার উপভোগের নিশ্চয়তা দেয়। ফলে রাষ্ট্রের স্বাধীনতা ও সার্বভৌমত্ব রক্ষায়। রাষ্ট্রকে এগিয়ে আসতে হয়। অর্থাৎ বলা যায়, অধিকার ও কর্তব্য নিবিড়ভাবে সম্পর্কযুক্ত। এ প্রসঙ্গে কার্ল মার্কস বলেছেন, \"কর্তব্য ছাড়া কোনো অধিকার নেই আর অধিকার ছাড়া কোনো কর্তব্য নেই।” সুতরাং বলা যায়, অধিকারের মধ্যেই কর্তব্য নিহিত থাকে। আর এসব কারণেই আমি অধিকার ও কর্তব্যকে পরস্পরের পরিপূরক মনে করি।"
        }
      ]
    },
    {
      "number": "5",
      "uddipok": "নজরুল ইসলাম একজন রাজনৈতিক দলের নেতা। তিনি যেমন সাধারণ জনগণের কাছে জনপ্রিয় একই সাথে তিনি নিজের ব্যক্তিত্ব ও গুণাবলি দ্বারা তার দলের মধ্যেও সমান ভূমিকা রাখেন। জনগণের উন্নয়নেও তিনি কাজ করে চলেছেন।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "বহুদলীয় ব্যবস্থায় ইংরেজি প্রতিশব্দ হলো- Multi Party System."
        },
        {
          "label": "খ",
          "question": "",
          "explanation": "রাজনৈতিক দল ও চাপসৃষ্টিকারী গোষ্ঠীর মধ্যে দুটি পার্থক্য হলো- ১. রাজনৈতিক দল সরকার পরিচালনার জন্য নির্বাচনে অংশ নেয় এবং নীতি প্রণয়ন করে। অন্যদিকে, চাপসৃষ্টিকারী গোষ্ঠী কোনো নির্দিষ্ট ইস্যু বা স্বার্থরক্ষার জন্য সরকার বা জনমতকে প্রভাবিত করে কিন্তু সরকার পরিচালনার উদ্দেশ্য থাকে না। ২. রাজনৈতিক দল নিবাচনে প্রতিদ্বন্দ্বিতা করে এবং ভোটের মাধ্যমে ক্ষমতায় যেতে চায়। চাপসৃষ্টিকারী গোষ্ঠী প্রতিবাদ, প্রচরণ ও অন্যান্য মাধ্যমে ব্যবহার করে সরকারের ওপর প্রভাব ফেলার চেষ্টা করে ।"
        },
        {
          "label": "গ",
          "question": "",
          "explanation": "উদ্দীপকে নজরুল ইসলামের সম্মোহনী নেতৃত্বের গুণাবলি প্রতিফলিত হয়েছে। কোনো বিশেষ নেতা যখন তার বক্তব্য ও কাজের দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন তাকে সম্মোহনী নেতৃত্ব বা জাদুকরী নেতৃত্ব বলা হয়। সমাজবিজ্ঞানী ম্যাক্সওয়েবার সর্বপ্রথম এ জাতীয় নেতৃত্বের ধারণা প্রদান করেন। ব্রিটিশ ভারতের মহাত্মা গান্ধী, বাংলাদেশের শেখ মুজিবুর রহমান, শেরে বাংলা এ. কে. ফজলুল হক প্রমুখ নেতৃবৃন্দের নেতৃত্ব এ জাতীয় নেতৃত্বের উদাহরণ। সম্মোহনী নেতৃত্বের প্রতি জনগণ অন্ধ আবেগে আপ্লুত হয়ে উঠেন। উদ্দীপকের রাজনৈতিক দলের নেতা নজরুল ইসলাম সাধারণ জনগণের কাছে জনপ্রিয় একই সাথে তিনি নিজের ব্যক্তিত্ব ও গুণাবলি দ্বারা তাদের দলের মধ্যেও সমান ভূমিকা রাখেন। জনগণের উন্নয়নেও তিনি কাজ করে চলেছেন। তার এসব গুণাবলি সম্মোহনী নেতার চারিত্রিক প্রতিফলন। 'তাই বলা যায়, উদ্দীপকে নজরুল ইসলামের সম্মোহনী নেতৃত্বের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "হ্যাঁ, নজরুল ইসলামের নেতৃত্বে সুশাসন প্রতিষ্ঠা সম্ভব। যোগ্য নেতৃত্বের ওপরই নির্ভর করে রাষ্ট্র বা সমাজের সুশাসন। তিনি অপরকে প্রভাবিত ও পরিচালিত করে রাষ্ট্র বা সমাজে সুশাসন প্রতিষ্ঠায় ভূমিকা রাখতে পারে। নেতৃত্ব যদি হয় গণতন্ত্রকামী ও জনকল্যাণমুখী হয় তবেই সুশাসন প্রতিষ্ঠার পথ সুগম হবে। উদ্দীপকে জনাব নজরুল ইসলামের মতো এরূপ গুণাবলির অধিকারী নেতাই সুশাসন প্রতিষ্ঠায় অগ্রণী ভূমিকা রাখতে পারেন। একজন বলিষ্ঠ ও যোগ্য নেতাই পারেন স্বচ্ছতা ও জবাবদিহিতা নিশ্চিত করে সুশাসন প্রতিষ্ঠা করতে। তার নেতৃত্বের গুণেই গণতন্ত্র পরিপূর্ণভাবে বিকশিত হতে পারে। সুশাসন প্রতিষ্ঠায় আইনের শাসন অতীব জরুরি। যোগ্য নেতৃত্বের গুণাবলিসম্পন্ন ব্যক্তি আইনের শাসন নিশ্চিত করে থাকে। তার অবদানেই রাষ্ট্রে রাজনৈতিক স্থিতিশীলতা বিরাজ করে। যোগ্য নেতা সরকার ও বিরোধী দলের মাঝে সুসম্পর্ক স্থাপনে ইতিবাচক ভূমিকা পালন করে। সুষ্ঠু জনমত সুশাসনের জন্য আবশ্যক। যোগ্য নেতা বিভিন্ন উপায়ে সুষ্ঠু জনমত সৃষ্টিতে সাহায্য করে এবং ক্ষমতার ভারসাম্য রক্ষা করে সুশাসন প্রতিষ্ঠায় গুরুত্বপূর্ণ অবদান রাখেন। জনপ্রশাসনকে রাজনীতিমুক্ত রাখতে একজন যোগ্য নেতা গুরুত্বপূর্ণ অবদান রাখেন। এছাড়া সুশাসন প্রতিষ্ঠায় সংবাদ মাধ্যমের স্বাধীনতা প্রদান, মৌলিক অধিকার রক্ষা, আমলাতান্ত্রিক জটিলতা নিরসন ইত্যাদি ক্ষেত্রে অবদান রাখার মাধ্যমেও একজন নেতা সুশাসন প্রতিষ্ঠায় তাৎপর্যপূর্ণ অবদান রেখে থাকেন। উদ্দীপকের জনার নজরুল ইসলাম সম্মোহনী নেতৃত্বের অধিকারী হওয়ায় তার পক্ষে এসব কার্যক্রম সুষ্ঠুভাবে পরিচালনা করে সুশাসন প্রতিষ্ঠা ত্বরিত ও কার্যকরী হবে। অতএব বলা যায়, নজরুল ইসলামের নেতৃত্বে সুশাসন প্রতিষ্ঠা সম্ভব হবে।"
        }
      ]
    },
    {
      "number": "6",
      "uddipok": "জনাব আশরাফ আহমেদ একটি নিরপেক্ষ নির্বাচনে অংশ নিয়ে জয়লাভ করতে চান। এ লক্ষ্যে তিনি একটি সংগঠনের মনোনয়নে আইনসভার নির্বাচনে অংশগ্রহণ করেন। উক্ত সংগঠনটি জনগণের কল্যাণে কাজ করতে বদ্ধপরিকর।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "একনায়কতান্ত্রিক শাসনব্যবস্থায় তত্ত্বাবধানকারী নেতৃত্ব লক্ষ করা যায়।"
        },
        {
          "label": "খ",
          "question": "",
          "explanation": "বিশেষজ্ঞসুলভ নেতৃত্ব বলতে কোনো ব্যক্তির বিশেষ দক্ষতা, আন বা পেশাগত সাফল্যকে বোঝায়। যখন কোনো ব্যক্তি তার বিশেষ জ্ঞান, শিক্ষা-দীক্ষা, দক্ষতার জন্য সুখ্যাতি অর্জন করে অসাধারণ -কৃতিত্বের পরিচয় দেয় তখন ওই ব্যক্তির মধ্যে বিশেষজ্ঞসুলভ নেতৃত্বের পরিচয় পাওয়া যায়। এ ধরনের নেতার ব্যক্তিগত দক্ষতার প্রতি অনন্যরা ব্যাপক আকৃষ্ট হয়। কবি, দার্শনিক, চিকিৎসক, বিজ্ঞানী প্রভৃতি বিশেষজ্ঞসুলভ নেতৃত্বের উদাহরণ।"
        },
        {
          "label": "গ",
          "question": "",
          "explanation": "উদ্দীপকে আমার পাঠ্যবইয়ে আলোচিত রাজনৈতিক দলের কথা বলা হয়েছে। রাজনৈতিক দল বলতে এমন এক সুসংগঠিত ও সংঘবদ্ধ জনসমষ্টিকে বোঝায়, যারা একটি নির্দিষ্ট নীতির ভিত্তিতে একত্রিত হয়ে রাষ্ট্রের বিভিন্ন সমস্যা সম্পর্কে একমত পোষণ করে, নিয়মতান্ত্রিক পন্থায় ক্ষমতা দখলে আগ্রহী এবং রাজনৈতিক একক হিসেবে কাজ করে। রাজনৈতিক দল জনগণের মধ্যে নেতৃত্বের বিকাশ ঘটিয়ে নেতৃত্ব দেওয়ার মানসিকতা তৈরি করে দেয়। স্থানীয় পর্যায় থেকে ক্রমে জাতীয় পর্যায়ে নেতৃত্বদানের ক্ষমতা রাজনৈতিক দলই ব্যক্তির মধ্যে জাগ্রত হওয়ার সুযোগ করে দেয়। রাজনৈতিক দলের অন্যতম কাজ হচ্ছে তার আদর্শ ও কর্মসূচির পক্ষে জনমত গঠন করা। বিভিন্ন সভা, মিছিল, মিটিং ও গণযোগাযোগের মাধ্যমে রাজনৈতিক দল এ কাজটি করে থাকে। সরকারের কোনো ভুল সিদ্ধান্তের গঠনমূলক সমালোচনায় বিরোধী দলগুলো গুরুত্বপূর্ণ ভূমিকা পালন করে থাকে। এছাড়া রাজনৈতিক দল বিভিন্ন ধর্ম, শ্রেণি, পেশা ও বর্ণের মানুষকে একত্র করে সামাজিক ঐক্য প্রতিষ্ঠায় গুরুত্বপূর্ণ ভূমিকা পালন করে। উদ্দীপকের জনাব আশরাফ আমমেদও একটি নিরপেক্ষ নির্বাচনে জয়লাভ করার লক্ষ্যে একটি সংগঠনের মনোনয়নে আইনসভার নির্বাচনে অংশগ্রহণ করেন। তার সংগঠনটি জনকল্যাণে কাজ করতে বদ্ধপরিকর। যা রাজনৈতিক দলের কার্যাবলির সাথে সাদৃশ্যপূর্ণ। কেননা, রাজনৈতিক দলের প্রধান কাজ হলো নির্বাচনে অংশগ্রহণ করে জনকল্যাণ করা। সুতরাং বলা যায়, উদ্দীপকে রাজনৈতিক দলের কথা বলা হয়েছে।"
        },
        {
          "label": "ঘ",
          "question": "",
          "explanation": "উক্ত সংগঠনটি তথা রাজনৈতিক দল একটি রাষ্ট্রে গণতন্ত্র প্রতিষ্ঠায় সক্ষম- উক্তিটি যথার্থ। গণতন্ত্রে রাজনৈতিক দলের ভূমিকা অত্যন্ত ব্যাপক ও বিস্তৃত। গণতান্ত্রিক শাসনব্যবস্থায় রাজনৈতিক শক্তির মূল উৎস হলো জনগণ। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা-বিবৃতি ও প্রচারের মাধ্যমে জনমত সৃষ্টি করে গণতন্ত্র প্রতিষ্ঠায় গুরুত্বপূর্ণ ভূমিকা পালন করে। নির্বাচনের সময় বিভিন্ন রাজনৈতিক দল বিভিন্ন কর্মসূচি প্রকাশ করে। জনগণ এর মধ্য থেকে সবচেয়ে কল্যাণকর ও বাস্তবমুখী কর্মসূচি সম্পন্ন রাজনৈতিক দলের প্রতি তাদের আস্থা ও সমর্থন জ্ঞাপন করে। জনগণ সহজই তাদের পছন্দের দলকে নির্দিষ্ট সময়ের জন্য শাসন করার সুযোগ ব্যালটের মাধ্যমে প্রয়োগ করে থাকে। গণতন্ত্রে জনগণ ও সরকারের মধ্যে সেতুবন্ধনের দায়িত্ব পালন করে রাজনৈতিক দল যা গণতন্ত্রের প্রতিষ্ঠার জন্য অপরিহার্য। রাজনৈতিক দল জনগণকে রাজনৈতিক বিষয়ে সচেতন করে বিশেষ ভূমিকা পালন করে গণতন্ত্রকে প্রতিষ্ঠিত রাখে। এছাড়া রাজনৈতিক দল শান্তিপূর্ণ উপায়ে নির্বাচনের মাধ্যমে সরকার বদলে সাহায্য করে গণতন্ত্রকে প্রতিষ্ঠা ও সুসংহত করতে কার্যকরী ভূমিকা পালন করে থাকে। রাজনৈতিক দলের এরূপ ভূমিকার কারণে রাজনৈতিক দলকে গণতন্ত্রের প্রাণ বলা হয়। অতএব বলা যায়, গণতন্ত্র প্রতিষ্ঠায় রাজনৈতিক দল সম্পূর্ণরূপে সক্ষম।"
        }
      ]
    },
    {
      "number": "7",
      "uddipok": "সরকারের একটি বিভাগ দেশের অভ্যন্তরে শান্তি-শৃঙ্খলার দায়িত্ব পালন করে। বিভাগটির রাজনৈতিক অংশকে জনগণ নির্বাচিত করে। বিভাগটি তাদের কাজের জন্য জনগণের কাছে জবাদিহি করে।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "'The Spirit of Law' গ্রন্থে মন্টেন্ধু সর্বপ্রথম ক্ষমতা স্বতন্ত্রীকরণ নীতি সম্পর্কে ধারণা দেন।"
        },
        {
          "label": "খ",
          "question": "",
          "explanation": "এরিস্টটল 'পলিটি' (Polity) বলতে এমন রাজনৈতিক ব্যবস্থাকে বুঝিয়েছেন যা গণতন্ত্র এবং অভিজাততন্ত্রের একটি ভারসাম্যপূর্ণ সংমিশ্রণ। এরিস্টটলের মতে, পলিটি হলো শ্রেষ্ঠ শাসনব্যবস্থা, যেখানে মধ্যবিত্ত শ্রেণির প্রভাব বেশি থাকে এবং শাসকের জনগণের কল্যাণকে প্রাধান্য দেয়। তার দৃষ্টিতে যদি কোনো রাষ্ট্রে 'পলিটি' শাসনব্যবস্থা কার্যকর থাকে, তবে সেটি সবচেয়ে ন্যায়সংগত এবং দীর্ঘস্থায়ী হতে পারে।"
        },
        {
          "label": "গ",
          "question": "",
          "explanation": "উদ্দীপকে সরকারের শাসন বিভাগের প্রতি ইঙ্গিত করা হয়েছে। শাসন বিভাগ হলো সরকারের সেই অংশ যার ওপর রাষ্ট্রের শাসনকার্য পরিচালনার দায়িত্ব ন্যস্ত থাকে। শাসন বিভাগের অন্যতম কাজ হলো আইনসভা কর্তৃক প্রণীত আইন অনুযায়ী দেশের শাসনকার্য পরিচালনা করা। এছাড়াও রাষ্ট্রের অভ্যন্তরে শান্তিশৃঙ্খলা রক্ষা করা শাসন বিভাগের অন্যতম কাজ। দেশের স্বাধীনতা ও সার্বভৌমত্ব রক্ষা, বহিরাক্রমণ প্রতিহত করা, দেশের অভ্যন্তরে আইনশৃঙ্খলা রক্ষার দায়িত্ব শাসন বিভাগের ওপর ন্যস্ত। সরকারকে সঠিকভাবে পরিচালনার জন্য শাসন বিভাগকে নীতিনির্ধারণসংক্রান্ত কাজ করতে হয়। স্বরাষ্ট্র ও পররাষ্ট্রসংক্রান্ত কার্যক্রম পরিচালনার জন্য সরকারের শাসন বিভাগ সুনির্দিষ্ট নীতিনির্ধারণ করে। এসব দায়িত্ব সঠিকভাবে পালন করে শাসন বিভাগ রাষ্ট্রের উন্নয়নে ভূমিকা রাখে। উপরিউক্ত আলোচনার প্রেক্ষিতে বলা যায়, স্বাধীনতা-সার্বভৌমত্ব ও অভ্যন্তরীণ শান্তি-শৃঙ্খলা রক্ষার পাশাপাশি সরকারের বিভিন্ন বিভাগের কাজের মধ্যে সমন্বয় সাধন করে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতপূর্ণ বিভাগ তথা শাসন বিভাগের গঠনের সরকারব্যবস্থাভেদে ভিন্নতা লক্ষ করা যায়। রাষ্ট্রের শাসনকার্য পরিচালনার দায়িত্ব যে বিভাগের ওপর ন্যস্ত থাকে তাকেই শাসন বিভাগ বলে। সাধারণ রাষ্ট্রপতি শাসিত ও মন্ত্রিপরিষদ শাসিত ব্যবস্থায় শাসন বিভাগের গঠন কাঠামোতে ভিন্নতা থাকে। তাছাড়া, শাসন বিভাগের দুটি প্রধান অংশ থাকে- রাজনৈতিক অংশ এবং অরাজনৈতিক অংশ। রাজনৈতিক অংশে রয়েছে রাষ্ট্রপ্রধান, সরকারপ্রধান, প্রধানমন্ত্রী, মন্ত্রিসভার সদস্যগণ, রাষ্ট্রপতি ও প্রধানমন্ত্রীর উপদেষ্টাগণ। অন্যদিকে, অরাজনৈতিক অংশে থাকেন আমলা ও সরকারি কর্মকর্তা-কর্মচারীবৃন্দ। রাষ্ট্রপতি শাসিত সরকারে যিনি রাষ্ট্রপ্রধান, তিনিই সরকারপ্রধান। অন্যদিকে, সংসদীয় ব্যবস্থায় রাষ্ট্রপ্রধান নামমাত্র সরকারপ্রধান এবং প্রধানমন্ত্রী প্রকৃত শাসক। শাসন বিভাগের রাজনৈতিক অংশের প্রতিনিধিরা সরাসরি বা পরোক্ষভাবে জনগণের ভোটের সাহায্যে নির্বাচিত হন এবং এর নির্দিষ্ট মেয়াদ থাকে। অন্যদিকে, অরাজনৈতিক অংশের প্রতিনিধিরা সাংবিধানিক প্রতিষ্ঠান বা বিধিবদ্ধ নিয়মের মাধ্যমে চুক্তিবদ্ধ হয়ে কর্মে নিযুক্ত থাকেন।"
        }
      ]
    },
    {
      "number": "8",
      "uddipok": "'ক' সরকার 'খ' সরকার (i) মন্ত্রিপরিষদ শাসিত সরকার i) রাষ্ট্রপতি শাসিত সরকার (ii) ভারত, বাংলাদেশ, গ্রেট ব্রিটেন (ii) আমেরিকা, যুক্তরাষ্ট্র, ব্রাজিল, ইন্দোনেশিয়া",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "ক্ষমতার উৎস জনগণ' এ ধারণাটি গণতান্ত্রিক সরকারব্যবস্থার।"
        },
        {
          "label": "খ",
          "question": "",
          "explanation": "যে ধরনের রাষ্ট্রব্যবস্থায় রাষ্ট্রের রাজা বা রানি উত্তরাধিকার সূত্রে বা নিয়মতান্ত্রিকভাবে রাষ্ট্রপ্রধান হন, কিন্তু তিনি সীমিত ক্ষমতা ভোগ করেন, রাষ্ট্রের প্রকৃত শাসনক্ষমতা থাকে জনগণের নির্বাচিত প্রতিনিধিদের হাতে তাকে নিয়মতান্ত্রিক রাজতন্ত্র বলে। যুক্তরাজ্যে (গ্রেট ব্রিটেন) নিয়মতান্ত্রিক লাজতন্ত্র প্রচলিত রয়েছে।"
        },
        {
          "label": "গ",
          "question": "ছকে আলোচিত 'ক' সরকারটির বৈশিষ্ট্যসমূহ তোমার পাঠ্যবইয়ের আলোকে নিরূপণ কর।",
          "explanation": "ছকে আলোচিত 'ক' সরকারটি হলো সংসদীয় সরকারব্যবস্থা। কেননা, 'ক' সরকারটি মন্ত্রিপরিষদ শাসিত এবং ভারত, বাংলাদেশ ও গ্রেট ব্রিটেনে বিদ্যমান ব্যবস্থাটির অনুরূপ, যা সন্দেহাতীতভাবে সংসদীয় গণতন্ত্রকে নির্দিষ্ট উদাহরণ। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়বদ্ধ থাকে, তাকে সংসদীয় সরকার বলে। এরূপ সরকারের প্রধানতম বৈশিষ্ট্য হলো- এতে আইন বিভাগের নিকট শাসন বিভাগ জবাবদিহি করতে বাধ্য থাকে। সংসদীয় বা মন্ত্রিপরিষদ শাসিত শাসনব্ল্যবস্থায় একজন নামমাত্র রাষ্ট্রপ্রধান থাকেন, সরকার পরিচালনার প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। প্রধানমন্ত্রী হচ্ছেন মন্ত্রিসভার নেতা, সংগঠক ও সরকারপ্রধান। মন্ত্রিসভা যতদিন পর্যন্ত আইনসভা আস্থাভাজন থাকবেন, ততদিন শাসনক্ষমতা পরিচালনা করতে পারবেন। আইনসভার অনাস্থা প্রকাশ পেলে মন্ত্রিসভা, পদত্যাগ করবে। মন্ত্রিসভার সদস্যগণ আইনসভার সদস্য। মন্ত্রিগণ ব্যক্তিগত ও যৌথভাবে সংসদের নিকট জবাবদিহি করেন। শাসন বিভাগ বা মন্ত্রিসভা জনগণের প্রতিনিধিসভা অর্থাৎ আইনসভার নিকট দায়ী থাকে বলে এ সরকারকে দায়িত্বশীল সরকারও বলা হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকের 'ক' সরকারব্যবস্থায় সংসদীয় সরকার এবং 'খ'-তে রাষ্ট্রপতি শাসিত সরকারব্যবস্থার প্রতিফলন ঘটেছে। সংসদীয় সরকারে রাষ্ট্রপ্রধান ও সরকারপ্রধান পৃথক ব্যক্তি হলেও রাষ্ট্রপতি শাসিত সরকারে যিনি রাষ্ট্রপ্রধান আবার তিনিই সরকারপ্রধান। সংসদীয় সরকারব্যবস্থায় রাষ্ট্রপ্রধান নামমাত্র শাসক, কিন্তু রাষ্ট্রপতি শাসিত সরকার ব্যবস্থায় রাষ্ট্রপ্রধানই প্রকৃত শাসক। রাষ্ট্রপতি শাসিত সরকারে মন্ত্রিসভার সদস্যরা আইনসভার সদস্য নয়। তারা রাষ্ট্রপতি কর্তৃক নিযুক্ত ও তার আজ্ঞাবহ। কিন্তু সংসদীয় সরকারে মন্ত্রিসভার সদস্যরা আইনসভার সদস্য। তারা আইনসভার নিকট দায়বদ্ধ থাকলেও রাষ্ট্রপতি শাসিত সরকারব্যবস্থায় মন্ত্রিবর্গ আইনসভার সদস্য নয় বরং রাষ্ট্রপতির নিকট দায়ী থাকেন। সংসদীয় সরকারে অনাস্থা জ্ঞাপন করে যেকোনো মুহূর্তে আইনসভা মন্ত্রিপরিষদকে পদচ্যুত করতে পারে; কিন্তু রাষ্ট্রপতি শাসিত সরকারব্যবস্থায় মন্ত্রিসভার স্থায়িত্ব নির্ভর করে রাষ্ট্রপতির একক ইচ্ছার ওপর। রাষ্ট্রপতি শাসিত সরকার তুলনামূলকভাবে দীর্ঘস্থায়ী। আবার জরুরি অবস্থা মোকাবিলার দিক হতে রাষ্ট্রপতি শাসিত সরকারব্যবস্থা অধিক উপযোগী। তবে নমনীয়তার দিক বিবেচনায় সংসদীয় সরকার অধিক নমনীয়। সংসদীয় সরকারে ক্ষমতা স্বতন্ত্রীকরণ নীতি কার্যকর না হলেও রাষ্ট্রপতি শাসিত ব্যবস্থায় তা কার্যকর হতে দেখা যায়।"
        }
      ]
    },
    {
      "number": "9",
      "uddipok": "আসলাম এমন একটি দেশের নাগরিক, যেখানে রাষ্ট্রীয় সমস্ত ক্ষমতা কেন্দ্রীয় সরকারের নিকট ন্যস্ত থাকে। যেখানে বিদ্যমান সরকারই সকল ক্ষমতার উৎস। অপরদিকে, তার বন্ধু আশফাকের বসবাসকারী রাষ্ট্রে সংবিধান কর্তৃক কেন্দ্রীয় ও প্রাদেশিক সরকারের মধ্যে ক্ষমতার বণ্টন করা হয়।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "নাগরিকদের অধিকার সংরক্ষণ করে বিচার বিভাগ।"
        },
        {
          "label": "খ",
          "question": "",
          "explanation": "আদালতের যে স্তরে ফৌজদারি ও দেওয়ানি মামলা পরিচালনা করা হয় তাকে নিম্ন আদালত বলে। বিশ্বের প্রায় সকল দেশের বিচার বিভাগের সাংগঠনিক রূপ একইরকম হয়। সেক্ষেত্রে সাধারণত বিচার বিভাগের তিনটি স্তর পরিলক্ষিত হয়। এর একটি হলো নিম্ন আদালত। নিম্ন আদালত একটি রাষ্ট্রের বিচার বিভাগের সর্বনিম্নস্তরের দেওয়ানি ও ফৌজদারি মামলা পরিচালনা করে থাকে। এ কারণে নিম্ন আদালত দুই ভাগে বিভক্ত। একটি হলো ফৌজদারি আদালত এবং অন্যটি হলো দেওয়ানি আদালত। ফৌজদারি আদালতে অপরাধসংক্রান্ত বিবাদের বিচার হয় এবং দেওয়ানি আদালতে সম্পত্তিসংক্রান্ত বিবাদের বিচার করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'A' রাষ্ট্রে যুক্তরাষ্ট্রীয় সরকারব্যবস্থা বিদ্যমান। যে সরকারব্যবস্থায় একই সাথে একাধিক অঞ্চল বা প্রদেশ সাংবিধানিকভাবে ক্ষমতা ভাগাভাগির মাধ্যমে একত্রিত হয়ে রাষ্ট্র গঠন করে তাই যুক্তরাষ্ট্রীয় সরকার। যুক্তরাষ্ট্রীয় সরকারব্যবস্থায় একাধিক রাষ্ট্র বা প্রদেশ মিলে একটি শক্তিশালী রাষ্ট্র গঠন করে। এতে সাংবিধানিকভাবে রাষ্ট্রের ক্ষমতা ও কর্তৃত্বের কিছু অংশ প্রদেশ বা আঞ্চলিক সরকারের এবং জাতীয় বিষয়গুলো কেন্দ্রীয় সরকারের হাতে থাকে। কেন্দ্রীয় সরকার সাধারণ স্বার্থে সমগ্র যুক্তরাষ্ট্রের শাসনকার্য পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয়সমূহ পরিচালনা করে থাকে। উদ্দীপকের 'A' রাষ্ট্রে সংবিধানের মাধ্যমে কেন্দ্র ও অঙ্গরাজ্যের মধ্যে ক্ষমতা বিভাজন করে দেওয়া আছে। কেন্দ্রীয় সরকারের পাশাপাশি অঙ্গরাজ্যের সরকারসমূহ নিজ নিজ ক্ষেত্রে স্বাধীনভাবে ক্ষমতার চর্চা করে। এরূপ বর্ণনায় যুক্তরাষ্ট্রীয় সরকারের রূপরেখা প্রকাশ পেয়েছে। এরূপ সরকারব্যবস্থার সবচাইতে বড়গুণ হলো এ ব্যবস্থায় ছোট ছোট অঞ্চলগুলো নিজ নিজ বৈচিত্র্য ও স্বাতন্ত্র্য অক্ষুণ্ণ রেখে একটি বৃহত্তর রাজনৈতিক পরিমন্ডলের অংশীদার হতে পারে। এখানে আঞ্চলিক স্বাতন্ত্র্যও রক্ষা পেয়ে থাকে। পাশাপাশি ক্ষুদ্র রাষ্ট্রগুলো যুক্তরাষ্ট্রের অধীনে আসায় বৃহৎ রাষ্ট্রে পরিণত হয়ে শক্তিশালী হয় এবং বহিঃশত্রুর আক্রমণ থেকে রক্ষা পায়। এ ধরনের সরকারব্যবস্থায় স্বৈরাচারের' অবকাশ থাকে না। জনগণ অনেক বেশি রাজনৈতিক সচেতন এবং নিজ দায়িত্ব ও অধিকার সম্পর্কে সচেতন থাকে। এছাড়া এ ধরনের সরকারের কেন্দ্রীয় চাপ অনেক কম থাকে। জাতীয় সংহতি ও স্থিতিশীলতাও যুক্তরাষ্ট্রের মাধ্যমে অর্জন 'করা সহজতর হয়। এরূপ অনেক বৈশিষ্ট্য বা গুণাবলি থাকায় বিশ্বের বৃহৎ রাষ্ট্রগুলো এ পদ্ধতিতে পরিচালিত হচ্ছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'A' রাষ্ট্রে যুক্তরাষ্ট্রীয় এবং 'B' রাষ্ট্রে এককেন্দ্রিক সরকারব্যবস্থা বিদ্যমান। ক্ষমতা বণ্টন নীতির ভিত্তিতে সরকারের দুটি রূপ পরিলক্ষিত হয়। এর একটি হলো যুক্তরাষ্ট্রীয় সরকারব্যবস্থা এবং অন্যটি হলো এককেন্দ্রিক সরকারব্যবস্থা। কেন্দ্র ও প্রদেশের মধ্যে ক্ষমতা বণ্টনের বিষয়টি এ দুই সরকারব্যবস্থার মধ্যে মূল পার্থক্য নির্দেশ করে। এছাড়াও দুই সরকারের মাঝে সাদৃশ্য-বৈসাদৃশ্য বিদ্যমান। শাসনকার্যের সুবিধার্থে এককেন্দ্রীক সরকারব্যবস্থায় কিছু ক্ষমতা ও দায়িত্ব স্থানীয় সংস্থা ও আঞ্চলিক সংস্থাসমূহের হাতে অর্পণ করে। তবে স্থানীয় শাসকগণ তাদের কাজের জন্য কেন্দ্রের নিকট দায়বদ্ধ থাকে। অন্যদিকে, যুক্তরাষ্ট্রীয় সরকারে সাংবিধানিকভাবে কেন্দ্র ও প্রদেশের মধ্যে ক্ষমতা বণ্টন করে দেওয়া হয় এবং উভয়ই স্বাধীন ও স্বতন্ত্র থাকে। এককেন্দ্রিক শাসনব্যবস্থায় অভিন্ন আইনের দ্বারা অখণ্ড নীতির ভিত্তিতে পরিচালিত হয় বিধায় শাসনকার্যে দৃঢ়তা প্রকাশ পায়। পক্ষান্তরে, যুক্তরাষ্ট্রীয় সরকারব্যবস্থায় দুটি সরকারের মধ্যে ক্ষমতা ভাগাভাগি ও আলাদা নীতির কারণে শাসনব্যবস্থা দুর্বল প্রকৃতির হয়ে থাকে। তাছাড়া এককেন্দ্রিক সরকারব্যবস্থায় জাতীয় ঐক্য ও সংহতি সুদৃঢ় হয়ে থাকে। অন্যদিকে ক্ষমতার বিভাজন নীতির কারণে যুক্তরাষ্ট্রীয় সরকারব্যবস্থায় জাতীয় ঐক্য ও অগ্রগতিতে নানা প্রতিবন্ধকতা থাকে। এককেন্দ্রিক সরকার যেহেতু একক সিদ্ধান্তে পরিচালিত হয়, সেহেতু এ সরকারে সিদ্ধান্ত দ্রুত, সময়োপযোগী ও বাস্তবসম্মত হয়। অধিকন্তু এককেন্দ্রিক সরকার কম ব্যয়বহুল ও জরুরি অবস্থায় সহায়ক। অপরদিকে, যুক্তরাষ্ট্রীয় সরকারব্যবস্থা এককেন্দ্রিক সরকারব্যবস্থা অপেক্ষা অধিক ব্যয়বহুল। উপরিউক্ত আলোচনার মাধ্যমে বলা যায়, ক্ষমতা বণ্টনের ভিত্তিতে পৃথক হওয়া যুক্তরাষ্ট্রীয় ও এককেন্দ্রিক সরকারের মূল পার্থক্য তাই কেন্দ্র ও প্রদেশের মধ্যে ক্ষমতা বণ্টন।"
        }
      ]
    },
    {
      "number": "10",
      "uddipok": "উৎপত্তিগত বা শাব্দিক দিক থেকে জাতি এ জাতীয়তা বলতে একই বংশোদ্ভূত জনসমষ্টিকে বোঝানো হলেও আধুনিককালে জাতি ও জাতীয়তার মধ্যে পার্থক্য খুঁজে পাওয়া যায়। জাতি হচ্ছে জাতীয়তাবাদী চেতনারই ফসল। ভাষা ও সংস্কৃতিভিত্তিক ঐক্যই বাঙালি জাতীয়তাবাদের মূলভিত্তি। বাংলাদেশ স্বাধীন হয়েছে ভাষা ও সংস্কৃতিভিত্তিক জাতীয়তাবাদ উন্মেষের ফলে।",
      "tag": "RUMC 25,RUMC 25",
      "sub_questions": [
        {
          "label": "ক",
          "question": "",
          "explanation": "কোনো জনসমষ্টি যখন একই ভাষা, সাহিত্য, ইতিহাস বা ঐতিহ্যের বন্ধনে আবদ্ধ হয়ে নিজেদেরকে অন্যান্য জনসমষ্টি থেকে আলাদা মনে করে স্বাধীনতা অর্জন করে কিংবা চেষ্টা করে।"
        },
        {
          "label": "খ",
          "question": "",
          "explanation": "দেশপ্রেম জন্মভূমির জন্য মানুষের একধরনের অনুরাগময় ভাবাবেগ। দেশের মাটি ও মানুষকে একাত্ম করে ভাবার অনুভূতিই হলো দেশপ্রেম। জন্মসূত্রেই জন্মভূমির সাথে মানুষের নাড়ির সংযোগ গড়ে ওঠে। জন্মভূমি থেকে বড় কিছুই নেই। নিজের দেশের জন্য একজন নাগরিক তাই প্রাণ দিতেও কুণ্ঠাবোধ করে না। দেশপ্রেম মানুষের মধ্যে ঐক্যবোধ সৃষ্টি করে যা জাতীয়তাবোধকে শক্তিশালী করে।"
        },
        {
          "label": "গ",
          "question": "",
          "explanation": "উদ্দীপকে জাতি ও জাতীয়তার সম্পর্ক প্রতিফলিত হয়েছে। জাতি ও জাতীয়তা দুটি ভিন্নার্থক শব্দ হলেও উৎপত্তিগত বা শাব্দিক দিক থেকে উভয়ই একই বংশোদ্ভূত জনসমষ্টিকে বোঝায়। জাতীয়তা হলো জাতি গঠনের প্রাথমিক ধাপ। জাতি হলো জাতীয়তার সর্বোচ্চ ও চূড়ান্ত পর্যায়। আর তাই জাতি ও জাতীয়তার মধ্যে নিবিড় সম্পর্ক খুঁজে পাওয়া যায়। জাতি একটি সক্রিয় ও বাস্তব রাজনৈতিক চেতনা, যার মূলে থাকে জাতীয়তাবাদ তথা জাতীয়তার মানসিক ধারণা। জাতি গঠনের জন্য প্রয়োজন হলো জাতীয়তাবোধ। ভাষা, সাহিত্য, ইতিহাস প্রভৃতির ভিত্তিতে জাতীয়তাবোধ গঠিত হয়। আর জাতীয়তার এসব উপাদানের ভিত্তিতেই গড়ে ওঠে জাতি। আবার, জাতি ও জাতীয়তার মধ্যে বেশকিছু বৈসাদৃশ্যের সম্পর্ক রয়েছে। যেমন- জাতি সাংগঠনিকভাবে একটি স্বাধীন ও সার্বভৌম চেতনা। অন্যদিকে, জাতীয়তার কোনো সার্বভৌমত্ব নেই। জাতীয়তার কোনো রাজনৈতিক সংগঠন না থাকলেও জাতিতে রাজনৈতিক সংগঠন অপরিহার্য। আবার, জাতীয়তা বেশি সুসংহত না হলেও জাতি একটি সুসংহত ধারণা, যারা স্বাধীন বা স্বাধীনতা অর্জনের প্রচেষ্টায় লিপ্ত। জাতীয়তার ধারণা আধুনিককালে জন্ম নিলেও জাতির ধারণা প্রাচীনকালের। অতএব, জাতি ও জাতীয়তার মধ্যে ব্যাপক সাদৃশ্য ও বৈসাদৃশ্যের সম্পর্ক রয়েছে।"
        },
        {
          "label": "ঘ",
          "question": "উদ্দীপকে আলোচিত ভাষা ছাড়া আর কী কী উপাদান একটি জাতি গঠনে থাকতে পারে বলে তুমি মনে কর? তোমার উত্তরের সপক্ষে যুক্তি দাও।'",
          "explanation": "উদ্দীপকে জাতীয়তা গঠনের ভাষা উপাদানটি ছাড়াও জাতীয়তা গঠনে স্থান, কাল ও পরিবেশের ওপর ভিত্তি করে আরও বেশকিছু উপাদান কার্যকরী ভূমিকা পালন করে থাকে। এক্ষেত্রে জাতীয়তা সৃষ্টির জন্য সবচেয়ে গুরুত্বপূর্ণ এবং মৌলিক উপাদান হলো মনস্তাত্ত্বিক ঐক্য বা ভাবগত ঐক্য। এ. ঐক্যের ফলে জাতীয়তাবোধ তৈরি হয় যা পরবর্তীকালে জাতিতে পরিণত হয়। তাছাড়া জাতি সৃষ্টির জন্য ইতিহাস ও ঐতিহ্যের ঐক্য গুরুত্বপূর্ণ অবদান রাখে। আবার, জাতীয়তা গঠনের অন্যতম উপাদান হলো ভৌগোলিক ঐক্য। এটির গুরুত্ব এতই অধিক যে এর অভাবে অনেক জনসমষ্টি জাতি হিসেবে আত্মপ্রকাশ করতে পারে না এবং জাতীয়তার বন্ধনে আবদ্ধ হতে পারে না। বংশগত ঐক্যও জাতীয়তা গঠনে যথেষ্ট প্রভাব বিস্তার করে। বংশগত ঐক্য এমন এক সুদৃঢ় ঐক্যভাবে গড়ে তোলে যা জাতি গঠনে গুরুত্বপূর্ণ উপাদান হিসেবে কাজ করে। জাতীয়তার অপর একটি উপাদান হলো ধর্মীয় ঐক্য। জাতীয়তার ধারণার সৃষ্টি এবং তা জোরদার করার ক্ষেত্রে ধর্মীয় ঐক্য একটি শক্তিশালী ঐক্য হিসেবে কাজ করে। এটি জাতীয়তাবাদ সৃষ্টির এক গুরুত্বপূর্ণ উৎস। আবার, অর্থনৈতিক ঐক্যও মানুষকে জাতীয়তাবোধে অনুপ্রাণিত করে। কারণ জনগণের অর্থনৈতিক স্বার্থ এক ও অভিন্ন হলে তাদের মধ্যে সুদৃঢ় জাতীয়তার বন্ধন গড়ে ওঠে। জাতি সৃষ্টির জন্য রাজনৈতিক ঐক্যের অবদান ব্যাপকভাবে স্বীকৃত। এছাড়াও জাতি গঠনে আচার ও রীতিনীতিগত ঐক্য এবং সমস্বার্থ গুরুত্বপূর্ণ ভূমিকা রাখে। সুতরাং উপরের আলোচনা থেকে বলা যায়, উদ্দীপকের উল্লিখিত ভাষা নামক উপাদান ছাড়াও জাতীয়তা গঠনের ক্ষেত্রে উল্লিখিত উপাদানসমূহ গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "'ও আমার দেশের মাটি, তোমার পরে ঠেকাই মাথা তোমাতে বিশ্বময়ীর, তোমাতে বিশ্ব মায়ের আঁচল পাতা।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ভাষা আন্দোলনের ইংরেজি প্রতিশব্দ Language Movement."
        },
        {
          "label": "খ",
          "question": "",
          "explanation": "প্রজাতন্ত্র হলো এমন একটি সরকারব্যবস্থা যেখানে সর্বোচ্চ ক্ষমতা ভোগ করে জনগণ বা জনগণের একাংশ। অর্থাৎ যে শাসনব্যবস্থায় রাষ্ট্রপ্রধান বা সরকারপ্রধান জনগণের দ্বারা প্রত্যক্ষ বা পরোক্ষভাবে নির্বাচিত হন, তাকে প্রজাতন্ত্র বলে। যেমন- বাংলাদেশ একটি প্রজাতান্ত্রিক রাষ্ট্র। প্রজাতন্ত্রে রাজা বা রানীর কোনো পদ থাকে না। প্রজাতান্ত্রিক রাষ্ট্রগুলো সাধারণত সার্বভৌম রাষ্ট্র হয়ে থাকে। তবে অনেক উপ-রাষ্ট্রীয় অঞ্চলও (যেখানে প্রজাতান্ত্রিক ধাঁচের সরকারব্যবস্থা প্রবর্তিত) প্রজাতন্ত্র নামে চিহ্নিত হয়ে থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: বর্ণিত উদ্দীপকের সাথে পাঠ্যবইয়ের দেশপ্রেম বিষয়টির মিল আছে। মাতৃভূমির প্রতি ভাবাবেগ, মমত্ববোধ ও অনুভূতিই হলো দেশপ্রেম। এটি হলো এক ধরনের মানসিক চেতনা, যা দেশকে প্রবলভাবে ভালোবাসা, সমর্থন করা এবং দেশকে রক্ষার জন্য শত্রু বা অনিষ্টকারীর বিরুদ্ধে দাঁড়াতে প্রস্তুত রাখে। দেশের প্রচলিত আইন মেনে চলা, দেশীয় পণ্যকে প্রাধান্য দেওয়া, জাতীয় সম্পদের সুরক্ষা ও অপচয়রোধ, আইনের প্রতি শ্রদ্ধাশীল থাকা প্রভৃতি দেশপ্রেমের অন্তর্ভুক্ত। এমনকি পৃথিবীর যেকোনো স্থানে অবস্থান করলেও দেশকে - সদা অন্তরে শ্রদ্ধার সাথে স্মরণ করা, দেশীয় সংস্কৃতি, রীতি-নীতি, আচার-আচরণ প্রভৃতি দেশপ্রেমের প্রতিফলন। উদ্দীপকে বর্ণিত কবিতাংশে দেশের প্রতি কবির গভীর ভাবাবেগ প্রকাশ পেয়েছে। 'ও আমার দেশের মাটি, তোমার পরে ঠেকায় মাথা। তোমাতে বিশ্বময়ীর, তোমাতে বিশ্বমায়ের আঁচল পাতা'। এরূপ বর্ণনার মাঝে দেশপ্রেমের সুস্পষ্ট এবং গভীরতা প্রকাশ পায়। বিশ্বের যে প্রান্তেই থাকুক না কেন দেশপ্রেমিক সন্তান তার নিজ মাতৃভূমিকেই বুকে ধারণ করে পরম আনন্দ লাভ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত ধারণাটি হলো দেশপ্রেম। দেশপ্রেমের সাথে জাতীয়তার ঘনিষ্ঠ সম্পর্ক রয়েছে। জাতীয়তাবোধ থেকে দেশপ্রেমের সৃষ্টি হয় এবং জাতীয়তাবোধ ও দেশপ্রেম উভয়ই একপ্রকার মানসিক ধারণা ও অনুভূতি। দেশের মাটি ও মানুষকে একাত্ম করে ভাবার অনুভূতি মানুষ জন্মলগ্ন থেকেই অনুভব করে, কেননা জন্মসূত্রেই মানুষের সাথে জন্মভূমির সংযোগ গড়ে ওঠে। দেশপ্রেমে বলীয়ান ব্যক্তির কাছে নিজের দেশের চেয়ে বড় কিছু নেই। তাই দেশের জন্য জীবন দিতেও নাগরিকরা পিছপা হন না। দেশপ্রেমে গড়ে উঠে ঐক্যবোধ, যা জাতীয়তাবোধের বহিঃপ্রকাশ ঘটায়। দেশপ্রেমের মাধ্যমেই নাগরিকদের মনে জাতীয়তাবোধ জন্মায়। জাতীয়তাবাদের বিকাশের জন্য নানা ধরনের উপাদান থাকা আবশ্যক। আবার, দেশপ্রেমের বহিঃপ্রকাশও ঘটে এরূপ বিভিন্ন উপাদানের সমন্বয়েই। যেমন- বাঙালি জাতীয়তাবাদের অন্যতম ভিত্তি হলো ভাষা। আর বাংলা ভাষার জন্য সশস্ত্র বিপ্লবের মাধ্যমে সংঘটিত ভাষা আন্দোলন একাধারে জাতীয়তাবাদী আন্দোলন ও দেশপ্রেমের উজ্জ্বল দৃষ্টান্ত। এভাবে এ উপমহাদেশসহ বিশ্বের বিভিন্ন দেশে পরিচালিত জাতীয়তাবাদী আন্দোলনের মূল নিয়ামক হিসেবে দেশপ্রেমকে নির্দেশ করা যায়। তাই বলা যায়, জাতীয়তাবাদী চেতনা থেকে দেশপ্রেমের সৃষ্টি এবং কখনো কখনো দেশপ্রেম থেকে জাতীয়তাবোধের উৎপত্তি ঘটে। সুতরাং, দেশপ্রেম, ও জাতীয়তা একই সূত্রে গাঁথা।"
        }
      ]
    }
  ]
}