{
  "title": "বগুড়া ক্যান্টনমেন্ট পাবলিক স্কুল ও কলেজ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব 'ক' ছাত্রদের শ্রেণিকক্ষে নাগরিক, নাগরিকের ক্রিয়াকলাপ, অধিকার ও কর্তব্য এবং নাগরিক জীবনের অতীত, বর্তমান ও ভবিষ্যৎ নিয়ে আলোচনা করেন।",
      "tag": "BCPC 23",
      "sub_questions": [
        {
          "label": "ক",
          "question": "এথেন্স কি?",
          "explanation": "এথেন্স হলো প্রাচীন গ্রিসের একটি নগররাষ্ট্র।"
        },
        {
          "label": "খ",
          "question": "পৌরনীতিকে নাগরিকতা বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় আলোচনা করে বলে পৌরনীতি ও সুশাসনকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতি ও সুশাসনকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "উদ্দীপকে উল্লেখিত জনাব 'ক' এর পাঠদানের বিষয়ের সাথে তোমার পঠিত যে বিষয়ের সাদৃশ্য রয়েছে তার পরিধি ও বিষয় বস্তু ব্যাখ্যা করো।",
          "explanation": "উদ্দীপকে উল্লেখিত জ্ঞানের সেই বিশেষ শাখাটি পৌরনীতি ও সুশাসন। উদ্দীপকে উল্লিখিত জনাব 'ক'-এর পাঠদানের বিষয়টির সাথে আমার পঠিত যে বিষয়টির সাদৃশ্য রয়েছে তা হলো, যার পরিধি ও বিষয়বস্তু ব্যাপক। পৌরনীতি ও সুশাসনের পরিধি ও বিষয়বস্তুর ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়গুলোও পৌরনীতি ও সুশাসনের আলোচ্য বিষয়। উদ্দীপকে বলা হয়েছে, জনাব 'ক' ছাত্রদের শ্রেণিকক্ষে নাগরিক, নাগরিকের ক্রিয়াকলাপ, অধিকার ও কর্তব্য এবং নাগরিক জীবনের অতীত, বর্তমান ও ভবিষ্যৎ নিয়ে আলোচনা করেন। উদ্দীপকের এসব তথ্য পৌরনীতি ও সুশাসন বিষয়কেই নির্দেশ করে। কেননা নাগরিক জীবনের সাথে সংশ্লিষ্ট বিভিন্ন বিষয় নিয়ে পৌরনীতি ও সুশাসনই আলোচনা করে থাকে।"
        },
        {
          "label": "ঘ",
          "question": "উদ্দীপকে উল্লিখিত জনাব 'ক' এর পাঠদানের বিষয়টি অধ্যয়ন প্রত্যেক নাগরিকের জীবনে অপরিহার্য- বিশ্লেষণ করো।",
          "explanation": "উদ্দীপকের জনাব 'ক'-এর পাঠদানের বিষয় তথা পৌরনীতি ও সুশাসন বিষয়টি প্রত্যেক নাগরিকের জীবনে অপরিহার্য- কথাটি যথার্থ। পৌরনীতি ও সুশাসন পাঠ নাগরিকদের আত্মসংযম, বিবেক, বুদ্ধিমত্তা ইত্যাদি গুণাবলি শিক্ষা দেয় এবং নাগরিক সচেতনতা বৃদ্ধি করে। সামাজিক পরিবেশের সাথে নাগরিক জীবনকে খাপ খাইয়ে নেওয়ার শিক্ষা পৌরনীতি ও সুশাসন পাঠের মাধ্যমে অর্জন করা যায়। তাই উন্নত সামাজিক ও রাষ্ট্রীয় জীবন গঠন করার জন্য পৌরনীতি ও সুশাসনের শিক্ষা অত্যাবশ্যক। উদ্দীপকে বর্ণিত জনাব 'ক' ছাত্রদের শ্রেণিকক্ষে নাগরিক, নাগরিকের ক্রিয়াকলাপ, অধিকার ও কর্তব্য এবং নাগরিক জীবনের অতীত, বর্তমান ও ভবিষ্যৎ নিয়ে আলোচনা করেন, যা পৌরনীতি ও সুশাসনের আলোচ্য বিষয়। পৌরনীতি ও সুশাসন পাঠের মাধ্যমে নাগরিকরা তাদের অধিকার এবং দায়িত্ব-কর্তব্য সম্পর্কে জ্ঞান লাভ করতে পারে। সেইসাথে নাগরিক জীবনের অতীত, বর্তমান ও ভবিষ্যৎ সম্পর্কেও ধারণা লাভ করতে পারে। এ বিষয়টি সুনাগরিক সৃষ্টির মাধ্যমে রাষ্ট্রীয় জীবনে শান্তি প্রতিষ্ঠার পাশাপাশি বিশ্বশান্তির পথকেও নিশ্চিত করার শিক্ষা দিয়ে থাকে। পৌরনীতি ও সুশাসন পাঠের মাধ্যমে নাগরিকরা গণতান্ত্রিক রীতিনীতি, মূল্যবোধ প্রভৃতি সম্পর্কে শিক্ষা লাভ করে। এছাড়া পৌরনীতি ও সুশাসন বিষয়ের পাঠ জাতিকে সুযোগ্য নেতৃত্ব গঠনে সহায়তা করে। তাই প্রত্যেক নাগরিকের পৌরনীতি ও সুশাসন সম্পর্কে জ্ঞান থাকা আবশ্যক। উপরোক্ত আলোচনার প্রেক্ষিতে বলা যায়, সুনাগরিক হিসেবে গড়ে উঠতে হলে পৌরনীতি ও সুশাসন পাঠের কোনো বিকল্প নেই। তাই প্রত্যেক নাগরিকের জন্যই পৌরনীতি ও সুশাসন বিষয়টি পাঠ করা আবশ্যক।"
        }
      ]
    },
    {
      "number": "2",
      "uddipok": "পিটার তার বন্ধু দীনেশকে জানায় তাদের সরকার দীনেশদের সরকারের মতো আইন সভার নিকট জবাবদিহি করতে বাধ্য নয়।",
      "tag": "BCPC 23",
      "sub_questions": [
        {
          "label": "ক",
          "question": "কক্ষের ভিত্তিতে আইনসভা কত প্রকার?",
          "explanation": "কক্ষের ভিত্তিতে আইনসভা ২ প্রকার।"
        },
        {
          "label": "খ",
          "question": "আইনের অনুশাসন বলতে কী বোঝায়?",
          "explanation": "আইনের অনুশাসন বলতে বোঝায়, সকল নাগরিকের আইনের আশ্রয় লাভ ও যোগ্যতার ভিত্তিতে সমানাধিকার প্রাপ্তির অধিকার। সমাজে যখন মানুষে মানুষে সাম্য ও মৌলিক মানবাধিকার নিশ্চিত হয় এবং নাগরিক হিসেবে রাষ্ট্রের কাছ থেকে সমদৃষ্টি লাভ করে তখন আইনের অনুশাসন নিশ্চিত হয়।"
        },
        {
          "label": "গ",
          "question": "পিটারের রাষ্ট্রে কোন ধরনের সরকার ব্যবস্থা বিদ্যমান? সরকারের বৈশিষ্ট্য লেখো।",
          "explanation": "নিম্নের অনুরুপ: উদ্দীপকে উল্লিখিত 'খ' রাষ্ট্রে যুক্তরাষ্ট্রীয় পদ্ধতির সরকার ব্যবস্থা বিদ্যমান। কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। এ পদ্ধতিতে কেন্দ্রীয় ও প্রাদেশিক সরকার নিজ নিজ ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। উদ্দীপকে 'খ' রাষ্ট্রের শাসনব্যবস্থার ক্ষেত্রেও দেখা যায়, কেন্দ্র ও প্রদেশের মধ্যে সংবিধানের মাধ্যমে ক্ষমতা বিভাজন করে দেওয়া হয়েছে। অর্থাৎ 'খ' রাষ্ট্রে যুক্তরাষ্ট্রীয় পদ্ধতির সরকার ব্যবস্থা প্রচলিত রয়েছে। এ সরকারের বৈশিষ্ট্যগুলো নিম্নরূপ- যুক্তরাষ্ট্রীয় সরকারের দ্বৈত প্রশাসন ব্যবস্থা স্বীকৃত হওয়ায় 'কেন্দ্রীয় ও আঞ্চলিক' এই দুই ধরনের সরকারের মাধ্যমে রাষ্ট্র পরিচালিত হয়। মুদ্রা, বৈদেশিক সম্পর্ক, দেশরক্ষা প্রভৃতি জাতীয় গুরুত্বপূর্ণ বিষয়গুলো কেন্দ্রীয় করা হয়। সাংবিধানিকভাবে প্রাদেশিক সরকারের আইন প্রণয়ন ও আইনসভা পরিচালনার ক্ষমতা থাকলেও তাদের হাতে কোনো সার্বভৌম ক্ষমতা থাকে না। যুক্তরাষ্ট্রীয় সরকারের একটি গুরুত্বপূর্ণ বৈশিষ্ট্য হলো দ্বি- কক্ষবিশিষ্ট আইনসভা। প্রথম কক্ষ রাষ্ট্রের জনগণের এবং দ্বিতীয় কক্ষটি সরকারের হাতে এবং অন্যান্য বিষয়গুলো প্রাদেশিক সরকারের হাতে অর্পণ আঞ্চলিক বা প্রাদেশিক সরকারসমূহের প্রতিনিধিত্ব করে। এছাড়া দ্বিনাগরিকত্ব, লিখিত ও দুষ্পরিবর্তনীয় সংবিধান, বিচার বিভাগের প্রাধান্য প্রভৃতি যুক্তরাষ্ট্রীয় সরকারের উল্লেখযোগ্য বৈশিষ্ট্য।"
        },
        {
          "label": "ঘ",
          "question": "উদ্দীপকে উল্লিখিত দীনেশের সরকার কোন ধরনের সরকার? গণতান্ত্রিক উন্নয়ন এ সরকার, জরুরি বিশ্লেষণ করো।",
          "explanation": "উদ্দীপকে উল্লেখিত দীনেশের মন্ত্রিপরিষদ শাসিত বা সংসদীয় সরকার ব্যবস্থা গণতান্ত্রিক উন্নয়নে জরুরি। আধুনিক গণতান্ত্রিক শাসন ব্যবস্থাসমূহের মধ্যে সর্বোত্তম শাসনব্যবস্থা হলো মন্ত্রিপরিষদ শাসিত বা সংসদীয় সরকার ব্যবস্থা। কেননা এ সরকার জনসাধারণ কর্তৃক নির্বাচিত জনপ্রতিনিধিদের দ্বারা পরিচালিত হয় এবং জনমত দ্বারা নিয়ন্ত্রিত হয়। সংসদীয় সরকার দায়িত্বশীল সরকার। সরকারের মন্ত্রীগণ একক এবং যৌথভাবে আইনসভার নিকট এবং চূড়ান্তভাবে জনগণের নিকট দায়ী থাকেন। ফলে সরকার কোনোভাবেই জনগণের মতামতকে উপেক্ষা করতে পারে না। এ ব্যবস্থায় প্রয়োজনে নিয়মতান্ত্রিক পদ্ধতিতে মান্ত্রিসভা এমনকি সরকারও পরিবর্তন করা যায়।' সংসদীয় সরকারব্যবস্থায় একাধিক রাজনৈতিক দল বিদ্যমান থাকে। নির্বাচনের সময় রাজনৈতিক দলগুলোর দলীয় আদর্শ, কর্মসূচির প্রচার- প্রচারণায় জনগণের মধ্যে রাজনৈতিক শিক্ষার প্রসার ঘটে। সংসদীয় সরকার ব্যবস্থায় নির্বাচনে যে দল সংখ্যাগরিষ্ঠতা অর্জন করে সেই দল সরকার গঠন করে। দ্বিতীয় সংখ্যাগরিষ্ঠতা অর্জনকারী দল বিরোধী দলের ভূমিকা পালন করে। বিরোধী দলকে বিকল্প সরকার মনে করা হয়। বিরোধী দল সরকারের ভুলত্রুটির গঠনমূলক সমালোচনা করে সরকারকে জনস্বার্থ বিরোধী কর্মকাণ্ড থেকে বিরত রাখে। গণতান্ত্রিক শাসনব্যবস্থার উন্নয়নে মন্ত্রিপরিষদ বা সংসদীয় সরকার ব্যবস্থা সবচেয়ে বেশি উপযোগী। কেননা গণতান্ত্রিক শাসনব্যবস্থায় জনমতের প্রাধান্য, বহুদলীয় ব্যবস্থা, প্রতিনিধিত্বমূলক সরকার, নির্বাচন, নমনীয়তা প্রভৃতি গুরুত্বপূর্ণ বৈশিষ্ট্যাবলি সংসদীয় সরকার ব্যবস্থায় বিদ্যমান। তাই গণতান্ত্রিক শাসনব্যবস্থার উন্নয়নে সংসদীয় সরকার ব্যবস্থা গুরুত্বপূর্ণ ভূমিকা পালন করে থাকে। উপরের আলোচনা থেকে প্রতীয়মান হয় যে, মন্ত্রিপরিষদ শাসিত বা সংসদীয় সরকার ব্যবস্থা হলো অন্যতম প্রতিনিধিত্বশীল সরকার ব্যবস্থা। তাই বলা যায়, গণতান্ত্রিক ব্যবস্থার উন্নয়নে সংসদীয় সরকার ব্যবস্থা জরুরি।"
        }
      ]
    },
    {
      "number": "3",
      "uddipok": "জনাব 'ক' রসুলপুর ইউনিয়নের দায়িত্বপ্রাপ্ত কর্মকর্তার কাছে নাগরিক অধিকার সম্পর্কে জানতে চায়। কিন্তু তিনি তাকে সে সম্পর্কে কোনো তথ্য প্রদান করেননি বিধায় তিনি রাষ্ট্রীয় আইন অনুযায়ী তার বিরুদ্ধে মামলা করেন। আদালত তাকে শাস্তি প্রদান করে।",
      "tag": "BCPC 23",
      "sub_questions": [
        {
          "label": "ক",
          "question": "Nomadic Group কী?",
          "explanation": "Nomadic Group বলতে বোঝায় ভবঘুরে জনসমষ্টি।"
        },
        {
          "label": "খ",
          "question": "ক্ষমতার বিকেন্দ্রীকরণ বলতে কী বোঝায়?",
          "explanation": "সিদ্ধান্ত গ্রহণ ও তা বাস্তবায়নের ক্ষমতাকে কেন্দ্রীভূত না করে বিভিন্ন কর্তৃপক্ষের মধ্যে বণ্টন করে দেওয়াই হলো ক্ষমতার বিকেন্দ্রীকরণ। বিকেন্দ্রীকরণ প্রক্রিয়ায় সরকারের সিদ্ধান্ত গ্রহণ সহজ হয়, এ প্রক্রিয়ার মাধ্যমে কেন্দ্র থেকে জেলা বা থানা পর্যায়ে কিছু প্রশাসনিক কর্তৃত্ব হস্তান্তর করা হয়। ফলে জেলা বা থানা কেন্দ্রীয় সরকারের নিয়ন্ত্রণমুক্ত হয়ে ক্ষমতা প্রয়োগ করে। দেশের নির্বাচিত স্থানীয় সরকারের হাতে অধিক কর্তৃত্ব ন্যস্ত হলে প্রশাসনিক ব্যবস্থায় বিকেন্দ্রীকরণ ঘটে।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন বিষয় সম্পর্কে আলোকপাত করা হয়েছে? এটি কীভাবে নাগরিকের তথ্য প্রাপ্তির ভূমিকা রাখে? ব্যাখ্যা করো।",
          "explanation": "উদ্দীপকে আমার পাঠ্যবইয়ের তথ্য অধিকার আইন সম্পর্কে আলোকপাত করা হয়েছে। রাষ্ট্রের বিধানাবলি সাপেক্ষে যথাযথ কর্তৃপক্ষের কাছ থেকে কোনো বিষয়ে নাগরিকের তথ্য পাওয়ার অধিকারই হলো তথ্য অধিকার। তথ্য অধিকার নাগরিকের অন্যতম রাজনৈতিক অধিকার। তথ্য অধিকার আইনের ফলে রাষ্ট্রের বিভিন্ন প্রতিষ্ঠানের গঠনকাঠামো, কার্যপ্রণালি, নিয়মকানুন, কর্মসূচি প্রভৃতি সম্পর্কে নাগরিকগণ সহজেই জানতে পারে এবং নাগরিক সেবা গ্রহণের পথ সহজ হয়। এতে নাগরিক সত্তার যেমন বিকাশ ঘটে তেমনি সরকার তথা প্রশাসনের জবাবদিহিতা নিশ্চিত হয়। জনগণের কল্যাণের লক্ষ্যে অবাধ তথ্যপ্রবাহ ও জনগণের তথ্য অধিকার নিশ্চিত করতে 'বাংলাদেশ সরকার ২০০৯ সালে জাতীয় সংসদে 'তথ্য অধিকার আইন' প্রণয়ন করে। উদ্দীপকে বলা হয়েছে, জনাব 'ক' রসুলপুর ইউনিয়নের দায়িত্বপ্রাপ্ত কর্মকর্তার কাছে নাগরিক অধিকার সম্পর্কে জানতে চায়। কিন্তু তিনি তাকে সে সম্পর্কে কোনো তথ্য প্রদান করেনি। বিধায় তিনি রাষ্ট্রীয় আইন অনুযায়ী তার বিরুদ্ধে মামলা করেন ।এখানে আইনটি তথ্য অধিকার আইনকেই নির্দেশ করে। তথ্য অধিকার আইন অনুযায়ী সংশ্লিষ্ট কর্তৃপক্ষ তথ্য প্রদানে অনীহা প্রকাশ করলে অথবা নির্ধারিত সময়সীমার মধ্যে তথ্য প্রদানে ব্যর্থ হলে অনুরোধকারী তথ্য কমিশনার বরাবর অভিযোগ দায়ের করতে পারবেন। এ আইন সরকারি বিভিন্ন প্রতিষ্ঠান সম্পর্কে নাগরিকের তথ্য প্রাপ্তিকে সহজ করে তুলেছে।"
        },
        {
          "label": "ঘ",
          "question": "উদ্দীপকে উল্লিখিত আইন সম্পর্কে তুমি কি জান? ব্যাখ্যা করো।",
          "explanation": "সুশাসন প্রতিষ্ঠায় তথ্য অধিকার আইনটি একটি মাইলফলক। সঠিক তথ্য ব্যতীত কোনো কাজ বা পরিকল্পনার সঠিক বাস্তবায়ন সম্ভবপর নয়। তথ্য ব্যক্তিগত জীবনে যেমন গুরুত্বপূর্ণ তেমনি রাষ্ট্রীয় জীবনেও অপরিহার্য অংশ হয়ে রয়েছে। সঠিক তথ্য না থাকলে আইন বিভাগের আইন প্রণয়ন, শাসন বিভাগের সিদ্ধান্ত গ্রহণ এবং বিচার বিভাগের বিচারকার্য সম্পন্ন করা সম্ভব নয়। মূলত তথ্যের অবাধ প্রবাহ ব্যতীত আইনের শাসন, স্বচ্ছতা ও জবাবদিহিতা প্রতিষ্ঠা করা যায় না। তাই তথ্যের অবাধ প্রবাহ নিশ্চিত করার জন্য বিশ্বের অধিকাংশ রাষ্ট্রে প্রণয়ন করা হয়েছে তথ্য অধিকার আইন। 'তথ্য, অধিকার' নাগরিকের গণতান্ত্রিক অধিকার। গণতন্ত্র ও সুশাসন প্রতিষ্ঠায় নাগরিকের তথ্য অধিকার নিশ্চিত করা আবশ্যক। ২০০৯ সালে বাংলাদেশ সরকার জনগণের অধিকার ও সরকারের জবাবদিহিতা নিশ্চিত করার লক্ষ্যে তথ্য অধিকার আইন প্রণয়ন করে। এই আইন নাগরিক অধিকার ভোগ ও রাষ্ট্রের বিভিন্ন প্রতিষ্ঠান হতে সেবা গ্রহণের পথ প্রশস্ত করেছে। তথ্য অধিকার আইনের ফলে রাষ্ট্রের বিভিন্ন প্রতিষ্ঠানের স্বচ্ছতা ও জবাবদিহিতা বৃদ্ধি পাচ্ছে এবং দুর্নীতি হ্রাস পাচ্ছে। তথ্য অধিকার আইনের ফলে সরকার, বিরোধীদল, রাজনৈতিক দলের নেতৃত্ব, প্রশাসন ও অন্যান্য প্রতিষ্ঠানের দায়িত্বশীলতা বৃদ্ধি পাচ্ছে। তথ্যের অবাধ প্রবাহ জনগণকে, রাষ্ট্রের বিভিন্ন বিষয়ে সচেতন করে তুলছে। এই আইনের ফলে রাষ্ট্র যেমন নাগরিকের অধিকার ভোগকে সহজ করে তুলছে তেমনি নাগরিকের কর্তব্য পালনের বিষয়টিও নিশ্চিত করছে। অর্থাৎ তথ্য অধিকার আইন বিভিন্ন প্রতিষ্ঠানের স্বচ্ছতা, জবাবদিহিতা ও দায়িত্বশীলতা নিশ্চিতকরণ এবং নাগরিক অধিকার ভোগের পথ প্রশস্তকরণের মাধ্যমে সুশাসনের দ্বার উন্মোচন করেছে। আলোচনা শেষে বলা যায়, বাংলাদেশের নাগরিক জীবনে তথ্য আইন গুরুত্বপূর্ণ প্রভাব রাখছে। বাংলাদেশে সুশাসন প্রতিষ্ঠায় তথ্য অধিকার আইনটি একটি মাইলফলক।"
        }
      ]
    },
    {
      "number": "4",
      "uddipok": "বিশ্ববিদ্যালয় পড়ুয়া ছাত্র আয়ান তার দেশের জন্য স্বাধীনতা যুদ্ধে' অংশগ্রহণ করে। তার পরিবার তাকে বাধা দিলেও তার ছিল অদম্য ইচ্ছা শক্তি। সে তার দেশের জন্য যুদ্ধ করে শহিদ হয়।",
      "tag": "BCPC 23",
      "sub_questions": [
        {
          "label": "ক",
          "question": "আইন কী?",
          "explanation": "আইন হলো সমাজ স্বীকৃত এবং রাষ্ট্র কর্তৃক অনুমোদিত নিয়ম- কানুন, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "জাতি ও জাতীয়তার মধ্যে দুটি পার্থক্য লেখো।",
          "explanation": "জাতি ও জাতীয়তার মধ্যে সুস্পষ্ট পার্থক্য বিদ্যমান। জাতি বলতে বোঝায় এমন এক রাজনৈতিক চেতনাসম্পন্ন জনসমাজ যারা একটি স্বাধীন রাষ্ট্রের অধিবাসী। অন্যদিকে, কোনো জনসমাজের মধ্যে যখন রাজনৈতিক চেতনার সঞ্চার হয় তখন তাকে জাতীয়তা বলে। অর্থাৎ জাতি, গঠনের ক্ষেত্রে রাজনৈতিক সংগঠন থাকা অপরিহার্য, কিন্ত জাতীয়তার ক্ষেত্রে রাষ্ট্রের প্রয়োজন নেই। জাতি গঠনের পূর্বশর্ত হলো জাতীয়তাবোধ ও স্বাধীনতা। কিন্তু জাতীয়তা গঠনে স্বাধীনতার প্রয়োজন নেই। বরং মানসিক ঐক্যানুভূতি, অভিন্ন ভাষা-সংস্কৃতি ও ইতিহাস- ঐতিহ্য থাকা প্রয়োজন।"
        },
        {
          "label": "গ",
          "question": "উদ্দীপকে উল্লিখিত ঘটনায় তোমার পাঠ্যবইয়ের কোন ধারণার বহিঃপ্রকাশ ঘটেছে? ব্যাখ্যা করো।",
          "explanation": "উদ্দীপকে উল্লেখিত ঘটনায় আমার পাঠ্য বইয়ের দেশপ্রেম ধারণার বহিঃপ্রকাশ ঘটেছে। যে সহজাত প্রবৃত্তিগুলো মানুষ সহজে এড়াতে পারে না দেশপ্রেম তার মধ্যে অন্যতম। নিজ দেশের প্রতি ভালোবাসা ও মমত্ববোধ হলো দেশপ্রেম। দেশ, মাটি ও দেশের মানুষের প্রতি ভালোবাসাই মানুষকে দেশবিরোধী কর্মকান্ডের বিরুদ্ধে স্বতঃস্ফূর্তভাবে জাগিয়ে তোলে। তাই ধর্ম, বর্ণ, দল, মত নির্বিশেষে দেশের যেকোনো সংকটে দেশের সর্বস্তরের জনগণের মধ্যে দেশপ্রেমের চেতনার প্রতিফলন দেখা যায়। যা উদ্দীপকের বিশ্ববিদ্যালয় পড়ুয়া ছাত্র আয়ানের মধ্যেও লক্ষণীয়। উদ্দীপকে দেখা যায়, আয়ান যখন বিশ্ববিদ্যালয়ের ছাত্র তখন দেশে স্বাধীনতা যুদ্ধ শুরু হয়। দেশপ্রেমে উদ্বুদ্ধ তরুণ আয়ান যুদ্ধে অংশ নিতে চাইলে তার পরিবার তাকে বাধা দেয়। কিন্তু দেশের প্রতি আয়ানের যে মমত্ববোধ এবং ভালোবাসা ছিল তা তাকে পরিবারের বাধা উপেক্ষা করে যুদ্ধে অংশ গ্রহণ করতে অনুপ্রাণিত করে। সে দেশের জন্য যুদ্ধ করে শহিদ হয়। মূলত দেশেপ্রেমের সহজাত আকর্ষণই মানুষকে দেশের তরে জীবন উৎসর্গ করতে অনুপ্রাণিত করে। তাই বলা যায় উদ্দীপকের ঘটনায় দেশপ্রেম ধারণার বহিঃপ্রকাশ ঘটেছে।"
        },
        {
          "label": "ঘ",
          "question": "তুমি কি মনে করো যে, উক্ত ধারণাটিই তার দেশকে স্বাধীন করার জন্য অগ্রণী ভূমিকা রেখেছে? তোমার উত্তরের সপক্ষে যুক্তি দেখাও।",
          "explanation": "হ্যাঁ, আমি মনে করি উদ্দীপকের ধারণাটিই অর্থাৎ দেশপ্রেমই আয়ানের দেশকে স্বাধীন করার জন্য অগ্রণী ভূমিকা রেখেছে। দেশ ঠিক মায়ের মতোই। জন্মভূমি মানুষের অত্যন্ত প্রিয়। দেশের প্রতি অকৃত্রিম মমত্ববোধ, আবেগ ও ভালোবাসার অনুভূতিই দেশপ্রেম। এটি এক ধরনের মানসিক ধারণা এবং মানুষের স্বভাবজাত প্রবৃত্তি। দেশপ্রেম মানুষের অন্তরে সদা-বহমান। দেশপ্রেমে উদ্বুদ্ধ হয়ে অনেকেই দেশের প্রয়োজনে অনেক ত্যাগ স্বীকার করে এমনকি জীবনোৎসর্গ করে থাকে। দেশপ্রেমে উদ্বুদ্ধ হয়েই ১৯৭১ সালে বাংলাদেশের জনগণ মুক্তিযুদ্ধে ঝাঁপিয়ে পড়ে। ৩০ লক্ষ শহিদের তাজা রক্তের বিনিময়ে বাংলাদেশ শত্রমুক্ত হয়। বাংলাদেশের মতো পৃথিবীর অনেক জাতিই দেশপ্রেমে উদ্বুদ্ধ হয়ে আন্দোলন সংগ্রামের মধ্য দিয়ে স্বাধীনতা অর্জন 'করেছে। অর্থাৎ স্বাধীনতা অর্জনে মানুষ যে ত্যাগ স্বীকার করে তার মূলে রয়েছে দেশপ্রেম। দেশপ্রেমই একটি জাতিকে স্বাধীনতা অর্জনে অগ্রণী ভূমিকা পালন করে। উদ্দীপকে দেখা যায়, বিশ্ববিদ্যালয় পড়ুয়া ছাত্র আয়ান দেশের স্বাধীনতার জন্য যুদ্ধে অংশগ্রহণ করে শহিদ হয়। দেশের তরে তার এই আত্মোৎসর্গের মূলে রয়েছে দেশপ্রেম।, দেশপ্রেমে উদ্বুদ্ধ হয়েই তার মতো অনেক তরুণ ও আপামর জনসাধারণ স্বাধীনতা যুদ্ধে অংশগ্রহণ করে দেশকে স্বাধীন করেছে। তাই বলা যায়, দেশপ্রেমই আয়ানের দেশকে স্বাধীন করার জন্য অগ্রণী ভূমিকা রেখেছে।"
        }
      ]
    },
    {
      "number": "5",
      "uddipok": "'Z' দেশের সকল নাগরিক স্বাধীনভাবে চলাচল করতে পারে এবং নিজ ধর্ম পালন করতে পারে। এমন কি প্রত্যেকেই তার নিজ নিজ সিদ্ধান্ত গ্রহণ করতে পারে। এতে রাষ্ট্র কোনোরূপ হস্তক্ষেপ করে না।",
      "tag": "BCPC 23",
      "sub_questions": [
        {
          "label": "ক",
          "question": "অধিকারের প্রথম রূপ কী?",
          "explanation": "অধিকারের প্রথম রূপ স্বাধীনতা।"
        },
        {
          "label": "খ",
          "question": "সাংবিধানিক আইন বলতে কী বোঝায়?",
          "explanation": "যে নীতিগুলোর ওপর ভিত্তি করে সরকার গঠিত ও পরিচালিত হয় তাকে। সাংবিধানিক আইন বলে। আইনের অন্যতম ধরন হলো সাংবিধানিক আইন। এ আইন দ্বারা সরকার গঠন, ক্ষমতা বণ্টন, ক্ষমতা প্রয়োগ ও সীমারেখা নির্ধারিত হয়। সাংবিধানিক আইন দ্বারা সরকারের শাসনক্ষমতা এবং শাসক ও শাসিতের পারস্পরিক সম্পর্ক নির্ধারিত ও নিয়ন্ত্রিত হয়। এ আইন লিখিত ও অলিখিত উভয় ধরনেরই হতে পারে।"
        },
        {
          "label": "গ",
          "question": "উদ্দীপকে কোন ধরনের স্বাধীনতার প্রতিফলন ঘটেছে? ব্যাখ্যা করো।",
          "explanation": "উদ্দীপকে ব্যক্তিগত স্বাধীনতার প্রতিফলন ঘটেছে। যেসব সুযোগ-সুবিধা ব্যক্তির সুস্থ-সুন্দর জীবনযাপন ও ব্যক্তিত্ব বিকাশের জন্য অপরিহার্য তাই ব্যক্তিগত স্বাধীনতা। ব্যক্তিগত স্বাধীনতা বলতে ব্যক্তির একান্ত নিজস্ব স্বাধীনতাকে বোঝায়। এ স্বাধীনতা ব্যক্তিগত সুখ-স্বাচ্ছন্দ্যের জন্য ব্যক্তির বাহ্যিক কিছু আচরণের ওপর নিয়ন্ত্রিণবিহীনতা। ব্যক্তির ইচ্ছামত রাষ্ট্রীয় ভূখণ্ডে চলাফেরার অধিকার, নিজ নিজ ধর্ম পালনের অধিকার, সম্পডি ভোগের অধিকার, ব্যক্তিগত সিদ্ধান্ত গ্রহণের অধিকার প্রভৃতি ব্যক্তিগত স্বাধীনতার অন্তর্ভুক্ত। নাগরিকের ব্যক্তিগত স্বাধীনতায় রাষ্ট্র কোনোরূপ হস্তক্ষেপ করে না। উদ্দীপকে 'Z' রাষ্ট্রের ক্ষেত্রে দেখা যায়, সেখানে সকল নাগরিক স্বাধীনভাবে চলাফেরা করতে পারে এবং নিজ নিজ ধর্ম পালন করতে পারে। তারা প্রত্যেকেই নিজ নিজ সিদ্ধান্ত গ্রহণ করতে পারে এবং রাষ্ট্র এতে কোনোরূপ হস্তক্ষেপ করে না। আর এসব বিষয় ব্যক্তিগত স্বাধীনতার অন্তর্ভুক্ত। তাই বলা যায়, উদ্দীপকে ব্যক্তিগত স্বাধীনতার প্রতিফলন ঘটেছে।"
        },
        {
          "label": "ঘ",
          "question": "উদ্দীপকে বর্ণিত স্বাধীনতা সরকার ও জনগণের মধ্যে সুসম্পর্ক তৈরিতে কী ধরনের ভূমিকা পালন করে? বিশ্লেষণ করো।",
          "explanation": "উদ্দীপকে বর্ণিত ব্যক্তিগত স্বাধীনতা সরকার ও জনগণের মধ্যে সু- সম্পর্ক তৈরিতে গুরুত্বপূর্ণ ভূমিকা পালন করে। স্বাধীনতা হলো মানুষের সাথে সম্পর্কযুক্ত এক মৌল রাজনৈতিক ধারণা। স্বাধীনতা ব্যতীত কোনো ব্যক্তি, সমাজ ও রাষ্ট্র উন্নতি লাভ করতে পারে না। ব্যক্তি, সমাজ ও রাষ্ট্রের সুন্দর ও স্বাভাবিক বিকাশের জন্য স্বাধীনতা আবশ্যক। স্বাধীনতার অনেকগুলো প্রকারের মধ্যে ব্যক্তিগত স্বাধীনতা অন্যতম। ব্যক্তিগত স্বাধীনতা ব্যক্তির একান্ত নিজস্ব স্বাধীনতা যা ছাড়া ব্যক্তির সুষ্ঠু বিকাশ সম্ভব নয়। প্রত্যেক সভ্য রাষ্ট্রেই ব্যক্তিগত স্বাধীনতাকে স্বীকার করা হয়। সরকার তার নাগরিকের জন্য ব্যক্তিগত স্বাধীনতা নিশ্চিত করে থাকে। এতে করে ব্যক্তি, স্বাধীনতা ভোগ করে নিজের বিকাশ ঘটায় এবং এর ফলে সে সমাজ ও রাষ্ট্রে উপযুক্ত ভূমিকা পালন করতে পারে। আর সরকার নাগরিকের ব্যক্তিগত স্বাধীনতা নিশ্চিত করলে সরকার ও জনগণের মধ্যে সু-সম্পর্ক তৈরি হয়। কিন্তু সরকার যদি জনগণের ব্যক্তিগত স্বাধীনতাকে অস্বীকার করে তবে ব্যক্তির স্বাভাবিক বিকাশ যেমন ব্যাহত হয়, তেমনি ব্যক্তি ও সরকারের মধ্যকার পারস্পরিক সম্পর্কও বিনষ্ট হয়। ফলে বিশৃঙ্খলা দেখা দেয় এবং সমাজ ও রাষ্ট্রীয় জীবন অশান্তিপূর্ণ হয়ে ওঠে। আর তাই সভ্য রাষ্ট্রের সরকার জনগণের ব্যক্তিগত স্বাধীনতাকে নিশ্চিত করে ব্যক্তি, সমাজ ও রাষ্ট্রের উন্নতির জন্য কল্যাণকর পরিবেশ গড়ে তোলে। উপরের আলোচনা থেকে বলা যায়, ব্যক্তিগত স্বাধীনতা ব্যক্তির সুস্থ, ছাভাবিক বিকাশের জন্য আবশ্যক। আর এই স্বাধীনতা নিশ্চিত হলে সরকার ও জনগণের মধ্যে সুসম্পর্ক তৈরি হয়।"
        }
      ]
    },
    {
      "number": "6",
      "uddipok": "",
      "tag": "BCPC 23",
      "sub_questions": [
        {
          "label": "ক",
          "question": "Feodus শব্দের অর্থ কী?",
          "explanation": "Feodus শব্দের অর্থ সন্ধি বা মিল।"
        },
        {
          "label": "খ",
          "question": "ক্ষমতার নিয়ন্ত্রণ ও ভারসাম্য নীতি বলতে কী বোঝায়?",
          "explanation": "নিয়ন্ত্রণ ও ভারসাম্য নীতি বলতে সরকারের তিনটি বিভাগ একে অন্যের ক্ষমতার ওপর কিছুটা নিয়ন্ত্রণ প্রতিষ্ঠার মাধ্যমে শাসনব্যবস্থার ভারসাম্য রক্ষাকে বোঝায়। ক্ষমতার নিয়ন্ত্রণ ও ভারসাম্য নীতির মূলকথা হলো- আইন, শাসন ও বিচার বিভাগ পৃথকভাবে কাজ করলেও পরস্পর থেকে বিচ্ছিন্ন নয়। কোনো না কোনোভাবে একটি বিভাগ আরেকটি বিভাগের ওপর নির্ভরশীল থাকে। সরকারের প্রতিটি বিভাগ স্বতন্ত্রভাবে কাজ করা সত্ত্বেও এক বিভাগ কর্তৃক অন্য বিভাগের ক্ষমতা কিছুটা নিয়ন্ত্রণের মাধ্যমে ভারসাম্য রক্ষিত হয়।"
        },
        {
          "label": "গ",
          "question": "উদ্দীপকে বর্ণিত '?' চিহ্নিত স্থানে তোমার পাঠ্যবইয়ের কোন বিষয়টি নির্দেশিত হয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকের রাইয়ান আহমেদের প্রতিষ্ঠান গণতান্ত্রিক শাসনব্যবস্থার সাথে সামঞ্জস্যপূর্ণ। গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম- বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। গণতান্ত্রিক সরকার গঠিত হয় জনগণের সম্মতিক্রমে। জনসমর্থন হারালে নির্বাচনে সরকারকে পরাজিত হতে হয়। ব্রিটিশ রাষ্ট্রবিজ্ঞানী বার্কারের মতে, 'গণতন্ত্র হচ্ছে আলাপ-আলোচনার মাধ্যমে পরিচালিত সরকার।' আলাপ-আলোচনার মাধ্যমে সরকার পরিচালিত হয় বলে এরূপ সরকার জনগণের সামাজিক, রাজনৈতিক, অর্থনৈতিক ও সাংস্কৃতিক সকল বিষয়ে উন্নতি সাধনে সক্ষম হয়। গণতান্ত্রিক সরকার জবাবদিহিমূলক শাসনব্যবস্থা। এ ব্যবস্থায় সরকারের দায়িত্বশীল প্রত্যেককে তার কাজের জন্য জনগণের নিকট জবাবদিহি করতে হয়। উদ্দীপকের রাইয়ান আহমেদ সহকর্মীদের পরামর্শক্রমে তার প্রতিষ্ঠানটি পরিচালনা করেন। ফলে তার প্রতিষ্ঠানের দ্রুত উন্নয়ন হচ্ছে। তার প্রতিষ্ঠানের সকল কর্মীর মতামতকে প্রাধান্য দেওয়া গণতান্ত্রিক শাসনব্যবস্থার অন্যতম বৈশিষ্ট্যের সাথে সাদৃশ্যপূর্ণ। অতএব বলা যায়, রাইয়ান আহমেদের প্রতিষ্ঠানটি গণতান্ত্রিক পদ্ধতিতে পরিচালিত হচ্ছে।"
        },
        {
          "label": "ঘ",
          "question": "তুমি কি মনে করো উদ্দীপকের সাথে সাদৃশ্যপূর্ণ ব্যবস্থা সুশাসন প্রতিষ্ঠায় সহায়ক? উত্তরের সপক্ষে যুক্তি দাও।",
          "explanation": "নিম্নের অনুরুপ: উদ্দীপকের সাথে সাদৃশ্যপূর্ণ ব্যবস্থা অর্থাৎ গণতন্ত্র সুশাসন প্রতিষ্ঠায় সহায়ক বলে আমি মনে করি। সুশাসন হচ্ছে দায়িত্বশীল, অংশগ্রহণমূলক, স্বচ্ছ ও ন্যায়ানুগ শাসনের প্রক্রিয়া। আর গণতন্ত্র বলতে জনগণের প্রত্যক্ষ বা পরোক্ষ অংশগ্রহণের মাধ্যমে গড়ে ওঠা শাসনব্যবস্থাকে বোঝায়। উদ্দীপকে বহুদলীয় ব্যবস্থা, মৌলিক অধিকার, আইনের শাসন, স্বাধীন বিচার বিভাগ, ক্ষমতার বিকেন্দ্রীকরণ, জবাবদিহিতা ইত্যাদির মাধ্যমে গণতন্ত্রকে নির্দেশ করা হয়েছে। গণতান্ত্রিক শাসনব্যবস্থা প্রতিনিধিত্বমূলক হয়। এ শাসন ব্যবস্থার সব স্তরই জনগণের নির্বাচিত প্রতিনিধিদের মাধ্যমে পরিচালিত হয়। এতে জনগণের ক্ষমতায়ন ঘটে। এতে জনকল্যাণের বিষয়টি গুরুত্ব পায় যা সুশাসনের প্রধান লক্ষ্য। তাই সুশাসনের জন্য গণতান্ত্রিক শাসনব্যবস্থা প্রয়োজন। গণতন্ত্রে সার্বভৌম ক্ষমতার উৎস জনগণ। জনগণের ক্ষমতার এই স্বীকৃতি গণতান্ত্রিক শাসন ব্যবস্থার প্রাণস্বরূপ। সুশাসন প্রতিষ্ঠার জন্যও সংবিধানে জনগণের সার্বভৌমত্বের স্বীকৃতি আবশ্যক। আইনের শাসন গণতন্ত্রের একটি গুরুত্বপূর্ণ বৈশিষ্ট্য। আইনের শাসন ছাড়া রাষ্ট্রে স্বেচ্ছাচারিতা বিরাজ করে। সুশাসনের জন্যও আইনের শাসন অপরিহার্য। দলব্যবস্থা গণতন্ত্রের প্রাণস্বরূপ। বহুদলীয় ব্যবস্থা সরকারের ভূমিকাকে গণমুখী করার ক্ষেত্রে ভূমিকা রাখে। জনগণ ও সরকারের মধ্যে সেতুবন্ধন তৈরি করে। দলব্যবস্থার কার্যকর ভূমিকা ছাড়া সুশাসন চিন্তা করা যায় না। গণতান্ত্রিক শাসনব্যবস্থায় নাগরিকের মৌলিক অধিকার স্বীকৃত। সংবিধানে নাগরিকের মৌলিক অধিকার নিশ্চিত করা হলে তা সুশাসন নিশ্চিত করার ক্ষেত্রেও সহায়ক হয়। আলোচনা শেষে বলা যায়, গণতন্ত্রের বৈশিষ্ট্যসমূহ সুশাসন প্রতিষ্ঠার পথ সুগম করে। আর এ কারণে গণতন্ত্রকে সুশাসন প্রতিষ্ঠায় সহায়ক বলে আমি মনে করি।"
        }
      ]
    },
    {
      "number": "7",
      "uddipok": "",
      "tag": "BCPC 23",
      "sub_questions": [
        {
          "label": "ক",
          "question": "'হস্তান্তরিত আইন প্রণয়ন' কোন বিভাগের কাজ?",
          "explanation": "'হস্তান্তরিত আইন' প্রণয়ন করে আইন বিভাগ।"
        },
        {
          "label": "খ",
          "question": "বাংলাদেশকে প্রজাতান্ত্রিক রাষ্ট্র বলা হয় কেন?",
          "explanation": "প্রজাতান্ত্রিক রাষ্ট্রের বৈশিষ্ট্য বিদ্যমান থাকার কারণে বাংলাদেশকে প্রজাতান্ত্রিক রাষ্ট্র বলা হয়। যে সরকার ব্যবস্থায় রাষ্ট্রপ্রধান জনগণের প্রত্যক্ষ বা পরোক্ষ ভোটের মাধ্যমে নির্বাচিত হন তাকে প্রজাতান্ত্রিক রাষ্ট্র বলে। বাংলাদেশের রাষ্ট্র প্রধান জনগণের পরোক্ষ ভোটের মাধ্যমে নির্বাচিত হন। তাই বাংলাদেশকে প্রজাতান্ত্রিক রাষ্ট্র বলা হয়।"
        },
        {
          "label": "গ",
          "question": "ছকে 'A' চিহ্নিত স্থানটি সরকারের কোন বিভাগকে নির্দেশ করে? ব্যাখ্যা করো।",
          "explanation": "নিম্নের অনুরুপ: পল্লবের বাবা আইন বিভাগের সাথে জড়িত। সরকারের যে বিভাগ সংবিধানের আলোকে আইন প্রণয়ন, বিদ্যমান আইন সংশোধন ও পরিবর্তন করে তাকে আইন বিভাগ বলে। সরকারের তিনটি বিভাগের মধ্যে আইন বিভাগ বা আইনসভা অন্যতম গুরুত্বপূর্ণ বিভাগ। সরকারের সব কাজের জন্য আইনসভার অনুমোদন প্রয়োজন। সংসদীয় গণতান্ত্রিক সরকারের সবচেয়ে গুরুত্বপূর্ণ ও শক্তিশালী বিভাগ হলো আইন বিভাগ। জনগণের নির্বাচিত প্রতিনিধিদের নিয়ে আইনসভা গঠিত হয়। জনপ্রতিনিধিত্বশীল হওয়ার কারণে এ বিভাগের কাছে জনগণের অনেক প্রত্যাশা থাকে। আইনসভার প্রধান কাজ হলো আইন প্রণয়ন করা। দেশের শাসনকাজ সুষ্ঠুভাবে সম্পন্ন করতে আইনসভা আইন প্রণয়ন করে এবং পুরনো আইন পরিবর্তন ও সংশোধন করে যুগোপযোগী করে তোলে। উদ্দীপকের তথ্যানুযায়ী, পল্লবের বাবা জনগণের প্রত্যক্ষ ভোটে নির্বাচিত একজন প্রতিনিধি। এছাড়া তিনি সরকারি আইন প্রণয়নেও অংশগ্রহণ করেন। উদ্দীপকে উল্লিখিত পল্লবের বাবার এসব কাজ আইন বিভাগের কাজের সাথে সাদৃশ্যপূর্ণ। তাই বলা যায়, পল্লবের বাবা সরকারের অন্যতম গুরুত্বপূর্ণ বিভাগ আইনসভা বা আইন বিভাগের সাথে সংশ্লিষ্ট।"
        },
        {
          "label": "ঘ",
          "question": "তুমি কি মনে করো ছকের 'C' চিহ্নিত বিভাগটি 'B' চিহ্নিত বিভাগ থেকে পৃথক করা উচিত? বিশ্লেষণপূর্বক মতামত দাও।",
          "explanation": "নিম্নের অনুরুপ: ছকের 'C' চিহ্নিত বিভাগটি বিচার বিভাগ এবং 'B' চিহ্নিত বিভাগটি শাসন বিভাগকে নির্দেশ করে। তাই 'C' চিহ্নিত বিভাগটি 'B' চিহ্নিত বিভাগ থেকে পৃথক করা উচিত বলে আমি মনে করি। আইনের শাসন ও ন্যায়বিচার প্রতিষ্ঠার জন্য প্রয়োজন স্বাধীন বিচার বিভাগ। আর এজন্য বিচার বিভাগকে অবশ্যই শাসন বিভাগ থেকে পৃথক করতে হবে। স্বাধীন বিচার বিভাগ বলতে আইন বিভাগ ও শাসন বিভাগের প্রভাব ও নিয়ন্ত্রণমুক্ত বিচার বিভাগকে বোঝায়। প্রশাসনের নিয়ন্ত্রণমুক্ত স্বাধীন ও নিরপেক্ষ বিচার বিভাগের দাবি বর্তমানে সর্বজনীন দাবিতে পরিণত হয়েছে। গণতান্ত্রিক শাসনব্যবস্থায় বিচার বিভাগের স্বাধীনতার গুরুত্ব অপরিসীম। গণতন্ত্রকে সফল করার জন্য যে সকল শর্ত পূরণ করতে হয় বিচার বিভাগের স্বাধীনতা তার অন্যতম। ব্যক্তিস্বাধীনতা সংরক্ষণ, আইন ভঙ্গকারীর শাস্তিবিধান, সংবিধানের পবিত্রতা ও শ্রেষ্ঠতা রক্ষা ইত্যাদি গুরুত্বপূর্ণ কাজ বিচার বিভাগ সম্পাদন করে থাকে। তাই বিচার বিভাগকে স্বাধীন, দুর্নীতিমুক্ত ও নিরপেক্ষ করে গড়ে তোলা প্রয়োজন। বিচার বিভাগের স্বাধীনতা ও নিরপেক্ষতা বজায় না থাকলে রাষ্ট্রীয় জীবনে সত্য ও ন্যায় প্রতিষ্ঠা কখনই সম্ভব নয়। সর্বোপরি সুশাসন প্রতিষ্ঠাও সম্ভব নয়। বিচার বিভাগ ব্যক্তিস্বাধীনতা ও অধিকারের রক্ষক। তাই বিচার বিভাগকে স্বাধীনভাবে - দায়িত্ব পালন করতে দিতে হবে। পরিশেষে বলা যায়, আধুনিক গণতান্ত্রিক শাসনব্যবস্থায় মানুষের অধিকার, সাম্য ও স্বাধীনতা প্রতিষ্ঠার জন্য প্রয়োজন বিচার বিভাগের স্বাধীন ও নিরপেক্ষ ভূমিকা। তাই বিচার বিভাগকে শাসন বিভাগ থেকে পৃথক করা উচিত।"
        }
      ]
    },
    {
      "number": "8",
      "uddipok": "সালাম ও কালামের মধ্যে জমি নিয়ে বিরোধ আছে। একদিন সালাম তার লোকজন নিয়ে কালামের উপর হামলা করে। সালামকে প্রধান আসামি করে কালাম আদালতে মামলা দায়ের করে। আদালত সালামকে শাস্তি দেন।",
      "tag": "BCPC 23",
      "sub_questions": [
        {
          "label": "ক",
          "question": "শাসন বিভাগের কয়টি অংশ?",
          "explanation": "শাসন বিভাগ ২টি অংশে বিভক্ত।"
        },
        {
          "label": "খ",
          "question": "আইন ও নৈতিকতার ২টি পার্থক্য লিখ।",
          "explanation": "আইন ও নৈতিকতার মধ্যে সাদৃশ্যমূলক সম্পর্ক থাকা সত্ত্বেও উভয়ের মধ্যে কিছু বৈসাদৃশ্য রয়েছে। ১. সংজ্ঞাগত পার্থক্য: সংজ্ঞাগত দিক থেকে আইন ও নৈতিকতার মধ্যে ভিন্নতা রয়েছে। আইন হচ্ছে কতিপয় নিয়ম-কানুন যার পেছনে রাষ্ট্রীয় কর্তৃপক্ষের স্বীকৃতি ও অনুমোদন থাকে। পক্ষান্তরে সৃষ্টির সেরা জীব হিসেবে মানুষের ভালো-মন্দ, ন্যায়-অন্যায়, সৎ-অসৎ, উচিত-অনুচিত ইত্যাদির সাথে সম্পৃক্ত বিধি-বিধানকে নৈতিকতা বলা হয়। ২. পরিধিগত পার্থক্য: রাজনৈতিক আইনের তুলনায় নৈতিক বিধির পরিধি অনেক ব্যাপক। আইন কেবল মানুষের বহিজীবন ও বাহ্যিক আচার-আচরণ নিয়ন্ত্রণ করে। পক্ষান্তরে নৈতিক বিধান মানুষের বাহ্যিক ও অভ্যন্তরীণ উভয় প্রকার কার্যকলাপকে নিয়ন্ত্রণ করে।"
        },
        {
          "label": "গ",
          "question": "সালাম কোন আইনের শান্তি পায়? ব্যাখ্যা করো।",
          "explanation": "সালাম ফৌজদারি আইনে শাস্তি পায়। রাষ্ট্রের আইন-শৃঙ্খলা রক্ষা ও অপরাধীদের শাস্তি প্রদানের জন্য যেসব আইন প্রণীত হয়, তাকে ফৌজদারি আইন বলে। ফৌজদারি আইন কতগুলো বিধিবদ্ধ নিয়মনীতি, যা মানুষের জীবন, সম্পত্তি ও নিরাপত্তার হুমকি এবং রাষ্ট্রীয় নিয়ম লঙ্ঘনের অপরাধের ক্ষেত্রে কার্যকর করা হয়। উদ্দীপকে লক্ষ করা যায়, সালাম ও কালামের মধ্যে জমি নিয়ে বিরোধ থাকার কারণে একদিন সালাম তার লোকজন নিয়ে কালামের ওপর হামলা করে। এ কারণে সালামকে প্রধান আসামি করে কালাম আদালতে মামলা দায়ের করে। আদালত সালামকে শাস্তি দেয়। যেহেতু ফৌজদারি আইন সম্পত্তি সংক্রান্ত অপরাধের ক্ষেত্রেও প্রয়োগ করা হয় এবং সালামের ঘটনাটি সম্পত্তি সংক্রান্ত অপরাধ, সেহেতু বলা যায়, সালাম ফৌজদারি আইনের আওতায় শাস্তি পেয়েছে।"
        },
        {
          "label": "ঘ",
          "question": "সমাজে শান্তি প্রতিষ্ঠার জন্য উদ্দীপকের বর্ণিত আইন ভূমিকা পালন করে- বিশ্লেষণ করো।",
          "explanation": "সমাজে শান্তি প্রতিষ্ঠার জন্য উদ্দীপকে বর্ণিত আইন অর্থাৎ ফৌজদারি আইন ভূমিকা পালন করে- উক্তিটি যথার্থ। সমাজে আইন-শৃঙ্খলা প্রতিষ্ঠা, নাগরিক জীবনে নিরাপত্তা বিধান এবং অপরাধীকে দণ্ড দেওয়ার জন্য প্রণীত আইনকে ফৌজদারি আইন বলে। এ আইন মানুষকে সামাজিক ও রাজনৈতিক অধিকার উপভোগ করতে সাহায্য করে, স্বাধীনতাকে নিশ্চিত করে এবং সুন্দর-সুশৃঙ্খল সামাজিক ও রাষ্ট্রীয় জীবন গঠনে সহায়তা করে। ফৌজদারি আইন সুসভ্য সামাজিক জীবন গঠনে গুরুত্বপূর্ণ ভূমিকা পালন করে। কেননা সমাজজীবনে বিদ্যমান সকল প্রকার অন্যায়, অবিচার, অত্যাচার, নির্যাতন প্রভৃতির বিরুদ্ধে ফৌজদারি আইন প্রয়োগ করা হয়। ফৌজদারি আইনই 'দুষ্টের দমন ও শিষ্টের পালনের' পাশাপাশি আইন- শৃঙ্খলা পরিস্থিতিকে সমুন্নত রেখে জনজীবনে সামগ্রিক কল্যাণ নিশ্চিত করে এবং স্থিতিশীল শাসন কায়েম করে। কেননা ফৌজদারি আইনের মাধ্যমেই অপরাধীকে শাস্তি প্রদান এবং নিরপরাধীকে মুক্তি প্রদান করা হয়। উদ্দীপকে বর্ণিত সালামের অপরাধের ক্ষেত্রেও ফৌজদারি আইনের মাধ্যমেই শাস্তি প্রদান করা হয়েছে। পরিশেষে বলা যায়, অপরাধীকে শাস্তি প্রদান এবং নিরপরাধীকে মুক্তিদানের মাধ্যমে সমাজে শান্তি-শৃঙ্খলা প্রতিষ্ঠিত হয়। আর এক্ষেত্রে ফৌজদারি আইনের কোনো বিকল্প নেই। তাই বলা যায়, সমাজে শান্তি প্রতিষ্ঠার ক্ষেত্রে ফৌজদারি আইন অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "তাপস সোম একজন সমাজকর্মী। মানুষের কল্যাণে তিনি কাজ করেন। সমাজের সকলেই তাকে ভালোবাসে। তিনি দুরারোগ্য রোগে আক্রান্ত হলে সমাজের সর্বস্তরের জনগণ তার পাশে এসে দাঁড়ায়।",
      "tag": "BCPC 23",
      "sub_questions": [
        {
          "label": "ক",
          "question": "সুশাসনের পূর্বশর্ত কী?",
          "explanation": "সুশাসনের পূর্বশর্ত হলো আইনের শাসন।"
        },
        {
          "label": "খ",
          "question": "সংসদীয় সরকার বলতে কী বোঝায়?",
          "explanation": "যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে সংসদীয় বা মন্ত্রিপরিষদ শাসিত সরকার বলে। মন্ত্রিপরিষদ শাসিত শাসনব্যবস্থায় একজন নামমাত্র রাষ্ট্রপ্রধান থাকেন। সরকার পরিচালনার প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। এ ব্যবস্থায় প্রধানমন্ত্রী হচ্ছেন মন্ত্রিসভার নেতা, সংগঠক ও সরকার প্রধান।"
        },
        {
          "label": "গ",
          "question": "উদ্দীপকে কোন ধরনের মূল্যবোধ প্রতিফলিত হয়েছে? ব্যাখ্যা করো।",
          "explanation": "উদ্দীপকে সামাজিক মূল্যবোধ প্রতিফলিত হয়েছে। যে চিন্তাভাবনা, লক্ষ্য, উদ্দেশ্য ও সংকর মানুষের সামাজিক আচার-ব্যবহার ও কর্মকাণ্ডকে নিয়ন্ত্রিত ও পরিচালিত করে তার সমন্টিকে সামাজিক মূল্যবোধ বলে। মার্কিন সমাজবিজ্ঞানী এবং শিক্ষাবিদ স্টুয়ার্ট সি, ভভ (Stuart Carter Dodd) এর মতে, 'সামাজিক মূল্যবোধ হলো সে সব রীতিনীতির সমষ্টি যা ব্যক্তি সমাজের কাছ থেকে আশা করে এবং সমাজ ব্যক্তির কাছ থেকে লাভ করে।' সামাজিক মূল্যবোধ সামাজিক উন্নয়নের ভিত্তি বা মানদণ্ড। সামাজিক শিষ্টাচার, সততা, সত্যবাদিতা, ন্যায়বিচার, সহমর্মিতা, সহনশীলতা, শৃঙ্খলাবোধ, শ্রমের মর্যাদা, দানশীলতা, আতিথেয়তা; জনসেবা, আত্মত্যাগ প্রভৃতি মানবিক গুণাবলির সমষ্টি হচ্ছে সামাজিক মূল্যবোধ। সামাজিক মূল্যবোধের মাপকাঠিতেই মানুষের আচরণ ও কাজের ভালো-মন্দ বিচার করা হয়। উদ্দীপকে দেখা যায়, সমাজকর্মী তাপস সোম মানুষের কল্যাণে কাজ করেন। তিনি দুরারোগ্য রোগে আক্রান্ত হলে সমাজের সর্বস্তরের জনগণ তাঁর পাশে এসে দাঁড়ায়। এ ঘটনাটি সামাজিক মূল্যবোধের উজ্জ্বল দৃষ্টান্ত। কেননা সামাজিক মূল্যবোধের অন্যতম উপাদান হচ্ছে সহমর্মিতা। আর তাপস সোমের অসুস্থতায় সমাজের সর্বস্তরের জনগণের তার পাশে দাঁড়ানো সহমর্মিতারই বহিঃপ্রকাশ। তাই বলা যায়, উদ্দীপকে সামাজিক মূল্যবোধ প্রকাশিত হয়েছে।"
        },
        {
          "label": "ঘ",
          "question": "সামাজিক ন্যায়বিচার প্রতিষ্ঠায় উদ্দীপকে বর্ণিত মূল্যবোধ ভূমিকা পালন করে- বিশ্লেষণ করো।",
          "explanation": "সামাজিক ন্যায়বিচার প্রতিষ্ঠায় উদ্দীপকে বর্ণিত মূল্যবোধ অর্থাৎ সামাজিক মূল্যবোধ ভূমিকা পালন করে- উক্তিটি সঠিক। সামাজিক ন্যায়বিচারের অর্থ ধর্ম-বর্ণ, নারী-পুরুষ, ধনী-গরিব নির্বিশেষে সকলের প্রতি বিচারের মানদন্ড হবে এক ও অভিন্ন। অর্থাৎ আইনের চোখে সবাই সমান। সমাজে বসবাসকারী সকলের সুবিচার পাওয়ার অধিকার রয়েছে। সমাজে সুবিচার প্রতিষ্ঠিত হলে ব্যক্তিস্বাধীনতা রক্ষিত হ্যা এবং সমাজে শান্তি বিরাজ করে। সামাজিক মূল্যবোধ সামাজিক ন্যায়বিচার প্রতিষ্ঠায় ভূমিকা রাখে। যে চিন্তাভাবনা, লক্ষ্য, উদ্দেশ্য ও সংকল্প মানুষের সামাজিক আচার- ব্যবহার ও কর্মকান্ডকে নিয়ন্ত্রিত ও পরিচালিত করে তার সমষ্টিকে সামাজিক মূল্যবোধ বলে। সামাজিক মূল্যবোধ হলো সামাজিক শিষ্টাচার, সততা, সত্যবাদিতা, ন্যায়বিচার, সহনশীলতা, সহমর্মিতা, শ্রমের মর্যাদা, শৃঙ্খলাবোধ, দানশীলতা, আত্মত্যাগ প্রভৃতি মানবিক গুণাবলির সমষ্টি। আর এসব মানবিক গুণাবদি সামাজিক ন্যায়বিচার প্রতিষ্ঠাকে ত্বরায়িত করে। এছাড়া সামাজিক মূল্যবোধ হলো মানুষের আচরণ বিচারের মানদণ্ড। সামাজিক মূল্যবোধের মাপকাঠিতে মানুষের কাজের ভালো- মন্দের বিচার করা হয়। তাই সমাজে যদি ন্যায়বিচার প্রতিষ্ঠিত না হয় তাহলে সে সমাজব্যবস্থাকে উন্নত বা ভালো সমাজব্যবস্থা হিসেবে অভিহিত করা যায় না। ফলে সামাজিক মূল্যবোধ সামাজিক ন্যায়বিচার প্রতিষ্ঠায় তৎপর হয়। পরিশেষে বলা যায়, সামাজিক ন্যায়বিচার সামাজিক শৃঙ্খলা বজায় রেখে সমাজকে সুন্দর ও সুসংহত করে। আর সামাজিক মূল্যবোধ সামাজিক ন্যায়বিচার প্রতিষ্ঠাকে ত্বরান্বিত করে।"
        }
      ]
    },
    {
      "number": "10",
      "uddipok": "নিচের ছকটি পড়ে নিম্নলিখিত প্রশ্নে উত্তর দাও: ‘ক' রাষ্ট্র 'খ' রাষ্ট্র গণতান্ত্রিক প্রক্রিয়ায় রাজনৈতিক দলের নেতা নির্বাচিত নামমাত্র আইন সভা রয়েছে সরকারের অন্যান্য বিভাগের ওপর আইনসভার প্রাধান্য উত্তরাধিকার সূত্রে রাজনৈতিক দলের নেতা নির্বাচিত হয়",
      "tag": "BCPC 23",
      "sub_questions": [
        {
          "label": "ক",
          "question": "The Philosophy of citizenship বইটি কার লেখা?",
          "explanation": "‘The Philosophy of Citizenship' বইটি ই. এম. হোয়াইটের লেখা।"
        },
        {
          "label": "খ",
          "question": "পৌরনীতি বলতে কী বোঝায়?",
          "explanation": "নাগরিক ও নাগরিক জীবনের সাথে জড়িত সব বিষয় আলোচনা করে বলে পৌরনীতি ও সুশাসনকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই । পৌরনীতি ও সুশাসনকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "উপরের ছক অনুযায়ী 'ক' নামক রাষ্ট্রে কোন ধরনের সরকার ব্যবস্থা বিদ্যমান? আলোচনা করো।",
          "explanation": "নিম্নের অনুরুপ: জাউদ্দীপকের রাইয়ান আহমেদের প্রতিষ্ঠান গণতান্ত্রিক শাসনব্যবস্থার সাথে সামঞ্জস্যপূর্ণ। গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম- বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। গণতান্ত্রিক সরকার গঠিত হয় জনগণের সম্মতিক্রমে। জনসমর্থন হারালে নির্বাচনে সরকারকে পরাজিত হতে হয়। ব্রিটিশ রাষ্ট্রবিজ্ঞানী বার্কারের মতে, 'গণতন্ত্র হচ্ছে আলাপ-আলোচনার মাধ্যমে পরিচালিত সরকার।' আলাপ-আলোচনার মাধ্যমে সরকার পরিচালিত হয় বলে এরূপ সরকার জনগণের সামাজিক, রাজনৈতিক, অর্থনৈতিক ও সাংস্কৃতিক সকল বিষয়ে উন্নতি সাধনে সক্ষম হয়। গণতান্ত্রিক সরকার জবাবদিহিমূলক শাসনব্যবস্থা। এ ব্যবস্থায় সরকারের দায়িত্বশীল প্রত্যেককে তার কাজের জন্য জনগণের নিকট জবাবদিহি করতে হয়। উদ্দীপকের রাইয়ান আহমেদ সহকর্মীদের পরামর্শক্রমে তার প্রতিষ্ঠানটি পরিচালনা করেন। ফলে তার প্রতিষ্ঠানের দ্রুত উন্নয়ন হচ্ছে। তার প্রতিষ্ঠানের সকল কর্মীর মতামতকে প্রাধান্য দেওয়া গণতান্ত্রিক শাসনব্যবস্থার অন্যতম বৈশিষ্ট্যের সাথে সাদৃশ্যপূর্ণ। অতএব বলা যায়, রাইয়ান আহমেদের প্রতিষ্ঠানটি গণতান্ত্রিক পদ্ধতিতে পরিচালিত হচ্ছে।"
        },
        {
          "label": "ঘ",
          "question": "'ক' ও 'খ' রাষ্ট্রের সরকার ব্যবস্থার মধ্যে কোনটিকে তুমি উত্তম মনে করো? বিশ্লেষণ করো।",
          "explanation": "নিম্নের অনুরুপ: উদ্দীপকের রাইয়ান আহমেদ ও আরিয়ান আহমেদের প্রতিষ্ঠান দুটি 'যথাক্রমে গণতান্ত্রিক এবং একনায়কতান্ত্রিক পদ্ধতিতে পরিচালিত। এ দুটির মধ্যে আমি রাইয়ান আহমেদের প্রতিষ্ঠানের গণতান্ত্রিক শাসন পদ্ধতিকে সমর্থন করি। যে শাসনব্যবস্থায় জনগণই প্রকৃত ক্ষমতার অধিকারী তাকে গণতন্ত্র বলা হয়। এ ব্যবস্থায় জনগণ রাষ্ট্রের বিভিন্ন ক্ষেত্রে তাদের মতামত প্রকাশ ও কর্তৃত্ব প্রতিষ্ঠার সুযোগ পায়। রাইয়ান আহমেদের প্রতিষ্ঠানটিতেও অনুরূপ ব্যবস্থা লক্ষ করা যায়। অপরদিকে একনায়কতন্ত্র হলো এমন শাসনব্যবস্থা যাতে এক ব্যক্তি, এক দল বা এক শ্রেণির হাতে ক্ষমতা পুঞ্জীভূত থাকে। এতে জনগণের ব্যক্তি ও বাকস্বাধীনতা বলে কিছুই নেই। উদ্দীপকের আরিয়ান আহমেদও সিদ্ধান্ত গ্রহণে প্রতিষ্ঠানের কারো মতামতকে গুরুত্ব দেন না। যা একনায়কতান্ত্রিক শাসনব্যবস্থার সাথে সাদৃশ্যপূর্ণ। একনায়কতন্ত্রে একনায়ক তার কার্যাবলির জন্য কারো কাছে দায়বদ্ধ থাকে না। ফলে এটি একটি দায়িত্বহীন শাসনব্যবস্থায় পরিণত হয়। অন্যদিকে, গণতান্ত্রিক সরকার ব্যবস্থা জনমতভিত্তিক শাসনব্যবস্থা। এ ব্যবস্থায় জনমতের ভিত্তিতে শাসনকার্য পরিচালিত হয় বলে জনআকাঙ্ক্ষা পূর্ণ হয়। একনায়কতন্ত্রে জনগণের আশা-আকাঙ্ক্ষার প্রতিফলন ঘটে না। এখানে জনগণের মতামতকে উপেক্ষা করা হয়। পক্ষান্তরে, গণতন্ত্র নমনীয় শাসনব্যবস্থা। এ শাসনব্যবস্থায় সরকারকে সহজেই পরিবর্তন করা যায়। কিন্তু একনায়কতান্ত্রিক শাসনব্যবস্থায় ক্ষমতার অতি কেন্দ্রীকরণ হয়ে থাকে। যার কারণে জনগণের আশা-আকাঙ্ক্ষার প্রতিফলন ঘটে না। ফলে সুশাসনও নিশ্চিত হয় না। উপরের আলোচনা থেকে বোঝা যায় যে, গণতান্ত্রিক শাসনব্যবস্থায় জনগণের সার্বভৌমত্ব প্রতিষ্ঠিত হয়। কিন্তু, একনায়কতন্ত্রে জনগণকে উপেক্ষা করা হয়। তাই আমি গণতান্ত্রিক শাসন পদ্ধতিকে সমর্থন করি।"
        }
      ]
    },
    {
      "number": "11",
      "uddipok": "'ক' রাষ্ট্রে এমন কিছু সংগঠন আছে যারা প্রকাশ্যে কাজ করে। তবে এই রাষ্ট্রে কয়েকটি সংগঠনের অস্তিত্ব রয়েছে যারা গোপনে কাজ করে। প্রথম সংগঠনটি সরকার গঠন করলেও দ্বিতীয় সংগঠনটি সরকার গঠন করে না।",
      "tag": "BCPC 23",
      "sub_questions": [
        {
          "label": "ক",
          "question": "অধিকার কত প্রকার?",
          "explanation": "অধিকার মূলত ২ প্রকার। যথা- ১. নৈতিক অধিকার, ২. আইনগত অধিকার।"
        },
        {
          "label": "খ",
          "question": "উপদল বলতে কী বোঝায়?",
          "explanation": "দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে, কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয়, তখন তাকে উপদল (Faction) বা কুচক্রী দল বলে। উপদলের কোনো স্থায়ী সংগঠন নেই। তাদের শুধু থাকে কিছু সংকীর্ণ স্বার্থ। আঞ্চলিক স্বার্থের ভিত্তিতে গঠিত হয় আঞ্চলিক উপদল। সাম্প্রদায়িক স্বার্থের ভিত্তিতে গঠিত হয় সাম্প্রদায়িক উপদল। উপদলের কোনো মহৎ লক্ষ্য থাকে না, থাকে না কোনো স্থায়ী সংগঠন। তবে এও দেখা যায়, দীর্ঘকালীন পরিসরে স্থায়ী সংগঠন গড়ে কোনো কোনো উপদল রাজনৈতিক দলে রূপান্তরিত হয়।"
        },
        {
          "label": "গ",
          "question": "উদ্দীপকে উল্লিখিত প্রথম সংগঠনটির সাথে তোমার পাঠ্যবইয়ের কোন সংগঠনের সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত প্রথম সংগঠনটির সাথে আমার পাঠ্যবইয়ের রাজনৈতিক দলের সাদৃশ্য রয়েছে। উদ্দীপকে বলা হয়েছে, 'ক' রাষ্ট্রে এমন কিছু সংগঠন আছে যারা প্রকাশ্যভাবে কাজ করে। তবে এই রাষ্ট্রে কয়েকটি সংগঠনের অস্তিত্ব রয়েছে যারা গোপনে কাজ করে। প্রথম সংগঠনটি সরকার গঠন করলেও দ্বিতীয় সংগঠনটি সরকার গঠন করে না। এখানে প্রথম সংগঠন বলতে রাজনৈতিক দলকেই নির্দেশ করে। রাজনৈতিক দল স্থায়ীভাবে এবং কতিপয় সুনির্দিষ্ট উদ্দেশ্য ও লক্ষ্যের সমন্বয়ে গঠিত হয়। এর সদস্যরা সম-আদর্শে অনুপ্রাণিত, ঐক্যবদ্ধ এবং সংগঠিত থাকে। প্রতিটি রাজনৈতিক দল সমাজের সামগ্রিক কল্যাণে প্রয়াসী হয়। তারা জাতীয় স্বার্থ রক্ষা ও সংরক্ষণের চেষ্টা করে। পাশাপাশি তারা তাদের দলীয় স্বার্থ রক্ষায় সদা সচেষ্ট থাকে। রাজনৈতিক দল নিয়মতান্ত্রিক উপায়ে রাষ্ট্রক্ষমতা দখলের চেষ্টা করে। এক্ষেত্রে তারা সুনির্দিষ্ট ও জনপ্রিয় গুরুত্বপূর্ণ কর্মসূচির ভিত্তিতে জনসমর্থন লাভের মাধ্যমে রাষ্ট্রক্ষমতা লাভের প্রচেষ্টায় অবতীর্ণ হয়। রাজনৈতিক দল দেশের রাজনৈতিক, সামাজিক ও অর্থনৈতিক সমস্যাগুলো চিহ্নিত করে এবং সমস্যাগুলো নিয়ে অবিরত আলাপ-আলোচনার দ্বারা নিজেদের অনুকূলে জনসমর্থন গঠনে সচেষ্ট হয়। রাজনৈতিক দলের একটি উল্লেখযোগ্য বৈশিষ্ট্য হচ্ছে এটি নির্বাচনমুখী সংগঠন। তাই রাজনৈতিক দল নির্বাচনের মাধ্যমে ক্ষমতা লাভের চেষ্টা করে। রাজনৈতিক দল, তার সদস্যদের দলীয় বিভিন্ন আদর্শ সম্পর্কে শিক্ষাদান করে থাকে। রাজনৈতিক দল তাদের নীতি ও আদর্শ বাস্তবায়নে বদ্ধপরিকর। দলের কর্মসূচি বাস্তবায়নে এর নেতাকর্মীরা যেকোনো ত্যাগ স্বীকার করতে প্রস্তুত থাকে।"
        },
        {
          "label": "ঘ",
          "question": "উদ্দীপকে উল্লিখিত ২য় সংগঠনটি মাঝে মাঝে প্রথম সংগঠনের পক্ষ নিয়ে কাজ করে। ব্যাখ্যা করো।",
          "explanation": "উদ্দীপকে উল্লেখিত দ্বিতীয় সংগঠনটি অর্থাৎ চাপসৃষ্টিকারী গোষ্ঠী মাঝে মাঝে রাজনৈতিক দলের পক্ষ নিয়ে কাজ করে থাকে। উদ্দীপকে দ্বিতীয় সংগঠনটির ক্ষেত্রে বলা হয়েছে, এ সংগঠন গোপনে কাজ করে এবং সরকার গঠন করে না। এ সংগঠনটি হলো চাপসৃষ্টিকারী গোষ্ঠী। এ ধরনের সামাজিক গোষ্ঠী নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ। চাপসৃষ্টিকারী গোষ্ঠী নিজেদের স্বার্থ সংরক্ষণের পাশাপাশি জনগণের স্বার্থ সংরক্ষণেও নিয়োজিত থাকে। তারা জনসাধারণের দাবিদাওয়াগুলো একত্রিত করে সরকারের নিকট তুলে ধরে। ফলে সরকারকর্তৃক পরিকল্পনা প্রণয়নে জনস্বার্থের প্রাধান্য নিশ্চিত হয় যা সুশাসনের জন্য অত্যন্ত গুরুত্বপূর্ণ। এছাড়া চাপসৃষ্টিকারী গোষ্ঠীর শাসন বিভাগের কার্যক্রমে যাতে স্বচ্ছতা, দায়িত্বশীলতা ও জবাবদিহিতা নিশ্চিত হয় সে ব্যাপারেও সজাগ দৃষ্টি রাখে। ফলে শাসন বিভাগে দুর্নীতি, স্বজনপ্রীতি, দলীয়করণ হ্রাস পায় যা সুশাসনের জন্য অত্যাবশ্যক। পাশাপাশি চাপসৃষ্টিকারী গোষ্ঠী সরকার ও জনগণের মধ্যে সেতুবন্ধন হিসেবে কাজ করে। আবার চাপসৃষ্টিকারী গোষ্ঠীগুলো নিজেদের সার্থ হাসিলের জন্য রাজনৈতিক দলগুলোর সাথে লেয়াজু করে থাকে। এছাড়া চাপসৃষ্টিকারী গোষ্ঠী জাতীয় সংকট মোকাবিলা, সম্পদের সুষম বণ্টন, জনমত গঠন, নেতৃত্ব সৃষ্টি প্রভৃতির মাধ্যমে সুশাসন প্রতিষ্ঠার পথ ত্বরান্বিত করে। উপরের আলোচনা থেকে বোঝা যায়, চাপসৃষ্টিকারী গোষ্ঠী নিজের স্বার্থ হাসিলের জন্য উদ্দেশ্য মাঝে মাঝে রাজনৈতিক দলের পথ নিয়ে কাজ করে।"
        }
      ]
    }
  ]
}