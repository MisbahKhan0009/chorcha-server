{
  "title": "হলি ক্রস কলেজ, ঢাকা ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ক্লাসে শিক্ষক পৌরনীতির বিষয়বস্তু নিয়ে আলোচনা করতে গিয়ে বললেন যে, পৌরনীতির বিষয়বস্তু ব্যাপক। তিনি আরো বললেন, যা কিছু নাগরিক জীবনকে স্পর্শ করে, তা নিয়েই পৌরনীতি আলোচনা করে। ক্লাসে ছাত্ররা শিক্ষকের বিষয় উপস্থাপনায় মুগ্ধ হয়ে পরস্পর বলতে লাগল যে পৌরনীতি বিষয়টি পাঠ্য বিষয় হিসেবে পড়লে নাগরিক, রাষ্ট্র, সরকার, আন্তর্জাতিক সংগঠন ইত্যাদি সম্পর্কে আরো অনেক কিছু জানা যাবে।",
      "tag": "HC 23",
      "sub_questions": [
        {
          "label": "ক",
          "question": "পৌরনীতি সম্পর্কেই ই এম হোয়াইটের সংজ্ঞা লেখো।",
          "explanation": "পৌরনীতি সম্পর্কে ই. এম হোয়াইটের সংজ্ঞা 'পৌরনীতি হলো মানব বিজ্ঞানের সেই মূল্যবান শাখা যা নাগরিকের অতীত, বর্তমান ও ভবিষ্যৎ এবং স্থানীয়, জাতীয় ও মানবতার সাথে জড়িত প্রতিটি বিষয় নিয়ে আলোচনা করে।"
        },
        {
          "label": "খ",
          "question": "উৎপত্তি ও শব্দগত অর্থে পৌরনীতি বলতে কী বোঝায়?",
          "explanation": "উৎপত্তি ও শব্দগত অর্থে পৌরনীতি হলো নগররাষ্ট্রে বসবাসরত নাগরিকদের আচরণ ও কার্যাবলি সংক্রান্ত বিজ্ঞান। পৌরনীতির ইংরেজি প্রতিশব্দ 'Civics'। Civics শব্দটি দুটি ল্যাটিন শব্দ 'Civis' ও 'Civitas' থেকে উৎপত্তি হয়েছে। civis অর্থ নাগরিক এবং Civitas অর্থ নগর রাষ্ট্র। সুতরাং শাব্দিক বা উৎপত্তিগত অর্থে পৌরনীতি হলো নগররাষ্ট্রে বসবাস করা নাগরিকদের আচরণ ও কার্যাবলি সংক্রান্ত বিজ্ঞান।"
        },
        {
          "label": "গ",
          "question": "উদ্দীপকে উল্লেখিত 'যা কিছু নাগরিক জীবনকে স্পর্শ করে, তা নিয়েই পৌরনীতি আলোচনা করে'- উক্তিটি ব্যাখ্যা করো।",
          "explanation": "পৌরনীতির বিষয়বস্তু হলো নাগরিক জীবনের সকল বিষয় নিয়ে আলোচনা করা। তাই উদ্দীপকে বর্ণিত 'যা কিছু নাগরিক জীবনকে স্পর্শ করে, তা নিয়েই পৌরনীতি আলোচনা করে' উক্তিটি যথার্থ বলে আমি মনে করি। পৌরনীতি একটি নাগরিকতা বিষয়ক বিজ্ঞান। তাই নাগরিক জীবনের বিভিন্ন দিক আলোচনা করে সুনাগরিক গড়ে তোলার মধ্য দিয়ে উন্নত নাগরিক জীবন উপহার দেয়াই পৌরনীতির মূল উদ্দেশ্য। এ লক্ষ্যে পৌরনীতি নাগরিক জীবনের বিভিন্ন দিক যেমন- আইন, স্বাধীনতা, সাম্য ইত্যাদি বিষয় আলোচনা করে। অধিকার ও কর্তব্য, মৌলিক অধিকার, মানবাধিকার বিষয় আলোচনা করে পৌরনীতি ব্যক্তির ব্যক্তিত্ব বিকাশে সাহায্য করে। সরকারের বিভিন্ন বিভাগ ও সরকার ব্যবস্থা এবং সংবিধান সম্পর্কে আলোচনা করে পৌরনীতি নাগরিকদের শিক্ষা দেয় সে সরকারের অংশীদার এবং কীভাবে তা নিশ্চিত করা যায়। মৌলিক সামাজিক বিষয় যেমন: পরিবার, সমাজ, সামাজিক মূল্যবোধ ইত্যাদি বিষয় নিয়ে পৌরনীতি শিক্ষা। নাগরিক জীবনের অতীত নিয়ম-নীতি, ইতিহাস ও ঐতিহ্যের আলোচনা করে পৌরনীতি বর্তমানের নাগরিকদের ভবিষ্যতের পথ চলার দিক নির্দেশ করে। সুতরাং আমরা বলতে পারি নাগরিক জীবনঘনিষ্ঠ সকল বিষয় আলোচনার মধ্যদিয়ে পৌরনীতি আমাদের একটি সুন্দর সমাজ ও জীবন ব্যবস্থা উপহার দেয়।"
        },
        {
          "label": "ঘ",
          "question": "তুমি কি মনে করো নাগরিক হিসেবে পৌরনীতি পাঠের প্রয়োজন রয়েছে? তোমার উত্তরের সপক্ষে যুক্তি দিয়ে আলোচনা করো।",
          "explanation": "আমি অবশ্যই মনে করি নাগরিক হিসেবে পৌরনীতি পাঠের প্রয়োজন রয়েছে। পৌরনীতি নাগরিক জীবনের সবচেয়ে নিকটবর্তী ও ঘনিষ্ঠ সামাজিক বিজ্ঞান। পৌরনীতি নাগরিককে রাষ্ট্র ও সমাজ চিন্তার সাথে যুক্ত করে নিজের অধিকার আদায় ও অন্যের অধিকার রক্ষায় উদ্বুদ্ধ করে। পৌরনীতি পাঠ থেকে আমরা 'ভালো থাকা' ও 'ভালো রাখার শিক্ষা পেয়ে থাকি। পৌরনীতি আমাদের দেশপ্রেমে উদ্বুদ্ধ করে। পৌরনীতি পাঠে নাগরিক হয়ে উঠে সুনাগরিক। ফলে পরিবার হয় আদর্শিক আর সমাজ হয় উৎকর্ষ; রাষ্ট্রে একটি গণতান্ত্রিক সংস্কৃতির আবহ বিরাজ করে। পৌরনীতি পাঠে ফলে নেতা অর্জন করে নেতৃত্ব এবং শাসক হয়ে উঠেন সেবক। পৌরনীতির পাঠ নাগরিককে সমাজ চিন্তার সাথে যুক্ত করে ফলে নাগরিকদের মধ্যে পারস্পরিক ভ্রাতৃত্ববোধ, পরমত সহিষ্ণুতা বৃদ্ধি পায়, মূল্যবোধের বিকাশ ঘটে। সরকার, সংবিধান, মৌলিক অধিকারের মানবাধিকার শিক্ষা আমরা পৌরনীতি পাঠের মাধ্যমে পেয়ে থাকি। অতীত থেকে শিক্ষা নিয়ে আমরা উন্নত সমাজ বিনির্মানের যেমন সচেষ্ট হই অন্য দিকে ভবিষ্যৎ প্রজন্মকে একটি সুখি ও সুন্দর পৃথিবী উপহার দেওয়ার শিক্ষাও আমরা পৌরনীতি পাঠের মাধ্যমে পেয়ে থাকি। পরিশেষে আমরা বলতে পারি যে, পৌরনীতি যেহেতু রাষ্ট্রের সকল দিকের উপর আলোকেপাত করে এবং নাগরিক জীবন সম্পর্কে পূর্ণাঙ্গ দিক নির্দেশনা প্রদান করে তাই এর পাঠের প্রয়োজনীয়তা অনস্বীকার্য।"
        }
      ]
    },
    {
      "number": "2",
      "uddipok": "রাসেল অত্যন্ত ভদ্র ছেলে। সে বড়দের সম্মান করে। শিক্ষকদের শ্রদ্ধা করে। ছোটদের স্নেহ করে। তার কাছে কেউ সাহায্য চাইলে সাহায্য করে। তার কাছে কোন ভিক্ষুক সাহায্য চেয়ে কখনো বিমুখ হয়নি।",
      "tag": "HC 23",
      "sub_questions": [
        {
          "label": "ক",
          "question": "সরকারের কয়টি অঙ্গ এবং কী কী?",
          "explanation": "সরকারের অঙ্গ তিনটি। যথা: আইন বিভাগ, শাসন বিভাগ ও বিচার বিভাগ।"
        },
        {
          "label": "খ",
          "question": "মানুষ আইন মেনে চলে কেন?",
          "explanation": "আইন মান্য করা মানুষের সহজাত প্রবৃত্তি। মানুষ স্বাভাবিকভাবে জীবন ও সম্পত্তির নিরাপত্তা বিধান এবং সামাজিক ও রাষ্ট্রীয় জীবনে শান্তি ও কল্যাণ নিশ্চিত করার জন্য আইন মান্য করে। তবে সহজ কথা হলো মানুষ আইন মান্য করে শাস্তির ভয়ে। এছাড়া ধর্ম, সামাজিক অনুশাসন, ন্যায়বোধ, শ্রদ্ধাবোধ থেকে মানুষ আইন মেনে চলে। আইন মান্য করে চললে সমাজে শৃঙ্খলা বজায় থাকে।"
        },
        {
          "label": "গ",
          "question": "উদ্দীপকে রাসেলের কাজগুলো নাগরিকের কোন ধরনের অধিকার? ব্যাখ্যা করে বুঝিয়ে দাও।",
          "explanation": "উদ্দীপকে রাসেলের কাজগুলো নাগরিকের নৈতিক অধিকার। সাধারণত নাগরিকের ন্যায়বোধ, নৈতিকতা বোধ ও বিবেকবোধ থেকে উদ্ভূত অধিকারই নৈতিক অধিকার। এসব অধিকার থেকে বঞ্চিত হলে কেউ আইনের আশ্রয় নিতে পারে না। উদ্দীপকে আমরা দেখতে পাই যে রাসেল নামের ছেলেটি বড়দের সম্মান করে। শিক্ষকদের সম্মান করে ছোটদের স্নেহ করে এবং ভিক্ষুককে সব সময় ভিক্ষা দেয়। এ সবকাজগুলো তার ন্যায়বোধ ও বিবেকবোধ থেকেই করে থাকে। তবে এ কাজগুলো সে না করলেও আইনের দৃষ্টিতে কোন অপরাধ হবে না। তবে এ ক্ষেত্রে, সে সামাজিক ভাবে ঘৃণিত ও হেয় প্রতিপন্ন হবে। নৈতিক অধিকারের পিছনে আইনগত সমর্থন না থাকলেও দেশ কাল ভেদে এটি অতি গুরত্বপূর্ণ একটি অধিকার। উপরের আলোচনা থেকে বলা যায় যে, উদ্দীপকে উল্লেখিত রাসেলের কাজগুলো নাগরিকের নৈতিক অধিকার।"
        },
        {
          "label": "ঘ",
          "question": "রাষ্ট্রের নাগরিক হিসেবে রাসেলকে রাষ্ট্রের জন্য আরো কর্তব্য পালন করতে হবে- উক্তিটি বিশ্লেষণ করো।",
          "explanation": "'রাষ্ট্রের নাগরিক হিসেবে রাসেলকে অনেক কর্তব্য পালন করতে হবে। বক্তব্যটি অত্যন্ত তাৎপর্যপূর্ণ। সামাজিক জীবনকে সুন্দরভাবে গড়ে তোলার জন্য রাসেলের রয়েছে সামাজিক' কর্তব্য। সামাজিক সচেতনতা বৃদ্ধির মাধ্যমে সামাজিক সম্প্রীতির উন্নয়ন। সামাজিক কাজকার্মে অংশ গ্রহণ, ভাই-বোনদের লেখাপড়া ও স্বাস্থ্যের দিকে খেয়াল রাখা রাসেলের সামাজিক কর্তব্য। নাগরক হিসেবে রাসেলকে রাজনৈতিক কর্তব্য পালন করতে হবে বিশেষ করে যোগ্য ব্যক্তিকে ভোট দেওয়া এবং নিয়মতান্ত্রিকভাবে ভোট চাওয়া। রাষ্ট্রের প্রতি আনুগত্য প্রকাশ করা, প্রয়োজনে রাষ্ট্রের ডাকে সাড়া দেওয়া রাসেলের রাজনৈতিক কর্তব্য। নাগরিক হিসেবে রাসেল নিয়মিত কর পরিশোধ করবে। রাষ্ট্রের উৎসাহ ও প্রশাসনিক কাজে অংশ গ্রহণ করবে। অসহায় দরিদ্রদের সহযোগিতা করা, বড়দের সম্মান ও ছোটদের সম্মান করাও রাসেলের কর্তব্যের মধ্যে পড়ে। প্রকৃত প্রস্তাবে কর্তব্য একটি স্বতস্ফূর্ত আচরণ। নিয়ম করে বা জোর করে কর্তব্য চাপিয়ে তা পালন করতে বাধ্য করা বেশ কঠিন। এক্ষেত্রে সামাজিক, রাজনৈতিক, অর্থনৈতিকভাবে সচেতন হয়ে রাসেলকে নিজ থেকে কর্তব্য পালনে এগিয়ে আসতে হবে। সে নিজে কর্তব্য পালন করবে এবং অন্যকেও কর্তব্য পালনে উৎসাহীত করবে। এক্ষেত্রে সামাজিক অসংগতি, রাজনৈতিক দুবৃত্তায়ন, অর্থনৈতিক লুটপাট থেকে রাষ্ট্রকে রক্ষার জন্য জনগণকে সচেতন করে তোলা তার অনেক দায়িত্ব। উপরের আলোচনায় থেকে প্রতিয়মান হয় যে, দেশ ও জাতিকে এগিয়ে নেওয়ার জন্য রাসেলকে অনেক কর্তব্য পালন করতে হবে।"
        }
      ]
    },
    {
      "number": "3",
      "uddipok": "অন্ধরী গরীব কিন্তু খুব মেধাবী ছাত্রী। সড়ক দুর্ঘটনায় তার এক পা মারাত্মকভাবে ক্ষতিগ্রস্ত হয়। অপ্সরীর দুর্ঘটনার খবর পেয়ে তার কলেজের শিক্ষকগণ, সহপাঠীরা তাকে দেখতে যায় এবং তাকে সাহস দেয় এই বলে যে, সে খুব তাড়াতাড়ি সুস্থ হয়ে উঠবে। তারা সবাই তার পাশে আছে। অপ্সরীর উন্নত চিকিৎসার প্রয়োজন এবং এই চিকিৎসার জন্য অনেক টাকা লাগবে। শিক্ষক-সহপাঠী মিলে চিকিৎসার তহবিল গঠন করে। ফলে উন্নত চিকিৎসা পেয়ে অঙ্গরা সুস্থ হয়ে কলেজে এসে সবার প্রতি কৃতজ্ঞতা জানিয়ে নুতনভাবে পড়াশোনা শুরু করে।",
      "tag": "HC 23",
      "sub_questions": [
        {
          "label": "ক",
          "question": "সাম্য কী?",
          "explanation": "সকল নাগরিককে জাতি, ধর্ম, বর্ণ, নারী-পুরুষ, পেশা নির্বিশেষে সমান সুযোগ-সুবিধা প্রদান করাই সাম্য।"
        },
        {
          "label": "খ",
          "question": "সহমর্মিতা বলতে কী বোঝায়?",
          "explanation": "সহমর্মিতা মানবের উৎকৃষ্টতর মানবীয় গুণ। 'সহমর্মিতা বলতে মানুষের এমন গুণকে বোঝায় যা অন্য মানুষের অসহাত্বের সময় তাদের পাশে দাঁড়াতে উদ্বুদ্ধ করে। বস্তুত সহমর্মিতা সামাজিক বন্ধনকে দৃঢ় করে এবং মানুষে মানুষে বিভেদ ঘুচিয়ে সুখময় পরিবেশ সৃষ্টি করে।"
        },
        {
          "label": "গ",
          "question": "উদ্দীপকে বর্ণিত শিক্ষক-সহপাঠীদের কাজে ও আচরণে অপ্সরীর প্রতি কোন মূল্যবোধ প্রকাশ পেয়েছে? ব্যাখ্যা করো।",
          "explanation": "উদ্দীপকে বর্ণিত শিক্ষক-সহপাঠীদের আচরণে ও কাজে অপ্সরীর প্রতি নৈতিক মূল্যবোধ ফুটে উঠেছে। মূল্যবোধের একটি ধরন হলো নৈতিক মূল্যবোধ। নীতি ও উচিত- অনুচিত বোধ থেকে নৈতিক মূল্যবোধ উদ্ভূত হয়। নৈতিক মূল্যবোধ মানুষকে সৎ ও ন্যায়ের পথে পরিচালিত করে। নৈতিক মূল্যবোধের দরুন মানুষ দুস্থ ও বিপদগ্রস্তদের সহায়তায় এগিয়ে আসে। নৈতিক মূল্যবোধ সম্পন্ন মানুষ সমাজের বিভিন্ন কল্যাণ সম্পর্কে সচেতন থাকে এবং • সমাজ ও রাষ্ট্রের প্রতি দায়িত্ব-কর্তব্য যথাযথভাবে পালন করে। নৈতিক মূল্যবোধ সমাজের মানুষদের মধ্যে ভালোবাসা ও সম্প্রীতি গড়ে তোলে যা সুষ্ঠু সমাজ গঠনে সহায়তা করে। উদ্দীপকে আমরা দেখতে পাই দরিদ্র মেধাবী ছাত্রী অন্ধীর দুর্ঘটনায় এক পা মারাত্মক ক্ষতিগ্রস্ত হয়। তার দুর্ঘটনার খবর পেয়ে সহপাঠী ও শিক্ষকগণ তাকে দেখতে যায়। সাহস দেয়, উৎসাহ দেয়। এমন কী তারা অঙ্গীর উন্নত চিকিৎসার জন্য তহবিল গঠন করে। শিক্ষকগণ ও সহপাঠীদের এরূপ আচরণের মধ্য দিয়ে সহযোগিতা ও সহমর্মিতার মনোভাব ফুটে উঠেছে যা উত্তম মানবিক গুণাবলি। তাই আমরা বলতে পারি যে উদ্দীপকের বর্ণনায় নৈতিক মূল্যবোধ ফুটে উঠেছে।"
        },
        {
          "label": "ঘ",
          "question": "উদ্দীপকে অব্দরীর প্রতি শিক্ষক-সহপাঠীদের কাজ ও আচরণ দ্বারা তুমি কি অনুপ্রাণিত হয়েছ? বিশ্লেষণ করো।",
          "explanation": "উদ্দীপকে উল্লেখিত অব্দীর প্রতি শিক্ষক-সহপাঠীদের আচরণ দ্বারা আমি অবশ্যই অনুপ্রেণিত হয়েছি। অজীর দুর্দিনে তার সহপাঠী ও সম্মানিত শিক্ষকগণ মানবিকতা ও নৈতিকতার যে দৃষ্টান্ত দেখিয়েছেন তা আমাকে শুধু উপকৃতই করে নাই বরং আমার মনো জগতে এক নতুন দিগন্ত উন্মোচন করেছ। বইয়ে পড়েছি 'সকলের তরে সকলে আমরা; প্রত্যেকে আমরা পরের তরে'। এই বিদ্যাটি আজ আমার শিক্ষার জগতকে সমৃদ্ধ করেছে। আমি নতুন করে ভাবতে শিখলাম, নতুন করে বুঝতে শিখলাম যে অন্যের দুর্দিনে তার পাশে দাঁড়ানোই মনুষ্যত্বের প্রথম বার্তা। অভীরর শিক্ষক ও সহপাঠীগণ তাদের ঔদ্য দিয়ে শিক্ষা দিল যে মানুষ 'মানুষের জন্য, জীবন জীবনের জন্য'। মানুষ চিরদিন থাকে না কিন্তু তার মহত্ত্ব, মহানুভবতা, পরপকারিতা, আগ, সহমর্মিতা, প্রেম-ভালোবাসা চিরঞ্জীব। তাই অঙ্গীর সম্মানিত শিক্ষকমণ্ডলী ও সহপাঠীদের কাছ থেকে শিক্ষা নিয়ে আমি অসহায়, আত-পীড়িত মানুষের সেবায় নিজেকে বিলিয়ে দিব এই দীপ্ত শপথ গ্রহণ করলাম।"
        }
      ]
    },
    {
      "number": "4",
      "uddipok": "স্বাধীনতা মানুষের জন্মগত অধিকার। তাই মানুষ স্বাধীনভাবে বাঁচতে চায়। স্বাধীনতা অর্জন করা যতটা কষ্টকর, এর চেয়ে আরো অনেক বেশি কষ্টকর স্বাধীনতাকে রক্ষা করা। কীভাবে স্বাধীনতাকে রক্ষা করা যায় এই সম্পর্কে দার্শনিকগণ, রাষ্ট্রবিজ্ঞানীগণ বিভিন্ন পদ্ধতির কথা বলেছেন। এই পদ্ধতিগুলোকে বলা হয় স্বাধীনতার রক্ষাকবচ।",
      "tag": "HC 23",
      "sub_questions": [
        {
          "label": "ক",
          "question": "স্বাধীনতা কাকে বলে?",
          "explanation": "অন্যের কাজে হস্তক্ষেপ না করে নিজের কাজ করার অধিকারকে স্বাধীনতা বলে।"
        },
        {
          "label": "খ",
          "question": "আইনের শাসন বলতে কী বোঝায়?",
          "explanation": "আইনের শাসন বলতে বোঝায়, আইনের দৃষ্টিতে সবাই সমান। আইনের শাসনের মূল চেতনা হলো কেউ আইনের ঊর্ধ্বে নয়। জাতি, ধর্ম, বর্ণ, নারী-পুরুষ, ধনি-নির্ধন নির্বিশেষে সকলেই আইনের দৃষ্টিতে সমান। একই ধরনের অপরাধের জন্য একজন হত দরিদ্র মানুষের যে শাস্তি হবে একজন রাঘব বোয়ালেরও সেই শান্তি হবে এটাই আইনের শাসন। আইনের শাসন বাস্তবায়ন নির্ভর করে সরকারের নিরপেক্ষতা ও আমলাদের পেশাদারিত্বের উপর।"
        },
        {
          "label": "গ",
          "question": "আইনের প্রাচীন উৎসটি কী? ব্যাখ্যা করো।",
          "explanation": "আইনের প্রাচীনতম উৎস 'প্রচলিত প্রথা'। সমাজের মধ্যে সুদীর্ঘকাল ধরে প্রচলিত আচার-ব্যবহার, রীতি-নীতি প্রভৃতিকে প্রথা বলে। প্রথা আইনের একটি সুপ্রাচীন উৎস। প্রাচীনকালে কোনো আইনের অস্তিত্ব ছিল না। তখন সমাজের প্রচলিত প্রথার সাহায্যে দ্বন্দ্ব বা বিরোধী নিষ্পত্তি করা হতো। জনগণ সমাজের প্রচলিত প্রথাকে মান্য করত। কালক্রমে ঐসব প্রথা' রাষ্ট্রকর্তৃক অনুমোদন ও স্বীকৃতি পেয়ে আইনে পরিণত হয়েছে। ইংল্যান্ডের সাধারণ আইন প্রথার ভিত্তিতে গড়ে উঠেছে। মার্কিন যুক্তরাষ্ট্রে কোনো ব্যক্তি দুই মেয়াদের বেশি প্রেসিডেন্ট নির্বাচিত হতে পারেন না- সাংবিধানিক এ আইনটিও প্রথার মাধ্যমে গড়ে উঠেছে।"
        },
        {
          "label": "ঘ",
          "question": "স্বাধীনতা পাঁচটি রক্ষাকবচ বর্ণনা করো।",
          "explanation": "স্বাধীনতাকে যে বিষয়গুলো রক্ষা করে তাই স্বাধীনতার রক্ষাকবচ। আইন স্বাধীনতার অন্যতম শর্ত ও সহায়ক শক্তি এবং প্রধান রক্ষাকবচ। আইনবিহীন সমাজে স্বাধীনতা স্বেচ্ছাচারিতার নামান্তর। এজন্য লক বলেছেন- যেখানে আইন নেই, সেখানে স্বাধীনতা থাকতে পারে না'।স্বাধীনতার অন্যতম রক্ষাকবচ হলো সংবিধানে মৌলিক অধিকার সন্নিবেশ। নাগরিকদের মৌলিক অধিকারগুলো সংবিধানে সন্নিবেশিত থাকলে এগুলো সাংবিধানিক মর্যাদা লাভ করে। সরকার, ব্যক্তি বা ব্যক্তিগোষ্ঠী সেই অধিকার লঙ্ঘন বা হরণ করতে পারে না। ফলে স্বাধীনতা রক্ষিত হয়। গণতন্ত্র স্বাধীনতার অন্যতম রক্ষাকবচ। গণতান্ত্রিক শাসন ব্যবস্থায় শাসন ক্ষমতা জনগণের হাতে ন্যস্ত থাকায় তা জনস্বার্থে পরিচালিত হয়। এই শাসন ব্যবস্থায় জনমতের প্রতি শ্রদ্ধা প্রদর্শন করা হয়। তাছাড়া জনগণ অধিকার সচেতন থাকার ফলে গণতান্ত্রিক পরিবেশ স্বাধীনতা রক্ষার- 'অতন্দ্রপ্রহরী' হিসেবে কাজ করে। স্বাধীনতার আরেকটি রক্ষাকবচ হলো ক্ষমতার বিকেন্দ্রীকরণ। ক্ষমতা বিকেন্দ্রীকরণ বলতে সরকারের শাসন ক্ষমতা অতিমাত্রায় কেন্দ্রীভূত না করে তা বিভিন্ন পেশাগত গোষ্ঠী বা স্থানীয় সংস্থাগুলোর হাতে অপর্ণ করাকে বোঝায়। ক্ষমতা বিকেন্দ্রীকরণের ফলে ব্যক্তি স্বাধীনতা অধিক পরিমাণে সংরক্ষিত হয়। এছাড়াও আইনের অনুশাসন, 'গণমাধ্যমের স্বাধীনতা, দায়িত্বশীল শাসন ব্যবস্থা, ক্ষমতার স্বতন্ত্রীকরণ, স্বাধীন বিচার বিভাগ, শিক্ষার প্রসার, সরকার ও জনগণের মধ্যে সুসম্পর্ক, সদা সতর্ক জনমত, সৎ ও সুনির্দিষ্ট নেতৃত্ব ইত্যাদি স্বাধীনতা রক্ষায় গুরুত্বপূর্ণ ভূমিকা পালন করে। সুতরাং বলা যায়, স্বাধীনতা যাতে স্বেচ্ছাচারিতায় পরিণত না হয় সেজন্য উল্লিখিত রক্ষাকবচগুলো থাকা দরকার।"
        }
      ]
    },
    {
      "number": "5",
      "uddipok": "'ক' পেশাগত কাজে সুইডেন ও নরওয়ে গিয়েছিলেন। এসব দেশের নাগরিকদের অধিকার, সচেতনতা ও কর্তব্যবোধ দেখে তিনি মুগ্ধ হয়েছেন। 'ক' এর ধারণা একদিন পৃথিবীর সব দেশের মানুষই তাদের অধিকার ও কর্তব্যবোধ সম্পর্কে সচেতন হয়ে উঠবেন।",
      "tag": "HC 23",
      "sub_questions": [
        {
          "label": "ক",
          "question": "আন্তর্জাতিক মানবাধিকার সনদ গৃহীত হয় কত সালে?",
          "explanation": "আন্তর্জাতিক মানবাধিকার সনদ গৃহীত হয় ১৯৪৮ সালের ১০ ডিসেম্বর।"
        },
        {
          "label": "খ",
          "question": "রাজনৈতিক অধিকার বলতে কী বোঝ?",
          "explanation": "গণতান্ত্রিক রাষ্ট্রে নাগরিকের রাজনৈতিক অধিকার অতি গুরুত্বপূর্ণ। নাগরিকগণ রাষ্ট্রীয় কর্মকাণ্ডে প্রত্যক্ষ ও পরোক্ষভাবে অংশ গ্রহণের জন্য রাষ্ট্র ও সরকার কর্তৃক প্রদত্ত যে অধিকার ভোগ করে সে সব অধিকারই রাজনৈতিক অধিকার। মূলত রাজনৈতিক অধিকারের মাধ্যমে মানুষ রাষ্ট্রীয় কর্মকাণ্ডে অংশ গ্রহণের সুযোগ পায়। রাষ্ট্রে স্থায়ীভাবে বসবাসের অধিকার, ভোট প্রদান ও ভোট গ্রহণের অধিকার। মত প্রকাশের অধীকার রাজনৈতিক অধিকারের অর্ন্তভুক্ত। মূলত রাজনৈতিক অধিকার গণতন্ত্রের মূল ভিত্তি।"
        },
        {
          "label": "গ",
          "question": "মৌলিক অধিকার ও মানবাধিকারের মধ্যে পার্থক্যগুলো লেখো।",
          "explanation": "মৌলিক ও মানবিক উভয় অধিকারই গণতন্ত্র ও সুশাসনের মূল ভিত্তি। তবে এ দুই অধিকারের মধ্যে কিছু পার্থক্য রয়েছে। নাগরিকের ব্যক্তিত্বের পূর্ণ বিকাশের জন্য একটি রাষ্ট্রের সংবিধানে মৌলিক অধিকারের উল্লেখ থাকে। মৌলিক অধিকার লঙ্ঘিত হলে ক্ষতিগ্রস্ত ব্যক্তি আদালতের আশ্রয় নিতে পারে। অন্যদিকে জাতিসংঘ কর্তৃক বিশ্বজনের জন্য ঘোষিত অধিকারসমূহ হলো মানবাধিকার। মৌলিক অধিকারের রক্ষক হলো সংবিধান। অপরদিকে মানবাধিকারের রক্ষক জাতিসংঘ। মৌলিক অধিকার রাষ্ট্রীয় অধিকার। কিন্তু মানবাধিকার আন্তর্জাতিক অধিকার। মৌলিক অধিকার রাষ্ট্রে হতে রাষ্ট্রে ভিন্ন হতে পারে কিন্তু মানবাধিকার সার্বজনীন। কোন ব্যক্তি নিজ রাষ্ট্রে নিরাপত্তাহীন বোধ করলে সে অন্য রাষ্ট্রে আশ্রয় গ্রহণের আবেদন করতে পারে। কিন্তু মৌলিক অধিকারের ক্ষেত্রে সে সুযোগ নেই। মৌলিক অধিকার লঙ্ঘিত হলে সহজে সেটা কার্যকর করা যায় কিন্তু মানবাধিকার কার্যকর করা বেশ কষ্টকর। উপরের আলোচনা থেকে বলা যায় যে, কোন কোন দেশের অনেক মৌলিক অধিকার মানবাধিকারের অংশ এবং উৎসই সমান গুরুত্ব বহন করে তাই গণতন্ত্র ও সুশাসনের বিকাশে উভয় অধিকারই মুদ্রার এ পিঠ আর অন্য পিঠ মাত্র।"
        },
        {
          "label": "ঘ",
          "question": "উদ্দীপকে নাগরিকগণ অধিকার ও কর্তব্য সম্পর্কে সচেতন অর্থাৎ 'অধিকারের মধ্যেই কর্তব্য নিহিত রয়েছে'- তোমার পাঠ্য পুস্তকের আলোকে বিশ্লেষণ করো।",
          "explanation": "উদ্দীপকে উল্লেখিত 'অধিকারের মধ্যেই কর্তব্য নিহিত রয়েছে' মন্তব্যটি অত্যন্ত তাৎপর্যপূর্ণ ও প্রাসঙ্গিক। অধিকার ও কর্তব্যের মধ্যে অবিচ্ছেদ্য, ঘনিষ্ঠ ও নিবিড় সম্পর্ক বিদ্যমান। এটিকে বাদ দিয়ে অপরটির অস্তিত্ব কল্পনা করা যায় না। অধ্যাপক লাস্কির মতে কর্তব্য পালন না করে অধিকার দাবী করা যায় না একমাত্র কর্তব্য পালনের মাধ্যমেই অধিকার ভোগ করা যায়। অধিকার ও কর্তব্য একই মুদ্রার এপিঠ ওপিঠ অধিকার বলতে কর্তব্য আর কর্তৃব্য বলতে অধিকার বোঝায়। অর্থাৎ অধিকারের মধ্যেই কর্তব্য নিহিত। উদাহরণস্বরূপ বলা যায়, উন্নত স্বাস্থ্য সেবা পাওয়া নাগরিকের অধিকার এবং সরকারের কর্তব্য। সরকারের এ কর্তব্য সুষ্ঠুভাবে পালনের জন্য প্রয়োজন অর্থ। তাই নিয়মিত সঠিকভাবে কর দেওয়া নাগরিকের কর্তব্য। উপর্যুক্ত আলোচনা থেকে বলা যায় যে, অধিকার ও কর্তব্য শব্দগত দিক থেকে বিপন্ন হলেও তাৎপর্যগত দিক থেকে অভিন্ন। তাই নিশ্চিত করে উদ্দীপকের সাথে সহমত পোষণ করে বলা যায় অধিকারের মধ্যেই কর্তব্য নিহিত।"
        }
      ]
    },
    {
      "number": "6",
      "uddipok": "'চ' রাষ্ট্রে ৫০টি অঙ্গরাজ্য রয়েছে। কেন্দ্রীয় সরকারের পাশাপাশি অঙ্গরাজ্যগুলোর সরকারও নিজ নিজ ক্ষেত্রে স্বাধীনভাবে ক্ষমতা প্রয়োগ করে। সংবিধানের মাধ্যমে 'চ' রাষ্ট্রের কেন্দ্রীয় সরকার ও অঙ্গরাজ্যের/প্রাদেশিক সরকারের মধ্যে ক্ষমতা বণ্টন করা হয়েছে। 'ছ' রাষ্ট্রটি কেন্দ্রীয় সরকার দ্বারা পরিচালিত।",
      "tag": "HC 23",
      "sub_questions": [
        {
          "label": "ক",
          "question": "দ্বি-দলীয় ব্যবস্থা কাকে বলে?",
          "explanation": "যখন কোন দেশে প্রধানত দুটি রাজনৈতিক দলের অস্তিত্ব লক্ষ করা যায় এবং দুটি দল রাষ্ট্রীয় ক্ষমতা দখলের চেষ্টা করে তখন ঐ ব্যবস্থাকে দ্বি-দলীয় ব্যবস্থা চলে।"
        },
        {
          "label": "খ",
          "question": "নির্বাচকমণ্ডলী বলতে কী বোঝায়?",
          "explanation": "আধুনিক গণতান্ত্রিক রাষ্ট্রে নির্বাচকমণ্ডলীর ভূমিকা খুবই গুরুত্বপূর্ণ। সাধারণভাবে একটি দেশের যেসব জনগণ নির্বাচনের অংশগ্রহণ করতে পারে তাদের প্রত্যেককে আলাদাভাবে নির্বাচক বলা হয়। অপদিকে ঐ দেশের সকল নির্বাচককে একত্রে নির্বাচকমণ্ডলী বলা হয়। বস্তুত নির্বাচকের বহুবচন হিসেবে 'নির্বাচকমণ্ডলী' শব্দটি ব্যবহৃত হয়।"
        },
        {
          "label": "গ",
          "question": "উদ্দীপকের আলোকে 'চ' রাষ্ট্রের সরকার ব্যবস্থা ব্যাখ্যা করো।",
          "explanation": "নিম্নের অনুরুপ: উদ্দীপকের 'ক' রাষ্ট্রের সরকার ব্যবস্থার সাথে আমার পঠিত যুক্তরাষ্ট্রীয় সরকার ব্যবস্থার সাদৃশ্য রয়েছে। কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্র কতগুলো অঞ্চল বা প্রদেশ নিয়ে গঠিত। যুক্তরাষ্ট্রে একটি কেন্দ্রীয় সরকারের পাশাপাশি প্রদেশগুলোতেও সরকার গঠিত হয়। এতে সংবিধানের মাধ্যমে কেন্দ্রীয় ও প্রাদেশিক সরকারের হাতে রাষ্ট্রক্ষমতা ভাগ করে দেওয়া হয়। অর্থাৎ যুক্তরাষ্ট্রে দ্বৈত সরকার বিদ্যমান। উদ্দীপকের 'ক' রাষ্ট্রে ৫০টি প্রদেশ রয়েছে। এখানে কেন্দ্রীয় সরকারের পাশাপাশি প্রাদেশিক সরকারও নিজ নিজ ক্ষেত্রে স্বাধীনভাবে ক্ষমতা প্রয়োগ করে। উক্ত রাষ্ট্রে সংবিধানের মাধ্যমে কেন্দ্রীয় সরকার ও প্রাদেশিক সরকারের মধ্যে ক্ষমতা বণ্টন করা হয়েছে। 'ক' রাষ্ট্রের এসব বৈশিষ্ট্য মূলত যুক্তরাষ্ট্রীয় সরকার ব্যবস্থার বৈশিষ্ট্যকেই নির্দেশ করে। তাই বলা যায়, উদ্দীপকে বর্ণিত 'ক' রাষ্ট্রের সরকার ব্যবস্থার সাথে আমার পঠিত যুক্তরাষ্ট্রীয় সরকার ব্যবস্থার সাদৃশ্য রয়েছে।"
        },
        {
          "label": "ঘ",
          "question": "উদ্দীপকের 'চ' ও 'ছ' রাষ্ট্রের সরকার ব্যবস্থার তুলনামূলক আলোচনা করো।",
          "explanation": "নিম্নের অনুরুপ: উদ্দীপকের 'ক' ও 'খ' রাষ্ট্রের শাসনব্যবস্থা হলো যথাক্রমে এককেন্দ্রিক ও যুক্তরাষ্ট্রীয় পদ্ধতির। এ দুটি শাসনব্যবস্থা বা সরকার পদ্ধতির মধ্যে বেশকিছু পার্থক্য পরিলক্ষিত হয়। এককেন্দ্রিক শাসনব্যবস্থায় রাষ্ট্রের শাসনক্ষমতা একটিমাত্র কেন্দ্রীয় সরকারের হাতে ন্যস্ত থাকে। ফলে কেন্দ্র থেকে দেশ পরিচালনা করা হয়। উদ্দীপকের 'ক' রাষ্ট্রের শাসনব্যবস্থা এ পদ্ধতির সাথে সাদৃশ্যপূর্ণ। অপরদিকে যুক্তরাষ্ট্রীয় শাসনব্যবস্থায় সরকারের কাজের সুবিধার জন্য কেন্দ্র ও প্রদেশের মধ্যে ক্ষমতা বণ্টন করা হয়। যা উদ্দীপকের 'খ' রাষ্ট্রের শাসনব্যবস্থায় প্রতীয়মান হয়েছে। এককেন্দ্রিক ও যুক্তরাষ্ট্রীয় শাসনব্যবস্থার পার্থক্য নিম্নরূপ- এককেন্দ্রিক শাসনব্যবস্থায় প্রাদেশিক বা আঞ্চলিক সরকারকে শাসনকার্য পরিচালনার জন্য কেন্দ্রীয় সরকারের ওপর নির্ভরশীল হতে হয়। পক্ষান্তরে, যুক্তরাষ্ট্রীয় শাসনব্যবস্থায় কেন্দ্রীয় ও প্রাদেশিক সরকার স্ব স্ব ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। এককেন্দ্রিক শাসনে একক নাগরিকত্ব থাকলেও যুক্তরাষ্ট্রীয় ব্যবস্থায় দ্বৈতনাগরিকতা স্বীকৃত। এককেন্দ্রিক শাসনব্যবস্থায় সংবিধান লিখিত বা অলিখিত হতে পারে কিন্তু যুক্তরাষ্ট্রীয় পদ্ধতিতে লিখিত সংবিধান থাকা বাঞ্ছনীয়। যুক্তরাষ্ট্রীয় শাসনে দ্বৈতকাঠামো থাকে বলে এটি এককেন্দ্রিক শাসনব্যবস্থা অপেক্ষা ব্যয়বহুল এককেন্দ্রিক শাসনব্যবস্থা ছোট রাষ্ট্রের জন্য এবং যুক্তরাষ্ট্রীয় শাসন পদ্ধতি বড় রাষ্ট্রের জন্য বিশেষভাবে উপযোগী উপরের আলোচনা থেকে প্রতীয়মান হয় যে, এককেন্দ্রিক ও যুক্তরাষ্ট্রীয় শাসনব্যবস্থার মধ্যে গঠন ও কার্যাবলিজনিত বিভিন্ন পার্থক্য রয়েছে।"
        }
      ]
    },
    {
      "number": "7",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "আইন বিভাগ কাকে বলে?",
          "explanation": "সরকারের তিনটি বিভাগের মধ্যে যে বিভাগ আইন প্রণয়ন, পরিবর্তন, সংশোধন, পরিমার্জন করে সেটিকে আইন বিভাগ বলে।"
        },
        {
          "label": "খ",
          "question": "দায়িত্বশীল সরকার বলতে কী বোঝ?",
          "explanation": "দায়িত্বশীল সরকার বলতে এমন গণতান্ত্রিক সরকারকে বোঝ যেখানে সকলের অংশগ্রহণের সুযোগ রয়েছে। দায়িত্বশীল সরকারের সামগ্রিক কর্মকাণ্ড জনকল্যাণে পরিচালিত হয় এন জনগণই প্রত্যক্ষ বা পরোক্ষভাবে এসব কর্মকাণ্ড পরিচালনা করে থাকে এই দায়িত্বশীল সরকার ব্যবস্থার অনেকগুলো বৈশিষ্ট্যের মধ্যে জনগণে সম্মতি, তাদের কাজের জন্য জনগণের নিকট জবাবদিহিতা, স্বচ্ছত বহুদলীয় ব্যবস্থা, স্বাধীন বিচার বিভাগ, আইনের শাসন ইত্যাদি অন্যতম।"
        },
        {
          "label": "গ",
          "question": "উদ্দীপকে বর্ণিত 'ক' সরকার এবং 'খ' সরকার তোমার পাঠ্য পুস্তকের কোন্ ধরনের সরকারের সাথে মিল রয়েছে- ব্যাখ্যা করো।",
          "explanation": "নিম্নের অনুরুপ: উদ্দীপকে বর্ণিত 'ক' ও 'খ' রাষ্ট্রে যথাক্রমে সংসদীয় বা মন্ত্রিপরিষদ শাসিত এবং রাষ্ট্রপতি শাসিত সরকার ব্যবস্থা বিদ্যমান। সংসদীয় বা মন্ত্রিপরিষদ শাসিত সরকার ব্যবস্থায় একজন নিয়মতান্ত্রিক রাষ্ট্রপ্রধান থাকেন। তবে সরকার প্রধান হিসেবে প্রধানমন্ত্রীর হাতে প্রকৃত ক্ষমতা ন্যস্ত থাকে। উদ্দীপকের 'ক' রাষ্ট্রেও এসব বৈশিষ্ট্য দেখা যায়। সুতরাং 'ক' রাষ্ট্রে সংসদীয় সরকার বিদ্যমান। আবার, রাষ্ট্রপতি শাসিত সরকার ব্যবস্থায় রাষ্ট্রপতি একইসাথে রাষ্ট্রপ্রধান ও সরকার প্রধানের দায়িত্ব পালন করেন। যা 'খ' রাষ্ট্রের শাসনব্যবস্থায়ও পরিলক্ষিত হয়। ফলে 'খ' রাষ্ট্রটি হলো রাষ্ট্রপতি শাসিত সরকার ব্যবস্থা। সংসদীয় ও রাষ্ট্রপতি শাসিত সরকার ব্যবস্থার মধ্যে নানাবিধ বৈসাদৃশ্য রয়েছে। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে, তাকে মন্ত্রিপরিষদ শাসিত বা সংসদীয় সরকার বলে। অন্যদিকে, যে শাসনব্যবস্থায় শাসনকার্য পরিচালনার ভার রাষ্ট্রপতির হাতে ন্যস্ত থাকে এবং তিনি সাধারণত আইনসভার নিকট দায়ী থাকেন না তাকে রাষ্ট্রপতি শাসিত সরকার বলে। সংসদীয় সরকার ব্যবস্থায় রাষ্ট্রপ্রধান ও সরকারপ্রধান ভিন্ন ভিন্ন ব্যক্তি। অন্যদিকে, রাষ্ট্রপতি শাসিত সরকার ব্যবস্থায় রাষ্ট্রপ্রধান ও সরকারপ্রধান একই ব্যক্তি। সংসদীয় সরকার ব্যবস্থায় প্রধানমন্ত্রী ও তার মন্ত্রিসভার সদস্যগণকে আইনসভার সদস্য হতে হয়। অন্যদিকে, রাষ্ট্রপতি শাসিত সরকারের মন্ত্রীগণ সাধারণত আইনসভার সদস্য নন। সংসদীয় সরকারের আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। অন্যদিকে, রাষ্ট্রপতি শাসিত সরকারের আইনসভা মন্ত্রীদের পদচ্যুত করতে পারে না। জরুরি অবস্থা মোকাবিলায় সংসদীয় সরকার দ্রুত সিদ্ধান্ত গ্রহণ করতে পারে না। অন্যদিকে, রাষ্ট্রপতি শাসিত সরকার ব্যবস্থায় জরুরি পরিস্থিতি মোকবিলায় দ্রুত সিদ্ধান্ত গ্রহণ করা যায়।"
        },
        {
          "label": "ঘ",
          "question": "বাংলাদেশের জন্য উদ্দীপকে বর্ণিত 'ক' সরকার ও 'খ' সরকার- এর মধ্যে তুমি কোন্ সরকার ব্যবস্থা উপযোগী বলে মনে করো? তোমার উত্তরের স্বপক্ষে যুক্তি দাও।",
          "explanation": "নিম্নের অনুরুপ: উদ্দীপকে বর্ণিত সংসদীয় ও রাষ্ট্রপতি শাসিত সরকার ব্যবস্থার মধ্যে বাংলাদেশের জন্য আমি সংসদীয় সরকার ব্যবস্থাকে অধিক উপযোগী বলে মনে করি। আইন ও শাসন বিভাগের সম্পর্কের ভিত্তিতে সরকার দুই প্রকার। যথা- সংসদীয় বা মন্ত্রিপরিষদ শাসিত এবং রাষ্ট্রপতি শাসিত। সংসদীয় সরকারের আইনসভা সার্বভৌম ক্ষমতার অধিকারী এবং প্রধানমন্ত্রী সরকারপ্রধান। আর রাষ্ট্রপতি শাসিত সরকারে রাষ্ট্রপতি সর্বময় ক্ষমতার অধিকারী হিসেবে একইসাথে রাষ্ট্র ও সরকারপ্রধান হিসেবে দায়িত্ব পালন করেন। সংসদীয় সরকার ব্যবস্থা রাষ্ট্রপতি শাসিত সরকারের তুলনায় বেশি দায়িত্বশীল। সংসদীয় সরকারে আইনসভার সংখ্যাগরিষ্ঠ দলের সদস্যরা মন্ত্রিসভা গঠন করেন বলে আইনসভা ও শাসন বিভাগের মধ্যে বিরোধের আশঙ্কা খুবই কম। অন্যদিকে, রাষ্ট্রপতি শাসিত সরকার ব্যবস্থায় মন্ত্রীরা আইনসভার সদস্য না হওয়ায় আইনসভা ও শাসন বিভাগের মধ্যে বিরোধের যথেষ্ট আশঙ্কা থাকে। মন্ত্রিপরিষদ শাসিত সরকার ব্যবস্থায় জনগণের নির্বাচিত প্রতিনিধির মাধ্যমে শাসনকার্য পরিচালিত হয় বলে এখানে রাষ্ট্রপতি শাসিত সরকারের তুলনায় উন্নত ধরনের শাসন সম্ভব হয়। আবার, সংসদীয় সরকারের মন্ত্রিসভা আইনসভার কাছে দায়ী থাকে। বলে মন্ত্রীরা স্বেচ্ছাচারী হতে পারেন না। কিন্তু রাষ্ট্রপতি শাসিত সরকার ব্যবস্থায় শাসন বিভাগ আইন বিভাগের নিয়ন্ত্রণমুক্ত থাকে বলে মন্ত্রীদের স্বেচ্ছাচারী হওয়ার আশঙ্কা থাকে। এছাড়াও সংসদীয় সরকার সাধারণত রাষ্ট্রপতি শাসিত সরকারের তুলনায় অধিক গণমুখী হতে পারে। কেননা সংসদীয় সরকার জনমতের ভিত্তিতে পরিচালিত শাসনব্যবস্থা। উপরের আলোচনা থেকে বোঝা যায়, সংসদীয় বা মন্ত্রিপরিষদ শাসিত সরকার রাষ্ট্রপতি শাসিত সরকারের চেয়ে অধিক জবাবদিহিমূলক ও জনঘনিষ্ঠ। এ ধরনের সরকারে জনমতের প্রাধান্যের মাধ্যমে জনস্বার্থ রক্ষা করা হয়। এসব কারণে আমি সংসদীয় সরকার ব্যবস্থাকে বাংলাদেশের জন্য অধিক উপযোগী বলে মনে করি।"
        }
      ]
    },
    {
      "number": "8",
      "uddipok": "সরকারের যাবতীয় নিয়ম-বিধি, অনুশাসন 'ক' প্রতিষ্ঠান প্রণয়ন করে। কোন. কোন সময় নিয়ম ও বিধিসমূহের পরিবর্তন ও সংশোধনও করে থাকে। এ সমস্ত কার্য সম্পাদনে প্রতিষ্ঠানটি সার্বভৌম। সরকারের আরও অনেক কাজ এই প্রতিষ্ঠানটি করে।",
      "tag": "HC 23",
      "sub_questions": [
        {
          "label": "ক",
          "question": "রাজনৈতিক জোট কী?",
          "explanation": "দুই বা ততোধিক রাজনৈতিক দল যখন কোন সুনির্দিষ্ট ইসতেহার বা জাতীয় লক্ষ বাস্তবায়নের জন্য একত্রিত হয় তখন দলসমূহকে একত্রে রাজনৈতিক জোট বলা হয়।"
        },
        {
          "label": "খ",
          "question": "বিচার বিভাগের স্বাধীনতা বলতে কী বোঝায়?",
          "explanation": "বিচার বিভাগের স্বাধীনতা বলতে সরকারের অন্য বিভাগের (আইন ও শাসন বিভাগ) হস্তক্ষেপ মুক্ত থেকে স্বাধীন ও নিরপেক্ষভাবে বিচারকার্য সম্পন্ন করার ক্ষমতাকে বোঝায়। বিচার বিভাগের স্বাধীনতার অর্থ হলো মূলত কর্তব্য পালনের ক্ষেত্রে বিচারকদের স্বাধীনতা। বিচারকরা যখন রায় প্রদানের ক্ষেত্রে সর্বপ্রকার সামাজিক, রাজনৈতিক ও অর্থনৈতিক প্রভাব এবং সরকারি কর্মকর্তাদের নিয়ন্ত্রণ থেকে মুক্ত থাকবেন, তখনই বিচার বিভাগের সত্যিকার স্বাধীনতা রক্ষিত হবে। বিচার বিভাগের স্বাধীন ও নিরপেক্ষ ভূমিকা নাগরিক স্বাধীনতার অন্যতম রক্ষাকবচ।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠানটির সাথে তোমার পাঠ্যবইয়ের কোন বিষয়ের মিল খুঁজে পাও? ব্যাখ্যা করো।",
          "explanation": "নিম্নের অনুরুপ: পল্লবের বাবা আইন বিভাগের সাথে জড়িত। সরকারের যে বিভাগ সংবিধানের আলোকে আইন প্রণয়ন, বিদ্যমান আইন সংশোধন ও পরিবর্তন করে তাকে আইন বিভাগ বলে। সরকারের তিনটি বিভাগের মধ্যে আইন বিভাগ বা আইনসভা অন্যতম গুরুত্বপূর্ণ বিভাগ। সরকারের সব কাজের জন্য আইনসভার অনুমোদন প্রয়োজন। সংসদীয় গণতান্ত্রিক সরকারের সবচেয়ে গুরুত্বপূর্ণ ও শক্তিশালী বিভাগ হলো আইন বিভাগ। জনগণের নির্বাচিত প্রতিনিধিদের নিয়ে আইনসভা গঠিত হয়। জনপ্রতিনিধিত্বশীল হওয়ার কারণে এ বিভাগের কাছে জনগণের অনেক প্রত্যাশা থাকে। আইনসভার প্রধান কাজ হলো আইন প্রণয়ন করা। দেশের শাসনকাজ সুষ্ঠুভাবে সম্পন্ন করতে আইনসভা আইন প্রণয়ন করে এবং পুরনো আইন পরিবর্তন ও সংশোধন করে যুগোপযোগী করে তোলে। উদ্দীপকের তথ্যানুযায়ী, পল্লবের বাবা জনগণের প্রত্যক্ষ ভোটে নির্বাচিত একজন প্রতিনিধি। এছাড়া তিনি সরকারি আইন প্রণয়নেও অংশগ্রহণ করেন। উদ্দীপকে উল্লিখিত পল্লবের বাবার এসব কাজ আইন বিভাগের কাজের সাথে সাদৃশ্যপূর্ণ। তাই বলা যায়, পল্লবের বাবা সরকারের অন্যতম গুরুত্বপূর্ণ বিভাগ আইনসভা বা আইন বিভাগের সাথে সংশ্লিষ্ট।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির কার্যক্রম মূল্যায়ন করো।",
          "explanation": "সুশাসন ও গণতান্ত্রিক ব্যবস্থায় উদ্দীপকে উল্লিখিত প্রতিষ্ঠান অর্থাৎ আইনসভার ভূমিকা অত্যন্ত গুরুত্বপূর্ণ। আইন বিভাগের প্রণীত আইনের মাধ্যমে বিচার বিভাগ বিচার করে এবং শাসন বিভাগ শাসন কৌশল নির্ধারণ করে। সংসদীয় শাসন ব্যবস্থায় আইন বিভাগ শাসন বিভাগকে নিয়ন্ত্রণের মাধ্যমে শাসন বিভাগের জবাবদিহিতা নিশ্চিত করে। ফলে সুশাসন কার্যকর হয়। রাষ্ট্রপতির অভিশংসন পদ্ধতির মাধ্যমে জাতীয় সংসদ তাকে অপসারণ করতে পারে। সুশাসন ও গণতন্ত্রের উৎকর্ষ সাধনে আইন বিভাগ আইন প্রণয়ন, শাসন বিভাগকে নিয়ন্ত্রণ ছাড়াও রাষ্ট্রীয় অর্থের অভিভাবক হিসেবে কাজ করে। শাসন বিভাগের কর্ম কাজের বৈধতার ক্ষেত্রে আইন বিভাগের বিশেষা গুরুত্ব রয়েছে। প্রেসিডেন্ট কর্তৃক জারিকৃত কোনো অধ্যাদেশ আইনসভা অনুমোদন দিলেই তা আইনে পরিণত হয়। আইনসভার ক্ষমতা ক্রমশ হ্রাস পাচ্ছে তবে আইনসভার কার্যক্রম মূল্যায়ন থেকে বলা যায় একটি জাতির প্রতিনিধি হিসেবে ও দায়িত্বশীল সরকার ব্যবস্থা গঠনে এবং জাতির মৌলিক অধিকার নিশ্চিত করার ক্ষেত্রে আইনসভা এখনো অতন্ত্র প্রহরীর মতো কাজ করে যাচ্ছে।"
        }
      ]
    },
    {
      "number": "9",
      "uddipok": "বঙ্গবন্ধু শেখ মুজিবুর রহমান একজন অতি জনপ্রিয় নেতা ছিলেন। তিনি তাঁর বক্তব্য, প্রজ্ঞা, দূরদর্শিতা ও ত্যাগের মাধ্যমেই জনগণকে আকৃষ্ট করেছেন। তাঁর বক্তব্য ও ব্যক্তিত্ব জনগণকে উজ্জীবিত করেছে। ফলে জনগণ অন্ধভাবে তাকে ভালোবেসে ও বিশ্বাস করে-১৯৭০ সালের নির্বাচনে ভোট দিয়ে জয়যুক্ত করেছে এবং ১৯৭১ সালে তাঁর ডাকে সাড়া দিয়ে স্বাধীনতা যুদ্ধে ঝাঁপিয়ে পড়ে দেশকে স্বাধীন করেছে।",
      "tag": "HC 23",
      "sub_questions": [
        {
          "label": "ক",
          "question": "নেতৃত্ব কাকে বলে?",
          "explanation": "নেতৃত্ব হলো ব্যক্তি বা দলের নেতার গুণাবলি যার মাধ্যমে যার মাধ্যমে নেতা নির্দিষ্ট লক্ষ অর্জনের জন্য অন্যান্য ব্যক্তিকে প্রভাবিত পরিচালিত ও নিয়ন্ত্রণ করেন।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝায়?",
          "explanation": "'ক্ষমতা স্বতন্ত্রীকরণ নীতি' সরকারের তিন বিভাগের মধ্যে ক্ষমতার ভারসাম্য ও নিয়ন্ত্রণে অত্যন্ত গুরুত্বপূর্ণ। ক্ষমতা স্বতন্ত্রীকরণ নীতি বলতে বোঝায় সরকারের তিন বিভাগের ক্ষমতা সাংবিধানিকভাবে বণ্টন করে দেওয়া হবে এবং এক বিভাগ অন্য বিভাগের নিয়ন্ত্রণ মুক্ত হয়ে স্বাধীনভাবে কাজ করবে। এক্ষেত্রে এক বিভাগ অন্য বিভাগের কাজে কোনোরূপ হস্তক্ষেপ করবে না। বাস্তবতা হলো পূর্ণ ক্ষমতাস্বতন্ত্রীকরণ সম্ভব নয় কাম্যও নয়।"
        },
        {
          "label": "গ",
          "question": "উদ্দীপকে বঙ্গবন্ধু শেখ মুজিবুর রহমান কোন ধরনের নেতৃত্বের অধিকারী ছিলেন? ব্যাখ্যা করো।",
          "explanation": "উদ্দীপকে জাতির পিতা বঙ্গবন্ধু শেখ মুজিবুর রহমানের যে বিশেষ নেতৃত্বের পরিচয় মেলে তা হলো সম্মোহনী নেতৃত্ব। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আব্দুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে জাতির পিতা বঙ্গবন্ধু শেখ মুজিবুর রহমানের ঐতিহাসিক ৭ই মার্চের ভাষণের অংশবিশেষ উল্লেখ করা হয়েছে। এ ভাষণে উদ্বুদ্ধ হয়েই বাঙালিরা স্বাধীনতা সংগ্রামে ঝাঁপিয়ে পড়ে এবং দীর্ঘ নয় মাস সশস্ত্র সংগ্রামের মাধ্যমে ১৯৭১ সালের ১৬ই ডিসেম্বর চূড়ান্ত বিজয় অর্জন করে। বঙ্গবন্ধু শেখ মুজিবুর রহমানের এরূপ নেতৃত্ব সম্মোহনী নেতৃত্বেরই পরিচায়ক।"
        },
        {
          "label": "ঘ",
          "question": "উদ্দীপকে উল্লিখিত বঙ্গবন্ধু শেখ মুজিবুর রহমানের যে গুণাবলী রয়েছে, তাছাড়াও নেতৃত্বের জন্য আর কী কী গুণাবলী রয়েছে- তোমার বইয়ের আলোকে উত্তর লেখো।",
          "explanation": "উদ্দীপকে নির্দেশিত সম্মোহনী নেতৃত্ব ছাড়াও আরও বিভিন্ন ধরনের নেতৃত্ব রয়েছে। নেতৃত্ব হলো একজন নেতার এমন কিছু গুণাবলির সমষ্টি যার মাধ্যমে সে জনগণকে প্রভাবিত করতে পারে। নেতার ব্যক্তিত্ব, বৈশিষ্ট্য ও কার্যাবলির ওপর ভিত্তি করে নেতৃত্ব বিভিন্ন ধরনের হতে পারে। যেমন- নেতৃত্বের অন্যতম একটি ধরন হলো গণতান্ত্রিক নেতৃত্ব। গণতান্ত্রিক নেতৃত্ব জনগণের অংশগ্রহণ ও স্বাধীনতার ওপর গুরুত্বারোপ করে। একনায়কতান্ত্রিক নেতৃত্ব • নেতৃত্বের অন্যতম আরেকটি ধরন। একনায়কতান্ত্রিক নেতৃত্ব একজন নেতার কর্তৃত্বের ওপর প্রতিষ্ঠিত। এ ধরনের নেতৃত্ব গণতান্ত্রিক নেতৃত্বের বিপরীত। নেতৃত্বের অন্যতম ধরন হলো তত্ত্বাবধানকারী নেতৃত্ব। এ নেতৃত্ব একনায়কতান্ত্রিক নেতৃত্বের কোমলরূপ। নেতৃত্বের আরেকটি ধরন হলো রাজনৈতিক নেতৃত্ব। বিশেষ কোনো রাজনৈতিক মতবাদ ও আদর্শ প্রচার করতে গিয়ে জনগণকে সংগঠিত করার জন্য যে নেতৃত্বের প্রয়োজন হয় তা-ই রাজনৈতিক নেতৃত্ব। রাজনৈতিক নেতৃত্ব রাজনৈতিক দল গঠনের সাথে সম্পর্কযুক্ত। রাজনৈতিক মতাদর্শভিত্তিক কোনো গোষ্ঠীকে সুষ্ঠুভাবে পরিচালিত ও নিয়ন্ত্রিত করার মধ্যদিয়ে কোনো ব্যক্তি রাজনৈতিক নেতৃত্ব ও মর্যাদার অধিকারী হয়ে উঠতে পারেন। এছাড়া নেতৃত্বের অন্যান্য ধরনের মধ্যে রয়েছে সর্বাত্মকবাদী নেতৃত্ব, বিশেষজ্ঞসুলভ নেতৃত্ব, বিপ্লবী বা সমাজ সংস্কারক নেতৃত্ব ইত্যাদি। উপরের আলোচনার ভিত্তিতে এটি সুস্পষ্টভাবে প্রতীয়মান হয় যে, সম্মোহনী নেতৃত্ব ছাড়াও আরও বিভিন্ন ধরনের নেতৃত্ব রয়েছে।"
        }
      ]
    },
    {
      "number": "10",
      "uddipok": "আধুনিক রাষ্ট্রগুলো আয়তনে যেমন বিশাল, তেমনি জনসংখ্যায়ও বিপুল। তাই জনগণের পক্ষে প্রত্যক্ষভাবে রাষ্ট্রের শাসনকার্যে অংশগ্রহণ সম্ভব নয়। তাই জনগণ প্রতিনিধি নির্বাচন করে তাদের মাধ্যমে পরোক্ষভাবে শাসনকার্যে অংশগ্রহণ করে। তাই আধুনিক গণতন্ত্রকে বলা হয় প্রতিনিধিত্বমূলক গণতন্ত্র বা পরোক্ষ গণতন্ত্র। আধুনিক প্রতিনিধিত্বমূলক গণতন্ত্রের মূল ভিত্তিই হল রাজনৈতিক দল। প্রতিনিধিত্বমূলক শাসন ব্যবস্থায় রাজনৈতিক দল রাষ্ট্রের অনেক কাজ করে থাকে। তাই রাজনৈতিক দলের গুরুত্বও অনেক বেশি। রাজনৈতিক দলের বাইরে গণতান্ত্রিক রাষ্ট্রে চাপসৃষ্টিকারী গোষ্ঠীও রয়েছে। চাপসৃষ্টিকারী গোষ্ঠী স্বেচ্ছামূলক সংগঠিত গোষ্ঠী।",
      "tag": "HC 23",
      "sub_questions": [
        {
          "label": "ক",
          "question": "বাংলাদেশে কোন ধরনের দল ব্যবস্থা প্রচলিত রয়েছে?",
          "explanation": "বাংলাদেশে বহুদলীয় ব্যবস্থা প্রচলিত আছে।"
        },
        {
          "label": "খ",
          "question": "দ্বি-দলীয় ব্যবস্থা বলতে কী বোঝায়?",
          "explanation": "গণতান্ত্রিক রাষ্ট্রে একাধিক রাজনৈতিক দল বা দ্বি-দলীয় ব্যবস্থা অতি গুরুত্বপূর্ণ। দ্বি-দলীয় ব্যবস্থা বলতে এমন দল ব্যবস্থাকে বোঝায়; সেখানে কোনো দেশে প্রধানত দুটি দলই সরকার গঠনে সচেষ্ট হয়। দ্বি-দলীয় ব্যবস্থায় সাধারণত রাষ্ট্রীয় ক্ষমতা দখলের জন্য দুটি দলই সচেষ্ট থাকে। যুক্তরাষ্ট্রে ডেমোক্রেটিক পাটি ও রিপাবলিকান পার্টি এবং গ্রেট ব্রিটেনে রক্ষণশীল দল ও শ্রমিক দল হলো দ্বি-দলীয় ব্যবস্থার উজ্জ্বল উদাহরণ।"
        },
        {
          "label": "গ",
          "question": "রাজনৈতিক দল ও চাপসৃষ্টিকারী গোষ্ঠীর মধ্যে পার্থক্য লেখো।",
          "explanation": "উদ্দেশ্য, মতাদর্শ ও লক্ষ্যের দিক থেকে রাজনৈতিক দল ও চাপসৃষ্টিকারী গোষ্ঠীর মধ্যে ব্যাপক পার্থক্য লক্ষ করা যায়। জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া রাজনৈতিক দলের উদ্দেশ্য। আর চাপসৃষ্টিকারী গোষ্ঠী নিজেদের স্বার্থরক্ষায় সরকারের সিদ্ধান্তসমূহকে প্রভাবিত করার চেষ্টা করে। রাজনৈতিক দল ও চাপসৃষ্টিকারী গোষ্ঠীর মধ্যে বেশকিছু পার্থক্য রয়েছে। রাজনৈতিক দলের প্রধান উদ্দেশ্য হলো রাষ্ট্রক্ষমতা লাভ। অপরদিকে চাপসৃষ্টিকারী গোষ্ঠীর প্রধান উদ্দেশ্য হলো নিজেদের স্বার্থরক্ষা করা। রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণের কাজ করে। জাতীয় সমস্যা নির্ধারণ করে তা সমাধানের প্রশ্নে নীতি ও কর্মসূচি প্রণয়ন করে। অপরদিকে চাপসৃষ্টিকারী গোষ্ঠী সরকারি কাঠামোর বাইরে থেকে সরকারের সিদ্ধান্ত গ্রহণ প্রক্রিয়াকে নিজেদের অনুকূলে নিতে চেষ্টা করে। তারা সরাসরি নির্বাচনে অংশ নেয় না, বরং বিভিন্ন রাজনৈতিক দলের পক্ষে প্রচারাভিযান চালায়। প্রয়োজনে তারা সরকারের সমালোচনা করে সরকারের ওপর চাপসৃষ্টি করে। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। রাজনৈতিক দলের সামনে বৃহৎ জাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা ক্ষুদ্র ও দুর্বল। উপরের আলোচনায় রাজনৈতিক দল এবং চাপসৃষ্টিকারী দলের মাঝের সুস্পষ্ট পার্থক্যসমূহ আলোচনা করা হলো।"
        },
        {
          "label": "ঘ",
          "question": "উদ্দীপকে উল্লিখিত প্রতিনিধিত্বমূলক গণতান্ত্রিক রাষ্ট্রে রাজনৈতিক দলের কার্যাবলি আলোচনা করো।",
          "explanation": "উদ্দীপকে উল্লিখিত প্রতিনিধিত্বমূলক গণতান্ত্রিক রাষ্ট্রে রাজনৈতিক দলের কার্যাবলী ও ভূমিকা খুবই গুরুত্বপূর্ণ। আধুনিক প্রতিনিধিত্বমূলক গণতান্ত্রিক শাসনব্যবস্থায় রাজনৈতিক দলকে গণতন্ত্রের ভিত্তি বলা হয়। রাজনৈতিক দল সুনির্দিষ্ট আদর্শের ভিত্তিতে পরিচালিত সংগঠন, যার চূড়ান্ত লক্ষ্য রাজনৈতিক ক্ষমতা গ্রহণ। উদ্দীপকে বর্ণিত সংগঠনটিও কমবেশি সংগঠিত এবং এর একটি কর্মসূচি আছে, তাই এটি রাজনৈতিক দল। মিলন সাহেব এই রাজনৈতিক দলের সদস্য হওয়ার মাধ্যমে রাজনৈতিক ক্ষমতায় অধিষ্ঠিত হওয়ার সুযোগ পাবেন। যা রাজনৈতিক দলের একটি গুরুত্বপূর্ণ কার্যক্রম। এছাড়া রাজনৈতিক দলের অন্যান্য কার্যাবলিসমূহ নিম্নরূপ- গণতন্ত্রে রাজনৈতিক দল অগ্রাধিকার ভিত্তিতে জাতীয় সমস্যাগুলো নির্ধারণ করে এবং এগুলো সমাধানের জন্য প্রয়োজনীয় করণীয় জনসম্মুখে উত্থাপন করে। এর প্রেক্ষিতে কর্মসূচি প্রণয়ন ও নীতি নির্ধারণ করে জনসমর্থন লাভের চেষ্টা চালায়। দলীয় নীতি ও কর্মসূচির সমর্থনে জনমত গঠন ও প্রকাশ করে। নির্বাচনে অংশগ্রহণের জন্য রাজনৈতিক দলগুলো নিজ নিজ দলের প্রার্থী মনোনয়ন করে এবং প্রার্থীর পক্ষে প্রচারকাজ চালায়। রাজনৈতিক দল ভোটারদের স্বার্থ সংরক্ষণ করে এবং নির্বাচনে সংখ্যাগরিষ্ঠতা অর্জনের মাধ্যমে সরকার গঠন করে। বিরোধী দল সরকারের ভুল-ত্রুটি বা গণবিরোধী পদক্ষেপ সম্পর্কে জনগণকে অবহিত করে। এছাড়াও রাজনৈতিক দল স্বেচ্ছাচার প্রতিরোধ, রাজনৈতিক সামাজিকীকরণ, শান্তিপূর্ণ ও সাংবিধানিক পদ্ধতিতে ক্ষমতা পরিবর্তন, সরকারের বিভিন্ন বিভাগের মধ্যে সংযোগ সাধন প্রভৃতি কাজ সম্পাদন করে থাকে।"
        }
      ]
    },
    {
      "number": "11",
      "uddipok": "উৎপত্তিগত দিক থেকে জাতি ও জাতীয়তা বলতে বোঝায় 'একই বংশোদ্ভূতন জনসমষ্টি'। কিন্তু বর্তমান সময়ের লেখকগণ জাতি ও জাতীয়তার মধ্যে পার্থক্য নির্দেশ করেছেন। তবুও জাতি ও জাতীয়তা গঠনের উপাদান এক ও অভিন্ন। বর্তমানে জাতি ও জাতীয়তা গঠনের উপাদানগুলোর মধ্যে কোন কোন উপাদান তেমন গুরুত্বপূর্ণ নয়।",
      "tag": "HC 23",
      "sub_questions": [
        {
          "label": "ক",
          "question": "জাতি রাষ্ট্রের স্বপ্নদ্রষ্টা কে?",
          "explanation": "ইতালির দার্শনিক নিকোলো ম্যাফিয়াভেলি জাতিরাষ্ট্রের স্বপ্নদ্রষ্টা।"
        },
        {
          "label": "খ",
          "question": "দেশপ্রেম বলতে কী বোঝায়?",
          "explanation": "দেশের প্রতি মমত্ববোধ, অকৃত্রিম ভালোবাসা, আবেগ ও অনুভূতিকেই দেশপ্রেম বলা হয়। দেশের মানুষ, ভাষা ও সংস্কৃতির প্রতি ভালোবাসা এবং মাটি, সম্পদ, পরিবেশ ও প্রতিবেশের সাথে একাত্মতা প্রকাশ করা এ সবকিছুই দেশপ্রেমের অংশ। দেশ ঠিক মায়ের মতোই। জন্মভূমির থেকে বড় কিছু নেই। নিজের দেশের জন্য একজন নাগরিক তাই প্রাণ দিতেও কুণ্ঠাবোধ করে না। নিজের দেশের প্রতি ভালোবাসার এই আবেগ ও অনুভূতিকেই বলে দেশাত্মবোধ, স্বদেশপ্রেম বা দেশপ্রেম। দেশের মাটি ও মানুষকে আপন করে ভাবার অনুভূতিই হলো দেশপ্রেম।"
        },
        {
          "label": "গ",
          "question": "জাতি ও জাতীয়তার মধ্যে পার্থক্য লেখো।",
          "explanation": "নিম্নের অনুরুপ: জাতি ও জাতীয়তার মধ্যে কতকগুলো সুস্পষ্ট পার্থক্য বিদ্যমান। জাতীয়তার একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস-ঐতিহ্যগত ঐক্যও জাতীয়তার উপাদান। অভিন্ন ইতিহাস ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন, তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "জাতি ও জাতীয়তা গঠনের উপাদানগুলোর মধ্যে কোন পাঁচটি উপাদান বেশি গুরুত্বপূর্ণ বলে মনে করো, তা আলোচনা করো।",
          "explanation": "যেসব উপাদান কোন একটি জনসমাজের জাতীয়তাবোধ উদ্বুদ্ধ করে সেগুলোকে জাতিসত্তার উপাদান বলে। জাতীয়তার উপাদান হিসেবে নিচের উপাদানগুলো গুরুত্বপূর্ণ। জাতীয়তার অন্যতম গুরুত্বপূর্ণ উপাদান হলো ভৌগোলিক ঐক্য। একই ভৌগোলিক সীমানায় বসবাসের কারণে ভাবের আদান-প্রদানের মাধ্যমে জনসমষ্টির মধ্যে ঐক্যবোধের জন্ম হয়। বংশগত ঐক্য জাতীয়তা গঠনের অন্যতম গুরুত্বপূর্ণ অবদান হিসেবে বিবেচিত। বংশগত ঐক্য বা রক্তের সম্পর্ক মানুষের মধ্যে সুদৃঢ় ঐক্যভাব গড়ে তোলে। ভাষা, সাহিত্য ও সাংস্কৃতিক ঐক্যও জাতীয়তার একটি গুরুত্বপূর্ণ উপাদান। ভাষা, সাহিত্য ও সংস্কৃতির মাধ্যমে ভাবের আদান-প্রদান হয়, যা জাতীয় ঐক্য প্রতিষ্ঠার অন্যতম উপায়। জাতীয়তার একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস-ঐতিহ্যগত ঐক্যও জাতীয়তার উপাদান। অভিন্ন ইতিহাস ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে গুরুত্বপূর্ণ ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন, তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে। উপরের আলোচনা থেকে এটি সুস্পষ্টভাবে প্রতীয়মান হয় যে, জাতীয়তা গঠনের ক্ষেত্রে উপাদানগুলো অত্যন্ত গুরুত্বপূর্ণ ভূমিকা পালন করে।"
        }
      ]
    }
  ]
}