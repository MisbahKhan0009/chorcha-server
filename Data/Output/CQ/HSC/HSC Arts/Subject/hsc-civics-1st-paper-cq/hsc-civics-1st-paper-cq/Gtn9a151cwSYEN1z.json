{
  "title": "ময়মনসিংহ বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বর্তমানে 'ক' রাষ্ট্রটি নানা সমস্যায় জর্জরিত। রাজনৈতিক অস্থিরতা, দরিদ্রতা, সেনাশাসন সব মিলিয়ে জনগণের জীবন বিপর্যস্ত। এ অবস্থায় জাতিসংঘ দেশটির সমস্যা মোকাবিলায় সরকারি কাজে দক্ষতা আনায়ন, স্বাধীন বিচারব্যবস্থা প্রতিষ্ঠা, জবাবদিহি মূলক প্রশাসন গড়ে তোলার পরামর্শ দেয়।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "বিশ্বব্যাংক (World Bank) সর্বপ্রথম সুশাসন ধারণাটি প্রবর্তন করে।"
        },
        {
          "label": "খ",
          "question": "",
          "explanation": "নাগরিকের উত্তম জীবন প্রতিষ্ঠা করায় পৌরনীতির লক্ষ্য। এ লক্ষ্য অর্জনে নাগরিকতার বিভিন্ন দিক সম্পর্কে বিশদভাবে আলোচনা করে। যেমন- নাগরিক ও নাগরিকতা, সুনাগরিকের গুণাবলী, নাগরিকের অধিকার ও কর্তব্য, নাগরিকের অতীত, বর্তমান ও ভবিষ্যৎ এবং নাগরিকের স্থানীয়, জাতীয় ও আন্তর্জাতিক নানাদিক সম্পর্কে আলোচনা করে। সুতরাং পৌরনীতি মূল বিষয়ক বস্তু নাগরিকতা কেন্দ্রিক তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে 'ক' রাষ্ট্রটিতে সুশাসনের অভাব প্রকটভাবে পরিলক্ষিত হয়। সুশাসন সামাজিক, রাজনৈতিক ও অর্থনৈতিক উন্নয়নের অন্যতম পূর্ব শর্ত এবং রাষ্ট্রীয় কাঠামোকে কাজে লাগানোর উন্নততর কৌশল। সুশাসন এমন একটি প্রক্রিয়া যার দ্বারা দেশের সীমিত সম্পর্কে কার্যকরভাবে ব্যবহার করে জনগণের অধিক কল্যাণ নিশ্চিত করা যায়। সুশাসন না থাকলে কোন দেশের উন্নতি সম্ভব নয়। কেননা সুশাসনের অভাবে দেশে বিশৃঙ্খলা সৃষ্টি হয় যা দেশের উন্নয়নে প্রতিবন্ধকতা সৃষ্টি করে। উদ্দীপকে 'ক' রাষ্ট্রটি নানা সমস্যায় জর্জরিত। রাজনৈতিক অস্থিরতা, দরিদ্রতা, সেনাশাসন সব মিলিয়ে জনগণের জীবন বিপর্যস্ত। উক্ত রাষ্ট্রের চলমান অবস্থায় সুশাসনের অভাবকেই কারণ হিসেবে নির্দেশ করে। কারণ একমাত্র সুশাসনই পারে রাষ্ট্রের গণতন্ত্র প্রতিষ্ঠা করে সরকারের জবাবদিহিতা ও স্বচ্ছতা বৃদ্ধি করতে এবং রাষ্ট্রের সীমিত সম্পদকে কার্যকর ভাবে ব্যবহার করে জনগণকে অধিক সুযোগ-সুবিধা প্রদান করতে। কল্যাণ নিশ্চিত করে রাষ্ট্রে শান্তি প্রতিষ্ঠা করে সুশাসনের কাজ। উপরিউক্ত আলোচনার পরিশেষে বলা যায়, উদ্দীপকে 'ক' রাষ্ট্রটিতে সুশাসনের সকল বৈশিষ্ট্য অনুপস্থিত। তাই উক্ত রাষ্ট্রের সুশাসনের অভাব লক্ষ্য করা যায়।"
        },
        {
          "label": "ঘ",
          "question": "",
          "explanation": "শুধুমাত্র উদ্দীপকে বর্ণিত পরামর্শ মানলেই 'ক' রাষ্ট্রটি কাঙ্ক্ষিত লক্ষ্যে পৌঁছাতে পারবে না। আমার উত্তরের স্বপক্ষে যুক্তি নিচে তুলে ধরা হলো - উদ্দীপকে জাতিসংঘ সৃষ্টির সমস্যা মোকাবেলায় সরকারি কাজে দক্ষতা আনয়ন, স্বাধীন বিচার ব্যবস্থা প্রতিষ্ঠা, জবাবদিহিমূলক প্রশাসন গড়ে তোলার পরামর্শ দেয় যা সুশাসন একটি অংশকে নির্দেশ করে। কিন্তু শুধুমাত্র এই কাজগুলোর দ্বারাই রাষ্ট্রটি তার কাঙ্ক্ষিত লক্ষ্যে পৌঁছাতে পারবে না। সুশাসনের ধারণা বর্তমানে বিশ্বায়নের যুগে রাষ্ট্র পরিচালনায় একটি উত্তম ব্যবস্থা হিসেবে বিবেচিত। এর মাধ্যমে রাষ্ট্র পরিচালনার দিকনির্দেশনা, রাষ্ট্র জনগণের মধ্যে সম্পর্কে ধারণ সুস্পষ্টভাবে তুলে ধরা হয়। মূলত সুশাসন হলো কোন রাষ্ট্রীয় কার্যাবলী পরিচালনার পদ্ধতি। এ ধারণার মাধ্যমে শাসক ও শাসিতের মধ্যে সম্পর্কের সড়ক বিশ্লেষণ করা যায়। এছাড়া জাতীয় রাজনীতির ধারা ও আইনের স্বরূপ সুশাসনের মাধ্যমিক স্পষ্ট হয়ে ওঠে। এছাড়াও রাষ্ট্রটিকে মানবসম্পদে উন্নয়নে উদ্যোগ নেওয়া প্রয়োজন। উপযুক্ত শিক্ষার বিস্তার, প্রয়োজনীয় সংস্কার সাপেক্ষে সরকারি প্রতিষ্ঠানসমূহের দক্ষতা বৃদ্ধি করা,দক্ষ, উপযুক্ত ও কার্যকর আমলাতন্ত্র গড়ে তোলা, দুর্নীতি দমন করা, অংশীদারিত্বমূলক উন্নয়ন পরিকল্পনা গ্রহণ, মত প্রকাশের স্বাধীনতা ও গণমাধ্যমের স্বাধীনতা সহ নানাবি কল্যাণকর পদক্ষেপ নিতে পারে রাষ্ট্রটি। এসব সুশাসনের অপরিহার্য অংশ। উদ্দীপাকে বর্ণিত পরামর্শ মানলেই 'ক' রাষ্ট্রটি তার কাঙ্খিত লক্ষ্যে পৌঁছাতে পারবেনা। বরং এগুলোর পাশাপাশি সুশাসনের বাকি সকল অপরিহার্য অংশগুলো কেউ প্রয়োগ করতে হবে। তবে সম্ভব একটি সুন্দর রাষ্ট্র প্রতিষ্ঠা।"
        }
      ]
    },
    {
      "number": "2",
      "uddipok": "সাংবাদিক রাজু এমন একটি সমাজ বিনির্মাণের লক্ষ্যে সংবাদ পরিবেশন করেন যেখানে জাতি, ধর্ম, বর্ণ বা অংশ ভেদে কোন বৈষম্য থাকবে না।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "জাতি, ধর্ম-বর্ণ, নারী-পুরুষ, নির্বিশেষে সকলকে সমান সুযোগ-সুবিধা প্রদানের ব্যবস্থাকে সাম্য বলে।"
        },
        {
          "label": "খ",
          "question": "",
          "explanation": "যে চিন্তা-ভাবনা, লক্ষ্য,উদ্দেশ্য ও সংকল্প মানুষের সামাজিক আচার ব্যবহার ও কর্মকান্ডকে নিয়ন্ত্রিত ও পরিচালিত করে তার সমষ্টিকে সামাজিক মূল্যবোধ বলে। আমেরিকান সমাজবিজ্ঞানী ও শিক্ষাবিদ 'স্টুয়ার্ট সি. ডড' - এর মতে, \"সামাজিক মূল্যবোধ হলো সেসব রীতিনীতি সমষ্টি যা ব্যক্তি সমাজের কাছ থেকে আশা করে এবং সমাজ ব্যক্তির কাছ থেকে লাভ করে।\" সামাজিক মূল্যবোধ সামাজিক উন্নয়নের ভিত্তি বা মানদন্ড।"
        },
        {
          "label": "গ",
          "question": "",
          "explanation": "উদ্দীপকের রাজু পৌরনীতি ও সুশাসনের সামাজিক সাম্য বিষয়টি প্রতিষ্ঠায় কাজ করেছেন।  সাম্য মূলত একটি বৃহওর অখন্ড প্রত্যয়।সামনের সাধারণ অর্থ হচ্ছে পরস্পর সমতা ও অভিন্নতা। অর্থাৎ সাধারণভাবে সাম্য বলতে বোঝায় সকল মানুষ সমান এ ধারণাকে। কিন্তু প্রকৃতপক্ষে সব মানুষ সমান নয়। জাতি, ধর্ম, বর্ণ নির্বিশেষে যখন সকল মানুষকে সমান সামাজিক সুযোগ-সুবিধা প্রদান করা হয় তখনই সামাজিক সাম্যের উদ্ভব ঘটে। এটি এমন এক সামাজিক পরিবেশকে নির্দেশ করে যেখানে প্রত্যেকে স্বীয় যোগ্যতা অনুসারে সমান সামাজিক অধিকার ভোগ করে। দাস ও সামন্ত সমাজে সামাজিক শ্যামের অস্তিত্ব ছিলনা। পরবর্তীকালে আইনের শাসনের প্রসার লাভের ফলে সামাজিক সময় প্রতিষ্ঠিত হয়। উদ্দীপকে সাংবাদিক রাজু এমন একটি সমাজ বিনির্মাণের লক্ষ্যে সংবাদ পরিবেশন করেন যেখানে জাতি, ধর্ম, বর্ণ বা অংশ ভেদে কোন বৈষম্য থাকবে না। অর্থাৎ উদ্দীপকের রাজু যে সমাজ প্রতিষ্ঠায় কাজ করেছেন তা সামাজিক সাম্য প্রতিষ্ঠাকেই নির্দেশ করে। সুতরাং বলা যায়, রাজু  সামাজিক সাম্য প্রতিষ্ঠায় কাজ করছেন।"
        },
        {
          "label": "ঘ",
          "question": "",
          "explanation": "আমিও মনে করি, উদ্দীপকে বর্ণিত সামাজিক সাম্য প্রতিষ্ঠিত হলে সকলেই সমভাবে আত্মবিশ্বাসের সুযোগ পাবে। জাতি, ধর্ম, বর্ণ, গোত্র কিংবা নারী পুরুষ নির্বিশেষে সকল মানুষের সমান সামাজিক সুযোগ-সুবিধা নিশ্চিত করা হলো সামাজিক সাম্য। এরূপ সামনের সামাজিক পরিবেশকে এমন বোঝায়, যেখানে প্রতিটি ব্যক্তি তার নিজ নিজ যোগ্যতা বিকাশের সমান সামাজিক সুযোগ সুবিধা পাবে। সাম্যের মাধ্যমে সভ্য সমাজ সূচিত হয়। শ্রেণীবিভেদহীন গণতান্ত্রিক সমাজ সাম্যের মাধ্যমে প্রতিষ্ঠিত হয়। সাম্য স্বাধীনতার পূর্ব শর্ত। সাম্য ছাড়া স্বাধীনতা ভোগ করা অসম্ভব। কারণ সাম্য ব্যক্তির স্বাধীনতার পথকে উন্মুক্ত করে এবং স্বাধীনতাকে অর্থবহ করে তোলে। গণতন্ত্রের ভিত্তি সাম্য। গণতন্ত্রের অন্য অর্থ সামাজিক গণতন্ত্র যেখানে মানুষের-মানুষে, ধনী-দরিদ্র, শিক্ষিত-অশিক্ষিত হিসেবে কোন ভেদাভেদ নেই। সাম্যভিত্তিক সমাজ ও রাষ্ট্র ব্যবস্থা জনগণ সমানভাবে সব সম্পদ ভোগ করতে পারে। সাম্য বিঘ্নিত হলে অর্থনৈতিক স্বাধীনতা ও হুমকির মুখে পড়ে। সাম্য ভিত্তিক সমাজে প্রতিটি ব্যক্তিই কর্মের অধিকার এবং জীবনযাত্রা সর্বনিম্ন মানে নিশ্চয়তা পায়, যা সকলকে অর্থনৈতিক স্বাধীনতা প্রদান করে। সর্বোপরি বলা যায়, সমাজিক সাম্য প্রতিষ্ঠা হলে সকলের সমভাবে আত্মবিকাশে সুযোগ পাবে।"
        }
      ]
    },
    {
      "number": "3",
      "uddipok": "বিবেক এমন একটি আয়না যার মধ্যে তুমি তোমার সকল কাজের প্রতিবিম্ব দেখতে পাবে। বিবেকের চেয়ে বড় উপদেশদাতা আর নেই। অন্যের মধ্যে যে আচরণ দেখলে তোমার মধ্যে ঘৃণা সৃষ্টি হয়, তোমার নিজের সংশোধনের জন্য সেগুলো নিয়ে চিন্তা ভাবনা করাই যথেষ্ট।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "আইন প্রধানত দুই প্রকার।"
        },
        {
          "label": "খ",
          "question": "",
          "explanation": "সুদীর্ঘকাল ধরে সমাজে কোন নিয়ম চলতে থাকলে তাকে প্রথা বলা হয়। রাষ্ট্র সৃষ্টির পূর্বে সমাজের মানুষ প্রথা মেনে চলত।রাষ্ট্র সৃষ্টি হওয়ার পর এসব প্রথা রাষ্ট্র কর্তৃক স্বীকৃত ও অনুমোদন লাভ করে আইনের পরিণত হয়েছে। উদাহরণ হিসেবে বলা যায়, গ্রেট ব্রিটেনের অধিকাংশ আইন প্রথার উপর ভিত্তি করে গড়ে উঠেছে। এসব আইনের প্রতি জনগণের ব্যাপক সমর্থন থাকায় আইনসভা এসব প্রথাভিত্তিক আইনকে বাতিল করতে পারেনা। এমন কি রাষ্ট্রের বিভিন্ন সময় প্রথা কে যুগোপযোগী করার জন্য প্রয়োজনীয় পরিবর্তন এনে আইন হিসেবে অনুমোদন দান করে।"
        },
        {
          "label": "গ",
          "question": "",
          "explanation": "উদ্দীপকে প্রতিফলিত বিষয়টির সাথে আইনের বেশ কিছু সাদৃশ্য পরিলক্ষিত হয়। সাধারণ অর্থে আইন হলো কতগুলো বিধি-বিধান বা নিয়ম কানুন, যা পালন করা হয়। পৌরনীতিতে আইন হলো এমন আদেশ বা বিধি-বিধান যা মানুষের বাহ্যিক আচার নিয়ন্ত্রণে সার্বভৌম কর্তৃপক্ষ তথা রাষ্ট্র অনুমোদন করে। সার্বভৌম ক্ষমতার স্বীকৃতি বা অনুমোদন এক্ষেত্রে মুখ্য। আইনের যথার্থ প্রয়োগ একটি সমাজকে সুন্দর ও সুশৃংখল করে তোলে। উদ্দীপকে বিবেককে একটি আয়নার সাথে তুলনা করা হয়েছে। বিবেক যেমন একটি মানুষের কর্মের প্রতি ছবি তেমনি আইন একটি সমাজ বা রাষ্ট্রের সামগ্রিক অবস্থার প্রতিচ্ছবি। বিবেক যেমন একটি মানুষের কাজকে নিয়ন্ত্রণ করে তেমনি আইন ও একটি সমাজ বা রাষ্ট্রের কার্যাবলী নিয়ন্ত্রণ করে। অন্যের করা ঘৃণ্যতম আচরণ দেখে যেভাবে একজন মানুষের বিবেক জাগ্রত হয় এবং একই কাজ করা থেকে নিজেকে বিরত রাখে, আইনও সেভাবে সমাজ এবার রাষ্ট্রে প্রতিষ্ঠিত হয়ে সকল অন্যায় অনাচারকে দমিয়ে রেখে সমাজে বা রাষ্ট্রের শান্তি শৃঙ্খলা বজায় রাখতে সহায়তা করে। বিবেক থেকে জাগ্রত চেতনা মানুষকে সংশোধনের দিকে নিয়ে আসে। উত্তম মানুষ হিসেবে গড়ে উঠতে সহায়তা করে। আইন তার শাসন দ্বারা সমাজ বা রাষ্ট্রের ঘটমান ভুল অপরাধকে সংশোধন করে একটি উত্তম সমাজ ব্যবস্থা বা রাষ্ট্রব্যবস্থা গড়ে তুলতে সাহায্য করে। পরিশেষে বলা যায়, বিবেক এবং বিবেক থেকে জাগ্রত চেতনার সাথে আইনের বিশদ সাদৃশ্য রয়েছে ।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত বিষয়টি অর্থাৎ মানুষের বিবেকের সাথে আইনের কিছু সাদৃশ্য থাকলেও কিছু কিছু বৈসাদৃশ্য ও পরিলক্ষিত হয়। নিচে বৈসদৃশ্য গুলো তুলে ধরা হলো - ব্যাপক অর্থে আইন শব্দটির সমাজ জীবনে অসংখ্য নিয়ম কানুন ও বিধি-বিধানকে বুঝালেও সংকীর্ণ অর্থে আইন বলতে শুধু রাষ্ট্রীয় আইনকে বুঝায়। আইনের শাসন হলো রাষ্ট্র পরিচালনার নীতিবিশেষ।যেখানে সরকারের সকল ক্রিয়াকর্ম আইনের অধীনে পরিলক্ষিত হয় এবং যেখানে আইনের স্থান সবকিছুর ঊর্ধ্বে। সুশৃংখল ও নিরাপদ রাষ্ট্রীয় জীবন নিশ্চিত করার জন্য আইনের উপস্থিতি অপরিহার্য। একটি মানুষের বিবেক পরিবর্তণীয়। কিছু আইন সর্বদা অপরিবর্তনীয়। একটি জাগ্রত বিবেক মানুষের কার্যাবলী নিয়ন্ত্রণ করতে পারলেও অধিকার সংরক্ষণ নিশ্চিত করতে পারে না। আইন মানুষের অধিকার সংরক্ষণে কাজ করে। শুধুমাত্র জাগ্রত বিবেক দিয়ে সামাজিক অনাচার ও অশান্তি দূর করা যায় না। এক্ষেত্রে আইন প্রয়োগের প্রয়োজনীয়তা রয়েছে। এছাড়া আইন মানুষের জীবন ও সম্পত্তি নিরাপত্তা প্রদান করে অন্যদিকে যেটি কেবলমাত্র বিবেক দ্বারা সম্ভব হয় না। আইন না থাকলেও সমাজের জীবন ও সম্পত্তি বিপন্ন হত। বিবেক মানুষের সকল কাজের প্রতিচ্ছবি। বিবেকই মানুষের সবচেয়ে বড় উপদেশদাতা। বিবেক মানুষকে অন্যায় কাজ করতে বাধা দেয়। কিন্তু আইনের প্রয়োগ ও আইনের মান্য ছাড়া সর্বোপরি সমাজের শান্তি-শৃঙ্খলা পথে থাকে না। একমাত্র আইনই সমাজে সকলের অধিকার নিশ্চিত করতে পারে। অবশেষে বলা যায়, বিবেক এবং আইনের মধ্যে কিছু সাদৃশ্য থাকলেও বেশ কিছু বই সদস্য পরিলক্ষিত হয়।"
        }
      ]
    },
    {
      "number": "4",
      "uddipok": "সম্প্রতি সিরিয়া হতে বিতাড়িত একটি পরিবার ভূমধ্যসাগর পাড়ি দিয়ে ইউরোপ যাওয়ার পথে তাদের নৌকাডুবি ঘটে। তাদের শিশুসন্তানকে মৃত অবস্থায় সাগরের তীরে পাওয়া যায়।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "রাষ্ট্র কর্তৃক প্রদত্ত অধিকার ভোগের বিনিময়ে নাগরিকদের রাষ্ট্রের প্রতি দায়িত্ব পালন করাকে কর্তব্য বলে।"
        },
        {
          "label": "খ",
          "question": "",
          "explanation": "তথ্য অধিকার বলতে রাষ্ট্র কর্তৃক প্রদত্ত আইন অনুযায়ী কর্তৃপক্ষের নিকট থেকে কোনো নাগরিকের তথ্য পাওয়ার অধিকার কে বোঝায়। অতঃপর অধিকার নাগরিকের অন্যতম রাজনৈতিক অধিকার। এটি আন্তর্জাতিকভাবে স্বীকৃত মানবাধিকার। মানবাধিকারের সার্বজনীন নাগরিক ও রাজনৈতিক অধিকার বিষয়ক চুক্তিপত্রে একটি আইনগত অধিকার হিসেবে উল্লেখ করা হয়েছে। বাংলাদেশ সরকার ২০০৯ সালে তথ্য অধিকার আইন প্রণয়ন করে।"
        },
        {
          "label": "গ",
          "question": "",
          "explanation": "উদ্দীপকে যে বিষয়টির লঙ্ঘিত হয়েছে তা হলো মানবাধিকার। মানবাধিকার শব্দটি বিশ্লেষণ করলে দাঁড়ায় মানুষের অধিকার। মানুষের অস্তিত্ব রক্ষা, সহজতর ক্ষমতার সৃজনশীল বিকাশ এবং মর্যাদাপূর্ণ জীবন যাপনের জন্য একান্তভাবে প্রয়োজনীয় কতিপয় অধিকার যেগুলো আন্তর্জাতিকভাবে স্বীকৃত সেগুলোই হলো মানবাধিকার। এগুলো এমন অধিকার যা ব্যতীত মানুষ সত্যিকারের মানুষ হিসেবে সমাজে বেঁচে থাকতে পারে না। মানুষ জন্মগতভাবেই স্বাধীন। স্বাধীন সত্তা হিসেবে জাতি -ধর্ম -বর্ণ, নারী -পুরুষ, ধনী -গরিব নির্বিশেষে প্রত্যেক মানুষের রয়েছে স্বাধীনভাবে বেঁচে থাকার অধিকার। মানুষের মূল ও মর্যাদা সাথে সংশ্লিষ্ট এ অধিকারগুলো মানুষরূপে জন্মগ্রহণ করার কারণে তার জন্মগত অধিকার। মানবাধিকার কোন দেশ বা কালের সীমানায় আবদ্ধ নয়। এ অধিকার সব দেশের সবকালের। জাতিসংঘের মানবাধিকার আইন অনুসারে প্রত্যেকেরই জীবনধারণ স্বাধীনতা ও ব্যক্তিগত নিরাপত্তার অধিকার রয়েছে। কারো গৃহে বেআইনি হামলা ও কারো গোপনীয় যোগাযোগ ক্ষেত্রে হস্তক্ষেপ করা যাবে না। উদ্দীপকে উল্লিখিত সিরিয়া হতে বিতারিত পরিবারের ঘটনা মানবাধিকার লঙ্ঘনের শামিল। কেননা উপরিউক্ত আলোচনা থেকে স্পষ্ট প্রতিমান হয়, যে কাউকে স্বাধীন ভাবে বেঁচে থাকার অধিকার থেকে বঞ্চিত করা, দেশত্যাগে বাধ্য করা এবং নিজ দেশে প্রত্যাবর্তন করতে না দেয়া মানবাধিকারের চরম লঙ্ঘন।"
        },
        {
          "label": "ঘ",
          "question": "",
          "explanation": "উদ্দীপকে যে বিষয়টির কথা বলা হয়েছে তা হলো মানবাধিকারের লঙ্ঘন। মানবাধিকার নিশ্চিত করতে যেসব পদক্ষেপ নেওয়া যেতে পারে সেগুলোর নিচে তুলে ধরা হলো - মানবাধিকার সমূহ নিশ্চিতকরণের পূর্ব শর্ত হচ্ছে সুশাসন। মানবাধিকার একটি বিশ্বজনীন বিষয়। জাতিসংঘ বর্তমানে মানবাধিকারের প্রশ্নকে অর্থনৈতিক ও মানব উন্নয়নের সঙ্গে সম্পৃক্ত করেছে। মানবাধিকার গুলো রাষ্ট্রের ইচ্ছাধীন বিষয়। তাই রাষ্ট্রের অর্থাৎ সরকারের সদিচ্ছা ছাড়া মানবাধিকার বাস্তব রূপ লাভ করতে পারে না। এজন্য কেবলমাত্র সুশাসন প্রতিষ্ঠায় আগ্রহী রাষ্ট্রেই মানবাধিকার বাস্তবায়ন সম্ভব। মানবাধিকার নিশ্চিতকরণে সরকারের আন্তরিকতা ছাড়া উপযুক্ত আইনি কাঠামো প্রয়োজন হয়। সুশাসন প্রতিষ্ঠিত হয়েছে এমন রাষ্ট্রগুলোর সাধারণত জাতিসংঘ ঘোষিত মানবাধিকারের পাশাপাশি মানবাধিকার বিষয়ক অন্যান্য কনভেনশন ও আন্তর্জাতিক আইন মান্য করে থাকে। মানবাধিকার প্রতিষ্ঠার জন্য যেসব পদক্ষেপ গুলো নেওয়া অতীত জরুরি সেগুলোর মধ্যে রয়েছে - ১. জাতীয় আইনগত কাঠামো উন্নয়ন। ২. সরকারের স্বচ্ছতা নিশ্চিতকরণের জন্য তথ্য অধিকার আইনের প্রয়োগ। ৩. সরকারি কর্মকর্তাদের দক্ষতা বৃদ্ধি এবং তাদের জবাবদিহিতা জোরদারকরণ ইত্যাদি। ৪. জনগণের সক্রিয় অংশগ্রহণ। এ বিষয়গুলো সুশাসনেরই অংশ। এছাড়া বাক ও গণমাধ্যমের স্বাধীনতা, সাম্য প্রতিষ্ঠা ইত্যাদি ও সুশাসনের বৈশিষ্ট্য। উপরিউক্ত আলোচনা থেকে প্রতিয়মান হয়, মানবাধিকার নিশ্চিতকল্পে রাষ্ট্রের সুশাসন প্রতিষ্ঠা অতীব জরুরী। কারণ মানবাধিকার ও সুশাসন একই সূত্রে গাথা।"
        }
      ]
    },
    {
      "number": "5",
      "uddipok": "করিম সাহেব নির্বাচনে ভোট দানের পাশাপাশি নিয়মিত কর প্রদান করেন। ইকবাল সাহেব এসব বিষয়ে উদাসীন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "অধিকার হলো সমাজের সকলের জন্য কল্যাণকর কতকগুলো সুযোগ-সুবিধা, যা ব্যতীত ব্যক্তির ব্যক্তিত্বের বিকাশ ঘটে না।"
        },
        {
          "label": "খ",
          "question": "",
          "explanation": "রাজনৈতিক পরিচালনায় এবং শাসনকার্য প্রত্যক্ষ এবং পরোক্ষভাবে অংশগ্রহণ করার অধিকারকে রাজনৈতিক অধিকার বলা হয়। গণতান্ত্রিক সরকারের ভিত্তিতে রাজনৈতিক অধিকার স্বীকৃত হয়। এসব অধিকার হচ্ছে ভোটাদানের অধিকার,নির্বাচনে অংশগ্রহণের অধিকার, রাজনৈতিক দল গঠনের অধিকার, বসবাস করার অধিকার, সরকারের সমালোচনার অধিকার ইত্যাদি। রাজনৈতিক অধিকার নাগরিকের রাজনৈতিক সচেতনতা বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত করিম সাহেবের কর্মকান্ড পাঠ্য বইয়ের আইনগত কর্তব্যের সাথে সামঞ্জস্যপূর্ণ।  রাষ্ট্রীয় আইনের নিয়ন্ত্রণের জনগণ কর্তৃক সম্পাদিত কর্তব্যই হলো আইনগত কর্তব্য। এ সকল কর্তব্য রাষ্ট্র সৃষ্টি করে এবং নাগরিকদের অবশ্যই পালন করতে হয়। এ কর্তব্যের মধ্যে আরো কিছু কর্তব্য রয়েছে যা একজন নাগরিককে অবশ্যই পালন করতে হয়। যেমন রাজনৈতিক কর্তব্য, কর প্রদান করা ইত্যাদি।  মানুষ কেবল সামাজিক জীবই নয়,রাজনৈতিক জীবও।রাজনৈতিক জীব হিসেবে মানুষকে বেশ কিছু কর্তব্য পালন করতে হয়।যেমন - রাজনৈতিক কর্তব্য, কর প্রদান করা ইত্যাদি।  মানুষ কেবল সামাজিক জীবই নয়, রাজনৈতিক জীবও। রাজনৈতিক জীব হিসেবে মানুষকে বেশ কিছু কর্তব্য পালন করতে হয়। যেমন - আইন মেনে চলা, সততার সাথে ভোটদান করা ইত্যাদি নাগরিকের রাজনৈতিক কর্তব্য। আবার আধুনিক কল্যাণকে আমি রাষ্ট্রের বহুমুখী কার্যাবলী ব্যয়ভার গ্রহণের জন্য প্রচুর অর্থের প্রয়োজন হয়। সাধারণ জনগণের প্রদত্ত কর হতেই এবারের এক বিরাট অংশ অর্জিত হয়ে থাকে। নাগরিক গান যদি নিয়মিত কার প্রদান না করে তাহলে রাষ্ট্রের কাজ পরিচালনা ব্যাহত হবে। ফলে কর প্রদান করার প্রতিটি নাগরিকের অন্যতম কর্তব্য।  উদ্দীপকে দেখা যায়, করিম সাহেব নির্বাচনে ভোটদানের পাশাপাশি নিয়মিত প্রদান করেন, যা আইনগত কর্তব্যের সাথে সাদৃশ্যপূর্ণ।  উপরিউক্ত আলোচনা থেকে প্রতীয়মান হয়, করিম সাহেবের কর্মকান্ড পাঠ্য বইয়ের আনগত কর্তব্যের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে ইকবাল সাহেবের কর্মকাণ্ড সুনাগরিকতার অন্তরায়।এ বিষয়ে আমি একমত পোষণ করছি। বুদ্ধি বিবেক সম্পন্ন ও আত্মসংযমী নাগরিকদের নাগরিক বলা হয়। রাষ্ট্রের সব নাগরিক সুনাগরিক নয়। নাগরিকের মধ্যে যে বুদ্ধিমান, যে সব সমস্যার সহজে সমাধান করতে পারে, যার বিবেক আছে, যার ন্যায়-অন্যায়, সব অসৎ বুঝতে পারে এবং অসৎ কাজ থেকে বিরত থাকে এবং আত্মসংযমীর পাশাপাশি বৃহৎ স্বার্থে  নিজের ক্ষুদ্র স্বার্থ ত্যাগ করতে পারে সে ব্যক্তিটিই সুনাগরিক হিসেবে পরিচিত। সুনাগরিক হতে হলে একজন নাগরিকের মধ্যে অবশ্যই বুদ্ধি, বিবেক,আত্মসংযম থাকতে হবে। একজন নাগরিকের মধ্যে শুধু বুদ্ধি থাকলেই সে নাগরিক হতে পারবে না। কেননা তার মধ্যে যদি বিবেক ও আত্মসংযম না থাকে তাহলে সে ওই বুদ্ধি দিয়ে সব সময় সঠিক পথে পরিচালিত হতে পারবে না। আবার কোন নাগরিকের মধ্যে যদি বুদ্ধি ও বিবেক থাকে এবং আত্ম সংযমের অভাবে থাকে তাহলে সেও সুনাগরিক হতে পারবে না। উদ্যোগে ইকবাল সাহেব রাষ্ট্রের নাগরিক হওয়া সত্ত্বেও ভোট দেন এবং নিয়মিত কর প্রদান করার ব্যাপারে উদাসীন। এজন্য ইকবাল সাহেবের কর্মকান্ড সুনাগরিকতার অন্তরায়। এ বিষয়ে আমি একমত।"
        }
      ]
    },
    {
      "number": "6",
      "uddipok": "একজন শ্রেণীশিক্ষক শ্রেণীকক্ষে একটি কৃত্রিম নির্বাচনের আয়োজন করেন। ছাত্ররা এ নির্বাচনে সেলিমকে শ্রেণীর নেতা হিসেবে নির্বাচিত করে। শিক্ষক মহোদয় ছাত্রদের কাছে জানতে চাইলেন, কেন তারা সেলিমকে নির্বাচিত করেছে? ছাত্ররা বলল, সেলিমের আকর্ষণীয় গুণাবলী ও দক্ষতা তাদেরকে আকৃষ্ট করেছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "\"রাজনৈতিক দল এমন একটি জনসংঘ যার সদস্যগণ রাজনৈতিক ক্ষমতা দখলের প্রতিযোগিতায় ঐক্যবদ্ধ ভাবে কাজ করে।\" - উক্তিটি জোসেফ সুম্পিটারের।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হল এমন একটি গোষ্ঠী যার সদস্যরা নির্দিষ্ট শ্রেণীর দাবী ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের কথা বিবেচনায় না এনে কেবল নির্দিষ্ট শ্রেণীর দাবি ব্যক্ত করে এবং তা পূরণের জন্য চাপসৃষ্টি করে। চাপসৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃত উদাহরণ।"
        },
        {
          "label": "গ",
          "question": "",
          "explanation": "উদ্দীপকের আলোকে সেলিমের নির্বাচিত হওয়ার কারণ হলো তার নেতৃত্বের গুণাবলী। একজন নেতাকে সঠিক ও কার্যকর নেতৃত্ব দানের জন্য কতকগুলো গুণের অধিকারী হতে হয়। এই গুণাবলী না থাকলে নেতৃত্ব কার্যকর হয় না। এসব গুণাবলী দ্বারাই একজন ব্যক্তি অন্যদের আকৃষ্ট করতে পারেন।উদ্দীপকে দেখা যায়, শ্রেণিকক্ষে শিক্ষক একটি কৃত্রিম নির্বাচন অনুষ্ঠান পরিচালনা করলে সেলিম শ্রেণীর নেতা হিসেবে নির্বাচিত হন। ছাত্রদের কাছে জিজ্ঞেস করে শ্রেণী শিক্ষক জানতে পারলেন যে, সেলিম আকর্ষণীয় গুণাবলী ও দক্ষতায় তাদের আকৃষ্ট করেছে। একজন নেতাকে বেশ কিছু অনন্য গুণাগুলির অধিকারী হতে হয়। তাকে হতে হয় গাম্ভীর্যপূর্ণ ব্যক্তিত্বের অধিকার। নেতার বিশেষ দক্ষতা থাকতে হয়। তার জ্ঞান ও বুদ্ধিমতা থাকা আবশ্যক । গভীর জ্ঞান ও  অভিজ্ঞতার অধিকারী ব্যক্তি নেতা হওয়ার উপযোগী। নেতাকে সাহসী, আত্মবিশ্বাসী ও দৃঢ় মনোবল এর অধিকারী হতে হয়। উত্তম স্বাস্থ্য, উদার মানসিকতা, ধৈর্যশীলতা ইত্যাদি গুনের অধিকার ও হতে হবে একজন নেতাকে।নেতার চরিত্রে কোমলতা ও কঠোরতার সংমিশ্রণ থাকা জরুরী। তিনি একদিকে হবেন বাগ্মী এবং অন্যদিকে হবেন ধৈর্যশীল শ্রোতা। তাকে হতে হবে নিরপেক্ষ ও ন্যায়নীতিপরায়ান। একজন নেতাকে সৎ, বিশ্বস্ত ও কাজের প্রতি আন্তরিক হতে হবে। উপরিউক্ত গুণাবলীর অধিকারী হলেই একজন ব্যক্তি প্রকৃত নেতা হয়ে উঠতে পারেন এবং অন্যদের আকৃষ্ট করতে পারেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সেলিমের মতো একজন নেতার ভূমিকা সুশাসন প্রতিষ্ঠার গুরুত্বপূর্ণ ভূমিকা রাখবে। যোগ্য নেতৃত্বের উপর নির্ভর করে রাষ্ট্র বা সমাজের সুশাসন।তিনি অপরকে প্রভাবিত ও পরিচালিত করে রাষ্ট্র বা সমাজে সুশাসন প্রতিষ্ঠায় ভূমিকা রাখতে পারে। নেতৃত্ব যদি হয় গণতন্ত্রককামী ও জনকল্যাণমুখী তবে সুশাসন প্রতিষ্ঠার পথ সুগম হবে। উদ্দীপকে দেখা যায়, শ্রেণিকক্ষে প্রত্যেক নির্বাচনে সেলিম শ্রেণীর নেতা হিসেবে নির্বাচিত হয়েছে। শিক্ষক ছাত্রদের কাছ থেকে জানতে পারলেন যে, সেলিমের আকর্ষণীয় গুণাবলী ও দক্ষতাই তাদেরকে আকৃষ্ট করেছে। এরুপ গুনাবলীর অধিকারী নেতাই সুশাসন প্রতিষ্ঠায় অগ্রণী ভূমিকা রাখতে পারেন। একজন বলিষ্ঠ ও যোগ্য নেতাই পারেন স্বচ্ছতা ও জবাবদিহিতা নিশ্চিত করে সুশাসন প্রতিষ্ঠা করতে। তার নেতৃত্বের গুণেই গণতন্ত্র পরিপূর্ণভাবে বিকশিত হতে পারে । সুশাসন প্রতিষ্ঠায় আইনের শাসন অতিব জরুরী। যোগ্য নেতৃত্বের গুণাবলী সম্পন্ন ব্যক্তি আইনের শাসন নিশ্চিত করে থাকে। তার অবদানের রাষ্ট্রের রাজনৈতিক স্থিতিশীলতা বিরাজ করে। যোগ্য নেতা বিভিন্ন উপায় সুষ্ঠু জনমত সৃষ্টিতে সাহায্য করে এবং ক্ষমতার ভারসাম্য রক্ষা করে সুশাসন প্রতিষ্ঠার গুরুত্বপূর্ণ অবদান রাখেন। জনপ্রশাসনকে রাজনীতি মুক্ত রাখতে একজন যোগ্য নেতা গুরুত্বপূর্ণ অবদান রাখেন। এছাড়া সুশাসন প্রতিষ্ঠায় সংবাদ মাধ্যমের স্বাধীনতা প্রদান, মৌলিক অধিকার রক্ষা, আমলাতান্ত্রিক জটিলতা নিরসন ইত্যাদির ক্ষেত্রে অবদান রাখার মাধ্যমে একজন নেতা সুশাসন প্রতিষ্ঠায় তাৎপর্যপূর্ণ অবদান রেখে থাকেন।"
        }
      ]
    },
    {
      "number": "7",
      "uddipok": "মিলন সাহেব রাজনৈতিক ক্ষমতায় অধিষ্টিত হতে চান। এজন্য সহজ উপায় হলো তাকে এমন একটি সংগঠনের সদস্য হতে হবে যা কমবেশি সংগঠিত এবং যার একটি কর্মসূচি আছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "রাষ্ট্রের ইচ্ছা-অনিচ্ছা ও বিধি বিধান যে প্রতিষ্ঠানের মাধ্যমে পরিচালিত হয় তাই সরকার।"
        },
        {
          "label": "খ",
          "question": "",
          "explanation": "সরকারের যাবতীয় কার্যবলিকে প্রধানত আইন, শাসন ও বিচার বিভাগের হাতে পৃথক পৃথকভাবে ন্যস্ত করার নীতিকে ক্ষমতারস্বতন্ত্রীকরণ নীতি বলা হয়। ক্ষমতার স্বতন্ত্রীকরণ নীতি অনুযায়ী সরকারকে প্রত্যেকটি বিভাগ অন্য বিভাগের হস্তক্ষেপ থেকে মুক্তি হয়ে স্বাধীনভাবে তাদের নিজ নিজ দায়িত্ব পালন করবে। এই ক্ষমতারস্বতন্ত্রীকরণ নীতির প্রবক্তা হলেন মন্টেস্কু।"
        },
        {
          "label": "গ",
          "question": "",
          "explanation": "উদ্দীপকে যে সংগঠন বর্ণিত হয়েছে সেটি হলো রাজনৈতিক দল। মিলন সাহেব রাজনৈতিক ক্ষমতায় অধিষ্টিত হতে চান। এজন্য সহজ উপায় হলো তাকে এমন একটি সংগঠনের সদস্য হতে হবে যা কমবেশি সংগঠিত এবং যার একটি কর্মসূচি আছে,যা রাজনৈতিক দলের সাথে সাদৃশ্যপূর্ণ। রাজনৈতিক দল বলতে এমন একটি জনসংগঠনকে বোঝাই যার সদস্যগণ কতকগুলো সুনির্দিষ্ট নীতির ভিওিতে সংঘটিত হয়, রাষ্ট্রের সমস্যার সম্পর্কে ঐক্যমত পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে প্রয়াসী হয়। রাষ্ট্রের প্রধান সমস্যা গুলোকে চিহ্নিত করে সেগুলো নিরসনকল্পে দলীয় নীতি নির্ধারণ এবং সুস্পষ্ট ও সুনির্দিষ্ট কর্মসূচি প্রণয়ন করা রাজনৈতিক দলের মুখ্য কাজ। রাজনৈতিক দলের স্বতন্ত্র হিসেবে বৈশিষ্ট্য রয়েছে। রাজনৈতিক দল কিছু সংখ্যক মানুষের এমন একটি রাজনৈতিক সংগঠন যা ছোট বা বড় হতে পারে এবং এরই নিয়মতান্ত্রিক উপায়ে ক্ষমতা দখলের চেষ্টা করে। রাজনৈতিক দলের একটি সুনির্দিষ্ট নীতি, আদর্শ ও কর্মসূচি থাকে এবং সদস্যগণ একই মতাদর্শে ও সমনীতির দ্বারা অনুপ্রাণিত হয়ে ঐক্যবদ্ধ হয়। পরমতসহিষ্ণুতা রাজনৈতিক দলের একটি অন্যতম বৈশিষ্ট্য। প্রত্যেক রাজনৈতিক দলের লক্ষ্য বৈধ উপায়ে ক্ষমতা দখল করা এবং সরকার গঠন করে স্বীয় নীতি ও কর্মসূচি ব্যবস্থাপন করা। রাজনৈতিক দলের একটি উল্লেখযোগ্য বৈশিষ্ট্য হচ্ছে এটি একটি নির্বাচনমুখী সংগঠন। জনমতের দিকে লক্ষ্য রেখে এ রাজনৈতিক দল কর্মসূচি প্রণয়ন ও প্রচার, নির্বাচনের প্রার্থী মনোনয়ন এবং জয়লাভে চেষ্টা করে। বর্তমানকালের রাজনৈতিক প্রেক্ষাপটে রাজনৈতিক দল বহুবিধ কার্যসম্পাদন করে। দলীয় নীতি আদর্শকে প্রচার করেই নির্বাচনে তারা জনগণের রায় বা সমর্থন লাভ করে থাকে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংগঠনটি হচ্ছে রাজনৈতিক দল যার মূল লক্ষ্য থাকে ক্ষমতায় গিয়ে দলের নীতি ও আদর্শ অনুযায়ী দেশ পরিচালনা এবং নির্বাচনী ইশতেহার বাস্তবায়ন করা।  বর্তমান জাতীয় রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসন কার্য অংশগ্রহণ করা সম্ভব নয়। ফলে প্রতিনিধি নির্বাচনের মাধ্যমে নাগরিকগণ শাসনকার্যে অংশগ্রহণ করে। এজন্য আধুনিক গণতন্ত্র হলো প্রতিনিধিত্বমূলক বা পরোক্ষ গণতন্ত্র। প্রতিনিধি নির্বাচনে প্রধান ভূমিকা পালন করে রাজনৈতিক দল। সাধারণভাবে রাজনৈতিক এবং অর্থনৈতিক কার্যক্রমের উপর ভিত্তি করে রাজনৈতিক দল গড়ে ওঠে। আবার কখনো একটি ধর্ম, জাতীয়তা, সরকার ব্যবস্থা, শ্রেণী স্বার্থ প্রভৃতির উপর ভিত্তি করে প্রতিষ্ঠিত হয়। রাজনৈতিক দলের সবচেয়ে গুরুত্বপূর্ণ কাজ হল রাষ্ট্রের নানাবিধ গুরুত্বপূর্ণ সমস্যাগুলো বাছাই করা এবং সাথে সাথে সেগুলো সমাধানের ব্যাপারে সচিন্তিত নীতি ও কর্মপন্থার নির্দেশ দেওয়া। প্রতিটি দল নিজ দলীয় মতাদর্শের ভিত্তিতে সমস্যার সমাধানের সম্ভাব্য পন্থা, পদ্ধতি ও উন্নয়নমূলক কার্য জনগণের কাছে উপস্থাপন করে। রাজনৈতিক প্রত্যক্ষ ক্ষেত্রে রাজনৈতিক দল তার নীতি ও মতাদর্শ জনগণকে অভিহিত করে দলের শক্তি বৃদ্ধিতে মনোযোগী হয় এবং জনপ্রিয়তা লাভের চেষ্টা করে। এছাড়া রাজনৈতিক দলের বিশেষ গুরুত্বপূর্ণ কাজ হল জনমত গঠন। জনমত গঠনের রাজনৈতিক দল প্রচারণার সকল মাধ্যমকে কাজে লাগায়। আবার নির্বাচনে অংশ গ্রহণের জন্য রাজনৈতিক দলগুলো নিজ নিজ দলের প্রার্থী মনোনয়ন করে এবং প্রার্থীর সপক্ষে ব্যাপক নির্বাচনী প্রচার কার্য চালায়। রাজনৈতিক দলগুলো সমালোচনার দ্বারা সরকারের স্বৈরাচারিতা রোধে গুরুত্বপূর্ণ ভূমিকা রাখে এবং গণতন্ত্রের স্বরূপ বজায় রাখে।"
        }
      ]
    },
    {
      "number": "8",
      "uddipok": "জনাব আজাদ 'ক' নামক রাষ্ট্রের প্রধানমন্ত্রী। রাষ্ট্রপতি তার পরামর্শে অন্যান্য মন্ত্রী, প্রতিমন্ত্রী ও সাংবিধানিক পদের গুরুত্বপূর্ণ ব্যক্তিদের নিয়োগ প্রদান করেন। তাকে কেন্দ্র করে মন্ত্রিসভা সকল কর্মকান্ড পরিচালিত হয়।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "বাংলাদেশ সরকারের নির্বাহী প্রধান হচ্ছেন 'মহামান্য রাষ্ট্রপতি'।"
        },
        {
          "label": "খ",
          "question": "",
          "explanation": "যে সরকারব্যবস্থায় একই সাথে একাধিক অঞ্চল প্রদেশ সাংবিধানিকভাবে ক্ষমতা ভাগাভাগির মাধ্যমে একত্রিত হয়ে রাষ্ট্র গঠন করে তাই যুক্তরাষ্ট্রীয় সরকার। যুক্তরাষ্ট্রীয় সরকারব্যবস্থায় একাধিক রাষ্ট্র বা প্রদেশ মিলে একটি শক্তিশালী রাষ্ট্র গঠন করে। এতে সাংবিধানিকভাবে রাষ্ট্রের ক্ষমতা ও কর্তৃত্বের কিছু অংশ প্রদেশ বা আঞ্চলিক সরকারের এবং জাতীয় বিষয়গুলো কেন্দ্রীয় সরকারের হাতে থাকে। কেন্দ্রীয় সরকার সাধারণ স্বার্থে সমগ্র যুক্তরাষ্ট্রের শাসনকার্য পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয় সমূহ পরিচালনা করে থাকে।"
        },
        {
          "label": "গ",
          "question": "",
          "explanation": "জনাব আজাদ সরকারের যে বিভাগের দায়িত্ব সেই বিভাগটি হচ্ছে শাসন বিভাগ। শাসন বিভাগ রাষ্ট্রের উন্নয়নে নানাবিধ কার্য সম্পাদন করে থাকে।  শাসন বিভাগ হলো সরকারের সেই অংশ যার উপর রাষ্ট্রের শাসনকার্য পরিচালনার দায়িত্ব ন্যস্ত থাকে। শাসন বিভাগের অন্যতম কাজ হলো আইনসভা কর্তৃক প্রণীত আইন অনুযায়ী দেশের শাসনকার্য পরিচালনা করা। এছাড়াও রাষ্ট্রের অভ্যন্তরে শান্ত-শৃঙ্খলা রক্ষা করা শাসন বিভাগের অন্যতম কাজ। এসব কাজের ফলে রাষ্ট্রে ব্যাপক উন্নয়ন সাধিত হয়। বর্তমান বিশ্বে সকল স্বাধীন ও সার্বভৌম পরস্পরের উপর নির্ভরশীল। রাজনৈতিক, বাণিজ্যিক, সামরিক ও সংস্কৃতিক ক্ষেত্রে পরস্পরের উপনির্ভরশীল রাষ্ট্রসমূহের মধ্যে অন্তঃরাষ্ট্র সম্পর্কে এক গুরুত্বপূর্ণ বিষয় পরিণত হয়েছে। আর এ আন্তঃসম্পর্ক রাষ্ট্রের উন্নয়নে শাসন বিভাগ গুরুত্বপূর্ণ ভূমিকা পালন করে। দেশের স্বাধীনতা ও সার্বভৌম রক্ষা, বহিরাক্রমণ প্রতিহত করা, অভ্যন্তরে আইনশৃঙ্খলা রক্ষার দায়িত্ব শাসন বিভাগের উপর ন্যস্ত। এসব দায়িত্ব সঠিকভাবে পালন করে শাসন বিভাগ রাষ্ট্রের উন্নয়নে ভূমিকা রাখে। সরকারের সঠিকভাবে পরিচালনার জন্য শাসন বিভাগকে নীতিনির্ধারণসংক্রান্ত কাজ করতে হয়। স্বরাষ্ট্র ও পররাষ্ট্র সংক্রান্ত কার্যক্রম পরিচালনার জন্য সরকারের শাসন বিভাগ সমৃদ্ধ নীতি নির্ধারণ করে।  উদ্দীপকে জনাব আজাদ 'ক' নামক রাষ্ট্রের প্রধানমন্ত্রী। রাষ্ট্রপতি তার পরামর্শ গুরুত্বপূর্ণ পদে ব্যক্তিদের নিয়োগ দেন এবং প্রধানমন্ত্রীকে কেন্দ্র করে মন্ত্রিসভার সকল কর্মকান্ড পরিচালিত হয়। এ দ্বারা সরকারের শাসন বিভাগকে নির্দেশ করা হয়েছে। কারণ রাষ্ট্রপতি প্রধানমন্ত্রীসহ মন্ত্রীপরিষদের সকলেই সরকারের শাসন বিভাগের সদস্য।  আলোচনার পরিশেষে বলা যায়, রাষ্ট্রের স্বাধীনতা সার্বভৌমত্ব ও অভ্যন্তরীণ শান্তি-শৃঙ্খলা রক্ষার পাশাপাশি সরকারের বিভিন্ন বিভাগের কাজের মধ্যে সমন্বয় সাধন করে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত শাসন বিভাগের সাথে বিচার বিভাগ ওতপ্রোতভাবে জড়িত। সরকারের তিনটি বিভাগের মধ্যে শাসন বিভাগ একটি। সরকারের যে বিভাগ আইনসভা প্রণীত আইন অনুসারে রাষ্ট্রীয় শাসন কার্য পরিচালনা করে থাকে তাকে শাসন বিভাগ বলে। অর্থাৎ আইন বিভাগ প্রণীত আইন অনুযায়ী সরকারের যে বিভাগ দেশ পরিচালনা করে বা শাসন করে সে বিভাকে শাসন বিভাগ বলে। বিচারবিভাগ সরকারের তৃতীয় অঙ্গ। সরকারের যে বিভাগ আইন অনুযায়ী বিচারকার্য সম্পাদন করে তাকে বিচারবিভাগ বলে। অর্থাৎ যে বিভাগ আইন অনুযায়ী অপরাধীকে শাস্তি দেয় ও নিরপরাধকে মুক্তি দেয় এবং জনগণের অধিকার সংরক্ষণ করে তাকে বিচার বিভাগ বলে। যেকোন রাষ্ট্রের শাসনব্যবস্থায় বিচার বিভাগের গুরুত্ব ও প্রয়োজনীয়তা অপরিসীম। একটি দেশের শাসনব্যবস্থার মান জানা যায় বিচারব্যবস্থার দক্ষতার দ্বারা। বিচার বিভাগীয় ঊর্ধ্বতন পদে প্রধান বিচারপতিসহ অন্য বিচারকদের নিয়োগ দেন রাষ্ট্রপতি বা শাসনবিভাগের কাজ । এছাড়া দণ্ডপ্রাপ্ত ব্যক্তির দন্ড মওকুফ কিংবা হ্রাস করার ক্ষমতা রাষ্ট্রপতির আছে। আবার আইন বিভাগ বা শাসন বিভাগ প্রণীত কোন আইন যা বিধিমালা যদি এমন হয় যা সংবিধান বিরোধী, তাহলে সেই আইন বাতিলের ক্ষমতা বিচার বিভাগের হাতে রয়েছে। এছাড়াও বিচার বিভাগের হাতে শাসন সংক্রান্ত কিছু ক্ষমতাও আছে। যেমন - নাবালকের সম্পত্তির অভিভাবক নিয়োগ দিতে পারে,আইন ব্যবসায়ীদের লাইসেন্স প্রদান, বিদেশি নাগরিকের নাগরিকত্ব দান ইত্যাদি কাজ করে থাকে। আইনের বিতর্কিত বা জটিল বিষয়ে অথবা সাংবিধানিক কোনো প্রশ্নে আইন বিভাগ বা শাসন বিভাগ কোন পরামর্শ চাইলে বিচারবিভাগ পরামর্শ দিয়ে সহায়তা করে। অতএব বলা যায়, বিচার বিভাগ ও শাসন বিভাগ একে অপরের পরিপূরক। সুষ্ঠুভাবে রাষ্ট্র পরিচালনার ক্ষেত্রে তাই উভয়ের উপস্থিতি অপরিহার্য।"
        }
      ]
    },
    {
      "number": "9",
      "uddipok": "'ক' রাষ্ট্রের শাসনব্যবস্থায় একটি কেন্দ্র থেকে সমগ্র দেশ পরিচালিত হয়। অপরদিকে, 'খ' রাষ্ট্রের শাসন ব্যবস্থা কেন্দ্র ও প্রদেশের মধ্যে সংবিধানের মাধ্যমে ক্ষমতা বিভাজন করে দেওয়া আছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "সরকারের অঙ্গ তিনটি।"
        },
        {
          "label": "খ",
          "question": "",
          "explanation": "বিচার বিভাগের স্বাধীনতা কথাটি অর্থ হলো - কর্তব্য পালনের বিচারকদের স্বাধীনতা। কাজেই বিচার বিভাগের স্বাধীনতা বলতে বোঝায় আইনের ব্যাখ্যা প্রদান ও বিচার পরিচালনার ক্ষেত্রে বিচারকদের স্বাধীন ও নিরপেক্ষ মতামত প্রকাশের ক্ষমতা বা স্বাধীনতা। তাই স্বাধীন বিচার বিভাগ বলতে শাসন বিভাগ ও আইন বিভাগের প্রভাব ও নিয়ন্ত্রণ মুক্ত বিচার বিভাগকে বোঝায়। বিচার বিভাগের স্বাধীনতার জন্য বিচারকদের দৃঢ় মনোবল, প্রজ্ঞা, বুদ্ধি ও আইন সংক্রান্ত গভীর জ্ঞানের প্রয়োজন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'খ' রাষ্ট্রের সরকারব্যবস্থা হচ্ছে যুক্তরাষ্ট্রীয় সরকারব্যবস্থা। যুক্তরাষ্ট্রীয় সরকারব্যবস্থা এমন সরকারব্যবস্থা যা কেন্দ্র ও প্রদেশের মধ্যে ক্ষমতা বন্টনের ভিত্তিতে প্রতিষ্ঠিত হয়ে থাকে। পারিভাষিক অর্থে যুক্তরাষ্ট্র বলতে আমরা যে ধরনের রাষ্ট্রকে বুঝি যা কয়েকটি রাষ্ট্র বা প্রদেশের সমবায় গঠিত হয় এবং যার ক্ষমতা কেন্দ্রীয় ও প্রাথমিক সরকারের মধ্যে সংবিধানের মাধ্যমে বন্টন করা হয়। উদ্দীপকে উল্লেখিত, 'খ' রাষ্ট্রের শাসনব্যবস্থার কেন্দ্র ও প্রদেশের মধ্যে সংবিধানের মাধ্যমে ক্ষমতা বিভাজন করে দেওয়া হয়েছে, যা যুক্তরাষ্ট্রী সরকার ব্যবস্থার সাথে সাদৃশ্যপূর্ণ।যুক্তরাষ্ট্রীয় সরকারের কতিপয় স্বতন্ত্র বৈশিষ্ট্য রয়েছে। দুই ধরনের সরকার ব্যবস্থায় যুক্তরাষ্ট্রীয় সরকারের অন্যতম বৈশিষ্ট্য। এর একটি কেন্দ্রীয় সরকার অন্যটি প্রাদেশিক সরকার। যুক্তরাষ্ট্রীয় সরকারের অন্যতম বৈশিষ্ট্য সম্মিলন বা সংযুক্তিকরণ বা ইউনিয়ন গঠন। যুক্তরাষ্ট্রীয় শাসন ব্যবস্থায় শাসনতন্ত্র লিখিত ও দুস্পরিবর্তনীয় হয়ে থাকে। যুক্তরাষ্ট্রীয় ব্যবস্থায় একটি সর্বোচ্চ আদালত থাকে। শাসনতন্ত্রের প্রাধান্য রক্ষায় এটা অপরিহার্য।যুক্তরাষ্ট্রীয় সরকারের কেন্দ্রীয় আইনসভা সাধারণত দ্বিকক্ষ বিশিষ্ট হয়ে থাকে। এ সরকার ব্যবস্থা সংবিধান কর্তৃক ক্ষমতা বন্টন করা হয়। যুক্তরাষ্ট্রীয় সরকারের প্রাদেশিক সরকার গুলো কেন্দ্রমুখী ও কেন্দ্রবিমুখী প্রবণতার সমন্বয় প্রতিফলিত হয়। দৈত্যানুগত্য যুক্তরাষ্ট্রীয় সরকারের প্রধান বৈশিষ্ট্য। এ শাসন ব্যবস্থার জনগণ কেন্দ্রীয় ও প্রাদেশিক সরকার প্রতি আনুগত্য প্রকাশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'ক' রাষ্ট্রের শাসন ব্যবস্থাটি হচ্ছে এককেন্দ্রিক সরকার এবং 'খ' রাষ্ট্রের শাসনব্যবস্থাটি হচ্ছে যুক্তরাষ্ট্রীয় সরকার। এককেন্দ্রিক সরকার ব্যবস্থা এবং যুক্তরাষ্ট্রের সরকার ব্যবস্থার মধ্যে তুলনামূলক আলোচনা নিম্নরূপ। এককেন্দ্রিক সরকার বলতে এমন এক ধরনের একক, অখন্ড ও সুসংবদ্ধ শাসনব্যবস্থাকে বোঝায় যেখানে রাষ্ট্রের সর্বোচ্চ ক্ষমতা কেন্দ্রের হাতে ন্যস্ত থাকে। এ শাসন ব্যবস্থায় কেন্দ্রেই সব রকমের ক্ষমতার উৎস। অন্যদিকে, যুক্তরাষ্ট্রীয় সরকারব্যবস্থাএমন সরকারব্যবস্থা যা কেন্দ্র ও প্রদেশের মধ্যে ক্ষমতা বন্টনের ভিত্তিতে প্রতিষ্ঠিত হয়ে থাকে। শাসনকার্যের সুবিধার্থে কেন্দ্রীয় সরকার কিছু ক্ষমতা ও দায়িত্ব স্থানীয় সংস্থা ও আঞ্চলিক সংস্থাসমূহের কাজে অর্পণ করে। তবে স্থানীয় শাসকগণ তাদের কাজের জন্য কেন্দ্র নিকট দায়বদ্ধ থাকে। অন্যদিকে, যুক্তরাষ্ট্রীয় সরকারে সাংবিধানিকভাবে কেন্দ্রের মধ্যে ক্ষমতা বন্টন করে দেওয়া হয় এবং উভয় স্বাধীন ও স্বতন্ত্র থাকে। যুক্তরাষ্ট্রীয় ও এককেন্দ্রিক শাসন ব্যবস্থার মধ্যে এক কেন্দ্রিক শাসন ব্যবস্থা অভিন্ন আইনের দ্বারা অখন্ডনীতির ভিত্তিতে পরিচালিত হয় বিধায় শাসনকার্যের দৃঢ়তা প্রকাশ পায়।পক্ষান্তরে, যুক্তরাষ্ট্রীয় সরকার ব্যবস্থায় দুটি সরকারের মধ্যে ক্ষমতার ভাগাভাগি আলাদা নীতির কারণে শাসন ব্যবস্থার দুর্বল প্রকৃতির হয়ে থাকে। তাছাড়া এককেন্দ্রিক সরকার ব্যবস্থায় জাতীয় ঐক্য ও সংহতি সুদৃঢ় হয়ে থাকে। অন্যদিকে, ক্ষমতার বিভাজন নীতির কারণে যুক্তরাষ্ট্রীয় সরকার ব্যবস্থায় জাতীয় ঐক্য ও অগ্রগতিতে নানা প্রতিবন্ধকতা থাকে। এককেন্দ্রিক সরকার যেহেতু একক সিদ্ধান্তে পরিচালিত হয়,সেহেতু এ সরকার সিদ্ধান্ত দ্রুত, সময়োপযোগী ও বাস্তবসম্মত হয়। অতিক্রন্ত এককেন্দ্রিক সরকার কম ব্যয়বহুল ও জরুরী অবস্থায় সহায়ক।"
        }
      ]
    },
    {
      "number": "10",
      "uddipok": "'ক' রাষ্ট্রের রাষ্ট্র প্রধানের নামে সকল কিছু পরিচালিত হলেও ক্ষমতার মূলে থাকেন সরকার প্রধান। কিন্তু 'খ' রাষ্ট্রে যিনি রাষ্ট্রপ্রধান তিনি সরকার প্রধান।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভার নাম জাতীয় সংসদ।"
        },
        {
          "label": "খ",
          "question": "",
          "explanation": "দায়িত্বশীল সরকার বলতে সাধারণত সংসদীয় বা মন্ত্রিপরিষদ শাসিত সরকারকে বোঝায়। সংসদীয় কিংবা মন্ত্রিপরিষদের সরকার হলো সেই সরকার যাতে শাসন বিভাগ আইন পরিষদের নিকট তার সকল কাজের জন্য দায়ী থাকে। আইন পরিষদের কোনো অনাস্থা সুযোগ প্রস্তাবিত হলে মন্ত্রিপরিষদ কে পদত্যাগ করতে হয়। সংসদীয় মন্ত্রিপরিষদ শাসিত সরকার দায়িত্বশীল ও জবাবদিহিতামূলক হয়। এজন্য সংসদীয় বা মন্ত্রিপরিষদ শাসিত সরকারকে দায়িত্বশীল সরকার বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'ক' রাষ্ট্র সরকার ব্যবস্থা হচ্ছে মন্ত্রিপরিষদ শাসিত সরকারব্যবস্থা ও 'খ' রাষ্ট্রের সরকারব্যবস্থা হচ্ছে রাষ্ট্রপতি শাসিত সরকারব্যবস্থা। উভয় সরকার ব্যবস্থার মধ্যে বেশ কিছু বৈসাদৃশ্য রয়েছে। আইন ও শাসন বিভাগের মধ্যে সম্পর্কের ভিত্তিতে সরকার দুটি ভাগে বিভক্ত। একটি হলো সংসদীয় বা মন্ত্রিপরিষদ শাসিত সরকার ও অন্যটি হলো রাষ্ট্রপতি শাসিত সরকার। এ উভয় সরকারের সুস্পষ্ট পার্থক্য থাকা বাঞ্ছনীয়। উদ্দীপকে 'ক' রাষ্ট্রের রাষ্ট্রপ্রধানের নামে সকল কিছু পরিচালিত হলেও ক্ষমতার মূলে থাকে সরকার প্রধান। অন্যদিকে, 'খ' রাষ্ট্রের যিনি রাষ্ট্রপ্রধান তিনি সরকারপ্রধান। এ থেকে বোঝা যায় 'ক' রাষ্ট্রের সংসদীয় সরকার ব্যবস্থা ও 'খ' রাষ্ট্রের রাষ্ট্রপতি শাসিত সরকার ব্যবস্থা বিদ্যমান। সংসদীয় বা মন্ত্রী পরিষদ সরকার ব্যবস্থায় আইন সবার সার্বভৌম ক্ষমতার অধিকারী। এ শাসনব্যবস্থার রাষ্ট্রপতি হলেন নিয়ম তান্ত্রিক রাষ্ট্রপ্রধান। প্রকৃত শাসন ক্ষমতা ন্যস্ত থাকে প্রধানমন্ত্রীর হাতে। তিনি আইনসভার সংখ্যাগরিষ্ঠ দলের নেতা। উক্ত শাসন ব্যবস্থায় আইনসভার সংখ্যাগরিষ্ঠ দলই সরকার গঠন করে। অপরদিকে, রাষ্ট্রপতি শাসিত সরকার ব্যবস্থার রাষ্ট্রপতি একই সাথে রাষ্ট্রপ্রধান ও সরকার প্রধান। এ শাসন ব্যবস্থার মন্ত্রী পরিষদের সদস্যগণ আইনসভার সদস্য নন এবং রাষ্ট্রপতির সহকর্মীয় নন বরং অধস্তন কর্মচারী মাত্র। এ ধরনের শাসন ব্যবস্থায় বিচার বিভাগের প্রাধান্য থাকে। অতএব দেখা যায়,মন্ত্রিপরিষদ বা সংসদীয় সরকার ব্যবস্থা প্রধানমন্ত্রী হলেন সর্বময় ক্ষমতার অধিকারী এবং রাষ্ট্রপতি শাসিত সরকার ব্যবস্থার রাষ্ট্রপতি ও মসকল ক্ষমতার শীর্ষে।"
        },
        {
          "label": "ঘ",
          "question": "",
          "explanation": "উদ্দীপকের 'ক' রাষ্ট্রের সংসদীয় সরকার এবং 'খ' রাষ্ট্রের রাষ্ট্রপতি শাসিত সরকার ব্যবস্থা বিদ্যমান। বাংলাদেশের জন্য এ দুটি সরকার ব্যবস্থার মধ্যে আমি সংসদের সরকার ব্যবস্থাকে উত্তম মনে করি।  গণতান্ত্রিক শাসন ব্যবস্থা দুটি গুরুত্বপূর্ণ রূপ হলো যথাক্রমে মন্ত্রীপরিষদ শাসিত সরকার ও রাষ্ট্রপতি শাসিত সরকার। এ দুটি শাসনব্যবস্থাকে একে অপরের বিপরীত রূপ বলে মনে করা হয়। উক্ত দুটি শাসন ব্যবস্থায় বেশ কিছু দোষত্রুটি রয়েছে। তবে উভয়ের মধ্যে সংসদীয় পদ্ধতির সরকার ব্যবস্থা উত্তম।  মন্ত্রিপরিষদ শাসিত সরকার ব্যবস্থার রাষ্ট্রপতি শাসিত সরকারের তুলনায় উত্তম। মন্ত্রিপরিষদ শাসিত সরকারের মন্ত্রিপরিষদ তার যাবতীয় কাজকর্মের জন্য আইনসভার নিকট দায়ী থাকে বলে মন্ত্রিপরিষদের স্বেচ্ছাচারী হয়ে ওঠার কোন সুযোগ থাকে না। এ সরকার ব্যবস্থার অন্যতম প্রধান গুণ হলো এর নমনীয়তা। এখানে পরিবর্তিত পরিস্থিতির সাথে সঙ্গতি রেখে প্রশাসন বা সরকারের প্রয়োজন মাফিক রদবদলের ব্যবস্থা রয়েছে। আইনসভার মাধ্যমে প্রশাসনিক সিদ্ধান্ত গৃহীত হয় বলে স্বচ্ছতা বজায় থাকে। মন্ত্রিপরিষদ শাসিত সরকার অধিকতর জনকল্যাণমুখী ও জনপ্রিয় শাসন ব্যবস্থা।  অপরদিকে, রাষ্ট্রপতি শাসিত সরকার ব্যবস্থা শাসন বিভাগ ও আইন বিভাগ পরস্পর স্বাধীনভাবে কাজ করায় উভয়ের মধ্যে সুষ্ঠু সহযোগিতা গড়ে ওঠে না। সকল ক্ষমতা রাষ্ট্রপতির হাতে থাকায় তা নিয়ন্ত্রণ করার শক্তি আইনসভার থাকে না। রাষ্ট্রপতি তার কার্যকালের অনিয়ন্ত্রিত ও একচ্ছএ ক্ষমতা প্রয়োগের সুযোগ পান যা গণতন্ত্রের পক্ষে বিপদজনক।  উপরিউক্ত আলোচনা থেকে বলা যায়, সর্বাধিক জনকল্যাণ এবং দ্বায়িত্বশীলতার বিষয়টি বিবেচনায় নিলে 'ক' দেশের রাষ্ট্রপতি শাসিত সরকার অপেক্ষায় 'খ' দেশের সংসদীয় সরকার ব্যবস্থা উত্তম।"
        }
      ]
    },
    {
      "number": "11",
      "uddipok": "সম্প্রতি শক্তিধর রাষ্ট্র রাশিয়া একটি স্বাধীন সার্বভৌম রাষ্ট্র ইউক্রেনের বিরুদ্ধে যুদ্ধ ঘোষণা করে। ইউক্রেনের জনগণ বীরের মতো বিপ্লবীর ন্যায় দেশের পক্ষে তাদের মাতৃভূমি রক্ষার্থে মরণপণ লড়াই করে যাচ্ছে এবং অনেকে মৃত্যুবরণ করছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "জাতীয়তা চেতনা দ্বারা উদ্বুদ্ধ জনসমাজ স্বাধীন হতে চাইলে বা স্বাধীন হলে তাকে জাতি বলে।"
        },
        {
          "label": "খ",
          "question": "",
          "explanation": "জাতীয়তাবোধে অদ্বুদ্ধ জনসমষ্টির রাষ্ট্র গুলোকে জাতিরাষ্ট্র বলা হয়। জাতীয়তার উপাদান গুলোর মাধ্যমে সংঘটিত ও স্বাধীন হয়ে এরূপ রাষ্ট্র গঠিত হয়। জাতিরাষ্ট্র ধারণার প্রবক্তা ম্যাকিয়াভেলি।বাংলাদেশ, পাকিস্তান, কানাডা, যুক্তরাষ্ট্র, ভারত, ব্রিটেন ইত্যাদি জাত রাষ্ট্র।"
        },
        {
          "label": "গ",
          "question": "",
          "explanation": "উদ্দীপকে ইউক্রেনের জনগণের মধ্যে দেশপ্রেমের বহিঃপ্রকাশ ঘটেছে। নিজ মাতৃভূমির প্রতি মানুষের আবেগ, অনুভূতি ও ভাবাবেগের নাম হলো দেশপ্রেম। দেশম দেশের মাটি ও মানুষকে একাত্ম করে মহৎ ও সর্বোচ্চ মর্যাদায় অধিষ্ঠিত করে। দেশপ্রেম হলো দেশকে প্রবলভাবে সমর্থন করা এবং দেশকে রক্ষা করতে শত্রু বা অনিষ্ঠকারীর বিরুদ্ধে দাঁড়াতে প্রস্তুত থাকা। দেশে প্রচলিত আইন কানুনের প্রতি শ্রদ্ধাশীল থাকা ও মেনে চলা, দেশীয় পণ্যকে প্রাধান্য দেওয়া, জাতীয় সম্পদের সুরক্ষা ও অপচয় রোধ প্রভৃতি দেশপ্রেমের বিভিন্ন প্রতিফলন। অতএব বলা যায়, দেশ প্রেম হচ্ছে দেশের উন্নয়নে দেশ রক্ষা এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। উদ্দীপকে শক্তিধর রাষ্ট্র ও রাশিয়ার স্বাধীন সার্বভৌম রাষ্ট্র ইউক্রেনের বিরুদ্ধে যুদ্ধ ঘোষণা করলে ইউক্রেনের জনগণ বীরের মত বিপ্লবীর ন্যায় দেশের স্বাধীনতা রক্ষার জন্য মরণপণ লড়াই করে যাচ্ছে এবং অনেকে শহীদ হচ্ছে, যা সর্বোচ্চ আত্মত্যাগ। দেশমাতৃকার জন্য এমন সর্বোচ্চ আত্মত্যাগ দেশপ্রেমী সর্বোচ্চ স্তরের প্রতিফলন। তাই নিঃসন্দেহে বলা যায়, ইউক্রেনের জনগণের মধ্যে দেশপ্রেমের বহিঃপ্রকাশ ঘটেছে।"
        },
        {
          "label": "ঘ",
          "question": "",
          "explanation": "হ্যাঁ, আমিও মনে করি, জাতীয়তাবোধ থেকে উদ্দীপকে উক্ত ধারণা অর্থাৎ দেশপ্রেমের ধারণা সূচনা হয়েছে। জাতীয়তা ও দেশপ্রেমের সম্পর্ক প্রত্যক্ষ ও ঘনিষ্ঠ। বর্তমান বিশ্বে বিভিন্ন ভাষা, সাহিত্য ও নিগোষ্ঠীর মানুষ জাতীয়তাবোধে ঐক্যবদ্ধ হয়ে যেসব জাতিরাষ্ট্র গঠন করে সেগুলোর বন্ধন মূলত দেশপ্রেম। তবে উৎপত্তিগত দিক থেকে কখনো দেশপ্রেম প্রথমে সৃষ্টি হয়, পরবর্তী সময়ে জাতীয়তা সৃষ্টি হয়। আবার কখনো জাতীয়তায় প্রথমে সৃষ্টি হয়। জাতীয়তাবোধে অদ্বুদ্ধ হয়ে যখন একটি দেশের জনগণ জাতিরাষ্ট্র গঠন করে তখন একটি দেশের জন্ম হয় অর্থাৎ দেশপ্রেম ও জাতীয়তাবোধে একই উৎস থেকে উৎসারিত।জাতীয়তাবাদ দেশপ্রেমকে উৎসারিত করে। আবার দেশপ্রেম জাতীয়তা বোধের বৃত্তি কেন্দ্র করে। এ অর্থের দেশপ্রেম ও জাতীয়তাবোধ পরস্পরের পরিপূরক। জাতীয়তাবোধ থেকে দেশপ্রেমের জন্ম হয়। পৃথিবীর বিভিন্ন দেশে পরিচালিত জাতীয়তাবাদী আন্দোলনের মূল নিয়ামক ছিল দেশপ্রেম। জাতীয়তাবাদ থেকে দেশপ্রেমের উন্মেষ ঘটে এবং তার ক্রমে বিকশিত হতে থাকে। জাতীয়তাবাদী চেতনা ধারা গড়ে ওঠা দেশপ্রেমের দ্বারা উদ্বুদ্ধ মানুষ দেশের জন্য প্রাণ দিতেও কুন্ঠাবোধ করে না। জাতীয়তা হলো একটি মানসিক ধারণা, মনন ও চিন্তার এক অবস্থা যা কোন জনসমষ্টিকে অন্য জনসমষ্টি থেকে আলাদা করে এবং নিজের মধ্যে ঐক্যবোধ তৈরি করে।জাতীয়তার এ মানসিক ধারণাকে দেশপ্রেম হিসেবে আখ্যায়িত করা যায়। কাজেই বলা যায়, জাতীয়তা ও দেশপ্রেম এক অভিন্ন সত্তা এবং জাতীয়তাবোধ থেকে দেশ প্রেমের ধারণা সূচনা হয়েছে - উক্তিটি যথার্থ।"
        }
      ]
    }
  ]
}