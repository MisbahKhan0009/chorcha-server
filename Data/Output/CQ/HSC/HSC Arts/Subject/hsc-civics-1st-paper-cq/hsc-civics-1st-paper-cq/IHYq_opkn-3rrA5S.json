{
  "title": "ময়মনসিংহ বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "একাদশ শ্রেণির ছাত্র আসিফ লক্ষ করলো দেশের অধিকাংশ মানুষ তাদের করণীয়গুলো সম্পর্কে উদাসীন এবং অধিকারের বিষয়েও সচেতন নয়। তাই সে নিজেকে আদর্শ নাগরিক হিসেবে গড়ে তোলার জন্য এবং এসব বিষয়ে আরও অধিক জ্ঞানার্জনের জন্য পাঠ্য হিসেবে নাগরিকতা সংশ্লিষ্ট একটি বিষয় বেছে নিয়েছে।",
      "tag": "MB 25",
      "sub_questions": [
        {
          "label": "ক",
          "question": "'পুর' শব্দের অর্থ কী?",
          "explanation": "'পুর' শব্দের অর্থ হলো নগর।।"
        },
        {
          "label": "খ",
          "question": "সুশাসনের বৈশিষ্ট্যসমূহ কী কী?",
          "explanation": "সুশাসন হলো এমন একটি প্রক্রিয়া যেখানে সমাজের প্রত্যাশা ও রাষ্ট্রের কর্মকান্ডের মধ্যে সুসামঞ্জস্য পাওয়া যায়। সুশাসনের মূল বৈশিষ্ট্যগুলো হলো জনঅংশগ্রহণ, গণতন্ত্র, স্বচ্ছতা, জবাবদিহিতা, আইনের শাসন, সরকারের বৈধতা। এছাড়াও ন্যায়বিচার, দক্ষতা, বিচার বিভাগের স্বাধীনতা, ঐকমত্য, দায়িত্বশীলতা সুশাসনের গুরুত্বপূর্ণ বৈশিষ্ট্য হিসেবে বিবেচিত হয়। পাশাপাশি ঐকমত্য, বিকেন্দ্রীকরণ, সুশীল সমাজ, প্রচার মাধ্যমের স্বাধীনতা, পেশাদারিত্ব, শক্তিশালী স্থানীয় সরকার সুশাসনের বৈশিষ্ট্য হিসেবে পরিগণিত হয়।"
        },
        {
          "label": "গ",
          "question": "উদ্দীপকে আসিফ কোন বিষয়টিকে পাঠ্য হিসেবে বেছে নিয়েছে? ব্যাখ্যা করো।",
          "explanation": "উদ্দীপকে আসিফ পৌরনীতি ও সুশাসনকে পাঠ্য হিসেবে বেছে নিয়েছে। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন পরিবার, সমাজ ও রাষ্ট্রের উৎপত্তি, বিকাশ, কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগরিকদেরকে বিভিন্ন বিষয়ে অবক্ষয় থেকে রক্ষা করে। ফলে ব্যক্তি রাষ্ট্রের প্রতি দায়িত্বশীল আচরণে উদ্বুদ্ধ হয় এবং সুনাগরিক হয়ে গড়ে ওঠে। উদ্দীপকে বলা হয়েছে, একাদশ শ্রেণির ছাত্র আসিফ লক্ষ করে দেশের অধিকাংশ মানুষ তাদের করণীয়গুলো সম্পর্কে উদাসীন এবং অধিকারের বিষয়েও সচেতন নয়। একারণে সে নিজেকে আদর্শ নাগরিক হিসেবে গড়ে তোলার জন্য এবং এসব বিষয়ে আরও অধিক জ্ঞানার্জনের জন্য পাঠ্য হিসেবে নাগরিকতা সংশ্লিষ্ট বিষয় বেছে নিয়েছে। পূর্বোক্ত আলোচনার ভিত্তিতে বলা যায়, এখানে পৌরনীতি ও সুশাসনের কথা বলা হয়েছে। কেননা অধিকার ও কর্তব্য এর পরিধিভুক্ত এবং এটি পাঠের মধ্য দিয়েই একজন ব্যক্তি সুনাগরিক হয়ে ওঠে। তাই বলা যায়, আসিফ পৌরনীতি ও সুশাসনকে পাঠ্য হিসেবে বেছে নিয়েছে।"
        },
        {
          "label": "ঘ",
          "question": "\"নাগরিক জীবন ও কার্যাবলি যতদূর বিস্তৃত উদ্দীপকের বিষয়টির পরিধি ততদূর বিস্তৃত- উক্তিটি বিশ্লেষণ করো।",
          "explanation": "\"নাগরিক জীবন ও কার্যাবলি যতদূর বিস্তৃত উদ্দীপকের বিষয়টির অর্থাৎ পৌরনীতি ও সুশাসনের পরিধি ততদূর বিস্তৃত\"- উক্তিটি যথার্থ। নাগরিকতা বিষয়ক বিজ্ঞান হিসেবে পৌরনীতি ও সুশাসন নাগরিকের সাথে সংশ্লিষ্ট সকল বিষয় নিয়ে আলোচনা করে। একজন নাগরিকের জীবন ও কার্যাবলি যতদূর বিস্তৃত, অর্থাৎ যা কিছু নাগরিক জীবনকে স্পর্শ করে, পৌরনীতি ও সুশাসনের বিষয়বস্তু বা পরিধি ততদূর প্রসারিত। এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। সময়ের স্রোত বেয়ে বিবর্তনের ধারায় কিংবা আন্দোলন-সংগ্রামের ভিতর দিয়ে কীভাবে একটি জাতি বা রাষ্ট্রের জন্ম হয়েছে তা পৌরনীতি ও সুশাসন আলোচনা করে থাকে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়গুলোও পৌরনীতি ও সুশাসনের আলোচ্য বিষয়। উপরের আলোচনা থেকে বলা যায়, নাগরিক জীবন ও কার্যাবলি যতদূর বিস্তৃত পৌরনীতি ও সুশাসনের পরিধি ততদূর বিস্তৃত কথাটি যথার্থ।"
        }
      ]
    },
    {
      "number": "2",
      "uddipok": "'ক' রাষ্ট্রের সরকারি সিন্ধান্ত গ্রহণের ক্ষেত্রে জনগণের মতামতকে প্রাধান্য দেওয়া হয় এবং রাষ্ট্রীয় নানা কার্যক্রমে জনগণের সক্রিয় অংশগ্রহণ রয়েছে। সরকারি কর্মকর্তাগণ দক্ষ এবং জনস্বার্থে কাজ করে। সর্বক্ষেত্রে স্বচ্ছতা ও জবাবদিহিতা বিদ্যমান।",
      "tag": "MB 25",
      "sub_questions": [
        {
          "label": "ক",
          "question": "'মানুষ স্বভাবতই সামাজিক ও রাজনৈতিক জীব'। উক্তিটি কার?",
          "explanation": "\"মানুষ স্বভাবতই সামাজিক ও রাজনৈতিক জীব\"- উক্তিটি এরিস্টটলের।"
        },
        {
          "label": "খ",
          "question": "'রাষ্ট্র একটি রাজনৈতিক প্রতিষ্ঠান' ব্যাখ্যা করো।",
          "explanation": "রাষ্ট্র নির্দিষ্ট ভূখণ্ড, জনগণ, সরকার ও সার্বভৌমত্বের ভিত্তিতে গঠিত একটি গুরুত্বপূর্ণ রাজনৈতিক প্রতিষ্ঠান। রাষ্ট্র নাগরিকদের ওপর আইনগত কর্তৃত্ব প্রয়োগের একমাত্র বৈধ ক্ষমতাসম্পন্ন সংস্থা। রাষ্ট্রের প্রধান দায়িত্ব হলো শাসন, নিরাপত্তা, ন্যায়বিচার ও জনকল্যাণ নিশ্চিত করা। এটি রাজনৈতিক আদর্শ, নীতি ও প্রশাসনের মাধ্যমে একটি নির্দিস্ট শাসনব্যবস্থা পরিচালনা করে। রাষ্ট্রের মধ্য দিয়েই নাগরিকরা রাজনৈতিক অধিকার, কর্তব্য ও অংশগ্রহণের সুযোগ পায়। এসকল কারণে রাষ্ট্রকে একটি পূর্ণাঙ্গ রাজনৈতিক প্রতিষ্ঠান হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে 'ক' রাষ্ট্রে কোন বিষয়টি ফুটে উঠেছে? ব্যাখ্যা করো।",
          "explanation": "উদ্দীপকে 'ক' রাষ্ট্রে সুশাসন বিষয়টি ফুটে উঠেছে। সুশাসন হলো অংশগ্রহণমূলক, স্বচ্ছ, দায়িত্বশীল ও ন্যায়পরায়ণ শাসনব্যবস্থা। সুশাসনের আইনগত ও প্রাতিষ্ঠানিক কাঠামো গড়ে তুলতে গণতান্ত্রিক শাসনব্যবস্থা, আইনের শাসন, প্রশাসনের স্বচ্ছতা, জবাবদিহিতা, দক্ষতা, দায়িত্বশীলতা, স্বাধীন বিচার বিভাগ প্রতিষ্ঠা প্রভৃতি শর্তগুলো পূরণ করতে হয়। সুশাসন আইনের শাসন নিশ্চিত করে এবং অর্থনৈতিক সামাজিক ও রাজনৈতিক অগ্রগতিকে প্রাধান্য দেয়। সুশাসন নাগরিক অধিকার নিশ্চিত করে এবং রাষ্ট্রের সমৃদ্ধি বৃদ্ধি করে। সুশাসনের কতগুলো বৈশিষ্ট্য রয়েছে। যথা- স্বচ্ছতা, জবাবদিহিতা, জনগণের অংশগ্রহণ, আইনের শাসন, দায়িত্বশীলতা, গণমাধ্যমের স্বাধীনতা, সাম্য, দক্ষ আমলাতন্ত্র, সুশীল সমাজের ভূমিকা প্রভৃতি। উদ্দীপকে বলা হয়েছে, 'ক' রাষ্ট্রের সিদ্ধান্ত গ্রহণে জনগণের মতামতকে প্রাধান্য দেওয়া হয় এবং রাষ্ট্রীয় নানা কার্যক্রমে জনগণের সক্রিয় অংশগ্রহণ রয়েছে। এখানে গণতান্ত্রিক শাসনব্যবস্থা ও অংশগ্রহণমূলক প্রশাসন প্রতিফলিত হয়েছে। আবার, সরকারি কর্মকর্তাগণ দক্ষ ও জনস্বার্থে কাজ করে। যা সৎ ও দক্ষ আমলাতন্ত্রের সরূপ। পাশাপাশি সর্বক্ষেত্রে স্বচ্ছতা ও জবাবদিহিতা বিদ্যমান। এসব কারণে বলা যায়, 'ক' রাষ্ট্রে সুশাসন বিদ্যমান। কেননা, গণতান্ত্রিক শাসনব্যবস্থা, শাসনকাজে জনগণের অংশগ্রহণ, দক্ষ আমলাতন্ত্র, স্বচ্ছতা ও জবাবদিহিতা সুশাসনেরই উপাদান।"
        },
        {
          "label": "ঘ",
          "question": "গণতন্ত প্রতিষ্ঠায় উদ্দীপকের বিষয়টির ভূমিকা বিশ্লেষণ করো।",
          "explanation": "গণতন্ত্র প্রতিষ্ঠায় উদ্দীপকের বিষয়টি তথা সুশাসন সহায়ক ভূমিকা পালন করে। গণতন্ত্র এমন একটি শাসনব্যবস্থা যেখানে জনগণ শাসনকার্যে অংশগ্রহণ করতে পারে এবং সকলে মিলে সরকার গঠন করে। এ ব্যবস্থায় জনগণের অংশগ্রহণে, জনগণের দ্বারা ও জনগণের কল্যাণার্থে সরকার গঠিত ও পরিচালিত হয়। অন্যদিকে, সুশাসন হলো স্বচ্ছতা, জবাবদিহিতা ও জনগণের অংশগ্রহণের ভিত্তিতে পরিচালিত শাসন। তাই সুশাসন প্রতিষ্ঠিত 'হলে গণতন্ত্রও প্রতিষ্ঠিত হবে। সুশাসনের একটি গুরুত্বপূর্ণ বৈশিষ্ট্য হলো স্বচ্ছতা। স্বচ্ছতা জনগণের প্রতি অন্যায় ও রাষ্ট্রে দুর্নীতির আশঙ্কা কমায়। স্বচ্ছতার কারণে সরকার ও জনগণের মধ্যে ভুল বোঝাবুঝি হয় না এবং সুসম্পর্ক গড়ে ওঠে। স্বচ্ছতা সুশাসন প্রতিষ্ঠার পথ সুগম করে, যা গণতন্ত্রকেও সুসংহত করে। আইনের শাসন প্রতিষ্ঠা সুশাসনের অপরিহার্য শর্ত। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা। আইনের শাসন প্রতিষ্ঠিত হলে জাতি, ধর্ম, বর্ণ, লিজা প্রভৃতির ভেদাভেদ থাকে না। সবাই সমান অধিকার ভোগ করে। আইনের শাসন ব্যতীত গণতন্ত্রও অর্থহীন হয়ে পড়ে। সুশাসনের লক্ষ্য হলো দক্ষ ও জবাবদিহিমূলক প্রশাসন গঠনের মাধ্যমে মানবাধিকার সংরক্ষণ ও দেশের সার্বিক পরিস্থিতির উন্নয়ন। গণতন্ত্রেও মানবাধিকারকে গুরুত্বের সাথে দেখা হয় এবং দেশের উন্নয়নকে অগ্রাধিকার দেওয়া হয়। এছাড়া রাষ্ট্রের নাগরিকদের মধ্যে সম্পদের সুষম বণ্টন ও সমান সুবিধা নিশ্চিতকরণ, সামাজিক ন্যায়বিচার প্রতিষ্ঠা, নারীর অধিকার প্রতিষ্ঠা, ন্যায়ভিত্তিক দুর্নীতিমুক্ত সমাজ ও রাষ্ট্র প্রতিষ্ঠার জন্য সুশাসন নিশ্চিত করার বিকল্প নেই। আর এ বিষয়গুলো সুষ্ঠু গণতান্ত্রিক ব্যবস্থারও বৈশিষ্ট্য। তাই কোনো রাষ্ট্রে যদি সুশাসন প্রতিষ্ঠিত হয় তাহলে গণতন্ত্রের অনুকূল পরিবেশও সৃষ্টি হয়। উপরের আলোচনা থেকে বলা যায়, আধুনিক কল্যাণমূলক রাষ্ট্রব্যবস্থায় গণতন্ত্র প্রতিষ্ঠায় সুশাসন বাস্তবায়ন অপরিহার্য"
        }
      ]
    },
    {
      "number": "3",
      "uddipok": "সম্প্রতি ফেনীতে ঘটে যাওয়া ভয়াল বন্যায় ক্ষতিগ্রস্ত মানুষের সহযোগিতায় স্কুল, কলেজ, বিশ্ববিদ্যালয়ের শিক্ষার্থীদের পাশাপাশি সমাজের সকল শ্রেণি পেশার মানুষ সাহায্যের হাত বাড়িয়েছিল। এমনকি ছোট শিশুরাও তাদের জমানো টিফিনের টাকা, মাটির ব্যাংকের রক্ষিত অর্থ দান করেছিল। যার ফলে রাষ্ট্র খুব দ্রুত এই বিপর্যয় কাটিয়ে উঠতে পেরেছিলো।",
      "tag": "MB 25",
      "sub_questions": [
        {
          "label": "ক",
          "question": "আইনের আনুষ্ঠানিক উৎস কোনটি?",
          "explanation": "আইনের আনুষ্ঠানিক উৎস হলো আইন বিভাগ।"
        },
        {
          "label": "খ",
          "question": "গণতান্ত্রিক মূল্যবোধ বলতে কী বোঝায়?",
          "explanation": "গণতান্ত্রিক মূল্যবোধ হলো একটি আদর্শ ব্যবস্থার ফসল যা সংখ্যাগরিষ্ঠের সিদ্ধান্ত ও কর্মকান্ডের ওপর ভিত্তি করে গড়ে উঠেছে। একটি গণতান্ত্রিক রাষ্ট্রে যেসব লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। জনগণের মধ্যে পারস্পরিক শ্রদ্ধাবোধ, সহনশীলতা, ভ্রাতৃত্ববোধ, সমঝোতা, সামাজিক সাম্য প্রতিষ্ঠায় আন্তরিকতা ইত্যাদি মানবিক গুণ গণতান্ত্রিক মূল্যবোধ তৈরি করে।"
        },
        {
          "label": "গ",
          "question": "উদ্দীপকে তোমার পঠিত কোন বিষয়টি ফুটে উঠেছে? ব্যাখ্যা করো। ৩",
          "explanation": "\"উদ্দীপকে বর্ণিত নৈতিক মূল্যবোধ তথা মূল্যবোধ সুশাসন প্রতিষ্ঠায়। গুরুত্বপূর্ণ ভূমিকা পালন করে।\"- উক্তিটি যথার্থ। সুশাসন হলো কিছু নিয়মনীতি যা সরকারি সংগঠনসমূহের আচার-আচরণকে নিয়ন্ত্রণ করে, নাগরিকদের উদ্দীপ্ত করে সরকারের অংশগ্রহণ নিশ্চিত করে এবং সরকারি-বেসরকারি সম্পর্ক নিয়ন্ত্রণ করে। সুশাসন এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। মূল্যবোধ যত উন্নত হবে সমাজ ও রাষ্ট্র তত উন্নত হবে। সমাজ ও রাষ্ট্র উন্নত হওয়া বলতে সাধারণত সুশাসন প্রতিষ্ঠাকে বোঝায়। যদি মূল্যবোধের অবক্ষয় কোনো সমাজে ও রাষ্ট্রে দেখা যায় তবে সুশাসন প্রতিষ্ঠার অন্যান্য উদ্যোগগুলোও ব্যর্থতায় পর্যবসিত হবে। সুশাসন প্রতিষ্ঠায় নৈতিকতারও গুরুত্বপূর্ণ ভূমিকা রয়েছে। কেননা নৈতিকতা কোনো কাজকে ভালো-মন্দ, উচিত-অনুচিত, ন্যায়-অন্যায় ইত্যাদির মানদণ্ডে বিচার করে। নৈতিকতার লক্ষ্যই হলো মানুষের আচরণ নিয়ন্ত্রণ করে জনকল্যাণ সাধন করা। যে রাষ্ট্রের জনগণের নৈতিক মান সুউচ্চ, সেদেশে সুশাসন প্রতিষ্ঠা করা সহজ। কেননা সেদেশের নাগরিকগণ নিজেরাই অন্যায় কাজ থেকে দূরে থাকে, ঘুষ-দুর্নীতিকে ঘৃণা করে। আর এর ফলে সুশাসন প্রতিষ্ঠার পথ সুগম নয়। উপরের আলোচনার ভিত্তিতে বলা যায়, মূল্যবোধ তথা নৈতিক মূল্যবোধ সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "সুশাসন প্রতিষ্ঠায় উদ্দীপকে বর্ণিত বিষয়টির ভূমিকা মূল্যায়ন করো।",
          "explanation": "\"উদ্দীপকে বর্ণিত নৈতিক মূল্যবোধ তথা মূল্যবোধ সুশাসন প্রতিষ্ঠায়। গুরুত্বপূর্ণ ভূমিকা পালন করে।\"- উক্তিটি যথার্থ। সুশাসন হলো কিছু নিয়মনীতি যা সরকারি সংগঠনসমূহের আচার-আচরণকে নিয়ন্ত্রণ করে, নাগরিকদের উদ্দীপ্ত করে সরকারের অংশগ্রহণ নিশ্চিত করে এবং সরকারি-বেসরকারি সম্পর্ক নিয়ন্ত্রণ করে। সুশাসন এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। মূল্যবোধ যত উন্নত হবে সমাজ ও রাষ্ট্র তত উন্নত হবে। সমাজ ও রাষ্ট্র উন্নত হওয়া বলতে সাধারণত সুশাসন প্রতিষ্ঠাকে বোঝায়। যদি মূল্যবোধের অবক্ষয় কোনো সমাজে ও রাষ্ট্রে দেখা যায় তবে সুশাসন প্রতিষ্ঠার অন্যান্য উদ্যোগগুলোও ব্যর্থতায় পর্যবসিত হবে। সুশাসন প্রতিষ্ঠায় নৈতিকতারও গুরুত্বপূর্ণ ভূমিকা রয়েছে। কেননা নৈতিকতা কোনো কাজকে ভালো-মন্দ, উচিত-অনুচিত, ন্যায়-অন্যায় ইত্যাদির মানদণ্ডে বিচার করে। নৈতিকতার লক্ষ্যই হলো মানুষের আচরণ নিয়ন্ত্রণ করে জনকল্যাণ সাধন করা। যে রাষ্ট্রের জনগণের নৈতিক মান সুউচ্চ, সেদেশে সুশাসন প্রতিষ্ঠা করা সহজ। কেননা সেদেশের নাগরিকগণ নিজেরাই অন্যায় কাজ থেকে দূরে থাকে, ঘুষ-দুর্নীতিকে ঘৃণা করে। আর এর ফলে সুশাসন প্রতিষ্ঠার পথ সুগম নয়। উপরের আলোচনার ভিত্তিতে বলা যায়, মূল্যবোধ তথা নৈতিক মূল্যবোধ সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "জনাব কামাল একজন বিচারক। তিনি একটি মামলা পরিচালনা করতে গিয়ে আইন অস্পষ্ট থাকায় নিজেড বিচার বুদ্ধি ও প্রজ্ঞার সাহায্যে রায় দেন। পরবর্তীতে সেই রায় আইনে পরিণত হয়। তিনি আইন সংক্রান্ত একটি গ্রন্থও রচনা করেন। বিচার সংক্রান্ত কোনো জটিলতায় পড়লে বিচারকরা তাঁর গ্রন্থটির সাহায্য নিয়ে থাকেন।",
      "tag": "MB 25",
      "sub_questions": [
        {
          "label": "ক",
          "question": "নৈতিকতা কী?",
          "explanation": "নৈতিকতা হচ্ছে নীতিঘটিত বা নীতি সংক্রান্ত বিষয় যা সুনীতি বা উৎকৃষ্ট নীতিকে ধারণ করে।"
        },
        {
          "label": "খ",
          "question": "স্থায়ীভাবে বসবাস করা কোন ধরনের অধিকার? ব্যাখ্যা করো।",
          "explanation": "স্থায়ীভাবে বসবাস করা একটি রাজনৈতিক অধিকার। ব্যক্তি যেন নিজের রাষ্ট্রে নিরাপদে ও শান্তিপূর্ণভাবে বসবাস করতে পারে রাজনৈতিক অধিকার তা নিশ্চিত করে। এটি রাষ্ট্রের সঙ্গে নাগরিকের রাজনৈতিক সম্পর্ক স্থাপন ও বজায় রাখার মৌলিক ভিত্তি গড়ে তোলে। ভোটাধিকার, নির্বাচনে অংশগ্রহণসহ অন্যান্য রাজনৈতিক অধিকার ভোগ করতে স্থায়ীভাবে বসবাস করা আবশ্যক। রাষ্ট্রের স্বাধীনতা ও সংহতি বিপন্ন না করে যেকোনা নাগরিক রাষ্ট্রের যেকোনো অংশে স্থায়ীভাবে বসবাস করতে পারে, যা রাজনৈতিক অধিকারের অন্তর্ভুক্ত।"
        },
        {
          "label": "গ",
          "question": "উদ্দীপকে আইনের কোন কোন উৎসের প্রতিফলন ঘটেছে? বর্ণনা করো।",
          "explanation": "উদ্দীপকে আইনের বিচারকের সিদ্ধান্ত ও 'বিজ্ঞানসম্মত আলোচনা' উৎসের প্রতিফলন ঘটেছে। বিচারকগণ অনেক সময় বিচারকালে নতুন নতুন আইন সৃষ্টি করে। অস্পষ্ট শব্দগত ব্যাখ্যার কারণে যখন প্রচলিত কোনো আইন দ্বারা কোনো মোকদ্দমার নিষ্পত্তি করা সম্ভব হয় না তখন বিচারক তাঁর বিবেক, বিচার-বুদ্ধি, প্রজ্ঞা ও অভিজ্ঞতার সাহায্যে নতুন আইন তৈরি করে তার নিষ্পত্তি করেন। এভাবে প্রণীত আইনকে 'বিচারক প্রণীত আইন' (Judge Made Laws) বা 'বিচার বিভাগীয় পর্যালোচনা' (Judicial Review) বলা হয়। প্রখ্যাত আইনবিদদের বিজ্ঞানসম্মত আলোচনাও আইনের অন্যতম উৎস। আইনজ্ঞদের ব্যাখ্যা ও আলোচনা অনেক সময় আইনের প্রকৃত অর্থ প্রকাশ করে। এ ব্যাখ্যা আদালতে অত্যন্ত শ্রদ্ধার সাথে গৃহীত হয়ে থাকে। মুসলিম আইন গ্রন্থ 'হেদায়া' ও 'আলমগিরি'; ইংল্যান্ডের কোক (Coke) লিখিত 'ইনস্টিটিউট', 'আলবাট ভ্যান ডাইসি (Albert Venn Diecy) লিখিত 'ল অব দি কনস্টিটিউশনস' প্রভৃতি গ্রন্থ আইন প্রণয়নের ক্ষেত্রে গুরুত্বপূর্ণ অবদান রেখেছে। উদ্দীপকে বলা হয়েছে, বিচারক জনাব কামাল একটি মামলা পরিচালনা করতে গিয়ে আইন অস্পষ্ট থাকায় নিজস্ব বিচার বুদ্ধি ও প্রজ্ঞার সাহায্যে রায় দেন। যা আইনের উৎস বিচারালয়ের সিদ্ধান্তের অনুরূপ। আবার তিনি আইন সংক্রান্ত একটি গ্রন্থও রচনা করেন যা বিচার সংক্রান্ত জটিলতায় বিচারকরা গ্রন্থটির সাহায্য নেন। এটি আইনের বিজ্ঞানসম্মত আলোচনা উৎসকে ইগিত করে। পূর্বোক্ত আলোচনার ভিত্তিতে বলা যায়, উদ্দীপকে আইনের বিচারালয়ের সিদ্ধান্ত ও বিজ্ঞানসম্মত আলোচনা উৎস প্রতিফলিত হয়েছে।"
        },
        {
          "label": "ঘ",
          "question": "উদ্দীপকে বর্ণিত উৎসগুলো ছাড়াও আইনের আরো অনেক উৎস রয়েছে'-উক্তিটি বিশ্লেষণ করো।",
          "explanation": "\"উদ্দীপকে বর্ণিত উৎসগুলো অর্থাৎ বিচার প্রণীত আইন ও বিজ্ঞানসম্মত আলোচনা ছাড়াও আইনের আরও অনেক উৎস রয়েছে\"- উক্তিটি যথার্থ। ধর্ম আইনের একটি গুরুত্বপূর্ণ উৎস। প্রাচীন সমাজব্যবস্থায় ধর্মের একচেটিয়া প্রভাব ছিল এবং মানুষের জীবন অনেকটা ধর্মীয় অনুশাসনের মাধ্যমে নিয়ন্ত্রিত ও পরিচালিত হতো। যেমন- প্রাচীনকালে রোমের আইনকানুন কিংবা গ্রিসের নগররাষ্ট্রের আইনকানুন ধর্মের উপর ভিত্তি' করে গড়ে উঠেছিল। ভারতবর্ষে ফিন্দু ও মুসলমানদের ব্যক্তিগত আইন ধর্মকে কেন্দ্র করে গড়ে ওঠে। ইহুদিদের আইনও ধর্মভিত্তিক। আইনের আরেকটি গুরুত্বপূর্ণ উৎস হলো প্রথা। দীর্ঘকাল যাবৎ কোনো নিয়ম সমাজে চলতে থাকলে তাকে প্রথা বলে। রাষ্ট্র সৃষ্টির পূর্বে প্রথার মাধ্যমে মানুষের আচরণ নিয়ন্ত্রণ হতো। রাষ্ট্র সৃষ্টির পর যেসব প্রথা রাষ্ট্র কর্তৃক অনুমোদন লাভ করে সেগুলো আইনে পরিণত হয়। যুক্তরাজ্যের অনেক আইন প্রথার ওপর ভিত্তি করে সৃষ্টি হয়েছে। 'ন্যায়বোধ আইনের অপর একটি মূল্যবান উৎস। বিচারকদের ন্যায়বোধ থেকে এভাবে নতুন আইন সৃষ্টি হয়। আইনসভাকে আইনের আধুনিক উৎস বলা হয়ে থাকে। বর্তমানে প্রত্যেক দেশের আইনসভা রাষ্ট্রীয় কার্য পরিচালনার জন্য যাবতীয় আইন প্রণয়ন করে। জনমত আইনের উৎসের ক্ষেত্রে গুরুত্বপূর্ণ ভূমিকা পালন করে। আইন প্রণয়নের ক্ষেত্রে জনমতের প্রতি বিশেষভাবে লক্ষ রাখা উচিত। আইনের আরেকটি উৎস হলো নির্বাহী ঘোষণা ও ডিক্রি। আধুনিককালের শাসনব্যবস্থার জটিলতার কারণে আইনসভা তার কর্তৃত্বের এক বিরাট অংশ শাসনবিভাগের হাতে অর্পণ করে। এছাড়াও শাসন বিভাগও স্বীয় ক্ষমতাবলে বিভিন্ন সময় প্রয়োজনীয় ঘোষণা ও ডিক্রি জারি করে। এরূপ জারিকৃত ঘোষণা বা আদেশই প্রশাসনিক আইন। উপরের আলোচনা থেকে বলা যায়, উদ্দীপকে বর্ণিত উৎস ছাড়াও আইনের বহু উৎস রয়েছে।"
        }
      ]
    },
    {
      "number": "5",
      "uddipok": "গোপাল, রহিম ও মাইকেল একই রাষ্ট্রের নাগরিক। তারা বিভিন্ন ধর্মাবলম্বী হলেও সামাজিক ক্ষেত্রে তাদের মধ্যে কোনো বৈষম্য নেই। রাষ্ট্র প্রদত্ত সুযোগ-সুবিধা সমানভাবে ভোগ করে। কেউ বিশেষ সুযোগ-সুবিধা প্রত্যাশা করেনা।",
      "tag": "MB 25",
      "sub_questions": [
        {
          "label": "ক",
          "question": "আইন কী?",
          "explanation": "আইন হলো সমাজস্বীকৃত ও রাষ্ট্র কর্তৃক অনুমোদিত কতকগুলো বিধিবিধান যা মানুষের বাহ্যিক আচরণ নিয়ন্ত্রণ করে।"
        },
        {
          "label": "খ",
          "question": "রাজনৈতিক স্বাধীনতা বলতে কী বোঝায়?",
          "explanation": "রাষ্ট্রীয় কর্মকাণ্ডে ব্যক্তির অংশগ্রহণের স্বাধীনতাকে রাজনৈতিক স্বাধীনতা বলা হয়। 'রাজনৈতিক স্বাধীনতা বলতে প্রত্যক্ষ ও পরোক্ষভাবে সরকার গঠন ও নিয়ন্ত্রণ করার অধিকার বোঝায়। অধ্যাপক লাস্কির মতে, \"রাষ্ট্রীয় কার্যকলাপে ভূমিকা পালনের ক্ষমতাকে রাজনৈতিক স্বাধীনতা বলে।\" ভোটদানের অধিকার, নির্বাচনের প্রতিদ্বন্দ্বিতার অধিকার, নিরপেক্ষভাবে রাজনৈতিক মতামত প্রকাশের অধিকার, সরকারি চাকরি লাভের অধিকার ইত্যাদি রাজনৈতিক স্বাধীনতার উদাহরণ।"
        },
        {
          "label": "গ",
          "question": "উদ্দীপকে তোমার পঠিত কোন বিষয়টি প্রতিফলিত হয়েছে? ব্যাখ্যা করো।",
          "explanation": "উদ্দীপকে আমার পঠিত 'সাম্য' বিষয়টি প্রতিফলিত হয়েছে। সাম্য বলতে বোঝায় সকল মানুষের প্রতি রাষ্ট্র ও সমাজের সমান আচরণ ও সুযোগ নিশ্চিত করা, যেখানে জাতি, ধর্ম, লিজা, বর্ণ বা সামাজিক অবস্থার ভিত্তিতে কোনো বৈষম্য করা হয় না। এটি ন্যায্য ও সুবিচারপূর্ণ সমাজ গঠনের মৌলিক ভিত্তি। সাম্য মানে সবাইকে সমান সুযোগ ও অধিকার প্রদান করা। যে কেউ বিশেষ সুবিধা প্রত্যাশা করবে না। শিক্ষা, স্বাস্থ্য, চাকরি ও রাজনৈতিক অধিকার পাওয়ার ক্ষেত্রেও সাম্যের নীতি প্রযোজ্য। সাম্য সমাজে বৈষম্য হ্রাস করে সামাজিক সংহতি সৃষ্টি করে। গণতান্ত্রিক শাসনব্যবস্থায় সাম্য একটি গুরুত্বপূর্ণ আদর্শ। সাম্য মানবিক ও ন্যায়ভিত্তিক সমাজ গঠনে অপরিহার্য। উদ্দীপকের গোপাল, রাহিম ও মাইকেল একই রাষ্ট্রের নাগরিক। তারা সকলে ভিন্ন ধর্মাবলম্বী হওয়া সত্ত্বেও সামাজিক ক্ষেত্রে তাদের মধ্যে কোনো বৈষম্য নেই। তারা সমাজ ও রাষ্ট্রপ্রদত্ত সকল অধিকারগুলো সমানভাবে ভোগ করে। এর মধ্য দিয়ে মূলত সাম্যের বিষয়টিই ফুটে উঠেছে। যা উপরের সাম্যের আলোচনার সাথে সাদৃশ্যপূর্ণ। তাই বলা যায়, উদ্দীপকের বিষয়টি আমার পাঠ্যবইয়ের সাম্য বিষয়টির সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকের বিষয়টি ছাড়া পরিপূর্ণ স্বাধীনতা ভোগ করা যায় না'- উক্তিটি বিশ্লেষণ করো।",
          "explanation": "\"উদ্দীপকের বিষয়টি অর্থাৎ সাম্য ছাড়া পরিপূর্ণ স্বাধীনতা ভোগ করা যায় না\"- উক্তিটি যৌক্তিক। সাম্য ও স্বাধীনতার সম্পর্ক অত্যন্ত নিবিড়। সামা নিশ্চিত করার জন্য স্বাধীনতার প্রয়োজন। স্বাধীনতার শর্ত পূরণ না হলে সাম্য প্রতিষ্ঠিত হয় না। আবার স্বাধীনতাকে ভোগ করতে চাইলে সাম্য প্রতিষ্ঠা করতে হবে। তা না হলে দুর্বলের সাম্য সবলের সুবিধায় পরিণত হবে। সাম্য ও স্বাধীনতা একই সাথে বিরাজ না করলে গণতান্ত্রিক অধিকার ভোগ করার প্রশ্নই ওঠে না। সাম্য উঁচু-নিচুর ভেদাভেদ দূর করে। আর স্বাধীনতা সমাজের সুযোগ-সুবিধাগুলো ভোগ করার অধিকার দান করে। কোল এজন্যই বলেছেন, \"অর্থনৈতিক সাম্য ব্যতীত রাজনৈতিক স্বাধীনতা অর্থহীন\"। স্বাধীনতা ও সাম্য একে অপরের পরিপুরক ও সহায়ক। স্বাধীনতা ও সাম্য একই সাথে বৃহত্তর পরিসরে ব্যক্তি ও সমাজজীবনকে প্রভাবিত ও নিয়ন্ত্রণ করে। স্বাধীনতাকে অর্থবহ করতে হলে সাম্য থাকতে হবে। সাম্য না থাকলে ব্যক্তি তথা সমাজজীবন পূর্ণতা পায় না। সুতরাং উপরের আলোচনা থেকে প্রতীয়মান হয় যে, সাম্যই স্বাধীনতা ভোগকে নিশ্চিত করে।"
        }
      ]
    },
    {
      "number": "6",
      "uddipok": "রাফাত সাহেব একট সংগঠনের সদস্য। ব্যক্তিত্ব, বক্তৃতা ও বুদ্ধিমত্তার মতো গুণের কারণে খুব অল্প সময়ের মধ্যে তিনি বেশ জনপ্রিয়তা অর্জন করেন এবং সংগঠনের সদস্যরা তার অন্ধভন্ন। তার সংগঠনটি আগামী নির্বাচনে ক্ষমতায় যাওয়ার জন্য বিভিন্ন কর্মসূচি দিয়ে জনমত সৃষ্টির চেষ্টা করছে।",
      "tag": "MB 25",
      "sub_questions": [
        {
          "label": "ক",
          "question": "বিরোধী দল কাকে বলে?",
          "explanation": "যেসব রাজনৈতিক দল সংসদীয় নির্বাচনে সংখ্যাগরিষ্ঠতা অর্জন করতে পারে না, সেসব দলই মূলত বিরোধী দল।"
        },
        {
          "label": "খ",
          "question": "তথ্য অধিকার বলতে কী বোঝায়?,",
          "explanation": "রাষ্ট্রের বিধানাবলি মানা সাপেক্ষে যথাযথ কর্তৃপক্ষের কাছ থেকে কোনো বিষয়ে নাগরিকের তথ্য পাওয়ার অধিকারকে তথ্য অধিকার বলে। আইনানুগ কোনো প্রতিষ্ঠান, সংগঠন বা কর্তৃপক্ষের গঠন, উদ্দেশ্য, কার্যাবলি, কর্মসূচি, দাপ্তরিক নথিপত্র, আর্থিক সম্পদের বিবরণ ইত্যাদিকে তথ্য বলা হয়। প্রত্যেক নাগরিকেরই তথ্য জানার এবং জানানোর অধিকার রয়েছে। বাংলাদেশ সরকার ২০০৯ সালের ৫ এপ্রিল 'তথ্য অধিকার আইন-২০০৯' পাস করে। এ আইনটি সাংবাদিক, গবেষক, মানবাধিকারকর্মী, সমাজসেবকসহ নাগরিক সমাজের উপকারে এসেছে এবং কিছু সীমাবদ্ধতা সত্ত্বেও প্রশংসা কুড়িয়েছে।"
        },
        {
          "label": "গ",
          "question": "উদ্দীপকে বর্ণিত সংগঠনের কার্যাবলি ব্যাখ্যা করো।",
          "explanation": "উদ্দীপকে বণিত সংগঠনটি হলো রাজনৈতিক দল যা বহুবিধ কার্যাবলি সম্পাদন করে। রাজনৈতিক দল এমন এক সংগঠন যার সদস্যগণ রাষ্ট্রের সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়নে সচেষ্ট হয়। আধুনিক প্রতিনিধিত্বমূলক গণতান্ত্রিক শাসনব্যবস্থায় রাজনৈতিক দলকে গণতন্ত্রের ভিত্তি বলা হয়। রাজনৈতিক দল সুনির্দিষ্ট আদর্শের ভিত্তিতে পরিচালিত সংগঠন, যার চূড়ান্ত লক্ষ্য হলো নিয়মতান্ত্রিক পন্থায় রাষ্ট্রীয় ক্ষমতা গ্রহণ। রাজনৈতিক দল বহুবিধ কার্যাবলি সম্পাদন করে থাকে, যেমন- দলীয় কর্মসূচি প্রণয়ন ও নীতি নির্ধারণ করে জনসমর্থন লাভের চেষ্টা চালায়। নির্বাচনে অংশগ্রহণের জন্য রাজনৈতিক দলগুলো নিজ নিজ দলের প্রার্থী মনোনয়ন করে এবং প্রার্থীর পক্ষে প্রচারণা চালায়। রাজনৈতিক দল ভোটারদের স্বার্থ সংরক্ষণ করে এবং নির্বাচনে সংখ্যাগরিষ্ঠতা অর্জনের মাধ্যমে সরকার গঠন করে। বিরোধী দল সরকারের ভুল-ত্রুটি বা গণবিরোধী পদক্ষেপ সম্পর্কে জনগণকে অবহিত করে। এছাড়াও রাজনৈতিক দল স্বেচ্ছাচার প্রতিরোধ, রাজনৈতিক সামজিকীকরণ, শান্তিপূর্ণ ও সাংবিধানিক, পদ্ধতিতে ক্ষমতা পরিবর্তন, সরকারের বিভিন্ন বিভাগের মধ্যে সংযোগ সাধন প্রভৃতি কাজ সম্পাদন করে থাকে। উদ্দীপকে বলা হয়েছে, রাফাত সাহেব একটি সংগঠনের সদস্য। তার সংগঠনটি আগামী নির্বাচনে ক্ষমতায় যাওয়ার জন্য বিভিন্ন কর্মসূচি দিয়ে জনমত সৃষ্টির জন্য চেষ্টা করছে। ক্ষমতায় যাওয়ার জন্য জনমত সৃষ্টি মূলত রাজনৈতিক দলের অন্যতম কাজ। পূর্বোক্ত আলোচনার আলোকে বলা যায়, উদ্দীপকে বর্ণিত সংগঠনটি একটি রাজনৈতিক দল যা বহুবিধ কার্যাবলি সম্পাদন করে থাকে।"
        },
        {
          "label": "ঘ",
          "question": "সুশাসন প্রতিষ্ঠায় জনাব রাফাতের গুণাবলির ভূমিকা বিশ্লেষণ করো।",
          "explanation": "সুশাসন প্রতিষ্ঠায় জনাব রাফাতের গুণাবলি অর্থাৎ নেতৃত্বের ভূমিকা খুবই গুরুত্বপূর্ণ। নেতৃত্ব হলো ব্যক্তি বা দলের সেই নৈতিক গুণাবলি যা নাগরিকদের অনুপ্রাণিত করে বিশেষ দিকে ধাবিত করে। নেতৃত্ব প্রদান সহজ কাজ নয়। কেবল যোগ্যতাসম্পন্ন ব্যক্তিগণই নেতৃত্ব প্রদানে সক্ষম। এজন্য নেতাকে বেশকিছু গুণাবলির অধিকারী হতে হয়। যেমন- শিক্ষা, আত্মবিশ্বাস, অভিজ্ঞতা, দেশপ্রেম, ব্যক্তিত্ব, বাগ্মিতা, বুদ্ধিমত্তা, দূরদৃষ্টি, উপস্থিত বৃদ্ধি প্রভৃতি। উদ্দীপকে বলা হয়েছে, রাফাত সাহেব ব্যক্তিত্ব, বাগ্মিতা ও বুদ্ধিমত্তার মতো গুণের কারণে খুব অল্প সময়ে বেশ জনপ্রিয়তা অর্জন করেন এবং সংগঠনের সদস্যরা তার অন্ধভক্ত। রাফাত সাহেবের এসব গুণাবলি নেতৃত্বকেই নির্দেশ করে। নেতৃত্ব সুশাসন প্রতিষ্ঠায় গুরুত্বপূর্ণ ভূমিকা রাখে। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। নেতৃত্বই এজন্য প্রয়োজনীয় আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। যোগ্য নেতৃত্ব সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখেন। তথ্য অবাধ ও সবার জন্য উন্মুক্তকরণ, গণশুনানি, আর্থিক বিবৃতি প্রকাশ, তথ্যে প্রবেশগম্যতার স্বাধীনতা, স্বচ্ছতা নিশ্চিত করে থাকেন। সুশাসনের প্রতি অঙ্গীকারাবদ্ধ নেতৃত্ব স্বচ্ছতা এবং সরকারি কর্মকাণ্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকেন। জনগণের নিকট দায়বদ্ধতা ও জবাবদিহিতা সুশাসনের বৈশিষ্ট্য। সুশাসন নিশ্চিত করতে নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। বাঞ্ছাধীনতা, সংবাদপত্রের স্বাধীনতা, নারীর অধিকার, শিশু অধিকার, সংখ্যালঘুদের রক্ষার ক্ষেত্রেও নেতৃত্ব গুরুত্বপূর্ণ ভূমিকা পালন করে। ফলে সুশাসন প্রতিষ্ঠা সহজ হয়। উপরের আলোচনার ভিত্তিতে বলা যায়, সুশাসন প্রতিষ্ঠায় নেতৃত্ব তাৎপর্যপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "",
      "tag": "MB 25",
      "sub_questions": [
        {
          "label": "ক",
          "question": "গণতন্ত্র কী?",
          "explanation": "গণতন্ত্র হলো জনগণের মতামতের ভিত্তিতে জনগণের মাধ্যমে পরিচালিত শাসন ব্যবস্থা।"
        },
        {
          "label": "খ",
          "question": "অধ্যাদেশ বলতে কী বোঝায়?",
          "explanation": "অধ্যাদেশ বলতে মহামান্য রাষ্ট্রপতির দ্বারা জারিকৃত একটি অস্থায়ী আইনকে বোঝায়; যা সংসদ অধিবেশন বন্ধ থাকলে জরুরি প্রয়োজনে জারি করা হয়। বাংলাদেশের সংবিধানের ৯৩নং অনুচ্ছেদ অনুযায়ী, সংসদ অধিবেশন বন্ধ থাকলে রাষ্ট্রপতি অধ্যাদেশ জারি করতে পারেন। তবে এই অধ্যাদেশ পরবর্তীতে সংসদে উপস্থাপিত হতে হবে এবং অনুমোদনের মাধ্যমে তা আইনে পরিণত হবে। যদি সংসদ তা অনুমোদন না করে, তবে নির্দিষ্ট সময় পর তা বাতিল হয়ে যায়। এটি সাধারণত সরকারের পক্ষ থেকে গুরুত্বপূর্ণ আইন দ্রুত কার্যকর করার উদ্দেশ্যে জারি করা হয়।"
        },
        {
          "label": "গ",
          "question": "উদ্দীপকে উল্লিখিত 'খ' রাষ্ট্রে কী ধরনের সরকার ব্যবস্থা বিদ্যমান? ব্যাখ্যা করো।",
          "explanation": "উদ্দীপকে উল্লিখিত 'খ' রাষ্ট্রে রাষ্ট্রপতিশাসিত সরকারব্যবস্থা বিদঘুমান। রাষ্ট্রপতিশাসিত সরকার ব্যবস্থা বলতে বোঝায় যে সরকার ব্যবস্থায় রাষ্ট্রের চূড়ান্ত ক্ষমতা রাষ্ট্রপতির হাতে ন্যস্ত থাকে এবং রাষ্ট্রপতি তার কাজের জন্য আইন পরিষদের প্রভাবমুক্ত থাকেন অর্থাৎ আইন পরিষদের নিকট দায়ী থাকেন না। এধরনের সরকার ব্যবস্থায় রাষ্ট্রপতি একাধারে রাষ্ট্রপ্রধান এবং সরকারপ্রধান। অর্থাৎ, রাষ্ট্রপতি প্রকৃত শাসক তার কাজে সাহায্য করার জন্য একটি আজ্ঞাবহ মন্ত্রিসভা থাকে। তিনি নিজের ইচ্ছামতো মন্ত্রীদের নিয়োগ ও বরখাস্ত করতে পারেন। রাষ্ট্রপতিশাসিত সরকারে ক্ষমতা স্বতন্ত্রীকরণ নীতির প্রয়োগ ঘটে। বর্তমানে মার্কিন যুক্তরাষ্ট্র, ফ্রান্স, ব্রাজিল প্রভৃতি দেশে রাষ্ট্রপতি শাসিত সরকার ব্যবস্থা প্রচলিত রয়েছে। উদ্দীপকে বর্ণিত 'খ' রাষ্ট্রের ক্ষেত্রে দেখা যায়, রাষ্ট্রপতি প্রকৃত শাসক, ক্ষমতা স্বতন্ত্রীকরণ নীতি এবং আজ্ঞাবহ মন্ত্রিসভা। আর এসব বৈশিষ্ট্য রাষ্ট্রপতি শাসিত সরকার ব্যবস্থাকে নির্দেশ করে। তাই বলা যায়, উদ্দীপকে উল্লিখিত 'খ' রাষ্ট্রে রাষ্ট্রপতিশাসিত সরকার ব্যবস্থা বিদ্যমান।"
        },
        {
          "label": "ঘ",
          "question": "উদ্দীপকে উল্লিখিত 'ক' রাষ্ট্রের, সরকার ব্যবস্থা 'খ' রাষ্ট্রের সরকার ব্যবস্থার তুলনায় অধিক জবাবদিহিতামূলক বিশ্লেষণ করো।",
          "explanation": "উদ্দীপকে উল্লিখিত 'ক' রাষ্ট্রের সরকার ব্যবস্থা অর্থাৎ মন্ত্রিপরিষদ সরকার ব্যবস্থা 'খ' রাষ্ট্রের তথা রাষ্ট্রপতি শাসিত সরকার ব্যবস্থার তুলনায় অধিক জবাবদিহিমূলক। মন্ত্রিপরিষদ শাসিত সরকার ব্যবস্থায় শাসন বিভাগ তার কাজের জন্য আইনসভার নিকট দায়ী থাকে। ফলে শাসন বিভাগের সদস্যরা তাদের দায়িত্ব ও কর্তব্য সম্পর্কে সচেতন থাকে। এ ব্যবস্থায় আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। এজন্য সরকার স্বৈরাচারী হতে পারে না এবং জনস্বার্থবিরোধী পদক্ষেপ গ্রহণ হতে বিরত থাকে। সরকার জনমতকে প্রাধান্য দিয়ে শাসনকার্য পরিচালনা করে বলে জনস্বার্থ রক্ষা পায়। আইনসভার নিকট দায়বদ্ধতার কারণে মন্ত্রিপরিষদ শাসিত সরকার দায়িত্বশীল থাকে এবং তাদের কাজের জন্য জবাবদিহি করে। এতে করে সুশাসন প্রতিষ্ঠা করা সম্ভব হয় এবং অধিকতর জনকল্যাণ সাধিত হয়। অপরদিকে 'গ' সরকার তথা রাষ্ট্রপতি শাসিত সরকার ব্যবস্থায় রাষ্ট্রের শাসনক্ষমতা রাষ্ট্রপতির হাতে ন্যস্ত থাকে এবং তিনি আইনসভার নিকট দায়ী থাকেন না। এতে তার স্বৈরাচারী হয়ে ওঠার সম্ভাবনা থাকে। এতে ক্ষমতা স্বতন্ত্রীকরণ নীতির প্রয়োগ ঘটায় সরকারের বিভাগসমূহের মধ্যে অসহযোগিতার উদ্ভব হয়। এ ব্যবস্থায় রাষ্ট্রপতি ও মন্ত্রীগণ অযোগ্য হলে আইনসভা তাদেরকে পদচ্যুত করতে পারে না। ফলে তাদের মধ্যে জবাবদিহিতার অভাব পরিলক্ষিত হয়। উপরের আলোচনা থেকে বলা যায়, মন্ত্রিপরিষদ শাসিত সরকার ব্যবস্থা রাষ্ট্রপতি শাসিত সরকার ব্যবস্থার চেয়ে অধিক জবাবদিহিতামূলক।"
        }
      ]
    },
    {
      "number": "8",
      "uddipok": "ফিলিস্তিনের গাজা নগরীতে চরম মানবিক বিপর্যয় দিয়েছে। ইসরাইলি হামলায় প্রাণ হারিয়েছে হাজার হাজার মানুষ। এদের মধ্যে অধিকাংশই শিশু। সব ধরনের সরবরাহ করে করে দেওয়ার পর গালাবাসি খাদ্য, ঔষধ, জ্বালানি, বিদ্যুৎ ও পানি সংকটে ভুগছে। নিজ মাতৃভূমিতে অবাধে চলাফেরায় বাধা দেওয়ার কারণে তাদের জীবন বাধাগ্রস্ত হচ্ছে।",
      "tag": "MB 25",
      "sub_questions": [
        {
          "label": "ক",
          "question": "কর্তব্য কাকে বলে?",
          "explanation": "উদ্দীপকে ফিলিস্তিনি জনগণের মানবাধিকার লঙ্ঘিত হয়েছে। মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তাকে মানবাধিকার বলে। অর্থাৎ একজন মানুষ হিসেবে বেঁচে থাকতে যেসব অধিকার প্রয়োজন তাই মানবাধিকার। এটি মানুষের ঐ সমস্ত জন্মগত অধিকারের সন্নিবেশ যা সব ধরনের বঞ্চনা, বৈষম্য ও নির্যাতন থেকে সুরক্ষা দিতে বিকাশ'লাভ করেছে। আন্তর্জাতিক শান্তিসংস্থা জাতিসংঘের মতে, \"মানুষ তার জীবনে যেসব সুযোগ-সুবিধা ভোগের দাবিদার এবং যেগুলো ব্যতীত ব্যক্তির ব্যক্তিত্ব বিকশিত হয় না সেগুলোই মানবাধিকার।\" জাতিসংঘ ঘোষিত মানবাধিকারের সর্বজনীন ঘোষণাপত্রের ১৫ নং ধারায় বলা হয়েছে, 'প্রত্যেকেরই জাতীয়তার অধিকার থাকবে।' যা ব্যক্তির অন্যতম ব্যক্তিগত ও রাজনৈতিক অধিকার হিসেবে মানবাধিকারের আওতাভুক্ত। উদ্দীপকে বলা হয়েছে, ফিলিস্তিনের গাজা নগরীতে মানবিক বিপর্যয় দেখা দিয়েছে। ইসরাইলি হামলায় প্রাণ হারিয়েছে হাজার হাজার মানুষ যাদের অধিকাংশই শিশু। গাজাবাসী খাদ্য, ঔষধ, জ্বালানি, বিদ্যুৎ ও পানি সংকটে ভুগছে। নিজ মাতৃভূমিতে অবাধে চলাফেরায় বাধা দেওয়ায় তাদের জীবন বাধাগ্রস্ত হচ্ছে। এখানে গাজাবাসী সুস্পষ্টত মানবাধিকার থেকে বঞ্চিত হচ্ছে। কেননা ইসরাইলি হামলার কারণে একজন মানুষ হিসেবে বেঁচে থাকতে যা প্রয়োজন তা সবই ব্যাহত হচ্ছে।"
        },
        {
          "label": "খ",
          "question": "",
          "explanation": "উদ্দীপকে ফিলিস্তিনি জনগণের মানবাধিকার লঙ্ঘিত হয়েছে। মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তাকে মানবাধিকার বলে। অর্থাৎ একজন মানুষ হিসেবে বেঁচে থাকতে যেসব অধিকার প্রয়োজন তাই মানবাধিকার। এটি মানুষের ঐ সমস্ত জন্মগত অধিকারের সন্নিবেশ যা সব ধরনের বঞ্চনা, বৈষম্য ও নির্যাতন থেকে সুরক্ষা দিতে বিকাশ'লাভ করেছে। আন্তর্জাতিক শান্তিসংস্থা জাতিসংঘের মতে, \"মানুষ তার জীবনে যেসব সুযোগ-সুবিধা ভোগের দাবিদার এবং যেগুলো ব্যতীত ব্যক্তির ব্যক্তিত্ব বিকশিত হয় না সেগুলোই মানবাধিকার।\" জাতিসংঘ ঘোষিত মানবাধিকারের সর্বজনীন ঘোষণাপত্রের ১৫ নং ধারায় বলা হয়েছে, 'প্রত্যেকেরই জাতীয়তার অধিকার থাকবে।' যা ব্যক্তির অন্যতম ব্যক্তিগত ও রাজনৈতিক অধিকার হিসেবে মানবাধিকারের আওতাভুক্ত। উদ্দীপকে বলা হয়েছে, ফিলিস্তিনের গাজা নগরীতে মানবিক বিপর্যয় দেখা দিয়েছে। ইসরাইলি হামলায় প্রাণ হারিয়েছে হাজার হাজার মানুষ যাদের অধিকাংশই শিশু। গাজাবাসী খাদ্য, ঔষধ, জ্বালানি, বিদ্যুৎ ও পানি সংকটে ভুগছে। নিজ মাতৃভূমিতে অবাধে চলাফেরায় বাধা দেওয়ায় তাদের জীবন বাধাগ্রস্ত হচ্ছে। এখানে গাজাবাসী সুস্পষ্টত মানবাধিকার থেকে বঞ্চিত হচ্ছে। কেননা ইসরাইলি হামলার কারণে একজন মানুষ হিসেবে বেঁচে থাকতে যা প্রয়োজন তা সবই ব্যাহত হচ্ছে।"
        },
        {
          "label": "গ",
          "question": "",
          "explanation": "উদ্দীপকে ফিলিস্তিনি জনগণের মানবাধিকার লঙ্ঘিত হয়েছে। মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তাকে মানবাধিকার বলে। অর্থাৎ একজন মানুষ হিসেবে বেঁচে থাকতে যেসব অধিকার প্রয়োজন তাই মানবাধিকার। এটি মানুষের ঐ সমস্ত জন্মগত অধিকারের সন্নিবেশ যা সব ধরনের বঞ্চনা, বৈষম্য ও নির্যাতন থেকে সুরক্ষা দিতে বিকাশ'লাভ করেছে। আন্তর্জাতিক শান্তিসংস্থা জাতিসংঘের মতে, \"মানুষ তার জীবনে যেসব সুযোগ-সুবিধা ভোগের দাবিদার এবং যেগুলো ব্যতীত ব্যক্তির ব্যক্তিত্ব বিকশিত হয় না সেগুলোই মানবাধিকার।\" জাতিসংঘ ঘোষিত মানবাধিকারের সর্বজনীন ঘোষণাপত্রের ১৫ নং ধারায় বলা হয়েছে, 'প্রত্যেকেরই জাতীয়তার অধিকার থাকবে।' যা ব্যক্তির অন্যতম ব্যক্তিগত ও রাজনৈতিক অধিকার হিসেবে মানবাধিকারের আওতাভুক্ত। উদ্দীপকে বলা হয়েছে, ফিলিস্তিনের গাজা নগরীতে মানবিক বিপর্যয় দেখা দিয়েছে। ইসরাইলি হামলায় প্রাণ হারিয়েছে হাজার হাজার মানুষ যাদের অধিকাংশই শিশু। গাজাবাসী খাদ্য, ঔষধ, জ্বালানি, বিদ্যুৎ ও পানি সংকটে ভুগছে। নিজ মাতৃভূমিতে অবাধে চলাফেরায় বাধা দেওয়ায় তাদের জীবন বাধাগ্রস্ত হচ্ছে। এখানে গাজাবাসী সুস্পষ্টত মানবাধিকার থেকে বঞ্চিত হচ্ছে। কেননা ইসরাইলি হামলার কারণে একজন মানুষ হিসেবে বেঁচে থাকতে যা প্রয়োজন তা সবই ব্যাহত হচ্ছে।"
        },
        {
          "label": "ঘ",
          "question": "উদ্দীপকে বর্ণিত অধিকার রক্ষায় সমাজ ও রাষ্ট্রের করণীয় কী? বিশ্লেষণ করো।",
          "explanation": "উদ্দীপকে বর্ণিত অধিকার তথা মানবাধিকার রক্ষায় সমাজ ও রাষ্ট্রের গুরুত্বপূর্ণ করণীয় রয়েছে। মানবাধিকার রক্ষার ক্ষেত্রে সামাজিক মূল্যবোধ, ন্যায়বিচার ও সহমর্মিতার চর্চার মাধ্যমে সমাজ ভূমিকা পালন করে। পরিবার, শিক্ষা প্রতিষ্ঠান এবং গণমাধ্যমের মাধ্যমে মানবাধিকার সম্পর্কে সচেতনতা তৈরি হয়। কোনো ব্যক্তি বা গোষ্ঠীর অধিকার লঙ্ঘিত হলে সামাজিক প্রতিবাদ ও জনমত তৈরির দায়িত্ব সমাজের। সামাজিক সংগঠন ও সুশীল সমাজ মানবাধিকার রক্ষায় আন্দোলন গড়ে তোলে। সামাজিক বন্ধন ও সহযোগিতা মানবিক মর্যাদা প্রতিষ্ঠায় সহায়তা করে। এভাবে সমাজ মানবাধিকার সংরক্ষণের শক্তিশালী ভিত্তি গড়ে তোলে। রাষ্ট্র মানবাধিকার রক্ষায় প্রধান ও আইনগত দায়িত্ব পালন করে। সংবিধান, আইন ও বিচারব্যবস্থার মাধ্যমে নাগরিকের মৌলিক অধিকার নিশ্চিত করা রাষ্ট্রের কর্তব্য। আইন-শৃঙ্খলা বাহিনী ও প্রশাসন মানবাধিকার বাস্তবায়নে সক্রিয় ভূমিকা রাখে। রাষ্ট্র বিভিন্ন আন্তর্জাতিক মানবাধিকার সনদে স্বাক্ষর করে তা বাস্তবায়নের চেষ্টা করে। এছাড়া দুর্নীতি, বৈষম্য ও নির্যাতন প্রতিরোধে কার্যকর নীতিমালা গ্রহণ করাও রাষ্ট্রের দায়িত্ব। শিক্ষা ও গণসচেতনতামূলক কর্মসূচির মাধ্যমে রাষ্ট্র জনগণকে তাদের অধিকার সম্পর্কে জানায়। আবার মানবাধিকার রক্ষায় সুশাসন প্রতিষ্ঠা করাও রাষ্ট্রের দায়িত্ব। কেননা সুশাসন বিদ্যমান এমন রাষ্ট্রেই কেবল মানবাধিকার রক্ষা সম্ভব। পরিশেষে বলা যায়, মানবাধিকার রক্ষায় সমাজ ও রাষ্ট্রের ভূমিকা অপরিসীম।"
        }
      ]
    },
    {
      "number": "9",
      "uddipok": "'ক' রাষ্ট্রে সরকারের একটি বিভাগ আইন প্রণয়ন, সংশোধন এমনকি শাসন বিভাগকেও নিয়ন্ত্রণ করে। বিভাগটিতে সংখ্যাগরিষ্ঠ আসনপ্রাপ্ত দল সরকার গঠন করে। রাষ্ট্রপতি বিভাগটির সংখ্যাগরিষ্ঠ দলের আস্থাভাজন ব্যক্তিকে সরকার প্রধান হিসাবে নিয়োগ দেন।",
      "tag": "MB 25",
      "sub_questions": [
        {
          "label": "ক",
          "question": "সরকারের অঙ্গ কয়টি?",
          "explanation": "সরকারের অঙ্গ তিনটি।"
        },
        {
          "label": "খ",
          "question": "বিচার বিভাগের স্বাধীনতা বলতে কী বোঝায়?",
          "explanation": "বিচার বিভাগের স্বাধীনতা বলতে সরকারের অন্য বিভাগের (আইন ও শাসন বিভাগ) হস্তক্ষেপমুক্ত থেকে স্বাধীন ও নিরপেক্ষভাবে বিচারকার্য সম্পন্ন করার ক্ষমতাকে বোঝায়। বিচার বিভাগের স্বাধীনতার অর্থ হলো মূলত কর্তব্য পালনের ক্ষেত্রে বিচারকদের স্বাধীনতা। বিচারকরা যখন রায় প্রদানের ক্ষেত্রে সর্বপ্রকার সামাজিক, রাজনৈতিক ও অর্থনৈতিক প্রভাব এবং সরকারি কর্মকর্তাদের নিয়ন্ত্রণ থেকে মুক্ত থাকবেন, তখনই বিচার বিভাগের সত্যিকার স্বাধীনতা রক্ষিত হবে। বিচার বিভাগের স্বাধীন ও নিরপেক্ষ ভূমিকা নাগরিক স্বাধীনতার অন্যতম রক্ষাকবচ।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'ক' রাষ্ট্রে সরকারের আইন বিভাগকে ইঙ্গিত করা হয়েছে। সরকারের যে বিভাগ আইন প্রণয়ন, পরিবর্তন ও সংশোধন করে তাকে আইন বিভাগ বা আইনসভা বলে। আইন বিভাগ আইন প্রণয়ন ছাড়াও আরও কিছু কাজ সম্পন্ন করে থাকে। সরকারের বাৎসরিক আয়-ব্যয়ের হিসাব তথা বাজেটও পাস করে থাকে। শাসন বিভাগ তার কাজের জন্য আইনসভার নিকট দায়ী থাকে। গণতান্ত্রিক শাসনব্যবস্থায় আইনসভার ভূমিকা অত্যন্ত গুরুত্বপূর্ণ। আধুনিক গণতন্ত্র প্রতিনিধিত্বমূলক হওয়ায় এ ব্যবস্থায় আইনসভার গুরুত্ব অপরিসীম। বিশেষ করে সংসদীয় গণতন্ত্রে আইনসভা শাসন বিভাগকে নিয়ন্ত্রণ করে থাকে। মূলত আইনসভার সদস্যদের মধ্য থেকেই মন্ত্রিসভা গঠন করা হয়। আর প্রধানমন্ত্রী নিজেও আইনসভার সদস্য। মন্ত্রিপরিষদ শাসিত সরকারে আইনসভার আস্থা হারালে মন্ত্রিসভাকে পদত্যাগ করতে হয়। আইন প্রণয়ন, পরিবর্তন ও সংশোধন করে আইনসভা শাসন বিভাগকে সহায়তা করে। রাষ্ট্রের বার্ষিক বাজেট অবশ্যই আইনসভায় পাস করাতে হয়। শাসন বিভাগের সব কর্মকান্ডেই আইনসভার অনুমোদন দরকার হয়। উদ্দীপকে বলা হয়েছে, 'ক' রাষ্ট্রের সরকারের একটি বিভাগ আইন প্রণয়ন, সংশোধন এমনকি শাসন বিভাগকেও নিয়ন্ত্রণ করে। বিভাগটিতে সংখ্যাগরিষ্ঠ আসনপ্রাপ্ত দল সরকার দল গঠন করে। পূর্বোক্ত আলোচনার আলোকে বলা যায়, এগুলো আইন বিভাগের ক্ষেত্রেই প্রযোজ্য।"
        },
        {
          "label": "ঘ",
          "question": "আধুনিক রাষ্ট্রে উদ্দীপকে বর্ণিত বিভাগটির কার্যাবলি পাঠ্যবইয়ের আলোকে বিশ্লেষণ করো।",
          "explanation": "আধুনিক রাষ্ট্রে উদ্দীপকে বর্ণিত বিভাগটি অর্থাৎ আইন বিভাগের বহুবিধ কার্যাবলি রয়েছে। সরকারের যে বিভাগ আইন প্রণয়ন, পরিবর্তন ও সংশোধন করে তাকে আইন বিভাগ বা আইনসভা বলে। গণতান্ত্রিক শাসনব্যবস্থায় বিশেষ করে সংসদীয় গণতন্ত্রে আইনসভার গুরুত্ব অপরিসীম। আইনসভা প্রণীত আইনের আলোকেই একটি দেশের প্রশাসনিক কাজকর্ম পরিচালিত হয়। রাষ্ট্র পরিচালনার ক্ষেত্রে এ বিভাগটি গুরুত্বপূর্ণ কার্যাবলি সম্পাদন করে। রাষ্ট্র পরিচালনার ক্ষেত্রে আইন বিভাগের প্রধান কাজ হচ্ছে আইন প্রণয়ন করা। রাষ্ট্রীয় মূলনীতিগুলোকে সমুন্নত রেখে আইনসভা প্রচলিত আইনের কিংবা প্রথাগত বিধানের সংশোধন, পরিবর্তন ও পরিবর্ধন করে থাকে। আইনসভা শাসন পরিচালনার নীতি নির্ধারণেও গুরুত্বপূর্ণ ভূমিকা পালন করে। আইনসভা সংবিধান রচনা ও প্রয়োজনবোধে তা সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। সংসদীয় সরকার ব্যবস্থায় আইনসভা বিভিন্ন কমিটির মাধ্যমে শাসন সংক্রান্ত কাজ নিয়ন্ত্রণ করে থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্য পদ বাতিল করতে পারে। সংসদীয় সরকার পদ্ধতিতে শাসন বিভাগ, মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। এ ছাড়া নির্বাচন সংক্রান্ত জনমত গঠনসহ বিভিন্ন গুরুত্বপূর্ণ ক্ষেত্রে এটির অবদান রয়েছে। উপরে উল্লিখিত আলোচনার ভিত্তিতে তাই বলা যায়, গণতান্ত্রিক রাষ্ট্র পরিচালনায় আইন বিভাগ অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "'ক' রাষ্ট্রে জনগণের প্রতিনিধিরা শাসন ক্ষমতা পরিচালনা করে। তারা প্রত্যক্ষ বা পরোক্ষভাবে জনগণের কাছে দায়বন্ধ থাকে। প্রধানমন্ত্রী সরকার প্রধান হিসেবে দায়িত্ব পালন করেন। প্রতি পাঁচ বছর পর সেখানে নির্বাচন অনুষ্ঠিত হয় এবং জনগণ তাদের পছন্দানুযায়ী সরকার বাছাই ও পরিবর্তন করে থাকে।",
      "tag": "MB 25",
      "sub_questions": [
        {
          "label": "ক",
          "question": "শাসন বিভাগ কী?",
          "explanation": "সরকারের যে বিভাগ আইনসভা কর্তৃক প্রণীত আইন অনুযায়ী দেশ পরিচালনা করে এবং সরকারি নীতি নির্ধারণ ও বাস্তবায়ন করে সেটিই শাসন বিভাগ।"
        },
        {
          "label": "খ",
          "question": "প্রজাতন্ত্র বলতে কী বোঝায়?",
          "explanation": "যে শাসন ব্যবস্থায় রাষ্ট্রপ্রধান জনগণের প্রত্যক্ষ বা পরোক্ষ ভোটের মাধ্যমে নির্বাচিত হন তাকে প্রজাতন্ত্র বা প্রজাতান্ত্রিক শাসন বলে। প্রজাতান্ত্রিক সরকার গণতান্ত্রিক সরকারেরই একটি বিশেষ রূপ। অধিকাংশ দেশে প্রজাতান্ত্রিক সরকার কাঠামোর প্রধানকে প্রেসিডেন্ট নামে আখ্যায়িত করা হয়। যদি প্রেসিডেন্ট রাষ্ট্রের প্রধানের পাশাপাশি সরকারেরও প্রধান হন তবে তাকে রাষ্ট্রপতি শাসিত সরকার কাঠামো বলে। প্রজাতান্ত্রিক সরকার কাঠামোর অপর একটি দিক হলো সংসদীয় প্রজাতন্ত্র। এ ধরনের সরকার কাঠামোতে প্রধানমন্ত্রী সরকার প্রধান ও সংসদের নেতা হিসেবে দায়িত্ব পালন করেন। প্রেসিডেন্ট নিয়মতান্ত্রিক রাষ্ট্রপ্রধান হিসেবে দায়িত্ব পালন করেন।"
        },
        {
          "label": "গ",
          "question": "উদ্দীপকে 'ক' রাষ্ট্রে বিদ্যমান সরকার ব্যবস্থার বর্ণনা দাও।",
          "explanation": "উদ্দীপকে 'ক' রাষ্ট্রে গণতান্ত্রিক সরকার ব্যবস্থা বিদ্যমান। গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম-বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। গণতান্ত্রিক সরকার গঠিত হয় জনগণের সম্মতিক্রমে। জনসমর্থন হারালে নির্বাচনে সরকারকে পরাজিত হতে হয়। ব্রিটিশ রাষ্ট্রবিজ্ঞানী বার্কারের মতে, \"গণতন্ত্র হচ্ছে আলাপ-আলোচনার মাধ্যমে পরিচালিত সরকার।\" আলাপ-আলোচনার মাধ্যমে সরকার পরিচালিত হয় বলে এরূপ সরকার জনগণের সামাজিক, রাজনৈতিক, অর্থনৈতিক ও সাংস্কৃতিক সকল বিষয়ে উন্নতি সাধনে সক্ষম হয়। গণতান্ত্রিক সরকারব্যবস্থায় জনগণ নির্দিষ্ট সময় অন্তর শাসনকার্য পরিচালনার জন্য প্রতিনিধি নির্বাচিত করে থাকে। বেশিরভাগ গণতান্ত্রিক রাষ্ট্রে প্রধানমন্ত্রী সরকারপ্রধান হিসেবে দায়িত্ব পালন করেন। গণতান্ত্রিক সরকার জবাবদিহিমূলক শাসনব্যবস্থা। এ ব্যবস্থায় সরকারের দায়িত্বশীল প্রত্যেককে তার কাজের জন্য জনগণের নিকট জবাবদিহি করতে হয়।। উদ্দীপকে বলা হয়েছে, 'ক' রাষ্ট্রে জনগণের প্রতিনিধিরা শাসনক্ষমতা পরিচালনা করে। তারা প্রত্যক্ষ বা পরোক্ষভাবে জনগণের কাছে দায়বদ্ধ থাকে। প্রধানমন্ত্রী সরকারপ্রধান হিসেবে দায়িত্ব পালন করে। প্রতি পাঁচ বছর পরপর সেখানে নির্বাচনের মাধ্যমে জনগণ সরকার পরিবর্তন করে থাকে। পূর্বোক্ত আলোচনা থেকে বলা যায়, 'ক' রাষ্ট্রে গণতান্ত্রিক সরকার ব্যবস্থা বিদ্যমান। কেননা উল্লেখিত গণতান্ত্রিক সরকারের বিষয়গুলোর সাথে 'ক' রাষ্ট্রের সরকার ব্যবস্থার সাদৃশ্যতা রয়েছে।"
        },
        {
          "label": "ঘ",
          "question": "'উদ্দীপকে বর্ণিত 'ক' রাষ্ট্রের সরকার ব্যবস্থা জনপ্রিয় হলেও ত্রুটিমুক্ত নয়'-উক্তিটি বিশ্লেষণ করো।",
          "explanation": "\"উদ্দীপকে বর্ণিত 'ক' রাষ্ট্রের সরকারব্যবস্থা অর্থাৎ গণতান্ত্রিক সরকার ব্যবস্থা জনপ্রিয় হলেও ত্রুটিমুক্ত নয়\"- উক্তিটি যথার্থ। গণতান্ত্রিক সরকারকে অনেক সময় অজ্ঞ ও অক্ষম ব্যক্তিদের শাসন বলা হয়। কেননা গণতন্ত্রে শিক্ষা, অভিজ্ঞতা ও দক্ষতার পরিবর্তে সংখ্যাগরিষ্ঠের ইচ্ছাকেই প্রাধান্য দেওয়া হয়। গণতান্ত্রিক সরকারে রাজনৈতিক অস্থিরতা একটি সাধারণ ত্রুটি। আবার নেতারা অনেকসময় জনসাধারণের চেয়ে দলীয় স্বার্থকে বেশি গুরুত্ব দেন। ফলে নীতি নির্ধারণে পক্ষপাতিত্ব দেখা দেয়। বিরোধী দলের সমালোচনার নামে সরকারের কাজে অকারণ বাধা সৃষ্টি হয়, এতে সামগ্রিক উন্নয়ন ব্যাহত হয়। অনেক সময় সরকার জনমতের তোয়াক্কা না করে সিদ্ধান্ত নেয়। ফলে গণতন্ত্রের মূল চেতনা যেমন- অংশগ্রহণ, স্বচ্ছতা ও জবাবদিহিতা ব্যাহত হয়। গণতান্ত্রিক ব্যবস্থায় সিদ্ধান্ত গ্রহণ প্রক্রিয়া ধীর ও জটিল হতে পারে, ফলে যেকোনো সমস্যায় তাৎক্ষণিক পদক্ষেপ গ্রহণ বাধাগ্রস্ত হয়। গণতান্ত্রিক সরকারের প্রশাসনে দলীয়করণ ও পক্ষপাতিত্ব বেড়ে যাওয়ায় আশঙ্কা থাকে। যা দক্ষতার পরিবর্তে আনুগত্যকে গুরুত্ব দেয়। এ ব্যবস্থায় অনেক সময় আমলাতন্ত্রের প্রভাব বেড়ে যায়। যার ফলে জনসেবা ব্যাহত হয় এবং জনগণের আস্থা কমে যায়। আবার অনেকসময় বিভিন্ন গোষ্ঠীর স্বার্থরক্ষা করতে গিয়ে সরকার নীতিগত দ্বিধায় পড়ে, ফলে সিদ্ধান্তে স্থায়িত্ব থাকে না। উপরিউক্ত আলোচনা শেষে বলা যায়, গণতান্ত্রিক সরকারের বিশ্বব্যাপী জনপ্রিয়তা থাকলেও এর সীমান্ধতাও রয়েছে।"
        }
      ]
    },
    {
      "number": "11",
      "uddipok": "ফ্লাইট লেফট্যানেন্ট জাওয়াদ একটি প্রশিক্ষণ বিমান নিয়ে চট্টগ্রামের জহুরুল হক ঘাঁটি থেকে উড্ডয়ন করে। জনবহুল এলাকায় এসে বিমানটিতে আগুন ধরে যায়। তিনি নিজের জীবন বাজী রেখে বিমানটিকে কর্ণফুলী নদীর মোহনায় নিয়ে আসলে তা বিধ্বস্ত হয়। তাঁর আত্মত্যাগে রক্ষা পায় অনেক মানুষের জীবন এবং দেশের গুরুত্বপূর্ণ সম্পদ।",
      "tag": "MB 25",
      "sub_questions": [
        {
          "label": "ক",
          "question": "জাতি কী?",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সুসংগঠিত এমন একটি জনসমষ্টি যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "",
          "explanation": "একই ভৌগোলিক এলাকার মধ্যে বহুকাল ধরে বাস করার ফলে একটি জনসমাজের মধ্যে যে ঐক্যবোধ গড়ে ওঠে তাকে ভৌগোলিক ঐক্য বলা হয়। নির্দিষ্ট ও অভিন্ন সীমারেখার মধ্যে বসবাসকারী জনসমষ্টির মধ্যে সাধারণ স্বার্থ ও সংস্কৃতিগত ঐক্যবোধের সৃষ্টি হয় এবং সেই ঐক্যবোধের ওপর ভিত্তি করে জাতীয়তার বিকাশ ঘটে। পাকিস্তানি জাতীয়তাবাদ ও রাষ্ট্রীয় কাঠামোর অভ্যন্তর হতে সার্বভৌম বাংলাদেশের অভ্যুদয় ভৌগোলিক অনৈক্যের ফলশ্রুতি। নির্দিষ্ট ভৌগোলিক সীমারেখা না থাকার ফলে যাযাবরগণ জাতি গঠন করতে পারেনি। তবে একথাও সত্য, ভৌগোলিক ঐক্য জাতীয়তার অপরিহার্য উপাদান নয়। তারপরও জাতীয়তা গঠনে ভৌগোলিক ঐক্যের ভূমিকা গুরুত্বপূর্ণ।"
        },
        {
          "label": "গ",
          "question": "উদ্দীপকে কোন অনুভূতির প্রতিফলন ঘটেছে? ব্যাখ্যা করো।",
          "explanation": "উদ্দীপকে 'দেশপ্রেম' নামক অনুভূতির প্রতিফলন ঘটেছে। দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছাকে দেশপ্রেম বলা হয়। এটি নাগরিকের এক পবিত্র অনুভূতি। দেশের মাটি, সম্পদ, ভাষা ও সংস্কৃতি, দেশের মানুষের প্রতি ভালোবাসা এবং তাদের সাথে একাত্মতা প্রকাশ করা সব কিছুই দেশপ্রেমের অংশ। দেশপ্রেম মানুষকে দেশবিরোধী যেকোনো কর্মকাণ্ডের বিরুদ্ধে স্বতঃস্ফূর্তভাবে জাগিয়ে তোলে। তাই ধর্ম, বর্ণ, দল, মত নির্বিশেষে যেকোনো সংকটে দেশের সর্বস্তরের জনগণের মধ্যে দেশপ্রেমের চেতনার প্রতিফলন দেখা যায়। উদ্দীপকে বলা হয়েছে, ফ্লাইট লেফটেন্যান্ট জাওয়াদ একটি প্রশিক্ষণ বিমান নিয়ে উড্ডয়ন করলে জনবহুল এলাকায় এসে বিমানটিতে আগুন ধরে যায়। তিনি নিজের জীবন বাজি রেখে বিমানটিকে কর্ণফুলী নদীর মোহনায় নিয়ে আসলে তা বিধ্বস্ত হয়। তাঁর আত্মত্যাগে রক্ষা পায় অনেক মানুষের জীবন ও দেশের গুরুত্বপূর্ণ সম্পদ। জাওয়াদের এ আত্মত্যাগে মূলত দেশ ও দেশের মানুষের প্রতি ভালোবাসা প্রকাশ পেয়েছে, যা দেশপ্রেমেরই নামান্তর।"
        },
        {
          "label": "ঘ",
          "question": "উদ্দীপকে বিষয়টির সাথে জাতীয়তার সম্পর্ক বিশ্লেষণ করো।",
          "explanation": "উদ্দীপকে বর্ণিত বিষয়টি হলো দেশপ্রেম। আর দেশপ্রেম ও জাতীয়তার সম্পর্ক একই সূত্রে গাঁথা। জাতীয়তা ও দেশপ্রেম উভয়েই একপ্রকার মানসিক ধারণা ও অনুভূতি। জাতীয়তা ও দেশপ্রেম পরস্পর গভীরভাবে সম্পর্কযুক্ত। উৎপত্তিগত দিক থেকে কখনও দেশপ্রেম প্রথমে সৃষ্টি হয়, পরবর্তীতে জাতীয়তা। আবার কখনও জাতীয়তাই প্রথমে সৃষ্টি হয়। মাতৃভূমির প্রতি গভীর মমত্ববোধ ও ভালোবাসাই হলো দেশপ্রেম। জাতীয়তাবোধে উদ্বুদ্ধ হয়ে দেশপ্রেমের উন্মেষ ঘটে এবং ক্রমে তা বিকশিত হয়। আর দেশপ্রেম জাতীয়তা, জাতি ও রাষ্ট্র গঠনের মূলমন্ত্র হিসেবে কাজ করে। ভৌগোলিক নৈকট্য, ভাষা-সংস্কৃতি, ইতিহাস-ঐতিহ্যের বন্ধনে আবদ্ধ জনসমষ্টি যখন নিজেদেরকে অন্য জনসমষ্টি হতে আলাদা মনে করে তখন সেই চেতনাকেই জাতীয়তা বলে। জাতীয়তাবোধে ঐক্যবদ্ধ জনসমষ্টির নিজ দেশ ও ভাষা-সংস্কৃতির প্রতি যে আবেগ ও ভালোবাসা তার মূলে রয়েছে দেশপ্রেম। অর্থাৎ দেশপ্রেম থেকেও জাতীয়তাবোধ তৈরি হয়। পরিশেষে বলা যায়, দেশপ্রেম ও জাতীয়তার সম্পর্ক অত্যন্ত নিবিড়। দেশপ্রেমের মূলে রয়েছে জাতীয়তার চেতনা। আবার জাতীয়তা সৃষ্টিতেও দেশপ্রেম মূলমন্ত্র হিসেবে কাজ করে। তাই বলা যায়, দেশপ্রেম ও জাতীয়তা একই সূত্রে গাঁথা।"
        }
      ]
    }
  ]
}