{
  "title": "বরিশাল বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "তাসনিম এর বাবা একজন কলেজ শিক্ষক। গত বছর তাসনিম এসএসসি পরীক্ষা কৃতিত্বের সাথে পাস করেছে। সে মানবিক বিভাগের ছাত্রী। কলেজে ভর্তির সময় সে তার বাবাকে জিজ্ঞেস করল একাদশ শ্রেণীতে কোন কোন বিষয় নিয়ে পড়তে হবে? তার বাবা বললেন, অন্যান্য বিষয়ের পাশাপাশি এমন একটি বিষয় বেছে নিতে হবে যার মাধ্যমে নাগরিকের অধিকার, দায়িত্ব কর্তব্যের সম্পর্কে জানা যাবে। এছাড়া এ বিষয়টি আদর্শ নাগরিক ও বিশ্ব নাগরিক হবার শিক্ষা প্রদান করবে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "জাতি -ধর্ম -বর্ণ, নারী-পুরুষ নির্বিশেষে সকলকে সমান- সুযোগ সুবিধা প্রদানের ব্যবস্থাই হলো সাম্য।"
        },
        {
          "label": "খ",
          "question": "",
          "explanation": "মূল্যবোধ বলতে তুলনামূলক অর্থ মূল্য বা অন্তর্নিহিত গুণাবলী কে বোঝানো হয়। আর সমাজে প্রচলিত মূল্যবোধ বলতে বোঝানো হয় এমন রীতিনীতি আদর্শ ও লক্ষ যা সামাজিকভাবে অনুমোদিত ও সমর্থিত। সমাজে হত্যর অংশ দ্বারা মূল্যবোধ সমন্বিত হতে পারে। এটি কোন স্থানের বিষয় নয়। সমাজ, স্থান -কাল -পাত্রভেদে মূল্যবোধ পরিবর্তনশীল।"
        },
        {
          "label": "গ",
          "question": "",
          "explanation": "উদ্দীপকের বর্ণিত তাসনিম এর বাবা তাকে পৌরনীতি ও সুশাসন বিষয়টি বেছে নেওয়ার পরামর্শ দিয়েছেন। পৌরনীতি ও সুশাসন নাগরিকের অধিকার ও কর্তব্য নিয়ে আলোচনা করে। কারণ নাগরিকতা বিষয়ক এ বিষয়টির মাধ্যমে অধিকার ও কর্তব্য সম্পর্কে সঠিক ধারণা লাভ করা সম্ভব। অধিকার কী একজনের অধিকার কিভাবে অন্যজনের কর্তব্য হয় এবং একজনের প্রতি অন্যজনের কর্তব্য কি ও কিভাবে এ অধিকার আদায় করতে হয় এবং কিভাবে কর্তব্য পালন করতে হয় এবং কিভাবে কর্তব্য পালন করতে হয় তার পরিপূর্ণ শিক্ষা লাভ পৌরনীতি পাঠের মাধ্যমে সম্ভব। তাছাড়া অধিকারের স্বীকৃতি ও সংরক্ষণের মাধ্যমে রাষ্ট্র নাগরিকদের আত্মবিকাশে সাহায্য করে। অধিকার উপভোগ ও কর্তব্য পালনের মাধ্যমে একজন নাগরিকের ব্যক্তিত্ব ও নৈতিক গুণাবলীর বিকাশ ঘটে এবং নাগরিক জীবন সুন্দর ও সার্থক হয়। সমাজ জীবনে মূল প্রশ্নই অধিকারের প্রশ্ন। সমাজের মানুষ কতটুকু অধিকার পায়, কতটুকুইবা পাওয়া উচিত প্রভৃতি প্রশ্নের মীমাংসার ওপরই সমাজে পরিবর্তন ও বিকাশ নির্ভর করে। অধিকারের পাশাপাশি নাগরিকের কর্তব্য, স্বাধীনতা ও আইন সম্পর্কেও ধারণা প্রদান করে থাকে পৌরনীতি ও সুশাসন। উদ্দীপকে তাসনিম এর বাবা তাকে এমন একটি বিষয় বেছে দিতে বলেন যা নাগরিকের অধিকার, কর্তব্য ও শিক্ষা প্রদান করে। এক্ষেত্রে উদ্দীপকে বিষয়টি পৌরনীতি ও সুশাসনের প্রতিচ্ছবি বহন করে। অতএব বলা যায়, উদ্দীপকে তাসনিমের বাবা তাকে পৌরনীতি ও সুশাসন বেচে নেওয়ার পরামর্শ দিয়েছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিষয়টি তথা পৌরনীতি ও সুশাসনের পরিধি ও বিষয়বস্তু অত্যন্ত ব্যাপক ও সুদুর প্রসারী। পৌরনীতিকে বলা হয় নাগরিকতা বিষয়ক বিজ্ঞান। নাগরিকতা বিষয়ক আলোচনা পৌরনীতির মুখ্য আলোচ্য বিষয়। রাষ্ট্রের প্রতি নাগরিকের কর্তব্য, অধিকার ও কর্তব্যের সম্পর্ক ইত্যাদি বিষয় পৌরনীতির মূল আলোচনার ক্ষেত্র। পৌরনীতির রাজনৈতিক প্রতিষ্ঠান সম্পর্কে আলোচনা করে। পৌরনীতি আইন,সাম্য, স্বাধীনতা ইত্যাদি বিমূর্ত বিষয় নিয়ে আলোচনা করে থাকে। পৌরনীতি নাগরিকের স্থানীয়, জাতীয় ও আন্তর্জাতিক দিকসহ বৈদেশিক সম্পর্কের নীতি, আন্তর্জাতিক সংস্থাসমূহ ও এগুলোর উদ্দেশ্য কার্যাবলী ও গঠন সম্পর্কে বিশদভাবে আলোচনা করে থাকে। পৌরনীতি প্রধান রাজনৈতিক ঘটনা ও আন্দোলন এবং শাসনতান্ত্রিক বিকাশ সম্পর্কেও আলোচনা করে থাকে। পৌরনীতি নাগরিকের অতীত, বর্তমান ও ভবিষ্যৎ সম্পর্কে আলোচনা করে থাকে পৌরনীতি। পৌরনীতি সংবিধানের অগ্রগতি ও বিকাশের ধারা নিয়েও আলোচনা করে। সুতরাং বলা যায়, পৌরনীতি ও সুশাসনের বিষয়বস্তু ব্যাপক ও বিস্তৃত।"
        }
      ]
    },
    {
      "number": "2",
      "uddipok": "কলেজ পড়ুয়া জাহিদ আর শিক্ষক ও বন্ধুদের নিকট খুবই প্রিয়। সে নিয়মিত ক্লাসে উপস্থিত থাকে এবং সহপাঠক্রমিক কার্যক্রমে অংশগ্রহণ করে। কিছুদিন পূর্বে তার এলাকায় প্রাকৃতিক দুর্যোগে ব্যাপক ক্ষতি সাধিত হয়। তখন যায় তার বন্ধুদের নিয়ে দূর্গত মানুষের পাশে দাঁড়ায় এবং ক্ষতিগ্রস্তদের প্রতি সাহায্যের হাত বাড়িয়ে দেয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "যখন কোন আইন এবং নীতি মেনে কোন সিদ্ধান্ত গ্রহণ এবং তার বাস্তবায়ন করা হয় তখন তাকে স্বচ্ছতা বলে।"
        },
        {
          "label": "খ",
          "question": "",
          "explanation": "আইনের শাসনের অর্থ আইনের প্রাধান্য স্বীকার করা এবং আইন অনুযায়ী শাসন করা। আইন নাগরিক স্বাধীনতার রক্ষাকবচ। আইনের যথাযথ প্রয়োগ এবং সকলের প্রতি সমান দৃষ্টিভঙ্গি পোষণের মাধ্যমে আইনের আশ্রয় লাভের অধিকার নাগরিক স্বাধীনতাকে প্রসারিত করে। ফলে নাগরিক স্বাধীনতা রক্ষা পায়। এক কথায়, আইনের শাসনের দ্বারা সাম্য, স্বাধীনতা ও মৌলিক অধিকার প্রতিষ্ঠা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জাহিদের কর্মকান্ডে নৈতিক মূল্যবোধ প্রতিফলিত হয়েছে। নাগরিক ও সমাজের কার্যকারণ ক্ষেত্র প্রসারিত হওয়ার সাথে সাথে মূল্যবোধ ও বিভিন্ন ক্ষেত্রে প্রসারিত হয়েছে। মূল্যবোধ হল এমন একটি বিমূর্ত বিষয় যা সমাজের মানুষের আচার-আচরণ নিয়ন্ত্রণ করে। মূল্যবোধের বেশ কিছু ধরন রয়েছে। এর মধ্যে নৈতিক মূল্যবোধ একটি। উদ্দীপকে জাহিদের এলাকায় কিছুদিন পূর্বে প্রাকৃতিক দুর্যোগে ব্যাপক ক্ষতি সাধিত হলে জাহিদ তার বন্ধুদের নিয়ে দুর্গত মানুষের পাশে দাঁড়ায় এবং ক্ষতিগ্রস্তদের প্রতি সাহায্যের হাত বাড়িয়ে দেয়। তার এ ধরনের কার্যকলাপের মধ্য দিয়ে নৈতিক মূল্যবোধের প্রতিফলন ঘটেছে। নীতি ও উচিত অনুচিত বোধ হলো নৈতিক মূল্যবোধের উৎস। এ মূল্যবোধ সমাজের মানুষের সম্প্রীতির বন্ধন সুদৃঢ করে, মানুষের মধ্যে ঐক্য সৃষ্টি করে এবং একে অন্যের দুঃখে সাহায্য -সহযোগিতার আদর্শে মানুষকে অনুপ্রাণিত করে । চিন্তা চেতনা, ন্যায়বোধ,কর্তব্যবোধ, শৃঙ্খলাবোধের সমন্বয়ে গঠিত হয় ব্যক্তির মূল্যবোধ। এসব মানবিক ও সামাজিক মূল্যবোধের প্রত্যেকটি উপাদান ব্যক্তির ব্যক্তিত্ব বিকাশের পাশাপাশি সামাজিক ঐক্য, সম্প্রীতি ও শৃঙ্খলা স্থাপন করে। পরিশেষে বলতে পারি, উদ্দীপকে জাহিদের কর্মকাণ্ডের নৈতিক মূল্যবোধের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "সমাজে মানবতাবোধ জাগ্রত করার ক্ষেত্রে উদ্দীপকে উল্লিখিত নৈতিক মূল্যবোধের ভূমিকা অপরিহার্য। নীতি ও উচিত-অনুচিত বোধ হল নৈতিক মূল্যবোধের উৎস। এ মূল্যবোধ মানুষের মাঝে মানবিকতাবোধ জাগ্রত করে, মানুষকে সৎ পথে চলতে এবং অন্যের দুঃসময়ে পাশে থাকতে অনুপ্রাণিত করে।  উদ্দীপকে জাহিদ ও তার বন্ধুদের কর্মকাণ্ডের নৈতিক মূল্যবোধের পরিপূর্ণ প্রতিফলন ঘটেছে। জীবনে ঝুঁকি নিয়ে অন্যের সেবা করা নৈতিক মূল্যবোধের পরিচায়ক। আর নৈতিক মূল্যবোধ মানুষকে চরিত্রবান হওয়ার শিক্ষা দেয়। দেশের প্রতি ভালোবাসা ও নাগরিকের চেতনা বৃদ্ধিতে এ মূল্যবোধ গুরুত্বপূর্ণ ভূমিকা রাখে। নিজের প্রতি, দেশের প্রতি, সমাজের প্রতি দায়িত্ব ও কর্তব্য পালনে উৎসাহিত করে এবং সমাজে ন্যায় বিচার প্রতিষ্ঠা করতে সহায়তা করে।মূল্যবোধ মানুষকে অসহায় ও আত্মমানবতার পাশে দাঁড়াতে উদ্বুদ্ধ করে।  তাই বলা যায়, মানবতাবোধ জাগ্রত করার ক্ষেত্রে উক্ত মূল্যবোধ অর্থাৎ নৈতিক মূল্যবোধ গুরুত্বপূর্ণ ভূমিকা রেখে থাকে।"
        }
      ]
    },
    {
      "number": "3",
      "uddipok": "'X' এক সেমিনারে বলেন, সরকার একটি বিভাগ সংবিধানের সাথে সামঞ্জস্যপূর্ণ যেকোন আইন তৈরি, সংশোধন এমনকি বাজেট পাসসহ গুরুত্বপূর্ণ অনেক কাজ করে থাকে। মন্ত্রিসভা কেউ এই বিভাগ নিয়ন্ত্রণ করে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "একনায়কতন্ত্র হলো এমন এক ধরনের শাসন ব্যবস্থা যেখানে সার্বভৌম ক্ষমতা এক ব্যক্তির হাতে কেন্দ্রীভূত হয় এবং সে ব্যক্তি তার নিজের ইচ্ছা অনুযায়ী শাসন কার্য পরিচালনা করে।"
        },
        {
          "label": "খ",
          "question": "",
          "explanation": "রাষ্ট্রের সর্বোচ্চ পদে নিযুক্ত থাকা ব্যক্তিকে কোন বিষয়কে কেন্দ্র করে অভিযুক্ত করার প্রক্রিয়া হলো অভিশংসন। সাধারণভাবে রাষ্ট্রপতি কে অপসারণ করার ক্ষমতাকে অবিশংসন বলে। সংবিধান লঙ্ঘন কিংবা গুরুতর অভিযোগ রাষ্ট্রপতির বিচার করা যাবে। এর জন্য সংসদের মোট সদস্যের সংখ্যাগরিষ্ঠ অংশের সম্মতি বা স্বাক্ষর লাগে। রাষ্ট্রপতি বা রাষ্ট্রের সর্বোচ্চ ব্যক্তি বিরুদ্ধে এরূপ গুরুতর অভিযোগ এলে যে প্রক্রিয়ায় অপসারণ করা হয় তা অভিশংসন নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে সরকারের আইন বিভাগের কথা বলা হয়েছে। উদ্দীপকের 'X' এক সেমিনারে বলেন, সরকারের একটি বিভাগ সংবিধানের সাথে সামঞ্জস্যপূর্ণ যেকোনো আইন তৈরি, সংশোধন এমনকি বাজেট পাশসহ গুরুত্বপূর্ণ অনেক কাজ করে। মন্ত্রিসভাকেও এই বিভাগ নিয়ন্ত্রণ করে। উদ্দীপকের 'X' এর এরূপ বর্ণনায় সরকারের আইন বিভাগের স্বরূপ প্রকাশ পায়। সরকারের এই বিভাগটি তথা আইন বিভাগ নানা গুরুত্বপূর্ণ কাজ সম্পাদন করে। সরকারি তিনটি বিভাগের একটি হলো আইন বিভাগ। আইন বিভাগ বা আইনসভার প্রধান কাজ হলো আইন প্রণয়ন ও পুরাতন আইন সংশোধন করা। রাষ্ট্রপতি, প্রধানমন্ত্রী, স্পিকার, ডেপুটি স্পিকার, ন্যায়পাল ইত্যাদি নির্বাচন সংক্রান্ত কার সম্পাদন করে আইন বিভাগ। আইনসভা জনমত গঠনের অন্যতম বাহক। আইনসভার সংসদীয় সরকার ব্যবস্থায় নিয়মতান্ত্রিক ভাবে শাসন বিভাগের ওপর নিয়ন্ত্রণ আরোপ করে থাকে। আইনসভা বাজেট নিয়ন্ত্রণ, রাষ্ট্রপ্রধান নির্বাচন ও অপসারণ প্রভৃতির মাধ্যমে শাসন বিভাগকে নিয়ন্ত্রণ করে থাকে। সর্বোপরি আইনসভা রাষ্ট্রীয় কোষাগারের দায়িত্ব পালন করে থাকে।"
        },
        {
          "label": "ঘ",
          "question": "",
          "explanation": "উক্ত প্রতিষ্ঠানটি তথা আইনের সার্বভৌম প্রকৃতির- মন্তব্যটি যথার্থ। আইন বিভাগের প্রধান কাজ হল আইন প্রণয়ন করা। সংসদীয় সরকার ব্যবস্থায় সভা বিভাগকে নিয়ন্ত্রণ করে। প্রধানমন্ত্রী ও মন্ত্রিসভা যৌথভাবে সংসদের নিকট তাদের কাজের জন্য দায়ী থাকে। আইনসভা যেখানে রাষ্ট্র পরিচালনার মূল অংশের কাজ করে। জনপ্রতিনিধিরা আইনসভার প্রতিনিধিত্ব করেন। আইন প্রণয়ন ছাড়াও সংবিধান প্রণয়ন, সংশোধন, আলোচনা, বিতর্ক, জনমত, গঠন, আর্থিক বিবৃতি, রাষ্ট্রপতি নির্বাচন, বিচার সংক্রান্ত কাজ, শাসন সংক্রান্ত কাজ, সমালোচনামূলক ইত্যাদি কাজ আইন বিভাগ করে থাকে।সরকারের তিনটি বিভাগ দ্বারা গঠিত হয়। যথা আইন বিভাগ, শাসন বিভাগ ও বিচার বিভাগ। এ তিনটি বিভাগের সমন্বয়ে রাষ্ট্রতন্ত্র পরিচালিত হয়। এই তিনটি বিভাগের মধ্যে গুরুত্বপূর্ণ বিভাগ হলো আইন বিভাগ বা আইনসভা। সংসদীয় সরকার ব্যবস্থায় এ বিভাগের ভূমিকা আরো বেশি গুরুত্বপূর্ণ। সংসদীয় সরকার ব্যবস্থায় এই বিভাগের আস্থার ওপর সরকারের স্থায়িত্ব নির্ভর করে। আইন অনুযায়ী শাসন বিভাগ দেশের শাসন কাজ পরিচালনা করে এবং বিচার বিভাগ বিচার কাজ সম্পাদন করে। সুতরাং এটি স্পষ্ট হয় যে, আইনসভার ভূমিকা রাষ্ট্রের একচ্ছএ, অনেকটাই সার্বভৌম প্রকৃতির।"
        }
      ]
    },
    {
      "number": "4",
      "uddipok": "সাবিহা একটি বেসরকারি প্রতিষ্ঠানে কাজ করেন। তার প্রতিষ্ঠানের নারী ও পুরুষ শ্রমিকের মজুরির ক্ষেত্রে বৈষম্য রয়েছে। একজন পুরুষ শ্রমিক দৈনিক ৩০০ টাকা মজুরি পেলেও নারী শ্রমিক পান ২০০ টাকা। নারী শ্রমিকরা সমান মজুরি দাবি করলে মালিক তা দিতে অস্বীকার করেন এবং ছাঁটাই এর ভয় দেখান।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "সরকারের অঙ্গ তিনটি।"
        },
        {
          "label": "খ",
          "question": "",
          "explanation": "একটি গণতান্ত্রিক রাষ্ট্রে যখন দুটির বেশি দল রাজনৈতিক ক্ষমতা লাভের লড়াইে কার্যকর ভূমিকা পালন করে, তখন তাকে বহুদলীয় ব্যবস্থা বলে। বহুদলীয় ব্যবস্থা সাধারনত নির্বাচনে কোন দলই একক সংখ্যাগরিষ্ঠতা অর্জন করতে পারে না। ফলে নির্বাচনে জয়লাভের জন্য অনেক সময় সমকামনা দলগুলো সমন্বয়ে সম্মিলিত সরকার (Coalition Government) গঠিত হয়। ফ্রান্স, ইতালি, বাংলাদেশ, ভারত, পাকিস্তান প্রভৃতি দেশে ব্যবস্থা বিদ্যমান রয়েছে।"
        },
        {
          "label": "গ",
          "question": "",
          "explanation": "উদ্দীপকে নারী শ্রমিকরা অর্থনৈতিক সাম্য থেকে বঞ্চিত। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধনসম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থাৎ যোগ্যতা অনুযায়ী সম্পদ ও সুযোগের সমতায় অর্থনৈতিক সাম্য। নারী পুরুষ, ধনী - দরিদ্র, জাতি- ধর্ম -বর্ণ নির্বিশেষে অর্থ উৎপাদন ও অর্থ বন্টনের ক্ষেত্রে সকল প্রকার বৈষম্য দূর করে সকলকে অর্থনৈতিক ক্ষেত্রে সুমন সুযোগ প্রদান করলেই অর্থনৈতিক সাম্য নিশ্চিত হবে। এক্ষেত্রে নারী-পুরুষ, ধর্ম-বর্ণ -জাতি ইত্যাদির কারণে বৈষম্য করা যাবে না। উদ্দীপকের সাবিহা একটি বেসরকারি প্রতিষ্ঠানে কাজ করেন। তার প্রতিষ্ঠানে নারী ও পুরুষ শ্রমিকের মজুরি ক্ষেত্রে বৈষম্য রয়েছে। এরূপ চিত্রে অর্থনৈতিক অসাম্য প্রতিফলিত হয়েছে। সুতরাং বলা যায়, উদ্দীপকের সাবিহা অর্থনৈতিক সম থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সাম্য তথা অর্থনৈতিক সাম্য ছাড়া রাজনৈতিক সাম্য মূল্যহীন। মন্তব্যটি যথার্থ-  সাম্য হল এমন এক সামাজিক পরিবেশ যেখানে জাতি -ধর্ম- বর্ণ নির্বিশেষে সবাই সমান সুযোগ সুবিধা লাভ করে এবং সে সুযোগ-সুবিধা ব্যবহার করে ব্যক্তিত্বের বিকাশ ঘটাতে পারে। মানুষের জীবনে তাই সাম্যের বহুরূপ দেখা যায় যা রাজনৈতিক সমূহ । যেমন -রাজনৈতিক সাম্য। রাজনৈতিক সাম্য বলতে রাজনৈতিক অধিকার ভোগের ক্ষমতাকে বোঝায়। রাজনৈতিক অধিকার বলতে ভোটাধিকার, নির্বাচিত হওয়ার অধিকার, সরকারি চাকরি লাভের অধিকার, সরকারি কাজে অংশগ্রহণের অধিকার, সরকারি সমালোচনা করার অধিকার বোঝায়। এ রাজনৈতিক অধিকার লাভের সুযোগ পেলে রাজনৈতিক সাম্য প্রতিষ্ঠিত হবে।  অর্থনৈতিক সাম্য রাষ্ট্রে ব্যক্তিকে তার মর্যাদা প্রতিষ্ঠা সুযোগ করে দেয়। তাই ব্যক্তির মর্যাদা তথা নাগরিক অধিকার প্রতিষ্ঠা না পেলে রাজনৈতিক সাম্য প্রতিষ্ঠার সম্ভব নয়।  বর্তমান বিশ্বের জনপ্রিয় শাসন ব্যবস্থা হল গণতন্ত্র। আরে গণতন্ত্রের ভিত্তি হল সাম্য। সমাজে রাজনৈতিক সাম্য প্রতিষ্ঠার মাধ্যমে গণতন্ত্রের ভিত্তি সুদৃঢ হয়ে ওঠে। আর এটি প্রতিষ্ঠার জন্য প্রয়োজন অর্থনৈতিক সাম্য। কারণ অর্থনৈতিক সাম্যহীন রাষ্ট্র ব্যবস্থায় আয় ও সম্পদের চরম বৈষম্য বিরাজ করে। ফলে সমাজে ধনী ও দরিদ্র দুই শ্রেণীতে বিভক্ত হয়ে পড়ে। ধনীরা আরো ধনী হয় আর মানবেতর জীবন যাপন করে। এমতাবস্থায় মানুষের মাঝে জন্ম নেয় অপরাধ প্রবণতা ও সমাজবিরোধী কর্মকাণ্ড। নাগরিক হিসেবে তারা তাদের অধিকারের কথা ভুলে যায়। অভাবে তাড়নায় তারা নাগরিত্বের দায়িত্ব ও কর্তব্য বিসর্জন দেয়।  আলোচনা থেকে এটি স্পষ্ট প্রতীয়মান হয় যে, অর্থনৈতিক সাম্য প্রতিষ্ঠা ব্যতীত রাজনৈতিক সাম্য কামনা করা অর্থহীন।"
        }
      ]
    },
    {
      "number": "5",
      "uddipok": "হাসমত একটি সংগঠনের সদস্য যার কর্মকাণ্ড সারাদেশে বিস্তৃত। এই সংগঠনটি নিয়ম তান্ত্রিক উপায়ে সরকার গঠনে আগ্রহী। তারা রাষ্ট্রের প্রধান সমস্যাগুলো চিহ্নিত করে কর্মসূচি প্রণয়ন করে এবং জনগণের জীবনমান উন্নয়নের লক্ষ্যে কাজ করে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "যে শাসন ব্যবস্থায় শাসন ক্ষমতা মুষ্টিমেয় লোকেদের হাতে পুঞ্জিভূত না থেকে রাষ্ট্রের জনগণের ওপর ন্যস্ত থাকে তাকে গণতন্ত্র বলে।"
        },
        {
          "label": "খ",
          "question": "",
          "explanation": "চাপসৃষ্টিকারি গোষ্ঠী হল এমন একটি গোষ্ঠী যার সদস্যরা নির্দিষ্ট শ্রেণীর দাবী ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের স্বার্থের কথা বিবেচনায় না এনে কেবল নির্দিষ্ট শ্রেণীর দাবি ব্যক্ত করে এবং তা পূরণের জন্য চাপসৃষ্টি করে। চাপ সৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃত উদাহরণ।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংগঠনটি হলো রাজনৈতিক দল। রাজনৈতিক দল বলতে এমন এক সুসংঘটিত ও সংবদ্ধ জনসমষ্টিকে বোঝায়, যারা একটি নির্দিষ্ট নীতির ভিত্তিতে একত্রিত হয়, রাষ্ট্রের বিভিন্ন সমস্যা সম্পর্কে একমত পোষণ করে, নিয়ম তান্ত্রিক পন্থায় ক্ষমতা দখলে আগ্রহী এবং রাজনৈতিক একক হিসেবে কাজ করে। রাজনৈতিক দলের মূল লক্ষ্য থাকে সরকারি ক্ষমতা অর্জন করে দলের লক্ষ্য গুলো জনগণের সমস্যার আলোকে বাস্তবায়ন করা। উদ্দীপকে হাসমত একটি সংগঠনের সদস্য যার কর্মকাণ্ড সারাদেশে বিস্তৃত। সংগঠনের নিয়ম তান্ত্রিক উপায়ে সরকার গঠনে আগ্রহী। তারা রাষ্ট্রের প্রধান সমস্যা গুলো চিহ্নিত করে কর্মসূচি প্রণয়ন করে। এবং জনগণের জীবনযাত্রা উন্নয়নের লক্ষ্যে কাজ করে। এরূপ বর্ণনার রাজনৈতিক দলের বৈশিষ্ট্য প্রকাশ পেয়েছে। কেননা রাজনৈতিক দল কিছু সংখ্যক মানুষের একটি রাজনৈতিক প্রতিষ্ঠান। রাজনৈতিক দলের সদস্যগণ কমবেশি একই রুপ আদর্শ ও নীতি দ্বারা অনুপ্রাণিত হয়ে একত্রিত হয়। এটা নিয়মতান্ত্রিক উপায়ে ক্ষমতা দখলের চেষ্টা করে। জনমতের দিকে লক্ষ রেখে রাজনৈতিক দল কর্মসূচি প্রণয়ন ও প্রচার, নির্বাচনে প্রার্থী মনোনয়ন করে। রাজনৈতিক দলগুলো নিজ নিজ দলিল স্বাস্থ্য সংরক্ষণ করে থাকে। পরিশেষে বলা যায়, দলের কর্মসূচি বাস্তবায়নে এর নেতাকর্মীরা যেকোনো ত্যাগ স্বীকার করতে প্রস্তুত থাকে।"
        },
        {
          "label": "ঘ",
          "question": "",
          "explanation": "গণতন্ত্র প্রতিষ্ঠায় উদ্দীপকে হাসমত এর সংগঠন অর্থাৎ রাজনৈতিক দল গুরুত্বপূর্ণ ভূমিকা পালন করে থাকে। বর্তমান সময়ের বিশালায়তন রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসনকার্যে অংশগ্রহণ সম্ভব হয় না। তাই বর্তমানে জনগণ প্রতিনিধি নির্বাচনের মাধ্যমে পরোক্ষভাবে শাসনকাজে অংশগ্রহণ করে থাকে। প্রতিনিধিত্বমূলক গণতন্ত্রের মূল ভিত্তি হচ্ছে রাজনৈতিক দল। রাজনৈতিক দল হচ্ছে এমন একটি জনসংগঠন যার সদস্যগণ রাষ্ট্রের সমস্যা সম্পর্কে ঐক্যমত পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়। রাজনৈতিক দলের মাধ্যমে সরকার এবং জনগণের মধ্যে সেতুবন্ধন সৃষ্টি হয়। বিভিন্ন মাধ্যমে জনগণ নিজের দেশের সমস্যা সমূহ সম্পর্কে জানতে পারে। এতে জনগণের রাজনৈতিক সচেতনতা বৃদ্ধি পায়। প্রতিনিধিত্বমূলক গণতন্ত্রের সরকারি দল যাতে কোন গণ বিরোধী কাজে লিপ্ত না হতে পারে সেজন্য বিরোধী দলগুলো সতর্ক দৃষ্টি রাখে। সুতরাং গণতন্ত্র প্রতিষ্ঠায় রাজনৈতিক দলের ভূমিকা অপরিসীম।"
        }
      ]
    },
    {
      "number": "6",
      "uddipok": "'X' একজন রাজনৈতিক দলের নেতা। এর উদারতা, সহনশীলতা, দূরদর্শিতা ও সাহস ইত্যাদি গুণাবলির জন্য জনগণ তাকে অন্ধভাবে শ্রদ্ধা করে ও অনুসরণ করে। তার বক্তব্য সকল মানুষ অনুপ্রাণিত ও উদ্বুদ্ধ হয়। তিনি তার নেতৃত্বের বলে জনগণকে সাথে নিয়ে একটি স্বাধীন জাতি গঠন করেছিলেন। দেশের সুশাসন প্রতিষ্ঠায় এরূপ নেতৃত্বের ভূমিকা খুবই গুরুত্বপূর্ণ।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "এককেন্দ্রিক সরকার বলতে বোঝায় যেখানে ক্ষমতা ও কর্তৃত্ব কেন্দ্রীয় সরকারের হাতে কেন্দ্রীভূত হয়।"
        },
        {
          "label": "খ",
          "question": "",
          "explanation": "সরকারের স্বেচ্ছাচারিতা রোদকল্পে গণতন্ত্রের বিরোধী দলের গঠনমূলক সমালোচনা করা প্রয়োজন। গণতন্ত্রের শাসন ব্যবস্থায় অন্যতম বৈশিষ্ট্য হলো এখানে সুসংগঠিত রাজনৈতিক দলের উপস্থিতি। প্রতিনিধিত্বমূলক গণতন্ত্রে যে দল সংখ্যাগরিষ্ঠতা অর্জন করে সেই দল সরকার গঠন করে এবং অন্যান্য দল বিরোধী দলের ভূমিকা অবতীর্ণ হয়। গণতন্ত্রে সরকার অনেক সময় নিজেদের ইচ্ছা অনুযায়ী রাষ্ট্রীয় ক্ষমতা ব্যবহার করে রাষ্ট্র পরিচালনা করতে চায়। তাই গণতন্ত্রে বিরোধীদলের ভূমিকা অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে মি. 'X' এর মধ্যে সম্মোহনী নেতৃত্বের প্রতিফলন ঘটেছে। কোন বিশেষ নেতা যখন তার বক্তব্য ও কাজের দ্বারা জনগণকে ভীষণভাবে সম্মোহিত অনুপ্রাণিত ও উদ্বুদ্ধ করতে সক্ষম হন তখন তাকে সম্মোহনের নেতৃত্ব বা জাদুকরি নেতৃত্ব বলা হয়। সমাজবিজ্ঞানে ম্যাক্স ওয়েবার সর্বপ্রথম এজাতীয় নেতৃত্বের ধারণা প্রদান করেন। ব্রিটিশ ভারতের মহাত্মা গান্ধী, বাংলাদেশের শেখ মুজিবুর রহমান, শেরেবাংলা এ. কে ফজলুল হক প্রমুখ নেতৃত্ববৃন্দের নেতৃত্ব এজাতীয় নেতৃত্বের উদাহরণ। সম্মোহনের নেতৃত্বের প্রতি জনগণ অন্ধ আবেগে আপ্পুত হয়ে ওঠেন। উদ্দীপকে উল্লিখিত মি. 'X' একজন রাজনৈতিক দলের নেতা। তার উদারতা, সহনশীলতা, দূরদর্শিতা ও সাহস ইত্যাদি গুণাবলীর জন্য জনগণ তাকে আবদ্ধভাবে অনুসরণ করে। তার বক্তব্যে সকল মানুষ অনুপ্রাণিত ও উদ্বুদ্ধ হয় । তিনি তার নেতৃত্বের বলে জনগণকে সাথে নিয়ে একটি স্বাধীন জাতি গঠন করেছিলেন। অর্থাৎ পৌরনীতি ও সুশাসনে এরূপ নেতৃত্ব কে সম্মানের নেতৃত্ব বলা হয়।"
        },
        {
          "label": "ঘ",
          "question": "",
          "explanation": "উদ্দীপকে জনাব 'X' এর নেতৃত্বে সম্মোহনী নেতৃত্বের প্রতিফলন পাওয়া যায়। সুশাসন প্রতিষ্ঠায় এই জাতীয় নেতৃত্বের ভূমিকা অপরিসীম। নেতৃত্ব সুশাসনের বাহন। আর সম্মোহনী নেতৃত্ব হলো নেতার সেই জাদুকরী গুন যার মাধ্যমে তিনি জনগণকে আবেগে আপ্পুত করতে পারেন। হলে সহজেই তার অনুসারীদের প্রভাবিত করতে পারেন। অপরদিকে, সুশাসন প্রতিষ্ঠায় জনগণকে বিভিন্ন কাজে অংশগ্রহণ করতে হয় এবং বিভিন্ন কর্তব্য পালন করতে হয়। সম্মোহনী নেতৃত্বে গুনে একজন নেতা খুব সহজেই জনগণকে সেসব কাজে উদ্বুদ্ধ করতে পারেন। যুগ যুগ ধরে বিভিন্ন রাষ্ট্র যেসব মহান নেতার আবির্ভাব ঘটেছে, তাদের সম্মোহনের নেতৃত্বেই সে সব দেশের উন্নয়নের স্বর্ণশিখরে পৌঁছে দিয়েছে। সঠিক নেতৃত্ব গুণসম্পন্ন ব্যক্তি ক্ষমতায় বসে প্রথমেই সুশাসনের অন্তরায় সমূহ চিহ্নিত করেন এবং ধীরে ধীরে স্থিতিশীলতার সাথে সেসব অন্তরায় দূর করার পদক্ষেপ গ্রহণ করেন। ফলে এ ধরনের গুণাবলী সুন্দর সমাজ ও সুশাসিত রাষ্ট্র গঠনে সহায়তা করে। তাই সুশাসনও সম্মোহনী নেতৃত্ব পরস্পর সম্পূরক ও পরিপূরক। অতএব সুশাসনের সম্মোহনের নেতৃত্বের ভূমিকা গুরুত্বপূর্ণ।"
        }
      ]
    },
    {
      "number": "7",
      "uddipok": "শ্রেণিকক্ষে পাঠ্যদানকালে অধ্যাপক নিশাত বলেন, আইন সভা আইন প্রণয়ন করলেও তা বাস্তবায়ন করে সরকারের গুরুত্বপূর্ণ অন্য একটি বিভাগ। সরকারের এই বিভাগের ক্ষমতা দিন দিন বেড়েই চলেছে। সরকার বলতে জনগণ সাধারণত এই বিভাগকেই বুঝিয়ে থাকে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "\"The Spirit of Law\" বইটির মন্টেস্কুর লেখা।"
        },
        {
          "label": "খ",
          "question": "",
          "explanation": "মানুষ বিভিন্ন কারণে রাষ্ট্রীয় প্রদত্ত আইন মেনে চলে। কারণ, বিশ্বের প্রতিটি রাষ্ট্রে আইন ভঙ্গকারীদের বিরুদ্ধে শাস্তি প্রদানের বিধান রয়েছে। আইন ভঙ্গের পরিণতি সম্পর্কে মানুষের সচেতনতা মানুষকে আইন মেনে চলতে উদ্বুদ্ধ করে। আইন মানুষকে সভা, সুশৃংখল ও উন্নত জীবনের নিশ্চয়তা দেয়। এজন্য মানুষ আইন মেনে চলে। এছাড়াও ধর্মীয় বোধ ও সামাজিক কল্যাণের জন্য মানুষের মেনে চলে।"
        },
        {
          "label": "গ",
          "question": "",
          "explanation": "অধ্যাপক নিজেদের বক্তব্য সরকারের যে বিভাগের প্রতিফলন ঘটেছে তা হচ্ছে শাসন বিভাগ। শাসন বিভাগ রাষ্ট্রের উন্নয়নে নানাবিধ কাজে সম্পাদন করে থাকে। শাসন বিভাগ হলো সরকারের সেই অংশ যার উপর রাষ্ট্রের শাসনকার্য পরিচালনার দায়িত্ব থাকে। শাসন বিভাগের অন্যতম কাজ হলো আইনসভা কর্তৃক প্রণীত আইন অনুযায়ী দেশের শাসন কার্য পরিচালনা করা। এছাড়াও রাষ্ট্রের অভ্যন্তরে সাথে শৃঙ্খলা রক্ষা শাসন বিভাগের অন্যতম কাজ। দেশের স্বাধীনতা ও সার্বভৌমত্ব রক্ষা বহিরাক্রমণ প্রতিহত করা। দেশের অভ্যন্তরে আইনশৃঙ্খলা রক্ষার দায়িত্ব শাসন বিভাগের ন্যস্ত। সরকার কি সঠিকভাবে পরিচালনার জন্য শাসন বিভাগকে নীতিনির্ধারণ সংক্রান্ত কাজ করতে হয়। উপরের আলোচনা প্রেক্ষিতে বলা যায়, স্বাধীনতা সার্বভৌমত্ব ও অভ্যন্তরীণ শান্তি-শৃঙ্খলা রক্ষার পাশাপাশি সরকারের বিভিন্ন বিভাগের কাজের মধ্যে সমন্বয় সাধন করে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        },
        {
          "label": "ঘ",
          "question": "",
          "explanation": "উল্লেখিত বিভাগটি হলো সরকারের শাসন বিভাগ। পূর্বে শাসন বিভাগের দায়িত্ব ছিল আইন প্রণয়ন ও প্রয়োগ এবং জাতীয় আয়ের উৎস ও কর  নির্ধারণ করা। কিন্তু বর্তমানে গণতান্ত্রিক জনকল্যাণমূলক রাষ্ট্র ব্যবস্থায় রাষ্ট্রের কার্যাবলী এতই বৃদ্ধি পেয়েছে যে, বাধ্য হয়ে শাসন বিভাগকে বহুবিধ কার্যসম্পাদন করার দায়িত্ব গ্রহণ করতে হচ্ছে। এর ফলে শাসন বিভাগের কাজ বৃদ্ধি পাচ্ছে। রাষ্ট্রীয় জীবনে জনগণের অনেক সমস্যার সম্মুখীন হতে হয়। তাই এই নির্বাচিত প্রতিনিধিদের দায়িত্ব-ও কর্তব্য হলো জনগণের বিভিন্ন সমস্যা চিহ্নিত করে তার সমাধান করা। বর্তমানে ব্যক্তিগত, সামাজিক ও রাষ্ট্রীয় জীবন বিভিন্ন ধরনের সমস্যা জর্জরিত। এসব সমস্যার সমাধান করা একমাত্র শাসন বিভাগেরই পক্ষেই সম্ভব। বর্তমানে সামাজিক ব্যবস্থায় প্রমান্যতির কারণে রাষ্ট্রের জনকল্যাণমূলক কার্যাবলী সম্পাদন করতে গিয়েও শাসন বিভাগের কাজের বৃদ্ধি পেয়েছে। তাছাড়া আইনসভা বিভিন্ন কাজের চাপে অনেক ক্ষেত্রে সময় দিতে পারে না। একদিকে শাসন অন্যদিকে আইন প্রণয়নের দায়িত্ব শাসন বিভাগের উপর বর্তানোর ফলে এ বিভাগের কাজ বৃদ্ধি পায়। তাছাড়া যুদ্ধ, বিদ্রোহ, ব্লক প্রকৃতির মতো জরুরি পরিস্থিতির মোকাবেলা করে অনেকভাবে সমস্যার সমাধান করার ক্ষমতা একমাত্র শাসন বিভাগেরই আছে। সুতরাং এই কথা নিঃসন্দেহে বলা যায়, শাসন বিভাগের কাজ ও ক্ষমতা দিন দিন বৃদ্ধি পাচ্ছে।"
        }
      ]
    },
    {
      "number": "8",
      "uddipok": "",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো একটি শক্তিশালী কৌশল যার মাধ্যমে নেতা নির্দিষ্ট লক্ষ অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন এবং সমাজে ইঙ্গিত লক্ষ্য অর্জনের জন্য অন্যদের উদ্দীপ্ত করেন।"
        },
        {
          "label": "খ",
          "question": "",
          "explanation": "সরকারের যাবতীয় কার্যবলিকে প্রধানত আইন, শাসন ও বিচার বিভাগের হাতে পৃথক পৃথকভাবে ন্যস্ত করার নীতিকে ক্ষমতাস্বতন্ত্রীকরণ নীতি বলা হয়। ক্ষমতাস্বতন্ত্রীকরণ নীতি অনুযায়ী সরকারকে প্রত্যেকটি বিভাগ অন্য বিভাগের হস্তক্ষেপ থেকে মুক্তি হয়ে স্বাধীনভাবে তাদের নিজ নিজ দায়িত্ব পালন করবে। এই ক্ষমতাস্বতন্ত্রীকরণ নীতির প্রবক্তা হলেন মন্টেস্কু।"
        },
        {
          "label": "গ",
          "question": "",
          "explanation": "উদ্দীপকে 'ক' রাষ্ট্রে রাষ্ট্রপতি শাসিত সরকারব্যবস্থা বিদ্যমান। রাষ্ট্রপতি শাসিত সরকার বলতে সেই সরকার ব্যবস্থাকে বুঝায় যেখানে শাসন বিভাগ আইন বিভাগ এর কাছে দায়ী থাকেনা। এ সরকারের যিনি রাষ্ট্রপ্রধান তিনি প্রকৃত শাসক ও নির্বাহী প্রধান। এ শাসন ব্যবস্থায় রাষ্ট্রপতি ও মন্ত্রীরা আইন সভার সদস্য নন এবং তাদের কাজের জন্য আইনসভার কাছে দায়ী থাকে না। আইনসভার কোন সদস্য মন্ত্রী হলে আইনসভায় তার সদস্যপদ বাতিল হয়ে যায়। এতে রাষ্ট্রপতি সন্তুষ্টির ওপর মন্ত্রীদের কার্যকাল নির্ভর করে। উদ্দীপকে 'ক' রাষ্ট্রের প্রকৃত শাসক ও সরকার প্রধান হলেন রাষ্ট্রপতি। মন্ত্রিসভার সব সদস্য ও কার কাছে দায়ী থাকে। এর বর্ণনার মাধ্যমে রাষ্ট্রপতি শাসিত সরকারের প্রতিরূপ প্রকাশ পেয়েছে। কারণ, রাষ্ট্রপতি শাসিত সরকার একটি গণতান্ত্রিক সরকার যার রাষ্ট্রপ্রধান জনগণ কর্তৃক নির্বাচিত হন। রাষ্ট্র পরিচালনায় রাষ্ট্রপতি প্রকৃত শাসক। তিনি একই সাথে সরকার ও রাষ্ট্র প্রধান। ক্ষমতাস্বতন্ত্রীকরণ মৃতের কারণে রাষ্ট্রপতিকে আইনসভা নিকট জবাব করতে হয় না। সুতরাং বলা যায় উদ্দীপকে 'ক' রাষ্ট্র রাষ্ট্রপতি শাসিত সরকার ব্যবস্থা বিদ্যমান।"
        },
        {
          "label": "ঘ",
          "question": "",
          "explanation": "আমি মনে করি 'ক' রাষ্ট্র সরকার ব্যবস্থা তথা সংসদীয় সরকার ব্যবস্থা 'খ' রাষ্ট্রের রাষ্ট্রপতি শাসিত সরকার ব্যবস্থা চেয়ে উত্তম। গণতান্ত্রিক শাসন ব্যবস্থায় আইন বিভাগ ও শাসন বিভাগের মধ্যে সম্পর্ক ভিত্তিতে সরকারি দুটি ভিন্ন রূপ হল সংসদীয় সরকার ব্যবস্থা ও রাষ্ট্রপতি শাসিত সরকার ব্যবস্থা। এ দুটি শাসন ব্যবস্থা কে একে অপরের বিপরীত রূপ বলে মনে করা হয়। এ দুটি শাসনব্যবস্থার গুণের পাশাপাশি দোষত্রুটি বিদ্যমান। তবে উভয়ের মধ্যে সংসদীয় বা মন্ত্রিপরিষদ শাসিত সরকার ব্যবস্থা উত্তম। মন্ত্রী পরিষদ ৬ শত সরকারে মন্ত্রিপরিষদ তার যাবতীয় কাজকর্মের জন্য আইনসভার নিকট দায়ী থাকে বলে মন্ত্রিপরিষদের স্বেচ্ছাচারী হয়ে ওঠার কোন সুযোগ থাকে না। এ সরকার ব্যবস্থার অন্যতম প্রধান গুণ হলো নমনীয়তা। এখানে পরিবর্তিত পরিস্থিতির সাথে সঙ্গতি রেখে প্রশাসন বা সরকারের প্রয়োজন মাফিক রদবদলের ব্যবস্থা রয়েছে। আইন সভার মাধ্যমে প্রশাসনিক সিদ্ধান্ত গৃহীত হয় বলে স্বচ্ছতা বজায় থাকে । অপরদিকে রাষ্ট্রপতি শাসিত সরকার ব্যবস্থায় শাসন বিভাগ ও আইন বিভাগ পরস্পর স্বাধীনভাবে কাজ করায় উভয়ের মতো সুষ্ঠু সহযোগিতা গড়ে ওঠে না। রাষ্ট্রপতি জনপ্রতিনিধিদের কাছে জবাবদিহি করতে বাধ্য থাকেন না বলে স্বচ্ছতাও থাকে না। উপরিক্ত আলোচনার পরিশেষে বলা যায়, রাষ্ট্রপতি শাসিত সরকারের তুলনায় সংসদে সরকার ব্যবস্থা উত্তম।"
        }
      ]
    },
    {
      "number": "9",
      "uddipok": "মার্কিন রাষ্ট্রবিজ্ঞানী মেডিসন বলেন, \"আইন শাসন ও বিচার সংক্রান্ত কার্য ও ক্ষমতা একই হাতে কেন্দ্রীভুত হলে স্বৈরাচার সৃষ্টি হবে\"। তার মতে, বিভাগ আইন তৈরি করবে, শাসন বিভাগ তার বাস্তবায়ন করবে এবং বিচারবিভাগ প্রচলিত আইন অনুযায়ী অপরাধীকে শাস্তি দেবে আর নিরপরাধিকে মুক্তি দিয়ে রাষ্ট্রের ন্যায় বিচার প্রতিষ্ঠা করবে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "রাষ্ট্রের ইচ্ছা অনিচ্ছা ও বিধি-বিধান রাষ্ট্রের যে প্রতিষ্ঠানের মাধ্যমে পরিচালিত হয় তাই সরকার।"
        },
        {
          "label": "খ",
          "question": "",
          "explanation": "যেসব নিয়ামক দ্বারা স্বাধীনতা রক্ষিত হয় সেসব নিয়ামককেই স্বাধীনতার রক্ষাকবচ বলা হয়। আর এই নিয়ামক সমূহ তথা উপায় সমূহের অন্তর্ভুক্ত হলো -আইন, গণতন্ত্র, আইনের অনুশাসন, ন্যায় বিচার, ক্ষমতার স্বতন্ত্রীকরণ, ক্ষমতার বিকেন্দ্রীকরণ, দায়িত্বশীল সরকার, শিক্ষিত জনগণ, মৌলিক অধিকার প্রভৃতি। উল্লেখিত উপায় সমূহ স্বাধীনতাকে সুরক্ষিত ও সুসংগত করার অন্যতম পন্থা হিসেবে বিবেচিত হওয়ায় এগুলোকে স্বাধীনতার রক্ষাকবচ বলা হয়।"
        },
        {
          "label": "গ",
          "question": "",
          "explanation": "উদ্দীপকে সরকারব্যবস্থার ক্ষমতা স্বতন্ত্রীকরণ নীতির প্রতি ইঙ্গিত করা হয়েছে। সরকারের যাবতীয় কার্যাবলীকে প্রধানত আইন, শাসন ও বিচার বিভাগের হাতে পৃথক পৃথকভাবে ন্যাস্ত করার নীতিকে স্বতন্ত্রীকরণ নীতি বলা হয়। ক্ষমতা স্বতন্ত্রীকরণ নীতি অনুযায়ী সরকার প্রত্যেকটি বিভাগ অন্য বিভাগের হস্তক্ষেপ থেকে মুক্তি হয়ে স্বাধীনভাবে তাদের নিজ নিজ দায়িত্ব পালন করবে। এই ক্ষমতা স্বতন্ত্রীকরণ নীতির প্রবক্তা হলেন মন্টেস্কু। উদ্দীপকে উল্লিখিত রাষ্ট্রবিজ্ঞানী মেডিসন বলেন আইন, শাসন ও বিচারসংক্রান্ত কার্য ও ক্ষমতা একই হাতে কেন্দ্রভূত হলে স্বৈরাচার সৃষ্টি হবে। তার মতে, আইন বিভাগ আইন তৈরি করবে, শাসন বিভাগ তার বাস্তবায়ন করবে এবং বিচারবিভাগ প্রচলিত আইন অনুযায়ী অপরাধীকে শাস্তি দেবে এবং নিরপরাধীকে মুক্তি দিয়ে ন্যায় বিচার প্রতিষ্ঠা করবে। মেডিসনের এরূপ বক্তব্য বিশ্লেষণ করলে সরকার ব্যবস্থার ক্ষমতা স্বতন্ত্রীকরণ নীতির স্বরূপ প্রকাশ পায়। সুতরাং বলা যায়, উদ্দীপকে সরকার ব্যবস্থায় ক্ষমতা স্বতন্ত্রীকরন নীতির প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উল্লেখিত বিষয় তথা ক্ষমতা স্বতন্ত্রীকরণ নীতি সরকারের স্বেচ্ছাচারিতা রোধ ও ব্যক্তি স্বাধীনতা রক্ষায় কার্যকর ভূমিকা পালন করে। আমি এ বক্তব্যর সাথে একমত পোষণ করছি। সরকার ব্যবস্থায় বহুল আলোচিত একটি বিষয় হলো ক্ষমতাস্বতন্ত্রীকরণ নীতি।  সরকারের প্রত্যেকটি বিভাগ নিজ নিজ ক্ষেত্রে স্বাধীন থেকে তাদের কার্য সম্পাদন করবে। এ ব্যাপারে এক বিভাগ অন্য বিভাগের কাজে হস্তক্ষেপ করবে না। এরূপ নীতি নাগরিকের অধিকার রক্ষা ও ব্যক্তি স্বাধীনতা রক্ষায় কার্যকর ভূমিকা পালন করে। ব্যক্তি স্বাধীনতা রক্ষায় ভূমিকা রাখছে সরকারের স্বেচ্ছাচারিতা রোধ করে এবং ব্যক্তি স্বাধীনতা রক্ষায় কার্যকর ভূমিকা পালন করে। আবার যদি বিচার সংক্রান্ত ক্ষমতা ও আইন সংক্রান্ত ক্ষমতা একটি ব্যক্তি বা ব্যক্তিবর্গের হাতে কেন্দ্রীভূত থাকে তাহলে ও ব্যক্তির স্বাধীনতা ক্ষুন্ন হতে বাধ্য। সুতরাং এটি স্পষ্টভাবে প্রমাণিত হয় সরকারের স্বেচ্ছাচারিতা রোধ বৃষ্টির স্বাধীনতা রক্ষায় ক্ষমতাস্বতন্ত্রীকরণ নীতির ভূমিকা অপরিহার্য।"
        }
      ]
    },
    {
      "number": "10",
      "uddipok": "ফরহাদ একজন দেশ প্রেমিক। তিনি সর্বদা ব্যক্তিগত স্বার্থের চেয়ে জাতীয় স্বার্থ কে বড় করে দেখেন। ব্যক্তি জীবনে তিনি রাষ্ট্রের স্বার্থের পরিপন্থী কোন কাজ করেন না। দেশের প্রয়োজনে সব সময় সর্বোচ্চ ত্যাগ স্বীকারে তিনি প্রস্তুত থাকেন। তাছাড়া তিনি মনে করেন, দেশপ্রেমের পাশাপাশি মানসিক বা ভাবগত ঐক্যই বিভিন্ন সময়ে একটি স্বাধীন রাষ্ট্রের জন্ম দেয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "জাতি হল নির্দিষ্ট ভূখণ্ডে বসবাসকারী এমন এক জনসমষ্টি যারা ধর্ম, ভাষা, সাহিত্য ও ঐতিহ্যের বন্ধনে আবদ্ধ এবং যাদের মধ্যে সামাজিক, রাজনৈতিক ও অর্থনৈতিক বিষয় ঐক্য বিদ্যমান।"
        },
        {
          "label": "খ",
          "question": "",
          "explanation": "সুশাসন গণতন্ত্রের পূর্বশর্ত। কেননা গণতন্ত্রের পূর্বশর্তগুলো একমাত্র সুশাসনের মাধ্যমেই পূরণ করা সম্ভব হয়। একটি গণতান্ত্রিক রাষ্ট্রের রাজনৈতিক, অর্থনৈতিক, সামাজিক, সাংস্কৃতিক ও অবকাঠামগত উন্নয়নের জন্য সুশাসনের গুরুত্ব অনস্বীকার্য। সুশাসনের মাধ্যমেই জনগণের মৌলিক অধিকার বাকস্বাধীনতা রক্ষা করা যায়। সুতরাং গণতন্ত্রের পূর্বশর্ত কথাটিকে যথার্থ বলা হয়।"
        },
        {
          "label": "গ",
          "question": "",
          "explanation": "উদ্দীপকে ফরহাদের কার্যক্রমে আমার পাঠ্যপুস্তক থেকে যে ধারণা প্রকাশ পেয়েছে তাহলো দেশ প্রেম। নিজ মাতৃভূমির প্রতি মর্মত্ববোধ, আবেগ অনুভূতির নাম হলো দেশাত্মবোধ, স্বদেশ প্রেম বা দেশপ্রেম। তাই দেশের মাটি ও মানুষকে একান্ত করে ভাবার অনুভূতি দেশপ্রেম। এটি জন্মভূমির জন্য মানুষের এক ধরনের অনুরাগময় ভাবাবেগ। দেশকে প্রবল ভাবে রক্ষা করা অসমর্থন করা, শত্রু বা অনিষ্ঠকারীর বিরুদ্ধে দাঁড়াতে প্রস্তুত থাকা। বর্তমানে দেশে প্রচলিত আইন কানুন মেনে চলা। দেশীয় পর্ন কে প্রাধান্য দেওয়া, জাতীয় সম্পদের সুরক্ষা ও অপচয় রোধ, আইনের প্রতি শ্রদ্ধাশীল থাকা ইত্যাদি দেশপ্রেমের অন্তর্ভুক্ত বিষয়ে বলে বিবেচিত হয়  উদ্দীপকে ফরহাদ একজন দেশ প্রেমিক। তিনি সর্বদা ব্যক্তিগত স্বার্থের চেয়ে জাতীয় স্বার্থকে বড় করে দেখেন। ব্যক্তি জীবনে তিনি রাষ্ট্রের স্বার্থের পরিপন্থী কোন কাজ করে না। দেশের প্রয়োজনে সবসময় সর্বোচ্চ ত্যাগ স্বীকারে তিনি প্রস্তুত থাকেন, যা দেশপ্রেমকে নির্দেশ করছে। সুতরাং বলা যায়, উদ্দীপকে ফরহাদের আচরণ দেশ প্রেম প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয়ে তথা দেশপ্রেম জাতি গঠনে খুবই গুরুত্বপূর্ণ ভূমিকা পালন করে। মন্তব্যটি যথার্থ। জাতীয়তাবোধ থেকে দেশ প্রেম সৃষ্টি হয়। এবং জাতীয়তাবোধ ও দেশপ্রেম উভয়ই একপ্রকার মানসিক ধারণা ও অনুভূতি। দেশের মাটি ও মানুষকে একান্ত করে ভাবার অনুভূতি মানুষ জন্ম লগ্ন থেকেই অনুভব করে। কেননা জন্ম সূত্রে মানুষের সাথে জন্মভূমির সংযোগ গড়ে ওঠে। দেশপ্রেমে বলিয়ান ব্যক্তির কাছে নিজের দেশের চেয়ে বড় কিছুই নেই। তাই দেশের জন্য জীবন দিতে ও নাগরিকরা পিছুপা হয় না। দেশপ্রেমে গড়ে ওঠে ঐক্যবোধ, যার মাধ্যমে জাতীয়তাবোধের বহিঃপ্রকাশ ঘটে। দেশপ্রেমের মাধ্যমে নাগরিকদের মনে জাতীয়তাবাদ জন্মায়। আবার, দেশপ্রেমের বহিঃপ্রকাশ ঘটে এরূপ বিভিন্ন উপাদানের সমন্বয়ে। ১৯৭১ সালে বাংলাদেশের জনগণ স্বাধীন জাতি হিসেবে এত প্রকাশ করে দেশপ্রেম ও জাতীয়তাবোধে উদ্বুদ্ধ জনগণের এতো ত্যাগের বিনিময়ে। এভাবে দেশ প্রেম জাতীয়তাবাদ সৃষ্টি করে জাতি গঠনে অন্যান্য ভূমিকা পালন করে থাকে। আলোচনার পরিশেষে বলা যায়, একই জাতীয়তাবাদের উদ্বুদ্ধ জনগোষ্ঠী একত্রিত হয়ে একটি জাতির সৃষ্টি করে। আর জাতীয়তাবোধের সৃষ্টি হয় দেশের এবং দেশের মানুষের প্রতি ভালোবাসা থেকে তথা দেশপ্রেমের মাধ্যমে। সুতরাং দেশপ্রেম হলো এমন অনুভূতি যা একটি জনগোষ্ঠীকে একজোট করতে শেখায় এবং ভাবায়।"
        }
      ]
    },
    {
      "number": "11",
      "uddipok": "আসমা একটি প্রতিষ্ঠানের প্রধান। তিনি তার সহকর্মীদের পরামর্শক্রমে প্রতিষ্ঠানটি পরিচালনা করেন। তিনি তার সকল কাজে প্রতিষ্ঠানের সদস্যদের নিকট জবাবদিহিতা করেন। অন্যদিকে, ফাতেমা অন্য একটি প্রতিষ্ঠানের প্রধান। তিনি কোন সিদ্ধান্ত গ্রহণে প্রতিষ্ঠানের কারো সাথে পরামর্শ করেন না এবং তার মতামত অন্যদের উপর চাপিয়ে দেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "বিশেষ ক্ষমতা বলে জরুরি অবস্থায় রাষ্ট্রপতি যখন কোন নতুন আদেশ জারি করে এবং পরবর্তীতে যা আইনে পরিণত হয় তাকে অধ্যাদেশ বলে।"
        },
        {
          "label": "খ",
          "question": "",
          "explanation": "দেশপ্রেম হচ্ছে দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। এক কথায় মাতৃভূমির প্রতি তোমার মত বোধ ও ভালোবাসাই হচ্ছে দেশপ্রেম। দেশপ্রেম পবিত্র এবং দেশ ও জাতির জন্য কল্যাণ ও গৌরবের। কিন্তু উগ্র ও অন্ধ দেশপ্রেম কল্যাণের পরিবর্তে ধ্বংসের পথ রচনা করে।"
        },
        {
          "label": "গ",
          "question": "",
          "explanation": "উদ্দীপকে আসমার আচরণ গণতান্ত্রিক শাসন ব্যবস্থার সাথে সামঞ্জস্যপূর্ণ। যে শাসনব্যবস্থার জনগন সরকারি অংশগ্রহণের সুযোগ পায় তাই গণতন্ত্র। গণতন্ত্র হলো জনগণের শাসন ব্যবস্থা। বর্তমান বিশ্বের সবচেয়ে জনপ্রিয় শাসনব্যবস্থা হল গণতন্ত্র। রাজনৈতিক ক্ষেত্রে গণতন্ত্র একটি অতি প্রাচীন ধারণা হলেও আধুনিক সরকার ব্যবস্থায় এটি সর্বজনবিদিত একটি রাজনৈতিক ব্যবস্থা। গণতান্ত্রিক ব্যবস্থা জনগণ প্রত্যক্ষ ও পরোক্ষভাবে রাষ্ট্রের সার্বভৌম ক্ষমতার অধিকারী। অর্থাৎ জনগণই হলো সকল ক্ষমতার উৎস। মূলত গণতন্ত্র বলতে এমন একটি শাসন ব্যবস্থাকে বোঝায়, যেটি জনগণের মতের ভিত্তিতে জনগণ দ্বারা পরিচালিত হয়। উদ্দীপকে আসমা তার সহকর্মীদের সহযোগিতা ও পরামর্শে প্রতিষ্ঠানটি পরিচালনা করেন। তিনি তার সকল কাজে প্রতিষ্ঠানের অন্যান্য সদস্যদের নিকট জবাবদিহিতা করেন। ফলে তার প্রতিষ্ঠানটি দিন দিন উন্নতির দিকে অগ্রসর হচ্ছে। আর আসমা এরূপ আমাদের সামনে গণতান্ত্রিক শাসন ব্যবস্থাকে উপস্থাপন করছে । সুতরাং বলা যায় আসমা এর আচরণ গণতান্ত্রিক শাসন ব্যবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে আসমা এর আচরণে গণতান্ত্রিক এবং ফাতেমা এর আচরণে একনায়ক তান্ত্রিক শাসনব্যবস্থার রূপ প্রকাশ পায়। এ দুটি শাসনব্যবস্থার মধ্যে আমি গণতান্ত্রিক শাসন ব্যবস্থাকে সমর্থন করি। ক্ষমতার উৎসের ভিত্তিতে সরকারের দুটি রূপ দেখা যায়। একটি হল একনায়ক তান্ত্রিক সরকার এবং অন্যটি হলো গণতান্ত্রিক সরকার ব্যবস্থা। গণতান্ত্রিক সরকার হলো সেই সরকার ব্যবস্থা যেখানে শাসন ক্ষমতায় জনগণ প্রত্যক্ষ ও পরোক্ষভাবে অংশগ্রহণ করে থাকে। অপরদিকে, একনায়ক তান্ত্রিক শাসনব্যবস্থা গণতান্ত্রিক শাসনব্যবস্থার ঠিক উল্টো পথে চলে। এখানে একজন শাসক রাষ্ট্রের সকল ক্ষমতা ভোগ ও নিয়ন্ত্রণ করে থাকে। উদ্দীপকে আসমা এর আচরণে গণতান্ত্রিক সরকার প্রতিচ্ছবি পরিলক্ষিত হয়। এ ধরনের সরকার ব্যবস্থা জনগণের শাসন প্রতিষ্ঠিত একাধিক দলের উপস্থিতি রয়েছে, প্রচারমাধ্যমগুলো মুক্ত ও স্বাধীন। অন্যদিকে ফাতেমা এর আচরণে একনায়কতান্ত্রিক সরকারের প্রতিচ্ছবি সুস্পষ্ট। কারণ তিনি তার প্রতিষ্ঠানের ক্ষমতা প্রয়োগের একচ্ছএ ক্ষমতার অধিকারী যা একনায়কতান্ত্রিক সরকারকে তুলে ধরে। এখানে সকল ক্ষমতা একজন ব্যক্তির হাতে কুক্ষিগত থাকে বিধায় একটি মাত্র রাজনৈতিক দলের শাসন প্রতিষ্ঠিত হয়। প্রচার মাধ্যমগুলো সরকার কর্তৃক নিয়ন্ত্রিত থাকে। ফলে জনগণের বাকস্বাধীনতা থাকে না। এ ধরনের সরকার ব্যবস্থায় শাসক যুক্তি অপেক্ষা পেশি শক্তিতে বেশি বিশ্বাস করে। উপরিয়ক্ত আলোচনা শেষে বলা যায়, গণতান্ত্রিক সরকার হলো জনগণের অধিকার রক্ষার এবং জনকল্যাণে নিয়োজিত একটি শাসন ব্যবস্থা। যেখানে একনায়ক তান্ত্রিক সরকার ব্যবস্থা সর্বত্র জনকল্যাণ বিঘ্নিত করে। এ কারণে আমি মনে করি গণতান্ত্রিক সরকার একনায়কতান্ত্রিক সরকারব্যবস্থা থেকে উত্তম।"
        }
      ]
    }
  ]
}