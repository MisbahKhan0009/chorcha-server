{
  "title": "বরিশাল বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ঘটনা-১: 'ক' অঞ্চলের বিবদমান দুটি গোষ্ঠীর মধ্যে হঠাৎ ররক্ষয়ী সংঘর্ষ কশরালী উত্তক্ষয় গোষ্ঠী শুড়ে। জনাব আকবর আলী উভয় গোষ্ঠীর লোকজনকে ডেকে তাড়ায়। সমস্যা ধৈর্য সহকারে শোনেন। তিনি অত্যন্ত বিনয়ের সাথে সবার সঙ্গে সুষ্ঠু সমাধানের উপায় খুঁজতে কনিয়ারও উক্ত সমস্যা সমাধানে এগিয়ে আসেন। এলাকার জনগণ তাকে। মুক্তিবান ও পক্ষপাতহীন ব্যক্তি হিসেবে মান্য করেন। খুব অল্প সময়ের। মধ্যে এ দুজন মিলে সমস্যার শান্তিপূর্ণ সমাধান করেন। ঘটনা-২: 'খ' অঞ্চলে একটি নির্বাচনে শিহাব উদ্দীনসহ একাধিক প্রার্থী। প্রতিদ্বন্দ্বিতা করে। কিন্তু এলাকার জনগণ শিহাব উদ্দীনের কথায়। ভীষণভাবে অনুপ্রাণিত হন। ফলে জনগণ অন্ধের মতো তার অনুসারী হয়। এবং শিহাব উদ্দীন ব্যাপক ভোটের ব্যবধানে নির্বাচিত হন।",
      "tag": "BB 19",
      "sub_questions": [
        {
          "label": "ক",
          "question": "সুশাসন কী?",
          "explanation": "সরকারের কর্মকাণ্ডের স্বচ্ছতা, জবাবদিহিতা এবং জনগণের অংশগ্রহণের ভিত্তিতে পরিচালিত শাসনই সুশাসন।"
        },
        {
          "label": "খ",
          "question": "রাজনৈতিক দল গণতান্ত্রিক শাসনের স্বরূপ বজায় রাখে- ব্যাখ্যা করো।",
          "explanation": "রাজনৈতিক দল গণতান্ত্রিক শাসনের ভিত্তি হিসেবে কাজ করে। আধুনিক গণতন্ত্র হলো প্রতিনিধিত্বমূলক গণতন্ত্র। আর প্রতিনিধিত্বমূলক গণতন্ত্রের মূল ভিত্তিই হলো রাজনৈতিক দল। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা-বিবৃতি, সভা-সমাবেশ ও প্রচারের মাধ্যমে জনমত গঠন করে। সাংবিধানিক উপায়ে জনসমর্থন লাভ করে সরকার গঠন করে গণতান্ত্রিক ধারায় শাসনকার্য পরিচালনা করে। তাই বলা যায়, রাজনৈতিক দল গণতান্ত্রিক শাসনের স্বরূপ বজায় রাখে।"
        },
        {
          "label": "গ",
          "question": "ঘটনা-২ এ শিহাব উদ্দীনের মধ্যে কোন নেতৃত্বের প্রকাশ ঘটেছে? ব্যাখ্যা করো।",
          "explanation": "উদ্দীপকে সম্মোহনী নেতৃত্বের ইঙ্গিত রয়েছে। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধব, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আব্দুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, 'বাট্রান্ড রাসেল বলেছেন, নেতাকে আত্মবিশ্বাসী, দ্রুত সিদ্ধান্ত গ্রহণের ক্ষমতা এবং বাস্তব সিদ্ধান্ত গ্রহণের দক্ষতা থাকতে হবে, আমরা এমন এক নেতা পেয়েছিলাম যার নেতৃত্বে পেয়েছি একটি দেশ ও একটি পতাকা এবং আত্ম পরিচয়। এখানে সম্মোহনী নেতৃত্বের প্রতি ইঙ্গিত করা হয়েছে। বঙ্গবন্ধু শেখ মুজিবুর রহমানের সম্মোহনী নেতৃত্বের কারণে আমরা স্বাধীন বাংলাদেশ পেয়েছি।"
        },
        {
          "label": "ঘ",
          "question": "ঘটনা-১ এ জনাব আকবর আলী ও জনাব মসিয়ারের মধ্যে কি নেতৃত্বের একই গুণাবলি বিদ্যমান? বিশ্লেষণপূর্বক মতামত দাও।",
          "explanation": "হ্যাঁ, ঘটনা-১ এ জনাব আকবর আলী ও জনাব মসিয়ারের মধ্যে নেতৃত্বের একই গুণাবলি বিদ্যমান। নেতৃত্ব হলো একটি সামাজিক গুণ। নেতার ব্যক্তিত্ব ও গুণাবলির ওপরই নেতৃত্ব নির্ভর করে। অর্থাৎ নেতার গুণাবলি ও যোগ্যতাকে বলা হয় নেতৃত্ব। নেতৃত্ব জনগণকে সুসংগঠিত করে এবং বিভিন্ন সমস্যার সমাধান করার জন্য কাজ করে। নেতৃত্বের গুণাবলি দ্বারা গোষ্ঠী বা সমাজের জনসাধারণকে প্রভাবিত করে রাজনৈতিক বা সামাজিক উদ্দেশ্য সাধন করা যায়। ঘটনা-১ এ দেখা যায়, 'ক' অঞ্চলের বিবাদমান দুটি গোষ্ঠীর মধ্যে হঠাৎ করে রক্তক্ষয়ী সংঘর্ষ শুরু হলে তারা মামলা মোকদ্দমায় জড়িয়ে পড়ে। জনাব আকবর আলী উভয় গোষ্ঠীর লোকজনের কথা ধৈর্য সহকারে শোনেন এবং সমস্যা সমাধানের উপায় খুঁজতে থাকেন। অন্যদিকে জনাব মসিয়ারও সমস্যা সমাধানে এগিয়ে আসেন। তাদের দুজনের চেষ্টায় সমস্যার শান্তিপূর্ণ সমাধান হয়। অর্থাৎ তারা দুজনই একই রকম গুণাবলির অধিকারী নেতৃত্ব, যা গণতান্ত্রিক নেতৃত্বকে নির্দেশ করে। কেননা, গণতান্ত্রিক নেতৃত্ব জনগণের অংশগ্রহণ ও স্বাধীনতার ওপর আস্থা স্থাপন করে। এ ধরনের নেতৃত্ব একা কোনো সিদ্ধান্ত গ্রহণ করেন না। বরং সবার মতামত নিয়ে সিদ্ধান্ত গ্রহণ করেন। অর্থাৎ এ ধরনের নেতৃত্ব একজনের নিয়ন্ত্রণে থাকে না। উপরের আলোচনা থেকে বোঝা যায়, জনাব আকবর ও জনাব মসিয়ার জনগণের সমস্যা সমাধানে একত্রিত হয়ে কাজ করেন। তাই বলা যায়, তাদের মধ্যে নেতৃত্বের একই গুণাবলি বিদ্যমান।"
        }
      ]
    },
    {
      "number": "2",
      "uddipok": "ঘটনা-১: কিছুদিন পূর্বে প্রাথমিক বিদ্যালয়ের প্রধান শিক্ষকগণ। তাদের পদবি ৩য় শ্রেণি থেকে ২য় শ্রেণিতে উন্নীত করার জন্য আন্দোলন, ধর্মঘট পালন করেন। তাঁরা সারা দেশের প্রাথমিক শিক্ষা কার্যক্রম অচল করে দেওয়ার হুমকি দেন। সরকার বিষয়টি আন্তরিকতার সাথে সমাধান করে। ঘটনা-২: গত ১৬ ডিসেম্বর ২০১৮ তারিখের বাংলাদেশ প্রতিদিন পত্রিকার কয়েকটি শিরোনাম ছিল- ভোলায় তোফায়েল গেলেন বিএনপি প্রার্থীর। বাড়ী, নাটোরে নৌকা-ধানের শীষ প্রার্থীর কুশল বিনিময়, ভোটারদের। কাছে ছুটছেন নৌকা-ধানের শীষ প্রার্থীরা। ঘটনা-৩: সমুদ্র সংলগ্ন বারাকপুর গ্রামের জনগণ ঘূর্ণিঝড়, জলোচ্ছ্বাস, সামুদ্রিক পানির লবণাক্ততা প্রভৃতি কারণে সর্বস্বান্ত হচ্ছেন। উপকূলে বাঁধ নির্মাণের জন্য উপজেলা নির্বাহী কর্মকর্তার মাধ্যমে অনেক পূর্বে মন্ত্রণালয়ে আবেদন পাঠালেও আজও তার বাস্তবায়ন হয়নি।",
      "tag": "BB 19",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "নেতৃত্ব হলো ব্যক্তির এমন সব কাঙ্ক্ষিত গুণাবলি, যা সমাজের অভীষ্ট লক্ষ্য অর্জনের জন্য অন্যদের উদ্দীপ্ত করতে পারে।"
        },
        {
          "label": "খ",
          "question": "নেতৃত্বের বৈধতাই পারে সুশাসন প্রতিষ্ঠা করতে- ব্যাখ্যা করো।",
          "explanation": "সুশাসন প্রতিষ্ঠায় নেতৃত্ব গুরুত্বপূর্ণ ভূমিকা পালন করে। নেতৃত্বের বৈধতা থাকলে সুশাসন প্রতিষ্ঠা সহজ হয়। নেতৃত্বের বৈধতা বলতে বোঝায় নেতৃত্বের প্রতি রাষ্ট্রের নাগরিকদের আস্থা। সাধারণত নির্বাচনের মাধ্যমে নেতৃত্ব বৈধতা অর্জন করে। এ কারণে বলা হয়, গণতান্ত্রিক নেতৃত্ব হলো বৈধ নেতৃত্ব। অবৈধ নেতৃত্ব নাগরিকদের বাক স্বাধীনতা, নাগরিক অধিকার রক্ষায় যথাযথ ভূমিকা পালন করে না। এ ধরনের নেতৃত্বের স্বচ্ছতা ও জবাবদিহিতা থাকে না। তাই রাষ্ট্রে অবকাঠামোগত উন্নয়ন হলেও সুশাসন প্রতিষ্ঠিত হয় না। তাই বলা হয়, নেতৃত্বের বৈধতাই পারে সুশাসন প্রতিষ্ঠা করতে।"
        },
        {
          "label": "গ",
          "question": "ঘটনা-৩ আমলাতন্ত্রের কোন সমস্যাকে নির্দেশ করে? ব্যাখ্যা করো।",
          "explanation": "উদ্দীপকে প্রশাসনের এ ধরনের প্রক্রিয়াকে আমলাতান্ত্রিক জটিলতা হালালফিতার দৌরাত্ম্য নামে চিহ্নিত করা হয়। মমলাতান্ত্রিক সংগঠনের একটি মারাত্মক জুটি হলো লালফিতার দৌরাত্ম্য। এর অর্থ কাজে দীর্ঘসূত্রিতা। সাধারণত আমলারা সবকিছুই প্রশাসনিক। নিয়ম-নীতি ও বিধি-বিধানের আলোকে করতে চান। এর ফলে সমস্যার মানবিক দিকটি উপেক্ষিত হয়। বিধি মোতাবেক অগ্রসর হতে গিয়ে সময় নষ্ট হয় এবং সমস্যা আরও জটিল হয়ে পড়ে। জনগণের চাওয়া-পাওয়া মামলাতন্ত্রের 'লাল ফিতার' বাঁধনে আটকা পড়ে থাকে। উদ্দীপকে লক্ষ করা যায়, রক্তদহ বিলকে মাছের অভয়াশ্রম ঘোষণার জন্য রবিন উপজেলা নির্বাহী অফিসারের কাছে আবেদন করলে তিনি তাকে জেলা পরিবেশ দপ্তরে আবেদন করতে বলেন। রবিন জেলা পরিবেশ দপ্তরে জাবেদন করলে কর্মকর্তা তাকে যথানিয়মে কাজটি সম্পন্ন হবে বলে আশ্বাস দেন। কিছুদিন পর রবিন পরিবেশ দপ্তরে গেলে ঐ কর্মকর্তা তাকে আবেদনে এলাকাবাসীর স্বাক্ষর লাগবে বলে জানান। রবিন এলাকাবাসীর স্বাক্ষর সংগ্রহ করে পুনরায় আবেদন করেন। পরবর্তীতে রবিন আবার দেখা করলে কর্মকর্তা ফাইলটি মন্ত্রণালয়ে পাঠানো হয়েছে বলে জানান। উদ্দীপকে প্রশাসনের এ ধরনের প্রক্রিয়ায় কাজের দীর্ঘসূত্রিতার বিষয়টি স্পষ্ট হয়ে উঠেছে, যাকে আমলাতান্ত্রিক জটিলতা বা লালফিতার দৌরাত্ম্য বলে অভিহিত করা হয়।"
        },
        {
          "label": "ঘ",
          "question": "তুমি কি মনে কর, ঘটনা-১ ও ঘটনা-২ তোমার পাঠ্যবইয়ের তুএকই বিষয়ের ইঙ্গিত দেয়? বিশ্লেষণপূর্বক মতামত দাও।",
          "explanation": "আমি মনে করি না ঘটনা-১ ও ঘটনা-২ একই বিষয়ের ইঙ্গিত দেয়। কেননা ঘটনা-১ চাপ সৃষ্টিকারী গোষ্ঠী এবং ঘটনা-২ রাজনৈতিক সংস্কৃতিরে প্রতিফলিত করে। চাপসৃষ্টিকারী গোষ্ঠী হচ্ছে এমন একটি গোষ্ঠী যারা সরকারের সমালোচনা করে, সরকারের ওপর চাপ সৃষ্টি করে সরকারকে স্বৈরাচারী হতে বাধা দান করে। আর রাজনৈতিক সংস্কৃতি হলো রাজনৈতিক ব্যবস্থার দর্পণ। রাজনৈতিক ব্যবস্থা সম্পর্কে নাগরিকদের বিশ্বাস, মনোভাব প্রভৃতির সমন্বয়ে রাজনৈতিক সংস্কৃতি গড়ে ওঠে। ঘটনা-১ এ দেখা যায়, প্রাথমিক বিদ্যালয়ের প্রধান শিক্ষকগণ তাদের পদবি ৩য় শ্রেণি থেকে ২য় শ্রেণিতে উন্নীত করার জন্য আন্দোলন-ধর্মঘট পালন করেন। সরকার তাদের বিষয়টি আন্তরিকতার সাথে সমাধান করে। এই বিষয়টি চাপসৃষ্টিকারী গোষ্ঠীর বৈশিষ্ট্যকে নির্দেশ করে। আবার, ঘটনা-২ এ দেখা যায়, পত্রিকায় প্রকাশিত হয়েছে ভোলায় আওয়ামী লীগের প্রার্থী বিএনপির প্রার্থীর বাড়িতে, নাটোরে নৌকা-ধানের শীষ প্রার্থীর কুশল বিনিময়, ভোটারদের কাছে ছুটছেন নৌকা-ধানের শীষ প্রার্থীরা। এ বিষয়গুলো মূলত রাজনৈতিক, সংস্কৃতিকে নির্দেশ করে। কেননা, রাজনৈতিক দলগুলোর মাঝে পারস্পরিক শ্রদ্ধাবোধ এবং জনগণের সাথে যোগাযোগ রাজনৈতিক সংস্কৃতিরই অংশ। পরিশেষে বলা যায়, উদ্দীপকের ঘটনা-১ চাপসৃষ্টিকারী গোষ্ঠীর বৈশিষ্ট্য এবং ঘটনা-২ রাজনৈতিক সংস্কৃতির বৈশিষ্ট্যকে নির্দেশ করে। তাই তাই বলা যায়, ঘটনা-১ ও ঘটনা-২ একই বিষয়ের ইঙ্গিত করে না।"
        }
      ]
    },
    {
      "number": "3",
      "uddipok": "ব্রিটেনের সঙ্গেই থাকার রায় দিল স্কটল্যান্ডের জনগণ। ঐতিহাসিক গণভোটে প্রত্যাখান হলো ৩০৭ বছরের পুরনো ব্রিটিশ পরাজয় মেনে নিয়ে ঐক্যের ডাক দিয়েছেন স্কটল্যান্ডের ফার্স্ট মিনিস্টার আলেক্স সালমন্ড। সেই সঙ্গে স্কটল্যান্ডকে আরো বেশি ক্ষমতা দেওয়ার যুক্তরাজ্যের প্রধান তিনটি জানিয়েছেন।",
      "tag": "BB 19",
      "sub_questions": [
        {
          "label": "ক",
          "question": "প্রজাতান্ত্রিক সরকার কাকে বলে?",
          "explanation": "যে সরকারব্যবস্থায় রাষ্ট্রপ্রধান জনগণের প্রত্যক্ষ বা পরোক্ষ ছোটের মাধ্যমে নির্বাচিত হন তাকে প্রজাতান্ত্রিক সরকার বলে।"
        },
        {
          "label": "খ",
          "question": "বড় রাষ্ট্রের জন্য যুক্তরাষ্ট্রীয় সরকার উপযোগী কেন?",
          "explanation": "বৃহৎ ও বৈচিত্র্যময় রাষ্ট্রের জন্য যুক্তরাষ্ট্রীয় সরকার উপযোগী। কেননা, যুক্তরাষ্ট্রীয় সরকারব্যবস্থায় আঞ্চলিক স্বাতন্ত্র্য অক্ষুণ্ণ রেখে জাতীয় ঐক্য প্রতিষ্ঠা করা হয়। যুক্তরাষ্ট্রীয় সরকার বলতে কেন্দ্র ও প্রদেশসমূহের মধ্যে সাংবিধানিকভাবে ক্ষমতার বণ্টনের ভিত্তিতে গঠিত সরকারকে বোঝায়। এ সরকার ব্যবস্থায় কেন্দ্র ও প্রদেশসমূহ নিজ নিজ এখতিয়ারভুক্ত বিষয়ে স্বাধীন ও স্বতন্ত্র থাকে। যুক্তরাষ্ট্রীয় সরকার ব্যবস্থায় বৃহৎ রাষ্ট্র এবং তার ভেতরের ক্ষুদ্র ক্ষুদ্র অঙ্গ রাষ্ট্রের আঞ্চলিক বৈচিত্র্য দু'টোই রক্ষা করা যায় বলে এই সরকার ব্যবস্থা বৃহৎ ও বৈচিত্র্যময় রাষ্ট্রের জন্য উপযোগী।"
        },
        {
          "label": "গ",
          "question": "গণভোটের পরাজয় মেনে নিয়ে ফার্স্ট মিনিস্টার আলেক্স সালমন্ডের ঐক্যের ডাকে গণতান্ত্রিক মূল্যবোধের কোন। উপাদানটির প্রকাশ ঘটেছে? ব্যাখ্যা করো।",
          "explanation": "গণভোটের পরাজয় মেনে নিয়ে ফাস্ট মিনিস্টিার আলেক্স সালমন্ডের ঐক্যের ডাকে গণতান্ত্রিক মূল্যবোধের পরমতসহিষ্ণুতা ও সহনশীলতা উপাদানের প্রকাশ ঘটেছে। গণতান্ত্রিক শাসনব্যবস্থা গড়ে ওঠে গণতান্ত্রিক মূল্যবোধের ওপর ভিত্তি করে। গণতান্ত্রিক মূল্যবোধ প্রত্যেক ব্যক্তির ইচ্ছা, মতামত, সিদ্ধান্ত, দৃষ্টিভঙ্গি, চিন্তার স্বাধীনতা, বাক-স্বাধীনতা ও কর্মের স্বাধীনতাকে মূল্যবান মনে করে। এর অন্যতম উপাদান হলো পরমতসহিষ্ণুতা ও সহনশীলতা, নিজের মতামতের পাশাপাশি অন্যের মতামতের প্রতি শ্রদ্ধা প্রদর্শনই পরমতসহিষ্ণুতা। এছাড়া অন্যের সিদ্ধান্তের প্রতি সহনশীল হওয়াও গণতান্ত্রিক মূল্যবোধের ক্ষেত্রে গুরুত্বপূর্ণ। উদ্দীপকে দেখা যায়, গণভোটের মাধ্যমে ব্রিটেনের সঙ্গে থাকার রায় দেয় স্কটল্যান্ডের জনগণ। ঐতিহাসিক এই গণভোটে পরাজিত হন স্কটল্যান্ডের ফাস্ট মিনিস্টার আলেক্স সালমন্ড। তা সত্ত্বেও তিনি ঐক্যের ডাক দিয়েছেন এবং স্কটল্যান্ডকে বেশি ক্ষমতা দেওয়ার জন্য যুক্তরাজ্যের প্রধান তিনটি রাজনৈতিক দলের প্রতি আহ্বান জানিয়েছেন। আলেক্স সালমন্ডের এই কাজটি গণতান্ত্রিক মূল্যবোধের অন্যতম দু'টি উপাদান পরমতসহিষ্ণুতা ও সহনশীলতাকে প্রকাশ করে। কেননা পরমতসহিষ্ণুতা থাকলেই কেবল নিজের পরাজয় মেনে নিয়ে বৃহত্তর স্বার্থের কথা বিবেচনায় রেখে অন্যের সিদ্ধান্তকে সমর্থন করা যায়। আর এজন্য সহনশীল মনোভাবাপন্ন হতে হয়। গণতান্ত্রিক মূল্যবোধের এই সহনশীল মনোভাবের কারণেই সুশাসন প্রতিষ্ঠার পথ সুগম হয়। তাই বলা যায়, উদ্দীপকের আলেক্স সালমন্ডের কার্যক্রমে। পরমতসহিষ্ণুতা ও সহনশীলতার প্রকাশ ঘটেছে।"
        },
        {
          "label": "ঘ",
          "question": "উদ্দীপকে উল্লেখিত ঘটনা প্রমাণ করে ব্রিটেনে জনমতই সার্বভৌম- তুমি কি এ বক্তব্যের সাথে একমত? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লেখিত ঘটনা প্রমাণ করে ব্রিটেনে জনমতই সার্বভৌম- আমি এ বক্তব্যের একমত। টানস্বার্থ সংশ্লিষ্ট সাধারণ জনগণের মতামতকে জনমত বলে। কিন্তু পৌরণীতি ও সুশাসনে জনমত একটি স্বতন্ত্র অর্থ বহন করে জনমত। বলতে জনকল্যাণকর ও সৎ উদ্দেশ্যে প্রধান প্রধান জাতীয় সমস্যার ওপর জনসাধারণের প্রভাবশালী অংশের মতামতকে বোঝায়। জাতীয় সমস্যাবলির ওপর রাষ্ট্রের বিভিন্ন শ্রেণির জনগণ বিভিন্ন মত পোষণ করতে পারে। কিন্তু সেটি জনমত বলে বিবেচিত হয়, তখনই যখন তা হয় অত্যন্ত প্রভাবশালী ও ন্যায়সঙ্গত। গণতন্ত্রে জনমতই হলো সার্বভৌম ক্ষমতার অধিকারী। অর্থাৎ জনমতের মধ্যে সার্বভৌম ক্ষমতা নিহিত থাকে এবং কোনো বিষয়ে জনমত প্রকাশের মাধ্যমে তা মূর্ত হয়ে ওঠে। এ বিষয়টি উদ্দীপকেও প্রতিফলিত হয়েছে। উদ্দীপকে দেখা যায়, স্কটল্যান্ডের জনগণের মতামতের কারণেই ৩০৭ বছরের পুরনো ব্রিটিশ ইউনিয়ন ভেঙে না গিয়ে অটুট থাকে। গণভোটে পরাজিত হয়েও ফাস্ট মিনিস্টার আলেক্স সালমন্ড ব্রিটেনের সাথে ঐক্যের ডাক দেন। এসব বিষয় থেকে ব্রিটেনে জনমতের সার্বভৌমত্ব প্রমাণিত হয়। ফরাসি দার্শনিক রুশো এই জনমতকেই গণতন্ত্রের ভিত্তি বলেছেন। সাধারণের কল্যাণকামী ইচ্ছাই জনমতের মাধ্যমে প্রকাশিত হয়। এ সমষ্টিগত ইচ্ছাই হলো রাষ্ট্রের সার্বভৌম ক্ষমতার আধার, যা ব্রিটেনের জনমতের ক্ষেত্রে লক্ষ করা যায়। পরিশেষে বলা যায়, জনগণের কল্যাণকামী ও সুচিন্তিত মতামতই হলো জনমত, যা গণতান্ত্রিক রাষ্ট্রের ভিত্তি হিসেবে কাজ করে। এক্ষেত্রে জনমতই সার্বভৌম ক্ষমতার অধিকারী হয়; যা স্কটল্যান্ডের গণভোটে ঘটেছে। তাই বলা যায়, উদ্দীপকে উল্লেখিত ঘটনা প্রমাণ করে ব্রিটেনে জনমতই সার্বভৌম।."
        }
      ]
    },
    {
      "number": "4",
      "uddipok": "\"সালাম সালাম হাজার সালাম\", \"তুমি কি দেখেছো কভূ\" এরকম অসংখ্য কালজয়ী গানের শিল্পী আবদুল জব্বার অসুস্থ হয়ে হাসপাতালে ভর্তি হয়েছিলেন। তার চিকিৎসার সময় সহায়তার হাত বাড়িয়েছিলেন সানোয়ার গ্রুপ অব ইন্ডাস্ট্রির ব্যবস্থাপনা পরিচালক মুজিবুর রহমান। তিনি বলেন, \"মুক্তিযোদ্ধারা আবদুল জব্বারের গান শুনে দেশকে হানাদার মুক্ত করেছিল। তার গানের আবেগে আমরা বাংলাকে ভালোবেসেছি। স্বাধীন বাংলা বেতার কেন্দ্রের অন্যতম শব্দ সৈনিক গলায় হারমোনিয়াম ঝুলিয়ে ভারতের পথে-প্রান্তরে সংগীত পরিবেশন করে মুক্তিযুদ্ধের জন্যে প্রায় ১২ লাখ টাকা সংগ্রহ করে মুজিবনগর সরকারের ত্রাণ তহবিলে জমা দেন। এছাড়া তিনি মুক্তিযোদ্ধাদের ক্যাম্পে গান শুনিয়ে তাদের উদ্বুদ্ধ করেন।\"",
      "tag": "BB 19,MC 24",
      "sub_questions": [
        {
          "label": "ক",
          "question": "",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সুসংগঠিত এমন একটি জনসমষ্টি, যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "",
          "explanation": "জাতীয়তা একটি মানসিক ধারণা ও চেতনা যা কোনো একটি জনসমাজকে অন্য জনসমাজ হতে পৃথক করে তোলে এবং নিজেদের মধ্যে ঐক্যবোধ গড়ে তোলে। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, সংস্কৃতি, ইতিহাস, ঐতিহ্যের বন্ধন দ্বারা ঐক্যবদ্ধ। আর এই ঐক্যবোধ তাদেরকে অন্য জনসমষ্টি হতে পৃথক ভাবতে শেখায়।"
        },
        {
          "label": "গ",
          "question": "",
          "explanation": "আবদুল জব্বার মূলত দেশপ্রেমের চেতনায় উদ্বুদ্ধ হয়ে উদ্দীপকে উল্লেখিত কাজগুলো করেছিলেন। দেশকে ভালোবাসা এবং আপন করে ভাবাই হলো দেশপ্রেম। দেশের উন্নতির জন্য দায়িত্ব ও কর্তব্য পালনের মধ্য দিয়ে দেশপ্রেমের প্রকাশ ঘটে। দেশপ্রেম মনুষ্যত্বের পরিচায়ক। দেশপ্রেমিকরা দেশের জন্য, দেশের মর্যাদা রক্ষার জন্য আত্মোৎসর্গ করতেও পিছপা হন না। উদ্দীপকে দেখা যায়, আবদুল জব্বার স্বাধীন বাংলা বেতার কেন্দ্রের অন্যতম একজন শব্দ সৈনিক, যিনি গলায় হারমোনিয়াম ঝুলিয়ে ভারতের পথে প্রান্তরে সংগীত পরিবেশন করে যুদ্ধের জন্য প্রায় ১২ লাখ টাকা সংগ্রহ করে মুজিবনগর সরকারের ত্রাণ তহবিলে জমা দেন। এছাড়া তিনি মুক্তিযোদ্ধাদের ক্যাম্পে ক্যাম্পে গিয়ে গান শুনিয়ে তাদের উদ্বুদ্ধ করেন। এ কাজগুলো শিল্পী আবদুল জব্বারের দেশপ্রেমের চেতনাকেই প্রতিফলিত করে। কেননা দেশপ্রেমের চেতনায় উদ্বুদ্ধ ব্যক্তিই নিজের স্বর্বস্ব বাজি রেখে দেশের মর্যাদা রক্ষায় কাজ করেন। তার কাছে দেশের স্বাধীনতা রক্ষা করাই সবচেয়ে বড় হয়ে ওঠে। তাই বলা যায়, আবদুল জব্বার দেশপ্রেমে উদ্বুদ্ধ হয়েই উদ্দীপকে উল্লেখিত কাজগুলো করেছিলেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত চেতনা তথা দেশপ্রেম জাতীয়তাবোধকে সুদৃঢ় করে। জাতীয়তা হলো একধরনের মানসিক অনুভূতি। এটি সেই জনসমষ্টিকে নির্দেশ করে, যারা একই ভৌগোলিক অবস্থান, ভাষা, সাহিত্য, ধর্ম, আদর্শ, ঐতিহ্য, আচার ও রীতিনীতি দ্বারা ঐক্যবদ্ধ। কোনো জনসমষ্টি যখন একই ভৌগোলিক সীমারেখার মধ্যে বসবাস করে এবং নিজেদের মধ্যে ধর্মগত, কৃষ্টিগত ও ঐতিহ্যগত ঐক্যভাব প্রতিষ্ঠা করে তখন তাদের মধ্যে যে একাত্মবোধের জন্ম হয় তারই এক সাবলীল প্রকাশ হলো জাতীয়তা। এর সাথে দেশপ্রেমের নিবিড় সম্পর্ক রয়েছে। দেশপ্রেম ও জাতীয়তা উভয়ই একপ্রকার মানসিক ধারণা ও অনুভূতি। জাতীয়তাবাদ থেকে দেশপ্রেমের উন্মেষ ঘটে এবং তা ক্রমেই বিকশিত হয়ে জাতীয়তা গঠন করে। উৎপত্তিগত দিক থেকে কখনো দেশপ্রেম প্রথমে সৃষ্টি হয় পরবর্তীতে জাতীয়তা, আবার কখনো জাতীয়তা প্রথমে সৃষ্টি হয় পরবর্তীতে দেশপ্রেম। পৃথিবীতে বিভিন্ন ভাষা, সংস্কৃতি ও নৃগোষ্ঠীর মানুষ জাতীয়তাবোধে ঐক্যবদ্ধ হয়ে যে সকল জাতি রাষ্ট্র গঠন করেছে সেগুলোর বন্ধন হলো মূলত দেশপ্রেম। এ উপমহাদেশে বা পৃথিবীর বিভিন্ন দেশে জাতীয়তাবাদী আন্দোলনের মূল নিয়ামক ছিল দেশপ্রেম, যার মাধ্যমে পরবর্তীতে জাতীয়তা গঠিত হয়েছে। আলোচনার প্রেক্ষিতে বলা যায়, দেশপ্রেমের চেতনা একদিকে যেমন জাতীয়তার উদ্ভব ঘটায় তেমনি জাতীয়তাবোধ সুদৃঢ়করণে গুরুত্বপূর্ণ ভূমিকা রাখে।"
        }
      ]
    },
    {
      "number": "5",
      "uddipok": "ঘটনা-১: গত ৬ সেপ্টেম্বর ২০১৮ দৈনিক ইত্তেফাক পত্রিকার। শিরোনামটি ছিল— সহযোগিতার হাত বাড়িয়ে দিন। মানুষ মানুষের জন্য/জীবন জীবনের জন্য / একটু সহানুভূতি কি মানুষ পেতে পারে না ও বন্ধু......।' ভূপেন হাজারিকার গাওয়া এই গানটি সকলের হৃদয় ছুঁয়ে গেলেও বাস্তব জীবনে এর প্রয়োগ খুব কম দেখেছি। ঘটনা-২: গত ২৮ সেপ্টেম্বর ২০১৮ Bangla News 24 অনলাইন পত্রিকার খবরে প্রকাশ নড়াইলের লোহাগড়া উপজেলার কচুবাড়িয়া গ্রামে বৃদ্ধা মায়ের ভরণ-পোষণ দিতে অস্বীকার করে রাতের অন্ধকারে বাঁশ বাগানের নিচে রাস্তায় ফেলে যাওয়ার ঘটনায় তিন ছেলেমেয়েকে আটক করেছে লোহাগড়া থানা পুলিশ।",
      "tag": "BB 19",
      "sub_questions": [
        {
          "label": "ক",
          "question": "ধর্মীয় মূল্যবোধ কী?",
          "explanation": "ধর্মীয় বিশ্বাস, অনুভূতি ও আচার অনুষ্ঠান পালনের মাধ্যমে এবং ধর্মীয় শিক্ষার দ্বারা মানুষের মাঝে যে মূল্যবোধ জাগ্রত হয় তাই ধর্মীয় মূল্যবোধ ।"
        },
        {
          "label": "খ",
          "question": "গ্রহণ ও শ্রদ্ধার শিক্ষাই আত্মসংযম- ব্যাখ্যা কর।",
          "explanation": "সুনাগরিকের অন্যতম গুণ হলো আত্মসংযম। নিজেকে সব ধরনের লোভ-লালসার ঊর্ধ্বে রেখে সততা এবং নিষ্ঠার সাথে নিজের দায়িত্ব ও কর্তব্য পালন করাই আত্মসংযম। অর্থাৎ সমাজের বৃহত্তর স্বার্থে নিজের ক্ষুদ্র স্বার্থ ত্যাগ করার নাম আত্মসংযম। এ গুণের অধিকারী ব্যক্তি যেমন স্বাধীনভাবে মতামত প্রকাশ করতে পারেন, তেমনি অন্যের মতামত প্রকাশের ক্ষেত্রেও নিজেকে সংযত রাখেন। অর্থাৎ, তিনি অন্যের মত গ্রহণ করতে পারেন এবং শ্রদ্ধা করতে পারেন। তাই বলা হয়, গ্রহণ ও শ্রদ্ধার শিক্ষাই আত্মসংযম।"
        },
        {
          "label": "গ",
          "question": "ঘটনা-২ এ পুলিশ কোন আইনে তিন ছেলেমেয়েকে আটক করেছে? ব্যাখ্যা কর।",
          "explanation": "ঘটনা-২ এ পুলিশ ফৌজদারি আইনে তিন ছেলেমেয়েকে আটক করেছে। যে আইন দ্বারা রাষ্ট্রীয় অধিকার ভঙ্গ করা হতে কাউকে বিরত রাখা হয় এবং শাস্তির বিধান করা হয়, তাকে ফৌজদারি আইন বলে। যেসব বিধানের দ্বারা দণ্ডদানের জন্য বিচার বিভাগকে ক্ষমতা প্রদান করা হয় তাকে বলে ফৌজদারি দণ্ডবিধি। উদ্দীপকের ঘটনা-২ এ দেখা যায়, নড়াইলের লোহাগড়া উপজেলার কচুবাড়িয়া গ্রামে বৃদ্ধা মায়ের ভরণ-পোষণ দিতে অস্বীকার করে রাতের অন্ধকারে বাঁশ বাগানের নিচে রাস্তায় ফেলে যাওয়ার ঘটনায় তিন ছেলেমেয়েকে পুলিশ আটক করেছে। পুলিশ তাদেরকে ফৌজদারি আইনে আটক করেছে। কারণ রাষ্ট্রীয় অধিকার ভঙ্গ করলে ফৌজদারি আইনে শাস্তি প্রদান করা হয়। এ ক্ষেত্রে বৃদ্ধার আইনগত অধিকারের অন্তর্গত অর্থনৈতিক অধিকার খর্ব করা হয়েছে। কেননা বৃদ্ধ বয়সে প্রতিপালিত হওয়া অর্থনৈতিক অধিকারের অন্তর্গত। যা বৃদ্ধার ছেলেমেয়েরা ভঙ্গ করেছে। তাই বলা যায়, ঘটনা-২ এ পুলিশ ফৌজদারি আইনে তিন ছেলেমেয়েকে আটক করেছে।"
        },
        {
          "label": "ঘ",
          "question": "ঘটনা-১ এ রাজশাহী বিশ্ববিদ্যালয়ের শিক্ষার্থীর আবেগ এবং ঘটনা-২ এ বৃদ্ধার ছেলে-মেয়েদের বিবেকের তুলনামূলক বিশ্লেষণ কর ।",
          "explanation": "ঘটনা-১ এ শিক্ষার্থীর আবেগ এবং ঘটনা-২ এ বৃদ্ধার ছেলেমেয়েদের বিবেক মূলত নৈতিক মূল্যবোধের অভাবকেই প্রতিফলিত করেছে। নীতি ও উচিত-অনুচিতের বোধ হলো নৈতিক মূল্যবোধের উৎস। নৈতিক মূল্যবোধ না থাকলে মানুষের মধ্যে মানবিক আবেগ এবং বিবেকবোধ জাগ্রত হয় না। মানুষ ন্যায়-অন্যায়ের পার্থক্য করে থাকে নৈতিক মূল্যবোধ দ্বারা। উদ্দীপকের ঘটনা-১ এ দেখা যায়, পত্রিকায় প্রকাশিত হয় সাহায্যের হাত বাড়িয়ে দিন। ভূপেন হাজারিকার গাওয়া গান 'মানুষ মানুষের জন্য' সকলের হৃদয় ছুঁয়ে গেলেও বাস্তব জীবনে এর প্রয়োগ খুব কম দেখা যায়। তার কারণ হলো নৈতিক মূল্যবোধের অভাব। কেননা নৈতিক মূল্যবোধের অবক্ষয়ের কারণেই এখন মানুষ আর মানুষের প্রয়োজনে এগিয়ে আসে না । শুধু নিজের স্বার্থের চিন্তা করে। অপরদিকে, ঘটনা-২ এ দেখা যায়, বৃদ্ধা মায়ের ভরণপোষণ দিতে অস্বীকার করে তার তিন ছেলেমেয়ে বৃদ্ধা মাকে বাঁশবাগানের নিচে রাস্তায় ফেলে দিয়ে আসে। এটিও মূলত নৈতিক মূল্যবোধের অভাবকেই নির্দেশ করে। কারণ নৈতিক মূল্যবোধের অভাবেই বৃদ্ধার ছেলেমেয়েদের মধ্যে ন্যায়-অন্যায় বোধ বিকশিত হয়নি। পরিশেষে বলা যায়, ঘটনা-১ ও ঘটনা-২ এ দুইটি ভিন্ন পরিস্থিতি থাকলেও তা মূলত একটি বিষয়কেই প্রতিফলিত করে। অর্থাৎ, নৈতিক মূল্যবোধের অভাবে মানবিক আবেগ ও বিবেকবোধের অবক্ষয়কেই নির্দেশ করে।"
        }
      ]
    },
    {
      "number": "6",
      "uddipok": "সামিয়া হোসেন (১৬) চট্টগ্রামের বাসিন্দা। কিছুদিন আগে তার ফেসবুক আইডি হ্যাকড হয়। তিনি কোনোভাবেই তার একাউন্ট খুলতে পারছেন না। হ্যাকড হওয়ার পর তার আইডি পুনরায় ফিরে পেতে অন্য একটি একাউন্ট থেকে প্রস্তাব দেওয়া হয়। তাকে বলা হয়, ৫০ হাজার টাকা চাঁদা দিতে হবে। পয়লা ডিসেম্বরের মধ্যে টাকা না দিলে সামিয়ার আইডিতে থাকা অশ্লীল ছবি ইন্টারনেটে ছড়িয়ে দেওয়া হবে বলে ভয় ভীতি দেখানো হয়। সামিয়া বিষয়টি কোতোয়ালি থানা পুলিশকে জানান। পুলিশ ২৮ নভেম্বর বিকালে মহানগর গোয়েন্দা (উত্তর) বিভাগের একটি দল নিয়ে ফেসবুক হ্যাকার খালেদ মাহমুদকে ঢাকা থেকে গ্রেফতার করেন। এ বিষয়ে জানতে চাইলে ঢাকা মহানগর পুলিশের গণমাধ্যম ও জনসংযোগ বিভাগের উপ-কমিশনার (ডিসি) মাসুদুর রহমান বলেন, আমাদের প্রত্যেককে এ প্রতারণার বিষয়ে আরো সচেতন ও সাবধান হতে হবে। সেই সঙ্গে ফেসবুক ব্যবহারেও সচেতন হোন। এ ধরনের যেকোনো প্রতারক চক্রের সন্ধান পেলে নিকটস্থ থানায় অভিযোগ করুন।",
      "tag": "BB 19",
      "sub_questions": [
        {
          "label": "ক",
          "question": "ই-গভর্নেন্সের উদ্দেশ্য কী?",
          "explanation": "ই-গভর্নেন্সের উদ্দেশ্য হলো তথ্য ও যোগাযোগ প্রযুক্তি ব্যবহার করে মৌলিক সেবাগুলো জনগণের আরও কাছাকাছি নিয়ে আসা।"
        },
        {
          "label": "খ",
          "question": "গণতান্ত্রিক সরকারের সাফল্য অনেকাংশে ই-গভর্নেন্সের ওপর নির্ভরশীল— ব্যাখ্যা করো ।",
          "explanation": "ই-গভর্নেন্স প্রক্রিয়ায় একটি স্বকার প্রকৃত অর্থে গণতান্ত্রিক হয়ে ওঠে। ই-গভর্নেন্সের মাধ্যমে শাসনব্যবস্থায় জনগণের অংশগ্রহণ, প্রশাসনের স্বচ্ছতা, জবাবদিহিতা ও দায়বদ্ধতা নিশ্চিত হয়। ফলে সরকারের আচরণে গণতান্ত্রিক মানসিকতা প্রকাশ পায় এবং সত্যিকার গণতন্ত্র প্রতিষ্ঠা পায়। ই- গভর্নেন্সের মাধ্যমেই সুশাসন প্রতিষ্ঠা করা সম্ভব হয় যা গণতান্ত্রিক রাষ্ট্রের অন্যতম বৈশিষ্ট্য। তাই বলা যায়, গণতান্ত্রিক সরকারের সাফল্য অনেকাংশে ই-গভর্নেন্সের ওপর নির্ভরশীল। কেননা ই-গভর্নেন্সের মাধ্যমেই সরকার জনগণের সাথে সরাসরি যোগাযোগ তৈরি করতে পারে।"
        },
        {
          "label": "গ",
          "question": "উদ্দীপকের সামিয়া হোসেনের ঘটনাটি ই-গভর্নেন্সের কোন প্রতিবন্ধকতাকে নির্দেশ করে? ব্যাখ্যা করো।",
          "explanation": "উদ্দীপকের সামিয়া হোসেনের ঘটনাটি ই-গভর্নেন্সের সাইবার অপরাধজনিত প্রতিবন্ধকতাকে নির্দেশ করে। ই-গভর্নেন্স প্রতিষ্ঠায় অন্যতম প্রতিবন্ধকতা হলো সাইবার অপরাধ। তথ্য প্রযুক্তির অপব্যবহার করে সংঘটিত অপরাধই হলো সাইবার অপরাধ। ইমেইলে হুমকি দেওয়া, পাসওয়ার্ড চুরি করে তথ্য হাতিয়ে নেওয়া প্রভৃতি সাইবার অপরাধের উদাহরণ। এ কারণে যেকোনো ব্যক্তির বা দেশের তথ্যের মারাত্মক ক্ষতি হতে পারে। অবৈধভাবে প্রোগ্রামিং ডেটা চুরি বা হ্যাকিং-এর ফলে কম্পিউটার নেটওয়ার্ক অচল হয়ে পড়ে, যা প্রযুক্তিগত নিরাপত্তা ব্যাহত করে। উদ্দীপকে দেখা যায়, সামিয়া হোসেনের ফেসবুক আইডি হ্যাক্ড হয়। হ্যাক্ড হওয়ার পর তার আইডি পুনরায় ফিরে পেতে একটি একাউন্ট থেকে প্রস্তাব দেওয়া হয় এবং এর বিনিময়ে ৫০ হাজার টাকা চাঁদা চাওয়া হয়। তাকে বিভিন্নভাবে ভয় দেখানো এবং হুমকি দেওয়া হয়। এসব বিষয় সাইবার অপরাধকেই নির্দেশ করে। কেননা সাইবার অপরাধীদের দ্বারা | ব্যাক্তিগত তথ্য, ই-গভর্নেন্সের ওয়েবসাইট আক্রান্ত হচ্ছে। ক্রেডিট কার্ডের অপব্যবহার এবং ব্যাংকের হিসাব সংক্রান্ত ঝামেলা জটিল হচ্ছে। এমন কি অনলাইন লেনদেনেও ত্রুটি ধরা পড়ছে। আর এসব বিষয় ক্রমাগত। বাড়ছে সাইবার অপরাধের কারণে।"
        },
        {
          "label": "ঘ",
          "question": "উদ্দীপকে উল্লেখিত উপ-কমিশনার (ডিসি) মাসুদুর রহমানের মন্তব্যটির সাথে তুমি কি একমত? বিশ্লেষণপূর্বক মতামত দাও।",
          "explanation": "হ্যাঁ, আমি উদ্দীপকে উল্লেখিত উপ-কমিশনার মাসুদুর রহমানের মন্তব্যটির সাথে একমত । সাইবার অপরাধ হলো এক ধরনের তথ্য সন্ত্রাস। অনিয়ন্ত্রিত ইন্টারনেট | ও তথ্যপ্রযুক্তির ব্যবহার এবং প্রযুক্তির ব্যবহারে অসচেতনতার কারণে সাইবার অপরাধ ক্রমাগত বেড়েই চলছে। ই-মেইলে হুমকি, পাসওয়ার্ড চুরি, হ্যাকিং ইত্যাদি সাইবার অপরাধের উল্লেখযোগ্য উদাহরণ। উদ্দীপকে দেখা যায়, সামিয়া হোসেন সাইবার অপরাধের শিকার হন। তিনি পুলিশকে বিষয়টি জানালে পুলিশের গোয়েন্দা বিভাগ ফেসবুক হ্যাকার খালেদ মাহমুদকে গ্রেফতার করেন। পুলিশের উপ-কমিশনার মাসুদুর রহমান বলেন যে, আমাদের প্রত্যেককে সাইবার প্রতারণার বিষয়ে আরও সচেতন ও সাবধান হতে হবে। সেইসঙ্গে ফেসবুক ব্যবহারেও সচেতন হতে হবে। পাশাপাশি অপরাধীদের সন্ধান পেলে আইনের কাছে সোপর্দ করতে হবে। মাসুদুর রহমানের এই কথাগুলো যথার্থ। কারণ প্রযুক্তি ব্যবহারে অসচেতনতার কারণেই মূলত সাইবার অপরাধীরা জনগণের সাথে প্রতারণা করতে পারে। পাশাপাশি আইনের সঠিক প্রয়োগ না থাকলেও এ ধরনের অপরাধমূলক কর্মকাণ্ড বৃদ্ধি পায়। তাই জনসচেতনতা এবং আইনের মাধ্যমেই এর প্রতিকার করা সম্ভব। পরিশেষে বলা যায়, সাইবার অপরাধ ই-গভর্নেন্সের একটি মারাত্মক সমস্যা। তাই এটি প্রতিরোধে সবাইকে সচেতন থাকতে হবে এবং প্রয়োজনে আইনের আশ্রয় নিতে হবে। তাই বলা যায়, উদ্দীপকে উপ- কমিশনার মাসুদুর রহমানের মন্তব্যটি যথার্থ।"
        }
      ]
    },
    {
      "number": "7",
      "uddipok": "ছক-১ ছক-২ ছক-৩ বিভিন্ন নীতিমালা তৈরি করে। রাষ্ট্রের অভ্যন্তরে শান্তি-শৃঙ্খলা রক্ষায় ছক-১ এর নীতিমালাগুলো কার্যকর করে। দুষ্টের দমন ও শিষ্টের পালন করে। সরকারের আর্থিক আয়-ব্যয় নিয়ন্ত্রণ করে। বিভিন্ন রাষ্ট্রের সাথে সম্পর্ক স্থাপন করে। সংবিধানের সাথে সাংঘর্ষিক বিষয়গুলো মীমাংসা করে। দেশের প্রয়োজনে তৈরিকৃত নীতিমালা পরিবর্তন করে। দণ্ডিত ব্যক্তির দণ্ড হ্রাস, স্থগিত বা ক্ষমা করতে পারে। জনগণের মূল অধিকারের সংরক্ষক হিসেবে কাজ করে। সকল জনগণ এর সুফল ভোগ করে। সকল উন্নয়ন পরিকল্পনা গ্রহণ ও বাস্তবায়ন করে। এটি জনগণের সর্বশেষ আশ্রয়স্থল।",
      "tag": "BB 19",
      "sub_questions": [
        {
          "label": "ক",
          "question": "এককেন্দ্রিক সরকার কাকে বলে?",
          "explanation": "যে সরকারব্যবস্থায় সংবিধানের মাধ্যমে রাষ্ট্রীয় ক্ষমতা কেন্দ্রীয় সরকারের নিকট ন্যস্ত থাকে তাকে এককেন্দ্রিক সরকার বলে।"
        },
        {
          "label": "খ",
          "question": "একনায়কতান্ত্রিক সরকারে জনগণ কেন তাদের আশা-আকাঙ্ক্ষার প্রতিফলন ঘটাতে পারে না?",
          "explanation": "একনায়কতান্ত্রিক সরকার হলো জনগণের স্বার্থবিরোধী এক ব্যক্তির শাসন। একনায়কতন্ত্রের মূলনীতি হলো এক জাতি, এক দল এবং এক নেতা। এ ব্যবস্থায় ব্যক্তি ও বাকস্বাধীনতা বলে কিছু নেই। একনায়কের ইচ্ছাই শেষ কথা। একনায়কতন্ত্রের নীতি হলো ব্যক্তির জন্য রাষ্ট্র নয়, রাষ্ট্রের জন্য ব্যক্তি। তাই একনায়কতান্ত্রিক সরকারে জনগণ তাদের আশা-আকাঙ্ক্ষার প্রতিফলন ঘটাতে পারে না।"
        },
        {
          "label": "গ",
          "question": "ছক-৩ তোমার পাঠ্যবইয়ের কোন বিভাগের সাথে সাদৃশ্যপূর্ণ? ব্যাখ্যা করো।।",
          "explanation": "উদ্দীপকের 'ক' বিভাগ সরকারের বিচার বিভাগকে নির্দেশ করে। বিচার বিভাগের প্রধান কাজ হচ্ছে আইন অনুযায়ী বিচারকার্য পরিচালনা করা। বিচারকগণ যদি আইনসভা প্রণীত বা প্রথাগত আইনের ভাষাকে অস্পষ্ট বা পরস্পর বিরোধী বলে মনে করে তাহলে বিচার বিভাগ তার ব্যাখ্যা প্রদান করে থাকে। বিচার বিভাগ সংবিধানের অভিভাবক ও ব্যাখ্যাকারক হিসেবে কাজ করে। প্রয়োজনে বিচারকগণ ন্যায়বোধ ও সুবিবেচনা প্রয়োগ করে আইনের ব্যাখ্যা প্রদান কিংবা নতুন আইন তৈরি করে মামলার নিষ্পত্তি করেন। বিচার বিভাগ নাগরিক অধিকার সংরক্ষণ করে এবং ব্যক্তিস্বাধীনতার রক্ষক হিসেবে কাজ করে। নাগরিক অধিকার রক্ষা করতে প্রয়োজনে বিচার বিভাগ স্বপ্রণোদিত হয়ে বিভিন্ন রুল জারি করে। এছাড়াও বিচার বিভাগ ন্যায়বিচার প্রতিষ্ঠায় অনুসন্ধান ও তদন্ত করা, শাসন বিভাগকে বিভিন্ন বিষয়ে পরামর্শ দান প্রভৃতি কাজ করে থাকে। উদ্দীপকে বলা হয়েছে, সরকারের 'ক' বিভাগ আইনের ব্যাখ্যা ও সাংবিধানিক প্রাধান্য রক্ষা করে থাকে। এছাড়াও এ বিভাগ শাসন বিভাগকে পরামর্শ দান ও তদন্ত সংক্রান্ত কাজ করে থাকে। উপরের আলোচনার সাথে তুলনা করলে বোঝা যায়, এগুলো বিচার বিভাগের কিছু কাজের সাথে সাদৃশ্যপূর্ণ। তাই এটি স্পষ্ট যে, উদ্দীপকের 'ক' বিভাগ সরকারের বিচার বিভাগকে নির্দেশ করছে।"
        },
        {
          "label": "ঘ",
          "question": "তুমি কি মনে কর, সংসদীয় সরকার পদ্ধতিতে ছক-২, ছক-১ এর দ্বারা নিয়ন্ত্রিত? বিশ্লেষণপূর্বক মতামত দাও।",
          "explanation": "উদ্দীপকের '?' চিহ্নিত স্থানে ইঙ্গিতকৃত আইন বিভাগ নানাভাবে শাসন বিভাগকে নিয়ন্ত্রণ করে। আইনসভা আইন প্রণয়ন, নীতি নির্ধারণ এবং শাসন বিভাগের প্রত্যাশিত আইনের প্রস্তাবকে অনুমোদন অথবা নাকচ করার মাধ্যমে শাসন বিভাগকে। নিয়ন্ত্রণ করে। রাষ্ট্রপতি শাসিত সরকারব্যবস্থায় এ নিয়ন্ত্রণ পরোক্ষভাবে করা হয়। কিন্তু সংসদীয় সরকারব্যবস্থায় শাসন বিভাগের ওপর আইনসভার প্রত্যক্ষ নিয়ন্ত্রণ বজায় থাকে। মন্ত্রিপরিষদ শাসিত বা সংসদীয় সরকারব্যবস্থায় শাসন বিভাগকে তার কাজের জন্য আইনসভার কাছে দায়ী থাকতে হয়। আইনসভার আস্থা হারালে মন্ত্রিপরিষদকে পদত্যাগ করতে হয়। সংসদীয় সরকারব্যবস্থায় আইনসভা সার্বভৌম ক্ষমতার অধিকারী। আইনসভা প্রশ্ন জিজ্ঞাসা, মুলতুবি প্রস্তাব, অনাস্থা প্রস্তাব, নিন্দা প্রস্তাব, বিতর্ক ও আলাপ-আলোচনা প্রভৃতির মাধ্যমে শাসন বিভাগকে নিয়ন্ত্রণ করে থাকে। আইনসভার এরূপ নিয়ন্ত্রণের মাধ্যমে শাসন বিভাগের স্বেচ্ছাচারিতা রোধ করা সম্ভব হয়। সংসদ সদস্যদের আস্থা হারালে যে কোনো মন্ত্রী এমনকি প্রধানমন্ত্রীকেও পদত্যাগ করতে হয়। আর সংসদীয় ব্যবস্থায় প্রধানমন্ত্রীর পদত্যাগ অর্থ হলো সম্পূর্ণ মন্ত্রিসভার পদত্যাগ। এ ব্যবস্থায় আইন বিভাগের আস্থার ওপর শাসন বিভাগের ক্ষমতা নির্ভরশীল। পরিশেষে বলা যায়, আইন বিভাগের নিয়ন্ত্রণের ফলে শাসন বিভাগ স্বেচ্ছাচারী হয়ে উঠতে পারে না। ফলে আইনের শাসন প্রতিষ্ঠা সহজ হয়।"
        }
      ]
    },
    {
      "number": "8",
      "uddipok": "জনাব আসাদ তাঁর এলাকায় ব্রিটিশ আমলে প্রতিষ্ঠিত এবং দীর্ঘদিন ধরে বন্ধ থাকা একটি প্রতিষ্ঠান পুনরায় চালু করার উদ্যোগ গ্রহণ করেন। এ ব্যাপারে তাকে সহযোগিতা করার জন্য রফিক এবং সেলিম নামে দুইজনকে মনোনীত করেন। রফিক সাহেবের উপর প্রতিষ্ঠানটির পূর্বের অবস্থা, কর্মীদের সুযোগ-সুবিধা, অসুবিধা, বন্ধ হওয়ার কারণ ইত্যাদির দালিলিক প্রমাণ সংগ্রহের দায়িত্ব দেওয়া হয়। সেলিম সাহেবের উপর প্রতিষ্ঠানটির আয়-ব্যয়ের হিসাব এবং অল্প অর্থে বেশি চাহিদা পূরণ করে কীভাবে কর্মীদের কল্যাণ সাধন করা যায় তা খতিয়ে দেখার দায়িত্ব দেওয়া হয়। জনাব আসাদ প্রতিষ্ঠানটি চালু করার জন্য সমাজের বিত্তবান ব্যক্তিবর্গ এবং রাষ্ট্রের সর্বোচ্চ পর্যায়ে যোগাযোগ করার দায়িত্ব নিজ হাতে রাখেন।",
      "tag": "BB 19",
      "sub_questions": [
        {
          "label": "ক",
          "question": "পৌরনীতির সংজ্ঞা দাও।",
          "explanation": "পৌরনীতি হচ্ছে এমন একটি শাস্ত্র যা নাগরিক হিসেবে মানুষের অধিকার ও কর্তব্য এবং নাগরিকের সাথে সংশ্লিষ্ট অন্যান্য বিষয় নিয়ে আলোচনা করে।"
        },
        {
          "label": "খ",
          "question": "সুশাসন প্রতিষ্ঠায় সাম্য কেন প্রয়োজন? ব্যাখ্যা কর।",
          "explanation": "সুশাসন প্রতিষ্ঠায় রাষ্ট্রের সবার সমান সুযোগ-সুবিধা উন্মুক্ত রাখা প্রয়োজন । তাই সুশাসন প্রতিষ্ঠায় সাম্য প্রয়োজন । সুশাসনের অন্যতম বৈশিষ্ট্য হলো সাম্য। সাম্য অর্থ সমতা। পৌরনীতিতে সাম্য হলো সবার সমান সুযোগ-সুবিধা লাভ করা। সুশাসন সাম্যকে সামাজিক, রাজনৈতিক, অর্থনৈতিক অর্থাৎ নাগরিক জীবনের সব ক্ষেত্রেই প্রয়োগ করে। রাজনৈতিক অংশগ্রহণ, ন্যায্য মজুরি পাওয়া, সামাজিক নিরাপত্তা লাভ, আইনের সমান সুযোগ পাওয়া ইত্যাদি সাম্যের অন্তর্ভুক্ত, যা সুশাসন প্রতিষ্ঠায় ভূমিকা রাখে। তাই সুশাসন প্রতিষ্ঠার জন্য সাম্য অত্যাবশ্যক।"
        },
        {
          "label": "গ",
          "question": "উদ্দীপকের রফিক সাহেবের উপর যে দায়িত্ব দেওয়া হয়েছে তা পৌরনীতি ও সুশাসনের সাথে কোন বিষয়ের সম্পর্ক নির্দেশ করে? ব্যাখ্যা কর।",
          "explanation": "উদ্দীপকে প্রতিফলিত বিষয়টি অর্থাৎ পৌরনীতি ও সুশাসনের সাথে ইতিহাসের ঘনিষ্ঠ সম্পর্ক রয়েছে। উদ্দীপকে দেখা যায়, জনাব আসাদ রফিক সাহেবের উপর প্রতিষ্ঠানটির পূর্বের অবস্থা, কর্মীদের সুবিধা-অসুবিধা ইত্যাদির দালিলিক প্রমাণ সংগ্রহের দায়িত্ব দেন পৌরনীতি ও সুশাসনের সাহায্য ছাড়া ইতিহাসের পথচলা যেমন কঠিন, তেমনি ইতিহাসের সাহায্য ছাড়াও পৌরনীতি ও সুশাসনের পথচলা কঠিন । পৌরনীতি ও সুশাসনের যে অংশ সমাজ, রাষ্ট্র ও সরকারের সাথে সম্পর্কিত সেসব ক্ষেত্রে ইতিহাসের সাথে তার সম্পর্ক ঘনিষ্ঠ। এছাড়া দুটি পরস্পর পরস্পরকে পূর্ণতা প্রদান করেছে। কারণ পৌরনীতি ও সুশাসন ইতিহাসের তথ্য দ্বারা সমৃদ্ধ হয়েছে, আর পৌরনীতির ও সুশাসনের জ্ঞান দ্বারা ইতিহাসও সঞ্জীবিত হয়েছে। পৌরনীতি ও সুশাসনের আলোচ্য বিষয়সমূহ যেমন- পরিবার, সমাজ, রাষ্ট্র প্রভৃতি অতীতে কীরূপ ছিল, কীভাবে তা পরিবর্তিত হয়ে বর্তমান রূপ পরিগ্রহ করেছে তা ইতিহাস পাঠ করে জানা যায়। ঐতিহাসিক তথ্য ও সাক্ষ্য-প্রমাণ ব্যতীত পৌরনীতি ও সুশাসন অসম্পূর্ণ। আবার, রাজনৈতিক দৃষ্টিকোণ থেকে পর্যালোচিত না হলে ইতিহাসও নিরর্থক হয়ে পড়ে। পৌরনীতি ও সুশাসনের তথ্যগুলো পরবর্তী সময়ে ঐতিহাসিক ঘটনাবলির ওপর আলোকপাত করে এবং ইতিহাসের স্বরূপ উপলব্ধি করতে সাহায্য করে। তাই বলা যায়, ইতিহাস এবং পৌরনীতি ও সুশাসন পরস্পর পরিপূরক ও সহায়ক।"
        },
        {
          "label": "ঘ",
          "question": "তুমি কি মনে কর, জনাব আসাদ ও সেলিম সাহেবের দায়িত্ব পৌরনীতি ও সুশাসনের সম্পর্কের ক্ষেত্রে একই বিষয় নির্দেশ করে? বিশ্লেষণপূর্বক মতামত দাও।",
          "explanation": "জনাব আসাদ ও সেলিম সাহেবের দায়িত্ব পৌরনীতি ও সুশাসনের সম্পর্কের ক্ষেত্রে একই বিষয় নির্দেশ করে করে বলে আমি মনে করি না। আমার মতে সেলিম সাহেবের দায়িত্ব অর্থনীতি এবং আসাদ সাহেবের দায়িত্ব রাষ্ট্রবিজ্ঞানকে নির্দেশ করে। পৌরনীতি ও সুশাসনের সাথে রাষ্ট্রবিজ্ঞানের সম্পর্ক নিবিড়। একই চিন্তা- ভাবনার ধারাবাহিকতায় পৌরনীতি ও সুশাসন এবং রাষ্ট্রবিজ্ঞান জন্ম লাভ করেছে। রাষ্ট্রবিজ্ঞান রাষ্ট্রবিষয়ক বিজ্ঞান। রাষ্ট্রের সব প্রাতিষ্ঠানিক কাজের সমন্বয় মূলত রাষ্ট্রের মাধ্যমেই হয়ে থাকে। উদ্দীপকের আসাদ সাহেব তার প্রতিষ্ঠান চালু করার জন্য সমাজের বিত্তবান ব্যক্তিবর্গ এবং রাষ্ট্রের সর্বোচ্চ পর্যায়ে যোগাযোগ করার দায়িত্ব নিজ হাতে রাখেন, যা মূলত রাষ্ট্রবিজ্ঞানকে নির্দেশ করে। কেননা রাষ্ট্রবিজ্ঞানই রাষ্ট্রের সব বিষয় নিয়ে আলোচনা করে। পৌরনীতি ও সুশাসন এবং অর্থনীতি পারস্পরিকভাবে সম্পর্কযুক্ত। উদ্দীপকের সেলিম সাহেবের ওপর প্রতিষ্ঠানটির আয়-ব্যয়ের হিসাব এবং অল্প অর্থে বেশি চাহিদা পূরণ করে কীভাবে কর্মীদের কল্যাণ সাধন করা যায় তা খতিয়ে দেখার দায়িত্ব দেওয়া হয়, যা অর্থনীতিকে নির্দেশ করে। কেননা অর্থনীতির ৷ মূল কথাই হলো সীমিত সম্পদ দিয়ে অসীম অভাব পূরণ । রাষ্ট্রের অর্থসংক্রান্ত যাবতীয় বিষয় নিয়ে অর্থনীতি আলোচনা করে। পৌরনীতি ও সুশাসন এবং অর্থনীতি উভয়েরই উদ্দেশ্য মানবকল্যাণ সাধন। দু’টি বিষয়ই পরস্পর পরিপূরক। কারণ, রাষ্ট্রকে কল্যাণমূলক করার জন্য যেমন অর্থনীতির জ্ঞান প্রয়োজন, তেমনি অর্থনীতির জ্ঞানকে কাজে লাগানোর জন্য প্রয়োজন সুষ্ঠু রাজনৈতিক পরিবেশ। পরিশেষে বলা যায়, পৌরনীতি ও সুশাসন, রাষ্ট্রবিজ্ঞান এবং অর্থনীতি আলাদা ও স্বতন্ত্র বিষয় হলেও একে অপরের ওপর নির্ভরশীল। এসব বিষয়ের সুষ্ঠু সমন্বয়ের মাধ্যমেই কেবল একটি শান্তিপূর্ণ এবং কল্যাণমূলক রাষ্ট্র গড়ে তোলা সম্ভব।"
        }
      ]
    },
    {
      "number": "9",
      "uddipok": "বাংলা ভাষার নবজন্মের প্রাচুর্যময় ইতিহাসের মহানায়ক আব্দুল মতিন ‘৫২’ এর ভাষা আন্দোলনের অন্যতম সংগঠক হওয়ায় তিনি পরিচিতি লাভ করেছিলেন ‘ভাষা মতিন’ নামে। শেষ যাত্রাতেও তিনি চিকিৎসা শাস্ত্রের গবেষণার জন্য দান করেছেন নিজের চক্ষু এবং দেহ। ১৯৪৮ সালের ২৪ মার্চ মোহাম্মদ আলী জিন্নাহর ঘোষণার সঙ্গে সঙ্গে চেয়ারের ওপরে দাঁড়িয়ে তিনি বলেছিলেন ‘No it cannot be'। ভাষা সংগ্রামী আব্দুল মতিনের মৃত্যুতে গভীর শোক প্রকাশ করেছেন রাষ্ট্রপতি, প্রধানমন্ত্রীসহ দেশের সর্বস্তরের মানুষ।",
      "tag": "BB 19",
      "sub_questions": [
        {
          "label": "ক",
          "question": "মানবাধিকার কী?",
          "explanation": "মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তাই মানবাধিকার।"
        },
        {
          "label": "খ",
          "question": "আইন আছে বলেই স্বাধীনতা উপভোগ করা যায়— ব্যাখ্যা কর।",
          "explanation": "আইন ও স্বাধীনতার সম্পর্ক গভীর এবং আইন আছে বলেই স্বাধীনতা টিকে আছে। আইন স্বাধীনতার শর্ত ও প্রধান রক্ষাকবচ। আইন স্বাধীনতা ভোগের পরিবেশ সৃষ্টি করে এবং স্বাধীনতাকে সবার জন্য উন্মুক্ত করে। আইন আপন শক্তির সাহায্যে স্বাধীনতাকে নিরাপদ রাখার সব ধরনের ব্যবস্থা গ্রহণ করে। এটি স্বাধীনতার বিরোধী শক্তিকে প্রতিহত করে। আইন শাসকগোষ্ঠীর স্বেচ্ছাচারিতার হাত থেকে জনগণকে রক্ষা করে। আইন সংযত ও নির্দিষ্ট সীমারেখার গণ্ডিতে সবাইকে আবদ্ধ রেখে স্বাধীনতা বজায় রাখে। তাই বলা যায়, আইন আছে বলেই স্বাধীনতা উপভোগ করা যায়।"
        },
        {
          "label": "গ",
          "question": "কোন মূল্যবোধের কারণে ভাষা মতিন শেষ যাত্রাকালে নিজের চক্ষু ও দেহ দান করলেন? ব্যাখ্যা কর।",
          "explanation": "উদ্দীপকে নৈতিক মূল্যবোধের ধরনটি ফুটে উঠেছে। নৈতিক মূল্যবোধ মানুষের ন্যায়-নীতিবোধ থেকে উৎসারিত। যেসব নৈতিক নিয়ম-কানুন, বিধি-বিধান মানব সমাজকে পরিচালিত করে সেগুলোকে নৈতিক মূল্যবোধ বলে। নৈতিক মূল্যবোধের কারণে মানুষ ন্যায়-অন্যায়, উচিত-অনুচিত, ভালো-মন্দ সম্পর্কে পার্থক্য করতে পারে। সত্য কথা বলা, মিথ্যা কথা না বলা, অন্যায়কে ঘৃণা করা, অসহায় ও বিপদগ্রস্ত মানুষের পাশে দাঁড়ানো, সুখ-দুঃখে প্রতিবেশী ও আত্মীয়-স্বজনদের সাথে অংশীদার হওয়া ইত্যাদি নৈতিক মূল্যবোধের অন্তর্গত। উদ্দীপকে দেখা যায়, ভাষা আন্দোলনের অন্যতম সংগঠক ‘ভাষা মতিন’ তার শেষ যাত্রাতেও চিকিৎসা গবেষণার জন্য মরণোত্তর দেহ ও চক্ষু দান করেন। মানব কল্যাণের নিমিত্তে করা বিষয়টির মাধ্যমে তৈরি ধরণটি নৈতিক মূল্যবোধ।"
        },
        {
          "label": "ঘ",
          "question": "ভাষা মতিনের চক্ষু ও দেহদান মূল্যবোধ ও সুশাসনের ইঙ্গিত বহন করে— তুমি কি এ বক্তব্যের সাথে একমত? বিশ্লেষণপূর্বক মতামত দাও ।",
          "explanation": "ভাষা মতিনের চক্ষু ও দেহদান মূল্যবোধ ও সুশাসনের ইঙ্গিত বহন করে— প্রশ্নোক্ত এ বক্তব্যের সাথে আমি একমত। মূল্যবোধ এমন একটি মানদণ্ড যা দ্বারা ব্যক্তির আচরণ নিয়ন্ত্রিত ও পরিচালিত হয়। মানুষের ব্যবহার ও রীতিনীতি মূল্যবোধ দ্বারা নিয়ন্ত্রিত হয় বিধায় এর মাধ্যমে সামাজিক শৃঙ্খলা স্থাপন ও সুশাসন প্রতিষ্ঠা করা সম্ভব হয়। সুশাসন হলো ন্যায়ভিত্তিক জনকল্যাণকর শাসন, সেখানে সরকারের স্বচ্ছতা ও জবাবদিহিতা এবং সর্বস্তরের জনগণের অংশগ্রহণ থাকে। স্বচ্ছতা ও জবাবদিহিতা বিষয়টি মূল্যবোধের সাথে ওতপ্রোতভাবে সম্পৃক্ত। মূল্যবোধের একটি অন্যতম ভিত্তি বা উপাদান হলো জবাবদিহিতা। এই জবাবদিহিতা শুধু সরকারের নয়, বরং সমাজের সর্বস্তরের নাগরিকের জন্য। মূল্যবোধের আদর্শ যেসব বিষয়ের সাথে সম্পর্কিত সেগুলো হলো— ঔচিত্যবোধ, ন্যায়বিচার, শৃঙ্খলা, নাগরিকের দায়িত্ব ও কর্তব্য, আইনের শাসন, সরকার ও রাষ্ট্রের জনকল্যাণমুখী কর্মকাণ্ড ইত্যাদি। আর এসব বিষয় সুশাসনের জন্যও অপরিহার্য। মূল্যবোধে উদ্বুদ্ধ হয়েই মানুষ অধিকার সম্পর্কে সচেতন হয় এবং দায়িত্ব ও কর্তব্য পালনে উদ্বুদ্ধ হয়। দুর্নীতি, স্বজনপ্রীতি, বৈষম্য, পক্ষপাতিত্ব, নীতিবর্জিত কাজ যেমন মূল্যবোধের পরিপন্থি, তেমনি সুশাসনের পথে অন্তরায়। অর্থাৎ যে সমাজের মানুষ যত বেশি মূল্যবোধ সম্পন্ন, সেখানে সুশাসন প্রতিষ্ঠার পথও তত সহজ। পরিশেষে বলা যায়, মূল্যবোধ ও সুশাসনের সম্পর্ক অত্যন্ত গভীর। মূল্যবোধের আদর্শ জাগ্রত আছে এমন সমাজ ও রাষ্ট্র সুশাসন প্রতিষ্ঠার অনুকূল। তাই বলা যায়, উদ্দীপকের ভাষা মতিনের চক্ষু ও দেহ দান মূল্যবোধের পাশাপাশি সুশাসনেরও ইঙ্গিত বহন করে।"
        }
      ]
    },
    {
      "number": "10",
      "uddipok": "দৃশ্যকল্প-১: রহিমা বেগম ও জনি একই কারখানায় দৈনিক মজুরিতে কাজ করেন। তারা প্রতিদিন সকাল ৮ ঘটিকা থেকে বিকাল ৫ ঘটিকা পর্যন্ত কাজ করেন। বিকালে পারিশ্রমিক নিতে গিয়ে দেখলেন যে, জনির তুলনায় তার পারিশ্রমিক কম দেওয়া হয়েছে। তিনি এর তীব্র প্রতিবাদ করেন । দৃশ্যকল্প-২: দরিদ্র মাহিমা হঠাৎ করে অসুস্থ হয়ে পড়ে। কিন্তু চিকিৎসা চালানোর মত আর্থিক সঙ্গতি তার নেই। তার প্রতিবেশী কিছু ধনাঢ্য ব্যক্তির কাছে তিনি মানবিক সাহায্য চান। কিন্তু তারা কেউ মাহিমার সাহায্যে এগিয়ে আসেনি। অন্যদিকে মাহিমার ভাই হাবিব মধ্যপ্রাচ্যের একটি দেশে শ্রমিক হিসেবে কাজ করে। সে দেশে হাবিব তার নিয়োগকর্তা কর্তৃক নির্যাতনের শিকার হয়। বাংলাদেশ দূতাবাসে যোগাযোগ করলে তাকে কোনো সহায়তা করা হয়নি।",
      "tag": "BB 19",
      "sub_questions": [
        {
          "label": "ক",
          "question": "তথ্য অধিকার কী?",
          "explanation": "রাষ্ট্রের বিধানাবলি সাপেক্ষে যথাযথ কর্তৃপক্ষের কাছ থেকে কোনো বিষয়ে নাগরিকের তথ্য পাওয়ার অধিকারকে তথ্য অধিকার বলে।"
        },
        {
          "label": "খ",
          "question": "তুমি কেন কর্তব্য পালন করবে?",
          "explanation": "রাষ্ট্রের সামাজিক, রাজনৈতিক ও অর্থনৈতিক ব্যবস্থাকে গতিশীল ও ন্যায়ানুগ করার জন্য নাগরিক হিসেবে আমি কর্তব্য পালন করব। রাষ্ট্রের নাগরিকের কর্তব্য পালনের গুরুত্ব অপরিসীম। বাংলাদেশ সংবিধানের ২১ অনুচ্ছেদে নাগরিকদের কর্তব্য পালনের কথা উল্লেখ করা হয়েছে। অধিকার ভোগের পাশাপাশি কর্তব্য পালনের মধ্য দিয়ে ব্যক্তি ও সমাজ জীবনে উন্নতি লাভ করা যায়। রাষ্ট্রকে সুন্দরভাবে গড়ে তোলা ও রাষ্ট্রের প্রতি আনুগত্য প্রদর্শন করা কেবল কর্তব্য পালনের মাধ্যমেই সম্ভব। এসব কারণেই আমি রাষ্ট্রের প্রতি আমার কর্তব্য পালন করব।"
        },
        {
          "label": "গ",
          "question": "দৃশ্যকল্প-১ এ রহিমা বেগমের ক্ষেত্রে কোন অধিকার লঙ্ঘিত হয়েছে? ব্যাখ্যা কর।",
          "explanation": "উদ্দীপকে বর্ণিত ঘটনায় নারী শ্রমিকরা আইনগত অধিকারের অন্তর্ভুক্ত অর্থনৈতিক অধিকার থেকে বঞ্চিত বলে আমি মনে করি । যে অধিকার ব্যক্তিকে অভাব ও দারিদ্র্য থেকে মুক্তি দিয়ে অর্থনৈতিক জীবনের নিরাপত্তা বিধান করে, তাকে অর্থনৈতিক অধিকার বলে। কর্মের অধিকার, ন্যায্য মজুরি লাভের অধিকার, বিশ্রাম বা অবকাশ লাভের অধিকার, শ্রমিক সংঘ করার অধিকার প্রভৃতি অর্থনৈতিক অধিকারের অন্তর্ভুক্ত। উদ্দীপকে বর্ণিত নারী শ্রমিকরা এ অর্থনৈতিক অধিকার থেকেই বঞ্চিত হয়েছে। উদ্দীপকে দেখা যায়, পোশাক কর্মী রিনা ও তার অন্যান্য সহকর্মীরা দীর্ঘদিন যাবত তাদের বেতন বৃদ্ধির দাবি জানিয়ে আসছিল। কিন্তু কিছুদিন পূর্বে হঠাৎ মালিকপক্ষ পুরুষ শ্রমিকদের বেতন বৃদ্ধি করলেও নারী শ্রমিকদের বেতন বৃদ্ধি করেনি। অর্থাৎ নারী শ্রমিকরা তাদের ন্যায্য মজুরি লাভের অধিকার থেকে বঞ্চিত হয়েছে। ন্যায্য মজুরি লাভের অধিকার অর্থনৈতিক অধিকারের অন্তর্ভুক্ত। তাই বলা যায়, উদ্দীপকে বর্ণিত ঘটনায় নারী শ্রমিকদের আইনগত অধিকারের অন্তর্ভুক্ত অর্থনৈতিক অধিকার থেকে বঞ্চিত করা হয়েছে।"
        },
        {
          "label": "ঘ",
          "question": "তুমি কি মনে কর, দৃশ্যকল্প-২ এ মাহিমা ও হাবিবের ক্ষেত্রে একই রকম অধিকার খর্ব হয়েছে? বিশ্লেষণপূর্বক মতামত দাও।",
          "explanation": "দৃশ্যকল্প-২ এ মাহিমা ও হাবিবের ক্ষেত্রে একই রকম অধিকার খর্ব করা হয়েছে বলে আমি মনে করি না। কারণ মাহিমার ক্ষেত্রে নৈতিক অধিকার এবং হাবিবের ক্ষেত্রে রাজনৈতিক অধিকার খর্ব করা হয়েছে। সমাজের নৈতিকতা বা ন্যায়বোধ থেকে নৈতিক অধিকারের জন্ম হয়েছে। এই অধিকার লঙ্ঘনকারীকে কোনো শাস্তি প্রদান করা হয় না। যেমন- ভিক্ষুকের ভিক্ষা লাভ, মানবিক সাহায্য প্রাপ্তি ইত্যাদি। অপরদিকে, নির্বাচনের অধিকার, বিদেশে অবস্থানকালে নিরাপত্তাপ্রাপ্তির অধিকার, স্থায়ীভাবে বসবাসের অধিকার প্রভৃতি রাজনৈতিক অধিকারের অন্তর্ভুক্ত । দৃশ্যকল্প-২ এ দেখা যায়, দরিদ্র মাহিমা অসুস্থ হয়ে পড়লে তার প্রতিবেশী কিছু ধনাঢ্য ব্যক্তির কাছে মানবিক সাহায্য চায়। কিন্তু তারা কেউ মাহিমার সাহায্যে এগিয়ে আসেনি, যা নৈতিক অধিকার লঙ্ঘনের শামিল । অপরদিকে হাবিব মধ্যপ্রাচ্যের একটি দেশে শ্রমিক হিসেবে কাজ করে। হাবিব তার নিয়োগকর্তা কর্তৃক নির্যাতনের শিকার হলে সে বাংলাদেশ দূতাবাসে যোগাযোগ করে। কিন্তু সে কোনো সাহায্য পায়নি, যা রাজনৈতিক অধিকার খর্ব করার অন্তর্ভুক্ত। কেননা রাজনৈতিক অধিকার বলে একজন নাগরিক বিদেশে অবস্থানকালে বিপদে পড়লে নিজ রাষ্ট্রের সাহায্য কামনা করতে পারে। আর নাগরিককে সহায়তা করা রাষ্ট্রের দায়িত্ব। হাবিবকে এ অধিকার থেকে বঞ্চিত করা হয়েছে। উপরের আলোচনা থেকে বোঝা যায়, একজন নাগরিকের পরিপূর্ণ বিকাশের জন্য নৈতিক ও রাজনৈতিক উভয় অধিকারই গুরুত্বপূর্ণ। কিন্তু মাহিমার ক্ষেত্রে নৈতিক অধিকার এবং হাবিবের ক্ষেত্রে রাজনৈতিক অধিকার খর্ব করা হয়েছে, যা কাঙ্ক্ষিত নয় ।"
        }
      ]
    },
    {
      "number": "11",
      "uddipok": "ছক-১ ছক-২ ছক-৩ রাষ্ট্র ও ব্যক্তির মধ্যে পারস্পরিক সম্পর্ক তৈরি হয় । ব্যক্তির যৌক্তিক ইচ্ছার প্রতিফলন ঘটে। বিশেষ ব্যক্তির জন্য বিশেষ সুযোগ- সুবিধার অনুপস্থিতি । রাষ্ট্রীয় জীবনের উন্নতি ও সুশৃঙ্খলা নিশ্চিত করার জন্য নিয়ম- নীতি প্রণীত হয় । স্ব-স্ব প্রতিভার বিকাশ ঘটানো যায়। প্রাপ্য সুযোগ-সুবিধা সকলের জন্য উন্মুক্ত থাকে । এটি পালন না করলে জীবনে বিশৃঙ্খলা দেখা যায় । ব্যক্তি তার মতামত প্রকাশ করতে পারে। প্রত্যেকে তার যোগ্যতার উন্নয়ন ঘটাতে পারে।",
      "tag": "BB 19",
      "sub_questions": [
        {
          "label": "ক",
          "question": "প্ৰথা কী?",
          "explanation": "সুদীর্ঘকাল ধরে সমাজে প্রচলিত আচার-ব্যবহার, নীতিকে প্রথা বলা হয়।"
        },
        {
          "label": "খ",
          "question": "‘নৈতিকতার ধারণা সর্বজনীন'— ব্যাখ্যা কর।",
          "explanation": "নৈতিকতা হচ্ছে নীতি সংক্রান্ত বিষয় যা সুনীতি, সত্নীতি বা উৎকৃষ্ট নীতিকে ধারণ করে। নৈতিকতা হলো সমাজ কর্তৃক স্বীকৃত আচরণবিধি, যা মানুষের মনে উদ্ভব ও বিকাশ লাভ করে এবং এটিকে সমাজ লালন করে। নৈতিকতার বিধানগুলো সব দেশের এবং সর্বকালের। মানুষ ইচ্ছা করলেই এগুলো পরিবর্তন করতে পারে না। অর্থাৎ, নৈতিকতার ধারণা সব দেশ ও সমাজের ক্ষেত্রেই বিদ্যমান । তাই বলা হয় নৈতিকতার ধারণা সর্বজনীন।"
        },
        {
          "label": "গ",
          "question": "ছক-১ পাঠ্যবইয়ের কোন বিষয়কে নির্দেশ করে? ব্যাখ্যা কর।",
          "explanation": "উদ্দীপকে ছক-১ এ পাঠ্যবইয়ের ‘আইন’ বিষয়কে নির্দেশ করেছেন । আইন হলো সমাজস্বীকৃত এবং রাষ্ট্র কর্তৃক অনুমোদিত নিয়ম-কানুনের সমষ্টি, যা মানুষের বাহ্যিক আচরণকে নিয়ন্ত্রণ করে। আইনের অন্যতম একটি বৈশিষ্ট্য হলো সর্বজনীনতা। রাষ্ট্রের সব নাগরিক আইনের আওতাধীন। কেউ আইনের বাইরে নয়। অনুমোদন ও স্বীকৃতি আইনের আরেকটি বৈশিষ্ট্য। আইনের পেছনে কর্তৃপক্ষের অনুমোদন ও স্বীকৃতি প্রয়োজন। সার্বভৌম কর্তৃপক্ষ কর্তৃক জারিকৃত ঘোষণা আইন হিসেবে বিধিবদ্ধ হলে সাধারণ জনগণ সেগুলো মানতে বাধ্য হয়। আইনের অন্যতম একটি বৈশিষ্ট্য হলো এটি মানুষের বাহ্যিক আচার-আচরণ নিয়ন্ত্রণ করে। রাষ্ট্রীয় আইন প্রণীত হয় মানুষের বাহ্যিক আচরণকে জনকল্যাণের উপযোগী করে তোলার জন্য। সুস্পষ্টতা আইনের আরেকটি বৈশিষ্ট্য। আইন সুস্পষ্ট ও দ্ব্যর্থহীন। অস্পষ্ট ও দ্ব্যর্থবোধক আইন জনমনে আইন সম্পর্কে বিভ্রান্তি সৃষ্টি করে। এছাড়া আইন কতগুলো প্রথা, রীতি-নীতি এবং নিয়ম-কানুনের সমষ্টি।"
        },
        {
          "label": "ঘ",
          "question": "তুমি কি ছক-২ ও ছক-৩ কে পরস্পরের পরিপূরক মনে কর? যুক্তিসহকারে মতামত দাও ।",
          "explanation": "হ্যাঁ, আমি ছক-২ ও ছক-৩ কে অর্থাৎ স্বাধীনতা ও সাম্যকে পরস্পরের পরিপূরক মনে করি। অপরের অধিকার বা স্বাধীনতায় হস্তক্ষেপ না করে স্বীয় ইচ্ছে মতো কাজ করার অধিকারকেই স্বাধীনতা বলা হয়। এর মাধ্যমে ব্যক্তি তার মতামত প্রকাশ করতে পারে, যা ছক-২ এর বিষয়গুলো দ্বারা বোঝা যায়। অপরদিকে সাম্য হলো সবার জন্য সমান সুযোগ সুবিধা দেওয়া, কোনো ব্যক্তি বা গোষ্ঠীকে বিশেষ সুযোগ-সুবিধা না দেওয়া। ছক-৩ এ এই বিষয়গুলোই বর্ণিত হয়েছে। স্বাধীনতা ও সাম্য পরস্পর পরিপূরক, অর্থাৎ এরা পরস্পর বিরোধী নয়। একে অপরের পথে বাধা সৃষ্টি করে না। সাম্যের অস্তিত্ব ছাড়া স্বাধীনতার উপলব্ধি অসম্ভব। স্বাধীনতার আদর্শকে বাস্তবে রূপায়িত করার জন্য সাম্যের পরিবেশ প্রয়োজন । রাষ্ট্র আইনের মাধ্যমে স্বাধীনতা সৃষ্টি ও সংরক্ষণ করে। আবার রাষ্ট্র স্বাধীনতা সংরক্ষণের স্বার্থে আইনের মাধ্যমে বিশেষ সুযোগ সুবিধার বিলোপ সাধন করে সাম্যের পরিবেশ সৃষ্টি করে। বস্তুত সাম্য ছাড়া যেমন স্বাধীনতা হয় না, তেমনি স্বাধীনতা ছাড়া সাম্যও অসম্পূর্ণ থেকে যায় । বৃহৎ দৃষ্টিভঙ্গিতে দেখলে স্বাধীনতা ও সাম্যকে একই রূপ মনে করা হয়। মূলত স্বাধীনতা ও সাম্য একই মুদ্রার বিপরীত দিক । পরিশেষে বলা যায়, সাম্য ব্যতীত স্বাধীনতা কার্যকর হতে পারে না। অর্থাৎ, স্বাধীনতা ও সাম্য পরস্পরবিরোধী নয়, বরং পরস্পর পরিপূরক।"
        }
      ]
    }
  ]
}