{
  "title": "বিএএফ শাহীন কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ইমদাদুল হক একজন শিক্ষক। তিনি তার ছাত্রদের অধিকার ও কর্তব্য সম্পর্কে সুস্পষ্ট ধারণা নিতে একটি নির্দিষ্ট বিষয়ে জ্ঞানার্জনের উপর গুরুত্বারোপ করেন। তিনি বলেন, প্রত্যেককেই নিজ নিজ রাষ্ট্রের উন্নয়নের পাশাপাশি বিশ্বসভ্যতার উন্নয়নে কাজ করতে হবে।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "পৌরনীতির ইংরেজি প্রতিশব্দ 'Civics' শব্দটি দুটি ল্যাটিন শব্দ 'Civis' এবং 'Civitas' শব্দ থেকে এসেছে।"
        },
        {
          "label": "খ",
          "question": "",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে -আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন- নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শ্রেণি শিক্ষক 'পৌরনীতি ও সুশাসন' বিষয়টি অধ্যয়নের প্রতি ইঙ্গিত করেছেন। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন-পরিবার, সমাজ ও রাষ্ট্রের উৎপত্তি, বিকাশ, কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগ্রিকদেরকে বিভিন্ন বিষয়ে অবক্ষয় থেকে রক্ষা করে। উদ্দীপকের শিক্ষক ইমদাদুল হক তার ছাত্রদের অধিকার ও কর্তব্য সম্পর্কে সুস্পষ্ট ধারণা নিতে একটি নির্দিষ্ট বিষয়ে জ্ঞানার্জনের ওপর গুরুত্ব আরোপ করেন। আর নাগরিকের দায়িত্ব ও কর্তব্যের সাথে সংশ্লিষ্ট বিষয় হলো পৌরনীতি ও সুশাসন। কেননা, পৌরনীতি ও সুশাসনের জ্ঞান নাগরিকদেরকে সুনাগরিকতার শিক্ষা দেয়। তাই বলা যায়, উদ্দীপকে উল্লিখিত শিক্ষক পৌরনীতি ও সুশাসন বিষয় অধ্যয়নের প্রতি ইঙ্গিত করেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয় তথা পৌরনীতি ও সুশাসনের জ্ঞান বিশ্বসভ্যতার উন্নয়নে ভূমিকা রাখে-এ বক্তব্যের সাথে আমি একমত। পৌরনীতি ও সুশাসনের পরিধি ব্যাপক ও বিস্তৃত। এছাড়াও আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক প্রভৃতি বিষয়ের জ্ঞান পৌরনীতি ও সুশাসন পাঠের মাধ্যমে লাভ করা যায়, যা বিশ্বসভ্যতার অগ্রগতিতে অবদান রাখে। উদ্দীপকের শিক্ষক ইমদাদুল হক তার শিক্ষার্থীদের পৌরনীতি ও সুশাসন বিষয়ের জ্ঞানার্জনের পরামর্শ দেন এবং বলেন প্রত্যেকেরই নিজ রাষ্ট্রের উন্নয়নের পাশাপাশি বিশ্বসভ্যতার উন্নয়নে কাজ করা উচিত। বস্তুত রাষ্ট্রের সদস্য হিসেবে একজন নাগরিক বিশ্বসমাজেরও সদস্য। আধুনিক যুগে নাগরিকের ভূমিকা স্থানীয় ও জাতীয় সীমানা পেরিয়ে আন্তর্জাতিক পরিমণ্ডলে প্রবেশ করেছে। তাই আন্তর্জাতিক পরিমন্ডলে নাগরিকের ভূমিকা কী হতে পারে তা পৌরনীতি ও সুশাসনে বিশদভাবে বর্ণনা করা হয়েছে। নাগরিকের সাথে সংশ্লিষ্ট বিভিন্ন আন্তর্জাতিক ও আঞ্চলিক সংস্থার উদ্ভব, বিকাশ, উদ্দেশ্য ও কার্যাবলি পৌরনীতি ও সুশাসন পাঠ করলে ভালোভাবে জানা যায়। আর বিশ্বনাগরিক হিসেবে ব্যক্তি যখন তার দায়িত্ব ও কর্তব্য সম্পর্কে জানতে পারে তখনই সে বিশ্বসভ্যতার উন্নয়নে অবদান রাখতে পারে। উপরের আলোচনা থেকে বোঝা যায়, পৌরনীতি ও সুশাসন বিশ্বনাগরিক হিসেবে একজন নাগরিকের দায়িত্ব ও কর্তব্য নিয়ে পর্যালোচনা করে, যা বিশ্বসভ্যতার উন্নয়নের জন্য আবশ্যক। তাই বলা যায়, উদ্দীপকে বর্ণিত বিষয়ের জ্ঞান অর্থাৎ পৌরনীতি ও সুশাসনের জ্ঞান বিশ্বসভ্যতার উন্নয়নে ভূমিকা রাখে।"
        }
      ]
    },
    {
      "number": "2",
      "uddipok": "স্বচ্ছতা, আইনের শাসন, জবাবদিহিতা, দক্ষতা, দায়িত্বশীলতা, অংশগ্রহণমূলক।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "সাম্য হলো সকলের জন্য উন্মুক্ত ও পর্যাপ্ত সুযোগ-সুবিধার উপস্থিতি।"
        },
        {
          "label": "খ",
          "question": "",
          "explanation": "আইন মান্য করার মূল কারণ হচ্ছে শাস্তির ভয়। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হবক্স, জেরেমি বেত্থাম, জন অস্টিন প্রমুখ বলেন, মানুষ আইন মেনে চলে শাস্তির ভয়ে। কেননা আইন ভঙ্গ করলে শাস্তি পেতে হয়।' তাই ব্যক্তি ও 'সমাজ জীবনকে সুন্দর ও সুশৃঙ্খল করে গড়ে তুলতে মানুষের আইন মেনে চলা উচিত।"
        },
        {
          "label": "গ",
          "question": "",
          "explanation": "উদ্দীপকের বিষয়সমূহ সুশাসনের সাথে জড়িত। সুশাসন হলো অংশগ্রহণমূলক, স্বচ্ছ, দায়িত্বশীল ও ন্যায়পরায়ণ শাসনব্যবস্থা। সুশাসনের আইনগত ও প্রাতিষ্ঠানিক কাঠামো গড়ে তুলতে গণতান্ত্রিক শাসনব্যবস্থা, আইনের শাসন, প্রশাসনের স্বচ্ছতা, জবাবদিহিতা, দক্ষতা, দায়িত্বশীলতা, স্বাধীন বিচার বিভাগ প্রতিষ্ঠা প্রভৃতি শর্তগুলো পূরণ করতে হয়। সুশাসন আইনের শাসন নিশ্চিত করে এবং অর্থনৈতিক, সামাজিক ও রাজনৈতিক অগ্রগতিকে প্রাধান্য দেয়, নাগরিক অধিকার নিশ্চিত করে এবং রাষ্ট্রের সমৃদ্ধি বৃদ্ধি করে। চিত্রে অংশগ্রহণমূলক, আইনের শাসন, জবাবদিহিতা, দক্ষতা, দায়িত্বশীলতা, স্বচ্ছতা দ্বারা সুশাসনের বৈশিষ্ট্যকে নির্দেশ করা হয়েছে। এসব বৈশিষ্ট্য ছাড়াও সুশাসনের আরো বৈশিষ্ট্য রয়েছে। যেমন- সরকারের বৈধতা, সুশীল সমাজের ভূমিকা, ক্ষমতার বিকেন্দ্রীকরণ, গণমাধ্যমের স্বাধীনতা, সাম্য, সংবেদনশীলতা, লিঙ্গ বৈষম্যের অবসান প্রভৃতি সুশাসনের অন্যতম বৈশিষ্ট্য। এছাড়াও রাজনৈতিক স্থিতিশীলতা, মৌলিক অধিকার সংরক্ষণ, স্বাধীন ও নিরপেক্ষ বিচার ব্যবস্থা প্রভৃতি সুশাসনের অন্যতম বৈশিষ্ট্য হিসেবে বিবেচিত। এ বৈশিষ্ট্যগুলো অর্জন করার মধ্য দিয়েই কোনো রাষ্ট্রে সুশাসন প্রতিষ্ঠিত হতে পারে।"
        },
        {
          "label": "ঘ",
          "question": "",
          "explanation": "উদ্দীপকে সুশাসনের প্রতি ইঙ্গিত করা হয়েছে। সুশাসন প্রতিষ্ঠায় বাংলাদেশে বহুবিধ সমস্যা বিদ্যমান। বর্তমান সময়ের যুগোপযোগী ব্যবস্থা হলো সুশাসন। তবে সুশাসন নিশ্চিত করা সহজ নয়। এটি প্রতিষ্ঠা করতে গিয়ে একটি রাষ্ট্রকে বিভিন্ন বাধা অতিক্রম করতে হয়। বাংলাদেশও তার ব্যতিক্রম নয়। সুশাসন প্রতিষ্ঠায় একটি অন্যতম সমস্যা হলো দারিদ্র্য। বাংলাদেশের অধিকাংশ জনগণ দারিদ্র্যের শিকার। দারিদ্র্যের কারণে জনগণ শিক্ষা ও উন্নত জীবনযাপন থেকে বঞ্চিত হয়। দরিদ্র ও অশিক্ষিত জনগণ রাজনৈতিকভাবে অসচেতন থাকে। ফলে তারা সুশাসনের প্রয়োজনীয়তা ও এটি প্রতিষ্ঠার উপায় সম্পর্কে অজ্ঞ থাকে। তাই দারিদ্র্য ও সুশাসন এক সাথে চলতে পারে না। দুর্নীতি সুশাসন প্রতিষ্ঠার ক্ষেত্রে অপর একটি বড় বাধা। বাংলাদেশে দুর্নীতি একটি সামাজিক ব্যাধির মতো ছড়িয়ে পড়েছে। সুশাসন প্রতিষ্ঠায় আরেকটি সমস্যা হলো গণতান্ত্রিক রাজনৈতিক ব্যবস্থার অভাব। বাংলাদেশে গণতন্ত্র প্রচলিত থাকলেও তা সুসংহত নয়, যা সুশাসনের অন্তরায়। দক্ষ ও গণতান্ত্রিক চেতনায় উজ্জীবিত নেতৃত্ব ছাড়া সুশাসন প্রতিষ্ঠা করা যায় না। আর বাংলাদেশে এ ধরনের নেতৃত্বের সংকট রয়েছে। সুশাসন প্রতিষ্ঠার গুরুত্বপূর্ণ শর্ত হচ্ছে আইনের শাসন। বাংলাদেশে আইনের শাসনের অভাব রয়েছে। বাংলাদেশে গণমাধ্যমের স্বাধীনতা রয়েছে, কিন্তু অনেক ক্ষেত্রেই গণমাধ্যমের ওপর কমবেশি হস্তক্ষেপ করা হয়। এর ফলে সুশাসন বাধাগ্রস্ত হয়। তাছাড়া ই-গভর্নেন্স ছাড়া বর্তমানে সুশাসন প্রতিষ্ঠা করা কঠিন। আর বাংলাদেশে এখনও ই- গভর্নেন্স সম্পূর্ণরূপে প্রতিষ্ঠিত হয়নি। উপরের বিষয়গুলো ছাড়াও বাংলাদেশে নাগরিক অসচেতনতা, কর্তৃত্বমূলক অবকাঠামো, প্রাতিষ্ঠানিকীকরণের অভাব, স্থানীয় শাসন কাঠামোর দুর্বলতা প্রভৃতি সমস্যা রয়েছে। এসব সমস্যা বাংলাদেশে সুশাসন প্রতিষ্ঠায় অন্তরায় হিসেবে কাজ করছে।"
        }
      ]
    },
    {
      "number": "3",
      "uddipok": "আইন : প্রথা, ধর্ম, ন্যায়বোধ, বিচারকের রায়, আইনসভা, বিজ্ঞানসম্মত আলোচনা।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "আইনের সংজ্ঞায় জন অস্টিন বলেন, \"সার্বভৌম শাসকের আদেশই আইন।\""
        },
        {
          "label": "খ",
          "question": "",
          "explanation": "আইনের চোখে সবাই সমান বলতে গণতান্ত্রিক রাষ্ট্রে সকল মানুষের জন্য সমানভাবে আইনের প্রাধান্যকে বোঝায়। আইনের চোখে সবাই সমান এবং সব কিছুর ওপরে আইনের প্রাধান্যের স্বীকৃতিই হচ্ছে আইনের শাসন। এর অর্থ হচ্ছে ধর্ম-বর্ণ-শ্রেণি এবং ছোট-বড় নির্বিশেষে সবাই আইনের কাছে সমান। কেউ বিশেষ মর্যাদার অধিকারী নয়। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা হবে এটাই আইনের চোখে সবাই সমান এর মূল কথা।"
        },
        {
          "label": "গ",
          "question": "",
          "explanation": "উদ্দীপকে আইনের উৎসের প্রতি ইঙ্গিত করা হয়েছে। আইন বলতে সমাজস্বীকৃত ও রাষ্ট্রকর্তৃক অনুমোদিত নিয়ম-কানুনকে বোঝায় যা মানুষের বাহ্যিক আচরণ নিয়ন্ত্রণ করে। আইন বিভিন্ন উৎস থেকে গৃহীত হয়। সাধারণত যে সকল বিষয়ের রীতি-নীতি, বিধি-বিধানকে আইন হিসেবে গ্রহণ করা হয়েছে তাদেরকে আইনের উৎস বলে। আইনের বিভিন্ন উৎস রয়েছে। যেমন: ধর্ম, ন্যায়বোধ, বিজ্ঞানসম্মত আলোচনা, বিচারকের রায়, আইনসভা, সংবিধান প্রভৃতি আইনের উৎস হিসেবে স্বীকৃত। অর্থাৎ উদ্দীপকে আইনের উৎস উল্লেখ করা হয়েছে। জনগণের জীবনকে সুন্দর ও সুশৃঙ্খল করতে আইন অপরিহার্য। আর বিভিন্ন উৎস আইন তৈরির ভিত্তি হিসেবে কাজ করে বলে নাগরিক জীবনে এগুলোর গুরুত্ব অপরিসীম। যেমন- কোনো সমাজে প্রচলিত প্রথা রাষ্ট্রীয় স্বীকৃতির মাধ্যমে আইনে পরিণত হলে মানুষ তা দ্রুত গ্রহণ করে। কারণ উক্ত প্রথা ওই সমাজে দীর্ঘ সময় ধরে পালিত হয়ে আসছিল। এমনিভাবে ধর্মীয় অনুশাসন ও ধর্ম গ্রন্থ থেকে আইনের উৎপত্তি ঘটলে মানুষ সেগুলো শ্রদ্ধাবোধ থেকে মেনে চলে, বাধ্য হয়ে নয়। বিভিন্ন উৎস থেকে গৃহীত আইন যেমন রাষ্ট্রে বিদ্যমান আইনের সম্ভারকে সমৃদ্ধ করে তেমনি নানাভাবে মানুষকে তা মেনে চলতেও উদ্বুদ্ধ করে। এজন্য আইনের উৎসসমূহের গুরুত্ব অনস্বীকার্য।"
        },
        {
          "label": "ঘ",
          "question": "",
          "explanation": "“যেখানে আইন নেই সেখানে স্বাধীনতা থাকতে পারে না”- আইন ও স্বাধীনতার সম্পর্ক কতটা নিবিড় ও ঘনিষ্ঠ তা বোঝাতেই জন লক উক্তিটি করেছেন। আইনের নিয়ন্ত্রণ ছাড়া যথার্থভাবে স্বাধীনতা ভোগ করা যায় না। আইন আছে বলেই স্বাধীনতা রক্ষা পায়। স্বাধীনতার প্রধান ভিত্তি ও শর্তই হলো আইন। আইনের অবর্তমানে স্বাধীনতা স্বেচ্ছাচারিতায় পরিণত হয়। আইন আছে বলেই স্বাধীনতা ভোগ করা যায়। অর্থাৎ আইন স্বাধীনতার রক্ষাকবচ। আইন শাসকগোষ্ঠীর স্বেচ্ছাচারিতার হাত থেকে জনগণকে রক্ষা করে। আইন সংযত ও নির্দিষ্ট সীমারেখার গণ্ডিতে সকলকে আবদ্ধ রাখে। স্বাধীনতাকে রক্ষা করা এবং সকলের নিকট উপভোগ্য করে তোলাই আইনের লক্ষ্য। আইন আছে বলেই স্বাধীনতা ভোগ করা যায়। আইন স্বাধীনতার রক্ষক। আইনের মাধ্যমে স্বাধীনতার পরিধি সম্প্রসারিত হয়। রাষ্ট্র আইনের দ্বারা এমন এক সামাজিক পরিবেশ সৃষ্টি করে যেখানে সুন্দর, সভ্য জীবনযাপনের অনুকূল অবস্থা প্রতিষ্ঠিত হয়। পরিশেষে বলা যায়, আইন ও স্বাধীনতার সম্পর্ক খুবই ঘনিষ্ঠ। তাই জন লকের উপরিউক্ত বক্তব্য যথার্থ।"
        }
      ]
    },
    {
      "number": "4",
      "uddipok": "কুমিল্লার নাঙ্গলকোট উপজেলার চালকল শ্রমিক আমেনা ও করিম উদ্দিন। আমেনা দিন রাত পরিশ্রম করে পায় ৪০০ টাকা আর করিম উদ্দিন পায় ৬০০ টাকা। আমেনা এর প্রতিবাদ করলে মালিক তাকে ছাটাই করার ভয় দেখায়। কুমিল্লায় দু'শতাধিক চালকলে আমেনার মতো দু'হাজারের বেশি নারী শ্রমিক কাজ করে।",
      "tag": "BAFSC 24",
      "sub_questions": [
        {
          "label": "ক",
          "question": "\"আইন হলো সার্বভৌম শাসকের আদেশ\"-উক্তিটি কার?",
          "explanation": "\"আইন হলো সার্বভৌম শাসকের আদেশ\"-উক্তিটি টমাস হবস এর।"
        },
        {
          "label": "খ",
          "question": "বহুদলীয় ব্যবস্থা বলতে কী বোঝায়?",
          "explanation": "একটি রাষ্ট্রে দুটির অধিক রাজনৈতিক দল রাষ্ট্রীয় ক্ষমতা লাভের লড়াইয়ে কার্যকর ভূমিকা পালন করলে তাকে বহুদলীয় ব্যবস্থা বলে। বহুদলীয় ব্যবস্থা জাতি, ধর্ম, ভাষা বা শ্রেণির ভিত্তিতে গড়ে উঠতে পারে। এ ব্যবস্থায় দলগুলো নিজ নিজ মতাদর্শ, নীতি ও কর্মসূচি অনুযায়ী নির্বাচনে প্রতিদ্বন্দ্বিতা করে। নির্বাচনে কোনো দল সংখ্যাগরিষ্ঠ আসনে জয়ী হলে সেই দলই সরকার গঠন করে। তবে বহুদলীয় ব্যবস্থায় কোনো দলের পক্ষে অনেক সময় এককভাবে নিরঙ্কুশ সংখ্যাগরিষ্ঠতা অর্জন করা সম্ভব হয় না। তখন একাধিক দল মিলিত হয়ে সম্মিলিত সরকার (Coalition Government) গঠন করে। ফ্রান্স, ইতালি, বাংলাদেশ, ভারত, পাকিস্তান, বেলজিয়াম প্রভৃতি দেশে বহুদলীয় ব্যবস্থা বিদ্যমান।"
        },
        {
          "label": "গ",
          "question": "",
          "explanation": "উদ্দীপকের নারী শ্রমিকরা অর্থনৈতিক সাম্য থেকে বঞ্চিত হয়েছে। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সবার মাঝে সমানভাবে ভাগ করে দেওয়া নয়; বরং জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের: সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্যের মূলকথা হচ্ছে, যোগ্যতা অনুযায়ী সম্পদ ও সুযোগের বণ্টন। উদ্দীপকে দেখা যায়, সাবিহা একটি বেসরকারি প্রতিষ্ঠানে কাজ করেন। তার প্রতিষ্ঠানে নারী ও পুরুষ শ্রমিকের মজুরির ক্ষেত্রে বৈষম্য বিদ্যমান। একজন পুরুষ শ্রমিক দৈনিক ৩০০ টাকা মজুরি পেলেও একজন নারী শ্রমিক পান ২০০ টাকা। এখানে নারী-পুরুষের মধ্যকার মজুরির পার্থক্য অর্থনৈতিক সাম্যের পরিপন্থি কেননা, যোগ্যতা অনুযায়ী একই ধরনের কাজ করে নারী-পুরুষ নির্বিশেষে সবার ন্যায্য মজুরি লাভ অর্থনৈতিক সাম্যের মূলকথা। তাই বলা যায়, উদ্দীপকের নারী শ্রমিকরা অর্থনৈতিক সাম্য থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সাম্য অর্থাৎ অর্থনৈতিক সাম্য ছাড়া রাজনৈতিক সাম্য মূল্যহীন-উক্তিটি যথার্থ। জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্য ছাড়া রাজনৈতিক সাম্য অর্থহীন হয়ে পড়ে। কেননা, ব্যক্তিত্ব বিকাশের জন্য সবার আগে প্রয়োজন অর্থনৈতিক সাম্য। আর রাজনৈতিক সাম্য বলতে রাজনৈতিক অধিকার ভোগের ক্ষমতাকে বোঝায়। রাজনৈতিক অধিকার বলতে ভোটাধিকার, নির্বাচিত হওয়ার অধিকার, সরকারি চাকরি লাভের অধিকার, সরকারি কাজে অংশগ্রহণের অধিকার, সরকারের সমালোচনা করার অধিকার প্রভৃতিকে বোঝায়। রাজনৈতিক সাম্য ব্যক্তির গণতান্ত্রিক অধিকারকে সুপ্রতিষ্ঠিত করে। রাজনৈতিক সাম্য তখনই অর্জিত হয় যখন অর্থনৈতিক সাম্য প্রতিষ্ঠিত হয়। অর্থনৈতিক স্বাবলম্বিতা এবং সুযোগ-সুবিধা অর্জন করার মধ্য দিয়ে রাষ্ট্রের নাগরিকরা রাজনৈতিকভাবে সচেতন হয় এবং রাজনৈতিক সাম্য অর্জনে সচেষ্ট হয়। কিন্তু অর্থনৈতিক সাম্য প্রতিষ্ঠিত না হলে শুধু রাজনৈতিক সাম্য দিয়ে সুশাসন প্রতিষ্ঠা করা সম্ভব হয় না। রাষ্ট্রে অর্থনৈতিক সাম্য থাকলে জনগণ স্বাভাবিক জীবনযাপন করতে পারে। ফলে তারা নিজেদেরকে দেশের রাজনৈতিক কর্মকাণ্ডে সংশ্লিষ্ট করতে উৎসাহী হয়। সেই সাথে তারা রাষ্ট্রের প্রতি অর্থনৈতিক দায়িত্ব ও কর্তব্যগুলো যথাযথভাবে পালন করে। সে জন্য রাজনৈতিক সাম্যকে অর্থবহ করতে হলে অর্থনৈতিক সাম্য নিশ্চিত করতে হবে।"
        }
      ]
    },
    {
      "number": "5",
      "uddipok": "মাহমুদ বাংলাদেশের নাগরিক। রাষ্ট্র প্রদত্ত সুযোগ-সুবিধা ভোগ করলেও রাষ্ট্রের প্রতি করণীয় সম্পর্কে সে অসচেতন। সে নির্বাচনে ভোটদানে অংশগ্রহণ করে না, নিয়মিত কর প্রদান করে না। সম্প্রতি তার প্রতিবেশিকে বিনা কারণে প্রহার করায় আদালত কর্তৃক শাস্তি ভোগ করেছে।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "বাংলাদেশ তথ্য অধিকার আইন ২০০৯ সালে পাস হয়।"
        },
        {
          "label": "খ",
          "question": "",
          "explanation": "মৌলিক ও মানবাধিকারের মধ্যে সম্পর্ক অত্যন্ত ঘনিষ্ঠ। মৌলিক অধিকার হচ্ছে সেসব অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে। আর বিশ্বের নাগরিক হিসেবে নাগরিকগণ আন্তর্জাতিকভাবে স্বীকৃত যে সকল অধিকার ভোগ করে তাই মানবাধিকার। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। আবার কেউ মানবাধিকার থেকে বঞ্চিত হলে সে বিভিন্ন আন্তর্জাতিক প্রতিষ্ঠানের দ্বারস্থ হতে পারে। এক্ষেত্রে উক্ত প্রতিষ্ঠানগুলো তাকে খাদ্য, বস্ত্র ও আশ্রয় প্রদানসহ তার মানবাধিকার প্রতিষ্ঠা করার জন্য প্রয়োজনীয় ব্যবস্থা গ্রহণ করে থাকে। মানবাধিকার মৌলিক অধিকারেরই একটি বিস্তৃত রূপ, যা জাতীয় এবং আন্তর্জাতিকভাবে স্বীকৃত। মানুষের ব্যক্তিত্ব বিকাশ ও জীবনের পরিপূর্ণতার অর্জনের জন্য মৌলিক অধিকার এবং মানবাধিকার উভয়ের প্রয়োজন রয়েছে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের মাহমুদ রাষ্ট্র প্রদত্ত সব ধরনের নাগরিক অধিকার বা সুযোগ-সুবিধা ভোগ করেন। অধিকার হলো সমাজ ও রাষ্ট্রের মাধ্যমে স্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে। প্রতিটি নাগরিকের সামাজিক ও রাজনৈতিক কর্মকাণ্ডে অংশগ্রহণের সুযোগ-সুবিধা থাকা প্রয়োজন। তেমনি প্রয়োজন অর্থনৈতিক স্বাধীনতা থাকা। যার মধ্যে পড়ে অন্ন, বস্ত্র ও কর্মের সংস্থান এবং অভাব থেকে মুক্তি। উদ্দীপকের মাহমুদ রাষ্ট্র প্রদত্ত এসব অধিকার ভোগ করে থাকেন। উদ্দীপকের মাহমুদ রাষ্ট্র প্রদত্ত আইনগত অধিকার যেমন- সামাজিক, রাজনৈতিক, অর্থনৈতিক ইত্যাদি অধিকার ভোগ করে থাকেন। সামাজিক অধিকারের মধ্যে তিনি জীবনধারণ, চলাফেরা, সম্পত্তি ভোগ, চুক্তি, মত প্রকাশ, সভা-সমিতি, ধর্মপালন, আইনের দৃষ্টিতে সমতা, পরিবার গঠন, ভাষা ও কৃষ্টি সংরক্ষণ, শিক্ষা, খ্যাতি বা সম্মান লাভ ইত্যাদি অধিকার ভোগ করেন। রাজনৈতিক অধিকারের মধ্যে রাষ্ট্রে স্থায়ীভাবে বসবাস, নির্বাচন করা, সরকারি চাকরি লাভ, বিদেশে অবস্থানকালে নিরাপত্তা লাভ, সরকারি কার্যকলাপের সমালোচনা করার অধিকার ইত্যাদি ভোগ করেন। অর্থনৈতিক অধিকারের মধ্যে কর্ম, ন্যায্য মজুরি লাভ, অবকাশ লাভ, শ্রমিক সংঘ গঠন ইত্যাদি অধিকার ভোগ করে থাকেন।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকের মাহমুদের বর্জনীয় কাজ দুইটি রাজনৈতিক কর্তব্যের পর্যায়ভুক্ত। রাষ্ট্রের সদস্য হিসেবে নাগরিকরা রাষ্ট্রের প্রতি যেসব কর্তব্য পালন করে তাকে রাজনৈতিক কর্তব্য বলে। রাষ্ট্রের প্রতি আনুগত্য প্রদর্শন করা, রাষ্ট্রের আইন মেনে চলা, রাষ্ট্রের সেবা করা, সততার সাথে ভোট দান ইত্যাদি নাগরিকের রাজনৈতিক কর্তব্যের অন্তর্ভুক্ত। তাই উদ্দীপকের মাহমুদের নির্বাচনে ভোট না দেওয়া এবং আইন অমান্য করা রাজনৈতিক কর্তব্য বর্জনের মধ্যে পড়ে। মাহমুদ নির্বাচনে ভোট দেন না। এছাড়া সম্প্রতি তিনি তার প্রতিবেশীকে বিনা কারণে প্রহার করায় আদালতের মাধ্যমে শাস্তিভোগ করেছেন। প্রতিবেশীকে প্রহার করার মাধ্যমে তার আইন অমান্য করার দিকটি ফুটে ফুটে উঠেছে। তাই মাহমুদের বর্জন করা কাজ দুটি নাগরিকের রাজনৈতিক কর্তব্যের অন্তর্ভুক্ত। গণতান্ত্রিক শাসনব্যবস্থায় ভোটাধিকার নাগরিকের একটি গুরুত্বপূর্ণ অধিকার। সব গণতান্ত্রিক রাষ্ট্রে সর্বজনীন প্রাপ্তবয়স্কের ভোটাধিকার স্বীকৃত। সব স্থানীয় ও জাতীয় পর্যায়ের নির্বাচনে ভোটদানের মাধ্যমে যোগ্য প্রার্থীকে নির্বাচিত করা একজন সুনাগরিকের রাজনৈতিক কর্তব্য। এ ছাড়াও রাষ্ট্রের প্রচলিত আইনের প্রতি শ্রদ্ধাশীল থাকা তথা আইন মান্য করা প্রতিটি নাগরিকের অন্যতম রাজনৈতিক কর্তব্য। সব নাগরিকের উচিত রাষ্ট্রের সব আইন মেনে চলার মাধ্যমে রাষ্ট্রের শৃঙ্খলা রক্ষা করা এবং জনজীবনকে নিরাপদ রাখা। উপরের আলোচনার পরিপ্রেক্ষিতে বলা যায়, মাহমুদের বর্জনীয় দুটি কাজ অর্থাৎ ভোট না দেওয়া ও আইন অমান্য করার সঙ্গে নাগরিকের রাজনৈতিক কর্তব্যের সম্পর্ক রয়েছে।"
        }
      ]
    },
    {
      "number": "6",
      "uddipok": "শাহেদ সোহরাওয়ার্দী একজন রাজনীতিবিদ। তিনি সহজে মানুষকে আকৃষ্ট করতে পারেন। জনগণও তাকে অন্ধভাবে বিশ্বাস করে। বিশেষ করে তার বক্তব্য ও ব্যক্তিত্ব জনগণকে উজ্জীবিত করে।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "বাংলাদেশে বহুদলীয় ব্যবস্থা প্রচলিত রয়েছে।"
        },
        {
          "label": "খ",
          "question": "",
          "explanation": "যখন কোনো দেশে প্রধানত দুটি রাজনৈতিক দলের উপস্থিতি লক্ষ করা যায় এবং অন্য দলগুলোর কার্যকলাপ চোখে পড়ে না তখন তাকে দ্বিদলীয় ব্যবস্থা বলে। দ্বিদলীয় ব্যবস্থায় সাধারণত রাজনৈতিক ক্ষমতা দখলের প্রতিদ্বন্দ্বিতা দুটি দলের মধ্যে সীমাবদ্ধ থাকে। এরূপ ব্যবস্থায় প্রধান দুটি দলের মধ্যে ক্ষমতার হাত বদল হতে দেখা যায়। ফলে জনগণ খুব সহজেই দুটি দলের মতাদর্শ থেকে যেকোনো একটিকে বেছে নিতে পারে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের 'ক' সাহেবের মধ্যে সম্মোহনী নেতৃত্বের প্রকাশ দেখতে পাওয়া যায়। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আবদুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, 'ক' সাহেব একজন নেতা। তিনি সহজেই তার বক্তব্য দ্বারা জনগণকে উজ্জীবিত ও আকৃষ্ট করতে পারেন। নেতৃত্বের এসব বৈশিষ্ট্য সম্মোহনী নেতৃত্বকেই নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ সুশাসন প্রতিষ্ঠায় সম্মোহনী নেতৃত্বের ভূমিকা অত্যন্ত তাৎপর্যপূর্ণ। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। সম্মোহনী নেতৃত্ব এজন্য প্রয়োজনীয় আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক সম্মোহনী নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। সম্মোহনী নেতৃত্ব সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখে। তথ্য অবাধ ও সবার জন্য উন্মুক্তকরণ, গণশুনানি, আর্থিক বিবৃতি প্রকাশ, তথ্যে প্রবেশগম্যতার স্বাধীনতা, স্বচ্ছতা নিশ্চিত করে থাকে। সুশাসনের প্রতি অঙ্গীকারাবদ্ধ নেতৃত্ব স্বচ্ছতা এবং সরকারি কর্মকাণ্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকে। জনগণের নিকট দায়বদ্ধতা ও জবাবদিহিতা সুশাসনের বৈশিষ্ট্য। সম্মোহনী নেতৃত্ব রাষ্ট্রের চূড়ান্ত ও সার্বভৌম ক্ষমতার অধিকারী জনগণের নিকট দায়িত্বশীল হয়ে থাকে। সুশাসন নিশ্চিত করতে সম্মোহনী নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। বাকস্বাধীনতা, সংবাদপত্রের স্বাধীনতা, নারীর অধিকার, শিশু অধিকার, সংখ্যালঘুদের রক্ষার জন্য সম্মোহনী নেতৃত্ব গুরুত্বপূর্ণ ভূমিকা পালন করে। সম্মোহনী নেতৃত্ব খাদ্য, বস্ত্র, চিকিৎসা, নিরাপদ পানি, সামাজিক নিরাপত্তা ও শিক্ষার অধিকার নিশ্চিত করে সুশাসন প্রতিষ্ঠা করতে সক্ষম হয়। উপরের আলোচনার ভিত্তিতে বলা যায়, সুশাসন প্রতিষ্ঠায় সম্মোহনী নেতৃত্ব তাৎপর্যপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "পঞ্চদশ ও ষোড়শ শতকে ইউরোপে জাতীয়তাবাদী ভাবধারার উন্মেষ ঘটে। ইতালীর রাষ্ট্রদার্শনিক নিকোলো ম্যাকিয়াভেলি তাঁর দৃষ্টিকোণ থেকে উপলব্ধি করেন যে, আগামী দিনের রাষ্ট্র হবে 'জাতি রাষ্ট্র' এবং তার ভিত্তি হবে 'জাতীয়তাবাদ'।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "জাতীয়তা একটি মানসিক ধারণা, যা কোনো একটি জনসমাজকে অন্য জনসমাজ থেকে পৃথক করে এবং নিজেদের মধ্যে ঐক্যবোধ তৈরি করে।"
        },
        {
          "label": "খ",
          "question": "",
          "explanation": "জাতি ও জাতীয়তার মধ্যে সুস্পষ্ট পার্থক্য বিদ্যমান। জাতি বলতে বোঝায় এমন এক রাজনৈতিক চেতনাসম্পন্ন জনসমাজ যারা একটি স্বাধীন রাষ্ট্রের অধিবাসী। অন্যদিকে, কোনো জনসমাজের মধ্যে যখন রাজনৈতিক চেতনার সঞ্চার হয় তখন তাকে জাতীয়তা বলে। অর্থাৎ জাতি গঠনের ক্ষেত্রে রাজনৈতিক সংগঠন থাকা অপরিহার্য, কিন্ত জাতীয়তার ক্ষেত্রে রাষ্ট্রের প্রয়োজন নেই। জাতি গঠনের পূর্বশর্ত হলো জাতীয়তাবোধ ও স্বাধীনতা। কিন্তু জাতীয়তা গঠনে স্বাধীনতার প্রয়োজন নেই। বরং মানসিক ঐক্যানুভূতি, অভিন্ন ভাষা-সংস্কৃতি ও ইতিহাস-ঐতিহ্য থাকা প্রয়োজন।"
        },
        {
          "label": "গ",
          "question": "",
          "explanation": "জাতীয়তার অন্যতম উপাদান হিসেবে ভাষা ও সংস্কৃতির গুরুত্ব বাংলাদেশের প্রেক্ষাপটে নিম্নে আলোচিত হলো- ১৯৪৭ সালে ধর্মের ভিত্তিতে ভারত ও পাকিস্তানের সৃষ্টি হয়। ধর্ম এক হলেও পূর্ব ও পশ্চিম পাকিস্তানের মানুষের মধ্যে ভাষা, সাহিত্য ও সাংস্কৃতিক ক্ষেত্রে বিস্তর পার্থক্য ছিল। এজন্যে তাদের মধ্যে জাতিগত কোনো ঐক্য গড়ে ওঠেনি। এছাড়া পশ্চিম পাকিস্তানের শাসকগোষ্ঠী জোর করে বাংলা ভাষাকে উপেক্ষা করে উর্দুকে পাকিস্তানের রাষ্ট্রভাষা করতে চেয়েছিল। কিন্তু বাঙালি জাতি বুঝতে পেরেছিল ধর্ম এক হলেও ভাষা, সাহিত্য ও সাংস্কৃতিক ক্ষেত্রে পশ্চিম পাকিস্তানিদের সাথে তাদের অনেক পার্থক্য বিদ্যমান। এজন্যে বাঙালি জাতি ভাষা রক্ষার দাবিতে সোচ্চার হয়ে ওঠে। অনেক সংগ্রাম ও ত্যাগের বিনিময়ে বাঙালি জাতি পায় একটি স্বাধীন দেশ এবং রক্ষা করে নিজের মায়ের ভাষা। সুতরাং বলা যায়, এই ভাষা, সাহিত্য ও সাংস্কৃতিক ঐক্যের কারণেই বাঙালিরা পৃথিবীর মানচিত্রে একটি স্বতন্ত্র জাতি হিসেবে নিজেদের তুলে ধরেছে।"
        },
        {
          "label": "ঘ",
          "question": "",
          "explanation": "জাতীয়তা একটি মানসিক ধারণা। এটি জাতি কিংবা রাষ্ট্র গঠনের পূর্বের উপাদান। জাতীয়তার সাথে রাজনৈতিক আকাঙ্ক্ষার সমন্বয়ে রাষ্ট্র কিংবা জাতি গঠিত হয়। তাই \"রাষ্ট্রীয় স্বাধীনতা ব্যতীত জাতীয়তা পূর্ণতা পায় না এবং জাতি গঠিত হয় না”- এ বক্তব্যের সাথে আমি একমত। জাতীয়তা হচ্ছে এক ধরনের মানসিক ধারণা এবং এক প্রকার সচেতনতা। ফরাসি জন স্টুয়ার্ট মিলের মতে, 'রাজনৈতিক চেতনাসম্পন্ন জনগোষ্ঠী যখন একই সরকারের অধীনে বাস করতে চায় এবং ইচ্ছা প্রকাশ করে যে সরকার হবে তাদের নিজস্ব সরকার বা তাদের একাংশের সরকার তখন তাকে জাতি বলে।' জনসমাজের মধ্যে রাজনৈতিক চেতনার উদ্ভব ঘটলেই তা জাতীয়তায় পরিণত হয়। জাতীয়তার এ চেতনার দ্বারা উদ্বুদ্ধ জনসমাজ স্বাধীন হলে বা স্বাধীন হতে চাইলে তাকে জাতি বলে। অর্থাৎ জাতীয়তাবোধে উদ্বুদ্ধ জনসমাজের সাথে রাজনৈতিক সংগঠন ও স্বাধীনতা মিলে জাতি গঠিত হয়। অর্থাৎ জাতীয়তার সাথে স্বাধীনতা যুক্ত হলেই জাতি হয়। সাধারণত জাতি রাষ্ট্রের নিজস্ব পতাকা, জাতীয় সংগীত এবং অভিন্ন জাতীয় লক্ষ্য থাকে। উপরের আলোচনার প্রেক্ষিতে এ কথা বলা যায়, জাতীয়তার পূর্ণতা অর্জনের জন্য এবং জাতি গঠনের জন্য রাষ্ট্রীয় স্বাধীনতা দরকার।"
        }
      ]
    },
    {
      "number": "8",
      "uddipok": "ক. গণতন্ত্র, খ. একনায়কতন্ত্র।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "জরুরি প্রয়োজন শাসন বিভাগ বা রাষ্ট্রপতি কর্তৃক ঘোষিত নির্দেশনা হলো অধ্যাদেশ।"
        },
        {
          "label": "খ",
          "question": "",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "",
          "explanation": "উদ্দীপকের 'ক'-এর প্রজাতান্ত্রিক ব্যবস্থার সংসদীয় বা মন্ত্রিপরিষদ শাসিত সরকার এবং রাষ্ট্রপতি শাসিত সরকারের মধ্যে বিস্তর পার্থক্য বিদ্যমান। আইন বিভাগ ও শাসন বিভাগের মধ্যকার সম্পর্কের ওপর ভিত্তি করে গণতান্ত্রিক সরকার সংসদীয় বা মন্ত্রিপরিষদ শাসিত সরকার ও রাষ্ট্রপতি শাসিত সরকার এই দুই ভাগে বিভক্ত। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে, তাকে মন্ত্রিপরিষদ শাসিত বা সংসদীয় সরকার বলে। অন্যদিকে, যে শাসনব্যবস্থায় শাসনকার্য পরিচালনার ভার রাষ্ট্রপতির হাতে ন্যস্ত থাকে এবং তিনি সাধারণত আইনসভার নিকট দায়ী থাকেন না তাকে রাষ্ট্রপতি শাসিত সরকার বলে। সংসদীয় সরকার ব্যবস্থায় রাষ্ট্রপ্রধান ও সরকারপ্রধান ভিন্ন ভিন্ন ব্যক্তি। অন্যদিকে, রাষ্ট্রপতিশাসিত সরকার ব্যবস্থায় রাষ্ট্রপ্রধান ও সরকারপ্রধান একই ব্যক্তি। সংসদীয় সরকার ব্যবস্থায় প্রধানমন্ত্রী ও তার মন্ত্রিসভার সদস্যগণকে আইনসভার সদস্য হতে হয়। অন্যদিকে, রাষ্ট্রপতি শাসিত সরকারের মন্ত্রীগণ সাধারণত আইনসভার সদস্য নন। সংসদীয় সরকারের আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। অন্যদিকে, রাষ্ট্রপতি শাসিত সরকারের আইনসভা মন্ত্রীদের পদচ্যুত করতে পারে না। জরুরি অবস্থা মোকাবিলায় সংসদীয় সরকার দ্রুত সিদ্ধান্ত গ্রহণ করতে পারে না। অন্যদিকে, রাষ্ট্রপতি শাসিত সরকার ব্যবস্থায় জরুরি পরিস্থিতি মোকাবিলায় দ্রুত সিদ্ধান্ত গ্রহণ করা যায়।"
        },
        {
          "label": "ঘ",
          "question": "",
          "explanation": "উদ্দীপকের 'খ' তথা একনায়কতান্ত্রিক শাসনব্যবস্থা একটি স্বৈরাচারী অগণতান্ত্রিক ও বিশ্বশান্তি বিরোধী শাসন্যব্যবস্থা এর বৈশিষ্ট্যসমূহ নিচে দেওয়া হলো- একনায়কতন্ত্র হলো এমন এক শাসনব্যবস্থা যেখানে সরকারের সমস্ত ক্ষমতা এক ব্যক্তি বা একনায়কের হাতে কুক্ষিগত থাকে। এতে রাষ্ট্রের শাসন ক্ষমতা জনগণের হাতে ন্যস্ত না থেকে একজন স্বেচ্ছাচারী শাসক, দল বা শ্রেণির হাতে ন্যস্ত থাকে। এতে নেতাই দলের সর্বময় ক্ষমতার অধিকারী। তার আদেশই দেশের আইন হিসেবে বিবেচিত হয়। একনায়কতান্ত্রিক শাসনব্যবস্থা গণতন্ত্রের সম্পূর্ণ বিপরীত। এখানে একনায়কের ইচ্ছানুযায়ী আইন প্রণয়ন ও বিচার কাজ সম্পন্ন হয়। এ ব্যবস্থায় শাসককে কারও কাছে জবাবদিহি করতে হয় না বলে সে স্বেচ্ছাচারী আচরণ করতে পারে। এমনকি দেশের গণমাধ্যমগুলো তার নেতৃত্বে বা নিয়ন্ত্রণে থাকে। কেউ ইচ্ছে করলে তার সিদ্ধান্তে বিরোধিতা করতে পারে না এবং তিনি তার কাজে সম্পূর্ণ স্বাধীন। একনায়কতন্ত্রে নাগরিকের মৌলিক অধিকার খর্ব করে। ফলে ব্যক্তিত্বের বিকাশ বাধাগ্রস্ত হয়। এ ব্যবস্থায় শুধু একজন নেতার সর্বময় কর্তৃত্ব চলে বলে বিকল্প নেতৃত্ব গড়ে উঠার সুযোগ থাকে না। জনগণ রাজনীতি সচেতন হয় না। একনায়কতান্ত্রিক ব্যবস্থা ব্যক্তিকে রাষ্ট্রের বেদীমূলে উৎসর্গ করে। এখানে ব্যক্তি রাষ্ট্রের জন্য ব্যক্তির জন্য রাষ্ট্র নয়। এটি বিশ্বশান্তির পরিপন্থি। একনায়কতন্ত্র স্বৈরাচারী শাসন প্রতিষ্ঠা করে। কেননা এখানে একনায়কের কথাই আইন। এতে ব্যক্তির স্বাধীন চিন্তা ও মুক্তবুদ্ধি চর্চার সুযোগ নেই। বর্তমান বিশ্বের কোনো রাষ্ট্র বা জনগোষ্ঠী সাধারণ এ ধরনের শাসনব্যবস্থাকে সমর্থন করে না।"
        }
      ]
    },
    {
      "number": "9",
      "uddipok": "সরকার- A. আইন বিভাগ- B. শাসন বিভাগ, C. বিচার বিভাগ।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "যে সরকার ব্যবস্থায় রাষ্ট্রপ্রধান জনগণের প্রত্যক্ষ বা পরোক্ষ ভোটের মাধ্যমে নির্বাচিত হন তাকে প্রজাতন্ত্র বলে।"
        },
        {
          "label": "খ",
          "question": "",
          "explanation": "কোনো রাষ্ট্রের আইনসভা যখন দু'টি ভিন্ন রকম পরিষদ বা কক্ষ নিয়ে গঠিত হয় তখন তাকে দ্বি-কক্ষবিশিষ্ট আইনসভা বলে। দ্বি-কক্ষবিশিষ্ট আইনসভা সর্বজনীন ভোটাধিকার, আংশিক মনোনয়ন কিংবা উত্তরাধিকার সূত্রে গঠিত হয়। এ ধরনের আইনসভা নিম্নকক্ষ ও উচ্চকক্ষের সমন্বয়ে গঠিত হয়।"
        },
        {
          "label": "গ",
          "question": "",
          "explanation": "'A'-এর আইন বিভাগের ক্ষমতা ও কার্যাবলি ব্যাপক। সরকারের তিনটি বিভাগ রয়েছে। এগুলো হলো আইন, শাসন ও বিচার বিভাগ। সরকারের তিনটি বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা সংবিধান রচনা করে এবং প্রয়োজনে তা সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে'। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উপরের আলোচনার প্রেক্ষিতে বলা যায়, গণতান্ত্রিক শাসনব্যবস্থায় আইনসভার কার্যাবলি অনেক বিস্তৃত এবং এর মর্যাদা ও গুরুত্ব বিশেষভাবে উল্লেখযোগ্য।"
        },
        {
          "label": "ঘ",
          "question": "",
          "explanation": "উদ্দীপকের 'C'-এর বিচার বিভাগের স্বাধীনতা রক্ষার বেশকিছু উপায় রয়েছে। যেকোনো রাষ্ট্রের শাসনব্যবস্থায় স্বাধীন ও নিরপেক্ষ বিচার বিভাগের ভূমিকা অপরিসীম। বিচার বিভাগের স্বাধীনতা বলতে বোঝায় আইন ও শাসন বিভাগের নিয়ন্ত্রণমুক্ত থেকে স্বাধীনভাবে বিচারকার্য পরিচালনা করা। উদ্দীপকের জনাব 'ঞ' স্বাধীন ও নিরপেক্ষভাবে তার ভূমিকা পালন করেন, যা বিচার বিভাগের স্বাধীনতাকে নির্দেশ করে। বিচার বিভাগের স্বাধীনতা রক্ষার জন্য যেসব ব্যবস্থা নিতে হবে তাহলো-প্রথমত, বিচার বিভাগের স্বাধীনতা রক্ষার জন্য আইন বিষয়ে অভিজ্ঞ, সৎ, সাহসী এবং দলীয় রাজনীতির সাথে প্রত্যক্ষ সম্পর্কহীন ব্যক্তিদেরকে বিচারপতি পদে নিয়োগের ব‍্যবস্থা করতে হবে। দ্বিতীয়ত, বিচারক নিয়োগের ক্ষেত্রে শাসন বিভাগের মাধ্যমে সরাসরি নিয়োগ পদ্ধতিই উত্তম। এক্ষেত্রে বিচারকমণ্ডলীর সমন্বয়ে গঠিত একটি স্থায়ী কমিটির সুপারিশক্রমে শাসন বিভাগের মাধ্যমে বিচারক নিয়োগ করা জরুরি। তৃতীয়ত, বিচারপতিদের কার্যকালের স্থায়িত্ব বিধান করা প্রয়োজন। কেননা, কার্যকালের স্থায়িত্ব নিশ্চিত থাকলে বিচারকরা নির্ভয়ে ও সততার সাথে বিচারকাজ সম্পাদন করতে পারেন। চতুর্থত, বিচারকদের জন্য আকর্ষণীয় বেতন-ভাতা এবং অন্যান্য সুযোগ-সুবিধা প্রদান করতে হবে। ফলে তারা সৎ ও নির্লোভ থাকবেন এবং হীনমন্যতায় ভুগবেন না। পঞ্চমত, যোগ্যতা ও জ্যেষ্ঠতার ভিত্তিতে সময়মতো বিচারকদের পদোন্নতির ব্যবস্থা করতে হবে। ষষ্ঠত, বিচার বিভাগের স্বাধীনতা রক্ষার জন্য আইন ও শাসন বিভাগের প্রভাবমুক্ত থাকা অত্যাবশ্যক। পরিশেষে বলা যায়, স্বাধীন বিচার বিভাগ আধুনিক গণতান্ত্রিক শাসনব্যবস্থার অপরিহার্য পূর্বশর্ত। তাই বিচার বিভাগের স্বাধীনতা রক্ষার জন্য উপরে বর্ণিত বিষয়গুলো গুরুত্বসহকারে বাস্তবায়ন করা প্রয়োজন।"
        }
      ]
    },
    {
      "number": "10",
      "uddipok": "দল ব্যবস্থা: A-একদলীয় ব্যবস্থা, B-দ্বি-দলীয় ব্যবস্থা, C- ?",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভার মোট সদস্য ৩৫০ জন।"
        },
        {
          "label": "খ",
          "question": "",
          "explanation": "গণতান্ত্রিক রাষ্ট্রে রাজনৈতিক দলই জনমত গঠন ও প্রচারের শ্রেষ্ঠতম বাহন বলে স্বীকৃত। রাজনৈতিক দল রাষ্ট্রের নানাবিধ সমস্যা জনগণের সম্মুখে তুলে ধরে এবং এ সকল ব্যাপারে জনমত গড়ে তোলে। তাছাড়া রাজনৈতিক দল বিভিন্ন সভা-সমিতি এবং সংবাদপত্রের মাধ্যমে বক্তৃতা-বিবৃতি প্রদান করে এবং দলীয় পুস্তক-পত্রিকার মাধ্যমে প্রচারকার্য পরিচালনা করে জনমত গঠন করে।"
        },
        {
          "label": "গ",
          "question": "উদ্দীপকের C কোন দল ব্যবস্থার ইঙ্গিত করছে? উক্ত দল ব্যবস্থার বর্ণনা দাও।",
          "explanation": "উদ্দীপকে উল্লিখিত 'C' এর দ্বারা বহুদলীয় ব্যবস্থাকে নির্দেশ করছে। উক্ত দল ব্যবস্থার বর্ণনা নিচে দেওয়া হলো- যে রাষ্ট্রব্যবস্থায় দুইয়ের অধিক রাজনৈতিক দলের কার্যক্রম দেখা যায়, তাকে বহুদলীয় ব্যবস্থা বলে। বহুদলীয় ব্যবস্থায় প্রতিটি দল নিজ নিজ দলীয় কর্মসূচির মাধ্যমে নির্বাচনে অংশগ্রহণ করে। যে দল সংখ্যাগরিষ্ঠতা অর্জন করে সেই দল সরকার গঠন করে। বহুদলীয় ব্যবস্থায় অনেকগুলো রাজনৈতিক দল বর্তমান থাকে। গণতান্ত্রিক শাসনব্যবস্থার একটি গুরুত্বপূর্ণ বৈশিষ্ট্য হলো বহুদলীয় ব্যবস্থা। পরোক্ষ গণতন্ত্রে বিভিন্ন রাজনৈতিক দল থাকে। রাজনৈতিক দলগুলো জনগণের সমর্থন লাভের চেষ্টা করে থাকে। নির্বাচনে যে দল জয়লাভ করে সে দল সরকার গঠন করে। যেসব দল ক্ষমতায় অধিষ্ঠিত হতে পারে না, তারা সরকারের বাইরে থেকে গঠনমূলক বিরোধিতা করে সরকারকে সঠিক পথে পরিচালিত করে থাকে। বহুদলীয় ব্যবস্থায় জনগণ রাজনীতি সচেতন থাকে এবং নিজেদের পছন্দমতো যোগ্য প্রার্থীকে বাছাই করতে পারে। পরিশেষে বলা যায়, গণতন্ত্রকে সফল করতে হলে বহুদলীয় ব্যবস্থার কোনো বিকল্প নেই। বিরোধী দল ছাড়া কখনো গণতন্ত্র সফল হতে পারে না। তাই বলা যায়, 'C' দেশের দলব্যবস্থা বা বহুদলীয় ব্যবস্থা গণতন্ত্রের জন্য সহায়ক।"
        },
        {
          "label": "ঘ",
          "question": "",
          "explanation": "নিম্নের অনুরূপঃ বর্তমান বিশ্বের গণতান্ত্রিক ধারায় উদ্দীপকের 'A' তথা একদলীয় শাসন ব্যবস্থা এখন অকার্যকর- বক্তব্যটি যথার্থ। কোনো রাষ্ট্রে যখন একটি মাত্র রাজনৈতিক দলের অস্তিত্ব থাকে এবং রাষ্ট্রের সব রাজনৈতিক কাজ সেই দলের মাধ্যমে পরিচালিত হয় তখন তাকে একদলীয় শাসন ব্যবস্থা বলা হয়। বর্তমানে বিভিন্ন কারণে একদলীয় শাসন ব্যবস্থা অকার্যকর হয়ে পড়ছে। একদলীয় ব্যবস্থা অগণতান্ত্রিক। এ ব্যবস্থায় গণতান্ত্রিক রীতিনীতি ও মূল্যবোধ ভূলুণ্ঠিত হয়। একদলীয় ব্যবস্থায় একটিমাত্র রাজনৈতিক দল থাকে। ফলে জনগণের হাতে ক্ষমতা চর্চার কোনো সুযোগ থাকে না। এ ব্যবস্থায় ব্যক্তির মত প্রকাশের স্বাধীনতা, সংগঠন করার স্বাধীনতা, সরকারের সমালোচনা করার স্বাধীনতা থাকে না। একদলীয় ব্যবস্থায় বিরোধী মত প্রকাশের সুযোগ এবং প্রচার মাধ্যমের স্বাধীনতা না থাকায় সুষ্ঠু জনমত বিকশিত হতে পারে না। এ ব্যবস্থায় কোনো প্রতিদ্বন্দ্বী না থাকায় শাসকগণ স্বৈরাচারী হয়ে ওঠে। একদলীয় ব্যবস্থায় জনগণের রাজনৈতিক শিক্ষার কোনো সুযোগ নেই বলে এ শাসন ব্যবস্থায় বিপ্লবের সম্ভাবনা থাকে। এ ব্যবস্থায় জনগণ শাসকগণের কোনো সমালোচনা করতে পারে না। ফলে জনগণের মনে ক্ষোভ দানা বাঁধতে থাকে, যা পরবর্তীতে বিপ্লবের সম্ভাবনা তৈরি করে। একদলীয় ব্যবস্থায় একাধিক রাজনৈতিক দল গঠনের সুযোগ নেই। ফলে সংখ্যালঘুদের স্বার্থ অবহেলিত হয়। পরিশেষে বলা যায়, একদলীয় ব্যবস্থার উপরোক্ত ভুল-ত্রুটিই এ ব্যবস্থাকে অকার্যকর করে তুলছে। তবে এই ভুল-ত্রুটি সংশোধনের মাধ্যমেই এ ব্যবস্থাকে কার্যকর করা সম্ভব।"
        }
      ]
    },
    {
      "number": "11",
      "uddipok": "জনাব করিম একটি সংগঠনের সদস্য। যার কর্মকাণ্ড সারাদেশে বিস্তৃত। উক্ত সংগঠন মানুষের ভোটাধিকার প্রতিষ্ঠা ও দেশের সমস্যা চিহ্নিত করে সমাধানের লক্ষ্যে কর্মসূচি প্রণয়ন করে। অপরদিকে আজাদ আরেকটি সংগঠনের সদস্য। যারা শুধু নিজেদের স্বার্থ আদায়ের জন্য কাজ করে।",
      "tag": "BAFSC 24",
      "sub_questions": [
        {
          "label": "ক",
          "question": "",
          "explanation": "রাষ্ট্রের মধ্যে যখন সাংবিধানিকভাবে একটি মাত্র রাজনৈতিক দলের অস্তিত্ব থাকে এবং যাবতীয় রাজনৈতিক কর্মকাণ্ড একটি রাজনৈতিক দল দ্বারা পরিচালিত হয় তখন তাকে একদলীয় ব্যবস্থা বলে।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব করিমের সংগঠনটি হলো রাজনৈতিক দল। আর আজাদের সংগঠনটি হলো চাপসৃষ্টিকারী গোষ্ঠী। জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া রাজনৈতিক দলের উদ্দেশ্য। আর চাপসৃষ্টিকারী গোষ্ঠী নিজেদের স্বার্থরক্ষায় সরকারের সিদ্ধান্তসমূহকে প্রভাবিত করার চেষ্টা করে। রাজনৈতিক দলের প্রধান উদ্দেশ্য হলো রাষ্ট্রক্ষমতা লাভ। অপরদিকে চাপসৃষ্টিকারী গোষ্ঠীর প্রধান উদ্দেশ্য হলো নিজেদের স্বার্থরক্ষা করা। রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। অপরদিকে চাপসৃষ্টিকারী গোষ্ঠী সরকারি কাঠামোর বাইরে থেকে সরকারের সিদ্ধান্ত গ্রহণ প্রক্রিয়াকে নিজেদের অনুকূলে নিতে চেষ্টা করে। তারা সরাসরি নির্বাচনে অংশ নেয় না, বরং বিভিন্ন রাজনৈতিক দলের পক্ষে প্রচারাভিযান চালায়। প্রয়োজনে তারা সরকারের সমালোচনা করে সরকারের ওপর চাপসৃষ্টি করে। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। রাজনৈতিক দলের সামনে বৃহৎজাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা ক্ষুদ্র ও দুর্বল। উপরের আলোচনা থেকে বলা যায়, রাজনৈতিক দল ও চাপসৃষ্টিকারী গোষ্ঠীর মধ্যে সুস্পষ্ট পার্থক্য বিদ্যমান।"
        },
        {
          "label": "ঘ",
          "question": "",
          "explanation": "নিম্নের অনুরূপঃ গণতন্ত্র ও আইনের শাসন প্রতিষ্ঠায় মি. 'X' এর সংগঠন অর্থাৎ রাজনৈতিক দলের ভূমিকা অত্যন্ত গুরুত্বপূর্ণ। আইনের শাসন গণতান্ত্রিক মূল্যবোধের অন্যতম উপাদান। রাষ্ট্রে গণতান্ত্রিক পরিবেশ বজায় থাকলে আইনের শাসনও প্রতিষ্ঠিত হয়। আর গণতন্ত্র ও রাজনৈতিক দল একে অপরের সাথে ওতপ্রোতভাবে জড়িত। বস্তুত রাজনৈতিক দল হলো গণতন্ত্রের ভিত্তি। রাজনৈতিক দল নিয়মতান্ত্রিক উপায়ে ক্ষমতা অর্জনের চেষ্টা করে। অগণতান্ত্রিক যেকোনা শক্তিকে রাজনৈতিক দল প্রতিহত করে গণতান্ত্রিক ধারা অব্যাহত রাখে। রাজনৈতিক দল নির্বাচনে অংশগ্রহণের জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। নির্বাচনে রাজনৈতিক দলগুলোর দলীয় আদর্শ, কর্মসূচি, প্রচার-প্রচারণায় জনগণের রাজনৈতিক চেতনা ও শিক্ষা বৃদ্ধি পায়। জনগণ সবচেয়ে কল্যাণকর ও বাস্তবমুখী কর্মসূচিসম্পন্ন রাজনৈতিক দলের প্রতি আস্থা ও সমর্থন জ্ঞাপন করে। নির্বাচনে সংখ্যাগরিষ্ঠতা লাভকারী দল সরকার গঠন করে জনমতের ভিত্তিতে রাষ্ট্র পরিচালনা করে। বিরোধীদলসমূহ সরকারের গঠনমূলক সমালোচনা করে সরকারকে অগণতান্ত্রিক নীতি ও জনস্বার্থবিরোধী পদক্ষেপ গ্রহণ হতে বিরত রাখে। গণতন্ত্রে রাজনৈতিক দল জনগণ ও সরকারের মধ্যে সেতুবন্ধন তৈরি করে। বস্তুত আধুনিক প্রতিনিধিত্বশীল গণতান্ত্রিক শাসন ব্যবস্থার সফলতা নির্ভর করে রাজনৈতিক দলের ওপর। উপরের আলোচনা থেকে বলা যায়, জনমত ও সরকার গঠন, বিরোধীদল কর্তৃক সরকারের সমালোচনা, জনগণের রাজনৈতিক সচেতনতা বৃদ্ধি প্রভৃতি কাজের মাধ্যমে রাজনৈতিক দল গণতন্ত্র ও আইনের শাসন প্রতিষ্ঠায় গুরুত্বপূর্ণ ভূমিকা পালন করে।"
        }
      ]
    }
  ]
}