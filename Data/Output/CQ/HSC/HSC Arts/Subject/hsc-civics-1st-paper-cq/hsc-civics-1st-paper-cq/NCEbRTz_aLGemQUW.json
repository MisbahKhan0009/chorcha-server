{
  "title": "দিনাজপুর বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব করিম তৃতীয় বিশ্বের একটি উন্নয়নশীল দেশের নাগরিক। সেখানে আইনের শাসনের অনুপস্থিতি, গণতন্ত্র চর্চার অভাব, স্বচ্ছতা ও জবাবদিহিতার ব্যাপারে সরকারের উদাসীনতা প্রভৃতি সমস্যা বিদ্যমান। তবে সাম্প্রতিককালে দেশের প্রগতিশীল রাজনৈতিক দলগুলো এসব সমস্যা সমাধানে বেশ তৎপর।",
      "tag": "DIN.B 22",
      "sub_questions": [
        {
          "label": "ক",
          "question": "স্বাধীনতা কী?",
          "explanation": "অন্যের অধিকারে হস্তক্ষেপ না করে নিজের অধিকার উপভোগ করাই স্বাধীনতা।"
        },
        {
          "label": "খ",
          "question": "পৌরনীতিকে নাগরিকতা বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতি ও সুশাসনকে নাগরিকতা বিষয়ক বিজ্ঞান বলা হয় । নাগরিক জীবনের সাথে সংশ্লিষ্ট বিভিন্ন বিষয় যেমন— নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। 'নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতি ও সুশাসনকে নাগরিকতা বিষয়ক বিজ্ঞান বলা হয় ।"
        },
        {
          "label": "গ",
          "question": "সুশাসন প্রতিষ্ঠায় উদ্দীপকের দেশের এসব সমস্যা কতটুকু দায়ী বলে তুমি মনে কর? ব্যাখ্যা করো।",
          "explanation": "উদ্দীপকে সুশাসনের অন্যতম সমস্যা আইনের শাসনের অনুপস্থিতি, গণতন্ত্র চর্চার অভাব এবং স্বচ্ছতা ও জবাবদিহিতার ব্যাপারে সরকারের উদাসীনতার কথা উল্লেখ করা হয়েছে। এসব সমস্যা সুশাসন প্রতিষ্ঠাকে মারাত্মকভাবে ব্যাহত করে। সুশাসন বলতে সেই শাসনব্যবস্থাকে বোঝায় যেখানে শাসক ও শাসিতের মধ্যে সুসম্পর্ক বজায় থাকে। প্রকৃতপক্ষে স্বচ্ছতা, জবাবদিহিতা, দায়িত্বশীলতা এবং রাষ্ট্রীয় কাজে জনগণের অংশগ্রহণের ভিত্তিতে পরিচালিত শাসনব্যবস্থা হলো সুশাসন। সুশাসনের কতগুলো প্রতিবন্ধকতা বা সমস্যা রয়েছে, যা সুশাসন প্রতিষ্ঠাকে বাধাগ্রস্ত করে। সুশাসন প্রতিষ্ঠার অন্যতম প্রধান শর্ত হলো আইনের শাসন। আইনের দৃষ্টিতে সবাই সমান, সবার আইনের আশ্রয় গ্রহণের অধিকার রয়েছে এবং সবকিছুর ওপরে আইনের প্রাধান্য—এগুলো হচ্ছে আইনের শাসনের প্রধান বৈশিষ্ট্য। বিশ্বের অনেক রাষ্ট্রেই আইনের শাসন পরিস্থিতি দুর্বল, যা সুশাসন প্রতিষ্ঠাকে ব্যাহত করে। আর গণতন্ত্র হলো সুশাসন প্রতিষ্ঠার প্রাণ । সুশাসনের জন্য গণতান্ত্রিক ব্যবস্থার বিকল্প নেই। গণতন্ত্রের অভাব সুশাসন প্রতিষ্ঠাকে মারাত্মকভাবে ব্যাহত করে। সরকারের স্বচ্ছতা ও জবাবদিহিতার অভাবও সুশাসন প্রতিষ্ঠার অন্যতম বাধা। কেননা, এর ফলে সরকার স্বেচ্ছাচারী হয়ে ওঠে যা সুশাসন প্রতিষ্ঠাকে বিঘ্নিত করে। উদ্দীপকের করিমের দেশেও আইনের শাসনের অনুপস্থিতি, গণতন্ত্র চর্চার অভাব এবং সরকারের স্বচ্ছতা ও জবাবদিহিতার অভাব রয়েছে, যা সুশাসন প্রতিষ্ঠাকে মারাত্মকভাবে বাধাগ্রস্ত করে বলে আমি মনে করি I"
        },
        {
          "label": "ঘ",
          "question": "সুশাসন প্রতিষ্ঠার ক্ষেত্রে উক্ত দেশটিতে কী কী পদক্ষেপ গ্রহণ করা যেতে পারে বলে তুমি মনে কর? মতামত দাও।",
          "explanation": "সুশাসন প্রতিষ্ঠার ক্ষেত্রে উক্ত দেশ অর্থাৎ জনাব করিমের দেশটিতে নানাবিধ পদক্ষেপ গ্রহণ করা যেতে পারে বলে আমি মনে করি। সরকারের কর্মকাণ্ডে স্বচ্ছতা, জবাবদিহিতা ও জনগণের অংশগ্রহণের ভিত্তিতে রাষ্ট্রীয় শাসনকাজ পরিচালনা করাকে সুশাসন বলে। আইনের শাসনকে সুশাসনের অন্যতম প্রধান বৈশিষ্ট্য হিসেবে বিবেচনা করা হয়। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা। রাষ্ট্রে আইনের শাসন প্রতিষ্ঠিত হলে নাগরিকরা সমান সুযোগ-সুবিধা, অধিকার ও স্বাধীনতা ভোগ করে এবং এর ফলে রাষ্ট্রে শান্তি-শৃঙ্খলা বিরাজ করে। উদ্দীপকের জনাব করিমের দেশটিতে আইনের শাসনের অভাব রয়েছে। তাই দেশটিতে সুশাসন প্রতিষ্ঠার জন্য । আইনের শাসন কার্যকর করতে হবে। এছাড়া জনাব করিমের দেশে গণতন্ত্র চর্চারও অভাব রয়েছে। অথচ গণতন্ত্রকে সুশাসনের প্রাণ বলা হয়। সুশাসনের জন্য গণতান্ত্রিক শাসনব্যবস্থার কোনো বিকল্প নেই। তাই সুশাসন প্রতিষ্ঠার জন্য জনাব করিমের দেশটিতে গণতান্ত্রিক শাসনব্যবস্থা প্রবর্তন করতে হবে। স্বচ্ছতা সুশাসনের একটি গুরুত্বপূর্ণ বৈশিষ্ট্য। স্বচ্ছতা জনগণের প্রতি অন্যায় ও রাষ্ট্রে দুর্নীতির আশঙ্কা কমায়। শাসন প্রক্রিয়ায় আইনকানুন, নীতি বা সিদ্ধান্তে স্বচ্ছতা এলে জনগণ সহজেই তা বুঝতে পারে। স্বচ্ছতার কারণে সরকার ও জনগণের মধ্যে ভুল বোঝাবুঝি হয় না এবং সুসম্পর্ক গড়ে ওঠে। ফলে সুশাসন প্রতিষ্ঠার পথ সুগম হয়। যেহেতু জনাব করিমের দেশের সরকার স্বচ্ছতার ব্যাপারে উদাসীন, সেহেতু দেশটিতে সুশাসন প্রতিষ্ঠার জন্য স্বচ্ছতার বিষয়টি নিশ্চিত করতে হবে। এছাড়া জনাব করিমের দেশে জবাবদিহিতারও অভাব রয়েছে। অথচ জবাবদিহিতাকে সুশাসনের মূল চাবিকাঠি বলা হয়। জবাবদিহিতা স্বেচ্ছাচারিতা ও দুর্নীতি রোধ করে জনকল্যাণ নিশ্চিত করে। তাই জনাব করিমের দেশের সরকারকে জবাবদিহিতার বিষয়টি নিশ্চিত করতে হবে। পাশাপাশি সুশাসন প্রতিষ্ঠার জন্য দেশটিতে জনগণের অংশগ্রহণ, সংবেদনশীলতা, সাম্য, লিঙ্গবৈষম্যের অবসান, বিকেন্দ্রীকরণ, গণমাধ্যমের স্বাধীনতা, রাজনৈতিক স্থিতিশীলতা, বিচার বিভাগের স্বাধীনতা প্রভৃতি বিষয়গুলো কার্যকর করতে হবে। উপরের আলোচনার ভিত্তিতে বলা যায়, উল্লিখিত পদক্ষেপগুলো গ্রহণ ও কার্যকর করার মাধ্যমে জনাব করিমের দেশটিতে সুশাসন প্রতিষ্ঠা করা যেতে পারে।"
        }
      ]
    },
    {
      "number": "2",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "গণতান্ত্রিক মূল্যবোধ কী?",
          "explanation": "একটি গণতান্ত্রিক রাষ্ট্রে যেসব লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও দৈনন্দিক কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে।"
        },
        {
          "label": "খ",
          "question": "আইনের অনুশাসন কীভাবে অধিকার রক্ষা করে?",
          "explanation": "অধিকার ভোগের জন্য আইনের অনুশাসন অপরিহার্য। আইন মানুষের অধিকারের সুরক্ষা দেয়। তাই আইনের শাসন প্রতিষ্ঠা হলে ধর্ম-বর্ণ-গোত্র-ধনী-গরিব নির্বিশেষে সকলে সমানভাবে অধিকার ভোগ করতে পারে। আইনের শাসন বলবৎ থাকলে সরকার বা অন্য কোনো কর্তৃপক্ষ কারো অধিকার হরণ করতে পারে না। এভাবে আইনের অনুশাসন নাগরিক অধিকার রক্ষা করে।"
        },
        {
          "label": "গ",
          "question": "প্রদত্ত ছকের '?' চিহ্নিত স্থানে তোমার পঠিত কোন বিষয়টি নির্দেশিত হয়েছে? ব্যাখ্যা করো।",
          "explanation": "প্রদত্ত ছকের '?' চিহ্নিত স্থানে আমার পঠিত সুশাসনের বৈশিষ্ট্য বিষয়টি নির্দেশিত হয়েছে। সুশাসন হলো অংশগ্রহণমূলক স্বচ্ছ, দায়িত্বশীল ও ন্যায়পরায়ণ শাসনব্যবস্থা। সুশাসনের কতগুলো বৈশিষ্ট্য রয়েছে। যেমন- সুশাসনের অন্যতম একটি বৈশিষ্ট্য হলো আইনের শাসন। আইনের শাসন বলতে আইনের চোখে সবার সমান হওয়া এবং আইনের প্রাধান্য বজায় থাকাকে বোঝায়। সুশাসনের আরেকটি বৈশিষ্ট্য হচ্ছে স্বচ্ছতা। যে কোনো ধরনের অনৈতিকতা পরিহার করে নিয়মনীতি মেনে কোনো কাজ সুষ্ঠুভাবে সম্পাদন করাকে স্বচ্ছতা বলে। কোন কাজ কতটুকু নীতিসঙ্গত বা বৈধ তা এর মাধ্যমে মানুষ উপলব্ধি করতে পারে। এছাড়া জবাবদিহিতাও সুশাসনের অন্যতম বৈশিষ্ট্য। জবাবদিহিতা হচ্ছে নিজের কাজের জন্য অন্য ব্যক্তির কাছে ব্যাখ্যাদানের বাধ্যবাধকতা। ব্যক্তি যখন তার কাজের জন্য অন্য কারো কাছে উত্তর দেয় যে, সে কাজটি কীভাবে করেছে তখন তাকে জবাবদিহিতা বলে। তদুপরি সুশাসনের অন্যতম আরেকটি বৈশিষ্ট্য হলো অংশগ্রহণমূলক। কেননা কোনো রাষ্ট্রে সুশাসনের ভিত্তিই হচ্ছে রাষ্ট্রীয় কর্মকাণ্ডে ধর্ম-বর্ণ, নারী-পুরুষ নির্বিশেষে সব নাগরিকের সমান অংশগ্রহণের সুযোগ। প্রদত্ত ছকের '?' চিহ্নিত স্থানের সাথে সম্পর্কিত বিষয়গুলো হলো- আইনের শাসন, স্বচ্ছতা, জবাবদিহিতা ও অংশগ্রহণমূলক। আর এগুলো সবই সুশাসনের বৈশিষ্ট্য। তাই বলা যায়, ছকের '?' চিহ্নিত স্থানে সুশাসনের বৈশিষ্ট্য প্রতিফলিত হয়েছে।"
        },
        {
          "label": "ঘ",
          "question": "তুমি কি মনে কর, উদ্দীপকের আলোচিত বিষয়গুলো সুশাসন প্রতিষ্ঠায় সহায়ক? তোমার উত্তরের সপক্ষে যুক্তি দাও।",
          "explanation": "হ্যাঁ, উদ্দীপকে আলোচিত বিষয়গুলো সুশাসন প্রতিষ্ঠায় সহায়ক বলে আমি মনে করি উদ্দীপকে সুশাসনের কতগুলো বৈশিষ্ট্যের কথা উল্লেখ করা হয়েছে। এগুলো হলো— আইনের শাসন, স্বচ্ছতা, জবাবদিহিতা এবং অংশগ্রহণমূলক। আর এ বৈশিষ্ট্যগুলো সুশাসনের অন্যতম বৈশিষ্ট্য হিসেবে বিবেচিত, যা সুশাসন প্রতিষ্ঠায় সহায়ক ভূমিকা পালন করে। সুশাসনের অন্যতম দাবি হলো রাষ্ট্রে একটি স্বচ্ছ আইনি কাঠামো থাকবে এবং এটি প্রত্যেকের জন্য সমানভাবে প্রযোজ্য হবে। এককথায় একেই আইনের শাসন বলে। আইনের শাসন বিদ্যমান থাকলে নাগরিক অধিকার, সাম্য ও স্বাধীনতা নিশ্চিত হয় এবং শাসক ও শাসিতের মধ্যে সুসম্পর্ক গড়ে ওঠে। ফলে সুশাসন প্রতিষ্ঠা সহজতর হয়। আর স্বচ্ছতা বজায় থাকলে দুর্নীতির আশঙ্ক্ষা থাকে না এবং নাগরিকদের কোনো প্রকার হয়রানির শিকার হতে হয় না। সুশাসনে স্বচ্ছতা বলতে সরকারি, আধাসরকারি ও বেসরকারি প্রতিষ্ঠানেরও স্বচ্ছতাকে বোঝায়। এর ফলে শাসক-শাসিত, সিদ্ধান্ত গ্রহণকারী ও তা পালনকারীর মধ্যে ভুল বোঝাবুঝির সুযোগ থাকে না। এতে সুশাসনের পথ সুগম হয়। আবার জবাবদিহিতার কারণে শাসনের ক্ষেত্রে দক্ষতা বৃদ্ধি পায়। অর্পিত দায়িত্ব দ্রুত সম্পন্ন হয়। নির্দিষ্ট লক্ষ্যমাত্রা অর্জিত হয় এবং দুর্নীতি হ্রাস পায়, যা সুশাসনের জন্য অত্যন্ত সহায়ক। এছাড়া রাজনৈতিক ও শাসনকাজে জনগণের অংশগ্রহণের সুযোগ থাকায় রাষ্ট্রব্যবস্থার তৃণমূল পর্যায় পর্যন্ত জনগণের অংশগ্রহণ সুশাসনের গতিশীলতা দান করে । উপরের আলোচনা থেকে এটি সুস্পষ্টভাবে প্রতীয়মান হয় যে, উদ্দীপকে আলোচিত সুশাসনের বৈশিষ্ট্যগুলো নিঃসন্দেহে সুশাসন প্রতিষ্ঠায় সহায়ক।"
        }
      ]
    },
    {
      "number": "3",
      "uddipok": "ছক ১ * বাহ্যিক আচার-আচরণকে নিয়ন্ত্রণ করে। * নির্দিষ্ট ও সুস্পষ্ট। * সার্বভৌম রাষ্ট্রকর্তৃক সমর্থিত। ছক ২ * বাহ্যিক ও মানসিক আচরণ নিয়ন্ত্রণ করে। * অনির্দিষ্ট ও অস্পষ্ট। * সামাজিক বিবেক ও মূল্যবোধ দ্বারা নিয়ন্ত্রিত।",
      "tag": "DIN.B 22",
      "sub_questions": [
        {
          "label": "ক",
          "question": "অধিকার কী?",
          "explanation": "অধিকার হলো সমাজ ও রাষ্ট্রস্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে এবং সর্বজনীন কল্যাণ সাধিত হয়।"
        },
        {
          "label": "খ",
          "question": "ক্ষমতা ভারসাম্য নীতি কেন প্রয়োজন?",
          "explanation": "সরকারের বিভাগগুলোর স্বেচ্ছাচারী হওয়ার প্রবণতা রোধ এবং ব্যক্তিস্বাধীনতাকে সংরক্ষণ করার জন্য ক্ষমতার ভারসাম্য নীতি প্রয়োজন। ক্ষমতার ভারসাম্যনীতি কার্যকর হলে সরকারের বিভাগগুলোর একে অপরের ওপর নিয়ন্ত্রণ প্রতিষ্ঠিত হয়। ফলে কোনো বিভাগই খেয়ালখুশি মতো কাজ করতে পারে না। এর মাধ্যমে বিভাগগুলোর স্বৈরাচারী হওয়ার সুযোগ কম হয় এবং জনগণের মৌলিক অধিকার ও ব্যক্তিস্বাধীনতা সংরক্ষিত হয়।"
        },
        {
          "label": "গ",
          "question": "ছক-১ ও ছক-২ এর মধ্যে কোন সাদৃশ্য পরিলক্ষিত হয়? ব্যাখ্য করো।",
          "explanation": "ছক-১ ও ছক-২ এর মধ্যে কোনো সাদৃশ্য পরিলক্ষিত হয় না। কেননা ছক-১ আইন এবং ছক-২ নৈতিকতাকে নির্দেশ করে। আইন হলো সমাজস্বীকৃত এবং রাষ্ট্রকর্তৃক অনুমোদিত নিয়ম-কানুনের সমষ্টি, যা মানুষের বাহ্যিক আচরণকে নিয়ন্ত্রণ করে। আইন সামাজিক ও রাষ্ট্রীয় জীবনকে সুসংহত করে। তাই সামাজিক, রাজনৈতিক ও অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য আইন মেনে চলতে হয়। ছক-১ এ বর্ণিত তথ্যগুলো হলো বাহ্যিক আচার-আচরণকে নিয়ন্ত্রণ করে, সুনির্দিষ্ট ও সুস্পষ্ট এবং সার্বভৌম রাষ্ট্রকর্তৃক সমর্থিত। ছক-১ এর এসব তথ্য আইনের ধারণাকেই প্রতিফলিত করে। অন্যদিকে, নৈতিকতা হলো সমাজের বিবেকের সাথে সংগতিপূর্ণ কতগুলো ধ্যান-ধারণা ও আদর্শের সমষ্টি বা সমাজস্বীকৃত আচরণবিধি। নৈতিকতা মানুষের বাহ্যিক ও মানসিক আচরণসমূহ নিয়ন্ত্রণ করে। এর পিছনে সার্বভৌম রাষ্ট্রকর্তৃত্বের সমর্থন বা কর্তৃত্ব থাকে না। কেননা নৈতিকতা বিবেক ও মূল্যবোধ দ্বারা নিয়ন্ত্রিত ও পরিচালিত। এছাড়া নৈতিকতা অনির্দিষ্ট ও অস্পষ্ট হয়ে থাকে। হক-২ এ নির্দেশিত বিষয়টি বাহ্যিক ও মানসিক আচরণ নিয়ন্ত্রণ করে। এছাড়া এটি অনির্দিষ্ট ও অস্পষ্ট হয় এবং সামাজিক বিবেক ও মূল্যবোধ দ্বারা নিয়ন্ত্রিত, যা নৈতিকতার ধারণার অনুরূপ। উপরের আলোচনার ভিত্তিতে তাই বলা যায়, ছক-১ ও ছক-২ এর মধ্যে কোনো সাদৃশ্য লক্ষ করা যায় না।"
        },
        {
          "label": "ঘ",
          "question": "সুশাসন প্রতিষ্ঠায় ছক-১ ও ছক-২ এর ভূমিকা ভূমি মূল্যায়ন করবে?",
          "explanation": "সুশাসন প্রতিষ্ঠায় ছক-১ এ নির্দেশিত আইন এবং ছক-২ এ নির্দেশিত নৈতিকতার গুরুত্বপূর্ণ ভূমিকা রয়েছে। ছক-১ এর তথ্যসমূহ আইনকে নির্দেশ করে। আর আইন সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে। কেননা সুশাসনের অন্যতম বৈশিষ্ট্য হলো আইনের শাসন। আইনের শাসন বলতে আইনের চোখে সবার সমান হওয়া এবং আইনের প্রাধান্য বজায় থাকাকে বোঝায় । ধর্ম-বর্ণ, শ্রেণি এবং ছোট-বড় নির্বিশেষে সবাই আইনের দৃষ্টিতে সমান। কেউ বিশেষ অধিকারী নয়। যে কেউ আইন ভঙ্গ করলে তাকে বিচারের কাঠগড়ায় | দাঁড়াতে এবং শাস্তি পেতে হবে এটাই আইনের শাসনের বিধান। আইনের শাসন বিদ্যমান থাকলে জনগণের মৌলিক অধিকার, মানবাধিকার ও স্বাধীনতা সুরক্ষিত থাকে। শাসক ও শাসিতের মধ্যে সুসম্পর্ক গড়ে ওঠে। সবাই আইনের দৃষ্টিতে সমান বলে গণ্য এবং আইনের আশ্রয় লাভের অধিকারী হয়। এর ফলে সুশাসন প্রতিষ্ঠা সহজতর হয়। ছক-২ এ নৈতিকতার প্রতিফলন ঘটেছে। সুশাসন প্রতিষ্ঠায় নৈতিকতারও গুরুত্বপূর্ণ ভূমিকা রয়েছে। কেননা নৈতিকতা কোনো কাজকে ভালো-মন্দ, উচিত-অনুচিত, ন্যায়-অন্যায় ইত্যাদির মানদণ্ডে বিচার করে। নৈতিকতার লক্ষ্যই হলো মানুষের আচরণ নিয়ন্ত্রণ করে জনকল্যাণ সাধন করা। যে রাষ্ট্রের জনগণের নৈতিক মান সুউচ্চ, সেদেশে সুশাসন প্রতিষ্ঠা করা সহজ। কেননা সেদেশের নাগরিকগণ নিজেরাই অন্যায় কাজ থেকে দূরে থাকে, ঘুষ-দুর্নীতিকে ঘৃণা করে। আর এর ফলে সুশাসন প্রতিষ্ঠার পথ সুগম হয়। উপরের আলোচনার ভিত্তিতে বলা যায়, আইন ও নৈতিকতা সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "দক্ষিণ আফ্রিকায় একসময় কৃষ্ণাঙ্গ শ্রেণি বর্ণবাদের শিকার হয়েছিল। শ্বেতাঙ্গ মানুষের সাথে একই স্কুলে তারা পড়াশোনা, একই ট্রেনে যাতায়াত ও একই মাঠে খেলাধুলা করতে পারত না। কৃষ্ণাঙ্গ ও শ্বেতাঙ্গদের জন্য আলাদা আইন ছিল। এসবের প্রতিবাদে সেখানকার রাজনৈতিক নেতারা আন্দোলন গড়ে তোলেন। এজন্য শীর্ষ নেতৃত্বকে কারাবরণ করতে হয়েছে। তবে শেষ পর্যন্ত এইসব বৈষম্যের অবসান হয়েছে।",
      "tag": "DIN.B 22",
      "sub_questions": [
        {
          "label": "ক",
          "question": "তথ্য অধিকার আইন কী?",
          "explanation": "তথ্যের অবাধ প্রবাহ এবং জনগণের তথ্য অধিকার নিশ্চিতকরণের লক্ষ্যে যে আইন প্রণীত হয় তাকে তথ্য অধিকার আইন বলে ।"
        },
        {
          "label": "খ",
          "question": "বিচার বিভাগের স্বাধীনতা কেন প্রয়োজন?",
          "explanation": "গণতন্ত্রকে সফল করার জন্য বিচার বিভাগের স্বাধীনতা প্রয়োজন। গণতন্ত্রের প্রকৃত স্বাদ পেতে হলে ব্যক্তি অধিকার ও স্বাধীনতা সংরক্ষণ প্রয়োজন। আর স্বাধীন বিচার বিভাগ ব্যক্তির স্বাধীনতা ও অধিকারের রক্ষক হিসেবে ভূমিকা পালন করে। এছাড়া গণতন্ত্র রক্ষার জন্য সরকারের স্বেচ্ছাচারিতা হতে ব্যক্তিকে মুক্ত রাখতে হবে। আর এজন্যও প্রয়োজন বিচার বিভাগের স্বাধীনতা।"
        },
        {
          "label": "গ",
          "question": "উদ্দীপকে উল্লিখিত রাষ্ট্রের নির্যাতিত জনগোষ্ঠী কোন ধরনের সাম্য থেকে বঞ্চিত ছিল? ব্যাখ্যা করো।",
          "explanation": "উদ্দীপকে সুশাসনের অন্যতম সমস্যা আইনের শাসনের অনুপস্থিতি, গণতন্ত্র চর্চার অভাব এবং স্বচ্ছতা ও জবাবদিহিতার ব্যাপারে সরকারের উদাসীনতার কথা উল্লেখ করা হয়েছে। এসব সমস্যা সুশাসন প্রতিষ্ঠাকে মারাত্মকভাবে ব্যাহত করে। সুশাসন বলতে সেই শাসনব্যবস্থাকে বোঝায় যেখানে শাসক ও শাসিতের মধ্যে সুসম্পর্ক বজায় থাকে। প্রকৃতপক্ষে স্বচ্ছতা, জবাবদিহিতা, দায়িত্বশীলতা এবং রাষ্ট্রীয় কাজে জনগণের অংশগ্রহণের ভিত্তিতে পরিচালিত শাসনব্যবস্থা হলো সুশাসন। সুশাসনের কতগুলো প্রতিবন্ধকতা বা সমস্যা রয়েছে, যা সুশাসন প্রতিষ্ঠাকে বাধাগ্রস্ত করে। সুশাসন প্রতিষ্ঠার অন্যতম প্রধান শর্ত হলো আইনের শাসন। আইনের দৃষ্টিতে সবাই সমান, সবার আইনের আশ্রয় গ্রহণের অধিকার রয়েছে এবং সবকিছুর ওপরে আইনের প্রাধান্য—এগুলো হচ্ছে আইনের শাসনের প্রধান বৈশিষ্ট্য। বিশ্বের অনেক রাষ্ট্রেই আইনের শাসন পরিস্থিতি দুর্বল, যা সুশাসন প্রতিষ্ঠাকে ব্যাহত করে। আর গণতন্ত্র হলো সুশাসন প্রতিষ্ঠার প্রাণ । সুশাসনের জন্য গণতান্ত্রিক ব্যবস্থার বিকল্প নেই। গণতন্ত্রের অভাব সুশাসন প্রতিষ্ঠাকে মারাত্মকভাবে ব্যাহত করে। সরকারের স্বচ্ছতা ও জবাবদিহিতার অভাবও সুশাসন প্রতিষ্ঠার অন্যতম বাধা। কেননা, এর ফলে সরকার স্বেচ্ছাচারী হয়ে ওঠে যা সুশাসন প্রতিষ্ঠাকে বিঘ্নিত করে। উদ্দীপকের করিমের দেশেও আইনের শাসনের অনুপস্থিতি, গণতন্ত্র চর্চার অভাব এবং সরকারের স্বচ্ছতা ও জবাবদিহিতার অভাব রয়েছে, যা সুশাসন প্রতিষ্ঠাকে মারাত্মকভাবে বাধাগ্রস্ত করে বলে আমি মনে করি I"
        },
        {
          "label": "ঘ",
          "question": "উদ্দীপকে উল্লিখিত নেতৃত্বের ভূমিকা সমাজ ও রাষ্ট্রে যে পরিবর্তন আনয়ন করে তা মূল্যায়ন করো।",
          "explanation": "উদ্দীপকে বর্ণিত সংগ্রামী নেতৃত্ব সমাজ ও রাষ্ট্রে বৈষম্য দূর করে সুশাসন প্রতিষ্ঠায় মুখ্য ভূমিকা রাখতে পারে। সমাজ ও রাষ্ট্রকে অভীষ্ট লক্ষ্য অর্জনে পরিচালিত করাই নেতৃত্বের মূল উদ্দেশ্য। তাই সমাজ ও রাষ্ট্রের বিভিন্ন সমস্যা ও সংকট সমাধানে সুযোগ্য নেতৃত্বের বিকল্প নেই । কেননা দক্ষ নেতৃত্বই সমাজ ও দেশকে প্রগতির পথে এগিয়ে নিয়ে যেতে পারে। উদ্দীপকে উল্লিখিত নেতৃত্বকে এর উজ্জ্বল দৃষ্টান্ত হিসেবে ধরা যায়। তারা নিজেদের রাষ্ট্রে বিদ্যমান বর্ণবৈষম্যের অবসান ঘটাতে সফল হয়েছেন। এ ধরনের নেতৃত্ব সমাজ ও রাষ্ট্রের আরও নানামুখী পরিবর্তনে ভূমিকা রাখতে পারবে। রাজনৈতিক নেতৃত্বের অন্যতম কাজ হলো রাষ্ট্রীয় নীতি স্থির করা। সংশ্লিষ্ট সংগ্রামী নেতারা ভবিষ্যতে ক্ষমতায় গিয়ে দেশের জন্য মঙ্গলজনক নীতি গ্রহণ করতে পারবেন । রাষ্ট্রীয় নীতি প্রণয়নে কোন কোন বিষয় প্রাধান্য পাবে সে সিদ্ধান্ত তারাই নেবেন। অভিজ্ঞ রাজনৈতিক নেতারা দূরদর্শী বক্তব্য দিয়ে জনগণকে রাজনৈতিকভাবে শিক্ষিত ও সচেতন করে তুলবেন। সংখ্যাগরিষ্ঠের মতকে মেনে নেওয়া, পরমতসহিঞ্চুতা, সহনশীলতা ইত্যাদি আদর্শ প্রচারের মাধ্যমে নেতারা সমাজ ও দেশে গণতান্ত্রিক চেতনার বিস্তার ঘটাতে পারবেন। সুযোগ্য, সম্মোহনী ক্ষমতাসম্পন্ন নেতারা বক্তব্য-বিবৃতি এবং প্রচার- প্রচারণার মাধ্যমে জাতীয় ঐক্য ও সংহতি সুদৃঢ় করতে সক্ষম হবেন। উল্লিখিত আলোচনার ভিত্তিতে বলা যায়, উদ্দীপকের নেতাদের মতো দক্ষ ও নিবেদিতপ্রাণ রাজনৈতিক নেতৃত্ব সঠিকভাবে দায়িত্ব পালনের মাধ্যমে গণতন্ত্র ও সুশাসন নিশ্চিত করতে গুরুত্বপূর্ণ ভূমিকা রাখতে পারবেন।"
        }
      ]
    },
    {
      "number": "5",
      "uddipok": "২০২১ সালের ১ মে মহান মে দিবস উপলক্ষ্যে রাজধানীর জাতীয় শহিদ মিনারের পাদদেশে নারী শ্রমিকদের এক বিশাল সমাবেশ অনুষ্ঠিত হয়। সমাবেশে নারী নেত্রীবৃন্দ সকল কাজের সমান সুযোগ এবং পুরুষ শ্রমিকদের সমান পারিশ্রমিক প্রদানের দাবি জানান।",
      "tag": "DIN.B 22,ACC 24",
      "sub_questions": [
        {
          "label": "ক",
          "question": "আইন কী ?",
          "explanation": "আইন'হলো সমাজস্বীকৃত এবং রাষ্ট্রকর্তৃক অনুমোদিত নিয়ম-কানুন, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "কেন গণতান্ত্রিক মূল্যবোধ প্রয়োজন?",
          "explanation": "সুশাসন প্রতিষ্ঠার জন্য গণতান্ত্রিক মূল্যবোধ প্রয়োজন । একটি গণতান্ত্রিক রাষ্ট্রে যেসব চিন্তা-ভাবনা, লক্ষ্য ও উদ্দেশ্য মানুষের গণতান্ত্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। গণতান্ত্রিক রাষ্ট্রের নাগরিক একে অপরের মতামত প্রকাশের সুযোগ দেয় এবং নিজের মতামত প্রকাশ করে । পরমতসহিষ্ণুতা, সহনশীলতা, শ্রদ্ধাবোধ ইত্যাদি গণতান্ত্রিক মূল্যবোধের অংশ। গণতান্ত্রিক মূল্যবোধ সমতাভিত্তিক রাষ্ট্র ও সমাজ প্রতিষ্ঠা করে সুশাসন প্রতিষ্ঠার পথ সুগম করে। তাই গণতান্ত্রিক মূল্যবোধ অত্যন্ত জরুরি।"
        },
        {
          "label": "গ",
          "question": "প্রদত্ত উদ্দীপকে নারীর কোন কোন অধিকার আদায়ের কথা বলা হয়েছে? ব্যাখ্যা করো।",
          "explanation": "উদ্দীপকে নারীর যে দুটি অধিকার আদায়ের কথা বলা হয়েছে তা হলো: কাজের সমান সুযোগের অধিকার: নারী-পুরুষ নির্বিশেষে প্রত্যেকের জন্য কাজ করার সমান সুযোগ থাকা উচিত। অর্থাৎ, যোগ্যতা ও দক্ষতার ভিত্তিতে কর্মসংস্থানের ক্ষেত্রে কোনো বৈষম্য থাকবে না। সমান পারিশ্রমিকের অধিকার: একই ধরনের কাজ, একই পরিমাণ সময় এবং একই মানের দক্ষতার জন্য নারী ও পুরুষ উভয়ই সমান পারিশ্রমিক পাবে। নারী বলে পারিশ্রমিক কম হবে না। প্রদত্ত উদ্দীপকে বর্ণিত নারী শ্রমিকদের সমাবেশটি মূলত দুটি গুরুত্বপূর্ণ মানবাধিকারের ওপর আলোকপাত করেছে: কর্মক্ষেত্রে বৈষম্যহীনতা এবং সমান পারিশ্রমিকের নীতি । কাজের সমান সুযোগের অধিকার এটি একটি মৌলিক মানবাধিকার যা আন্তর্জাতিক শ্রম সংস্থা (ILO) এবং জাতিসংঘের বিভিন্ন সনদ দ্বারা স্বীকৃত। এই অধিকারের মূল কথা হলো, কর্মক্ষেত্রে নিয়োগ, পদোন্নতি, প্রশিক্ষণ এবং অন্যান্য সুযোগ-সুবিধার ক্ষেত্রে নারী-পুরুষের মধ্যে কোনো বৈষম্য থাকবে না। উদ্দীপকে নারীরা এই অধিকার আদায়ের দাবি জানিয়েছেন, যার অর্থ তারা মনে করেন যে সমাজে নারীরা এখনো কাজের ক্ষেত্রে পুরুষের মতো সমান সুযোগ পাচ্ছেন না। সমান পারিশ্রমিকের অধিকার এই অধিকারটি 'সমান কাজের জন্য সমান পারিশ্রমিক' (Equal pay for equal work) নীতির উপর ভিত্তি করে প্রতিষ্ঠিত। এর অর্থ হলো, যদি একজন পুরুষ এবং একজন নারী একই ধরনের কাজ করেন, একই পরিমাণ সময় ধরে কাজ করেন এবং তাদের দক্ষতাও একই থাকে, তবে তাদের পারিশ্রমিকও সমান হতে হবে। উদ্দীপকে নারী শ্রমিকরা এই দাবি তুলেছেন কারণ তারা প্রায়শই লক্ষ্য করেন যে পুরুষ সহকর্মীদের তুলনায় তাদের পারিশ্রমিক কম দেওয়া হয়, যা এক ধরনের অর্থনৈতিক বৈষম্য।"
        },
        {
          "label": "ঘ",
          "question": "উদ্দীপকে বর্ণিত নারীর অধিকারসমূহ বাস্তবায়িত হলে সমাজে এর কী প্রভাব পড়বে? বিশ্লেষণ করো।",
          "explanation": "উদ্দীপকে বর্ণিত নারীর অধিকারসমূহ বাস্তবায়িত হলে সমাজে এর ইতিবাচক প্রভাব পড়বে। উদ্দীপকে বর্ণিত মহান মে দিবসের বিশাল সমাবেশে উত্থাপিত দাবিগুলো মূলত নারীর অর্থনৈতিক অধিকার নিশ্চিত করার দাবি। যে অধিকারগুলো অভাব-অনটন ও অনিশ্চয়তা থেকে মুক্তি দিয়ে মানুষের জীবনকে সুখি, স্বাচ্ছন্দ্যময় ও নিরাপদ করে তোলে সেগুলোই অর্থনৈতিক অধিকার। কর্মের অধিকার, উপযুক্ত পারিশ্রমিক লাভের অধিকার প্রভৃতি অর্থনৈতিক অধিকারের অন্তর্ভুক্ত। আমাদের সমাজে মোট জনসংখ্যার প্রায় অর্ধেকই নারী। এই বিশাল জনগোষ্ঠীকে কর্মের বাইরে রেখে বা উপযুক্ত পারিশ্রমিক থেকে বঞ্চিত করে অর্থনৈতিক উন্নয়ন কোনোভাবেই সম্ভব নয়। নারীদের কর্মের ন্যায্য মজুরি প্রদান নিশ্চিত করা গেলে কর্মক্ষেত্রে নারীদের অংশগ্রহণ বৃদ্ধি পাবে। দেশের অর্থনীতি উন্নত হবে। নারীরা তাদের অর্জিত জ্ঞান কর্মক্ষেত্রে অধিকার ও ন্যায্য মজুরি প্রদান নিশ্চিত করা গেলে কর্মক্ষেত্রে নারীদের অংশগ্রহণ বৃদ্ধি পাবে। দেশের অর্থনীতি উন্নত হবে। নারীরা তাদের অর্জিত জ্ঞান কর্মক্ষেত্রে প্রয়োগের মাধ্যমে দেশের সেবা করতে পারবে। এর ফলে পরিবার, সমাজ ও রাষ্ট্রে নারীর মর্যাদা বৃদ্ধি পাবে। সিদ্ধান্ত গ্রহণে নারীর অংশগ্রহণ বাড়বে, নারী নির্যাতন ব্যাপকহারে হ্রাস পাবে এবং নারীদের সম্পর্কে সমাজে প্রচলিত বিভিন্ন কুসংস্কার ও নেতিবাচক ধারণা দূর হবে। পাশাপাশি সমাজে সাম্য প্রতিষ্ঠিত হবে। সাম্যের মাধ্যমে সকল নারী-পুরুষের জীবিকা ও জীবনযাত্রার মানোন্নয়ন হয়, যা সমাজ ও রাষ্ট্রের উন্নয়নকে ত্বরান্বিত করে। পরিশেষে বলা যায়, নারীদের অর্থনৈতিক অধিকার প্রতিষ্ঠিত হলে তারা যোগ্য সম্মান পাবে এবং নারীর ক্ষমতায়ন নিশ্চিত হবে। সর্বোপরি, একটি সুশৃঙ্খল ও ভারসাম্যপূর্ণ সমাজ ও রাষ্ট্র প্রতিষ্ঠার পথ সুগম হবে।"
        }
      ]
    },
    {
      "number": "6",
      "uddipok": "সুমন ও বিজয় একটি গণতান্ত্রিক দেশের নাগরিক। তারা দুইজন দুইটি আলাদা সংগঠনের সাথে ওতপ্রোতভাবে জড়িত। সুমনের সংগঠনটি সবসময় রাষ্ট্রীয় ক্ষমতায় যাওয়ার উদ্দেশ্যে কাজ করে। অপরদিকে বিজয়ের সংগঠনটি নিজেদের স্বার্থ নিয়ে কাজ করে এবং তারা সরকারি সিদ্ধান্তসমূহকে নিজেদের অনুকূলে রাখার চেষ্টা করে।",
      "tag": "DIN.B 22",
      "sub_questions": [
        {
          "label": "ক",
          "question": "পৌরনীতি কী?",
          "explanation": "পৌরনীতি হচ্ছে এমন একটি শাস্ত্র যা নাগরিক হিসেবে মানুষের অধিকার ও কর্তব্য এবং নাগরিকদের সাথে সংশ্লিষ্ট অন্যান্য বিষয় নিয়ে আলোচনা করে।"
        },
        {
          "label": "খ",
          "question": "কর্তব্য কীভাবে অধিকার নিশ্চিত করে?",
          "explanation": "কর্তব্যের মধ্যে অধিকার নিহিত থাকে। কর্তব্য পালন ছাড়া অধিকার ভোগ করা যায় না। কেউ যদি কোনো অধিকার ভোগ করতে চায় তবে তাকে কর্তব্য পালন করেই তা ভোগ করতে হয়। যেমন- কেউ যদি ভোটদানের অধিকার ভোগ করতে চায় তবে তাকে ভোটাধিকার প্রয়োগ করতে হয় অর্থাৎ ভোট দিতে হয়। এভাবে কর্তব্য পালন অধিকারকে নিশ্চিত করে।"
        },
        {
          "label": "গ",
          "question": "উদ্দীপকে উল্লিখিত সুমনের সংগঠনটি কোন ধরনের? ব্যাখ্যা করো।",
          "explanation": "উদ্দীপকের জনাব সুমনের সংগঠনের সাথে আমার পঠিত রাজনৈতিক দলের মিল রয়েছে। রাজনৈতিক দল হলো নির্দিষ্ট মতাদর্শে সংগঠিত জনগোষ্ঠী, যা সাংবিধানিক উপায়ে সরকার গঠন ও দেশ পরিচালনা এবং জনকল্যাণমূলক কর্মসূচি বাস্তবায়নের লক্ষ্যে কাজ করে। রাজনৈতিক দলের সদস্যরা একই মতাদর্শে ও সমনীতির দ্বারা অনুপ্রাণিত হয়ে ঐক্যবদ্ধ হন। দলের সদস্যদের মধ্যে দৃষ্টিভঙ্গির ভিন্নতা থাকলেও সমাজ বা জাতির সামগ্রিক কল্যাণে তারা ঐকমত্য পোষণ করেন। সরকার গঠন ও কর্মসূচি বাস্তবায়নের জন্য রাজনৈতিক দলগুলো নিয়মতান্ত্রিক পদ্ধতিতে কার্যক্রম সম্পন্ন করে। জনসমর্থনের মাধ্যমে বিজয় অর্জন ও সরকার গঠন এবং পরবর্তীতে শাসনকার্য পরিচালনার মাধ্যমে দলীয় আদর্শ ও উদ্দেশ্যকে কার্যকর করা প্রতিটি রাজনৈতিক দলের চূড়ান্ত লক্ষ্য। উদ্দীপকে লক্ষ করা যায়, একটি সংগঠনের নেতা হিসেবে জনাব আসিফ বিগত নির্বাচনে আইনসভার সদস্য নির্বাচিত হন। তিনি জনগণের বিভিন্ন দাবি ও দেশের সমস্যার কথা আইনসভার অধিবেশনে উত্থাপন করেন। একটি সংগঠনের নেতা হিসেবে জনাব আসিফের এসব কার্যক্রম রাজনৈতিক দলকেই নির্দেশ করে। তাই বলা যায়, জনাব আসিফের সংগঠনের সাথে রাজনৈতিক দলের সাদৃশ্য রয়েছে ।"
        },
        {
          "label": "ঘ",
          "question": "উদ্দীপকের উল্লিখিত বিজয়ের সংগঠনটি কীভাবে সুশাসন নিশ্চিত করে বলে তুমি মনে কর? তোমার উত্তরের সপক্ষে যুক্তি দাও।",
          "explanation": "নানাবিধ কার্যক্রমের মাধ্যমে উদ্দীপকে উল্লিখিত বিজয়ের সংগঠনটি অর্থাৎ চাপসৃষ্টিকারী গোষ্ঠী সুশাসন নিশ্চিত করে বলে আমি মনে করি। চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। উদ্দীপকে উল্লিখিত বিজয়ের সংগঠনটি নিজেদের স্বার্থ নিয়ে কাজ করে এবং সরকারি সিদ্ধান্তসমূহকে নিজেদের অনুকূলে রাখার চেষ্টা করে যা চাপসৃষ্টিকারী গোষ্ঠীকেই নির্দেশ করে। এই চাপসৃষ্টিকারী গোষ্ঠীগুলো সুশাসন প্রতিষ্ঠায় ব্যাপক ভূমিকা রাখতে পারে। সুশাসন প্রতিষ্ঠায় চাপসৃষ্টিকারী গোষ্ঠীর ভূমিকার ক্ষেত্রে দেখা যায়, চাপসৃষ্টিকারী গোষ্ঠী নিজেদের স্বার্থ সংরক্ষণের পাশাপাশি জনগণের স্বার্থ সংরক্ষণেও নিয়োজিত থাকে। তারা জনসাধারণের দাবিদাওয়াগুলো একত্রিত করে সরকারের নিকট তুলে ধরে। ফলে সরকারকর্তৃক পরিকল্পনা প্রণয়নে জনস্বার্থের প্রাধান্য নিশ্চিত হয় যা সুশাসনের জন্য অত্যন্ত গুরুত্বপূর্ণ। এছাড়া চাপসৃষ্টিকারী গোষ্ঠীর শাসন বিভাগের কার্যক্রমে যাতে স্বচ্ছতা, দায়িত্বশীলতা ও জবাবদিহিতা নিশ্চিত হয় সে ব্যাপারেও সজাগ দৃষ্টি রাখে। ফলে শাসন বিভাগে দুর্নীতি, স্বজনপ্রীতি, দলীয়করণ হ্রাস পায় যা সুশাসনের জন্য অপরিহার্য"
        }
      ]
    },
    {
      "number": "7",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "শাসন বিভাগ কী?",
          "explanation": "রাষ্ট্রের শাসন কাজ পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে।"
        },
        {
          "label": "খ",
          "question": "গণতান্ত্রিক নেতৃত্ব কেন প্রয়োজন?",
          "explanation": "গণতান্ত্রিক নেতৃত্ব সুশাসন প্রতিষ্ঠায় ভূমিকা রাখে। তাই গণতান্ত্রিক নেতৃত্ব প্রয়োজন । গণতান্ত্রিক নেতৃত্ব দেশ ও জনগণের কল্যাণে কাজ করে, যা সুশাসন প্রতিষ্ঠার জন্য অত্যাবশ্যক। এছাড়া গণতান্ত্রিক নেতৃত্বে স্বচ্ছতা, জবাবদিহিতা ও দায়িত্বশীলতার বিষয়টি নিশ্চিত হয়। পাশাপাশি গণতান্ত্রিক নেতৃত্ব রাষ্ট্রীয় কর্মকাণ্ডে নাগরিকের অংশগ্রহণ সমর্থন করে। ফলে রাষ্ট্রে সুশাসন প্রতিষ্ঠা সহজতর হয়।"
        },
        {
          "label": "গ",
          "question": "উদ্দীপকে বর্ণিত '?' চিহ্নিত স্থানে তোমার পাঠ্যবইয়ের কোন বিষয়টি নির্দেশিত হয়েছে? ব্যাখ্যা করো।",
          "explanation": "উদ্দীপকে বর্ণিত '?' চিহ্নিত স্থানে আমার পাঠ্যবইয়ের রাজনৈতিক দলের কার্যাবলি বিষয়টি নির্দেশিত হয়েছে। রাজনৈতিক দল হচ্ছে কতগুলো নীতি ও আদর্শের ভিত্তিতে সংগঠিত একটি জনসমষ্টি। রাজনৈতিক দল নানাবিধ কার্যাবলি সম্পাদন করে থাকে। যেমন— রাজনৈতিক দলের অন্যতম কাজ হলো নেতৃত্ব তৈরি নেতৃত্ব জাতীয় পর্যায়ে যেমন থাকে, তেমনি স্থানীয় পর্যায়েও থাকে। আবার স্থানীয় পর্যায়ের নেতা ভবিষ্যতে জাতীয় পর্যায়ের নেতা নির্বাচিত হন। এভাবে রাজনৈতিক দল নেতৃত্ব তৈরির কাজটি করে থাকে। এছাড়া বিরোধী রাজনৈতিক দলগুলো গঠনমূলক সমালোচনার মাধ্যমে সরকারের ভুলত্রুটি ধরিয়ে দেয়। অর্থাৎ গঠনমূলক সমালোচনা রাজনৈতিক দলের অন্যতম কাজ। জনমত গঠনও রাজনৈতিক দলের অন্যতম আরেকটি কাজ। রাজনৈতিক দল তার আদর্শ ও কর্মসূচির পক্ষে জনমত গঠন করে। এই জনমত গঠনে রাজনৈতিক দল বিভিন্ন সভা, মিছিল ও গণযোগাযোগের কর্মসূচি গ্রহণ করে। এছাড়া রাজনৈতিক দল তাদের বিভিন্ন কর্মসূচি প্রণয়ন করে এবং এগুলোর সপক্ষে প্রচারণা চালায় । উদ্দীপকে '?' চিহ্নিত স্থানের সাথে সম্পর্কিত বিষয়গুলো হলো নেতৃত্ব তৈরি, গঠনমূলক সমালোচনা, জনমত গঠন এবং কর্মসূচি প্রণয়ন ও প্রচার। আর এগুলোর সবই রাজনৈতিক দলের কাজ। তাই বলা যায়, উদ্দীপকে বর্ণিত '?' চিহ্নিত স্থানে আমার পাঠ্যবইয়ের রাজনৈতিক দলের কার্যাবলিই প্রতিফলিত হয়েছে।"
        },
        {
          "label": "ঘ",
          "question": "উদ্দীপকে '?' চিহ্নিত সংগঠনটি উল্লিখিত ভূমিকা পালনের পাশাপাশি আর কী কী কাজ করে থাকে বলে তুমি মনে কর? আলোচনা করো।",
          "explanation": "উদ্দীপকে '?' চিহ্নিত সংগঠনটি অর্থাৎ রাজনৈতিক দল নেতৃত্ব তৈরি, গঠনমূলক বিরোধিতা, অনমত গঠন এবং কর্মসূচি প্রণয়ন ও প্রচারের পাশাপাশি আরও কতগুলো কাজ করে থাকে বলে আমি মনে করি। গণতান্ত্রিক ব্যবস্থা সংরক্ষণে রাজনৈতিক দল নানাবিধ কার্যাবলি সম্পাদন করে থাকে। এগুলোর মধ্যে উদ্দীপকে নেতৃত্ব তৈরি, গঠনমূলক বিরোধিতা, জনমত গঠন এবং কর্মসূচি প্রণয়ন ও প্রচারের কথা উল্লেখ করা হয়েছে। তবে এসব কাজ ছাড়াও রাজনৈতিক দল আরও কতগুলো কাজ করে থাকে। রাজনৈতিক দলের অন্যতম কাজ হলো রাষ্ট্রীয় সমস্যা নির্ধারণ। আধুনিক রাষ্ট্রগুলো আয়তনে বিশাল এবং জনসংখ্যাও বিপুল। অধিকাংশ রাষ্ট্রের আর্থ-সামাজিক ও রাজনৈতিক সমস্যাও বিচিত্র ধরনের। এসব জটিল সমস্যা নির্ণয় এবং এগুলোর মধ্যে কোন সমস্যার আশু সমাধান প্রয়োজন তা রাজনৈতিক দল নির্ধারণ করে। প্রার্থী মনোনয়ন এবং সরকার গঠন করাও রাজনৈতিক দলের অন্যতম গুরুত্বপূর্ণ কাজ। নির্বাচনে অংশগ্রহণের জন্য রাজনৈতিক দলগুলো নিজ নিজ দলের প্রার্থী মনোনয়ন করে। এছাড়া রাজনৈতিক দলের অন্যতম প্রধান লক্ষ্য হলো সরকার গঠন করা। নির্বাচনে যে দল সংখ্যাগরিষ্ঠতা অর্জন করে, সে দল সরকার গঠন করে। স্বেচ্ছাচার প্রতিরোধ করাও রাজনৈতিক দলের আরেকটি কাজ। রাজনৈতিক দলগুলো বিশেষ কোনো দল বা গোষ্ঠীর স্বেচ্ছাচারী কার্যকলাপ জনসমক্ষে তুলে ধরে। এরফলে কোনো দলই গণবিরোধী ও স্বেচ্ছাচারী কার্যকলাপে লিপ্ত হতে সাহস পায় না। এছাড়া রাজনৈতিক দল ভোটারদের স্বার্থ সংরক্ষণ, রাজনৈতিক সামাজিকীকরণ, সরকারের বিভিন্ন বিভাগের মধ্যে সংযোগ স্থাপন, জাতীয় ঐক্যবোধ সৃষ্টি প্রভৃতি কাজগুলো করে থাকে। উপরের আলোচনার ভিত্তিতে বলা যায়, রাজনৈতিক দল বহুবিধ কার্যাবলি সম্পাদন করে থাকে। আর রাজনৈতিক দলের এসব কার্যাবলির মাধ্যমে গণতন্ত্র সুদৃঢ় ও সুসংহত হয়।"
        }
      ]
    },
    {
      "number": "8",
      "uddipok": "জনাব 'ক' একজন জনপ্রিয় নেতা। তিনি দল-মত নির্বিশেষে সকলের নিকট গ্রহণযোগ্য ব্যক্তি। তিনি বিশ্বাস করেন যে, একজন ভালো নেতা হবেন দায়িত্ববোধসম্পন্ন নিষ্কলুশ চরিত্রের অধিকারী। অপরদিকে জনাব 'খ' একজন রাজনীতিক হলেও তার মধ্যে প্রজ্ঞা ও জ্ঞানের অভাব দেখা যায়। তিনি ক্ষমতা দেখিয়ে অন্যদেরকে নিজের সমর্থনে রাখতে চান। তিনি কোনো সমালোচনা সহ্য করেন না।",
      "tag": "DIN.B 22",
      "sub_questions": [
        {
          "label": "ক",
          "question": "সরকার কী?",
          "explanation": "সরকার হচ্ছে সার্বভৌম রাষ্ট্রের এমন সংগঠন, যার মাধ্যমে রাষ্ট্রীয় আইন, বিধি, প্রয়োগ ও শাসনসংক্রান্ত যাবতীয় কার্যাবলি পরিচালিত হয়।"
        },
        {
          "label": "খ",
          "question": "সহিষ্ণুতা কেন প্রয়োজন?",
          "explanation": "সহিষ্ণুতা না থাকলে গণতন্ত্র সফল হতে পারে না। তাই গণতন্ত্রের সফলতার জন্য সহিষ্ণুতা প্রয়োজন। সহিষ্ণুতা বা সহনশীলতা গণতন্ত্রের প্রাণ। অপরের বা অন্য দলের মতামতের প্রতি শ্রদ্ধা প্রদর্শন করতে হবে এবং অন্য ব্যক্তি ও দলকে মত প্রকাশের সুযোগ প্রদান করতে হবে—এটিই সহনশীলতার মূলকথা। সহনশীল মনোভাব না থাকলে গণতন্ত্র সফল হতে পারে না। যে সমাজের জনগণ যত বেশি সহনশীল সে সমাজ তত বেশি গণতান্ত্রিক ও উন্নত।"
        },
        {
          "label": "গ",
          "question": "উদ্দীপকে জনাব 'ক' এর নেতৃত্বের যে গুণাবলি প্রকাশ পেয়েছে তা আলোচনা করো।",
          "explanation": "উদ্দীপকে জনাব 'ক' এর নেতৃত্বে যে গুণাবলি প্রকাশ পেয়েছে তা হলো ব্যক্তিত্ব, দায়িত্বশীলতা এবং চারিত্রিক কঠোরতা ও কোমলতা। নেতৃত্ব প্রদানের জন্য নেতাকে বেশকিছু গুণের অধিকারী হতে হয়। যেমন- নেতৃত্বের অন্যতম গুণ হলো ব্যক্তিত্ব। ব্যক্তিত্বের সম্মোহনী শক্তির বলে নেতা সবার কাছে শ্রদ্ধা ও অনুগত্য লাভ করেন। উদ্দীপকের জনাব 'ক' নেতা হিসেবে দল-মত নির্বিশেষে সকলের নিকট গ্রহণযোগ্য ব্যক্তি। যা নেতৃত্বের ব্যক্তিত্ব গুণকেই নির্দেশ করে। নেতৃত্বের অন্যতম আরেকটি গুণ হলো দায়িত্বশীলতা। নেতা হবেন দায়িত্ববোধসম্পন্ন। কেননা দায়িত্ব ব্যতীত নেতৃত্ব অচল। নেতা তার কৃত কার্যের দায়কে সর্বদাই নিজ কাঁধে নিতে প্রস্তুত থাকবেন। উদ্দীপকের নেতা জনাব 'ক' মনে করেন, একজন ভালো নেতা দায়িত্ববোধসম্পন্ন হবেন। জনাব 'ক' এর এরূপ ধারণা নেতৃত্বের দায়িত্বশীলতা গুণের পরিচায়ক। এছাড়া নেতৃত্বের আরেকটি গুণ হলো চারিত্রিক কঠোরতা ও কোমলতা। নেতার চরিত্র হবে একদিকে কোমল, অপরদিকে প্রয়োজনবোধে কঠোর। চরিত্রের কোমলতা নেতাকে যেমন জনগণের ভালোবাসা ও শ্রদ্ধাভক্তি অর্জনে সাহায্য করবে, তেমনি চরিত্রের কঠোরতা ও দৃঢ়তা নেতার প্রতি জনগণের আনুগত্য, শ্রদ্ধা ও ভয় ও শৃঙ্খলাবোধকে জাগিয়ে তুলবে। উদ্দীপকে উল্লিখিত জনাব 'ক' বিশ্বাস করেন, নেতা হবে উত্তম চরিত্রের অধিকারী। জনাব 'ক' এর এরূপ বিশ্বাস নেতৃত্বের চারিত্রিক কোমলতা ও কঠোরতা গুণকেই নির্দেশ করে এবং একইসাথে তার দায়িত্বশীলতা এবং ব্যক্তিত্বের গুণাবলিকেও প্রকাশ করেছে।"
        },
        {
          "label": "ঘ",
          "question": "সুশাসন প্রতিষ্ঠায় উদ্দীপকে উল্লিখিত 'ক' ও 'খ' এর মধ্যে কোন ধরনের নেতৃত্ব প্রয়োজন বলে তুমি মনে কর? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত 'ক' ও 'খ' এর মধ্যে যথাক্রমে গণতান্ত্রিক ও একনায়কতান্ত্রিক নেতৃত্বের প্রতিফলন ঘটেছে। তাই সুশাসন প্রতিষ্ঠায় 'ক' এর নেতৃত্ব অর্থাৎ গণতান্ত্রিক নেতৃত্ব প্রয়োজন বলে আমি মনে করি। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। গণতান্ত্রিক নেতৃত্ব এজন্য প্রয়োজনীয়’ আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক গণতান্ত্রিক নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। উদ্দীপকে উল্লিখিত জনাব 'ক' দল-মত নির্বিশেষে সকলের নিকট গ্রহণযোগ্য, যা গণতান্ত্রিক নেতৃত্বের পরিচায়ক। অন্যদিকে, জনাব ‘খ’ কোনো সমালোচনা সহ্য করেন না, যা একনায়কতান্ত্রিক নেতৃত্বকে নির্দেশ করে। এ দুই ধরনের নেতৃত্বের মধ্যে গণতান্ত্রিক নেতৃত্ব’ সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখেন। তথ্য অবাধ ও সবার জন্য উন্মুক্তকরণ, গণশুনানি, আর্থিক বিবৃতি প্রকাশ, তথ্যে প্রবেশগম্যতার স্বাধীনতা স্বচ্ছতা নিশ্চিত করে থাকেন। সুশাসনের প্রতি অঙ্গীকারাবদ্ধ গণতান্ত্রিক নেতৃত্ব সরকারি কর্মকাণ্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকেন। সুশাসন নিশ্চিত করতে গণতান্ত্রিক নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। বাকস্বাধীনতা, সংবাদপত্রের স্বাধীনতা, নারীর অধিকার, শিশু অধিকার, সংখ্যালঘুদের রক্ষার জন্য গণতান্ত্রিক নেতৃত্ব গুরুত্বপূর্ণ ভূমিকা পালন করে। অন্যদিকে, একনায়কতান্ত্রিক নেতৃত্ব হলো গণতান্ত্রিক নেতৃত্বের বিপরীত। তাই একনায়কতান্ত্রিক নেতৃত্ব সুশাসন প্রতিষ্ঠা করতে সক্ষম হয় না। একনায়কতান্ত্রিক নেতৃত্ব একজন ব্যক্তির কর্তৃত্বের ওপর প্রতিষ্ঠিত। এ ব্যবস্থায় নেতা একক শাসক হিসেবে কার্য পরিচালনা করেন এবং তার সহকর্মীরা সাধারণত তার অধীন থাকেন। একনায়কতান্ত্রিক নেতা অন্য কাউকে তার ক্ষমতার অংশীদার হিসেবে বিবেচনা করেন না। তিনি ব্যক্তির ব্যক্তিত্বকে স্বীকার করেন না। এমনকি ব্যক্তিস্বাধীনতাকেও স্বীকৃতি দেন না। নেতা মনে করেন যে, তার ধারণা সর্বদাই সঠিক এবং তিনি ভুল করতে পারেন না। তিনি নিজেকে দক্ষ, ধর্ম পরিচালক এবং বিচার প্রতিষ্ঠার প্রবর্তক বলে মনে করেন। সংগঠনের সদস্যগণ কোনোরূপ যুক্তিবোধ দ্বারা পরিচালিত না হয়ে নেতার আদেশ পালন করে যান। উপরের আলোচনার ভিত্তিতে বলা যায়, গণতান্ত্রিক ও একনায়কতান্ত্রিক নেতৃত্বের মধ্যে গণতান্ত্রিক নেতৃত্বই সুশাসন প্রতিষ্ঠার জন্য প্রয়োজন।"
        }
      ]
    },
    {
      "number": "9",
      "uddipok": "পল্লব ও সাফায়েত দুইজন বিশ্ববিদ্যালয়ের বন্ধু। তাদের বাবার কর্মকাণ্ড নিয়ে আলোচনা প্রসঙ্গে পল্লব বলে, তার বাবা জনগণের প্রত্যক্ষ ভোটে নির্বাচিত একজন প্রতিনিধি এবং সরকারি আইন প্রণয়নে অংশগ্রহণ করে। অন্যদিকে সাফায়েত বলে, তার বাবা সরকারি নীতি ও আইন প্রণয়নে সহযোগিতা করে এবং বাস্তবায়নে ভূমিকা রাখে।",
      "tag": "DIN.B 22",
      "sub_questions": [
        {
          "label": "ক",
          "question": "নৈতিক কর্তব্য কী?",
          "explanation": "যেসব কর্তব্য মানুষ ন্যায়নীতিবোধ থেকে পালন করে থাকে তাকে নৈতিক কর্তব্য বলে।"
        },
        {
          "label": "খ",
          "question": "তথ্য অধিকার কেন প্রয়োজন?",
          "explanation": "সুশাসনের জন্য তথ্য অধিকার প্রয়োজন। কোনো নাগরিকের রাষ্ট্রকর্তৃক প্রদত্ত বিধানাবলি সাপেক্ষে, কর্তৃপক্ষের নিকট থেকে তথ্য পাওয়ার অধিকারকে তথ্য অধিকার বলে। অনেকে ধারণা করে থাকেন সরকার ও ক্ষমতাধর প্রতিষ্ঠানগুলো মিথ্যার আশ্রয় নিয়ে নাগরিকদের সাথে প্রতারণা করে। আর প্রতারণার প্রধান অস্ত্র হলো গোপনীয়তা। গোপনীয়তা ভেঙে দিতে পারলেই প্রতারণা বন্ধ করা সম্ভব। আর এ গোপনীয়তা ভেঙে দিয়ে রাষ্ট্রীয় ও প্রশাসনিক কাজে স্বচ্ছতা আনতে পারে নাগরিকের তথ্য লাভের অধিকার যা সুশাসনের জন্য অত্যাবশ্যক।"
        },
        {
          "label": "গ",
          "question": "পল্লবের বাবা কোন ধরনের সরকারি কাঠামোর সাথে জড়িত? তোমার পাঠ্যবইয়ের আলোকে ব্যাখ্যা করো।",
          "explanation": "পল্লবের বাবা আইন বিভাগের সাথে জড়িত। সরকারের যে বিভাগ সংবিধানের আলোকে আইন প্রণয়ন, বিদ্যমান আইন সংশোধন ও পরিবর্তন করে তাকে আইন বিভাগ বলে। সরকারের তিনটি বিভাগের মধ্যে আইন বিভাগ বা আইনসভা অন্যতম গুরুত্বপূর্ণ বিভাগ। সরকারের সব কাজের জন্য আইনসভার অনুমোদন প্রয়োজন। সংসদীয় গণতান্ত্রিক সরকারের সবচেয়ে গুরুত্বপূর্ণ ও শক্তিশালী বিভাগ হলো আইন বিভাগ। জনগণের নির্বাচিত প্রতিনিধিদের নিয়ে আইনসভা গঠিত হয়। জনপ্রতিনিধিত্বশীল হওয়ার কারণে এ বিভাগের কাছে জনগণের অনেক প্রত্যাশা থাকে। আইনসভার প্রধান কাজ হলো আইন প্রণয়ন করা। দেশের শাসনকাজ সুষ্ঠুভাবে সম্পন্ন করতে আইনসভা আইন প্রণয়ন করে এবং পুরনো আইন পরিবর্তন ও সংশোধন করে যুগোপযোগী করে তোলে। উদ্দীপকের তথ্যানুযায়ী, পদ্মবের বাবা জনগণের প্রত্যক্ষ ভোটে নির্বাচিত একজন প্রতিনিধি। এছাড়া তিনি সরকারি আইন প্রণয়নেও অংশগ্রহণ করেন। উদ্দীপকে উল্লিখিত পল্লবের বাবার এসব কাজ আইন বিভাগের কাজের সাথে সাদৃশ্যপূর্ণ। তাই বলা যায়, পল্লবের বাবা সরকারের অন্যতম গুরুত্বপূর্ণ বিভাগ আইনসভা বা আইন বিভাগের সাথে সংশ্লিষ্ট।"
        },
        {
          "label": "ঘ",
          "question": "উদ্দীপকে উল্লিখিত পল্লব ও সাফায়েতের বাবার কর্মকাণ্ড একে অপরের সহযোগী ও পরিপূরক - তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত পল্লব ও সাফায়েতের বাবার কর্মকাণ্ড একে অপরের সহযোগী ও পরিপূরক। এটি একটি সুস্থ ও কার্যকর সরকার ব্যবস্থার জন্য অপরিহার্য। ভূমিকা বিশ্লেষণ পল্লবের বাবা: তিনি জনগণের প্রত্যক্ষ ভোটে নির্বাচিত একজন প্রতিনিধি এবং সরকারি আইন প্রণয়নে অংশগ্রহণ করেন। এর মাধ্যমে তিনি আইনসভার (Legislature) সদস্য হিসেবে কাজ করেন। আইন প্রণয়ন করাই আইনসভার প্রধান কাজ। সাফায়েতের বাবা: তিনি সরকারি নীতি ও আইন প্রণয়নে সহযোগিতা করেন এবং বাস্তবায়নে ভূমিকা রাখেন। এর মাধ্যমে তিনি প্রশাসন বা আমলাতন্ত্রের (Bureaucracy) অংশ হিসেবে কাজ করেন। প্রশাসন আইন প্রণয়নে তথ্য ও পরামর্শ দিয়ে সহায়তা করে এবং প্রধানত সেই আইনগুলো বাস্তবায়ন করে। সহযোগী ও পরিপূরক সম্পর্ক পল্লবের বাবা (আইনপ্রণেতা) এবং সাফায়েতের বাবা (প্রশাসক)-এর ভূমিকা একে অপরের সহযোগী ও পরিপূরক। এই সম্পর্কটি নিম্নোক্ত কারণগুলোর মাধ্যমে বিশ্লেষণ করা যায়: ১. আইন প্রণয়নে সহযোগিতা: আইন প্রণেতারা জনগণের চাহিদার ভিত্তিতে আইন প্রণয়নের উদ্যোগ নেন। কিন্তু একটি কার্যকর আইন তৈরি করতে সমাজের বিভিন্ন ক্ষেত্রের বাস্তব তথ্য, ডেটা এবং বিশেষজ্ঞ পরামর্শের প্রয়োজন হয়। প্রশাসকরা এই তথ্য সরবরাহ করেন, যা আইন প্রণেতাদেরকে আরও বাস্তবসম্মত ও কার্যকরী আইন তৈরি করতে সাহায্য করে। ২. বাস্তবায়ন: আইন প্রণেতারা আইন তৈরি করলেও সেই আইনগুলো কার্যকরভাবে বাস্তবায়নের দায়িত্ব থাকে প্রশাসকদের ওপর। যদি প্রশাসকরা আইন বাস্তবায়নে সহযোগিতা না করেন, তাহলে আইনসভার প্রণীত আইনগুলো কাগজে-কলমেই সীমাবদ্ধ থাকবে। ৩. জনগণের সেবা: আইন প্রণয়ন এবং তার সঠিক বাস্তবায়ন উভয়ই জনগণের সেবা নিশ্চিত করার জন্য জরুরি। আইনপ্রণেতারা জনগণের প্রতিনিধিত্ব করেন এবং তাদের আকাঙ্ক্ষাগুলো আইনে প্রতিফলিত করেন। অন্যদিকে, প্রশাসকরা জনগণের কাছে সেই আইনগুলোর সুফল পৌঁছে দেন। ৪. জবাবদিহিতা: প্রশাসকরা আইন প্রণয়ন প্রক্রিয়ায় সহায়তা করার মাধ্যমে আইনসভার কাছে জবাবদিহি করেন। আবার, আইনপ্রণেতারা তাদের প্রণীত আইনের সফল বা ব্যর্থতার জন্য জনগণের কাছে দায়বদ্ধ থাকেন। এই পারস্পরিক জবাবদিহিতা পুরো ব্যবস্থাটিকে শক্তিশালী করে। এভাবে, পল্লব ও সাফায়েতের বাবার কর্মকাণ্ড পরস্পর নির্ভরশীল এবং একটি ছাড়া অন্যটি অকার্যকর। আইন প্রণয়ন এবং বাস্তবায়ন এই দুটি প্রক্রিয়া একসঙ্গে কাজ করেই একটি রাষ্ট্রের সুশাসন নিশ্চিত করে।"
        }
      ]
    },
    {
      "number": "10",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "মৌলিক অধিকার কী?",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে।"
        },
        {
          "label": "খ",
          "question": "সাম্য প্রতিষ্ঠা কেন প্রয়োজন?",
          "explanation": "শ্রেণিবিভেদহীন গণতান্ত্রিক সমাজ প্রতিষ্ঠার জন্য সাম্য প্রয়োজন। সাম্য প্রতিষ্ঠিত হলে স্বাধীনতা উপভোগ করা যায়। গণতান্ত্রিক ব্যবস্থা কার্যকর হয়। মানুষে মানুষে ভেদাভেদ দূর হয়। এছাড়া মানুষের প্রতি মানুষের আস্থা ও ভালোবাসা সৃষ্টিতে সাম্য গুরুত্বপূর্ণ ভূমিকা পালন করে। সাম্যভিত্তিক সমাজব্যবস্থায় প্রতিটি ব্যক্তিই কর্মের অধিকার এবং জীবনযাত্রার সর্বনিম্ন মানের নিশ্চয়তা পায়। এসব কারণেই সাম্য প্রতিষ্ঠা প্রয়োজন ।"
        },
        {
          "label": "গ",
          "question": "উদ্দীপকের '?' চিহ্নিত স্থানটি সরকারের কোন বিভাগকে নির্দেশ করে? উক্ত বিভাগের স্বাধীনতা রক্ষার দুইটি উপায় বর্ণনা করো।",
          "explanation": "উদ্দীপকের '?' চিহ্নিত স্থানটি সরকারের বিচার বিভাগকে নির্দেশ করে। বিচার বিভাগের স্বাধীনতা রক্ষার বেশকিছু উপায় রয়েছে। উদ্দীপকের '?' চিহ্নিত স্থানের সাথে সম্পর্কিত বিষয়গুলো হলো— সংবিধানের ব্যাখ্যা প্রদান, শাসন বিভাগকে পরামর্শ দান, দুষ্টের দমন ও শিষ্টের পালন এবং জনগণের মৌলিক অধিকার নিশ্চিত করা। এ বিষয়গুলো হলো, বিচার বিভাগের কাজ। তাই উদ্দীপকের '?' চিহ্নিত স্থানটি সরকারের বিচার বিভাগের নির্দেশক। বিচার বিভাগের স্বাধীনতা রক্ষার কতগুলো উপায় রয়েছে। এগুলোর মধ্যে অন্যতম দুটি উপায় হলো- ১. বিচারপতি নিয়োগের ব্যাপারে প্রার্থীদের গুণগত যোগ্যতা সতর্কভাবে বিচার-বিবেচনা করতে হবে। বিচারপতিগণ অবশ্যই বিজ্ঞ, স্বাধীনতা ও নিরপেক্ষ হবেন। শাসন বিভাগের কোনো ব্যক্তিকে বিচারক পদে নিযুক্ত করা উচিত নয়। তেমনি বিচারপতিদেরকেও কোনো রাজনৈতিক পদে নিযুক্ত করা অনুচিত। কারণ, এরকম পদ লাভের আশায় বিচারকার্য সম্পাদনের ক্ষেত্রে বিচারপতিগণ শাসন বিভাগের প্রতি পক্ষপাতিত্ব করতে পারেন। ২. বিচারপতিদের কার্যকালের স্থায়িত্বের ওপরও বিচার বিভাগের স্বাধীনতা বিশেষভাবে নির্ভরশীল। কেননা কার্যকালের স্থায়িত্ব না থাকলে নিষ্ঠার সাথে বিচারকার্য সম্পাদন করা বিচারকদের পক্ষে সম্ভব হয় না। আবার কার্যকাল স্বল্পস্থায়ী হলেও বিচারপতিদের পদের অপব্যবহারের ন আশঙ্কা থাকে। তাই বিচার বিভাগের স্বাধীনতা নিশ্চিত করার জন্য । বিচারকদের কার্যকালের স্থায়িত্ব নিশ্চিত করতে হবে।"
        },
        {
          "label": "ঘ",
          "question": "আইনের শাসন প্রতিষ্ঠা ও নাগরিক অধিকার সংরক্ষণে উক্ত বিভাগের গুরুত্ব তোমার পাঠ্যবইয়ের আলোকে মূল্যায়ন করো।",
          "explanation": "আইনের শাসন প্রতিষ্ঠা ও নাগরিক অধিকার সংরক্ষণে উক্ত বিভাগের অর্থাৎ বিচার বিভাগের গুরুত্ব অপরিসীম। আইনের শাসনের অর্থ হলো আইনের প্রাধান্য স্বীকার করা এবং আইনানুযায়ী শাসন করা। এ অনুযায়ী আইনের দৃষ্টিতে সকলে সমান এবং সকলের জন্য একইপ্রকার আইন প্রযোজ্য। আইনের শাসনকে বলা যায় নাগরিক স্বাধীনতার রক্ষাকবচ। আইনের শাসন প্রতিষ্ঠায় সবচেয়ে গুরুত্বপূর্ণ ভূমিকা রাখতে পারে বিচার বিভাগ। নাগরিক অধিকার সংরক্ষণেও বিচার বিভাগের গুরুত্বপূর্ণ ভূমিকা রয়েছে। বিচার বিভাগ রাষ্ট্রের প্রচলিত আইন অনুসারে বিচার কার্যক্রম পরিচালনা করে । রাষ্ট্রীয় আইনের বৈশিষ্ট্য হলো এটি সকল নাগরিকের জন্য সমভাবে প্রযোজ্য হয়। তাই “আইনের দৃষ্টিতে সকলে সমান\" এই বিষয়টি বিচার বিভাগের কাজে বাস্তব রূপ লাভ করে। বিচারকার্য পরিচালনা করতে গিয়ে বিচারকমণ্ডলী অনেক সময় প্রচলিত আইনকে যথেষ্ট স্পষ্ট মনে করেন না। তাই তারা আইনের ব্যাখ্যার মাধ্যমে নতুন আইন সৃষ্টি করেন এবং আইনের শাসনকে সুনিশ্চিত করেন। বিচার বিভাগ নাগরিকের মৌলিক অধিকার সংরক্ষণ করে থাকে। কোনো নাগরিকের মৌলিক অধিকার লঙ্ঘিত হলে তিনি বিচার বিভাগের দ্বারস্থ হতে এবং রিট আবেদন করতে পারেন। কোনো নাগরিক যদি নিম্ন আদালতের রায়ে সন্তুষ্ট না হন তবে তিনি উচ্চ আদালতে আপিল করতে পারেন। তাছাড়া বিচার বিভাগ সুয়োমোটো রুল জারি করে নাগরিকের অধিকার রক্ষায় ভূমিকা রাখে। বিচার বিভাগের এসব কাজ আইনের শাসন রক্ষায় অপরিহার্য ভূমিকা রাখে। উল্লিখিত আলোচনার ভিত্তিতে বলা যায়, মূলত বিচার বিভাগের কাজের মধ্যদিয়েই রাষ্ট্রে আইনের শাসন ও নাগরিক অধিকার সুরক্ষিত হয়। তাই বলা যায়, আইনের শাসন প্রতিষ্ঠা ও নাগরিক অধিকার সংরক্ষণে বিচার বিভাগের গুরুত্ব অপরিসীম ।"
        }
      ]
    },
    {
      "number": "11",
      "uddipok": "একুশে ফেব্রুয়ারি শহিদ মিনারে তাহসিন দাদার সাথে ফুল জীবন দিয়েছেন। দিতে গিয়ে জানতে পারে এদেশের মানুষ ভাষার জন্য তার দাদা ভাষা আন্দোলন, বঙ্গবন্ধুর ৬ দফা কর্মসূচি, মুক্তিযুদ্ধ ইত্যাদির গল্প শোনান। তিনি বলেন, মূলত বাঙালি জাতীয়তাবাদ ও দেশপ্রেমের কারণে আমাদের দেশটি স্বাধীন হয়েছে।",
      "tag": "DIN.B 22",
      "sub_questions": [
        {
          "label": "ক",
          "question": "জাতি কী?",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সুসংগঠিত এমন একটি জনসমষ্টি যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি কেন প্রয়োজন?",
          "explanation": "ক্ষমতা স্বতন্ত্রীকরণ নীতি সরকারের স্বেচ্ছাচারিতা রোধ করে নাগরিক স্বাধীনতা রক্ষা করে। তাই ক্ষমতা স্বতন্ত্রীকরণ নীতি প্রয়োজন। সরকারের সকল ক্ষমতা একজন ব্যক্তির হাতে থাকলে সে ব্যক্তি স্বেচ্ছাচারী শাসকে পরিণত হতে পারে। ক্ষমতা স্বতন্ত্রীকরণের মাধ্যমে সরকারের বিভিন্ন বিভাগের ক্ষমতা বিভিন্ন ব্যক্তির ওপর ন্যস্ত হয়। এতে ক্ষমতাপ্রাপ্ত ব্যক্তির দায়বদ্ধতা থাকে। তাই তারা ক্ষমতার অপব্যবহার না করে | জনগণের অধিকার রক্ষায় সচেষ্ট হয়। এছাড়া নাগরিক স্বাধীনতা রক্ষার জন্য প্রয়োজন বিচার বিভাগের স্বাধীনতা। আর ক্ষমতার স্বতন্ত্রীকরণের মাধ্যমেই বিচার বিভাগের স্বাধীনতা রক্ষা করা যায়। এভাবেই ক্ষমতার স্বতন্ত্রীকরণ নাগরিক স্বাধীনতার রক্ষক হিসেবে কাজ করে। এসব কারণে ক্ষমতা স্বতন্ত্রীকরণ নীতি প্রয়োজন ।"
        },
        {
          "label": "গ",
          "question": "উদ্দীপকে উল্লিখিত মানুষ জাতীয়তার কোন উপাদানের জন্য জীবন দিয়েছে? ব্যাখ্যা করো।",
          "explanation": "উদ্দীপকে উল্লিখিত মানুষ জাতীয়তার ভাষা, সাহিত্য ও সাংস্কৃতিক উপাদানের জন্য জীবন দিয়েছে। উদ্দীপকে দেখা যায়, তাহসিন তার দাদার সাথে ২১ ফেব্রুয়ারি শহিদ মিনারে ফুল দিতে যায়। সেখানে গিয়ে সে জানতে পারে, এদেশের মানুষ ভাষার জন্য জীবন দিয়েছে । যেহেতু ভাষা, সাহিত্য ও সাংস্কৃতিক ঐক্যের কারণেই ১৯৫২ সালের ২১ ফেব্রুয়ারি বাঙালিরা জীবন দিয়েছে, সেহেতু বলা যায়, উদ্দীপকে উল্লিখিত মানুষ জাতীয়তার ভাষা, সাহিত্য ও সাংস্কৃতিক উপাদানের জন্যই জীবন দিয়েছে। জাতীয়তার একটি গুরুত্বপূর্ণ উপাদান হলো ভাষা, সাহিত্য ও সাংস্কৃতিক ঐক্য। ভাষা, সাহিত্য ও সংস্কৃতির মাধ্যমে ভাবের আদান-প্রদান হয়। আর অভিন্ন ভাষায় ভাবের আদান-প্রদান জাতীয় ঐক্য প্রতিষ্ঠার অন্যতম উপায়। কেননা একই ভাষাভাষী জনসাধারণ তাদের নিজেদের ভাব-চিন্তা-চেতনা ইত্যাদির সাদৃশ্যের কারণে নিজেদের অন্য জাতি থেকে পৃথক মনে করে। ফলে অতি সহজেই তাদের মধ্যে ঐক্যবোধ, একাত্মবোধ তথা জাতীয়তার সৃষ্টি হয়। এই ভাষা, সাহিত্য ও সাংস্কৃতিক ঐক্যের কারণেই ১৯৫২ সালের ২১ ফেব্রুয়ারি বাংলাদেশের জনগণ জীবন উৎসর্গ করেছিল। আর তাদের স্মরণেই নির্মিত হয়েছে শহিদ মিনার।"
        },
        {
          "label": "ঘ",
          "question": "উদ্দীপকে উল্লিখিত তাহসিনের দাদার বক্তব্যের সাথে কি তুমি একমত? তোমার উত্তরের সপক্ষে যুক্তি দাও।",
          "explanation": "মূলত বাঙালি জাতীয়তাবাদ ও দেশপ্রেমের কারণে আমাদের দেশটি স্বাধীন হয়েছে— উদ্দীপকে উল্লিখিত তাহসিনের দাদার এ বক্তব্যের সাথে আমি একমত। মাতৃভূমির প্রতি মমত্ববোধ ও ভালোবাসাই হলো দেশপ্রেম। দেশপ্রেম মানুষের অন্তরে সদা বহমান। তবে বিশেষ বিশেষ সময়ে বা পরিস্থিতিতে তা উদ্বেলিত হয়ে ওঠে। আর বাঙালি জাতীয়তাবাদ হলো একপ্রকার মানসিক ধারণা যা তৎকালীন পূর্ব পাকিস্তানের জনসমাজকে পশ্চিম পাকিস্তানের জনসমাজ থেকে পৃথক করে এবং নিজেদের মধ্যে ঐক্যবোধ তৈরি করে। উদ্দীপকে বাংলাদেশের স্বাধীনতার ইতিহাস সম্পর্কে বলা হয়েছে, যা মূলত দেশপ্রেম ও জাতীয়তা থেকেই সৃষ্টি হয়েছিল। ১৯৭১ সালে বাংলাদেশের জনগণ দেশপ্রেম ও জাতীয়তাবোধে উদ্বুদ্ধ হয়েই জাতি, ধর্ম, বর্ণ নির্বিশেষে মুক্তিযুদ্ধে ঝাঁপিয়ে পড়ে এবং স্বাধীনতা অর্জন করে। বাঙালি জাতীয়তাবাদের উন্মেষ ঘটেছিল ভাষা আন্দোলনকে কেন্দ্র করে। এই জাতীয়তাবোধের ওপর ভিত্তি করেই সংঘটিত হয় বিভিন্ন আন্দোলন সংগ্রাম এবং তৈরি হয় প্রগাঢ় দেশপ্রেম। সবশেষে অর্জিত হয় স্বাধীনতা। বাঙালি জাতীয়তাবোধ এবং দেশপ্রেমে উজ্জীবিত বাংলার জনগণ প্রতিটি আন্দোলনকে সক্রিয় অংশগ্রহণের মাধ্যমে সফল করেছে। গঠন করেছে বাংলাদেশ নামে একটি নতুন জাতি রাষ্ট্র। পরিশেষে বলা যায়, স্বাধীন বাংলাদেশের পেছনে মূল নিয়ামক ছিল। বাঙালি জাতীয়তাবাদ ও দেশপ্রেম। আর এ কারণেই আমি উদ্দীপকের তাহসিনের দাদার বক্তব্যের সাথে একমত পোষণ করছি।"
        }
      ]
    }
  ]
}