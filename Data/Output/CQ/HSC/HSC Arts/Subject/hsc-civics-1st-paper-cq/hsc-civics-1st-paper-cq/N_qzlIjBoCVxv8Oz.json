{
  "title": "ময়মনসিংহ বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "সরকারের 'ক' বিভাগ আইনের ব্যাখ্যা ও সাংবিধানিক প্রাধান্য রক্ষা করে থাকে। এছাড়া এ বিভাগ শাসন বিভাগকে পরামর্শদান ও তদন্ত সংক্রান্ত কাজ করে থাকে। অন্যদিকে, সরকারের 'খ' বিভাগ আইনের বাস্তবায়ন এবং অভ্যন্তরীণ ও বৈদেশিক বিষয়গুলো পরিচালনা করে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "সরকারের অঙ্গ তিনটি।"
        },
        {
          "label": "খ",
          "question": "",
          "explanation": "গণতন্ত্রের বিরোধী দল সরকারের গঠনমূলক সমালোচনার মাধ্যমে জনকল্যাণে ভূমিকা রাখে বলে বিরোধীদলকে ছায়া সরকার বলা হয়। গণতান্ত্রিক রাষ্ট্রের সরকার বিভিন্ন ধরনের কাজ করে। সরকার যাতে কোনো রকম জনস্বার্থবিরোধী কাজ না করতে পারে তার জন্য বিরোধী দল গঠনমূলক সমালোচনার মাধ্যমে সরকারকে নিয়ন্ত্রণে রাখে। তারা জনগণের অভাব - অভিযোগ সরকারের কাছে তুলে ধরে এবং তা বাস্তবায়নের জন্য সরকারকে চাপের মুখে রাখে। এভাবে সরকারে না থেকেও বিরোধী দল জনগণের স্বার্থ রক্ষায় নানারূপ ভূমিকা পালন করে বিধায় বিরোধী দলকে ছায়া সরকার বলা হয়।"
        },
        {
          "label": "গ",
          "question": "",
          "explanation": "উদ্দীপকে 'ক' বিভাগ সরকারের বিচারবিভাগ কে নির্দেশ করে। সরকারের যে বিভাগ ন্যায় বিচার প্রতিষ্ঠা করার উদ্দেশ্যে আইন বিভাগ কর্তৃক প্রণীত আইনসমূহকে প্রয়োগ করে অপরাধীর দন্ড বিধান করে থাকে তাকে বিচার বিভাগ বলে অভিহিত করা হয়। নাগরিকের স্বাধীনতা ও অধিকার কে অক্ষুন্ন রাখার জন্য বিচার বিভাগ বিচারকার্য পরিচালনা করে। দেশের বিভিন্ন পর্যায়ের আদালতের সমন্বয়ে গঠিত হয় সরকারের বিচার বিভাগ। বিচার বিভাগের দক্ষতা ও নিপুণতার ওপরই নির্ভর করে শাসন ব্যবস্থার উৎকর্ষতা। এছাড়াও বিভাগটি নাগরিকের ব্যক্তি স্বাধীনতা ও মৌলিক অধিকার রক্ষায় প্রয়োজনীয় পদক্ষেপ গ্রহণ করে। উদ্দীপকে বলা হয়েছে সরকারের 'ক' বিভাগ আইনের ব্যাখ্যা ও সাংবিধানিক প্রাধান্য করে থাকে। এছাড়াও এ বিভাগ শাসন বিভাগকে পরামর্শ দান ও তদন্তসংক্রান্ত কাজ করে থাকে। সুতরাং বলা যায়, উদ্দীপকের 'ক' বিভাগ দ্বারা সরকারের বিচারবিভাগকে নির্দেশ করা"
        },
        {
          "label": "ঘ",
          "question": "",
          "explanation": "উদ্দীপকের 'খ' বিভাগটি হলো সরকারের শাসন বিভাগ। উদ্দীপকে শাসন বিভাগের আইনের বাস্তবায়ন এবং অভ্যন্তরীণ ও বৈদেশিক বিষয়গুলো পরিচালনা করার কথা বলা হয়েছে। এছাড়াও শাসন বিভাগ নানাবিধ কাজ করে থাকে। রাষ্ট্রের অভ্যন্তরে শান্তি শৃঙ্খলা রক্ষা করা শাসন বিভাগের অন্যতম একটি কাজ। বর্তমান বিশ্বের সকল স্বাধীন ও সার্বভৌম রাষ্ট্র পরস্পরের উপর নির্ভরশীল। রাজনৈতিক, সামরিক, বাণিজ্যিক ও সাংস্কৃতিক ক্ষেত্রে পরস্পরের ওপর নির্ভরশীল রাষ্ট্রসমূহের মধ্যে অন্তঃরাষ্ট্র সম্পর্কে এক গুরুত্বপূর্ণ বিষয় পরিণত হয়েছে। আর এ আন্তঃ সম্পর্ক রাষ্ট্রীয় উন্নয়নে শাসন বিভাগ গুরুত্বপূর্ণ ভূমিকা পালন করে। দেশের স্বাধীনতা ও সার্বভৌমত্ব রক্ষা, বহিরাক্রমণ প্রবাহিত করা এদেশের অভ্যন্তরে আইনশৃঙ্খলা রক্ষার দায়িত্ব শাসন বিভাগের ওপর ন্যস্ত। সরকারকে সঠিকভাবে পরিচালনার জন্য শাসন বিভাগকে নীতিনির্ধারণসংক্রান্ত কাজ করতে হয়। স্বরাষ্ট্র ও পররাষ্ট্র সংক্রান্ত কার্যক্রম পরিচালনার জন্য সরকারের শাসন বিভাগ সুনির্দিষ্ট নীতি নির্ধারণ করে। উপরিউক্ত আলোচনার পরিশেষে বলা যায়, রাষ্ট্রের স্বাধীনতা -সার্বভৌমত্ব ও অভ্যন্তরীণ শান্তি-শৃঙ্খলা রক্ষার পাশাপাশি সরকারের বিভিন্ন বিভাগের কাজের মধ্যে সমন্বয় সাধন করে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        }
      ]
    },
    {
      "number": "2",
      "uddipok": "'ক' এলাকায় বসবাসকারী জণগণ ভাষা, সংস্কৃতিসহ বিভিন্ন বিষয়ে ঐক্যবদ্ধ। তারা রাজনৈতিকভাবে সচেতন ও সংগঠিত। গত দুই বছর ধরে তারা স্বাধীনতার জন্য লড়াই করছে। অন্যদিকে 'খ' এলাকার জনগণ দীর্ঘদিন এক স্থানে বাস করছে। তাদের মধ্যে ভাষা, সংস্কৃতি, ধর্ম ইত্যাদি বিষয়ে ঐক্য থাকলেও তারা রাজনৈতিকভাবে সংগঠিত হয়।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "দেশ প্রেম হচ্ছে দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। এক কথায় মাতৃভূমির প্রতি তোমার মত বোধ ও ভালোবাসাই হচ্ছে দেশপ্রেম।"
        },
        {
          "label": "খ",
          "question": "",
          "explanation": "সরকারের প্রধান তিনটি বিভাগের মধ্যে অন্যতম একটি বিভাগ হচ্ছে বিচার বিভাগ। গণতান্ত্রিক সরকার ও আইনের শাসন প্রতিষ্ঠার জন্য স্বাধীন ও নিরপেক্ষ বিচার বিভাগের কোন বিকল্প নেই। স্বাধীন রাষ্ট্রের শাসনব্যবস্থার উৎকর্ষতার জন্য স্বাধীন বিচারব্যবস্থা অপরিহার্য। তাই আধুনিক কল্যাণ রাষ্ট্রে বিচারবিভাগের স্বাধীনতা ও নিরপেক্ষতা রক্ষা করা একটি গুরুদায়িত্ব।তাই রাষ্ট্রে জনগণের স্বাধীনতা রক্ষার জন্য নিরপেক্ষ ও স্বাধীন বিচারব্যবস্থা থাকা একান্ত প্রয়োজন।"
        },
        {
          "label": "গ",
          "question": "",
          "explanation": "উদ্দীপকের 'ক' এলাকায় বসবাসকারী জনগোষ্ঠীর মধ্যে জাতীয়তার ধারণা প্রতিফলিত হয়েছে। জাতীয়তা হচ্ছে এমন একটি মানসিক ধারণা এবং মনন ও চিন্তার এমন এক অবস্থা, যা কোন জনসমষ্টির মধ্যে ঐক্যবোধ গড়ে তোলে এবং অন্যান্য জনসমষ্টি থেকে আলাদা করে। একই ভাষা, সাহিত্য, সংস্কৃতি, ধর্ম, ঐতিহ্য, অভিন্ন রাজনৈতিক বা অর্থনৈতিক চাহিদাসূত্রে আবদ্ধ হয়ে জাতীয়তা সৃষ্টি হয়ে থাকে। মূলত এসবের ভিত্তিতে জনসমষ্টির মাঝে একাত্মতা সৃষ্টি হয়, যা জাতীয়তাবাদ নামে পরিচিত। জাতীয়তাবাদের কোন রাজনৈতিক সংগঠন উপস্থিত থাকতেও পারে এবং নাও থাকতে পারে। তবে অসংখ্য চেতনাবোধের সমন্বয়ে গড়ে ওঠা জাতীয়তাবাদ সুসংহত হয়ে জাতিগঠনের প্রচেষ্টায় লিপ্ত হতে পারে। উদ্দীপকে 'ক' এলাকায় বসবাসকারী জনগণ ভাষা, সংস্কৃতিসহ বিভিন্ন বিষয়ে ঐক্যবদ্ধ এবং তারা রাজনৈতিকভাবে সচেতন ও সংগঠিত। তারা বিগত দুই বছর স্বাধীনতার জন্য সংগ্রামেরও লিপ্ত। এখানে স্পষ্ট যে, ভাষা, সংস্কৃতি সহ বিভিন্ন বিষয়ে ঐক্যবদ্ধ মানসিকতা ও আচরণের মাধ্যমে গড়ে ওঠা অভিন্ন জাতীয়তাবোধে উৎসারিত একটি অঞ্চল স্বাধীনতার সংগ্রামে লিপ্ত হয়েছে। অতএব উদ্দীপকের 'ক' এলাকায় বসবাসকারী জনগোষ্ঠীর মধ্যে ফুটে ওঠা দিকটি হল জাতীয়তা।"
        },
        {
          "label": "ঘ",
          "question": "",
          "explanation": "উদ্দীপকের 'ক' এবং 'খ' এলাকায় বসবাসকারী জনগোষ্ঠীর মধ্যে জাতীয়তা ও জাতীয়তাবাদের ধারণা প্রতিফলিত হয়েছে। জাতীয়তা হলো একটি মানসিক বিষয়। এটি জনগণের মানসিকতা থেকে উৎসারিত হয়।এটি একটি মানসিক ধারণা, মনন ও চিন্তার অবস্থা যা কোন জনসমষ্টিকে নিজেদের মধ্যে ঐক্যবদ্ধ হিসেবে গড়ে তোলে এবং অন্যান্য জনসমষ্টি থেকে আলাদা করে। একই ভাষা, সাহিত্য, ভৌগলিক সান্নিধ্য প্রভৃতি সূত্রে আবদ্ধ হয়ে জাতীয়তা সৃষ্টি হয়ে থাকে। এসবের ভিত্তিতে জনসমষ্টির মাঝে একাত্মতা সৃষ্টি হয় বা জাতীয়তাবাদ নামে পরিচিত। আধুনিককালে জাতীয়তাবাদ হলো একটি রাজনৈতিক আদর্শ। যা একটি ভাবগত ধারণা। সমমনোভাবাপন্ন জন সমষ্টির মধ্যে জাতীয়তাবাদের সৃষ্টি হয়। এর সাথে দেশ প্রেমের ভাবধারা যুক্ত হয়ে রাজনৈতিক আদর্শ হিসেবে গড়ে ওঠে এবং পরিশেষে তা জাতীয়তাবাদের জন্ম দেয়। উদ্দীপকে 'ক' এলাকায় বসবাসকারী জনগণ ভাষা ও সংস্কৃতি সহ নানা বিষয়ে ঐক্যবদ্ধ এবং তারা রাজনৈতিকভাবেও সচেতন ও সংগঠিত। অর্থাৎ তাদের মধ্যে জাতীয়তাবাদ পরিপূর্ণরূপে বিদ্যমান। কিন্তু 'খ' এলাকার জনগণের মধ্যে বিভিন্ন উপাদানের সমন্বয় থাকলেও তারা রাজনৈতিকভাবে সংগঠিত হয়। অর্থাৎ তাদের মধ্যে পরিপূর্ণ মাত্রায় জাতীয়তাবাদ নেই। সুতরাং সুস্পষ্ট ভাবে বলা যায়, 'ক' এবং 'খ' এলাকার মধ্যে জাতীয়তাবাদ - এর পার্থক্য বিদ্যমান।"
        }
      ]
    },
    {
      "number": "3",
      "uddipok": "একজন ভালো মানুষ হিসেবে মি. B এলাকায় বেশ জনপ্রিয়। এলাকার বিভিন্ন জনহিতকর কাজে তিনি সব সময় সম্পৃক্ত থাকেন। এলাকাবাসী তার প্রতি অনুগত এবং তার কাজে সহযোগিতা করে। তার ইচ্ছা জাতীয় পরিসরে জনগণের কল্যাণে নিজেকে নিয়োজিত করবেন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "ব্যক্তি সমাজ জীবনে যেসব সুযোগ-সুবিধা দাবিদার এবং যা ছাড়া তার ব্যক্তিত্ব বিকাশিত হতে পারেনা তাই মানবাধিকার। জাতি- ধর্ম-বর্ণ, নারী- পুরুষ, ধনী -নির্ধন, এমন কি রাজনৈতিক মতামত ও পদমর্যাদা নির্বিশেষে জাতিসংঘ কর্তৃক ঘোষিত বা স্বীকৃত অধিকার গুলোই হচ্ছে মানবাধিকার।"
        },
        {
          "label": "খ",
          "question": "",
          "explanation": "একটি গণতান্ত্রিক রাষ্ট্রের যেসব চিন্তাভাবনা, লক্ষ্য, উদ্দেশ্য ও সংকল্প মানুষের গণতান্ত্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতন্ত্রের মূল্যবোধ বলে। গণতান্ত্রিক রাষ্ট্রে এসব মূল্যবোধ মানুষের ইচ্ছার একটি প্রধান মানদন্ড। গণতান্ত্রিক সমাজ ও রাষ্ট্রে বসবাসকারী মানুষের এসব মূল্যবোধের প্রতি শ্রদ্ধাবোধ আছে বলেই তারা এগুলোকে মেনে চলে।"
        },
        {
          "label": "গ",
          "question": "",
          "explanation": "উদ্দীপকের মি. 'B' এর মধ্যে আমার পঠিত নেতৃত্বের মিল রয়েছে। নেতৃত্ব হল মানুষকে প্রভাবিত করার একটি বিষয়। মানুষ সামাজিক জীব বা সমাজ জীবনের লক্ষ্য অর্জনের একটি অন্যতম পন্থা হলো নেতৃত্ব। যে ব্যক্তির প্রত্যক্ষ বা পরোক্ষভাবে অপরের বা কোন জনসমষ্টির আচার- ব্যবহার ও কার্যাবলী প্রভাবিত করতে পারে তাকেই নেতা বলে আখ্যায়িত বলা হয়।আর নেতার এ গুনাবলী বা যোগ্যতাকেই বলা হয়  নেতৃত্ব। যেকোনো সামাজিক ও রাজনৈতিক অবস্থাই নেতৃত্ব অত্যন্ত গুরুত্বপূর্ণ। এমনকি পরিবার, খেলার মাঠ, শ্রেণিকক্ষ, সভাকক্ষ, দেশ পরিচালনায় ইত্যাদি ক্ষেত্রে নেতৃত্ব দেখা যায়। উদ্দীপকে দেখা যায় মি. 'B' তার এলাকায় বেশ জনপ্রিয়। তিনি এলাকার বিভিন্ন জনহিতকর কাজের সম্পৃক্ত থাকেন। এলাকাবাসী সবাই তার অনুগত ও তার কাজে সবাই সহযোগিতা করে। তার ইচ্ছা জাতীয় পরিষদের জনগণের কল্যাণে নিজেকে নিয়োজিত রাখতে চান। তার এসব বিষয়গুলো নেতৃত্বের সাথে সাদৃশ্যপূর্ণ। কেননা নেতৃত্ব হলো নিজের গুণাবলী। আর এর দ্বারা নেতা সকলকে আকৃষ্ট করতে পারেন। যেমনটি মি. 'B' উদ্দীপকে করেছেন। সুতরাং বলা যায়,উদ্দীপকের মি. 'B' এর মধ্যে আমার পঠিত বিষয় নেতৃত্বের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের মি. B - এর নেতৃত্ব সুশাসন প্রতিষ্ঠার গুরুত্বপূর্ণ ভূমিকা রাখতে পারে বলে আমি মনে করি। উদ্দীপকের মি. B-এর মধ্যে যে বিষয়টি লক্ষ্য করা যায় সেটি হল নেতার গুণ বা নেতৃত্ব। যোগ্য নেতৃত্ব সুশাসন প্রতিষ্ঠার ক্ষেত্রে সহায়ক ভূমিকা পালন করে। নেতৃত্ব হলো সুশাসনের বাহন। নেতৃত্ব হলো এমন গুণাবলী যা অন্যকে প্রভাবিত ও পরিচালিত করে অভীষ্ট লক্ষ্যে পৌঁছাতে সাহায্য করে। যুগ যুগ ধরে বিভিন্ন রাষ্ট্রে মহান নেতার আবির্ভাব ঘটেছে এবং তাদের নেতৃত্ব দেশকে উন্নয়নের স্বর্ণ শিখরে পৌঁছে দিয়েছে। সঠিক নেতৃত্ব গুণসম্পন্ন নেতা ক্ষমতায় বসে প্রথমেই যেসব কারণ সুশাসনের অন্তরায় সেগুলো চিহ্নিত করেন এবং ধীরে ধীরে তার যোগ্য নেতৃত্ব বা দূরীকরণ করতে পারেন। এর দ্বারা নেতা জনগণকে খুব সহজেই দেশের বিভিন্ন কাজে অংশগ্রহণ করতে উদ্বুদ্ধ করতে পারেন যা সুশাসন প্রতিষ্ঠার জন্য কার্যকরী ভূমিকা রাখে। উদ্দীপকে দেখা যায় মি. B সমাজের বিভিন্ন জনহিতকর কাজ করেন। জনগণ তার প্রতি অনুগত এবং তার কাজে সহায়তা করে। মি. B- এর এ ধরনের কার সুন্দর সমাজ ও সুশাসিত রাষ্ট্র গঠনে সহায়তা করবে। কেননা সুশাসন ও নেতৃত্ব পরস্পর সম্পূরক। নেতৃত্বের গুণাবলী দ্বারা সুশাসন উন্নত ও প্রতিষ্ঠিত হয়। সুতরাং উপরীয়ক্ত আলোচনার আলোকে বলা যায়, মি. B সুশাসন প্রতিষ্ঠায় গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "4",
      "uddipok": "'ক' উচ্চমাধ্যমিক শ্রেণীর ছাত্র। তার শিক্ষক তাকে নাগরিকের অধিকার ও কর্তব্য সম্পর্কিত একটি বিষয় অধ্যয়ন করার জন্য বলেন। তিনি তাকে আরও বলেন যে, দায়িত্ববোধসম্পূর্ণ সুনাগরিকতার শিক্ষা এ বিষয়ে হতে পাওয়া যায়।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "Civitas শব্দের অর্থ নগররাষ্ট্র।"
        },
        {
          "label": "খ",
          "question": "",
          "explanation": "সাধারণত স্বচ্ছতা বলতে সিদ্ধান্ত গ্রহণ ও তা বাস্তবায়নের আইনসম্মত নিয়মতান্ত্রিক পদ্ধতি অবলম্বন করাকে বোঝায়। কেবল তাই নয় স্বচ্ছতা বলতে এটিও বোঝানো হয় যে, আইনসম্মতভাবে গৃহীত সিদ্ধান্ত ও তা বাস্তবায়নের মাধ্যমে যারা প্রভাবিত হবে, তাদের জন্য সংশ্লিষ্ট ক্ষেত্রে তথ্যপ্রবাহ অবাধ থাকবে। তথ্য জানার অধিকার সর্বদা উন্মুক্ত রাখতে হবে যাতে সব স্তরের জনগণের জন্য তা সহজসাধ্য হয়।"
        },
        {
          "label": "গ",
          "question": "",
          "explanation": "উদ্দীপকের শিক্ষক 'ক'- কে পৌরনীতি ও সুশাসন বিষয়টি অধ্যয়নের কথা বলেছেন। পৌরনীতিকে বলা হয় নাগরিকতা বিষয়ক বিজ্ঞান। নাগরিকতা বিষয়ক আলোচনা পৌরনীতির মুখ্য আলোচ্য বিষয়। রাষ্ট্রের প্রতি নাগরিকের কর্তব্য, অধিকার ও কর্তব্যের সম্পর্ক ইত্যাদি বিষয় পৌরনীতির মূল আলোচনার ক্ষেত্র। পৌরনীতির রাজনৈতিক প্রতিষ্ঠান সম্পর্কে আলোচনা করে। পৌরনীতি আইন,সাম্য, স্বাধীনতা ইত্যাদি বিমূর্ত বিষয় নিয়ে আলোচনা করে থাকে। পৌরনীতি নাগরিকের স্থানীয়, জাতীয় ও আন্তর্জাতিক দিকসহ বৈদেশিক সম্পর্কের নীতি, আন্তর্জাতিক সংস্থাসমূহ ও এগুলোর উদ্দেশ্য কার্যাবলী ও গঠন সম্পর্কে বিশদভাবে আলোচনা করে থাকে। পৌরনীতি প্রধান রাজনৈতিক ঘটনা ও আন্দোলন এবং শাসনতান্ত্রিক বিকাশ সম্পর্কেও আলোচনা করে থাকে। পৌরনীতি নাগরিকের অতীত, বর্তমান ও ভবিষ্যৎ সম্পর্কে আলোচনা করে। নাগরিক জীবনের সঠিক দিক নির্দেশনা প্রদান করার মাধ্যমে পৌরনীতি ও সুশাসন গণতান্ত্রিক চেতনা বৃদ্ধি করার পাশাপাশি একজন নাগরিককে দেশের যোগ্য সম্পদে রুপান্তরিত করে। উদ্দীপকের 'ক' - কে তার শিক্ষক নাগরিকের অধিকার ও কর্তব্য সম্পর্কিত এমন একটি বিষয় পাঠ করতে বলেন যার মাধ্যমে দায়িত্ববোধ সম্পন্ন সুনাগরিকতার শিক্ষা লাভ করা যায়। অর্থাৎ 'ক' এর শিক্ষক পৌরনীতি ও সুশাসন অধ্যয়ন করার কথা বলেছেন। সুতরাং বলা যায় উদ্দীপকের শিক্ষক 'ক' কে পৌরনীতি সুশাসন অধ্যয়নের কথা বলেছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয়টি হলো পৌরনীতি ও সুশাসন, যা একজন নাগরিককে সুনাগরিক হিসেবে গড়ে উঠতে সাহায্য করবে। পৌরনীতি ও সুশাসন পাঠের মাধ্যমে নাগরিক তার দায়িত্ববোধ ও কর্তব্য সম্পর্কে সচেতন হয়ে ওঠে। এ থেকে অর্জিত জ্ঞান তার সফল প্রয়োগ স্বাভাবিক, সুস্থ ও সুন্দর সমাজজীবন গঠনে নাগরিককে উদ্বুদ্ধ করে। সমাজব্যবস্থাকে সুষ্ঠু ও সুন্দরভাবে পরিচালনার জন্য মেধা এবং দূরদৃষ্টিসম্পন্ন সুনাগরিক প্রয়োজন। পৌরনীতির জ্ঞান এরূপ নাগরিক সৃষ্টির নিমিওে ভূমিকা পালন করে থাকে। এর পাট নাগরিকের গোঁড়ামি ও সংকীর্ণতা ত্যাগ করে উদার দৃষ্টিভঙ্গি সৃষ্টিতে সহায়ক ভূমিকা রাখে, যা শোনাবে হতে সাহায্য করে। পৌরনীতি বিভিন্ন রাজনৈতিক তত্ত্ব, সামাজিক ও রাজনৈতিক বিমূর্ত বিষয় সহ নাগরিকতার বিভিন্ন দিক নিয়ে আলোচনা করে, যা পাঠক মনে নাগরিকতার বিভিন্ন মাত্রা ও এর রূপ সম্পর্কে ধারণা দেয়। সুনাগরিকতা অর্জনের গুণাবলী যেমন - বুদ্ধি,বিবেক,আত্মসংযম ও শৃঙ্খলাবোধ সম্পর্কে পৌরনীতি ও সুশাসন পাঠ করে বিধায় এর পাঠ সুনাগরিক সৃষ্টি করে। সর্বোপরি পৌরনীতি ও নাগরিকতার অধিকার, রাষ্ট্রের প্রতি কর্তব্য ও তদসংশ্লিষ্ট বিভিন্ন প্রতিষ্ঠানের স্বরূপ বিশ্লেষণ করে বলে এর পাঠ দায়িত্বশীল, কর্তব্যপরায়ণ, সুশৃংখল ও আদর্শ নাগরিকতাবোধ সম্পন্ন নাগরিক সৃষ্টি সহায়ক। আর তাই বলা যায়, উদ্দীপকে বর্ণিত বিষয়টি তথা পৌরনীতি ও সুশাসন সুনাগরিক হিসেবে গড়ে উঠতে গুরুত্বপূর্ণ ভূমিকা রাখে।"
        }
      ]
    },
    {
      "number": "5",
      "uddipok": "জনাব 'X' একজন সহনশীল, সহানুভূতিশীল, শিষ্টাচার সম্পূর্ণ এবং সামাজিকভাবে দায়িত্বশীল ব্যক্তি। তিনি সমাজসেবা ও অন্যের প্রতি সহযোগিতাপূর্ণ আচরণ প্রকাশে অনন্য। অন্যদিকে, জনাব 'Y' আইনের শাসনের প্রতি শ্রদ্ধাশীল এবং রাজনৈতিক সিদ্ধান্ত গ্রহণ প্রক্রিয়ায় অংশগ্রহণ করার বিষয়ে খুবই সচেতন। তিনি একটি স্বচ্ছ, কার্যকর, দক্ষ এবং জবাবদিহিতামূলক শাসনব্যবস্থা প্রতিষ্ঠার জন্য দায়িত্বশীল আচরণ করেন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "আইন হচ্ছে সমাজ স্বীকৃত এবং রাষ্ট্র কর্তৃক অনুমোদিত নিয়ম -কানুন, যা মানুষের বাহ্যিক আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "বৈদেশিক শাসনের নাগপাশ থেকে মুক্তি লাভের মাধ্যমে যখন একটি জাতি পূর্ণ সার্বভৌমত্ব অর্জন করে, তখন তাকে জাতীয় স্বাধীনতা বলে। জাতীয়তাবোধে অদ্বুদ্ধ জনসমাজ পৃথক রাজনৈতিক সংগঠন ও রাষ্ট্র সৃষ্টির মাধ্যমে জাতীয় স্বাধীনতা অর্জন করে। জাতীয় স্বাধীনতা ব্যতীত অন্য সকল স্বাধীনতা মূল্যহীন। আর তাই সকল স্বাধীনতার মূল ভিত্তি হচ্ছে জাতীয় স্বাধীনতা।"
        },
        {
          "label": "গ",
          "question": "",
          "explanation": "ব্যক্তির যে সব গুণ, আচার-আচরণ ও কর্মকান্ড জীবনকে নিয়ন্ত্রণ করে এবং সমাজ শৃঙ্খলা স্থাপন করে, সেসব আচার-আচরণ ও কর্মকাণ্ডের সমষ্টিকে সামাজিক মূল্যবোধ বলে। অর্থাৎ সামাজিক মূল্যবোধ হলো সামাজিক শিষ্টাচার, সততা, সত্যবাদিতা, ন্যায় বিচার, সহনশীলতা, সহমর্মিতা, শ্রমের মর্যাদা, শৃঙ্খলাবোধ, দানশীলতা প্রভৃতি মানবিক সুকুমার বৃত্তির সমষ্টি। এটি মানুষের আচরণ বিচারের মানদণ্ড। সামাজিক মূল্যবোধ মানুষের আচরণকে পরিমাপ ও নিয়ন্ত্রণ করে সমাজকে একটি কাঙ্খিত লক্ষ্যে পরিচালিত করে। এটি সামাজিক ঐক্য ও শান্তি শৃঙ্খলার চাবিকাঠি। উদ্দীপকে জনাব 'X' একজন সহনশীল, সহানুভূতিশীল, শিষ্টাচার পূর্ণ এবং সামাজিকভাবে দায়িত্বশীল ব্যক্তি। তিনি সমাজসেবা ও অন্যের প্রতি সহযোগিতামূলক আচরণ প্রকাশে অনন্য। আর তাই বলা যায় যে জনাব, 'X' এর গুনাবলী দ্বারা সামাজিক মূল্যবোধ প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে জনাব 'Y' এ গুণাবলী ও কর্মকান্ডা দ্বারা প্রতিফলিত ধারণাটি সুশাসনের সহায়ক- উক্তিটি যথার্থ বলে আমি মনে করি। উদ্দীপকে জনাব 'Y' আয়নের শাসনের প্রতিশ্রোতাশীল এবং রাজনীতি সচেতন ব্যক্তিত্ব। এছাড়াও তিনি একটি স্বচ্ছ, কার্যকর, দক্ষ এবং জবাবদিহিমূলক শাসন ব্যবস্থা প্রতিষ্ঠার জন্য দায়িত্বশীল আচরণ করেন। রাজনৈতিক ক্ষেত্রে এমন প্রত্যাশিত আচরণে 'Y' এর চরিত্রে রাজনৈতিক মূল্যবোধের প্রতিচ্ছবি এঁকে দিয়েছে। আর রাজনৈতিক মূল্যবোধ সুশাসন প্রতিষ্ঠার জন্য অপরিহার্য। সুশাসন হলো একটি কাঙ্খিত রাষ্ট্র ব্যবস্থার বাস্তব রূপ। আর সুশাসন প্রতিষ্ঠার ক্ষেত্রে সহায়ক আর রাজনৈতিক মূল্যবোধ। আইনের শাসন, স্বচ্ছতা, জবাবদিহিতা, মত প্রকাশের স্বাধীনতা, কর্তব্য পরায়ণতা প্রকৃতির ন্যায় সুশাসন প্রতিষ্ঠার ভিত্তিগুলো তখনই নিশ্চিত হয় যখন সমাজের রাজনৈতিক মূল্যবোধ প্রতিষ্ঠিত হয়। আবার সুশাসনের জন্য নাগরিক সচেতনতা ও কর্তব্যবোধ অপরিহার্য। আর রাজনৈতিক মূল্যবোধ ব্যক্তিকে সচেতন ও কর্তব্যবোধ সম্পন্ন করে তোলে।তাই সুশাসন প্রতিষ্ঠায় রাজনৈতিক মূল্যবোধ সম্পূরক হিসেবে কাজ করে। আর তাই বলা যায় যে সুশাসন ও রাজনৈতিক মূল্যবোধ পরস্পর সম্পূরক ও পরিপূরক শর্তযুক্ত যেখানে রাজনৈতিক মূল্যবোধ ছাড়া সুশাসন অকল্পনীয়। সুতরাং প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "'ক' রাষ্ট্রে সকল নাগরিক স্বাধীনভাবে চলাফেরা করতে পারে। মত প্রকাশের অধিকার, সভা -সমিতি করার অধিকার ও সংবাদপত্রের স্বাধীনতা সাংবিধানিকভাবে স্বীকৃতি। কিন্তু 'খ' রাষ্ট্রের নাগরিকগণ এসব অধিকার ভোগ করবেন না।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "",
          "explanation": "রাষ্ট্র পরিচালনা এবং শাসনকার্যে প্রত্যক্ষ ও পরোক্ষ অংশগ্রহণ করার অধিকার কে রাজনৈতিক অধিকার বলা হয়। গণতান্ত্রিক সরকারের মূল ভিত্তি হিসেবে রাজনৈতিক অধিকার স্বীকৃত হয়। ভোটদানের অধিকার, নির্বাচনে অংশগ্রহণের অধিকার, সরকারের সমালোচনা করার অধিকার প্রভৃতির রাজনৈতিক অধিকারের কর্তব্য। রাজনৈতিক অধিকার মানুষের মাঝে রাজনৈতিক সচেতনতা বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকের 'ক' নাগরিকগণ আইনগত অধিকার ভোগ করবেন। নাগরিকের অধিকার প্রধানত দুই প্রকার। এগুলো হলো - নৈতিক অধিকার ও আইনগত অধিকার। নৈতিক অধিকার বলতে আমরা যেসব অধিকারকে বুঝি যা মানুষের বিচারবুদ্ধি ও নৈতিকতা থেকে উদ্ভূত। আর আইনগত অধিকার বলতে ব্যক্তির সে অধিকারকে বোঝায় যার রাষ্ট্র কর্তৃক স্বীকৃত, অনুমোদিত এবং সংরক্ষিত। আইনগত অধিকারের পেছনে রাষ্ট্রের সার্বভৌম কর্তৃত্ব। রাষ্ট্রীয় আইন অনুযায়ী আইনগত অধিকার ভঙ্গকারীকে শাস্তি দেওয়া যায়। জীবনধারণের অধিকার, চলাফেরার অধিকার, মত প্রকাশের অধিকার, সরকারি চাকরি লাভের অধিকার, সম্পত্তির অধিকার, সভা-সমিতি করার অধিকার, সংবাদপত্রের স্বাধীনতার অধিকার ইত্যাদি আইনগত অধিকারের অন্তর্ভুক্ত। রাষ্ট্র আইনগত অধিকারের উৎস। উদ্দীপকে দেখা যায় 'ক' রাষ্ট্রের নাগরিকরা স্বাধীনভাবে চলাফেরা করতে পারে এবং এ রাষ্ট্রে মত প্রকাশের অধিকার, সভাসমিতির করার অধিকার ও সংবাদপত্রের স্বাধীনতা সাংবিধানিকভাবে স্বীকৃত যা নাগরিকের আইনগত অধিকারের বিষয়গুলোকে প্রতিনিধিত্ব করে। সুতরাং বলা যায়, উদ্দীপকের 'ক' রাষ্ট্রের নাগরিকগণ রাষ্ট্রের আইনগত অধিকার ভোগ করবেন।"
        },
        {
          "label": "ঘ",
          "question": "",
          "explanation": "উদ্দীপকের 'খ' রাষ্ট্রের নাগরিকরা যে অধিকার হতে বঞ্চিত তা হলো নাগরিকের আইনগত অধিকার। নাগরিকের এসব আইনগত অধিকার প্রতিষ্ঠায় আমার সুপারিশ সমুহ নিচে আলোচনা করা হলো - নাগরিকের ব্যক্তিত্ব ও জীবনকে পরিপূর্ণভাবে বিকশিত করার জন্য কি নাম করা আইনগত অধিকার খুবই গুরুত্বপূর্ণ। নাগরিকের এসব আইনগত অধিকার প্রতিষ্ঠায় কতকগুলো বিষয় রক্ষাকবচের ন্যায় কাজ করে। রক্ষাকবচগুলোর মধ্যে আইনের শাসন অন্যতম। আইন মানুষের ব্যাহিক আচরণকে নিয়ন্ত্রণ করে। যেখানে রাষ্ট্রেই নাগরিকের যেকোনো অধিকার প্রতিষ্ঠার জন্য সর্বপ্রথম যে বিষয়ে আইন প্রণয়ন করতে হবে। তাই উদ্দীপকের 'খ' রাষ্ট্রে আইনগত অধিকার প্রতিষ্ঠার জন্য আইনের শাসন নিশ্চিত করতে হবে। গণতন্ত্র হলো আইনগত অধিকারের অন্যতম রক্ষাকবচ। 'খ' রাষ্ট্রে আইনগত অধিকার প্রতিষ্ঠার জন্য সেখানে তাই প্রথমে গণতন্ত্র প্রতিষ্ঠা করতে হবে। বর্তমান বিশ্বের প্রায় সকল দেশের সংবিধানেই নাগরিকদের মৌলিক অধিকার সন্নিবেশিত থাকে। এতে নাগরিক অধিকারগুলো সাংবিধানিক আইনের মর্যাদা লাভ করে এবং কোন নাগরিক তাদের আইনগত অধিকার হতে বঞ্চিত হয় না। উদ্দীপকের 'খ' রাষ্ট্রে আইনগত অধিকারগুলো প্রতিষ্ঠার জন্য 'খ' রাষ্ট্রের সংবিধানে সেগুলো সংরক্ষণের ব্যবস্থা করতে হবে। আইনগত অধিকার প্রতিষ্ঠার সবচেয়ে কার্যকরী হাতিয়ার হলো নাগরিক সচেতনতা বৃদ্ধি। উপরিউক্ত বিষয়গুলো সঠিকভাবে কার্যকর করার মাধ্যমে উদ্দীপকের 'খ' রাষ্ট্রের নাগরিকদের আইনগত অধিকার সমূহ প্রতিষ্ঠিত হবে বলে আমি মনে করি।"
        }
      ]
    },
    {
      "number": "7",
      "uddipok": "'চ' একটি নামকরা ক্রিকেট ক্লাব। ক্লাবের পরিচালনা পর্ষদ ১৭ জন সদস্য নিয়ে গঠিত। পরিচালনা পরিষদের সদস্যরা খেলোড়ারদের উন্নয়নের জন্য সরকারের সাথে দেনদরবার করে। তবে তারা সরকারের কাজে অংশগ্রহণ করে না। অপরদিকে, জনাব 'ছ' অন্য আরেকটি সংগঠনের সভাপতি। তার প্রচেষ্টায় সংগঠনটির জনসমর্থন বেড়েছে। ফলে আগামীতে তারা সরকার গঠনের স্বপ্ন দেখছে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "জাতি হল রাজনৈতিক দিক থেকে সংগঠিত জাতীয় জনসমাজ যা স্বাধীনতা অথবা স্বাধীনতা অর্জনের জন্য উদ্বুদ্ধ।"
        },
        {
          "label": "খ",
          "question": "",
          "explanation": "ক্ষমতার স্বতন্ত্রীকরণ বলতে সরকারের তিনটি বিভাগ। যথা- আইন, শাসন ও বিচার বিভাগের ক্ষমতাও কাজকে পৃথক বা স্বতন্ত্র করাকে বোঝায়। সরকারের তিনটি বিভাগ তাদের নিজস্ব কর্মক্ষেত্রে স্বাধীন থাকবে। এক বিভাগ অন্য বিভাগের কাজে হস্তক্ষেপ বা বাধাপ্রদান করবে না।এ নীতি অনুসারে আইন বিভাগ আইন প্রণয়ন করবে, শাসন বিভাগ যেসব আইনের ব্যাখ্যা দান ও বিভিন্ন মামলার বিচার পরিচালনা করবে। অর্থাৎ ক্ষমতার স্বতন্ত্রীকরণ অর্থ হলো সরকারের তিনটি বিভাগের পৃথকীকরণ।"
        },
        {
          "label": "গ",
          "question": "",
          "explanation": "উদ্দীপকের 'চ' -এর সাথে আমার পঠিত বিষয় চাপ সৃষ্টিকারী গোষ্ঠীর মিল রয়েছে।   চাপসৃষ্টিকারি গোষ্ঠী হল এমন একটি গোষ্ঠী যার সদস্যরা নির্দিষ্ট শ্রেণীর দাবী ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের স্বার্থের কথা বিবেচনায় না এনে কেবল নির্দিষ্ট শ্রেণীর দাবি ব্যক্ত করে এবং তা পূরণের জন্য চাপসৃষ্টি করে। চাপসৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃত উদাহরণ। উদ্দীপকে আমরা দেখতে পাই 'চ' একটি নামকরা ক্রিকেট ক্লাব। ক্লাবের পরিচালনা পর্ষদ ১৭ জন সদস্য নিয়ে গঠিত। যারা ক্লাবের খেলোড়ারদের উন্নয়নের জন্য সরকারের সাথে দেন-দরবার করেন। তবে সরকারের কাজে অংশগ্রহণ করে না, যা চাপসৃষ্টিকারী গোষ্ঠীর বৈশিষ্ট্যের সাথে সামঞ্জস্যপূর্ণ। কেননা, চাপসৃষ্টিকারী গোষ্ঠী নিজেদের স্বার্থ রক্ষার জন্য সরকারকে চাপপ্রয়োগ করে। সুতরাং বলা যায়, উদ্দীপকের 'চ' এর সাথে আমার পঠিত চাপসৃষ্টিকারী গোষ্ঠীর মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত 'চ' ও 'ছ' সংগঠনের বৈশিষ্ট্য পর্যালোচনা করে দেখা যায়, 'চ' সংগঠনটি চাপসৃষ্টিকারী গোষ্ঠী ও 'ছ' সংগঠনটি রাজনৈতিক দলকে নির্দেশ করে। 'চ' ও 'ছ' সংগঠন অর্থাৎ চাপসৃষ্টিকারী গোষ্ঠী ও রাজনৈতিক দলের মধ্যে বিদ্যমান বৈসাদৃশ্যগুলো নিচে দেখানো হলো- ১. চাপসৃষ্টিকারী গোষ্ঠী নিজেদের গোষ্ঠী স্বার্থ রক্ষার জন্য কাজ করে অন্যদিকে রাজনৈতিক দল জাতীয় স্বার্থ সংরক্ষণে এবং জাতির কল্যাণে কাজ করে। ২. সংগঠনিক দিক থেকে চাপসৃষ্টিকারী গোষ্ঠী খুব বেশি দৃঢ় নয়। কিন্তু রাজনৈতিক দল সংগঠনিক দিক থেকে বেশ শক্তিশালী এবং পরিপক্ক। ৩. সামরিক সরকার বা একনায়কতন্ত্রে চাপসৃষ্টিকারী গোষ্ঠীর অস্তিত্ব লক্ষ্য করা যায় না। তবে সব ধরনের সরকার ব্যবস্থায় রাজনৈতিক দলের অস্তিত্ব রয়েছে। ৪. চাপসৃষ্টিকারী গোষ্ঠী বিশেষ কোনো মতাদর্শের ভিত্তিতে সৃষ্টি হয় না। তবে রাজনৈতিক দলগুলোর প্রত্যেকের কিছু নির্দিষ্ট মতাদর্শ থাকে, যার মাধ্যমে তারা রাষ্ট্রের জনগণের কল্যাণে কাজ করে। ৫. চাপসৃষ্টিকারী গোষ্ঠীর সকলে উদ্দেশ্য গতভাবে এক হওয়ায় এখানে ভাঙ্গনের আশঙ্কা কম। কিন্তু রাজনৈতিক দলে অনেক সময় নিজেদের মধ্যে মতবিরোধ দেখা দেয়। দল ভেঙে নতুন দল বা উপদল সৃষ্টি করে। সর্বোপরি বলা যায়, উদ্দীপকের 'চ' সংগঠন ও 'ছ' সংগঠন অর্থাৎ চাপসৃষ্টিকারী গোষ্ঠী ও রাজনৈতিক দলের মধ্যে অনেক বৈসাদৃশ্য বিদ্যমান।"
        }
      ]
    },
    {
      "number": "8",
      "uddipok": "জনাব 'A' একটি প্রতিষ্ঠানে সেবা গ্রহণের জন্য গমন করেন। দায়িত্বপ্রাপ্ত কর্মকর্তার নিকট বিষয়টি উপস্থাপন করলে তিনি তাকে একমাস পর আসতে বলেন। বিষয়টি তার নিকট সন্দেহজনক মনে হয়। সেবামূল্য ও সেবাপ্রাপ্তির ন্যূনতম সময়সীমা জানতে চাইলে সংশ্লিষ্টরা তথ্য দিতে অস্বীকার করেন। অথচ জনাব 'A' সংবাদপত্র ও টেলিভিশনের মাধ্যমে জেনেছে সেবাগ্রহীতা তার প্রয়োজন অনুযায়ী তথ্য পেতে পারেন। পরবর্তীতে নির্দিষ্ট প্রক্রিয়ায় তিনি দাবি জানালে তাকে তথ্য সরবরাহ করা হয়।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "নেতৃত্ব হচ্ছে ব্যক্তি বা দলের সেসব গুণাবলী, যা কোন জাতি বা সমাজকে ইন্সিত লক্ষ্যে পৌঁছাতে উদ্বুদ্ধ করে।"
        },
        {
          "label": "খ",
          "question": "",
          "explanation": "যে গণতান্ত্রিক ধারায় জনসাধারণ প্রত্যক্ষ বা সরাসরি দেশ পরিচালনায় অংশগ্রহণ না করে তাদের প্রতিনিধিদের মাধ্যমে অংশ নেয় তখন তাকে পরোক্ষ গণতন্ত্র বলে। নির্বাচিত প্রতিনিধিরা জনগণের পক্ষে রাষ্ট্রীয় কার্যাদি সম্পাদন করেন এবং তাদের কাছে দায়ী থাকেন। জনসাধারণের ইচ্ছানুসারে আইন প্রণয়ন ও শাসনকার্য পরিচালনা করেন বলে একে প্রতিনিধিত্বমূলক গণতন্ত্র বলা হয়।"
        },
        {
          "label": "গ",
          "question": "",
          "explanation": "উদ্দীপকের জনাব 'A' আমার পঠিত বিষয় তথ্য অধিকার আইন এর মাধ্যমে প্রতিকার পেয়েছিলেন।  তথ্য লাভের অধিকার নাগরিকের গণতান্ত্রিক অধিকার। তথ্যের অবাধ প্রবাহ ও জনগণের তথ্য অধিকার নিশ্চিত করার লক্ষ্য গণপ্রজাতন্ত্রী বাংলাদেশ সরকার ৫ এপ্রিল ২০০৯ সালে রাষ্ট্রপতির সম্মতি সাপেক্ষে তথ্য অধিকার আইন পাশ করে। এই আইনটি চালু হওয়ার পূর্বে যেসব তথ্য গোপন ছিল, এখন জনগণ তা জেনে নিজেদের অধিকার যেমন ভোগ করতে পারবে, তেমনি সেসব প্রতিষ্ঠানের কাজের ওপর নজরদারি স্থাপন করে কাজকে নিয়মতান্ত্রিক ও সত্যনিষ্ঠ করে তুলতে পারবে। তথ্য অধিকার আইনের মাধ্যমে জনগণ সুনির্দিষ্ট উপায়ে তথ্যপ্রাপ্তির আবেদন করে যে কোন প্রয়োজনীয় তথ্য সংগ্রহ করতে পারবে।  উদ্দীপকে দেখা যায় জনাব 'A' একটি প্রতিষ্ঠানে সেবা গ্রহণের জন্য গমন করে এবং সেবামূলক ও সেবা প্রাপ্তির ন্যূনতম সময়সীমা জানতে চান। কিন্তু দায়িত্বরত কর্মকর্তা এসব তথ্য দিতে অস্বীকার করেন। পরবর্তীকালে জনাব 'A' নির্দিষ্ট প্রক্রিয়া অনুসরণ করে তথ্য দাবি করলে তাকে সেই সকল প্রয়োজনীয় তথ্য সরবরাহ করা হয়। জনাব 'A' এর এই তথ্য প্রাপ্তি সম্ভব হয়েছে তথ্য অধিকার আইনের মাধ্যমে। কেননা তথ্য অধিকার আইনের মাধ্যমে যেকোনো নাগরিক তার প্রয়োজনীয় তথ্য সংগ্রহ করতে পারে।"
        },
        {
          "label": "ঘ",
          "question": "",
          "explanation": "উদ্দীপকের জনাব 'A' এর ন্যায় অন্যান্য নাগরিকরা তথ্য অধিকার আইন বিষয়ে সচেতন ভূমিকা পালন করলে সুশাসন প্রতিষ্ঠা হবে বলে আমি মনে করি।  সুশাসন হচ্ছে স্বচ্ছ, নিরপেক্ষ, দায়িত্বশীল, জবাবদিহি মূলক এবং কল্যাণধর্মী শাসন ব্যবস্থা। সুশাসন প্রতিষ্ঠায় তথ্য অধিকার আইনটির গুরুত্ব অপরিসীম। আধুনিক গণতান্ত্রিক রাষ্ট্রে জনগণ সব ক্ষমতার উৎসব। রাষ্ট্রের সব কার্যক্রম জনগণ দ্বারা নিয়ন্ত্রিত হয়। আর তাই জনগণের অধিকার প্রতিষ্ঠার জন্য তথ্য অধিকার আইন একটি যুগোপযোগী আইন। এ আইনের আওতায় জাতি- ধর্ম - বর্ণ নির্বিশেষে সব প্রাপ্তবয়স্ক নাগরিক তার প্রয়োজনীয় তথ্য জানার অধিকার রাখে। ফলে রাষ্ট্রের যেকোন নাগরিক যেকোনো প্রতিষ্ঠানের কর্মের তথ্য সংগ্রহ করতে পারবে। এর ফলে প্রশাসনের দুর্নীতি হ্রাস পাবে। তথ্য অধিকার আইন সরকার ও জনগণের মধ্যে সুসম্পর্ক সৃষ্টি করে সর্বস্তরে গণতান্ত্রিক চেতনা ও গণতান্ত্রিক ক্ষমতা বিকাশের পথ প্রশস্ত করে। তথ্য অধিকার আইনের মাধ্যমে নাগরিকদের মধ্যে এক ধরনের সচেতনতা সৃষ্টি হয়ে দায়িত্বরোধ জাগ্রত হয়।  সুতরাং উপরিয়ক্ত আলোচনার প্রেক্ষিতে বলা যায়, উদ্দীপকের জনাব 'A' এর মত অন্যান্য জনগণের তথ্য অধিকার আইনের সচেতন প্রয়োগ নিশ্চিত করা সম্ভব হলে দেশের সুশাসন প্রতিষ্ঠিত হবেই তা নিশ্চিতভাবে বলা যায়।"
        }
      ]
    },
    {
      "number": "9",
      "uddipok": "জনাব 'ক' শ্রেণিকক্ষে বলেন, প্রতিটি সমাজে এমন কিছু আদর্শ, দক্ষ বা রীতিনীতি থাকে, যা ওই সমাজ কর্তৃক সমর্থিত ও অনুমোদিত। এসব রীতিনীতি বা গুণাবলী মানুষের মধ্যে শুভবুদ্ধির উন্মেষ ঘটায় এবং এগুলোকে ভালো-মন্দের মাপকাঠি হিসেবে বিবেচনা করা হয়। সমাজ তাই প্রতিটি মানুষের কাছেই এসব গুণাবলী প্রত্যাশা করে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "Law শব্দটি টিউটনিক শব্দ 'Lag' থেকে এসেছে।"
        },
        {
          "label": "খ",
          "question": "",
          "explanation": "পৌরনীতিতে সাম্যের অর্থ হচ্ছে সুযোগ-সুবিধাদির সমতা। জাতি-ধর্ম -বর্ণ, স্ত্রী - পুরুষ নির্বিশেষে সকলকে সমান সুযোগ -সুবিধা প্রদানের ব্যবস্থাকেই সাম্য বলে। অধ্যাপক লাস্কির মতে, সাম্য অর্থ -১. বিশেষ সুযোগ -সুবিধার অনুপস্থিতি ২. যথার্থ ও যথেষ্ট সুযোগ - সুবিধা সৃষ্টি এবং বেঁচে থাকার জন্য প্রয়োজনীয় সম্পদ ও দ্রব্যের সমভাবে বন্টন।"
        },
        {
          "label": "গ",
          "question": "",
          "explanation": "উদ্দীপকে আমার পঠিত মূল্যবোধ ধারণাটি প্রতিফলিত হয়েছে। মূল্যবোধ বলতে তুলনামূলক অর্থ মূল্য বা অন্তর্নিহিত গুণাবলী কে বোঝানো হয়। আর সমাজে প্রচলিত মূল্যবোধ বলতে বোঝানো হয় এমন রীতিনীতি আদর্শ ও লক্ষ যা সামাজিকভাবে অনুমোদিত ও সমর্থিত। সমাজে হত্যর অংশ দ্বারা মূল্যবোধ সমন্বিত হতে পারে। এটি কোন স্থানের বিষয় নয়। সমাজ, স্থান -কাল -পাত্রভেদে মূল্যবোধ পরিবর্তনশীল।মূল্যবোধ হলো সামাজিক বিধি-বিধানের সমষ্টি। সর্বোপরি এটি সামাজিক নৈতিকতা চর্চার মাধ্যমে শুভবুদ্ধি ও কাঙ্ক্ষিত আচরণের উন্মেষ ঘটায়। উদ্দীপকে জনাব 'ক' এর বক্তব্যে ইঙ্গিত পূর্ণ ধারণাটি স্বতন্ত্র সমাজের আদর্শ, লক্ষ্য বা রীতিনীতি কেন্দ্রিক, যা সংশ্লিষ্ট সমাজে অনুমোদিত, সমর্থিত এবং ভালো মন্দের মাপকাঠি হিসেবে বিবেচ্য আর এসব বৈশিষ্ট্যের দ্বারা সুস্পষ্টভাবে মূল্যবোধের ধারণা প্রতিফলিত হয়েছে।"
        },
        {
          "label": "ঘ",
          "question": "",
          "explanation": "হ্যাঁ, সুশাসন প্রতিষ্ঠায় উদ্দীপকে প্রতিফলিত ধারণা অর্থাৎ মূল্যবোধের যথেষ্ট গুরুত্ব রয়েছে বলে আমি মনে করি। একটি কাঙ্খিত রাষ্ট্র ব্যবস্থার বাস্তব রূপ হলো সুশাসন। আর এ সুশাসন প্রতিষ্ঠার ক্ষেত্রে অন্যতম সহায়ক হলো মূল্যবোধ। প্রকৃতার্থে সুশাসনই এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। মূল্যবোধ যত উন্নত, রাষ্ট্র ও সমাজও তত উন্নত। রাষ্ট্র ও সমাজের উন্নয়ন কার্যত সুশাসন প্রতিষ্ঠাকেই বোঝায়। কেননা, চিন্তা, চেতনা, ন্যায়বোধ,কর্তব্যবোধ শৃঙ্খলাবোধ প্রভৃতির সমন্বয়ে গড়ে ওঠে মূল্যবোধ। আর এসব মানবিক ও সামাজিক মূল্যবোধের প্রতিটি উপাদান ব্যক্তিত্ব বিকাশের পাশাপাশি সুশাসন প্রতিষ্ঠায় ভূমিকা রাখে। মূল্যবোধ সবার মাঝে দায়িত্ববোধ জাগ্রত করে। আর এ দায়িত্ববোধই রাষ্ট্রের ভবিষ্যৎ নির্মাণ করে ও শাসন ব্যবস্থায় গতিশীলতা দান করে। আবার, মূল্যবোধের অন্যতম উপাদান হলো শৃঙ্খলা ও নিয়মানুবর্তিতা, যা সুশাসনের জন্য অত্যাবশক। আর এভাবেই সুশাসন প্রতিষ্ঠার প্রতিটি উপাদান ও ধাপে মূল্যবোধ অত্যাবশ্যকীয় ভাবে গুরুত্বপূর্ণ। তাই আমি মনে করি,সুশাসন প্রতিষ্ঠায় মূল্যবোধের ভূমিকা অগ্রগণ্য।"
        }
      ]
    },
    {
      "number": "10",
      "uddipok": "'X' রাষ্ট্রের নাগরিকগণ স্বাধীনতা ভোগ করে। তারা যেকোনো বিষয়ে মতামত প্রকাশ করতে পারেন এবং পছন্দমত পেশা নির্বাচন করতে পারেন। ফলে এই রাষ্ট্রের নাগরিকদের জীবন মান উন্নত। সরকারের এ ধরনের দায়িত্বশীলতায় সন্তুষ্ট হয়ে নাগরিকগণ নিয়মিত কর দেন এবং যার যার অবস্থান থেকে নিজ নিজ দায়িত্ব পালন করেন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "একনায়কতন্ত্র হলো এমন এক ধরনের শাসন ব্যবস্থা যেখানে সার্বভৌম ক্ষমতা এক ব্যক্তির হাতে কেন্দ্রীভূত হয় এবং সে ব্যক্তি তার নিজের ইচ্ছা অনুযায়ী শাসন কার্য পরিচালনা করে।"
        },
        {
          "label": "খ",
          "question": "",
          "explanation": "কোন বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন সেই নেতৃত্বকে সম্মোহনের নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ করে, আবেগাপ্পুত করে এবং অন্ধ অনুকরণে অনুপ্রাণিত করে। বাংলাদেশের শেরে বাংলা এ. কে ফজলুল হক, মাওলানা ভাসানী, বঙ্গবন্ধু শেখ মুজিবুর রহমান প্রমুখের নেতৃত্বকে সম্মোহনী নেতৃত্ব বলা হয়ে থাকে।"
        },
        {
          "label": "গ",
          "question": "",
          "explanation": "উদ্দীপকের 'X' রাস্তায় গণতান্ত্রিক সরকার ব্যবস্থা চালু রয়েছে। যে শাসন ব্যবস্থায় জনগণ সরাসরি অংশগ্রহণের সুযোগ পায় তাই গণতন্ত্র। গণতন্ত্র হলো জনগণের শাসন ব্যবস্থা। বর্তমান বিশ্বের সবচেয়ে জনপ্রিয় শাসন ব্যবস্থা হল গণতন্ত্র। রাজনৈতিক ক্ষেত্রে গণতন্ত্র একটি অতি প্রাচীন ধারণা হলেও আধুনিক সরকার ব্যবস্থায় এটি সর্বজর্নবিদিত একটি রাজনৈতিক ব্যবস্থা। গণতান্ত্রিক ব্যবস্থায় জনগণ প্রত্যক্ষ ও পরোক্ষভাবে রাষ্ট্রের সার্বভৌম ক্ষমতার অধিকারী। অর্থাৎ জনগণই সকল ক্ষমতার উৎস। মূলত গণতন্ত্র বলতে এমন একটি শাসন ব্যবস্থাকে বোঝায়। যেটি জনগণের মতের ভিত্তিতে জনগণ দ্বারা পরিচালিত হয়। উদ্দীপকে বলা হয়েছে 'X' রাষ্ট্রের নাগরিকগণ স্বাধীনতা ভোগ করে তারা যেকোনো বিষয়ে মতামত প্রকাশ ও যে কোন পেশা নির্বাচন করতে পারেন। সরকারের এই ধরনের দায়িত্বশীলতার দরুন নাগরিকগণ নিয়মিত কর দেন এবং যার যার অবস্থান থেকে নিজ নিজ দায়িত্ব পালন করেন। 'X' রাষ্ট্রের এরূপ অবস্থান স্পষ্টত গণতান্ত্রিক সরকার ব্যবস্থাকে উপস্থাপন করে। কারণ একমাত্র গণতান্ত্রিক রাষ্ট্রের নাগরিকরা স্বাধীনভাবে মত প্রদান ও পেশা গ্রহণ করতে পারেন।"
        },
        {
          "label": "ঘ",
          "question": "",
          "explanation": "সুশাসন প্রতিষ্ঠায় 'X' রাষ্ট্রের তথা গণতান্ত্রিক রাষ্ট্রের ভূমিকা অপরিসীম। সুশাসন হচ্ছে এক ধরনের শাসন প্রক্রিয়া যার মাধ্যমে ক্ষমতা সুষ্ঠুভাবে চর্চা করা হয়। এ শাসন প্রক্রিয়ায় জনগণ স্বাধীনভাবে অংশগ্রহণ করতে পারে, সরকারের নীতি ও কর্মকান্ড সম্পর্কে অবগত থাকে এবং নারী পুরুষ স্বাধীনভাবে মত প্রকাশ করতে পারে। এটি স্বচ্ছতা, জবাবদিহিতা ও আইনের শাসন নিশ্চিত করে এবং অর্থ সামাজিক অগ্রগতিকে প্রাধান্য দেয়। উদ্দীপকের বর্ণনায় গণতান্ত্রিক সরকার ব্যবস্থা চিত্র প্রকাশ পেয়েছে। আর একটি দেশে সুশাসন প্রতিষ্ঠার অন্যতম শর্ত হলো দেশটিতে গণতন্ত্রের সক্রিয় উপস্থিতি। কারণ গণতান্ত্রিক শাসনব্যবস্থা প্রতিনিধিত্ব মূলক হয়। এ শাসনব্যবস্থায় সব স্তরের জনগণই নির্বাচিত প্রতিনিধিদের মাধ্যমে পরিচালিত হয়। এতে জনগণের ক্ষমতায়ন ঘটে। জনগণের মাধ্যমে নির্বাচিত গণতান্ত্রিক সরকারের ওপর জনগণের এক ধরনের নিয়ন্ত্রণ থাকে। এতে জনকল্যাণের বিষয়টি গুরুত্ব পায়। যার সুশাসনের প্রধান লক্ষ্য। তাই সুশাসন প্রতিষ্ঠার জন্য গণতান্ত্রিক শাসন ব্যবস্থা অপরিহার্য।"
        }
      ]
    },
    {
      "number": "11",
      "uddipok": "'ক'- এর বক্তব্য: সমাজের শৃঙ্খলা বজায় রাখতে প্রত্যেক রাষ্ট্রেই কিছু নিয়ম নীতি থাকে। সাধারণত ধর্ম ও প্রচলিত বিভিন্ন প্রথা থেকে এসব নিয়ম-নীতির উদ্ভব হয়। এসব নিয়ম-নীতি ভঙ্গকারী কে শাস্তির মুখোমুখি হতে হয়। 'খ'- এর বক্তব্য: পরাধীন হয়ে কারও বেঁচে থাকা সম্ভব নয়।প্রত্যেক মানুষেরই নিজের ইচ্ছামতে কোন কিছু করা বা না করার অধিকার রয়েছে। তবে সতর্ক থাকতে হবে যাতে এরূপ কাজ দ্বারা অন্যের ক্ষতিসাধন না হয়।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো সমাজ স্বীকৃত এমন কার্যক্রম বা আচরণ, যা সামগ্রিকভাবে প্রশংসিত হয়।"
        },
        {
          "label": "খ",
          "question": "",
          "explanation": "কোন ব্যক্তিকে রাষ্ট্রীয় আইন ভঙ্গ করা থেকে নিবৃত্ত করার জন্য এবং এরূপ অপরাধের শাস্তির বিধান দেওয়ার জন্য যে আইন প্রয়োগ করা হয় তাকে ফৌজদারী আইন বলে। গুরুতর অপরাধ সংক্রান্ত বিষয়ের বিচারের জন্য ফৌজদারি বিধিমালা প্রয়োগ করা হয়। সমাজে আইনশৃঙ্খলা প্রতিষ্ঠা, নাগরিক জীবনে নিরাপত্তা বিধান এবং অপরাধীকে দন্ড দেওয়ার জন্য প্রণীত আইনি হচ্ছে ফৌজদারি আইন।"
        },
        {
          "label": "গ",
          "question": "",
          "explanation": "উদ্দীপকে 'ক' -এর বক্তব্য আমার পঠিত আইনের ধারণা প্রতিফলিত হয়েছে। সমাজবদ্ধ মানুষের আচার ব্যবহার নিয়ন্ত্রণকারী সামাজিক প্রথা, রীতিনীতি, ঐতিহ্য প্রভৃতি রাষ্ট্রীয় স্বীকৃতি লাভের মাধ্যমে আইন হিসেবে প্রতিষ্ঠা পায়। সমাজের সদস্য হিসেবে প্রতিটি মানুষকে আইনের প্রতি শ্রদ্ধাশীল থাকতে হয়। এই অনুগত্যের মাধ্যমে সমাজের শৃঙ্খলা নিশ্চিত হয়। অর্থাৎ, সমাজের শান্তি শৃঙ্খলা প্রতিষ্ঠার জন্য মানুষের আচার- আচরণ নিয়ন্ত্রণ করার উপায় হিসেবেই আইনের উৎপত্তি হয়েছে. আইনের মূল কথা হল -আইনের দৃষ্টিতে সবাই সমান। আইনের রক্ষাকারী যেহেতু রাষ্ট্র, তাই আইন অমান্য করলে সার্বভৌম ক্ষমতা বলে রাষ্ট্র আইন অমান্য কারীকে শাস্তি দিতে পারে। আইন যেহেতু প্রধানত সামাজিক, তাই এর উৎপত্তিও প্রধানত সমাজের রীতিনীতি ও প্রথাভিত্তিক। একইভাবে ধর্মীয় বিশ্বাস ও বিধান অনুসারেও বিশেষ বিশেষ আইন সৃষ্টি হয়ে থাকে। উদাহরণস্বরূপ ব্রিটেনের অধিকাংশ আইন হলো প্রথাভিত্তিক এবং বাংলাদেশের হিন্দু ও মুসলিম পারিবারিক আইনের উৎস হলো ধর্ম। উদ্দীপকে 'ক' এর বক্তব্যে লক্ষনীয় যে, ইঙ্গিত পূর্ণ ধারণাটি সমাজের শৃঙ্খলা বজায় রাখতে ব্যবহৃত হয়। তাছাড়া এসব বিধানের উৎস ও আইনের উৎসের সাথে অভিন্ন ভাবে সাদৃশ্যপূর্ণ এবং এগুলো অমান্য করলে শাস্তি পেতে হয়। এসব ধারণা কেবল আইনের বৈশিষ্ট্য ও উৎসের সাথে মিলে যায়। আর তাই বলা যায় যে, উদ্দীপকের 'ক' এর বক্তব্য দ্বারা অইনকে ইঙ্গিত করেছেন।"
        },
        {
          "label": "ঘ",
          "question": "",
          "explanation": "উদ্দীপকে 'ক' এবং 'খ'- এর বক্তব্য প্রতিফলিত ধারণা দেয় গভীরভাবে সম্পর্কিত। 'ক'- এর বক্তব্যে প্রতিফলিত ধারণা হলো আইন । অন্যদিকে, 'খ' -এর বক্তব্যে প্রতিফলিত বিষয়টির বৈশিষ্ট্য থেকে এটি নির্ণিত হয় যে, উক্ত ধারণাটি হল স্বাধীনতা। কেননা, ইচ্ছামতো অথচ অপরের ক্ষতি না করে কিছু করা বা না করার অধিকার কে স্বাধীনতা বলা হয়। স্বাধীনতা ও আইনের মধ্যে গভীর সম্পর্ক রয়েছে। আইন ও স্বাধীনতা পরস্পরের পরিপূরক। আদর্শবাদী দার্শনিক গণ আইনকে স্বাধীনতার শর্ত হিসেবে উল্লেখ করেছেন। কেননা, সমাজ ব্যবস্থায় আইন না থাকলে সমাজে বিশৃঙ্খলা বিরাজ করত ও সামাজিক অন্যায় অবিচার বেড়ে যেত। আইন স্বাধীনতাকে যথাযথভাবে উপভোগের সুযোগ সৃষ্টি করে। এজন্যই জন লক বলেন, যেখানে আইন থাকে না, সেখানে স্বাধীনতা থাকতে পারে না। আবার স্বাধীনতাকে যদি ব্যক্তিত্ব বিকাশের সহায়ক বলা হয়, তাহলে আইন হল তার নিশ্চয়ায়ক। আইনের মাধ্যমেই সমাজের শান্তি -শৃঙ্খলা ক্ষেত্র প্রসারিত হয়। তাই আইন হলো স্বাধীনতার অভিভাবক ও পরিচালক। স্বাধীনতা যখন অন্যের ক্ষতি না করে নিজের অধিকার ভোগকে নির্দেশ করে,সেখানে আইন সেই অধিকারের সীমা নির্ধারণ করে। যদিও কিছু আইন স্বাধীনতাকে সীমাবদ্ধ করে তথাপি আইন ছাড়া স্বাধীনতা অসম্ভব ও অবাস্তব। সুতরাং, আইন ও স্বাধীনতা পরস্পর গভীরভাবে সম্পর্কিত।"
        }
      ]
    }
  ]
}