{
  "title": "ঢাকা বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "স্বচ্ছতা কী?",
          "explanation": "স্বচ্ছতা হলো কোনো ধরনের অনৈতিকতা পরিহার করে নিয়মনীতি মেনে কোনো কাজ সুষ্ঠুভাবে সম্পাদন করা।"
        },
        {
          "label": "খ",
          "question": "জবাবদিহিতা কেন প্রয়োজন? ব্যাখ্যা করো।",
          "explanation": "জবাবদিহিতা হচ্ছে নিজের কাজের জন্য অন্য ব্যক্তি বা প্রতিষ্ঠানের কাছে ব্যাখ্যা দানের বাধ্যবাধকতা। জবাবদিহিতা একটি সুশাসিত রাষ্ট্রপরিচালনার অপরিহার্য উপাদান। এটি সরকারের সকল কর্মকাণ্ডের স্বচ্ছতা ও দায়বদ্ধতা নিশ্চিত করে। জনগণের প্রতি দায়িত্ব পালনের মানসিকতা সৃষ্টি করতে জবাবদিহিতা প্রয়োজন। এর মাধ্যমে প্রশাসনে অনিয়ম, দুর্নীতি ও ক্ষমতার অপব্যবহার রোধ করা যায়। জবাবদিহিতা থাকলে শাসনব্যবস্থার প্রতি মানুষের আস্থা বৃদ্ধি পায়। সর্বোপরি রাষ্ট্রের কার্যকারিতা বৃদ্ধি ও গণতান্ত্রিক মূল্যবোধ প্রতিষ্ঠার জন্য জবাবদিহিতা প্রয়োজন'।"
        },
        {
          "label": "গ",
          "question": "লেখচিত্রটির? চিহ্নিত স্থানে তোমার পাঠ্যবইয়ের কোন বিষয়টির ইঙ্গিত করা হয়েছে? ব্যাখ্যা করো।",
          "explanation": "লেখচিত্রটির? চিহ্নিত স্থানে পৌরনীতি ও সুশাসনের বিষয়বস্তুর প্রতি ইঙ্গিত করা হয়েছে। পৌরনীতি ও সুশাসন হচ্ছে এমন একটি বিজ্ঞান যা নাগরিকতার সাথে জড়িত সকল বিষয় নিয়ে আলোচনা করে। পৌরনীতি ও সুশাসনের বিষয়বস্তুর ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়ে আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বমানবতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়ও পৌরনীতি ও সুশাসনের আলোচ্য বিষয়। লেখচিত্রটির ছকে নাগরিক, অধিকার ও কর্তব্য, রাষ্ট্র এবং বিশ্বমানবতা উল্লেখ করা হয়েছে। পূর্বোক্ত বৈশিষ্ট্যের সাথে তুলনা করলে বোঝা যায়, এ বিষয়গুলো পৌরনীতি ও সুশাসনের বিষয়বস্তুর প্রতি ইঙ্গিত করা হয়েছে। সুতরাং বলা যায়, লেখচিত্রের? চিহ্নিত স্থানে পৌরনীতি ও সুশাসনের বিষয়বস্তু বসবে।"
        },
        {
          "label": "ঘ",
          "question": "তুমি কি মনে কর, উদ্দীপকে উল্লিখিত বিষয়টি নাগরিককে কর্তব্য সম্পর্কে সচেতন করে সুনাগরিক হিসেবে গড়ে তোলে? মতামত দাও।",
          "explanation": "হ্যাঁ, আমি মনে করি উদ্দীপকে উল্লিখিত বিষয়টি অর্থাৎ পৌরনীতি ও সুশাসন নাগরিককে কর্তব্য 'সম্পর্কে সচেতন করে সুনাগরিক হিসেবে গড়ে তোলে। পৌরনীতি ও সুশাসন নাগরিকতা বিষয়ক বিজ্ঞান। এটি পাঠের মাধ্যমে একজন নাগরিক তার অধিকার ও কর্তব্য সম্পর্কে সচেতন হয়ে ওঠে। পৌরনীতি ও সুশাসন নাগরিককে রাষ্ট্রের প্রতি তার দায়িত্ব ও ভূমিকা সম্পর্কে জ্ঞানদান করে। যেমন- আইন মেনে চলা, নিয়মিত কর দেওয়া, ভোটাধিকার প্রয়োগ করা, জাতীয় সম্পদ রক্ষা করা প্রভৃতি। এই শিক্ষা নাগরিকের মধ্যে নৈতিকতা, দেশপ্রেম ও গণতান্ত্রিক মানসিকতা গড়ে তোলে। ফলে সে কেবল নিজের কল্যাণ নয়; বরং সমাজের সামগ্রিক কল্যাণে ভূমিকা রাখতে শেখে। প্রতিটি নাগরিক রাষ্ট্রের সম্পদ ও সুযোগের সদ্ব্যবহার করে। কিন্তু একজন সাধারণ নাগরিক তখনই সুনাগরিক হয়ে ওঠে যখন সে ব্যক্তিস্বার্থের চেয়ে সমাজ ও রাষ্ট্রের কল্যাণকে অগ্রাধিকার দেয়। পৌরনীতি ও সুশাসন একজন নাগরিককে নৈতিক সিদ্ধান্ত গ্রহণ ও সমস্যার সমাধানে সক্রিয় অংশগ্রহণে উদ্বুদ্ধ করে। সে অন্যের প্রতি শ্রদ্ধাশীল ও মানবিক মূল্যবোধে উদ্বুদ্ধ হয়। সুশাসনের আদর্শ তার মধ্যে দায়িত্ববোধ, সহনশীলতা ও ন্যায়ের প্রতি দায়বদ্ধতা তৈরি করে। ফলে সে সকল অনিয়মের বিরুদ্ধে অবস্থান। নেয়। পৌরনীতি ও সুশাসন নাগরিক জীবনের প্রতিটি স্তরে ব্যক্তিকে দায়িত্বশীল আচরণ করতে শেখায়। এভাবেই পৌরনীতি ও সুশাসন একজন সাধারণ নাগরিককে তার কর্তব্য সম্পর্কে সচেতন করে সুনাগরিক হিসেবে গড়ে তোলে। উপরিউক্ত আলোচনা শেষে বলা যায়, পৌরনীতি ও সুশাসন একজন নাগরিককে তার কর্তব্য ও দায়িত্ববোধ সম্পর্কে শিক্ষাদানের মাধ্যমে সচেতন করে, যা তাকে সুনাগরিক হিসেবে গড়ে তোলে"
        }
      ]
    },
    {
      "number": "2",
      "uddipok": "'ক' রাষ্ট্র নাগরিক অধিকার নিশ্চিত করার জন্য একটি আইন প্রণয়ন করে। এই আইন প্রণয়নের ফলে জনগণ তাদের প্রয়োজনীয় তথ্য দ্রুত ও সহজে জানতে পারবে। ফলে দেশটিতে দুর্নীতি হ্রাস পাবে।",
      "tag": "DB 25",
      "sub_questions": [
        {
          "label": "ক",
          "question": "আইনগত অধিকার কী?",
          "explanation": "রাষ্ট্র কর্তৃক স্বীকৃত ও অনুমোদিত অধিকারই আইনগত অধিকার।"
        },
        {
          "label": "খ",
          "question": "সামাজিক অধিকার কেন প্রয়োজন? ব্যাখ্যা করো।",
          "explanation": "মানুষের মর্যাদাপূর্ণ ও সমতাভিত্তিক জীবনযাপনের জন্য সামাজিক অধিকার প্রয়োজন। সামাজিক অধিকার বলতে সেসব অধিকারকে বোঝায়, যেগুলো সভ্য সমাজে জীবনযাপন করতে সাহায্য করে। সামাজিক অধিকার মানুষের মৌলিক চাহিদা পূরণের নিশ্চয়তা দেয়। এ অধিকার নিশ্চিত হলে সমাজে বৈষম্য হ্রাস পায় এবং শান্তি প্রতিষ্ঠিত হয়। এটি নাগরিকদের মধ্যে সমতা, সংহতি ও ন্যায়ের চেতনা সৃষ্টি করে। দরিদ্র ও প্রান্তিক জনগোষ্ঠী সামাজিক অধিকার প্রাপ্তির মাধ্যমেই উন্নয়নের মূলধারায় সংযুক্ত হতে পারে। এভাবে সামাজিক অধিকার মানুষের মর্যাদাপূর্ণ ও সমতাভিত্তিক জীবনযাপন নিশ্চিত করে।"
        },
        {
          "label": "গ",
          "question": "উদ্দীপকে 'ক' রাষ্ট্রে কোন আইনের ইঙ্গিত রয়েছে? ব্যাখ্যা করো।",
          "explanation": "উদ্দীপকের 'ক' রাষ্ট্রে তথ্য অধিকার আইনের ইঙ্গিত রয়েছে। বাংলাদেশ সরকার তথ্যের অবাধ প্রবাহ এবং জনগণের তথ্য অধিকার নিশ্চিতকরণের লক্ষ্যে ২০০৯ সালের ৫ এপ্রিল তথ্য অধিকার আইন পাস করে। তথ্য অধিকার আন্তর্জাতিকভাবে স্বীকৃত মানবাধিকার। রাষ্ট্রের বিধানাবলি মান্য করা সাপেক্ষে সংশ্লিষ্ট কর্তৃপক্ষের কাছ থেকে কোনো ও নাগরিকের তথ্য পাওয়ার অধিকারকে তথ্য অধিকার বলে। এর আওতায় আইনানুগ কোনো প্রতিষ্ঠান, সংগঠন বা কর্তৃপক্ষের গঠন, উদ্দেশ্য,অ কার্যাবলি, কর্মসূচি, দাপ্তরিক নথিপত্র, আর্থিক সম্পদের বিবরণ ইত্যাদি তথ্য হিসেবে বিবেচিত। রাষ্ট্রীয় নিরাপত্তার মতো বিশেষ ব্যতিক্রম ছাড়া প্রত্যেক নাগরিকেরই তথ্য জানার এবং জানানোর অধিকার রয়েছে। তথ্য অধিকার আইনের যথাযোগ্য প্রয়োগ হলে সরকারি, স্বায়ত্ত্বশাসিত ও সংবিধিবদ্ধ সংস্থায় এবং সরকারি ও বিদেশি অর্থায়নে সৃষ্ট বা পরিচালিত বেসরকারি সংস্থায় স্বচ্ছতা ও জবাবদিহিতা বৃদ্ধি পাবে, দুর্নীতি হ্রাস পাবে ও সুশাসন প্রতিষ্ঠিত হবে। উদ্দীপকে বলা হয়েছে, 'ক' রাষ্ট্র নাগরিক অধিকার নিশ্চিত করার জন্য একটি আইন পাস করে। এই আইন প্রণয়নের ফলে জনগণ তাদের প্রয়োজনীয় তথ্য দ্রুত ও সহজে জানতে পারবে যা দুর্নীতি হ্রাস করবে। এখানে ২০০৯ সালের তথ্য অধিকার আইনের কথা বলা হয়েছে। কেননা তথ্য অধিকার আইনের মূল উদ্দেশ্যই হলো নাগরিকদের চাহিদানুযায়ী সহজে ও দ্রুত তথ্য সরবরাহ করা। যা স্বচ্ছতা ও জবাবদিহিতা নিশ্চিত করে দুর্নীতি হ্রাস করবে। তাই বলা যায়, উদ্দীপকে তথ্য অধিকার আইনের কথা বলা হয়েছে।"
        },
        {
          "label": "ঘ",
          "question": "উদ্দীপকের উল্লিখিত আইন নাগরিক জীবনে ইতিবাচক প্রভাব ফেলবে- তুমি কি এই বক্তব্যের সাথে একমত? মতামত দাও। 8",
          "explanation": "উদ্দীপকের উল্লেখিত আইন তথা তথ্য অধিকার আইন নাগরিক জীবনে ইতিবাচক প্রভাব ফেলবে- বক্তব্যটির সাথে আমি একমত। তথ্য অধিকার আইনের ফলে সরকারি ও বেসরকারি কর্তৃপক্ষগুলো নাগরিককে আবেদন সাপেক্ষে তথ্য প্রদানের জন্য ব্যবস্থা গ্রহণ করছে। ভূমি ও ভূমি ব্যবস্থাপনা, হাসপাতাল ও স্বাস্থ্যসেবা, সরকারি চাকরি, প্রশাসন ও মামলা মোকদ্দমা, স্থানীয় সরকারি প্রতিষ্ঠান, শিক্ষা প্রতিষ্ঠান, কৃষি ইত্যাদি বিষয়ের তথ্য প্রাপ্তির মাধ্যমে দুর্নীতির মাত্রা কমেছে। কারণ তথ্যের অবাধ সরবরাহের সাথে দুর্নীতি হ্রাসের সম্পর্কটি ওতপ্রোতভাবে জড়িত। বস্তুত, তথ্য অধিকার বাস্তবায়নের দ্বারা দুর্নীতির মাত্রা যেমন কমেছে, তেমনি নাগরিক জীবনের-বিভিন্ন সফলতার পথও সুগম হয়েছে। তথ্য অধিকার আইন নাগরিকের ক্ষমতায়নের সাথে জড়িত এবং এ বিষয়টি নাগরিকদের প্রতি রাষ্ট্র এবং এর আগে সংগঠন, রাজনৈতিক দলের নেতৃত্ব, প্রশাসন ও অন্যান্য প্রতিষ্ঠানের দায়িত্বশীলতা নিশ্চিত করে। অর্থাৎ তথ্য অধিকার আইনের যথাযথ প্রয়োগ প্রশাসনের স্বচ্ছতা ও জবাবদিহিতা নিশ্চিত করতে পারে। পরিশেষে বলা যায়, তথ্য অধিকার আইন নাগরিক জীবনে ইতিবাচক প্রভাব ফেলছে। এই আইন নাগরিকের ক্ষমতায়ন ও অধিকার প্রতিষ্ঠায় সহায়ক।"
        }
      ]
    },
    {
      "number": "3",
      "uddipok": "'ক' রাষ্ট্রের নাগরিকগণ নির্বাচনে তাদের পছন্দের প্রার্থীকে স্বাধীনভাবে ভোট দিতে পারে। যোগ্যতাসম্পন্ন ব্যক্তিদের নির্বাচনে প্রার্থী হতে কোনো প্রতিবন্ধকতার সম্মুখীন হতে হয় না। সরকারি সব সুযোগ লাভের সমঅধিকার তাদের রয়েছে।",
      "tag": "DB 25",
      "sub_questions": [
        {
          "label": "ক",
          "question": "সহমর্মিতা কী?",
          "explanation": "পরস্পরের প্রতি মমত্ববোধ, সম্প্রীতি ও সহযোগিতার হাত প্রসারিত করাই হলো সহমর্মিতা।"
        },
        {
          "label": "খ",
          "question": "সামাজিক ন্যায়বিচার কেন প্রয়োজন? ব্যাখ্যা করো।",
          "explanation": "একটি ন্যায়ভিত্তিক ও অন্তর্ভুক্তিমূলক সমাজ গঠন করতে সামাজিক ন্যায়বিচার প্রয়োজন। সামাজিক ন্যায়বিচার ন্যায্য ও সমতাভিত্তিক সমাজ গঠনে সহায়তা করে। এটি মানুষের মধ্যে সাম্য, মর্যাদা ও মানবিক মূল্যবোধ প্রতিষ্ঠা করে। সামাজিক ন্যায়বিচার থাকলে ধর্ম-বর্ণ, লিজা বা শ্রেণির কারণে কেউ বৈষম্যের শিকার হয় না। ফলে সমাজে, শান্তি, স্থিতিশীলতা ও পারস্পরিক সহাবস্থান বজায় থাকে। এটি দরিদ্র ও প্রান্তিক জনগোষ্ঠীর অধিকার রক্ষা করে ও উন্নয়নের সুযোগ নিশ্চিত করে। তাই একটি ন্যায়ভিত্তিক ও অন্তর্ভুক্তিমূলক সমাজ গঠনে সামাজিক ন্যায়বিচার অপরিহার্য।"
        },
        {
          "label": "গ",
          "question": "উদ্দীপকের 'ক' রাষ্ট্রের নাগরিকগণ কোন ধরনের স্বাধীনতা ভোগ করে? ব্যাখ্যা করো।",
          "explanation": "উদ্দীপকের 'ক' রাষ্ট্রের নাগরিকগণ রাজনৈতিক স্বাধীনতা ভোগ করে। যেসব অধিকার একজন নাগরিককে রাষ্ট্রীয় কাজে অংশগ্রহণের সুযোগ করে দেয়, সেগুলোকে রাজনৈতিক অধিকার বলে। রাষ্ট্রের নাগরিক হিসেবে সব ব্যক্তিই কতগুলো বিশেষ রাজনৈতিক অধিকার ভোগ করে। এরূপ অধিকার সংবিধান অথবা আইন দ্বারা স্বীকৃত। ভোট প্রদান করা, নির্বাচিত হওয়ার অধিকার, শাসনকাজে প্রত্যক্ষ বা পরোক্ষভাবে অংশ নেওয়া, সরকারের কাজের গঠনমূলক সমালোচনা করা, মতামত প্রকাশ করা ইত্যাদি রাজনৈতিক অধিকারের অন্তর্ভুক্ত। উদ্দীপকে বলা হয়েছে, 'ক' রাষ্ট্রের নাগরিকগণ নির্বাচনে তাদের পছন্দের প্রার্থীকে স্বাধীনভাবে ভোট দিতে পারে। আবার যোগ্যতাসম্পন্ন ব্যক্তিদের নির্বাচনে প্রার্থী হতে কোনো প্রতিবন্ধকতার সম্মুখীন হতে হয় না। যা রাজনৈতিক স্বাধীনতাকে প্রতিফলিত করে। কেননা, স্বাধীনভাবে ভোট প্রদান করা এবং নির্বাচিত হওয়া রাজনৈতিক স্বাধীনতার অন্তর্ভুক্ত। তাই বলা যায়, 'ক' রাষ্ট্রের নাগরিকগণ রাজনৈতিক স্বাধীনতা ভোগ করে।"
        },
        {
          "label": "ঘ",
          "question": "তুমি কি মনে কর, উদ্দীপকের 'ক' রাষ্ট্রের নাগরিকদের সুবিধা ভোগের ফলে সাম্য প্রতিষ্ঠিত হবে? মতামত দাও।",
          "explanation": "হ্যাঁ, আমি মনে করি উদ্দীপকের 'ক' রাষ্ট্রের নাগরিকদের সুবিধা ভোগের ফলে সাম্য প্রতিষ্ঠিত হবে। সমাজে প্রতিটি নাগরিকের অধিকার ভোগের সুযোগ নিশ্চিত করা সাম্য প্রতিষ্ঠার অন্যতম উপায়। তাই যখন কোনো রাষ্ট্রের সকল নাগরিককে জাতি, ধর্ম-বর্ণ, বা শ্রেণিভেদে বিভক্ত না করে সমানভাবে অধিকার প্রদান করা হয় তখন সাম্য প্রতিষ্ঠিত হয়। শিক্ষা, স্বাস্থ্য, ভোটাধিকার, কর্মসংস্থানসহ মৌলিক অধিকারগুলো সবার জন্য উত্ত্যক্ত হলে সামাজিক বৈষম্য কমে। এতে প্রতিটি ব্যক্তি সমভাবে উন্নয়নের সুযোগ পায়। নাগরিক অধিকার ভোগের মাধ্যমে দরিদ্র ও প্রান্তিক জনগণও সমাজের মূলস্রোতে যুক্ত হতে পারে। এটি আত্মবিশ্বাস ও মর্যাদা বৃদ্ধিতে সহায়তা করে। এর ফলে সমাজে বৈষম্যের পরিবর্তে অংশগ্রহণ ও ন্যায়ের পরিবেশ গড়ে ওঠে। যখন সকল নাগরিক নিরপেক্ষভাবে রাজনৈতিক ও সামাজিক অধিকার ভোগ করে, তখন তারা নিজেদের সমান মনে করে। এই সমতাবোধ সমাজে সাম্য প্রতিষ্ঠায় অগ্রণী ভূমিকা পালন করে। অধিকার ভোগের সমতা বিচার ও শাসনপ্রক্রিয়ার প্রতি জনগণের আস্থা বাড়ায়। এভাবে অধিকার ভোগ সমাজে বাস্তব সাম্যের ভিত্তি স্থাপন করে ভারসাম্যপূর্ণ সমাজ গড়ে তোলে। উপরিউক্ত আলোচনা শেষে বলা যায়, 'ক' রাষ্ট্রের নাগরিকদের রাষ্ট্রীয় তথা নাগরিক সুযোগ-সুবিধা ভোগ সমাজে সাম্য প্রতিষ্ঠা করবে।"
        }
      ]
    },
    {
      "number": "4",
      "uddipok": "সম্প্রতি দেশের পূর্বাঞ্চলে ঘটে যাওয়া বন্যায় ক্ষতিগ্রস্ত মানুষের পাশে দাঁড়ায় দেশের সব অঞ্চলের সর্বস্তরের মানুষ। ঢাকা বিশ্ববিদ্যালয়ের টি এস সিতে ত্রাণ তহবিলে টাকা দেওয়ার জন্য লাইন পড়ে যায়। খাবার, পানি, বস্ত্র ও ঔষধ নিয়ে মানুষ ছুটে যায় বন্যার্তদের কাছে। এটা ছিলো এদেশের মানুষের মানবতাবোধের এক উজ্জ্বল দৃষ্টান্ত।",
      "tag": "DB 25",
      "sub_questions": [
        {
          "label": "ক",
          "question": "স্বাধীনতা কী?",
          "explanation": "অপরের অধিকার ভোগ না করে নিজের ইচ্ছা মতো কাজ করার অধিকারই হলো স্বাধীনতা।"
        },
        {
          "label": "খ",
          "question": "অর্থনৈতিক সাম্য কেন প্রয়োজন? ব্যাখ্যা করো।",
          "explanation": "শ্রেণি বৈষম্য দূর করে সামাজিক শৃঙ্খলা ও সংহতি প্রতিষ্ঠার জন্য অর্থনৈতিক সাম্য প্রয়োজন। অর্থনৈতিক সাম্য বলতে উৎপাদন ও বণ্টনের ক্ষেত্রে সকল প্রকার বৈষম্য দূর করে নাগরিকদের যোগ্যতার ভিত্তিতে সমান সুযোগ-সুবিধা প্রদান করাকে বোঝায়। অর্থনৈতিক সাম্য বজায় থাকলে মানুষ জাতি-ধর্ম-বর্ণ ও লৈজিাক পরিচয় নির্বিশেষে কাজ করার ও ন্যায্য মজুরি পাবার সুবিধা লাভ করে। সাম্যহীন রাষ্ট্র ব্যবস্থায় আয় ও সম্পদ ভোগের ক্ষেত্রে চরম বৈষম্য বিরাজ করে। সমাজের অতি দরিদ্রদের একাংশ মৌলিক চাহিদা পূরণের জন্য বিভিন্ন অপরাধে জড়িয়ে পড়ে। তাই সমাজে প্রতিটি মানুষের মৌলিক অধিকার পূরণের নিশ্চয়তার পাশাপাশি সুষ্ঠু সমাজ প্রতিষ্ঠার জন্য অর্থনৈতিক সাম্য প্রয়োজন।"
        },
        {
          "label": "গ",
          "question": "উদ্দীপকে উল্লিখিত মানুষের কর্মকাণ্ডে কোন ধরনের মূল্যবোধ ফুটে উঠেছে? ব্যাখ্যা করো।",
          "explanation": "উদ্দীপকে উল্লিখিত মানুষের কর্মকাণ্ডে নৈতিক মূল্যবোধ ফুটে উঠেছে। যেসব চিন্তাভাবনা, লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও কর্মকাণ্ডকে নিয়ন্ত্রণ ও পরিচালিত করে তাকে মূল্যবোধ বলা হয়। মূল্যবোধের অন্যতম ধরন হলো নৈতিক মূল্যবোধ। এরূপ মূল্যবোধ মানুষের ন্যায়-নীতিবোধ থেকে উৎসারিত। নৈতিক মূল্যবোধের কারণে মানুষ ন্যায়-অন্যায়, উচিত-অনুচিত, ভালো-মন্দ বিষয়ে পার্থক্য করতে পারে। সত্য কথা বলা, মিথ্যা কথা না বলা, অন্যায়কে ঘৃণা করা, অসহায় ও বিপদগ্রস্ত মানুষের পাশে দাঁড়ানো, অপরের মঙ্গল কামনা করা প্রভৃতি নৈতিক মূল্যবোধের অন্তর্ভুক্ত। উদ্দীপকে বলা হয়েছে, সম্প্রতি দেশের পূর্বাঞ্চলে ঘটে যাওয়া বন্যায় ক্ষতিগ্রস্ত মানুষের পাশে দাঁড়ায় দেশের সর্বস্তরের মানুষ। এ লক্ষ্যেই ঢাকা বিশ্ববিদ্যালয়ের টিএসটিতে ত্রাণ তহবিলে টাকা দেওয়ার জন্য লাইন পড়ে যায়। তারা কন্যার্তদের কাছে খাবার, পানি, ঔষধ পৌছে দেওয়ার চেষ্টা করে। তাদের এরূপ কর্মকান্ডে নৈতিক মূল্যবোধ ফুটে উঠেছে। কেননা, অসহায় আর বিপদগ্রস্ত মানুষের পাশে দাঁড়ানো নৈতিক মূল্যবোধের অন্তর্ভুক্ত। তাই বলা যায়, উদ্দীপকের উল্লিখিত মানুষের কর্মকাণ্ডে নৈতিক মূল্যবোধ ফুটে উঠেছে।"
        },
        {
          "label": "ঘ",
          "question": "তুমি কি মনে কর, উদ্দীপকে উল্লিখিত মানুষের কর্মকান্ড সামাজিক ঐক্য ও ন্যায়বিচার প্রতিষ্ঠা করবে? তোমার উত্তরের সপক্ষে যুক্তি দাও।",
          "explanation": "খ্যাঁ, আমি মনে করি উদ্দীপকে উল্লেখিত মানুষের কর্মকাণ্ড তথা নৈতিক মূল্যবোধ সামাজিক ঐক্য ও ন্যায়বিচার প্রতিষ্ঠা করবে। নৈতিক মূল্যবোধ মানুষের চিন্তা-চেতনা ও আচরণে ইতিবাচক প্রভাব ফেলে। এটি মানুষকে সততা, দায়িত্ববোধ ও সহানুভূতির শিক্ষা দেয়। কোনো বাক্তি যদি নৈতিকতা ও অনৈতিকার পার্থক্য অনুধাবন করতে পারে, তবে যে অন্যের প্রতি সুবিচার করতে সক্ষম হয়। নৈতিক' মূল্যবোধ মানুষকে আত্মসংযম ও সহনশীলতা চর্চায় উদ্বুদ্ধ করে। এ মূল্যবোধ পারিবারিক, সামাজিক ও রাষ্ট্রীয় জীবনে শৃঙ্খলা আনে। একজন নৈতিক মূল্যবোধসম্পন্ন ব্যক্তি সমাজে শান্তি ও পারস্পরিক শ্রদ্ধাবোধ বজায় রাখতে সাহায্য করে। তাই সমাজে নৈতিকতা চর্চার মাধ্যমে মানুষের মধ্যে আস্থা ও বিশ্বাস গড়ে ওঠে। ফলশ্রুতিতে সামাজিক ঐক্য প্রতিষ্ঠা সহজ হয়। ন্যায়বিচার প্রতিষ্ঠার পূর্বশর্ত হলো শক্তিশালী নৈতিক ভিত্তি। কোনো ব্যক্তির নিরপেক্ষতা ও সততা তখনই বজায় থাকে যখন তাদের মধ্যে নৈতিক মূল্যবোধ সুদৃঢ় থাকে। বিচারকরা যদি নৈতিক মূল্যবোধ সম্পন্ন হন, তবে নাগরিকদের ন্যায়বিচার প্রাপ্তি সহজ হয় এবং আইনের শাসন প্রতিষ্ঠিত হয়। এটি অন্যায় ও স্বেচ্ছাচারিতার বিরুদ্ধে সমাজকে ঐক্যবন্ধ করে তোলে। এসব কারণে ন্যায়বিচার প্রতিষ্ঠায় নৈতিক মূল্যবোধ অপরিহার্য। উপরিউক্ত আলোচনা শেষে বলা যায়, নৈতিক মূল্যবোধ সামাজিক ঐক্য ও ন্যায়বিচার প্রতিষ্ঠায় গুরুত্বপূর্ণ ভূমিকা রাখে।"
        }
      ]
    },
    {
      "number": "5",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "সর্বাত্মকবাদী নেতৃত্ব কী?",
          "explanation": "সর্বাত্মকবাদী নেতৃত্ব বলতে এমন ধরনের নেতৃত্বকে বোঝায়, যেখানে একজন নেতা রাষ্ট্রের সকল ক্ষমতা নিজের হাতে কেন্দ্রীভূত করেন এবং ব্যক্তিস্বাধীনতা ও মতপ্রকাশের স্বাধীনতা সীমিত করে দেন।"
        },
        {
          "label": "খ",
          "question": "গণতান্ত্রিক নেতৃত্ব কেন প্রয়োজন? ব্যাখ্যা করো।",
          "explanation": "গণতান্ত্রিক নেতৃত্ব সুশাসন প্রতিষ্ঠায় ভূমিকা রাখে, তাই গণতান্ত্রিক নেতৃত্ব প্রয়োজন। গণতান্ত্রিক নেতৃত্ব দেশ ও জনগণের কল্যাণে কাজ করে, যা সুশাসন প্রতিষ্ঠার জন্য অত্যাবশ্যক। এছাড়া গণতান্ত্রিক নেতৃত্বে স্বচ্ছতা, জবাবদিহিতা ও দায়িত্বশীলতার বিষয়টি নিশ্চিত হয়। পাশাপাশি গণতান্ত্রিক নেতৃত্ব রাষ্ট্রীয় কর্মকাণ্ডে নাগরিকের অংশগ্রহণ সমর্থন করে। ফলে রাষ্ট্রে সুশাসন প্রতিষ্ঠা সহজতর হয়।"
        },
        {
          "label": "গ",
          "question": "উদ্দীপকে উল্লিখিত 'ক' নামক সংগঠনটি কোন ধরনের সংগঠন? ব্যাখ্যা করো।",
          "explanation": "উদ্দীপকে উল্লিখিত 'ক' নামক সংগঠনটি রাজনৈতিক দল। রাজনৈতিক দল এমন এক সংগঠন যার সদস্যগণ রাষ্ট্রের সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়নে সচেষ্ট হয়। আধুনিক প্রতিনিধিত্বমূলক গণতান্ত্রিক শাসনব্যবস্থায় রাজনৈতিক দলকে গণতন্ত্রের ভিত্তি বলা হয়। রাজনৈতিক দল বহুবিধ কার্যাবলি সম্পাদন করে থাকে, যেমন- দলীয় কর্মসূচি প্রণয়ন ও নীতি নির্ধারণ, নির্বাচনে অংশগ্রহণের জন্য নিজ নিজ দলের প্রার্থী মনোনয়ন রাজনৈতিক দলের স্বেচ্ছাচার প্রতিরোধ, রাজনৈতিক সামাজিকীকরণ, শান্তিপূর্ণ ও সাংবিধানিক পদ্ধতিতে ক্ষমতা পরিবর্তন, জাতীয় ঐক্য প্রতিষ্ঠা রাষ্ট্রীয় সমস্যা নির্ধারণ, জনমত গঠন প্রভৃতি। এছাড়াও গণতন্ত্র সুদৃঢ়করণে রাজনৈতিক দল গুরুত্বপূর্ণ ভূমিকা রাখে। উদ্দীপকে ছকে 'ক' সংগঠনের ক্ষেত্রে বলা হয়েছে, স্বৈরাচার প্রতিরোধ, গণতন্ত্র সুদৃঢ়করণ, রাষ্ট্রীয় সমস্যা নির্ধারণ এবং নির্বাচনে প্রার্থী মনোনয়ন। পূর্বোক্ত আলোচনার আলোকে বলা যায়, এখানে রাজনৈতিক দলের কথা বলা হয়েছে। কেননা রাষ্ট্রীয় সমস্যা নির্ধারণ ও নির্বাচনে প্রার্থী মনোনয়ন রাজনৈতিক দলের অন্যতম কাজ। আবার রাজনৈতিক দল তার কার্যাবলি সম্পাদনের মাধ্যমে স্বৈরাচার প্রতিরোধ ও গণতন্ত্র সুদৃঢ়করণে ভূমিকা রাখে।"
        },
        {
          "label": "ঘ",
          "question": "সুশাসন প্রতিষ্ঠায় উদ্দীপকে উল্লিখিত 'খ' নামক সংগঠনটির ভূমিকা মূল্যায়ন করো।",
          "explanation": "সুশাসন প্রতিষ্ঠায় উদ্দীপকে উল্লিখিত 'খ' নামক সংগঠন অর্থাৎ চাপসৃষ্টিকারী গোষ্ঠীর ভূমিকা রয়েছে। চাপসৃষ্টিকারী গোষ্ঠী বলতে এমন একটি সমভাবাপন্ন গোষ্ঠীকে নির্দেশ করা হয়, যারা সরকারের ওপর চাপ প্রয়োগ করে সরকারে সিদ্ধান্তকে নিজস্ব গোষ্ঠীস্বার্থের অনুকূলে আনার চেষ্টা চালায়। এরা রাষ্ট্রীয় ক্ষমতা দখলের কোনো ইচ্ছা প্রকাশ করে না। উদ্দীপকে উল্লিখিত 'খ' সংগঠন সম্পর্কে বলা হয়েছে, সকল সদস্য সমভাবাপন্ন, অভিন্ন স্বার্থের দ্বারা আবদ্ধ, সরকারি নীতি প্রভাবিত করে এবং ক্ষমতা দখলের অভিলাষ নেই। এসব বৈশিষ্ট্য, চাপসৃষ্টিকারী গোষ্ঠীকেই নির্দেশ করে। এই চাপসৃষ্টিকারী গোষ্ঠীগুলো সুশাসন প্রতিষ্ঠায় ব্যাপক ভূমিকা রাখতে পারে। সুশাসন প্রতিষ্ঠায় চাপসৃষ্টিকারী গোষ্ঠীর ভূমিকার ক্ষেত্রে দেখা যায়, চাপসৃষ্টিকারী গোষ্ঠী নিজেদের স্বার্থ সংরক্ষণের পাশাপাশি জনগণের স্বার্থ সংরক্ষণেও নিয়োজিত থাকে। তারা জনসাধারণের দাবি-দাওয়া একত্রিত করে সরকারের নিকট তুলে ধরে। ফলে সরকার কর্তৃক পরিকল্পনা প্রণয়নে জনস্বার্থের প্রাধান্য নিশ্চিত হয়, যা সুশাসনের জন্য অত্যন্ত গুরুত্বপূর্ণ। এছাড়া চাপসৃষ্টিকারী গোষ্ঠীর শাসন বিভাগের কার্যক্রমে যাতে স্বচ্ছতা, দায়িত্বশীলতা ও জবাবদিহিতা নিশ্চিত হয় সে ব্যাপারেও সজাগ দৃষ্টি রাখে। ফলে শাসন বিভাগে দুর্নীতি, স্বজনপ্রীতি, দলীয়করণ হ্রাস পায়, যা সুশাসনের জন্য অত্যাবশ্যক। পাশাপাশি চাপসৃষ্টিকারী গোষ্ঠী সরকার ও জনগণের মধ্যে সেতুবন্ধ হিসেবে কাজ করে। এর ফলে সুশাসনের পথ সুগম হয়। আবার উদারনৈতিক গণতান্ত্রিক রাষ্ট্রে চাপসৃষ্টিকারী গোষ্ঠীগুলো রাজনৈতিক দিক থেকে সমাজের বিভিন্ন পেশা ও বৃত্তিতে নিযুক্ত ব্যক্তিদের সমবেত এবং সংগঠিত করে সুশাসন প্রতিষ্ঠায় ভূমিকা রাখে। এছাড়া চাপসৃষ্টিকারী গোষ্ঠী জাতীয় সংকট মোকাবিলা, সম্পদের সুষম বণ্টন, জনমত গঠন, নেতৃত্ব সৃষ্টি। প্রভৃতির মাধ্যমে সুশাসন প্রতিষ্ঠার পথ ত্বরান্বিত করে। উপরের আলোচনার ভিত্তিতে বলা যায়, উল্লিখিত কার্যক্রমের মাধ্যমে চাপসৃষ্টিকারী গোষ্ঠী সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "মিঃ জামান একজন শিল্পপতি। তিনি অনেকগুলো কল-কারখানার মালিক ও ব্যবসা-বাণিজ্য সংক্রান্ত কাজের সাথে জড়িত। মিঃ জামান প্রতি বছর তাঁর আয়ের সঠিক হিসাব করে সরকারকে কর দিয়ে থাকেন। এছাড়া তাঁর কারখানায় নারী-পুরুষ উভয় ধরনের শ্রমিক একই মজুরি পেয়ে থাকে।",
      "tag": "DB 25",
      "sub_questions": [
        {
          "label": "ক",
          "question": "নৈতিক অধিকার কী?",
          "explanation": "যে অধিকার বিচারবুদ্ধি, নৈতিকতা বা ন্যায়বোধ থেকে উদ্ভূত তাই নৈতিক অধিকার।"
        },
        {
          "label": "খ",
          "question": "তথ্য অধিকার কেন প্রয়োজন? ব্যাখ্যা করো।",
          "explanation": "একটি সচেতন, জবাবদিহিমূলক ও গণতান্ত্রিক সমাজ গঠনে তথ্য অধিকার প্রয়োজন। তথ্য অধিকার একটি গণতান্ত্রিক রাষ্ট্রে স্বচ্ছতা ও জবাবদিহিতা নিশ্চিতকরণে সহায়ক ভূমিকা পালন করে। এটি নাগরিককে সরকার ও প্রশাসনের কার্যক্রম সম্পর্কে জানার সুযোগ দেয়। ফলে তথ্য অধিকার দুর্নীতি রোধ, ন্যায়বিচার প্রতিষ্ঠা এবং সুশাসন নিশ্চিত করতে সাহায্য করে। এই অধিকার থাকলে জনগণ সরকারি সিদ্ধান্ত ও ব্যয়ের বিষয়ে প্রশ্ন করতে পারে। তাই সচেতন, জবাবদিহিতমূলক ও গণতান্ত্রিক সমাজ গঠনে তথ্য অধিকার অপরিহার্য।"
        },
        {
          "label": "গ",
          "question": "উদ্দীপকের মি: জামান কোন ধরনের কর্তব্য পালন করেন? ব্যাখ্যা করো। ৩",
          "explanation": "উদ্দীপকের মি. জামান অর্থনৈতিক কর্তব্য পালন করেন। রাষ্ট্রের উৎপাদন, বণ্টন ও বিনিয়োগ কাজে নাগরিকের অংশগ্রহণ করাকে অর্থনৈতিক কর্তব্য বলে। যেমন; নিয়মিত খাজনা ও কর প্রদান, জাতীয় সম্পদের রক্ষণাবেক্ষণ, রাষ্ট্রীয় উৎপাদন ও উন্নয়ন কর্মকাণ্ড এবং কৃষি, শিল্প ও ব্যবসা-বাণিজ্য সংক্রান্ত কাজে অংশগ্রহণ ইত্যাদি নাগরিকের অর্থনৈতিক কর্তব্য। আধুনিক রাষ্ট্রগুলো কল্যাণমূলক যা নাগরিকের কল্যাণের জন্য বহুবিধ উন্নয়নমূলক কাজ করে। এ উন্নয়নমূলক কাজের ব্যয়ভার মেটানোর মূল উৎস হলো নাগরিক প্রদত্ত প্রত্যক্ষ ও পরোক্ষ কর। তাই রাষ্ট্রের অধিকার ভোগের জন্য প্রত্যেক নাগরিকের উচিত নিয়মিত কর প্রদান করা। উদ্দীপকে বলা হয়েছে যে, মি. জামান একজন শিল্পপতি। তিনি অনেক কল-কারখানার মালিক ও ব্যবসা-বাণিজ্য সংক্রান্ত কাজের সাথে জড়িত। তিনি প্রতিবছর তার আয়ের নির্দিষ্ট একটি অংশ সরকারকে কর দেন। কর প্রদানের মাধ্যমে মি. জামান অর্থনৈতিক কর্তব্য পালন করেন। কেননা পূর্বোক্ত আলোচনা অনুযায়ী কর প্রদান অর্থনৈতিক কর্তব্যের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত মিঃ জামানের এরূপ কর্তব্য পালন রাষ্ট্রে নাগরিকের অধিকার ভোগ নিশ্চিত করে- বিশ্লেষণ করো। 8",
          "explanation": "উদ্দীপকে উল্লেখিত মি, জামানের এরূপ তথা অর্থনৈতিক কর্তব্য পালন রাষ্ট্রে নাগরিকের অধিকার ভোগ নিশ্চিত করে- বক্তব্যটি যথার্থ। আধুনিক রাষ্ট্রগুলো কল্যাণমূলক রাষ্ট্র যা নাগরিকের কল্যাণের জন্য বন্ধুবিধ উন্নয়নমূলক কাজ করে থাকে। এ উন্নয়নমূলক কাজের ব্যয়ভারের মূল উৎস হলো নাগরিক প্রদত্ত প্রত্যক্ষ ও পরোক্ষ কর। তাই রাষ্ট্রের অধিকার ভোগের জন্য প্রত্যেক নাগরিকের নিয়মিত কর প্রদান করা অত্যাবশ্যক। নাগরিকগণ যদি নিয়মিত কর প্রদান না করে তাহলে রাষ্ট্রের জনকল্যাণমূলক কাজ ব্যাহত হবে। তাছাড়া রাষ্ট্র বিশেষ প্রয়োজনেও নাগরিকদের কাছ থেকে অর্থ সাহায্য কামনা করে। রাষ্ট্রের এ ধরনের ডাকে সাড়া দেওয়াও নাগরিকের কর্তব্য। যেমন- সিডর পরবর্তী পুনর্বাসনের জন্য এবং সাভারের ভবন ধসের পর ক্ষতিগ্রস্ত মানুষদের পুনর্বাসনের জন্য রাষ্ট্র সামর্থ্যবান নাগরিকদের কাছে অর্থ সাহায্য কামনা করেছিল। উদ্দীপকের মি. জামান দায়িত্বশীল নাগরিক হিসেবে প্রতিবছর তার আয়ের সঠিক হিসাব করে সরকারকে কর দিয়ে থাকেন। তার এই অর্থনৈতিক কর্তব্য পালনের ফলে রাষ্ট্র প্রয়োজনীয় রাজস্ব পায়। এই রাজস্ব দিয়ে সরকার শিক্ষা, স্বাস্থ্য, অবকাঠামো ও সামাজিক নিরাপত্তা প্রদান তথা নাগরিকদের সুযোগ-সুবিধা ভোগের ব্যবস্থা করে দেয়। মি. জামানের দায়িত্বশীল আচরণ সমাজে ন্যায়বিচার ও উন্নয়নের পরিবেশ গড়ে তোলে। তাই একজন সচেতন নাগরিকের অর্থনৈতিক কর্তব্য পালন অন্যদের অধিকার ভোগের পথ সুগম করে। পরিশেষে বলা যায়, উদ্দীপকের মি. লামানের মতো ব্যক্তিদের অর্থনৈতিক কর্তব্য পালনের মাধ্যমে অন্যদের অধিকার ভোগের পথ প্রশস্ত হয়"
        }
      ]
    },
    {
      "number": "7",
      "uddipok": "জনাব রফিক 'ক' অঞ্চলের একজন নামকরা অধ্যাপক। জ্ঞান ও শিক্ষা-দীক্ষার পাশাপাশি উদারতা ও দায়িত্ববোধের জন্য নিজ এলাকায় তিনি অত্যন্ত জনপ্রিয়। সম্প্রতি তিনি আসন্ন জাতীয় ১ নির্বাচনে নিজ এলাকার প্রতিনিধি হিসেবে প্রতিদ্বন্দ্বিতা করছেন।",
      "tag": "DB 25",
      "sub_questions": [
        {
          "label": "ক",
          "question": "উপদল কাকে বলে?",
          "explanation": "দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে কিংবা সাধারণ স্বার্থের কথা ভুলে ক্ষুদ্র ব্যক্তিস্বার্থ উদ্ধারে ঐক্যবদ্ধ হয় তখন তাকে উপদল বা কুচক্রী দল বলে।"
        },
        {
          "label": "খ",
          "question": "রাজনৈতিক দল কীভাবে রাজনৈতিক চেতনা ও শিক্ষার প্রসার ঘটায়? ব্যাখ্যা করো। ২",
          "explanation": "রাজনৈতিক দলগুলো জনগণের রাজনৈতিক শিক্ষা ও চেতনার বিস্তার ঘটাতে গুরুত্বপূর্ণ ভূমিকা পালন করে। সমাজের অসংখ্য সমস্যা ও তার সমাধানের ব্যাপারে রাজনৈতিক দলগুলো আলোচনা করে। নিজ নিজ দলীয় নীতি ও পরিকল্পনার সমর্থনে যুক্তি ও তথ্য প্রচার করে জনসমর্থন লাভের চেষ্টা করে। এর ফলে জনগণ রাষ্ট্রীয় সমস্যাবলি এবং বিভিন্ন দলের দৃষ্টিভঙ্গি ও কর্মসূচি সম্পর্কে অবহিত হয়। বিভিন্ন রাজনৈতিক প্রচারকার্য এবং পারস্পরিক পর্যালোচনা জনসাধারণকে তাদের অধিকার সম্পর্কে সচেতন করে তোলে। ফলে তাদের রাজনৈতিক শিক্ষা ও চেতনার প্রসার ঘটে।"
        },
        {
          "label": "গ",
          "question": "উদ্দীপকের জনাব রফিক কোন ধরনের নেতৃত্বের অধিকারী? ব্যাখ্যা করো। ৩",
          "explanation": "উদ্দীপকের জনাব রফিক বিশেষজ্ঞসুলভ নেতৃত্বের অধিকারী। বিশেষজ্ঞসুলভ নেতৃত্ব বলতে কোনো ব্যক্তির বিশেষ জ্ঞান বা দক্ষতা ও পেশাগত সাফল্যকে বোঝায়। যখন কোনো ব্যক্তি তার বিশেষ জ্ঞান, শিক্ষা-দীক্ষা, দক্ষতার জন্য সুখ্যাতি অর্জন করে অসাধারণ কৃতিত্বের পরিচয় দেয় তখন ঐ ব্যক্তির মধ্যে বিশেষজ্ঞসুলভ নেতৃত্বের পরিচয় মেলে। এ ধরনের নেতা অন্যকে প্রভাবিত করে না; বরং অন্যরাই তার ব্যক্তিগত দক্ষতার প্রতি আকৃষ্ট হয়। কবি, অধ্যাপক, দার্শনিক, চিকিৎসক, বিজ্ঞানী প্রভৃতি বিশেষজ্ঞসুলভ নেতৃত্বের উদাহরণ। উদ্দীপকে বলা হয়েছে, জনাব রফিক 'ক' অঞ্চলের একজন নামকরা অধ্যাপক। জ্ঞান ও শিক্ষা-দীক্ষার পাশাপাশি উদারতা ও দায়িত্ববোধের জন্য তিনি নিজ এলাকায় অত্যন্ত জনপ্রিয়। এখানে জনাব রফিক মূলত বিশেষজ্ঞসুলভ নেতৃত্বের অধিকারী। কেননা অধ্যাপক হতে গেলে জ্ঞানের বিশেষায়িত কোনো শাখায় দক্ষতা অর্জন করতে হয়, যা বিশেষজ্ঞসুলভনেতৃত্বের প্রধান শর্ত। সুতরাং বলা যায়, জানাব রফিক বিশেষজ্ঞসুলভনেতৃত্বের অধিকারী।"
        },
        {
          "label": "ঘ",
          "question": "'উদ্দীপকে জনাব রফিকের মধ্যে বিদ্যমান গুণাবলি ছাড়া একজন নেতার আর কোন কোন গুণ থাকা প্রয়োজন বলে তুমি মনে কর? বিশ্লেষণ করো। 8",
          "explanation": "উদ্দীপকে জনাব রফিকের মধ্যে বিদ্যমান শিক্ষা, উদারতা ও দায়িত্ববোধ গুণ ছাড়াও নেতৃত্বের আরো কিছু গুণ রয়েছে যেগুলো একজন নেতার থাকা প্রয়োজন। একজন যোগ্যতাসম্পন্ন ব্যক্তিই কেবল দক্ষতার সাথে নেতৃত্ব প্রদান করতে পারেন। এজন্য নেতাকে বেশকিছু গুণের অধিকারী হতে হয়। তন্মধ্যে আত্মবিশ্বাস একটি অপরিহার্য গুণ। কারণ একজন নেতাকে অবশ্যই আত্মবিশ্বাসে বলীয়ান হতে হবে; অন্যথায় অনুসারীদের মনে বিশ্বাস সৃষ্টি করা যাবে না। পাশাপাশি এরূপ ব্যক্তিকে সুদৃঢ় ব্যক্তিত্বের অধিকারী হতে হবে। কেননা নিজের ব্যক্তিত্ব তথা আচার-আচরণ, সততা, তেজম্বিতা, পাণ্ডিত্য প্রভৃতির বলেই নেতা অন্যের আচরণকে প্রভাবিত করতে পারেন। এছাড়া নেতাকে হতে হবে সংযমী ও সহনশীল। যাতে ধীরস্থিরভাবে শৃঙ্খলার সহিত যেকোনো কাজ সমাধান করতে পারেন। নেতৃত্বের একটি আবশ্যকীয় গুণ হলো ন্যায়পরায়ণতা। নেতা যেকোনো কাজে নিরপেক্ষতা বজায় রেখে সকলকে সমান চোখে দেখবেন। তার ন্যায়বোধ হবে প্রশ্নাতীত। একজন নেতাকে অবশ্যই দেশপ্রেমিক হতে হবে। কারণ দেশপ্রেম নেতৃত্বকে অনুপ্রেরণা দেয়, দায়িত্ববান করে ও কল্যাণমুখী কাজে উদ্বুদ্ধ করে। এছাড়া উত্তম নেতৃত্বের জন্য বাপ্তিতা একটি অবশ্যম্ভাবী গুণ। বক্তৃতায় ভাষার দৃঢ়তা ও স্বচ্ছতা থাকলে নেতার পক্ষে জনমত গঠন করা সহজ হয়। সর্বোপরি, নেতৃত্বের জন্য দূরদৃষ্টি, অভিজ্ঞতা, উপস্থিত বুদ্ধি প্রভৃতিও কার্যকরী গুণ হিসেবে ভূমিকা রাখে। পরিশেষে বলা যায়, একজন নেতার মধ্যে নেতৃত্বের সকল গুণ থাকা বাঞ্ছনীয় নয়, তবে উত্তম নেতৃত্বের জন্য নেতাকে বহুমুখী গুণের অধিকারী হতে হয়"
        }
      ]
    },
    {
      "number": "8",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "ক্ষমতা স্বতন্ত্রীকরণ নীতি কাকে বলে?",
          "explanation": "সরকারের তিনটি বিভাগ যথা- আইন বিভাগ, শাসন বিভাগ ও বিচার বিভাগের ক্ষমতা ও কার্যাবলি পৃথক করাকে ক্ষমতা স্বতন্ত্রীকরণ নীতি বলে।"
        },
        {
          "label": "খ",
          "question": "শাসন বিভাগ কীভাবে বিচার সংক্রান্ত কার্যাবলি সম্পাদন করে? ব‍্যাখ্যা করো।. ২",
          "explanation": "আধুনিক গণতান্ত্রিক শাসনব্যবস্থায় শাসন বিভাগের একটি গুরুত্বপূর্ণ দায়িত্ব হলো বিচার সংক্রান্ত কাজ। বর্তমানে শাসন বিভাগ কিছু বিচারসংক্রান্ত ক্ষমতা বা কার্যাবলি সম্পাদন, করে থাকে। অনেক রাষ্ট্রে শাসন বিভাগের প্রধান উচ্চ আদালতের বিচারপতিদের নিয়োগ দেন। আবার আদালত কর্তৃক দণ্ডপ্রাপ্ত কোনো ব্যক্তির আবেদনের প্রেক্ষিতে রাষ্ট্রপতি তার দণ্ড হ্রাস, স্থগিত বা মওকুফ করতে পারেন। তাছাড়া শাসন বিভাগ বিশেষ প্রশাসনিক ট্রাইব্যুনাল গঠন করে প্রশাসনসংক্রান্ত বিভিন্ন মামলার বিচারকাজ করতে পারে।"
        },
        {
          "label": "গ",
          "question": "উদ্দীপকে'?' চিহ্নিত স্থানে সরকারের কোন বিভাগ, নির্দেশ করে? ব্যাখ্যা করো।",
          "explanation": "উদ্দীপকে'?' চিহ্নিত স্থানে সরকারের বিচার বিভাগ নির্দেশ করে। সরকারের একটি গুরুত্বপূর্ণ অঙ্কা হলো বিচার বিভাগ। বিচার বিভাগের প্রধান কাজ হচ্ছে আইন অনুযায়ী বিচারকার্য পরিচালনা করা। বিচারকগণ হাসি আইনসভা প্রণীত বা প্রথাগত আইনের ভাষাকে অস্পষ্ট বা পরস্পর বিরোধী বলে মনে করে তাহলে বিচার বিভাগ তার ব্যাখ্যা প্রদান করে থাকে। বিচার বিভাগ সংবিধানের অভিভাবক ও আইনের ব্যাখ্যাকারক হিসেবে কাজ করে। সরকারের এ বিভাগ অপরাধীকে শান্তি ও নিরাপরাধীকে মুক্তি দেয়। বিচার বিভাগ নাগরিক অধিকার সংরক্ষণ করে এবং বাস্তিস্বাধীনতার রক্ষক হিসেবে কাজ করে। নাগরিক অধিকার রক্ষা করতে প্রয়োজনে বিচার বিভাগ স্বপ্রণোদিত হয়ে বিভিন্ন রুল জারি করে। এছাড়াও বিচার বিভাগ ন্যায়বিচার প্রতিষ্ঠায় অনুসন্ধান ও তদন্ত করা, শাসন বিভাগকে বিভিন্ন বিষয়ে পরামর্শ দান প্রভৃতি কাজ করে থাকে। উদ্দীপকে '?' চিহ্নিত স্থানে নাগরিক অধিকার রক্ষা, অপরাধীকে শাস্তি ও নিরপরাধীকে মুক্তি দেওয়া এবং আইনের ব্যাখ্যা প্রদানের কথা বলা হয়েছে। উল্লিখিত বিষয়ের সাথে তুলনা করলে বোঝা যায়, এগুলো বিচার বিভাগের কিন্তু কাজের সাথে সাদৃশ্যপূর্ণ। তাই এটি স্পষ্ট যে, উদ্দীপকের '?' চিহ্নিত স্প্যান সরকারের বিচার বিভাগকে নির্দেশ করছে।"
        },
        {
          "label": "ঘ",
          "question": "সুশাসন প্রতিষ্ঠায় উদ্দীপকে উল্লিখিত বিভাগের ভূমিকা মূল্যায়ন করো।",
          "explanation": "সুশাসন প্রতিষ্ঠায় বিচার বিভাগের ভূমিকা খুবই গুরুত্বপূর্ণ। সে শাসন প্রক্রিয়ায় জনগণের অংশগ্রহণ, প্রশাসনের স্বচ্ছতা, জবাবদিহিতা, আইনের শাসন প্রতিষ্ঠিত হয় এবং নাগরিক অধিকার নিশ্চিত হয় তাকে সুশাসন বলে। আর বিচার বিভাগ উক্ত বিষয়গুলো নিশ্চিত করে সুশাসন প্রতিষ্ঠায় গুরুত্বপূর্ণ ভূমিকা পালন করে। বিচার বিভাগ রাষ্ট্রের প্রচলিত আইন অনুসারে বিচার কার্যক্রম পরিচালনা করে ন্যায়বিচার প্রতিষ্ঠা করে। ফলে সমাজে আইনের শাসন প্রতিষ্ঠা লাा। আইনের দৃষ্টিতে সকলে সমান এ বিষয়টি বিচার বিভাগের কাজে বাস্তব রূপ লাভ করে। বিচার বিভাগ সরকারের প্রশাসনের স্বচ্ছতা ও জবাবদিহিতা নিশ্চিত করতে কার্যকর ভূমিকা পালন করে। গণতন্ত্রের রক্ষাকর্তা হিসেবে বিচার বিভাগের ভূমিকা তাৎপর্যপূর্ণ। বিচার বিভাগ আইন ও শাসন বিভাগের স্বেচ্ছাচারিতা রোধ করে গণতন্ত্রকে সুসংহত করে। গণতন্ত্র সুসংহত হওয়ায় শাসনকার্যে জনগণের অংশগ্রহণ নিশ্চিত হয়। ফলে সুশাসনের পথ সুগম হয়। বিচার বিভাগ নাগরিকের মৌলিক অধিকার সংরক্ষণ করে থাকে। সরকার বা কোনো প্রতিষ্ঠান নাগরিকের মৌলিক অধিকারে অন্যায় হস্তক্ষেপ করলে বিচার বিভাগ তা প্রতিহত করে। উপরের আলোচনা শেষে বলা যায়, বিচার বিভাগ সংবিধান ও আইনের ব্যাখ্যাদান, বিচার বিভাগীয় সমীক্ষা, রাজনৈতিক প্রতিষ্ঠানিক বিরোধ মীমাংসা, তদন্ত সংক্রান্ত কাজ করার মধ্যদিয়ে সুশাসন প্রতিষ্ঠায় গুরুত্বপূর্ণ ভূমিকা রাখে।"
        }
      ]
    },
    {
      "number": "9",
      "uddipok": "সুমন ও শাকিল সরকারের দুটি গুরুত্বপূর্ণ বিভাগে কর্মরত। সুমনের বিভাগ শাসনকার্য পরিচালনা ও বিচারকার্য সম্পন্ন করার জন্য প্রয়োজনীয় আইন প্রণয়ন করে। তার বিভাগ প্রয়োজনে আইন সংশোধন, পরিবর্তন কিংবা বাতিলও করতে পারে। আর শাকিলের বিভাগের কাজ হলো সুমনের বিভাগ কর্তৃক প্রণীত আইন বাস্তবায়ন করা।,",
      "tag": "DB 25",
      "sub_questions": [
        {
          "label": "ক",
          "question": "গণতন্ত্র কী?",
          "explanation": "গণতন্ত্র হলো জনমতের ভিত্তিতে জনগণের মাধ্যমে পরিচালিত শাসনব্যবস্থা।"
        },
        {
          "label": "খ",
          "question": "বিচার বিভাগের স্বাধীনতা কেন প্রয়োজন? ব্যাখ্যা করো।",
          "explanation": "বিচার বিভাগের স্বাধীনতা বলতে সরকারের অন্য বিভাগের (আইন ও শাসন বিভাগ) হস্তক্ষেপমুক্ত থেকে স্বাধীন ও নিরপেক্ষভাবে বিচারকার্য সম্পন্ন করার ক্ষমতাকে বোঝায়। বিচার বিভাগের স্বাধীনতার অর্থ হলো কর্তব্য পালনের ক্ষেত্রে বিচারকদের স্বাধীনতা। বিচারকরা যখন রায় প্রদানের ক্ষেত্রে সামাজিক, রাজনৈতিক ও অর্থনৈতিক প্রভাব এবং সরকারি কর্মকর্তাদের নিয়ন্ত্রণ থেকে মুক্ত থাকবেন, তখনই বিচার বিভাগের সত্যিকারের স্বাধীনতা রক্ষিত হবে। বিচার বিভাগের স্বাধীন ও নিরপেক্ষ ভূমিকা নাগরিক স্বাধীনতার অন্যতম রক্ষাকবচ।"
        },
        {
          "label": "গ",
          "question": "উদ্দীপকের সুমন কোন বিভাগে কর্মরত? ব্যাখ্যা করো।",
          "explanation": "উদ্দীপকের সুমন আইন বিভাগে কর্মরত। রাষ্ট্রের শাসন কাজ সুষ্ঠুভাবে পরিচালনা ও বিচারকার্য সম্পন্ন করার জন্য সরকারের যে বিভাগ প্রয়োজনীয় আইন প্রণয়ন করে এবং বিদ্যমান আইন সংশোধন ও পরিবর্তন করে তাকে আইন বিভাগ বলে। আইন বিভাগ প্রণীত আইন বাস্তবায়ন ও সুরক্ষার জন্য শাসন বিভাগ ও বিচার বিভাগের প্রয়োজনীয়তা দেখা দেয়। সরকারের সব কাজের জন্য আইন বিভাগের অনুমোদন প্রয়োজন। সংসদীয় গণতান্ত্রিক সরকারের সবচেয়ে গুরুত্বপূর্ণ ও শক্তিশালী বিভাগ হলো আইন বিভাগ। জনগণের নির্বাচিত প্রতিনিধিদের নিয়ে আইন বিভাগ গঠিত হয়। জনপ্রতিনিধিত্বমূলক হওয়ার কারণে এ বিভাগের কাছে জনগণের অনেক প্রত্যাশা থাকে। আইন' প্রণয়ন করা আইনসভার সবচেয়ে গুরুত্বপূর্ণ কাজ। উদ্দীপকে বলা হয়েছে, সুমন যে বিভাগে কর্মরত সেটি শাসনকার্য পরিচালনা ও বিচারকার্য সম্পন্ন করার জন্য প্রয়োজনীয় আইন প্রণয়ন করে। পূর্বোক্ত আলোচনার সাথে তুলনা করলে বলা যায়, এগুলো মূলত সরকারের আইন বিভাগের কাজ। সুতরাং সুমন সরকারের আইন বিভাগে কর্মরত।"
        },
        {
          "label": "ঘ",
          "question": "তুমি কি মনে কর, শাকিলের বিভাগ আইনের বাস্তবায়ন ছাড়াও আইন প্রণয়নে গুরুত্বপূর্ণ ভূমিকা পালন করে? বিশ্লেষণ করো।",
          "explanation": "হ্যা আমি মনে করি, শাকিলের বিভাগ তথা শাসন বিভাগ আইনের বাস্তবায়ন ছাড়াও আইন প্রণয়নে গুরুত্বপূর্ণ ভূমিকা রাখে। সরকারের যে বিভাগ আইনসভা কর্তৃক প্রণীত আইন অনুযায়ী দেশ শাসন বিভাগ বলে। সরকারের তিনটি বিভাগের মধ্যে শাসন বিভাগ একটি। আইন বিভাগ কর্তৃক প্রণীত আইন বাস্তবে প্রয়োগ করাই শাসন বিভাগের প্রধান কাজ। শাসন বিভাগের দক্ষতার ওপরই রাষ্ট্রের উন্নতি ও অবনতি নির্ভর করে। উদ্দীপকে শাকিল যে বিভাগে কর্মরত সেটি শাসন পরিচালনা করে এবং সরকারি নীতি নির্ধারণ ও বাস্তবায়ন করে তাকে বিভাগ। কেননা তার বিভাগেরও কাজ হলো আইন বিভাগ কর্তৃক প্রণীত আইন বাস্তবায়ন করা। বর্তমান রাষ্ট্রব্যবস্থায় আইন প্রণয়নের ব্যাপারে শাসন বিভাগকে কতকগুলো আইনসংক্রান্ত দায়িত্ব পালন করতে হয়। অধিকাংশ রাষ্ট্রে রাষ্ট্রপ্রধান আইনসভার অবিচ্ছেদ্য অংশ হিসেবে গণ্য হন। তিনিই আইনসভার অধিবেশন আহ্বান করেন, আবার প্রয়োজনবোধ অধিবেশন স্থগিত রাখার আদেশ দিয়ে থাকেন। তিনি ইচ্ছা করলে আইনসভা ভেঙে দিতে পারেন। তার সম্মাতি ছাড়া কোনো বিল আইনে পরিণত হয় না। তা ছাড়া মন্ত্রিপরিষদ শাসিত সরকারব্যবস্থায় শাসন বিভাগ প্রত্যক্ষভাবে আইন প্রণয়নের কালে আশগ্রহণ করে থাকে। আধুনিক রাষ্ট্রে কাজের পরিধি দিন দিন বৃদ্ধি পাওয়ায় আইনসভা শাসন বিভাগের হাতে খুঁটিনাটি আইন প্রণয়নের দায়িত্ব অর্পণ করছে। তাই আইন প্রণয়নের কাজ আধুনিক রাষ্ট্রে শাসন বিভাগের অন্যতম কাজ হিসেবে পরিগণিত হয়েছে। পরিশেষে বলা যায়, আইন বিভাগ প্রণীত আইন বাস্তবায়নের পাশাপাশি আইন প্রণয়নেও শাসন বিভাগ গুরুত্বপূর্ণ ভূমিকা পালন করে"
        }
      ]
    },
    {
      "number": "10",
      "uddipok": "'ক' রাষ্ট্রের শাসন বিভাগ তার কাজের জন্য আইন বিভাগের নিকট দায়ী থাকে। এ রাষ্ট্রে সরকারপ্রধানকে কেন্দ্র করে যাবতীয় কার্যাবলি আবর্তিত হয়। অন্যদিকে 'খ' রাষ্ট্রে শাসন বিভাগ তার কাজের জন্য আইন বিভাগের নিকট দায়ী থাকে না এবং রাষ্ট্রপ্রধান সর্বময় ক্ষমতার অধিকারী।",
      "tag": "DB 25",
      "sub_questions": [
        {
          "label": "ক",
          "question": "রাজতন্ত্র কী?",
          "explanation": "যে সরকার কাঠামোতে বংশানুক্রমিক রাজা বা রানির হাতে রাষ্ট্র ও সরকারের চরম ও সর্বোচ্চ কর্তৃত্ব ন্যস্ত থাকে তাই রাজতন্ত্র।"
        },
        {
          "label": "খ",
          "question": "কেন বিচারকদের উপযুক্ত বেতনভাতা ও সামাজিক মর্যাদা প্রয়োজন? ব্যাখ্যা করো।",
          "explanation": "বিচার বিভাগের স্বাধীনতা রক্ষার জন্য বিচারকদের উপযুক্ত বেতনভাতা ও সামাজিক মর্যাদা প্রয়োজন। বিচার বিভাগের স্বাধীনতার সাথে বিচারকদের বেতনভাতা ও অন্যান্য সুযোগ-সুবিধার সম্পর্ক আছে। স্বল্প বেতন ও কম সুবিধাভোগী বিচারপতিদের দুর্নীতিপরায়ণ হওয়ার আশঙ্কা থাকে। যোগ্যতাসম্পন্ন ব্যক্তিকে বিচারক পদে আকৃষ্ট করার জন্য বিচারপতিদের পর্যাপ্ত বেতন ও আনুষঙ্গিক সুবিধাদি প্রদান করা দরকার। পর্যাপ্ত বেতন ও ভাতা না দিলে কোনো অভিজ্ঞ আইনজ্ঞ বিচারক হিসেবে কাজ করতে রাজি হবেন না। তাছাড়া তাদের বেতনভাতা পদমর্যাদা রক্ষার উপযোগী হওয়া বাঞ্ছনীয়।"
        },
        {
          "label": "গ",
          "question": "উদ্দীপকে 'খ' রাষ্ট্রে কোন ধরনের সরকার ব্যবস্থা বিদ্যমান? ব্যাখ্যা করো।",
          "explanation": "উদ্দীপকে 'খ' রাষ্ট্রে রাষ্ট্রপতিশাসিত সরকারব্যবস্থা বিদ্যমান। রাষ্ট্রপতি শাসিত সরকার বলতে ওই সরকার ব্যবস্থাকে বোঝায় যেখানে রাষ্ট্রের চূড়ান্ত ক্ষমতা রাষ্ট্রপতির হাতে ন্যস্ত থাকে এবং রাষ্ট্রপতি তার কাজের জন্য আইন পরিষদের প্রভাবমুক্ত থাকেন অর্থাৎ আইন পরিষদের নিকট দায়ী থাকেন না। এ ধরনের সরকার ব্যবস্থায় রাষ্ট্রপতি একাধারে রাষ্ট্রপ্রধান এবং সরকার প্রধান। তার কাজে সাহায্য করার জন্য একটি মন্ত্রিসভা থাকে। তিনি নিজের ইচ্ছামতো মন্ত্রীদের নিয়োগ ও বরখাস্ত করতে পারেন। এ সরকার ব্যবস্থায় রাষ্ট্রপতি সর্বময় ক্ষমতার অধিকারী। অর্থাৎ তিনিই প্রকৃত শাসক। বর্তমানে মার্কিন যুক্তরাষ্ট্র, ফ্রান্স, ব্রাজিল প্রভৃতি দেশে রাষ্ট্রপতি শাসিত সরকার ব্যবস্থা প্রচলিত রয়েছে। উদ্দীপকে বলা হয়েছে, 'খ' রাষ্ট্রে শাসন বিভাগ তার কাজের জন্য আইন বিভাগের নিকট দায়ী থাকে না এবং রাষ্ট্রপ্রধান সর্বময় ক্ষমতার অধিকারী। পূর্বোক্ত আলোচনার ভিত্তিতে বলা যায়, এসব বৈশিষ্ট্য রাষ্ট্রপতিশাসিত সরকারকেই নির্দেশ করে। সুতরাং 'খ' রাষ্ট্রে রাষ্ট্রপতিশাসিত সরকারব্যবস্থা বিদ্যমান।"
        },
        {
          "label": "ঘ",
          "question": "তুমি কি মনে কর উদ্দীপকের 'ক' উল্লিখিত রাষ্ট্রের সরকার ব্যবস্থা উত্তম? তোমার উত্তরের সপক্ষে যুক্তি দেখাও। 8",
          "explanation": "হ্যাঁ, 'ক' রাষ্ট্রের সরকারব্যবস্থা তথা মন্ত্রিপরিষদ শাসিত সরকার ব্যবস্থা উত্তম। সংসদীয় বা মন্ত্রিপরিষদ শাসিত সরকারব্যবস্থায় রাষ্ট্রপতি হলেন নামমাত্র রাষ্ট্রপ্রধান। এখানে সরকারপ্রধান হলেন প্রধানমন্ত্রী। আর রাষ্ট্রপতি শাসিত সরকার ব্যবস্থায় রাষ্ট্রপতি হলেন সর্বময় ক্ষমতার অধিকারী। তিনি একই সাথে সরকার ও রাষ্ট্রপ্রধান। রাষ্ট্রপতি শাসিত সরকারের তুলনায় সংসদীয় সরকার ব্যবস্থা বেশি দায়িত্বশীল। সংসদীয় সরকারে আইনসভার সংখ্যাগরিষ্ঠ দলের সদস্যরা মন্ত্রীসভা গঠন করেন বলে আইনসভা ও শাসন বিভাগের মধ্যে বিরোধের আশঙ্কা খুবই কম। অন্যদিকে, রাষ্ট্রপতি শাসিত সরকার ব্যবস্থায় মন্ত্রীরা আইনসভার সদস্য না হওয়ায় আইনসভা ও-শাসন বিভাগের মধ্যে বিরোধের যথেষ্ঠ আশঙ্কা থাকে। মন্ত্রিপরিষদ শাসিত সরকার ব্যবস্থায় জনগণের নির্বাচিত প্রতিনিধিদের মাধ্যমে শাসনকার্য পরিচালিত হয় বলে রাষ্ট্রপতি শাসিত সরকারের তুলনায় উৎকৃষ্ট আইন প্রণয়ন ও উন্নত শাসন ব্যবস্থা চালু করা সম্ভব হয়। আবার সংসদীয় সরকারের মন্ত্রিসভা আইনসভার কাছে দায়ী থাকে বলে মন্ত্রীরা স্বেচ্ছাচারী হতে পারেন না। কিন্তু রাষ্ট্রপতি শাসিত সরকার ব্যবস্থায় শাসন বিভাগ আইন বিভাগের নিয়ন্ত্রণমুক্ত থাকে বলে মন্ত্রীদের স্বেচ্ছাচারী হওয়ার আশঙ্কা থাকে। এছাড়াও সংসদীয় সরকার সাধারণত রাষ্ট্রপতি শাসিত সরকারের তুলনায় অধিক গণমুখী হতে পারে। কারণ সংসদীয় সরকার হলো জনমতভিত্তিক শাসনব্যবস্থা। গণতান্ত্রিক শাসনব্যবস্থার উন্নয়নে মন্ত্রিপরিষদ বা সংসদীয় সরকার ব্যবস্থা সবচেয়ে বেশি উপযোগী। গণতান্ত্রিক শাসনব্যবস্থার জনমতের প্রাধান্য, বহুদলীয় ব্যবস্থা, প্রতিনিধিত্বমূলক সরকার, নির্বাচন, নমনীয়তা প্রভৃতি গুরুত্বপূর্ণ বৈশিষ্ট্যাবলি সংসদীয় সরকার ব্যবস্থায় বিদ্যমান। আলোচনা শেষে বলা যায়, আধুনিক গণতান্ত্রিক শাসন ব্যবস্থাসমূহের মধ্যে সর্বোত্তম শাসনব্যবস্থা হলো মন্ত্রিপরিষদ শাসিত বা সংসদীয় সরকার ব্যবস্থা। কেননা এ সরকার জনসাধারণ কর্তৃক নির্বাচিত জনপ্রতিনিধিদের দ্বারা পরিচালিত হয় এবং জনমত দ্বারা নিয়ন্ত্রিত হয়।"
        }
      ]
    },
    {
      "number": "11",
      "uddipok": "'ক' রাষ্ট্রটি দুটি অংশে বিভক্ত ছিল। তারা আলাদা ভাষায় কথা বলতো। রাজনৈতিক দিক থেকে প্রভাবশালী হওয়ায় এক অংশের শাসকরা তাদের ভাষাকে রাষ্ট্রভাষা হিসেবে ঘোষণা করে।। অন্য অংশের জনগণ শাসকদের এ সিদ্ধান্তের প্রতিবাদে আন্দোলনে নামে। এক পর্যায়ে তা স্বাধিকার আন্দোলনে রূপ নেয় এবং স্বাধীন দেশ হিসেবে আত্মপ্রকাশ করে।",
      "tag": "DB 25",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "দেশের প্রতি মমত্ববোধ, অকৃত্রিম ভালোবাসা, আবেগ ও অনুভূতিই হলো দেশপ্রেম।"
        },
        {
          "label": "খ",
          "question": "জাতিরাষ্ট্র কীভাবে গঠিত হয়?",
          "explanation": "জাতীয়তার ভিত্তিতে গড়ে ওঠা রাষ্ট্রকে জাতিরাষ্ট্র বলে। একটি জাতিরাষ্ট্র তখনই গড়ে ওঠে যখন একটি ভূখণ্ডে বসবাসকারী জনগোষ্ঠী ভাষা, সংস্কৃতি, ইতিহাস ও জাতিগত চেতনায় ঐক্যবদ্ধ হয়। এই জাতীয় চেতনা রাষ্ট্র গঠনের প্রেরণা যোগায়। জনগণের সম্মতিতে একটি কেন্দ্রীয় সরকার গঠিত হয়ে সার্বভৌম ক্ষমতা ধারণ করে। সাংবিধানিক কাঠামোর মাধ্যমে রাষ্ট্র পরিচালিত হয় এবং জাতীয় ঐক্য সুসংহত হয়। এভাবে জাতিসত্তা ও রাষ্ট্রীয় কাঠামোর মিলনের মাধ্যমে জাতিরাষ্ট্র গড়ে ওঠে।"
        },
        {
          "label": "গ",
          "question": "উদ্দীপকে জাতীয়তার কোন উপাদানের কথা বলা হয়েছে? ব্যাখ্যা করো।",
          "explanation": "উদ্দীপকে জাতীয়তার ভাষা সাহিত্য ও সাংস্কৃতিক উপাদানের কথা বলা হয়েছে। ভাষা হলো মানুষের মনের ভাব প্রকাশের প্রধান বাহন। কোনো জনসমষ্টির সকল মানুষের ভাষা যদি একই হয় এবং তাদের সাহিত্যও যদি এক হয় তাহলে স্বভাবতই তারা নিজেদের মধ্যে দৃঢ় ঐক্য অনুভব করে এবং তাদের মধ্যে জাতীয়তাবোধের সৃষ্টি হয়। এছাড়া একই জনসমষ্টির মধ্যে একই ধরনের আচরণ ও রীতিনীতি গড়ে উঠলে তারা নিজেদেরকে অন্য জনসমষ্টি থেব্দে স্বতন্ত্র মনে করে। আচরণ ও রীতিনীতিগত এই ঐক্য জনসমষ্টিকে ঐক্যের বন্ধনে আবদ্ধ করে জাতীয়তাবোধে উদ্বুদ্ধ করে। এই ভাষা, সাহিত্য ও সাংস্কৃতিক উপাদানটির কারণেই ১৯৫২ সালের ২১ ফেব্রুয়ারি বাংলাদেশের জনগণ জীবন উৎসর্গ করেছিল। এই ভাষা আন্দোলনের ফলে সৃষ্ট বাঙালি জাতীয়তাবাদই মহান মুক্তিযুদ্ধের মাধ্যমে স্বাধীনতা অর্জনে প্রেরণা যুগিয়েছে। উদ্দীপকে এ বিষয়েরই বহিঃপ্রকাশ ঘটেছে। উদ্দীপকে বলা হয়েছে, 'ক' রাষ্ট্রের দুটি অংশের মানুষ আলাদা ভাষায় কথা বলত। রাজনৈতিক দিক থেকে প্রভাবশালী হওয়ায় এক অংশের শাসকরা তাদের ভাষাকে রাষ্ট্রভাষা হিসেবে ঘোষণা করে। এর প্রতিবাদে অন্য অংশের লোকজন আন্দোলন করে। এক পর্যায়ে তা স্বাধিকার আন্দোলনে রূপ নেয় এবং স্বাধীন দেশ হিসেবে আত্মপ্রকাশ করে। পূর্বোক্ত আলোচনার ভিত্তিতে বলা যায়, এখানে ভাষা সাহিত্য ও সংস্কৃতি স্বাধীনতার অনুঘটক হিসেবে কাজ করেছে। তাই বলা যায়, উদ্দীপকে জাতীয়তার উপাদান ভাষা সাহিত্য ও সাংস্কৃতিক বিষয়ের কথা বলা হয়েছে।"
        },
        {
          "label": "ঘ",
          "question": "তুমি কি মনে কর, রাজনৈতিক ও অর্থনৈতিক আকাঙ্ক্ষার ঐক্যই আধুনিক রাষ্ট্র গঠনের অন্যতম উপাদান? মতামত দাও। 8",
          "explanation": "হ্যাঁ, রাজনৈতিক ও অর্থনৈতিক (আকাঙ্ক্ষার) ঐক্যই আধুনিক রাষ্ট্র গঠনের অন্যতম উপাদান। রাজনৈতিক ও অর্থনৈতিক আকাঙ্ক্ষার ঐক্য জাতি গঠনের অন্যতম প্রধান উপাদান। রাজনৈতিকভাবে সুসংগঠিত ও অভিন্ন অর্থনৈতিক আকাঙ্ক্ষা পোষণকারী জনসমষ্টির মধ্যে একাত্মতা গড়ে ওঠে। একই ধরনের রাজনৈতিক চেতনা মানুষের মধ্যে একাত্মতাবোধের সৃষ্টি করে। যেমন-মার্কিন যুক্তরাষ্ট্রের স্বাধীনতার প্রাক্কালে বিদ্যমান ১৩টি উপনিবেশ তাদের অতীতের জার্মান, ইংরেজ, পোলিশ ইত্যাদি পরিচিতি হারিয়ে একসময় আমেরিকান জাতি হিসেবে পরিচিতি লাভ করে। এর পেছনে তাদের রাজনৈতিক ও অর্থনৈতিক আকাঙ্ক্ষাই চালিকাশক্তি হিসেবে কাজ করেছে। আধুনিক রাষ্ট্র শুধু ভৌগোলিক সীমানা ও প্রশাসনিক কাঠামোর ওপর গঠিত নয়। এটি গঠিত হয় জনগণের অভিন্ন চাহিদা ও আকাঙ্ক্ষার ভিত্তিতে। রাজনৈতিক আকাঙ্ক্ষা যেমন স্বাধীনতা, ন্যায়বিচার ও মানবাধিকারের দাবি তুলে ধরে তেমনি অর্থনৈতিক আকাঙ্ক্ষা খাদ্য, বাসস্থান, কর্মসংস্থান ও সুষ্ঠু জীবনযাপনের নিশ্চয়তা দেয়। যখন এই দুটি আকাঙ্ক্ষা একীভূত হয় তখনই নাগরিকদের মধ্যে এক ধরনের জাতীয় সংহতি গড়ে ওঠে। এ সংহতি আধুনিক রাষ্ট্রের জন্য অপরিহার্য। রাষ্ট্র তখন শুধু শাসনের যন্ত্র নয়, বরং জনআকাঙ্ক্ষা বাস্তবায়নের মাধ্যম হয়ে ওঠে। তাই রাজনৈতিক ও অর্থনৈতিক আকাঙ্ক্ষার ঐক্য আধুনিক রাষ্ট্র গঠনের মূল ভিত্তিগুলোর একটি। উপরিউক্ত আলোচনা শেষে বলা যায়, রাজনৈতিক ও অর্থনৈতিক ঐক্যই আধুনিক রাষ্ট্র গঠনের মূল উপাদান।"
        }
      ]
    }
  ]
}