{
  "title": "চট্টগ্রাম কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "নাগরিক, নগররাষ্ট্র ও সুনাগরিকের গুণাবলি সম্পর্কে সঠিক ধারণা পাওয়ার জন্য উচ্চ মাধ্যমিকে একটি বিশেষ বিষয় পাঠ্যসূচির অন্তর্ভুক্ত করা হয়েছে। সামাজিক জীব হিসেবে শিক্ষার্থীদের অন্যান্য বিষয়ের সাথে এই বিষয়টি অধ্যয়নের গুরুত্ব অত্যাধিক।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনা করাই হচ্ছে সুশাসন।"
        },
        {
          "label": "খ",
          "question": "",
          "explanation": "নাগরিকের উত্তম জীবন প্রতিষ্ঠা করাই পৌরনীতির লক্ষ্য। এ লক্ষ্য অর্জনে পৌরনীতি নাগরিকতার বিভিন্ন দিক সম্পর্কে বিশদভাবে আলোচনা করে। যেমন- নাগরিক ও নাগরিকতা, সুনাগরিকের গুণাবলি, নাগরিকের অধিকার ও কর্তব্য, নাগরিকের অতীত, বর্তমান ও ভবিষ্যৎ এবং নাগরিকের স্থানীয়, জাতীয় ও আন্তর্জাতিক নানা দিক সম্পর্কে আলোচনা করে। অতএব যেহেতু পৌরনীতির মূল বিষয়বস্তু নাগরিকতাকেন্দ্রিক তাই পৌরনীতিকে নাগরিকতাবিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উচ্চমাধ্যমিকে যে বিষয়টির কথা বলা হয়েছে, সেটি হলো পৌরনীতি ও সুশাসন। এরপরে যে ব্যাপক ও বিস্তৃত। পৌরনীতি ও সুশাসন নাগরিকের অধিকার ও কর্তব্য নিয়ে আলোচনা করে। পৌরনীতিকে বলা হয় নাগরিকতা বিষয়ক বিজ্ঞান। নাগরিকতা বিষয়ক আলোচনা পৌরনীতির মুখ্য আলোচ্য বিষয়। রাষ্ট্রের প্রতি নাগরিকের কর্তব্য, অধিকার ও কর্তব্যের সম্পর্ক ইত্যাদি বিষয় পৌরনীতির মূল আলোচনার ক্ষেত্র। পৌরনীতির রাজনৈতিক প্রতিষ্ঠান সম্পর্কে আলোচনা করে। পৌরনীতি আইন,সাম্য, স্বাধীনতা ইত্যাদি বিমূর্ত বিষয় নিয়ে আলোচনা করে থাকে। পৌরনীতি নাগরিকের স্থানীয়, জাতীয় ও আন্তর্জাতিক দিকসহ বৈদেশিক সম্পর্কের নীতি, আন্তর্জাতিক সংস্থাসমূহ ও এগুলোর উদ্দেশ্য কার্যাবলী ও গঠন সম্পর্কে বিশদভাবে আলোচনা করে থাকে। পৌরনীতি প্রধান রাজনৈতিক ঘটনা ও আন্দোলন এবং শাসনতান্ত্রিক বিকাশ সম্পর্কেও আলোচনা করে থাকে। পৌরনীতি নাগরিকের অতীত, বর্তমান ও ভবিষ্যৎ সম্পর্কে আলোচনা করে থাকে পৌরনীতি। পৌরনীতি সংবিধানের অগ্রগতি ও বিকাশের ধারা নিয়েও আলোচনা করে। সুতরাং বলা যায়, পৌরনীতি ও সুশাসনের বিষয়বস্তু ব্যাপক ও বিস্তৃত।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত বিষয়টি তথা পৌরনীতি ও সুশাসনের শিক্ষা আমার জীবনে সমগ্র ক্ষেত্রে ব্যবহার্য বলে আমি মনে করি। নাগরিক হিসেবে মানুষের যাবতীয় কার্যাবলী আলোচনা করা পৌরনীতির মুখ্য আলোচ্য বিষয়। পৌরনীতি মানুষকে নাগরিক হিসেবে বিবেচনা করে তার সামাজিক, রাজনৈতিক, অর্থনৈতিক কার্যাবলী সম্পর্কে ধারণা দেয় এবং ভূমিকা নির্ধারণ করে থাকে, যা একটি রাষ্ট্রের উন্নয়নে গুরুত্বপূর্ণ ভূমিকা পালন করে। জ্ঞানী, বুদ্ধিমান ও শিক্ষিত নাগরিকই রাষ্ট্রের সম্পদ । দেশের বহুমুখী সমস্যা সমাধানে এ ধরনের নাগরিকের অংশগ্রহণ একান্ত প্রয়োজন। আর পৌরনীতি মানুষের মাঝে একজন শুরু নাগরীকে চেতনা উন্মুক্ত করে দেয়। পৌরনীতির মূল বিষয়বস্তু হলো একটি রাষ্ট্রের নাগরিকের কী কী অধিকার ও পালনীয় কর্তব্য আছে তা নির্ধারণ করা হয়। আর এ ধরনের আলোচনার পরিপ্রেক্ষিতে সুনাগরিকতা অর্জনের দিক নির্দেশনা একমাত্র পৌরনীতিই দিয়ে থাকে। পৌরনীতি মূলত সুনাগরিকতার শিক্ষাদান করে থাকে। একটি রাষ্ট্রের একজন নাগরিকের কি ধরনের কাজ সম্পাদন করলে রাষ্ট্রের উন্নতি সাধিত হবে তা পৌরনীতি শিক্ষা দেয়, যা শোন নাগরিকতা ওর জন্য সহায়ক। আধুনিক কল্যাণ রাষ্ট্র বলতে মূলত গণতন্ত্র রাষ্ট্রকে বোঝানো হয়ে থাকে। সুতরাং রাষ্ট্র নাগরিকের মধ্যে গণতান্ত্রিক চেতনা সৃষ্টি করার রাষ্ট্রের উন্নয়নের পূর্ব শর্ত। পৌরনীতি নাগরিকতার মধ্যে ও গণতান্ত্রিক চেতনার সঞ্চার করে থাকে। পৌরনীতি উদার দৃষ্টিভঙ্গি শিক্ষা প্রদান করে মানুষকে কাঙ্ক্ষিত সুযোগ সুবিধাকে নাগরিক অধিকারে পরিণত করে। তাই আধুনিক নাগরিকবোধ সৃষ্টিতে পৌরনীতি পাঠের কোন বিকল্প নেই। নাগরিকতা এমন কোন দিক নেই যা পৌরনীতি আলোচনা করেনা। আলোচনার পরিশেষে এটি প্রতিয়মান যে, নাগরিক জীবনে প্রতিটি ক্ষেত্রে পৌরনীতি ও সুশাসনের জ্ঞান অত্যাবশক। সমাজে বা রাষ্ট্রের নাগরিক হিসেবে ভূমিকা পালনের জন্য পৌরনীতি ও সুশাসনের শিক্ষা তাই আমাদের জীবনে প্রতিটি ক্ষেত্রে ব্যবহার্য।"
        }
      ]
    },
    {
      "number": "2",
      "uddipok": "",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "",
          "explanation": "ছকের প্রশ্নবোধক চিহ্নটি দ্বারা সুশাসনকে বুঝিয়েছে।"
        },
        {
          "label": "খ",
          "question": "",
          "explanation": "শুদ্ধাচার বলতে এমন আচরণ বা নৈতিক মূল্যবোধকে বোঝানো হয়, যা সৎ, ন্যায়পরায়ণ এবং আদর্শিক। এটি ব্যক্তিগত ও সামাজিক জীবনে শৃঙ্খলা, নৈতিকতা এবং সঠিক মূল্যবোধ বজায় রাখার প্রতীক। শুদ্ধাচার মানে কেবল সঠিক পথে চলা নয়, বরং নিজের কর্মে সততা; দায়িত্বশীলতা এবং সমাজের প্রতি কর্তব্যপরায়ণ হওয়া। ব্যক্তি, সমাজ এবং রাষ্ট্রের উন্নয়নে শুদ্ধাচার গুরুত্বপূর্ণ ভূমিকা পালন করে। এটি ব্যক্তিকে সঠিক পথ দেখায় এবং সমাজে শান্তি ও ন্যায় প্রতিষ্ঠা করে।"
        },
        {
          "label": "গ",
          "question": "",
          "explanation": "সুশাসনের ধারণা বর্তমান বিশ্বায়নের যুগে রাষ্ট্র পরিচালনায় একটি অতি উত্তম ব্যবস্থা হিসেবে বিবেচিত। সুশাসন ধারণাটি সাম্প্রতিক সময়ের মনে হলেও এটি প্রাচীনকাল থেকে বর্তমান সময়েও বিভিন্ন নামে পরিচিত ছিল। যেমন প্রাচীন ও মধ্য যুগে সুশাসন বলতে শাসনব্যবস্থায় ন্যায়বিচার, নৈতিকতা এবং জনগণের কল্যাণ নিশ্চিত করাকেই বুঝাত। আবার আধুনিক রাষ্ট্রের সূচনা হলে সেখানেও বিভিন্ন তাত্ত্বিক যেমন- ম্যাকিয়াভেলি, জনলক ও মন্টেছুর লেখায় আইনের শাসন, ক্ষমতার বিকেন্দ্রীকরণ ও গণতন্ত্রের কথা বলেছেন যা সুশাসনের অন্তর্ভুক্ত। সুশাসন আধুনিক বিশ্বে একটি গতিশীল ও চলমান সামাজিক ধারণা। বর্তমানের 'সুশাসন' প্রত্যয়টি বিশ্বব্যাংকের উদ্ভাবিত। ১৯৮৯ সালে বিশ্বব্যাংকের একটি সমীক্ষায় 'সু' প্রত্যয়টি ব্যবহার করা হয়। শাসন-এর সাথে 'সু' প্রত্যয় যোগ করে 'সুশাসন' শব্দটির প্রকাশ ঘটানো হয়। পরবর্তীতে ১৯৯২ সালে বিশ্ব সুশাসনের সংজ্ঞা প্রদান করে। বিশ্বব্যাংকের মতে সুশাসন হচ্ছে এমন একটি প্রক্রিয়া যেখানে উন্নয়নের লক্ষ্যে একটি দেশের অর্থনৈতিক ও সামাজিক সম্পদ ব্যবস্থাপনার জন্য ক্ষমতা প্রয়োগ করা। এরপর ১৯৯৫ সালে এশিয়ান ডেভেলপমেন্ট ব্যাংক (ADB) 'Governance: Sound Development Management' রিপোর্টে সুশাসনের ধারণা দেয়। ১৯৯৭ সালে UNDP সুশাসনের মূলনীতি প্রকাশ করে সুশাসনকে সর্বজন স্বীকৃত বিষয়ে পরিণত করে। ২০০০ সালে বিশ্বব্যাংক প্রকাশ করে যে সুশাসন দায়িত্বশীলতা, স্বচ্ছতা, আইনি কাঠামো, অংশগ্রহণ এ চারটি প্রধান স্তম্ভের ওপর নির্ভরশীল। এরপর পর্যায়ক্রমে বিভিন্ন আন্তর্জাতিক সংস্থা যেমন: IDA, VNHRC, জাতিসংঘসহ অনেকে সুশাসন নিয়ে কাজ করেছে। এসব প্রতিষ্ঠানের কার্যক্রমের মাধ্যমেই বর্তমান 'সুশাসন' ধারণাটি বিকশিত হয়ে উঠেছে। যা শাসনব্যবস্থাসমূহের মধ্যে সর্বজন স্বীকৃত।"
        },
        {
          "label": "ঘ",
          "question": "",
          "explanation": "একটি রাষ্ট্রে সুশাসন প্রতিষ্ঠায় তথ্যপ্রযুক্তি 'গুরুত্বপূর্ণ ভূমিকা রাখতে পারে বলে আমি মনে করি। সুশাসন বলতে সেই শাসনব্যবস্থাকে বোঝায় সেখানে সরকার হবে দক্ষ, কার্যকর ও অংশগ্রহণমূলক। বর্তমান বিশ্বে অনেক রাষ্ট্রের ক্ষেত্রেই তথ্যপ্রযুক্তিকে দেখা হচ্ছে সুশাসন নিশ্চিত করার অন্যতম প্রধান হাতিয়ার হিসেবে। কেননা তথ্য ও যোগাযোগ প্রযুক্তির মাধ্যমে জনগণকে উন্নতর সরকারি সেবাসমূহ খুব দ্রুত ও কম সময়ে পৌঁছে দেওয়া যায়। তথ্যপ্রযুক্তির মাধ্যমে নাগরিকদের দ্রুত শিক্ষা, স্বাস্থ্য, কৃষি, ব্যবস্থায় বাণিজ্য ও নাগরিক সেবা সম্পর্কিত সেবা এবং তথ্য সরবরাহ করে দুর্ভোগ হ্রাস করতে সক্ষম হচ্ছে। এভাবে সরকারি সেবার মান উন্নয়ন করে সুশাসন নিশ্চিত করে তথ্য ও যোগাযোগ প্রযুক্তি। সরকারি কর্মকাণ্ডের স্বচ্ছতা ও জবাবদিহিতা নিশ্চিতকরণে তথ্যপ্রযুক্তির ব্যাপক প্রয়োজনীয়তা রয়েছে। তথ্য ও যোগাযোগ প্রযুক্তি ব্যবহার করে ঘরে বসেই সরকারের বিভিন্ন কর্মকান্ড, সেবা তথা তাদের প্রাপ্য দুর্যোগ সুবিধা সম্পর্কে জানতে পারে। এর ফলে সরকারের স্বচ্ছতা ও জবাবদিহিতা নিশ্চিত হয় এবং অধিকতর দায়িত্বশীল সরকার প্রতিষ্ঠিত হয়, যা সুশাসন বাস্তবায়নে সাহায্য করে। সুশাসনের অন্যতম পূর্বশর্ত হলো জনগণের অংশগ্রহণ। তথ্য প্রযুক্তি ব্যবহার করে নাগরিকগণ এখন ঘরে বসেই সরকারের বিভিন্ন কর্মকাণ্ডে অংশগ্রহণ করতে পারছে। এছাড়া তথ্য ও যোগাযোগ প্রযুক্তির ব্যবহার জনগণের তথ্য প্রাপ্তিকে সহজ করে তুলছে। তথ্যের এই অবাধ প্রবাহ সুশাসন প্রতিষ্ঠার পথ সুগম করেছে। সুশাসন প্রতিষ্ঠার অন্যতম অন্তরায় হলো দুর্নীতি। তথ্য ও যোগাযোগ প্রযুক্তির মাধ্যমে নাগরিক সেবাসমূহ প্রদান করায় দুর্নীতির সুযোগ কমে যায় এবং স্বজনপ্রীতির সুযোগ বন্ধ হয়। আর এসব প্রশাসনিক কাজে স্বজনপ্রীতি বন্ধ ও দুর্নীতি হ্রাসের মাধ্যমে সুশাসন প্রতিষ্ঠিত হচ্ছে এবং প্রশাসনিক দক্ষতা বৃদ্ধি পাচ্ছে। সুতরাং উপরিউক্ত আলোচনা শেষে বলা যায়, একটি রাষ্ট্রে সুশাসন প্রতিষ্ঠায় তথ্যপ্রযুক্তি গুরুত্বপূর্ণ ও কার্যকরী ভূমিকা রাখতে পারে।"
        }
      ]
    },
    {
      "number": "3",
      "uddipok": "'ক' রাষ্ট্রের নাগরিকদের মধ্যে দায়িত্বশীলতা, দেশপ্রেম, রাজনৈতিক সহনশীলতা, শৃঙ্খলাবোধ প্রভৃতি বিশেষভাবে পরিলক্ষিত হয়। উক্ত দেশের আইনসভায় সরকারী দল ও বিরোধীদলের মধ্যে সৌহার্যপূর্ণ সম্পর্ক বিদ্যমান। বিরোধীদল সরকারের গঠনমূলক সমালোচনা করে এবং জাতীয় স্বার্থে বিভিন্ন বিষয়ে সরকারকে সহযোগিতাও করে। এ ধরনের মূল্যবোধ লালনের ফলে উক্ত দেশে ক্রমশ গণতান্ত্রিক সংস্কৃতি গড়ে ওঠে।",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "হল্যান্ডের মতে, আইনের উৎস কয়টি? ",
          "explanation": "হল্যান্ডের মতে, আইনের উৎস চারটি।"
        },
        {
          "label": "খ",
          "question": "স্বাধীনতা বলতে কী বোঝ? ",
          "explanation": "ইংরেজি (Liberty) শব্দের বাংলা প্রতিশব্দ হচ্ছে স্বাধীনতা। স্বাধীনতা হলো অন্যের অধিকার হস্তক্ষেপ না করে নিজের অধিকার পরিপূর্ণভাবে ভোগ করা। অর্থাৎ স্বাধীনতা হলো এমন এক পরিবেশ যেখানে ব্যক্তির কোনো প্রকার বাধা বিপত্তি ছাড়া তার ব্যক্তিত্ব বিকাশে সকল সুযোগ-সুবিধা গ্রহণ করতে পারে।"
        },
        {
          "label": "গ",
          "question": "উদ্দীপকে কোন ধরনের মূল্যবোধের কথা বলা হয়েছে? ব্যাখ্যা কর। ",
          "explanation": "উদ্দীপকে গণতান্ত্রিক মূল্যবোধের কথা বলা হয়েছে। একটি গণতান্ত্রিক রাষ্ট্রের যেসব চিন্তাভাবনা, লক্ষ্য,উদ্দেশ্য ও সংকল্প মানুষের গণতান্ত্রিক আচার-ব্যবহার ও দৈনন্দিন কর্মকান্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। গণতান্ত্রিক রাষ্ট্রে এসব মূল্যবোধ মানুষের ইচ্ছার একটি প্রধান মানদন্ড।গণতান্ত্রিক সমাজ ও রাষ্ট্রে বসবাসকারী মানুষের এসব মূল্যবোধের প্রতি শ্রদ্ধাবোধ আছে বলেই তারা এগুলোকে মেনে চলে। উদ্দীপকে 'ক' রাষ্ট্রের নাগরিকদের মধ্যে দায়িত্বশীলতা, দেশপ্রেম, রাজনৈতিক সহনশীলতা, শৃঙ্খলাবোধ প্রভৃতি বিশেষভাবে পরিলক্ষিত হয়। উক্ত দেশের আইনসভার সরকারি ও বিরোধী দলের মধ্যে সৌহার্যপূর্ণ সম্পর্ক বিদ্যমান। বিরোধী দল সরকারের গঠনমূলক সমালোচনা করে এবং জাতীয় স্বার্থে বিভিন্ন বিষয়ে সরকারকে সহযোগিতা করে। এ ধরনের মূল্যবোধ লালনের ফলে উক্ত দেশে ক্রমশ গণতান্ত্রিক সংস্কৃতি গড়ে উঠেছে। উদ্দীপকে এরূপ বর্ণনার মাধ্যমে গণতান্ত্রিক মূল্যবোধের প্রতিফলন ঘটেছে। কারণ এখানে যেসব গুণাবলীর কথা বলা হয়েছে তা সবই গণতান্ত্রিক মূল্যবোধের সাথে সম্পৃক্ত। আর গণতান্ত্রিক মূল্যবোধ বলতে গণতন্ত্রের সাথে সম্পৃক্ত কতগুলো নীতি, আদর্শ ও আচরণ বিধিকে নির্দেশ করে যেগুলো গণতন্ত্র গ্রামে জনগণ গ্রহণ করতে ইচ্ছুক হয়। এসব বিবেচনায় বলা যায় উদ্দীপকে গণতান্ত্রিক মূল্যবোধের কথা বলা হয়েছে।"
        },
        {
          "label": "ঘ",
          "question": "সুশাসন প্রতিষ্ঠায় উল্লেখিত মূল্যবোধের গুরুত্ব বিশ্লেষণ কর। ",
          "explanation": "সুশাসন প্রতিষ্ঠায় গণতান্ত্রিক মূল্যবোধের গুরুত্ব অত্যন্ত ব্যাপক। গণতান্ত্রিক সরকার ব্যবস্থা সুশাসনের ভিত্তিস্বরূপ। কারণ গণতান্ত্রিক শাসন ব্যবস্থার সর্বাধিক জনকল্যাণমুখী এবং জনগণের মতামতের ভিত্তিতে সরকার ব্যবস্থা পরিচালিত হয়। গণতন্ত্রের জনগণের মৌলিক অধিকার ও মানবাধিকার নিশ্চিত হয় এবং আইনের শাসন প্রতিষ্ঠিত হয়। আরে গণতান্ত্রিক শাসন ব্যবস্থার জন্য প্রয়োজন গণতান্ত্রিক মূল্যবোধ সম্পূর্ণ জনগোষ্ঠী। কারণ গণতান্ত্রিক মূল্যবোধ সম্পন্ন জনগোষ্ঠী, সমাজ, সরকার সর্বাধিকভাবে রাষ্ট্রের সুশাসন ও তার বাস্তবায়ন ঘটায়। উদ্দীপকে গণতান্ত্রিক মূল্যবোধের প্রকাশ ঘটেছে। সুশাসন প্রতিষ্ঠায় গণতান্ত্রিক মূল্যবোধের গুরুত্ব ও সর্বাধিক। কারণ গণতান্ত্রিক মূল্যবোধ যদি রাষ্ট্রের সকল স্তরে বাস্তবায়িত হয় তবে সুশাসন এমনিতেই প্রতিষ্ঠিত হবে। গণতান্ত্রিক মূল্যবোধের চর্চা ব্যতীত সুশাসনের আশা করাও ভুল। গণতান্ত্রিক মূল্যবোধের অপরিহার্য উপাদান হলো আইনের শাসন প্রতিষ্ঠা। আয়নের শাসন প্রতিষ্ঠা পেলে জাতি-ধর্ম-বর্ণ নির্বিশেষে সকলেই আইনের নিকট সমান মর্যাদা লাভ করে। শাসক তার ইচ্ছা অনুযায়ী আইন ব্যবহার করতে পারেনা, বরং আইন তার আপন গতিতে পরিচালিত হয়। এক্ষেত্রে সরকারের কর্তৃত্ব সীমাবদ্ধ থাকে, অপরাধীর আত্মসমর্পণের সুযোগ থাকে। অর্থাৎ আইনের শাসন সমাজ বা রাষ্ট্রের মন্দ শাসককে প্রতিহত করে। গণতান্ত্রিক মূল্যবোধ নাগরিক অধিকারের মর্যাদা দান করে। গণতান্ত্রিক মূল্যবোধ নাগরিককে সবচেয়ে বেশি প্রাধান্য দেওয়া হয়, কারণ গণতান্ত্রিক সরকার জনগণের সরকার। এজন্য গণতান্ত্রিক সরকার নাগরিকের কল্যাণমুখী পদক্ষেপ গ্রহণ করে। সুশাসনের প্রধান উদ্দেশ্য নাগরিকের কল্যাণ সাধন তাই যেকোনো রাষ্ট্র ও সমাজে সুশাসন প্রতিষ্ঠার প্রধান শর্ত হল গণতান্ত্রিক মূল্যবোধ চর্চা।"
        }
      ]
    },
    {
      "number": "4",
      "uddipok": "জনাব 'ক' একজন মানবাধিকার আইনজীবী। তিনি নারী ও শিশু অধিকার রক্ষায় বিশেষভাবে সহায়তা দিয়ে থাকেন। নারী শ্রমিকদের সমান মজুরি, কর্মপরিবেশ সৃষ্টি, মাতৃত্বকালীন ছুটি, বেকার ও বৃদ্ধ বয়সে ভাতা পাওয়ার অধিকার নিয়ে তিনি উচ্চ আদালতে জোরালো ভূমিকা পালন করেন।",
      "tag": "CTG.C 25",
      "sub_questions": [
        {
          "label": "ক",
          "question": "",
          "explanation": "জাতি-ধর্ম-বর্ণ, স্ত্রী-পুরুষ নির্বিশেষে সকলকে যোগ্যতা অনুযায়ী সমান সুযোগ-সুবিধা প্রদানের পরিবেশই সাম্য।"
        },
        {
          "label": "খ",
          "question": "",
          "explanation": "আইন মানুষকে সভ্য, সুশৃঙ্খল ও উন্নত জীবনের নিশ্চয়তা দেয়। এজন্য মানুষ আইন মান্য করে। আইন মানুষের আচরণকে নিয়ন্ত্রণ করে। সুখময় জীবন উপহার দেয়। আইনের পিছনে রাষ্ট্রের অনুমোদন থাকে বিধায় আইন মান্য করা হয়। রাষ্ট্রে আইন আছে বলেই সবাই সুন্দরভাবে বসবাস করতে সক্ষম হয়। তাছাড়া সুশৃঙ্খল ও নিরাপদ রাষ্ট্রীয় জীবন নিশ্চিত করার জন্য মানুষ আইন মান্য করে।"
        },
        {
          "label": "গ",
          "question": "উদ্দীপকের আলোকে জনাব 'ক' নারীদের জন্য কী ধরনের স্বাধীনতা রক্ষায় ভূমিকা পালন করেন? ব্যাখ্যা কর ।",
          "explanation": "অর্থনৈতিক স্বাধীনতা হলো সেই অধিকার, যার মাধ্যমে একজন ব্যক্তি তার জীবিকা নির্বাহের জন্য স্বাধীনভাবে যেকোনো বৈধ পেশা বেছে নিতে পারে, সম্পত্তির মালিক হতে পারে এবং আর্থিক লেনদেন করতে পারে। এটি একজন মানুষের মৌলিক মানবাধিকারের অংশ। অর্থনৈতিক স্বাধীনতা ছাড়া কোনো ব্যক্তি তার ব্যক্তিত্বের পূর্ণ বিকাশ ঘটাতে পারে না এবং সমাজে তার মর্যাদা প্রতিষ্ঠা করতে পারে না। জনাব 'ক'-এর ভূমিকা জনাব 'ক'-এর কর্মকাণ্ড অর্থনৈতিক স্বাধীনতার মূল নীতিগুলোকে সমর্থন করে। তিনি নারীদের জন্য যেসব অধিকার নিয়ে কাজ করছেন, সেগুলো সরাসরি অর্থনৈতিক স্বাধীনতার সঙ্গে জড়িত: সমান মজুরি: নারী-পুরুষের মধ্যে মজুরির বৈষম্য অর্থনৈতিক বৈষম্যের একটি বড় কারণ। সমান মজুরির অধিকার অর্থনৈতিক স্বাধীনতা নিশ্চিত করে। সুন্দর কর্মপরিবেশ: কাজের উপযুক্ত পরিবেশ ছাড়া কোনো ব্যক্তি তার পেশা থেকে সর্বোচ্চ ফল পেতে পারে না। এটি অর্থনৈতিক সক্ষমতা অর্জনের জন্য গুরুত্বপূর্ণ। মাতৃত্বকালীন ছুটি: মাতৃত্বকালীন ছুটি নারী শ্রমিকদের কর্মজীবনে স্থিতিশীলতা দেয় এবং তাদের অর্থনৈতিক নিরাপত্তা নিশ্চিত করে। বেকার ও বৃদ্ধ বয়সে ভাতা: বেকারত্ব বা বার্ধক্যজনিত কারণে কোনো ব্যক্তি যখন কাজ করতে অক্ষম হয়, তখন ভাতা তার অর্থনৈতিক নিরাপত্তা নিশ্চিত করে। সুতরাং, জনাব 'ক'-এর এই উদ্যোগগুলো নারীদের অর্থনৈতিকভাবে স্বাবলম্বী হতে এবং সমাজে তাদের ন্যায্য স্থান প্রতিষ্ঠা করতে সহায়তা করছে, যা তাদের অর্থনৈতিক স্বাধীনতার মূল ভিত্তি।"
        },
        {
          "label": "ঘ",
          "question": "\"উল্লিখিত স্বাধীনতা নিশ্চিত করলে সাম্য প্রতিষ্ঠা হবে\"-বিশ্লেষণ কর।",
          "explanation": "নিম্নের অনুরূপ: উল্লেখিত স্বাধীনতা তথা অর্থনৈতিক স্বাধীনতা নিশ্চিত করলে সাম্য প্রতিষ্ঠা হবে - মন্তব্যটি যথার্থ। অর্থনৈতিক স্বাধীনতা বলতে রাষ্ট্রের জনগণের অর্থনৈতিক প্রয়োজন মেটানোর জন্য অর্থনৈতিক কর্মকান্ডে অংশগ্রহণ ও উপার্জন করা স্বাধীনতাকে বোঝায়। অর্থাৎ স্বাধীনভাবে নিজের এবং নিজ পরিবারের ভরণপোষণের জন্য বাধাবিঘ্নহীন কর্ম বেছে নেওয়ার স্বাধীনতা হলো অর্থনৈতিক সাম্য। অর্থনৈতিক স্বাধীনতা যদি সমাজ বা রাষ্ট্রের প্রতিষ্ঠা লাভ করে তবে জনগণের মাঝে সমতা সৃষ্টি লাভ করে সাম্য প্রতিষ্ঠা করবে। উদ্দীপকে জনাব আতিকুর রহমান নারীদের অর্থনৈতিক স্বাধীনতা নিশ্চিত করার জন্য কাজ করছেন। এরূপ স্বাধীনতার সাম্য নিশ্চিত করে। কারণ সাম্যের মানে হলো সমাজে পরস্পরের সমতা ও অভিন্নতা। সাম্য বলতে এমন এক সামাজিক পরিবেশকে বোঝায় যেখানে জাতি-ধর্ম-বর্ণ নির্বিশেষে সবাই সমান সুযোগ-সুবিধার লাভ করে এবং সে সুযোগ-সুবিধা লাভ করে ব্যক্তিত্বের বিকাশ ঘটাতে পারে। অর্থাৎ সাম্যের অর্থ হলো সমাজের সকলের সমতা বিধান। আর এরূপ অবস্থা একমাত্র স্বাধীনতার মাধ্যমে নিশ্চিত হওয়া যায়।বিশেষ করে সমাজে যদি অর্থনৈতিক স্বাধীনতা নিশ্চিত করা যায় তাহলে ব্যক্তিগত, সামাজিক কিংবা রাজনৈতিক ক্ষেত্রে ধর্ম-বর্ণ নির্বিশেষে সব ক্ষেত্রে সমানভাবে অংশগ্রহণের সুযোগ লাভ করবে। অর্থনৈতিক স্বাধীনতা মানুষের সকল ক্ষেত্রে সাম্যের অস্তিত্বকে উপলব্ধি করার অনুভূতি সৃষ্টি করে। পৃথিবীর অনেক রাষ্ট্র ছিল যেখানে মানুষের কোনরূপ স্বাধীনতা ছিলনা, ফলে সেখানে সাম্যের অস্তিত্ব ও কল্পনা করা যেত না। সুতরাং বলা যায়, মানুষের অর্থনৈতিক স্বাধীনতা নিশ্চিত হলে সমাজে সাম্য প্রতিষ্ঠিত হবে।স্বাধীনতা ছাড়া সাম্যের অস্তিত্ব কল্পনা করা যায় না।"
        }
      ]
    },
    {
      "number": "5",
      "uddipok": "মেজবাহ ও বিলকিছ চাচাতো ভাই-বোন। তাদের উভয়ের ভোট প্রদান, পেশা বাছাই ও ধর্মাচারের সমান অধিকার রয়েছে। তারা একই অফিসে কাজ করে। তাদের কাজের ধরন একই। কিন্তু মেজবাহর মজুরি বিলকিছের চেয়ে বেশি।",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "",
          "explanation": "রাষ্ট্রের কাজে অংশগ্রহণের ক্ষেত্রে নাগরিকরা যেসব অধিকার ভোগ করে সেসব অধিকারের সমষ্টিই হচ্ছে রাজনৈতিক অধিকার।"
        },
        {
          "label": "খ",
          "question": "",
          "explanation": "বিশ্বের নাগরিক হিসেবে নাগরিকগণ আন্তর্জাতিকভাবে স্বীকৃত যে সকল অধিকার ভোগ করে তাই মানবাধিকার। মূলত মানবাধিকার অধিকারেরই একটি বিস্তৃত রূপ, যা জাতীয় এবং আন্তর্জাতিকভাবে স্বীকৃত। মানবাধিকার কোনো দেশ বা কালের সীমানায় আবদ্ধ নয় বরং এ অধিকার সব দেশের সব কালের।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত অধিকার ছাড়াও নাগরিকের আরও কিছু রাজনৈতিক অধিকার রয়েছে। নাগরিকগণ রাষ্ট্রীয় কার্যক্রমে প্রত্যক্ষ ও পরোক্ষভাবে অংশগ্রহণের জন্য যে সমস্ত অধিকার ভোগ করে থাকে তাকে রাজনৈতিক অধিকার বলে। গণতান্ত্রিক সরকারের ভিত্তিতে রাজনৈতিক অধিকার স্বীকৃত হয়। উদ্দীপকে দেখা যায়, মেজবাহ ও বিলকিছ চাচাতো ভাইবোন এবং তাদের উভয়ের ভোট প্রদান, পেশা বাছাই ও ধর্মচর্চার সমান অধিকার রয়েছে। উদ্দীপকে বর্ণিত রাজনৈতিক অধিকার ছাড়াও একজন নাগরিকের নির্বাচিত হওয়ার অধিকার রয়েছে। অর্থাৎ প্রত্যেক প্রাপ্তবয়স্ক নাগরিক স্থানীয় ও জাতীয় পর্যায়ে ভোটদানের পাশাপাশি নির্বাচিত পদের জন্য প্রতিযোগিতা করতে পারবে। সরকারি কাজের সমালোচনা করা নাগরিকের অন্যতম রাজনৈতিক অধিকার। এর দ্বারা গণতান্ত্রিক রাষ্ট্রের নাগরিকরা সরকারি কাজের ত্রুটিবিচ্যুতি আইনগতভাবে সমালোচনা করতে পারে। বিদেশে অবস্থানকালে নাগরিক তার নিরাপত্তার জন্য নিজ রাষ্ট্রে সাহায্য প্রার্থনা করতে পারে যা নাগরিকের' রাজনৈতিক অধিকারভুক্ত। এছাড়া সরকারের বিরুদ্ধে কোনো অভাব অভিযোগ থাকলে নাগরিকগণ শাসন কর্তৃপক্ষের নিকট আবেদন করতে পারে। এতে নাগরিকের অভাব-অভিযোগের নিষ্পত্তি হয়। উপরিউক্ত রাজনৈতিক অধিকার ভোগের মাধ্যমেই নাগরিকগণ প্রত্যক্ষ বা পরোক্ষভাবে রাষ্ট্রীয় কাজে অংশগ্রহণ করতে পারে। সুতরাং উপরিউক্ত আলোচনার প্রেক্ষিতে বলা যায়, উদ্দীপকে বর্ণিত অধিকারগুলো ছাড়াও নাগরিকগণের, আরও বেশকিছু রাজনৈতিক অধিকার রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: বিলকিছ যে ধরনের অধিকার থেকে বঞ্চিত হয়েছে তা হলো অর্থনৈতিক অধিকার। আইনের সুষ্ঠু ও যথাযথ প্রয়োগ এবং সাম্য প্রতিষ্ঠার মাধ্যমেই বিলকিছের সমস্যার সমাধান সম্ভব বলে আমি মনে করি। যে অধিকার ব্যক্তিকে অভাব ও দারিদ্র্য থেকে মুক্তি দিয়ে অর্থনৈতিক জীবনের নিরাপত্তা বিধান করে তাকে অর্থনৈতিক অধিকার বলে। উদ্দীপকে লক্ষণীয় যে, মেজবাহ ও বিলকিছ চাচাতো ভাইবোন এবং তারা একই অফিসে কাজ করে। কিন্তু তাদের কাজের ধরন এক হওয়া সত্ত্বেও মেজবাহের মজুরি বিলকিছের চেয়ে বেশি। অর্থাৎ বিলকিছ অর্থনৈতিক অধিকার থেকে বঞ্চিত। তার এরূপ অধিকার প্রতিষ্ঠার জন্য বা রক্ষার জন্য সর্বাগ্রে যথাযথ আইনের বাস্তবায়ন প্রয়োজন। আইনের সুষ্ঠু ও যথাযথ প্রয়োগের দ্বারাই রাষ্ট্রে অর্থনৈতিক অধিকার রক্ষা করা সম্ভব। এ অধিকার প্রতিষ্ঠার জন্য প্রয়োজন আইনের অনুশাসন। আইনের অনুশাসনের অর্থ হলো সর্বক্ষেত্রে আইনের প্রাধান্য। আইনের দৃষ্টিতে সবাই সমান। এখানে নারী-পুরুষ, ধনী-গরিব কোনো ভেদাভেদ নেই। এছাড়াও স্বাধীন বিচার বিভাগের উপস্থিতি এ সমস্যা সমাধানে গুরুত্বপূর্ণ ভূমিকা পালন করে। তবে এ ধরনের অধিকার রক্ষার প্রধান হাতিয়ার হলো জনগণের সচেতনতা ও সমাজে সাম্য প্রতিষ্ঠা। জনগণ যদি তাদের অধিকার সম্পর্কে সচেতন হয় তাহলে অন্য কেউ তা খর্ব করতে পারবে না। আর সমাজে সাম্য প্রতিষ্ঠা পেলে নারী-পুরুষ উভয় তাদের ন্যায্য সমতা ভোগ করতে পারবে। যা সমাজে অর্থনৈতিক ক্ষেত্রে নারী পুরুষের এ ধরনের বৈষম্য দূর করতে সহায়তা করবে। পরিশেষে বলা যায়, নারীর ক্ষমতায়ন, সমমর্যাদা, সমঅধিকার প্রতিষ্ঠার মাধ্যমে বিলকিছের মতো নারীদের সমস্যা সমাধান করা সম্ভব।"
        }
      ]
    },
    {
      "number": "6",
      "uddipok": "খাদ্য উৎপাদনে বাংলাদেশ আজ স্বয়ংসম্পূর্ণ। এই কৃতিত্ব সারা দেশের ক্ষুদ্র ও মাঝারি কৃষকের। কিন্তু এই কৃষকরা বাজারে পণ্যের ন্যায্য দাম পায় না। অথচ মধ্য-স্বত্বভোগকারীরা কোনো ঝুঁকি ছাড়াই লাভরান হয়। প্রকৃতপক্ষে কৃষকরা লাভবান না হলে কৃষির অব্যাহত উন্নয়ন ধরে রাখা সম্ভব না।",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "",
          "explanation": "তথ্য অধিকার বলতে রাষ্ট্র কর্তৃক প্রদত্ত আইন অনুযায়ী কর্তৃপক্ষের নিকট থেকে কোনো নাগরিকের তথ্য পাওয়ার অধিকারকে বোঝায়।"
        },
        {
          "label": "খ",
          "question": "",
          "explanation": "মৌলিক অধিকার হলো নাগরিক জীবনের বিকাশ ও ব্যাপ্তির জন্য সে সমস্ত অপরিহার্য শর্তাবলি যা সার্বভৌম রাষ্ট্রের সংবিধান হতে প্রাপ্ত এবং যা সরকারের নিকট অলঙ্ঘনীয়। একমাত্র রাষ্ট্র ঘোষিত জরুরি। অবস্থার সময় কিংবা সংবিধান স্থগিত ও সংশোধন করা ব্যতীত কোনো সরকারই এ মৌলিক অধিকার খর্ব করতে পারে না। রাষ্ট্রীয় চেতনাবোধ থেকে এ মৌলিক অধিকার বিকাশ লাভ করে এবং রাষ্ট্রের সংবিধান হলো মৌলিক অধিকারের উৎস।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত ঘটনায় জামিলা অর্থনৈতিক অধিকার থেকে বঞ্চিত হয়েছে। যে অধিকার ব্যক্তিকে অভাব ও দারিদ্র্য থেকে মুক্তি দিয়ে মানুষের জীবনকে সুখ-স্বাচ্ছন্দ্যপূর্ণ ও নিরাপদ করে তোলে তাকে অর্থনৈতিক অধিকার বলে। কর্মের অধিকার, ন্যায্য মজুরি লাভের অধিকার, বিশ্রাম বা অবকাশ লাভের অধিকার, শ্রমিক সংঘ গঠন করার অধিকার প্রভৃতি অর্থনৈতিক অধিকারের অন্তর্ভুক্ত। উদ্দীপকে বর্ণিত নারী শ্রমিক জামিলা এই অর্থনৈতিক অধিকার থেকেই বঞ্চিত হয়েছে। উদ্দীপকে দেখা যায়, জামিলা ও রতন একই কারখানায় পোশাক কর্মী হিসেবে কাজ করে। কিন্তু মালিক পক্ষ রতনের চেয়ে জামিলাকে কম মজুরি প্রদান করে। অর্থাৎ জামিলা তার ন্যায্য মজুরি লাভের অধিকার থেকে বর্ণিত হয়েছে। এই ন্যায্য মজুরি লাভের অধিকার অর্থনৈতিক অধিকারের অন্তর্ভুক্ত। তাই বলা যায়, উদ্দীপকে বর্ণিত ঘটনায় জামিলা অর্থনৈতিক অধিকার থেকে বঞ্চিত হয়েছে ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের বিলকিছ অর্থনৈতিক অধিকার থেকে বঞ্চিত হয়েছে। তার এ অধিকার রক্ষায় বেশকিছু ব্যবস্থা গ্রহণ করা যেতে পারে। অর্থনৈতিক অধিকার বলতে অর্থনৈতিক ক্ষেত্রে মানুষের সুযোগ-সুবিধা লাভ করাকে বোঝায়। যেমন- কর্মের অধিকার, উপযুক্ত পারিশ্রমিকের অধিকার, অবকাশ লাভের অধিকার, শ্রমিকসংঘ গঠনের অধিকার ইত্যাদি। উদ্দীপকের বিলকিছ সমান কাজ করেও তার ভাই মেজবাহর চেয়ে কম পারিশ্রমিক পায়। অর্থাৎ সে অর্থনৈতিক অধিকার থেকেই বঞ্চিত হয়েছে। তার এ অধিকার রক্ষার জন্য আইনের যথাযথ প্রয়োগ ঘটাতে হবে। কেননা, নাগরিকের অধিকার সংরক্ষণের প্রধান উপায় হচ্ছে আইন। আইনের যথাযথ প্রয়োগ অধিকারকে সুরক্ষিত করে। উদ্দীপকে বর্ণিত বিলকিছের অর্থনৈতিক অধিকার রক্ষার জন্য আইনের শাসন বাস্তবায়ন করতে হবে। রাষ্ট্রে আইনের শাসন থাকলে নাগরিকরা নিজ নিজ অধিকার ভোগ করতে পারে। আইনের শাসনের পাশাপাশি বিলকিছকেও অধিকার সম্পর্কে সচেতন হতে হবে। বিলকিছ যদি তার অধিকার সম্পর্কে সচেতন হয় এবং তা রক্ষার জন্য সচেষ্ট হয় তাহলে অন্য কেউ তার অধিকার খর্ব করতে পারবে না। বিলকিছের পাশাপাশি রাষ্ট্রকেও বিলকিছের অর্থনৈতিক অধিকার রক্ষার জন্য এগিয়ে আসতে হবে। পরিশেষে বলা যায়, অর্থনৈতিক অধিকার উদ্দীপকে উল্লেখিত বিলকিছসহ সব নাগরিকের অন্যতম মৌলিক অধিকার। এ অধিকার রক্ষার জন্য সরকার ও নাগরিকের ঐক্যবদ্ধ প্রচেষ্টা অপরিহার্য।"
        }
      ]
    },
    {
      "number": "7",
      "uddipok": "'ক' রাষ্ট্রের জনগণ কিছু জাতীয় সমস্যা সমাধানের লক্ষ্যে কিছু নীতির ভিত্তিতে ঐক্যবদ্ধ হয় এবং একটি সংগঠন গড়ে তোলে। সংগঠনটির নেতা নির্বাচিত হন একজন সাবেক কলেজ শিক্ষক। তার উদারতা, সহিষ্ণুতা ও বলিষ্ঠ নেতৃত্বে অল্প সময়ে সংগঠনটি ব্যাপক জনপ্রিয় হয়ে উঠে। সংগঠনটি নির্বাচনে অংশগ্রহণ করে এবং সংখ্যাগরিষ্ঠতা পায়।",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো একটি উন্নত গুণ যার মাধামে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে পরিচালিত প্রভাবিত ও নিয়ন্ত্রণ করেন এবং সমাজের ইন্সিত লক্ষ্য অর্জনের জন্য অন্যদের উদ্দীপ্ত করে।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হলো এমন একটি গোষ্ঠী যার সদস্যরা নির্দিষ্ট শ্রেণির দাবি ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের কথা বিবেচনায় না এনে কেবল নির্দিষ্ট শ্রেণির দাবি ব্যক্ত করে এবং তা পূরণের জন্য চাপ সৃষ্টি করে।. চাপ সৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃষ্ট উদাহরণ।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংগঠনটি হলো রাজনৈতিক দল। রাজনৈতিক দলের প্রধান লক্ষ্যই হলো রাষ্ট্রীয় ক্ষমতায় আসীন হওয়া। এজন্য রাজনৈতিক দল নানাবিধ কার্যক্রম পরিচালনা করে থাকে। রাজনৈতিক দল বলতে এমন এক সুসংগঠিত ও সংঘবদ্ধ জনসমষ্টিকে বোঝায়, যারা একটি নির্দিষ্ট নীতির ভিত্তিতে একত্রিত হয়ে রাষ্ট্রের বিভিন্ন সমস্যা সম্পর্কে একমত পোষণ করে, নিয়মতান্ত্রিক পন্থায় ক্ষমতা দখলে আগ্রহী এবং রাজনৈতিক একক হিসেবে কাজ করে। রাজনৈতিক দল জনগণের মধ্যে নেতৃত্বের বিকাশ ঘটিয়ে নেতৃত্ব দেওয়ার মানসিকতা তৈরি করে দেয়। স্থানীয় পর্যায় থেকে ক্রমে জাতীয় পর্যায়ে নেতৃত্বদানের ক্ষমতা রাজনৈতিক দলই ব্যক্তির মধ্যে জাগ্রত হওয়ার সুযোগ করে দেয়। রাজনৈতিক দলের অন্যতম কাজ হচ্ছে আদর্শ ও কর্মসূচির পক্ষে জনমত গঠন করা। বিভিন্ন সভা, মিছিল, মিটিং ও গণযোগাযোগের মাধ্যমে রাজনৈতিক দল এ কাজটি করে থাকে। সরকারের কোনো ভুল সিদ্ধান্তের গঠনমূলক সমালোচনায় বিরোধী দলগুলো গুরুত্বপূর্ণ ভূমিকা পালন করে থাকেন। এছাড়া রাজনৈতিক দল বিভিন্ন ধর্ম, শ্রেণি, পেশা ও বর্ণের মানুষকে একত্র করে সামাজিক ঐক্য প্রতিষ্ঠায় গুরুত্বপূর্ণ ভূমিকা পালন করে। উদ্দীপকে এমন এক সংগঠন তৈরির কথা বলা হয়েছে যেটি কিছু জাতীয় সমস্যা সমাধানের লক্ষ্যে কিছু নীতির ভিত্তিতে ঐক্যবদ্ধ এবং সংগঠনটি নির্বাচনে অংশগ্রহণ করে সংখ্যাগরিষ্ঠতা লাভ করে। সংগঠনের এরূপ বৈশিষ্ট্য মূলত একটি রাজনৈতিক দলকেই ইঙ্গিত করে। কেননা একমাত্র রাজনৈতিক দলই জাতীয় সমস্যা সমাধানের জন্য কিছু নির্দিষ্ট নীতির ভিত্তিতে ঐক্যবদ্ধ হয় এবং এর মূল লক্ষ্যই থাকে জনসমর্থন নিয়ে ক্ষমতায় যাওয়া। সুতরাং বলা যায়, উদ্দীপকের সংগঠনটি রাজনৈতিক দলকেই নির্দেশ করে।"
        },
        {
          "label": "ঘ",
          "question": "",
          "explanation": "\"সংগঠনটির নেতার মধ্যে নেতৃত্বের গুণাবলির সন্নিবেশ ঘটেছে\"- উক্তিটি যথার্থ বলে আমি মনে করি। 'নেতৃত্ব' মূলত একটি সামাজিক গুণ যার অর্থ হলো নেতার গুণাবলি বা যোগ্যতা। সমাজ ও রাষ্ট্রকে অভীষ্ট লক্ষ্য অর্জনে পরিচালিত করাই নেতৃত্বের মূল লক্ষ্য। নেতার ব্যক্তিত্ব ও গুণাবলির ওপর তার নেতৃত্ব নির্ভর করে। তাই একজন নেতার আবশ্যকীয় কিছু গুণাবলি থাকা প্রয়োজন। নেতাকে ব্যক্তিত্বের গুণে একক ও অনন্য ভাবমূর্তির অধিকারী হতে হয়। চরিত্রের মাধুর্য, নমনীয়তা, তেজস্বিতা প্রভৃতি গুণ নেতাকে ব্যক্তিত্বের অধিকারী করে তোলে। বুদ্ধিমত্তা নেতৃত্বের আবশ্যকীয় গুণ। নির্বোধ বা বুদ্ধিহীন মানুষ কখনো নেতা হতে পারে না। নেতাকে অবশ্যই অভিজ্ঞ হতে হয়। একই সাথে জটিল সমস্যা সমাধানের জন্য প্রয়োজন দূরদৃষ্টি সম্পন্ন নেতৃত্বের। নেতা যেমন একদিকে হবেন বাগ্মী, তেমনি অন্যদিকে তিনি হবেন ধৈর্যশীল শ্রোতা। বক্তব্যগুণে তিনি যেমন সবার মন জয় করেন, ঠিক তেমনি ধৈর্যসহকারে দলীয় সদস্য এবং জনগণের সমস্যা ও বক্তব্য শুনবেন, জানবেন এবং সেগুলো সমাধানের চেষ্টা করবেন। নেতার অন্তর হবে উদার। নেতা হবেন উদার ও বিশাল মনের অধিকারী। সংকীর্ণতা, দীনতা, পরশ্রীকাতরতা, স্বার্থপরতা ও হীনম্মন্যতা নেতার মনে ও চিন্তায় ঠাঁই পাবে না। নেতার অন্যান্য গুণাবলির মধ্যে রয়েছে স্বার্থহীনতা, দায়িত্ববোধ ও আত্মসংযম। নেতা হবেন সত্য ও সুন্দরের পূজারি। অসত্য ও অজ্ঞতা নেতাকে পথভ্রষ্ট করবে না। উদ্দীপকের নেতার মধ্যে উপর্যুক্ত গুণাবলির সন্নিবেশ ঘটেছে যা তাকে ও তার সংগঠনটিকে নিয়ে গেছে উচ্চমাত্রায়। ফলে তার সংগঠন অর্থাৎ রাজনৈতিক দল সংখ্যাগরিষ্ঠতা পেয়েছে। সুতরাং উপরিউক্ত আলোচনা শেষে বলা যায়, \"সংগঠনটির নেতার মধ্যে নেতৃত্বের বহুমুখী গুণাবলির সন্নিবেশ ঘটেছে\"- উক্তিটি যথার্থ।"
        }
      ]
    },
    {
      "number": "8",
      "uddipok": "চীনা নাগরিক মি. লিউ বাংলাদেশে বেড়াতে এসে বাংলাদেশের বিভিন্ন রাজনৈতিক দলের নেতাদের সাথে সাক্ষাত করেন এবং তাদের ভিন্ন ভিন্ন আদর্শ দেখে মুগ্ধ হন। কিন্তু তার দেশের দল ব্যবস্থার কথা চিন্তা করে কষ্ট পান। তিনি মনে করেন, অনেক দল থাকার কারণে এ দেশের মানুষ রাজনীতি সম্পর্কে সচেতন।",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "",
          "explanation": "রাজনৈতিক দল হলো এমন একটি গোষ্ঠী যারা নির্দিষ্ট নীতি বা আদর্শের ভিত্তিতে একত্রিত হয়ে ক্ষমতা গ্রহণের চেষ্টা করে।"
        },
        {
          "label": "খ",
          "question": "",
          "explanation": "কোনো বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সন্মোহিত, অনুপ্রাণিত ও উদ্বুদ্ধ করতে সক্ষম হন তখন সেই নেতৃত্বকে সম্মোহনী নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ করে, আবেগাপ্লুত করে এবং অন্ধ অনুকরণে অনুপ্রাণিত করে। বাংলাদেশে শেরে বাংলা এ. কে ফজলুল হক, মওলানা ভাসানী, বঙ্গবন্ধু শেখ মুজিবুর রহমান প্রমুখের নেতৃত্বকে সম্মোহনী নেতৃত্ব বলা হয়ে থাকে।"
        },
        {
          "label": "গ",
          "question": "",
          "explanation": "মি. লিউ-এর দেশে একদলীয় ব্যবস্থা বিদ্যমান। রাষ্ট্রের মধ্যে যখন সাংবিধানিকভাবে একটি মাত্র রাজনৈতিক দলের অস্তিত্ব বিদ্যমান থাকে এবং তাদের মাধ্যমে রাজনৈতিক কর্মকাণ্ড পরিচালিত হয়, তখন তাকে একদলীয় ব্যবস্থা বলে। এ ব্যবস্থায় একটি দলই সকল ক্ষমতার উৎস। রাষ্ট্রের মধ্যে একটি দলই তার দলীয় আদর্শ, নীতি ও কর্মসূচি অনুযায়ী শাসনকার্য পরিচালনা করে। একদলীয় ব্যবস্থায় দলীয় শৃঙ্খলা কঠোরভাবে মেনে চলা হয়। বর্তমানে রাশিয়া, চীন, উত্তর কোরিয়া, কিউবা প্রভৃতি সমাজতান্ত্রিক রাষ্ট্রে একদলীয় ব্যবস্থা প্রচলিত। উদ্দীপকে দেখা যায়, মি. লিউ বাংলাদেশের বিভিন্ন রাজনৈতিক দলের ভিন্ন ভিন্ন আদর্শ দেখে মুগ্ধ হন। কিন্তু তার দেশের দলব্যবস্থার কথা চিন্তা করে কষ্ট পান। তার মতে অনেক দল থাকার কারণে বাংলাদেশের মানুষ রাজনীতি সম্পর্কে সচেতন। যেহেতু মি. লিউ একজন চীনা নাগরিক তাই বলা যায়, যে তার দেশে একদলীয় ব্যবস্থা বিদ্যমান। কেননা চীন একটি সমাজতান্ত্রিক রাষ্ট্র। আর সেখানে কমিউনিস্ট পার্টি ছাড়া অন্য কোনো দলের উপস্থিতি নেই। সুতরাং উপরিউক্ত আলোচনা শেষে বলা যায়, মি. লিউ-এর দেশে একদলীয় ব্যবস্থা বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত মি. লিউ-এর দেশ চীনে একদলীয় ব্যবস্থা এবং বাংলাদেশে বহুদলীয় ব্যবস্থা বিদ্যমান। চীন ও বাংলাদেশের দল ব্যবস্থার মধ্যে বিভিন্ন পার্থক্য রয়েছে। মি. লিউ-এর দেশ চীনে একদলীয় শাসনব্যবস্থার অধীনে পরিচালিত হয়, সেখানে একটি মাত্র রাজনৈতিক দল থাকে। অন্যদিকে, বাংলাদেশ একটি গণতান্ত্রিক রাষ্ট্র সেখানে বহুদলীয় ব্যবস্থা বিদ্যমান। বিভিন্ন রাজনৈতিক দল ক্ষমতায় আসার জন্য নির্বাচনে প্রতিযোগিতায় অংশগ্রহণ করতে পারে। অপরদিকে, চীনের দলব্যবস্থায় অন্যান্য রাজনৈতিক দলব্যবস্থা নেই বলে শুধুমাত্র একটি রাজনৈতিক দলের মনোনীত প্রার্থীরা নির্বাচনে অংশগ্রহণ করতে পারে। চীনের দল ব্যবস্থায় রাজনৈতিক মত প্রকাশের স্বাধীনতা সীমিত। সরকার বিরোধী কর্মকান্ড কঠোরভাবে নিয়ন্ত্রিত হয়। অন্যদিকে, বাংলাদেশের বহুদলীয় ব্যবস্থায় গণমাধ্যম ও রাজনৈতিক দলের মত প্রকাশের স্বাধীনতা রয়েছে। চীনের একদলীয় ব্যবস্থায় ক্ষমতা একদলের হাতে কেন্দ্রীভূত ও নিয়ন্ত্রিত থাকে। কিন্তু বাংলাদেশে বহুদলের উপস্থিতির কারণে ক্ষমতা বিভিন্ন রাজনৈতিক দল এবং অন্যান্য প্রতিষ্ঠানের মধ্যে ভারসাম্য অবস্থায় থাকে। চীনের দলব্যবস্থায় বিরোধী দলের কার্যত কোনো ভূমিকা নেই। তবে বাংলাদেশে বিরোধী দল সংসদে ও রাজনীতিতে গুরুত্বপূর্ণ ভূমিকা পালন করে থাকে। চীনে একদলীয় ব্যবস্থার কারণে সেখানে একধরনের স্থিতিশীলতা লক্ষ করা যায়। অন্যদিকে বাংলাদেশে বহুদলীয় ব্যবস্থা হওয়ার কারণে মাঝে মাঝে রাজনৈতিক অস্থিতিশীলতা তৈরি হয়। সুতরাং উপরিউক্ত আলোচনা শেষে বলা যায়, উদ্দীপকে বর্ণিত মি. লিউ-এর দেশ চীনের একদলীয় ব্যবস্থা ও বাংলাদেশের বহুদলীয় ব্যবস্থার মধ্যে বিস্তর পার্থক্য বিদ্যমান।"
        }
      ]
    },
    {
      "number": "9",
      "uddipok": "'X' ও 'Y' দুই বন্ধু। তারা সরকারের বিভিন্ন বিভাগ সম্পর্কে আলোচনা করছিল। 'Y' বলল 'E' বিভাগে আইনের বাস্তবায়ন করলেও তা প্রণয়ন করে 'P' আইন বিভাগ। অপরদিকে, 'X' বলল, 'E' বিভাগ অন্য দুটি বিভাগ হতে বেশি গুরুত্বপূর্ণ।",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "",
          "explanation": "বাংলাদেশের বিচার বিভাগের প্রধান হচ্ছেন প্রধান বিচারপতি।"
        },
        {
          "label": "খ",
          "question": "",
          "explanation": "সরকারের তিনটি বিভাগ রয়েছে। যথা- আইন, শাসন ও বিচার বিভাগ। ক্ষমতাস্বতন্ত্রীকরণ নীতির অর্থ সরকারের এ তিনটি বিভাগের ক্ষমতা ও কাজকে পৃথক বা স্বতন্ত্র করে দেওয়া। এক্ষেত্রে প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এ নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যাদান এবং বিভিন্ন মামলায় প্রয়োগ করবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'P' দ্বারা আইন বিভাগকে নির্দেশ করছে। আর আইন বিভাগ গণতন্ত্রায়নে গুরুত্বপূর্ণ ভূমিকা রাখে। গণতান্ত্রিক শাসন প্রতিষ্ঠায় আইন বিভাগের ভূমিকা অত্যন্ত গুরুত্বপূর্ণ। আধুনিক গণতন্ত্র প্রতিনিধিত্বমূলক হওয়ায় এ ব্যবস্থায় আইনসভা তথা আইন বিভাগের গুরুত্ব অপরিসীম। গণতন্ত্রের জন্য প্রয়োজন আইনের শাসন। আইন-বিভাগের প্রধান কাজ হচ্ছে গণতান্ত্রিক পদ্ধতিতে আইন প্রণয়ন করা। আবার গণতন্ত্রের অপরিহার্য উপাদান হলো জনমত গঠন। আইনসভায় অনুষ্ঠিত বিভিন্ন বিতর্ক ও আলোচনা রেডিও, টেলিভিশন ও সংবাদপত্রের মাধ্যমে প্রচারিত হয়। এর ফলে জনগণ সরকারের গৃহীত পদক্ষেপ সম্পর্কে অবগত হয়। এর ফলে সুষ্ঠু জনমত গড়ে ওঠে না। গণতন্ত্রায়নে গুরুত্বপূর্ণ ভূমিকা পালন করে। গণতন্ত্রের জন্য প্রয়োজন সুস্পষ্ট জবাবদিহিতা। আইন বিভাগের মাধ্যমে এই জবাবদিহিতা নিশ্চিত করা হয়। যেমন সংসদীয় সরকার পদ্ধতিতে শাসন বিভাগ তাদের কাজের জন্য যৌথভাবে আইন বিভাগের নিকট দায়ী থাকে। আইন বিভাগের আস্থা হারালে শাসন বিভাগ বা মন্ত্রিসভাকে পদত্যাগ করতে হয়। আইন বিভাগ সাধারণত প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতবি প্রস্তাব উত্থাপন এবং অনাস্থা প্রস্তাব পাশ করে শাসন বিভাগকে নিয়ন্ত্রণ করে থাকে। গণতান্ত্রিক শাসনের জন্য অপরিহার্য হলো রাষ্ট্রীয় কাজে ব্যয়িত অর্থের পুঙ্খানুপুঙ্খ হিসাব প্রদান করা। আইন রিভাগের মাধ্যমে এই কাজটি পরিচালনা করা হয়। কেননা গণতান্ত্রিক রাষ্ট্রে আইন বিভাগই হলো জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য, ব্যয় বরাদ্দ করা হয় না। গণতন্ত্রের প্রাণ বলা হয় নির্বাচনকে। আইনসভা বা আইন বিভাগ অনেক নির্বাচনসংক্রান্ত কাজও পরিচালনা করে থাকে। এভাবেই আইন বিভাগ তার নানাবিধ কার্যক্রমের দ্বারা গণতন্ত্র প্রতিষ্ঠায় সহায়ক ভূমিকা পালন করে থাকে। সরকার রাষ্ট্রের মুখপাত্র আর জনগণের মুখপাত্র হলো আইন বিভাগ। সুতরাং উপরিউক্ত আলোচনার পরিপ্রেক্ষিতে বলা যায়, যে, বর্ণিত ? বিভাগ তথা আইন বিভাগ দেশের গণতন্ত্রায়নে গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত 'E' বিভাগ হলো শাসন বিভাগ। আধুনিক গণতান্ত্রিক সরকারের সবচেয়ে গুরুত্বপূর্ণ বিভাগ হলো শাসন বিভাগ। বিভিন্ন কারণে বর্তমানে শাসন বিভাগের ক্ষমতা ক্রমাগত বৃদ্ধি পাচ্ছে। দলীয় ব্যবস্থার উদ্ভব এবং দলীয় শৃঙ্খলার কঠোরতা আইনসভার সদস্যদের দলের প্রতি অনুগত থাকতে বাধ্য করে। ফলে দলের নির্বাচিত জনপ্রতিনিধিরা শাসকদের চাপিয়ে দেওয়া সিদ্ধান্তের প্রতি অবহেলা করতে পারে না। এভাবে শাসন বিভাগের ক্ষমতা ক্রমেই বৃদ্ধি পাচ্ছে। জরুরি অবস্থায় বা জাতীয় ও আন্তর্জাতিক সমস্যা সমাধানে শাসন বিভাগ দ্রুত ও কার্যকরী সিদ্ধান্ত গ্রহণ করতে পারে। পক্ষান্তরে, আইন বিভাগের পক্ষে তা সম্ভব হয় না। যার কারণে আইন বিভাগের ক্ষমতা হ্রাস পাচ্ছে এবং শাসন বিভাগের ক্ষমতা বৃদ্ধি পাচ্ছে। সাম্প্রতিককালে অধিকাংশ ক্ষেত্রেই আইনসভা আইন প্রণয়নের ক্ষেত্রে সাধারণ নীতিগুলোকে বিধিবদ্ধ করে আইনের ফাঁক পূরণের ক্ষমতা শাসন বিভাগের ওপর ছেড়ে দেয়। এই অর্পিত ক্ষমতাপ্রসূত আইনের মাধ্যমে শাসন বিভাগের ক্ষমতা বৃদ্ধি পেয়েছে। আধুনিককালে শাসন বিভাগ বহুবিধ অর্থনৈতিক কার্য সম্পাদন করে। যেমন- বার্ষিক বাজেট প্রণয়ন, মুদ্রা নিয়ন্ত্রণ, বাণিজ্য চুক্তি সম্পাদন ইত্যাদি। এসব কার্য সম্পাদন করতে গিয়ে শাসন বিভাগ অধিক ক্ষমতার অধিকারী হয়েছে।. অতএব বলা যায়, উপরিউক্ত কারণসমূহের কারণে বর্তমানে উদ্দীপকে বর্ণিত E বিভাগ তথা শাসন বিভাগের ক্ষমতা দিন দিন বৃদ্ধি পাচ্ছে"
        }
      ]
    },
    {
      "number": "10",
      "uddipok": "",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "সরকারের বিভাগ কয়টি?",
          "explanation": "সরকারের বিভাগ তিনটি।"
        },
        {
          "label": "খ",
          "question": "",
          "explanation": "আইনের শাসন বলতে বোঝায় আইনের চোখে সবাই সমান, কেউ আইনের ঊর্ধ্বে নয়- এরূপ সাম্যভিত্তিক শাসনব্যবস্থা। সুশাসনের অন্যতম প্রধান ভিত্তি হলো আইনের শাসন। আইনের শাসন বলতে মূলত বোঝানো হয় রাষ্ট্রীয় জীবনে নিরপেক্ষভাবে আইন প্রয়োগের মাধ্যমে। মানবাধিকারের সংরক্ষণকে। সংখ্যালঘু ও রাজনৈতিক বিরোধী পক্ষের ন্যায়বিচার নিশ্চিত করা এর শর্ত। স্বাধীন নিরপেক্ষ এবং দুর্নীতিমুক্ত আইন প্রয়োগকারী সংস্থা ও বিচার বিভাগ আইনের শাসন প্রতিষ্ঠার জন্য অপরিহার্য। এটি জনগণের অধিকার রক্ষার রক্ষাকবচ।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানে সরকারের শাসন বিভাগকে বুঝানো হয়েছে। রাষ্ট্রের শাসন কাজ পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে। ব্যাপক অর্থে, শাসন বিভাগ বলতে রাষ্ট্রের প্রধান পরিচালক থেকে শুরু করে প্রশাসনিক কাজে নিয়োজিত সাধারণ কর্মচারী পর্যন্ত সকলকে বোঝায়। কিন্তু সংকীর্ণ অর্থে শাসন বিভাগ বলতে রাষ্ট্রের প্রধান কর্মকর্তা এবং তার মন্ত্রিপরিষদকে বোঝায়। শাসন বিভাগের প্রধান কাজ হলো আইন অনুযায়ী দেশ শাসন করা, আইন-শৃঙ্খলা রক্ষা করা এবং জননিরাপত্তা বিধান করা। আধুনিক বিশ্বে কোনো রাষ্ট্র এককভাবে চলতে পারে না। এজন্য অন্যান্য রাষ্ট্রের সাথে বিভিন্ন কূটনৈতিক সম্পর্ক স্থাপন করতে হয়। আর এসব কূটনৈতিক বা পররাষ্ট্র সম্পর্কীয় কাজ সম্পন্ন করা শাসন বিভাগের অন্যতম প্রধান কাজ। উদ্দীপকের ছকে '?' চিহ্নিত স্থান সম্পর্কে বলা হয়েছে, এটি সরকারের অভ্যন্তরীণ কাজ, আইন বাস্তবায়ন করা এবং পরাষ্ট্রসংক্রান্ত কাজ করে থাকে। এরূপ কাজগুলো একটি সরকারের শাসন বিভাগ কর্তৃক সম্পন্ন হয়ে থাকে। সুতরাং '?' চিহ্নিত স্থান দ্বারা সরকারের একটি অতীব গুরুত্বপূর্ণ বিভাগ শাসন বিভাগকে বুঝিয়েছে।"
        },
        {
          "label": "ঘ",
          "question": "",
          "explanation": "নাগরিকের অধিকার ও স্বাধীনতা রক্ষায় উক্ত শাসন বিভাগের গুরুত্ব অপরিসীম বলে আমি মনে করি। শাসন বিভাগ সরকারের একটি গুরুত্বপূর্ণ বিভাগ যা নাগরিকের অধিকার ও স্বাধীনতা নিশ্চিত করতে গুরুত্বপূর্ণ ভূমিকা পালন করে। শাসন বিভাগের প্রধান দায়িত্ব নাগরিকদের মৌলিক মানবাধিকার রক্ষা করা। এ দায়িত্বের আওতায় জীবন, স্বাধীনতা, মত প্রকাশের স্বাধীনতা এবং ধর্মীয় স্বাধীনতা সুরক্ষিত থাকে। আইন অনুযায়ী রাষ্ট্রের অভ্যন্তরীণ শাসনকাজ পরিচালনা ও শান্তি-শৃঙ্খলা রক্ষা করা শাসন বিভাগের প্রধান কাজ। আইনশৃঙ্খলা বাহিনী পরিচালনা ও তাদের কার্যক্রম মনিটরিংয়ের মাধ্যমে শাসন বিভাগ এটি বাস্তবায়ন করে থাকে। শাসন বিভাগের একটি গুরুত্বপূর্ণ দিক হলো বিচার বিভাগের স্বাধীনতা নিশ্চিত করতে সহযোগিতা করা। নাগরিকের অধিকার ও স্বাধীনতা রক্ষায় বিচার বিভাগ বিচার করে রায় দেয় ঠিকই কিন্তু এ রায় কার্যকর করে শাসন বিভাগ। এটি নাগরিকের ন্যায্য বিচার পাওয়ার অধিকার সুরক্ষিত করে। নাগরিকদের মতামত প্রকাশের অধিকার সুরক্ষার জন্য শাসন বিভাগ কাজ করে। এটি গণমাধ্যমের স্বাধীনতা এবং মত প্রকাশের ক্ষেত্রে বাধা দূর করে। সুতরাং উপরিউক্ত আলোচনার প্রেক্ষিতে বলা যায়, শাসন বিভাগের কার্যকরী ভূমিকা দ্বারা নাগরিকদের অধিকার ও স্বাধীনতা রক্ষা করা অসম্ভব। এটি একটি সুষ্ঠু ও গণতান্ত্রিক সমাজ প্রতিষ্ঠার মূল চাবিকাঠি, যেখানে নাগরিকরা স্বাধীন ও নিরাপদ জীবনযাপন করতে পারে।"
        }
      ]
    },
    {
      "number": "11",
      "uddipok": "ফিলিস্তিনিরা দীর্ঘদিন যাবত নিজ ভূমি রক্ষা ও স্বাধীনতার জন্য দখলদার ইসরাইলের বিরুদ্ধে সংগ্রাম করছে। ঐতিহাসিক পটভূমি, ভাষা, সংস্কৃতি এবং ভৌগোলিক কারণে তারা সংগ্রামরত। ইসরায়েলের নির্মম হামলা ও হত্যাযজ্ঞ সত্ত্বেও ফিলিস্তিনিরা দেশ মাতৃকার মুক্তির জন্য লড়াই করে চলেছে।",
      "tag": "Ctg C 25,CTG.C 25",
      "sub_questions": [
        {
          "label": "ক",
          "question": "",
          "explanation": "জাতীয়তা ধারণার প্রবক্তা হলেন ম্যাকিয়াভেলি।"
        },
        {
          "label": "খ",
          "question": "",
          "explanation": "চেতনা বলতে বুঝায় কোনো ব্যক্তি বা গোষ্ঠীর রাজনৈতিক দৃষ্টিভঙ্গি, আদর্শ ও মূল্যবোধ যা সমাজ ও রাষ্ট্রের কাঠামো, ক্ষমতার বণ্টন এবং শাসনব্যবস্থার প্রতি তাদের দৃষ্টিভঙ্গি ও মনোভাব প্রকাশ করে।রাজনৈতিক অনুভূতি না থাকলে ধর্মীয় বা বংশগত ঐক্য, ভৌগোলিক অখণ্ডতা, ইতিহাস ও ঐতিহ্যগত উপাদানসমূহকে মানুষের হৃদয়ে বদ্ধমূল করার কোনো উপায় থাকে না। জাতীয়তা গঠনে ও বিকাশে রাজনৈতিক চেতনা গুরুত্বপূর্ণ ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকে ফিলিস্তিনি জনগণের মধ্যে দেশপ্রেমের ধারণা ফুটে উঠেছে। এ বিশাল পৃথিবীর যে ভূখন্ডে মানুষ জন্ম নেয়, যে দেশের আলো-বাতাস, মাটি ও পানিতে সে বড় হয়, সেই মাটির প্রতি, সেই দেশের প্রতি অলোসাধ মানুষের জন্মগত একটি বিষয়। এ ভালোবাসাই হলো দেশপ্রেম। দেশপ্রেম পবিত্র এবং দেশ ও জাতির জন্য গৌরবের বিষয়। উদ্দীপকে দেখা যায়, ফিলিস্তিনিরা নিজ ভূমি রক্ষা ও স্বাধীনভাবে বেঁচে থাকার জন্য দীর্ঘদিন যাবৎ সংগ্রাম করে আসছে। আত্মবিসর্জন দিয়েও তারা দেশমাতৃকাকে হারাতে চায় না। এ বিষয়টি দেশপ্রেমবেই উপস্থাপন করে। দেশের উন্নয়নে, দেশরক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছাই হলো দেশপ্রেম। জাতীয়তাবোধ একটি জাতিকে দেশপ্রেমে উদ্বুদ্ধ করে থাকে। প্রকৃত দেশপ্রেমিক জাতি দেশের প্রতি পূর্ণাঙ্গ আনুগত্য প্রকাশ করে, দেশের প্রচলিত রীতিনীতি মেনে দেশের জন্য কাজ করে এবং প্রয়োজনে পূর্ণাঙ্গ আত্মত্যাগ করে। দেশপ্রেমে উদ্বুদ্ধ হয়েই একটি নির্দিষ্ট জনগোষ্ঠী বিরোধী শক্তির বিরুদ্ধে অবস্থান নেয় এবং দেশমাতৃকাকে মুক্ত করতে ঐক্যবস্থ দুর্বার আন্দোলন গড়ে তোলে। প্রত্যেক নাগরিকের অন্তরেই দেশপ্রেম গ্রথিত থাকে। নিজ মাতৃভূমি বা জন্মভূমির প্রতি মানুষের ভালোবাসা, দায়িত্ব ও কর্তব্যবোধ থেকেই দেশপ্রেমের উদ্ভব ঘটে থাকে যা ফিলিস্তিন জনগণের মাঝে লক্ষণীয়।"
        },
        {
          "label": "ঘ",
          "question": "",
          "explanation": "উদ্দীপকে ফিলিজিনিদের ঐক্যবদ্ধতার ক্ষেত্রে জাতীয়তার যে উপাদানটির ভূমিকা মুখ্য সেটি হলো ভৌগোলিক ঐক্য। কোনো একটি জনসমাজকে জাতীয়তাবোধে উদ্বুদ্ধ করার ক্ষেত্রে যেসব উপাদান বিশেষ ভূমিকা পালন করে সেগুলোকে জাতীয়তার উপাদান বলা হয়। এ উপাদানগুলো জাতীয় জনসমাজকে জাতি গঠনে সহায়তা করে থাকে। উদ্দীপকে ফিলিস্তিনিদের দেশাত্মবোধের দৃশাপট তুলে ধরা হয়েছে। নিজ ভূমি রক্ষার্থে ও স্বাধীনভাবে বেঁচে থাকার জন্য ইসরাইলীদের অত্যাচার সহ্য করেও ফিলিস্তিনিরা আত্মবিসর্জন দিতে প্রস্তুত। ভৌগোলিক ঐক্যই মূলত তাদের মাঝে ঐতিহাসিক, ভাষা ও সংস্কৃতিগত ঐক্য ইত্যাদির জন্ম দিয়েছে। ভৌগোলিক ঐক্য জাতীয়তাবোধের এক অন্যতম উপাদান। নির্দিষ্ট ভূখন্ডে বসবাসকারীরা খুব সহজেই জাতীয়তাবোধে উদ্বুদ্ধ হতে পারে। জাতীয়তার অন্যান্য উপাদান থাকা সত্ত্বেও শুধু ভৌগোলিক ঐক্যের অনুপস্থিতিতে কোনো জনগোষ্ঠী জাতি গঠন করতে পারে না। তাই এটি জাতীয়তার মুখ্য উপাদান। আবার প্রত্যেক জাতির অতীত স্মৃতি ও ঐতিহ্য তাদেরকে অনুপ্রাণিত করে। এ অনুপ্রেরণা জাতীয়তা গঠনে গুরুত্বপূর্ণ ভূমিকা রেখে থাকে। জাতীয়তাবোধের আরেকটি গুরুত্বপূর্ণ উপাদান হলো ভাষা, সাহিত্য ও সংস্কৃতি। যখন কোনো জনসমাজে অধিকাংশ লোকের ভাষা, সাহিত্য ও সংস্কৃতি একই হয়, তখন তাদের মধ্যে এক সহজাত জাতীয়তাবোধের উন্মেষ ঘটে। একই সাহিত্য ও সংস্কৃতি মানুষের মধ্যে এক ধরনের আত্মিক সম্পর্ক গড়ে তোলে। অতএব দেখা যায় যে, জাতীয়তার ক্ষেত্রে বিভিন্ন উপাদান সক্রিয় ভূমিকা পালন করে। তবে ক্ষেত্র বিশেষে একেক উপাদান একেক জাতির জাতীয়তা সৃষ্টিতে মুখ্য ভূমিকা রাখে। আর উদ্দীপকের প্রেক্ষাপটে এ মুখ্য উপাদানটি হলো ভৌগোলিক ঐক্য।"
        }
      ]
    }
  ]
}