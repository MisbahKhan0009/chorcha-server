{
  "title": "নটরডেম কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "আজাদ সাহেব একজন শিক্ষক। তিনি তার ছাত্রদের নাগরিক অধিকার ও কর্তব্য সম্পর্কে ধারণা নেওয়ার জন্য একটি নির্দিষ্ট বিষয়ে জ্ঞান অর্জনের ওপর গুরুত্বারোপ করেন। তিনি বলেন, প্রত্যেকেরই নিজ নিজ রাষ্ট্রের উন্নয়নের পাশাপাশি বিশ্ব সভ্যতার উন্নয়নে কাজ করা উচিত।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "পুরবাসী নগরের অধিবাসীকে বলা হয়।"
        },
        {
          "label": "খ",
          "question": "",
          "explanation": "সুশাসন হচ্ছে এমন এক ধরনের শাসন কৌশল যার মাধ্যমে সরকারের স্বচ্ছতা ও জবাবদিহিতা নিশ্চিত হয় এবং প্রশাসন যন্ত্রের দুর্নীতি রোধ হয়। এ প্রক্রিয়ায় আইনের শাসন বাস্তবায়ন হয়। ফলে বৈষম্যহীন রাষ্ট্রব্যবস্থার মধ্যে নাগরিকগণ সুখে-শান্তিতে জীবন ভোগ করতে সক্ষম হয়।"
        },
        {
          "label": "গ",
          "question": "",
          "explanation": "আজাদ সাহেবের ছাত্রদের পৌরনীতি ও সুশাসন বিষয়ের জ্ঞান অর্জন আবশ্যক। পৌরনীতি ও সুশাসন মূলত নাগরিকতা বিষয়ক বিজ্ঞান। নাগরিকের অধিকার ও কর্তব্য, রাষ্ট্রের বিভিন্ন প্রতিষ্ঠান, সুনাগরিকতা, নাগরিকতার অতীত, বর্তমান ও ভবিষ্যৎ সম্পর্কে পৌরনীতি ও সুশাসন বিস্তারিত জ্ঞান প্রদান করে। এছাড়াও পরিবার, রাষ্ট্র ও রাষ্ট্রের সাথে জড়িত সকল প্রতিষ্ঠান সম্পর্কে পৌরনীতি ও সুশাসন জ্ঞান প্রদান করে। তাছাড়া পৌরনীতি ও সুশাসন নাগরিকতার স্থানীয়, জাতীয় ও আন্তর্জাতিক দিকসহ নাগরিকের অতীত, বর্তমান ও ভবিষ্যৎ নিয়েও আলোচনা করে থাকে। পৌরনীতি ও সুশাসনের জ্ঞানে সমৃদ্ধ একজন নাগরিক নিজ দেশের উন্নয়নের পাশাপাশি বিশ্ব সভ্যতার উন্নয়নে সচেষ্ট থাকে। এছাড়া নাগরিক জীবনকে নিরাপদ, সভ্য ও নিশ্চিত করার জন্য প্রয়োজনীয় সকল জ্ঞানের ভান্ডার পৌরনীতি ও সুশাসন। সুতরাং বলা যায়, বিশ্বায়নের এ যুগে আজাদ সাহেবের 'ছাত্রদের পৌরনীতি ও সুশাসনের জ্ঞান অর্জন করা উচিত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয় অর্থাৎ পৌরনীতি ও সুশাসনের জ্ঞান বিশ্ব সভ্যতার উন্নয়নে ভূমিকা রাখবে- এ ব্যাপারে আমি একমত পোষণ করছি। পৌরনীতি রাষ্ট্রের নাগরিক ও নাগরিকতা এবং আন্তর্জাতিক সংস্থার স্বরূপ সম্পর্কিত জ্ঞান। বর্তমান যুগের রাষ্ট্র ও সরকার শুধু শাসন কাজই করে না বরং অন্য রাষ্ট্রের সাথে সম্পর্ক স্থাপন, বিভিন্ন আন্তর্জাতিক সংস্থার সদস্যপদ লাভসহ নাগরিকের সার্বিক বিষয় নিয়ে কাজ করে। আর রাষ্ট্র, সরকার, নাগরিকের অধিকার, কর্তব্য ইত্যাদি বিষয় নিয়ে যে শাস্ত্র আলোচনা করে তা হলো পৌরনীতি। পৌরনীতি শুধু রাষ্ট্র, সরকার, নাগরিকের অধিকার, কর্তব্য নিয়েই আলোচনা করে না বরং পৌরনীতি নাগরিকের অতীত, বর্তমান ও ভবিষ্যৎ নিয়ে আলোচনার পাশাপাশি নাগরিকের স্থানীয়, জাতীয় ও আন্তর্জাতিক বিষয় নিয়েও আলোচনা করে। রাষ্ট্রের সদস্য হিসেবে একজন নাগরিক বিশ্ব সমাজের প্রতি বিভিন্ন প্রকার অধিকার ও কর্তব্যবোধে আবদ্ধ। কোনো রাষ্ট্রের নাগরিক যখন বিশ্ব সমাজের নিকট থেকে বিভিন্ন ধরনের অধিকার ভোগ করে এবং বিনিময়ে বিশ্ব সমাজের অপরাপর নাগরিকের প্রতি কর্তব্যবোধে উদ্দীপ্ত হয় তখন তার নাগরিকতা আন্তর্জাতিকতায় রূপ নেয়। নাগরিকের নাগরিকতা আন্তর্জাতিকতায় রূপ নেওয়ায় নাগরিক বিভিন্ন আন্তর্জাতিক সংস্থার সদস্য হতে পারে এবং আন্তর্জাতিকভাবে বিভিন্ন উন্নয়নমূলক কাজে অংশগ্রহণ করতে পারে। উপরিউক্ত এ সমস্ত বিষয়ের জ্ঞানার্জন পৌরনীতি পাঠের মাধ্যমেই সম্ভব। কেননা এ সমস্ত বিষয়ই পৌরনীতি পাঠের মূল বিষয়বস্তু হিসেবে পরিচিত। পরিশেষে আমি মনে করি, উদ্দীপকে বর্ণিত বিষয় অর্থাৎ পৌরনীতি ও সুশাসনের জ্ঞান বিশ্ব সভ্যতার উন্নয়নে ভূমিকা রাখবে।"
        }
      ]
    },
    {
      "number": "2",
      "uddipok": "সালাম ও কালামের মধ্যে জমি নিয়ে বিরোধ আছে। একদিন সালাম তার লোকজন নিয়ে কালামের ওপর হামলা করে। সালামকে প্রধান আসামি করে কালাম আদালতে মামলা দায়ের করে। আদালত সালামকে শাস্তি দেয়।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "সরকারের বিভাগ ৩টি।"
        },
        {
          "label": "খ",
          "question": "",
          "explanation": "সাংবিধানিক আইন বলতে এমন কতিপয় নীতিকে বোঝায় যার মাধ্যমে সরকারের শাসনক্ষমতা এবং শাসক ও শাসিতের মাঝে পারস্পরিক সম্পর্ক নির্ধারিত ও নিয়ন্ত্রিত হয়। অন্যভাবে বলা যায়, প্রত্যেক রাষ্ট্রের সংবিধানে যে আইন প্রণীত হয় তাই সাংবিধানিক আইন। এ আইন অনুযায়ী আইনসভা আইন প্রণয়ন করে। সাংবিধানিক আইনে রাষ্ট্রের বিভিন্ন বিভাগের গঠন, ক্ষমতা, কার্যাবলি, শাসক ও শাসিতের সম্পর্কের রূপরেখা সম্পর্কে নির্দেশনা থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: সালাম ফৌজদারি আইনে শাস্তি পায়। কোনো ব্যক্তিকে রাষ্ট্রীয় আইন ভঙ্গ করা থেকে নিবৃত্ত করার জন্য - এবং এরূপ অপরাধের শাস্তির বিধান দেওয়ার জন্য যে আইন প্রয়োগ করা হয় তাকে ফৌজদারি আইন বলে। গুরুতর অপরাধসংক্রান্ত বিষয়ের বিচারের জন্য ফৌজদারি বিধিমালা প্রয়োগ করা হয়। সমাজে আইনশৃঙ্খলা প্রতিষ্ঠা, নাগরিক জীবনে নিরাপত্তা বিধান এবং অপরাধীকে দণ্ড দেওয়ার জন্য প্রণীত আইনই হচ্ছে ফৌজদারি আইন। উদ্দীপকে সালাম ও কালামের মধ্যে জমি নিয়ে বিবাদ চলছিল। একদিন সালামের লোকজন কালামের ওপর হামলা চালায়। সালামকে প্রধান আসামি করে কালাম আদালতে মামলা দায়ের করলে আদালত সালামকে শাস্তি দেয়। সালাম এভাবে শাস্তি পেয়েছে দেশের বিদ্যমান ফৌজদারি আইনের মাধ্যমে। উপরের আলোচনা থেকে বলা যায়, সালাম ফৌজদারি আইনে শাস্তি পেয়েছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজে শান্তি প্রতিষ্ঠার জন্য উদ্দীপকে বর্ণিত আইন ভূমিকা পালন করে। মন্তব্যটি সঠিক। মানবসমাজে নানা ধর্ম-বর্ণ বয়সের মানুষ বাস করে। একেক জনের মানসিকতাও একেক ধরনের। তাই সমাজে কিছু মানুষ আছে যারা নিজেদের শক্তিমত্তা প্রদর্শন করে অন্যের ওপর প্রভাব খাটিয়ে সমাজে বা রাষ্ট্রে বিশৃঙ্খলা সৃষ্টি করে। এসব মানুষের আচরণ নিয়ন্ত্রণ এবং সমাজে শান্তিশৃঙ্খলা নিশ্চিত করার নিমিত্তে বিশ্বের প্রতিটি রাষ্ট্রে কিছু আইন প্রণীত হয়। যা সমাজে শান্তি প্রতিষ্ঠায় বিশেষ ভূমিকা রাখে। উদ্দীপকের সালামের মতো লোকদের শাস্তি বিধান করে শান্তি প্রতিষ্ঠায় আইনের ভূমিকা অপরিসীম। কেননা, মানুষ শাস্তির ভয়ে আইন মানতে বাধ্য থাকে। এর কারণ হলো আইনের পিছনে থাকে সার্বভৌম শক্তি যারা আইন ভঙ্গকারীকে শাস্তি প্রদান করে সমাজে শান্তি ফিরিয়ে আনে। এছাড়া আইন মানুষের নিরাপত্তারও ব্যবস্থা করে। আইন মানুষের জীবন ও সম্পত্তির নিরাপত্তা বিধান করে থাকে। সর্বোপরি আইন সামাজিক, অরাজকতা দূর করে সমাজে, শৃঙ্খলা প্রতিষ্ঠা করে। মানুষের সুষ্ঠু ও সুন্দর জীবন নিশ্চিত করার জন্য শৃঙ্খলাপূর্ণ পরিবেশ অপরিহার্য। আর এক্ষেত্রে আইনের কোনো বিকল্প নেই। : আলোচনা হতে এটি প্রতীয়মান হয় যে, সমাজবদ্ধ মানুষের জীবনে শৃঙ্খলা প্রতিষ্ঠা ও সর্বস্তরে শান্তি ও নিরাপত্তা নিশ্চিত করতে আইনের কোনো বিকল্প নেই।\""
        }
      ]
    },
    {
      "number": "3",
      "uddipok": "",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "বিচারক নিয়োগের পদ্ধতি ৩টি।"
        },
        {
          "label": "খ",
          "question": "",
          "explanation": "সরকারের তিনটি বিভাগ রয়েছে। যথা- আইন, শাসন ও বিচার বিভাগ। ক্ষমতাস্বতন্ত্রীকরণ নীতির অর্থ সরকারের এ তিনটি বিভাগের ক্ষমতা ও কাজকে পৃথক বা স্বতন্ত্র করে দেওয়া। এক্ষেত্রে প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এ নীতি অনুসারে আইন বিভাগ আইন প্রণয়ন করবে, শাসন বিভাগ সেসব 'আইন কার্যকর করবে এবং বিচার বিভাগ সেসব আইনের ব্যাখ্যাদান এবং বিভিন্ন মামলায় প্রয়োগ করবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে (?) চিহ্নিত স্থানে আইন বসবে। আইন হলো বিধিবদ্ধ সেসব নিয়মকানুনের সমষ্টি যেগুলো একটি রাষ্ট্রের সার্বভৌম কর্তৃপক্ষ কর্তৃক প্রয়োগ করা হয়ে থাকে। রাষ্ট্রীয় জীবনের উন্নতি ও সুশৃঙ্খলা নিশ্চিত করার জন্য নিয়মকানুন বিধিবিধান প্রণীত হয়, সৃষ্টি হয় আইন। এই আইন একটি রাষ্ট্রে মূলত আইনসভা প্রণয়ন করে থাকে। তবে আইনসভা ছাড়াও আইনের আরও অনেক উৎস রয়েছে যেগুলো থেকে রাষ্ট্রে তার প্রয়োজনীয় বিধিবিধানগুলো ধারণ করে থাকে। উদ্দীপকে (?) চিহ্নিত স্থানকে ধরে প্রথা, সংবিধান বিজ্ঞানসম্মত আলোচনা ও ধর্ম উপাদানগুলোকে উপস্থাপন করা হয়েছে। উল্লিখিত এসব উপাদানগুলো আইনের উৎস হিসেবে পরিচিত। সে হিসেবে (?) চিহ্নিত স্থানের উপযুক্ত হলো আইন। অধ্যাপক হল্যান্ড আইনের ছয়টি উৎসের কথা বলেছেন। এগুলো হলো- প্রথা, ধর্ম, বিচারকের রায়, আইনবিদদের গ্রন্থ, ন্যায়বোধ ও আইনসভা। এ উৎসগুলোর মধ্য থেকে ছয়টি উৎস উদ্দীপকে উপস্থাপিত হয়েছে। এ থেকে বোঝা যায়, উদ্দীপকে আইনের প্রতিই আলোকপাত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের (?) চিহ্নিত বিষয়টির সাথে তথা আইনের সাথে স্বাধীনতার গভীর সম্পর্ক রয়েছে। আইন স্বাধীনতার রক্ষক। কেননা, আইন না থাকলে স্বাধীনতা স্বেচ্ছাচারিতায় পরিণত হতো। কোনো কোনো চিন্তাবিদ আইনকে স্বাধীনতার পূর্বশর্ত বলে গণ্য করেছেন। তাদের মতে, এক একটি আইন এক একটি স্বাধীনতা। আইন স্বাধীনতাকে রক্ষা করে বলে ব্যক্তির আত্মোপলব্ধি ও ব্যক্তিত্বের বিকাশ সম্ভব হয়। আইন স্বাধীনতার দ্বারকে সকলের জন্য উন্মুক্ত করে দেয়। আইন স্বাধীনতার ক্ষেত্রকে প্রসারিত করে। যেমন- শ্রমিক কল্যাণের জন্য যেসব আইন প্রণীত হয়েছে এর দ্বারা মালিক শ্রেণির স্বেচ্ছাচারিতা সংকুচিত হয়েছে। আবার গণতান্ত্রিক রাষ্ট্রে জনগণের প্রতিনিধিপুষ্ট আইনসভার মাধ্যমে যে আইন প্রণীত হয় তা জনগণের স্বাধীনতাকে প্রসারিত করে। একদিকে আইনের যৌক্তিক নিয়ন্ত্রণে স্বাধীনতার স্বাদ উপভোগ করা সম্ভবপর হয়ে ওঠে; অন্যদিকে স্বাধীনতার পূর্ণ বিকাশের সাথে সাথে ব্যক্তিত্বের পরিপূর্ণ বিকাশ সহজতর হয়। আইনহীন সমাজে স্বাধীনতা স্বেচ্ছাচারিতা আর অরাজকতার নামান্তর। স্বাধীনতাকে আইনের দ্বারা নিয়ন্ত্রিত ও সুরক্ষিত করা হয়। আলোচনার শেষে বলা যায়, আইন ও স্বাধীনতা একে অপরের পরিপূরক। আইন না থাকলে স্বাধীনতার অস্তিত্ব থাকে না। আর স্বাধীনতা 'না থাকলে, আইনেরও প্রয়োজন হয় না।"
        }
      ]
    },
    {
      "number": "4",
      "uddipok": "জনাব শিবলী সর্বদা শিক্ষার্থীদের কল্যাণের কথা চিন্তা করেন। তিনি সকল শিক্ষার্থীর সাথে একই রকম আচরণ করেন। কোনো কাজকেই তিনি ছোট মনে করেন না। সময়ের কাজ সময়ে করা তার অভ্যাস। অন্যদিকে, জনাব সিরাজ অবৈধ ব্যবসা করে রাতারাতি বড়লোক হয়েছেন। শ্রমিকদের তিনি নির্দয়ভাবে খাটান। গরিব, অসহায় কেউই তার কাছে সাহায্য চেয়ে পান না।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "তথ্য অধিকার আইন প্রথম সুইডেনে চালু হয়।"
        },
        {
          "label": "খ",
          "question": "",
          "explanation": "মানুষ পৃথিবীতে জন্মগতভাবে যে সকল সুযোগ-সুবিধার দাবিদার হয় এবং যা ছাড়া মানুষের পরিপূর্ণ বিকাশ ঘটে না সে সকল সুযোগ-সুবিধা হচ্ছে মানবাধিকার। মানবাধিকার অধিকারেরই একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। আইনগত ও নৈতিক অধিকারগুলোর মধ্যে সেসব অধিকারকে মানবাধিকার বলা হয়, যা পৃথিবীর সকল মানুষ শুধু মানুষ হিসেবে দাবি করতে পারে। প্রকৃতপক্ষে মানব পরিবারের সকল সদস্যের জন্য সহজাত, সর্বজনীন ও হস্তান্তরযোগ্য কিছু অধিকারই হলো মানবাধিকার।"
        },
        {
          "label": "গ",
          "question": "",
          "explanation": "জনাব শিবলী মূল্যবোধসম্পন্ন মানুষ- এ বিষয়ে কোনো সন্দেহ নেই। তবে উদ্দীপক অনুযায়ী তার মধ্যে সামাজিক মূল্যবোধের কয়েকটি উপাদান অনুপস্থিত। উদ্দীপক বিচারে জনাব শিবলীর মধ্যে শৃঙ্খলাবোধ, ন্যায়পরায়ণতা, শ্রমের মর্যাদা ইত্যাদি সামাজিক মূল্যবোধের উপাদানসমূহ ফুটে উঠেছে। এসব উপাদানসমূহ ব্যতীত সামাজিক মূল্যবোধের কয়েকটি উপাদান তার মধ্যে অনুপস্থিত আছে। যেমন- শিষ্টাচার শিষ্টাচার হলো ব্যক্তি শালীনতা ও বিনয়ের মাধ্যমে কোনো বিষয় অন্যের কাছে উপস্থাপন করে। এ ধরনের শিষ্টাচারসম্পন্ন মানুষ পরিবেশ সতর্ক হয়ে তার আচরণ প্রকাশ করে অন্যের মন জয় করতে পারে। এটি এক ধরনের ভদ্রতা। সততা: সততা সামাজিক মূল্যবোধের বিশেষ আদর্শ ও নৈতিকতায় ভূষিত করে। এই গুণ সমাজে মানুষের গ্রহণযোগ্যতা বাড়িয়ে দেয়। সৌজন্যবোধ: সৌজন্যবোধ হলো মানুষকে মানুষ মনে করে যার যা প্রাপ্য তা পরিশোধ করা। কেউ আমার জন্য কিছু করলে তাকে ধন্যবাদ জানানো সৌজন্যবোধের মধ্যে পড়ে। সহনশীলতা: সহনশীলতার মাধ্যমে ব্যক্তির অন্যের অনভূতি, অভ্যাস, মতামতকে সহজে শ্রদ্ধা করতে শেখায়। এর মাধ্যমে সামাজিক বন্ধন দৃঢ় হয়। উপর্যুক্ত উপাদান ব্যক্তির সামাজিক গ্রহণযোগ্যতা ও সম্মান বাড়িয়ে দেয়।"
        },
        {
          "label": "ঘ",
          "question": "",
          "explanation": "জনাব সিরাজকে কোনো বিচারেই মূল্যবোধসম্পন্ন মানুষ বলা যায় না। এমনকি সিরাজ নিজেও নিজেকে মূল্যবোধসম্পন্ন মানুষ হিসেবে দাবি করার সাহস পাবে না বলে আমার দৃঢ় বিশ্বাস। উদ্দীপকে জনাব সিরাজ অবৈধ পন্থায় রাতারাতি ধনী হয়ে উঠেছেন। শ্রমিকদের তিনি নির্দয়ভাবে খাটান কিন্তু ন্যায্য পাওনা দেন না। গরিব, অসহায় ও দরিদ্র মানুষ তার নিকট সাহায্য চেয়ে পায় না। তার এরূপ আচরণের মাধ্যমে মূল্যবোধের নীতি-নৈতিকতা, সহমর্মিতা ও শ্রমের মর্যাদা উপাদানগুলোর অনুপস্থিতি প্রকাশ পেয়েছে। তার মাঝে নীতি ও নৈতিকতাবোধের অনুপস্থিতির কারণে ধনী হওয়ার অবৈধ পন্থা বেছে নিয়েছে। কারণ এ ধরনের মূল্যবোধহীন একজন মানুষ ন্যায়-অন্যায়, উচিত-অনুচিত, ভালো-মন্দ ইত্যাদি পার্থক্য করতে পারে না। আবার শ্রমিকদের 'তিনি নির্দয়ভাবে খাটান এটি সামাজিক ও অর্থনৈতিক মূল্যবোধ ও মানবাধিকার পরিপন্থি। সব ধরনের শ্রমের প্রতি শ্রদ্ধাবোধ পোষণ করাই হলো শ্রমের মর্যাদা যেটি জনাব 'খ'-এর আচরণে অনুপস্থিত। এছাড়াও তার মাঝে সহমর্মিতার মতো মূল্যবোধের অনুপস্থিতি রয়েছে বিধায় তিনি গরিব, অসহায় ও দরিদ্র মানুষদের সাহায্য-সহযোগিতায় এগিয়ে আসেন না। তাদেরকে তাদের অধিকার থেকে বঞ্চিত করেন।"
        }
      ]
    },
    {
      "number": "5",
      "uddipok": "১৯৭৪ সালে ভূখণ্ড সমস্যা নিয়ে ছিটমহলবাসীর নাগরিক অধিকার ও স্বাধীনতা প্রদানের জন্য 'ক' ও 'খ' দেশের মধ্যে চুক্তি হয়। কিন্তু দীর্ঘদিন নানা জটিলতার কারণে উক্ত চুক্তি বাস্তবায়িত হয়নি। সম্প্রতি দু'দেশের সরকারপ্রধানের সম্মতিক্রমে চুক্তি কার্যকর হয়। চুক্তির শর্ত অনুযায়ী স্বাধীন মতামতের ভিত্তিতে ছিটমহলবাসীরা স্থায়ী বসবাসের জন্য স্বাধীন ভূখন্ড বেছে নেয়। বর্তমানে তারা স্বাধীন দেশের নাগরিক হিসেবে সব ধরনের অধিকার ও স্বাধীনতা উপভোগের সুযোগ পাচ্ছে।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "নৈতিকতার ইংরেজি প্রতিশব্দ Morality."
        },
        {
          "label": "খ",
          "question": "",
          "explanation": "যে গণতান্ত্রিক ধারায় জনসাধারণ প্রত্যক্ষ বা সরাসরি দেশ পরিচালনায় অংশগ্রহণ না করে তাদের প্রতিনিধিদের মাধ্যমে অংশ নেয় তখন তাকে পরোক্ষ গণতন্ত্র বলে। নির্বাচিত প্রতিনিধিরা জনগণের পক্ষে রাষ্ট্রীয় কার্যাদি সম্পাদন করেন এবং তাদের কাছে দায়ী থাকেন। জনসাধারণের ইচ্ছানুসারে আইন প্রণয়ন ও শাসনকার্য পরিচালনা করেন বলে একে প্রতিনিধিত্বমূলক গণতন্ত্রও বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত ছিটমহলবাসী এতদিন যেমন- সামাজিক, রাজনৈতিক, অর্থনৈতিক অধিকার থেকে বঞ্চিত ছিল। ছিটমহলবাসী জীবনধারণের অধিকার, চলাফেরার অধিকার, সম্পত্তি ভোগের অধিকার, চুক্তি করার অধিকার, মতামত প্রকাশের অধিকার, সংবাদপত্রের স্বাধীনতার অধিকার সভাসমিতির অধিকার ইত্যাদি সামাজিক অধিকার থেকে বঞ্চিত ছিল। ছিটমহলবাসীর রাজনৈতিক যেমন স্থায়িভাবে বসবাসের অধিকার, নির্বাচনের অধিকার, সরকারি চাকরি লাভের অধিকার, আবেদন করার অধিকার, সরকারি কার্যকলাপের সমালোচনা করার অধিকার থেকে বঞ্চিত ছিল। ছিটমহলবাসী যেসব অর্থনৈতিক অধিকার থেকে বঞ্চিত ছিল তা হলো কর্মের অধিকার, ন্যায্য মজুরি লাভের অধিকার, অবকাশ লাভের অধিকার, সংঘ গঠনের অধিকার। শেষ কথা হলো স্বাধীন সার্বভৌম দেশের নাগরিক হিসেবে ছিটমহলবাসী এখন যেসব অধিকার ভোগ করছে এতদিন তার সেসব অধিকার থেকে বঞ্চিত ছিল।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত স্বাধীন দেশের নাগরিক হিসেবে ছিটমহলবাসীকে অধিকার ভোগের পাশাপাশি কর্তব্যও' পালন করতে বাধ্য- প্রশ্নোক্ত এ উক্তিটি যথার্থই বলে বিবেচিত হয়। অধিকার ও কর্তব্যের মধ্যে সম্পর্ক অত্যন্ত ঘনিষ্ঠ। অধিকার ও কর্তব্য একে অপরের পরিপূরক। উভয়ের উৎসই সমাজ। উভয়ের রক্ষকও সমাজ। নাগরিকগণ নিজ নিজ অধিকারের বিনিময়ে রাষ্ট্রের প্রতি কিছু কর্তব্য পালন করে থাকে। একমাত্র কর্তব্য পালনের মাধ্যমেই অধিকার উপভোগ করা যায়। রাষ্ট্র নাগরিকের অধিকার রক্ষা করে। এজন্য নাগরিকগণও রাষ্ট্রের প্রতি কর্তব্য পালন করে। নাগরিকের যা অধিকার, রাষ্ট্রের তা কর্তব্য। অপরদিকে রাষ্ট্রের যা অধিকার, নাগরিকের তা কর্তব্য। রাষ্ট্র নাগরিকের অধিকার উপভোগের নিশ্চয়তা দেয়। পক্ষান্তরে রাষ্ট্রের স্বাধীনতা ও সার্বভৌমত্ব রক্ষার জন্য নাগরিককে এগিয়ে আসতে হয়। উদ্দীপকে উল্লিখিত ছিটমহলবাসীরা রাষ্ট্রের নাগরিকতা অর্জন করেছে। তারা নিজ নিজ রাষ্ট্রের নাগরিক অধিকার ভোগ করবে। তাদেরকেও রাষ্ট্রের প্রতি যথাযথ কর্তব্য পালন করতে হবে। তাই প্রশ্নোক্ত উক্তিটি সঠিক হয়েছে বলে আমি মনে করি।"
        }
      ]
    },
    {
      "number": "6",
      "uddipok": "জনাব 'H' একজন সচেতন নাগরিক। তিনি জাতীয় নির্বাচনে অংশগ্রহণ করেন এবং বিপুল ভোটে জয়লাভ করেন। তিনি সরকারের বিভিন্ন কর্মকাণ্ড নিয়ে গঠনমূলক সমালোচনা করেন। অন্যদিকে, জনাব 'T' সর্বদা রাষ্ট্রীয় আইন মেনে চলেন, নির্বাচনে ভোট প্রদান এবং নিয়মিত কর প্রদান করেন।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "\"অধিকার হচ্ছে সেসব বাহ্যিক অবস্থা, যা মানসিক পরিপুষ্টি সাধন করে থাকে\"- উক্তিটি টি, এইচ, গ্রিনের।"
        },
        {
          "label": "খ",
          "question": "",
          "explanation": "তথ্য অধিকার বলতে রাষ্ট্র কর্তৃক প্রদত্ত আইন অনুযায়ী কর্তৃপক্ষের নিকট থেকে কোনো নাগরিকের তথ্য পাওয়ার অধিকারকে বোঝায়। এ অধিকার নাগরিকের রাজনৈতিক এবং গণতান্ত্রিক অধিকার। তথ্যের অবাধ প্রবাহ ও জনগণের তথ্য অধিকার নিশ্চিতকরণের লক্ষ্যে বাংলাদেশে ২০০৯ সালে তথ্য অধিকার আইন প্রণীত হয়। জনগণের তথ্য অধিকার নিশ্চিত করা হলে স্বচ্ছতা ও জবাবদিহিতা বৃদ্ধি পাবে, দুর্নীতি হ্রাস পাবে ও সুশাসন প্রতিষ্ঠিত হবে।"
        },
        {
          "label": "গ",
          "question": "",
          "explanation": "জনাব 'H' রাজনৈতিক অধিকার ভোগ করছেন। রাজনীতি পরিচালনায় এবং শাসনকার্যে প্রত্যক্ষ ও পরোক্ষ অংশগ্রহণ করার অধিকারকে রাজনৈতিক অধিকার বলা হয়। গণতান্ত্রিক সরকারের ভিত্তিতে রাজনৈতিক অধিকার স্বীকৃত হয়। ভোটদানের অধিকার, নির্বাচনে অংশগ্রহণের অধিকার, রাজনৈতিক দল গঠনের অধিকার, বসবাস করার অধিকার, সরকারের সমালোচনা করার অধিকার প্রভৃতি রাজনৈতিক অধিকারের অন্তর্ভুক্ত। রাজনৈতিক অধিকার মানুষের মাঝে রাজনৈতিক সচেতনতা বৃদ্ধি করে। উদ্দীপকে আমরা দেখি, জনাব 'H' একজন সচেতন নাগরিক। তিনি জাতীয় নির্বাচনে অংশগ্রহণ করেন এবং বিপুল ভোটে জয়লাভ করেন। তিনি সরকারের বিভিন্ন কর্মকাণ্ড নিয়ে গঠনমূলক সমালোচনা করেন। এসব বিষয় বিবেচনা করে বোঝা যায়, জনাব 'H' উদ্দীপকে রাজনৈতিক অধিকার ভোগ করছেন।"
        },
        {
          "label": "ঘ",
          "question": "",
          "explanation": "জনাব 'H' ও জনাব 'T'-এর কার্যক্রমের পারস্পরিক সম্পর্ক খুবই ঘনিষ্ঠ-উক্তিটি যথার্থ। যে সকল অধিকার একজন নাগরিককে রাষ্ট্রীয় কার্যে অংশগ্রহণের সুযোগ করে দেয় সেগুলোকে রাজনৈতিক অধিকার বলা হয়। আর রাষ্ট্র কর্তৃক স্বীকৃত ও অনুমোদিত অধিকারকে বলা হয় আইনগত অধিকার। উদ্দীপকে আমরা দেখি, জনাব 'H' একজন সচেতন নাগরিক। তিনি জাতীয় নির্বাচনে অংশগ্রহণ করেন এবং বিপুল ভোটে জয়লাভ করেন। তিনি সরকারের বিভিন্ন কর্মকাণ্ড নিয়ে গঠনমূলক সমালোচনা করেন। অন্যদিকে জনাব '1' সর্বদা রাষ্ট্রীয় আইন মেনে চলেন, নির্বাচনে ভোট প্রদান এবং নিয়মিত কর প্রদান করেন। এ থেকে বোঝা যায়, জনাব 'H' রাজনৈতিক অধিকার এবং জনাব 'T' আইনগত অধিকার ভোগ করে। অর্থাৎ 'H' যে অধিকার ভোগ করেন তথা রাজনৈতিক অধিকার আইনগত অধিকারেরই পর্যায়ভুক্ত। কারণ আইনগত অধিকার হলো তিন প্রকার। যথা- (ক) সামাজিক অধিকার, (খ) রাজনৈতিক অধিকার ও (গ) অর্থনৈতিক অধিকার। উদ্দীপকের জনাব 'T' সর্বদা রাষ্ট্রীয় আইন মেনে চলেন, নির্বাচনে ভোট প্রদান করেন এবং নিয়মিত কর প্রদান করেন। তার এ কাজগুলো আইনগত অধিকারেরই ভিন্ন রূপ। সুতরাং একথা বলা যায় যে, জনাব 'H' 'যে অধিকার ভোগ করে তা জনাব 'T'-এর ভোগকৃত অধিকারেরই একটি রূপ' মাত্র। তাই উভয়ের কার্যক্রমের পারস্পরিক সম্পর্ক খুবই ঘনিষ্ঠ।"
        }
      ]
    },
    {
      "number": "7",
      "uddipok": "'ক' একজন জনপ্রিয় রাজনৈতিক নেত্রী। তিনি অতি সহজেই প্রজ্ঞার মাধ্যমে জনগণকে আকৃষ্ট করতে পারেন। জনগণ তাকে অন্যের মতোন বিশ্বাস করেন।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "রাজনৈতিক দল হচ্ছে এমন একটি বৃহৎ সামাজিক গোষ্ঠী যার সদস্যরা অভিন্ন রাজনৈতিক আদর্শে বিশ্বাসী হয়ে সুসংগঠিত হয় এবং রাজনৈতিক উদ্দেশ্য সাধনের জন্য সুনির্দিষ্ট নীতিমালা প্রণয়ন ও বাস্তবায়নপূর্বক রাষ্ট্রীয় ক্ষমতা অর্জনের চেষ্টা করে।"
        },
        {
          "label": "খ",
          "question": "",
          "explanation": "কোনো বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সন্মোহিত, অনুপ্রাণিত ও উদ্বুদ্ধ করতে সক্ষম হন তখন সেই নেতৃত্বকে সম্মোহনী নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ করে, আবেগাপ্লুত করে এবং অন্ধ অনুকরণে অনুপ্রাণিত করে। বাংলাদেশে শেরে বাংলা এ. কে ফজলুল হক, মওলানা ভাসানী, বঙ্গবন্ধু শেখ মুজিবুর রহমান প্রমুখের নেতৃত্বকে সম্মোহনী নেতৃত্ব বলা হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে 'ক'-এর নেতৃত্ব সম্মোহনী নেতৃত্ব। কোনো বিশেষ নেতা যখন তার বক্তব্য ও কাজের দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন তাকে সম্মোহনী নেতৃত্ব বা জাদুকরী নেতৃত্ব বলা হয়। এ ধরনের নেতৃবৃন্দ তীব্র আকর্ষণ শক্তির অধিকারী এবং জনগণ তাদের প্রতি অন্ধ আনুগত্য প্রদর্শন করে। এ ধরনের নেতা তার আচরণ, ব্যক্তিত্ব, বক্তৃতা, কর্মসূচি দ্বারা জনগণকে মোহচ্ছন্ন, আপ্লুত ও বিমুগ্ধ করে তোলেন। এ ধরনের নেতৃত্বগুণে অনুসারীগণ নেতার প্রতি এতই আবেগে আপ্লুত থাকে যে নেতার নির্দেশে জীবন দিতেও প্রস্তুত থাকে। সমাজবিজ্ঞানী ম্যাক্স ওয়েবার সর্বপ্রথম এ জাতীয় নেতৃত্বের ধারণা প্রদান করেন। ব্রিটিশ ভারতের মহাত্মা গান্ধী, বাংলাদেশের শেখ মুজিবুর রহমান, শেরে বাংলা এ. কে. ফজলুল হক প্রমুখ নেতৃবৃন্দের নেতৃত্ব এ জাতীয় নেতৃত্বের উদাহরণ। সম্মোহনী নেতৃত্বের প্রতি জনগণ অন্ধ আবেগে আপ্লুত হয়ে উঠেন। উদ্দীপকে উল্লিখিত 'ক' একজন জনপ্রিয় নেত্রী। তিনি তার ব্যক্তিত্ব ও প্রজ্ঞার দ্বারা মানুষের ওপর ব্যাপক প্রভাব বিস্তার করতে সক্ষম হন। জনগণ তাকে অন্ধের মতো ভালোবাসে। পৌরনীতি ও সুশাসনে এরূপ নেতৃত্বকে সম্মোহনী নেতৃত্ব বলা হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত নেতৃত্বের গুণাবলিগুলো ছাড়াও নেতৃত্বের আরও কিছু গুণাবলি রয়েছে। নিচে সেগুলো ব্যাখ্যা করা হলো- -ব্যক্তিত্ব: নেতাকে ব্যক্তিত্বের গুণে একক ও অনন্য ভাবমূর্তির অধিকারী হতে হয়। তাকে হতে হয় গাম্ভীর্যপূর্ণ ব্যক্তিত্বের অধিকারী। ব্যক্তিত্বের কারণে অনুসারীরা আনন্দচিত্তে নেতার আদেশ-নির্দেশ মেনে চলে। বুদ্ধিমত্তা: যোগ্য নেতৃত্বের আবশ্যকীয় একটি গুণ হলো বুদ্ধিমত্তা। যোগ্য নেতাকে অবশ্যই তীক্ষ্ণ বুদ্ধিমত্তাসম্পন্ন হতে হবে। সাহসিকতা: নেতাকে সাহসী ও দৃঢ় মনোবলের অধিকারী হতে হবে। নেতা সাহসী, আত্মবিশ্বাসী ও দৃঢ় মনোবলের অধিকারী না হলে অভীষ্ট লক্ষ্যে পৌছানো সম্ভব হয় না। দায়িত্ববোধ: যোগ্য নেতাকে অবশ্যই দায়িত্ববোধসম্পন্ন হতে হবে। কেননা দায়িত্ববোধ না থাকলে নেতার পক্ষে সূক্ষ্ম ও সঠিক নেতৃত্বদান সম্ভব হয় না। ন্যায়পরায়ণতা: ন্যায়পরায়ণতা নেতৃত্বের একটি বিশেষ গুণ। নেতাকে অবশ্যই ন্যায়পরায়ণ হতে হবে। নেতা সবাইকে একই দৃষ্টিতে দেখবেন এবং সবার প্রতি নিরপেক্ষ আচরণ করবেন। উদারতা নেতার অন্তর হবে উদার। নেতাকে অবশ্যই ক্ষুদ্র ব্যক্তিস্বার্থকে জলাঞ্জলি দিয়ে সার্বিক জাতীয় স্বার্থকে প্রাধান্য দিতে হবে। এছাড়া একজন নেতাকে সৎ, বিশ্বস্ত ও কাজের প্রতি আন্তরিক হওয়ার পাশাপাশি তাকে ধৈর্যশীল ও সহনশীল হতে হবে। আত্মসংযম: নেতৃত্বের অন্যতম গুণ হলো আত্মসংযম। নেতাকে অপরের মতামত সহ্য করার মতো ধৈর্যের অধিকারী হওয়া আবশ্যক। সকল প্রকার লোভ ও লালসার ঊর্ধ্বে থেকে নেতা সকলের মন জয় করতে সক্ষম হন। সুতরাং উপর্যুক্ত আলোচনার প্রেক্ষিতে বলা যায় যে, 'ক' নেত্রীর গুণাবলি ছাড়াও নেতৃত্বের আরও অনেক গুণাবলি আছে; যা একজন যোগ্য নেতার জন্য আবশ্যক।"
        }
      ]
    },
    {
      "number": "8",
      "uddipok": "",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "সামাজিক মূল্যবোধ হলো সামাজিক মানুষের আচরণ নিয়ন্ত্রণ, ও পরিচালনা করার নীতি ও আদর্শ।"
        },
        {
          "label": "খ",
          "question": "",
          "explanation": "বাংলাদেশ সংবিধানের মূলনীতি ৪টি। যথা- ১. জাতীয়তাবাদ, ২. সমাজতন্ত্র, ৩. গণতন্ত্র ও ৪. ধর্মনিরপেক্ষতা। সংবিধানে জাতীয়তাবাদ সন্নিবেশন করে বাঙালির হাজার বছরের ইতিহাস-ঐতিহ্য সমুন্নত করে পৃথিবীর অন্যান্য জাতি থেকে বাঙালি জাতিসত্তাকে স্বাতন্ত্র মহিমায় উদ্ভাসিত করেছে। সমাজতন্ত্র সংবিধানের অন্যতম মূলনীতি। এর মাধ্যমে সামাজিক ও অর্থনৈতিক বৈষম্য দূর করে মানুষে মানুষে সমতা আনার চেতনা ধারণ করা হয়েছে। গণতন্ত্রকে সংবিধানের মূলনীতি হিসেবে চিহ্নিত করে বাংলাদেশের সংবিধানকে বিশ্বমানের সংবিধানে রূপ দেওয়া হয়েছে। ধর্মনিরপেক্ষতার মাধ্যমে মূলত ধর্ম যার যার, রাষ্ট্র সবার- এই মূলমন্ত্র সংবিধানে উজ্জীবিত হয়েছে।"
        },
        {
          "label": "গ",
          "question": "",
          "explanation": "ক' ও 'খ' দলীয় ব্যবস্থার মাধ্যমে যথাক্রমে একদলীয় ও বহুদলীয় ব্যবস্থার কথা বলা হয়েছে। তাই প্রশ্নের মর্মাথ অনুযায়ী একদলীয় ও বহুদলীয় ব্যবস্থার পার্থক্য বর্ণনা করা হলো। একদলীয় ব্যবস্থা গণতন্ত্র বিরোধী। এ ব্যবস্থায় জনগণের অংশগ্রহণ যেমন থাকে সীমিত তেমনি ব্যক্তির মত প্রকাশের স্বাধীনতা, সংগঠনের স্বাধীনতা, সরকারের সমালোচনা করার স্বাধীনতা থাকে না। পক্ষান্তরে, বহুদলীয় ব্যবস্থা গণতন্ত্রের প্রধান সূচক। বহুদলীয় ব্যবস্থায় জনগণ তাদের ইচ্ছামতো দল পছন্দ করে নেতা নির্বাচন করতে, নির্বাচনের মাধ্যমে সরকার গঠনে অংশ নিতে পারে এবং সরকারকে তাদের অংশ মনে করে। একদলীয় ব্যবস্থায় একটিমাত্র দল থাকায় নাগরিকগণের বিকল্প কোনো চিন্তা-চেতনা প্রকাশ করা সম্ভব হয় না। ফলে রাজনৈতিক বিকাশ ব্যহত হয় এবং জনমতের ভাবনা রাষ্ট্রকেন্দ্রিক না হয়ে ব্যক্তিকেন্দ্রিক হতে থাকে। বহুদলীয় ব্যবস্থায় জনগণ মুক্তি বুদ্ধি চর্চার সুযোগ পায়। এতে সরকার ও রাষ্ট্র একটি নির্দিষ্ট কাঠামোর মধ্যে আবদ্ধ না থেকে জনগণের আশা-আকাঙ্ক্ষা ও বৈশ্বিক চাহিদার সাথে তাল মিলিয়ে এগিয়ে যেতে পারে। একদলীয় ব্যবস্থায় সমালোচনার সুযোগ না থাকায় একই দল একচ্ছত্রভাবে শাসন ক্ষমতায় থাকায় সরকারের স্বৈরাচারী ও দুর্নীতিপরায়ণ হয়ে উঠার আশঙ্কা থাকে কিন্তু বহুদলীয় ব্যবস্থায় ক্ষমতার লাটাই থাকে জনগণের নিকট। তাই সরকার সবসময়ই একটি অদৃশ্য জবাবদিহিতার আওতায় থাকে ফলে সমাজ ও রাষ্ট্রে গণতান্ত্রিক সংস্কৃতি গড়ে উঠে। পার্থক্য যাই থাকুক না কেন মূলকথা হলো উভয় ব্যবস্থারই কিছু দোষ-গুণ আছে। শাসকের ওপর নির্ভর করে এ দলীয়ব্যবস্থার সাফল্য।"
        },
        {
          "label": "ঘ",
          "question": "",
          "explanation": "'ক' ও 'খ' ব্যবস্থা অর্থাৎ একদলীয় ও বহুদলীয় রাজনৈতিক দল ব্যবস্থার মধ্যে বহুদলীয় ব্যবস্থা আমার নিকট গ্রহণীয়। বহুদলীয় ব্যবস্থাই বর্তমান বিশ্বে সবর্জন স্বীকৃত ব্যবস্থা। অতীতের অভিজ্ঞতা থেকে দেখা যায়, একদলীয় কাঠামোর ওপর প্রতিষ্ঠিত সমাজতান্ত্রিক ব্যবস্থা উগ্র ধর্মতান্ত্রিক শোষণ ও নির্যাতনের জাতাকলে পিষ্ট হয়ে জনগণকে একখন্ড পোড়া রুটির বেশি কিছু উপহার দিতে পারে নাই। বহুদলীয় ব্যবস্থার অর্থ হলো রাষ্ট্রে একাধিক রাজনৈতিক দলের উপস্থিতি। এ ব্যবস্থায় এক দল সরকার গঠন করলে অন্য দলসমূহ ছায়া সরকার হিসেবে সরকারের সব কর্মকান্ডের দিকে তীক্ষ্ণ নজর রাখে ফলে সরকারকে জনগণের মতামতের প্রতি শ্রদ্ধাশীল থাকতে হয়। বহুদলীয় ব্যবস্থায় রাজনৈতিক দলগুলো তাদের কর্মসূচি জনসম্মুখে প্রকাশ করার ফলে জনগণ সহজে সাদা ও কালার মধ্যে পার্থক্য বুঝতে পারে। বহুদলীয় ব্যবস্থায় শুধু সরকারই চাপে থাকে না বিরোধী দলসমূহ তাদের কর্মসূচি ও কর্মকান্ডের জন্য জনগণের নিকট দায়বদ্ধ থাকে। এভাবে সরকারি দল ও বিরোধী দলের দায়বদ্ধতার জায়গা থেকে সৃষ্টি হয় সুশাসন আর সুশাসনই গণতান্ত্রিক সংস্কৃতির প্রধান বার্তাবাহক। বহুদলীয় ব্যবস্থায় জনগণের মতামতের ভিত্তিতে সরকার গঠিত হয়। তাই জনগণ সরকারকে তাদের অংশ মনে করে। জনমনে এ চেতনার জন্ম হয় যে, সরকার তাদের এরূপ পরিবেশে সরকার ও জনগণের মধ্যে Bonding অধিকতর মজবুত হয়। গণতান্ত্রিক ব্যবস্থার ভিত্তি হলো নির্বাচন। এক দলীয়ব্যবস্থার নির্বাচন ও প্রহসন সমার্থক শব্দ মাত্র। কিন্তু বহুদলীয় ব্যবস্থা ভোটপ্রদানের পছন্দক্রম থাকায় ভোটারদের প্রতি সরকারের সম্মানবোধ জন্মায়। এক্ষেত্রে ছোট-বড়, ধনী-গরিব, সবার মূল্যায়ন সমদৃষ্টিতে দেখা হয়। ফলে মানবিক মূল্যবোধসম্পন্ন এক ধরনের সমাজব্যস্থা গড়ে ওঠে। মোটকথা হলো মানুষ জন্মগতভাবে স্বাধীন। একদলীয় ব্যবস্থা যেখানে মানুষের এ স্বাধীনতাকে শৃঙ্খলিত করে রাখে সেখানে বহুদলীয় ব্যবস্থা মানুষের চিন্তা, বিবেক ও কর্মের স্বাধীনতার ডানাগুলোকে উন্মুক্ত করে দেয়। তাই শুধু বহুদলীয় ব্যবস্থাই আমার নিকট গ্রহণীয় নয়, এটা আমার জোর দাবি।"
        }
      ]
    },
    {
      "number": "9",
      "uddipok": "'ক' রাষ্ট্রের রাষ্ট্রপ্রধান জনগণের ভোটে নির্বাচিত। রাষ্ট্র পরিচালনায় তিনি অসীম ক্ষমতার অধিকারী। তিনি আইনসভার কাছে জবাবদিহি করতে বাধ্য নন। তার মন্ত্রিসভার সদস্যদের তিনি নিজের ইচ্ছানুযায়ী বরখাস্ত করার ক্ষমতা রাখেন।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "",
          "explanation": "শাসন বিভাগের প্রধান গুরুত্বপূর্ণ কাজ হলো দেশের অভ্যন্তরে শান্তি-শৃঙ্খলা রক্ষা করে জনগণের জানমালের নিরাপত্তা বিধান। দ্বিতীয় গুরুত্বপূর্ণ কাজ হলো দেশের স্বাধীনতা ও সার্বভৌমত্ব রক্ষা এবং অন্য রাষ্ট্রের আক্রমণ থেকে নিজ দেশকে রক্ষা করা।"
        },
        {
          "label": "গ",
          "question": "",
          "explanation": "ক' রাষ্ট্রে রাষ্ট্রপতি শাসিত শাসনব্যবস্থা বিদ্যমান। আইন ও শাসন বিভাগের সম্পর্ক ও জবাবদিহিতার ভিত্তিতে সরকারকে সংসদীয় ও রাষ্ট্রপতি শাসিত সরকার এ দুই ভাগে ভাগ করা হয়। রাষ্ট্রপতি শাসিত সরকারব্যবস্থায় রাষ্ট্রপ্রধান জনগণের ভোটে নির্বাচিত হয়। তিনি আইনসভার সদস্য নন এবং সংসদীয় সরকারব্যবস্থায় শাসন বিভাগ আইন বিভাগের কাছে জবাব দিতে বাধ্য থাকলেও রাষ্ট্রপতিশাসিত সরকারব্যবস্থায় রাষ্ট্রপতি আইনসভার নিকট জবাবদিহি করতে বাধ্য নয়। রাষ্ট্রপতিশাসিত সরকারব্যবস্থায় মন্ত্রিগণ আইনসভার সদস্য নন এবং মন্ত্রীদের নিয়োগ করেন রাষ্ট্রপ্রধান অর্থাৎ রাষ্ট্রপতি তার একক সিদ্ধান্তে মন্ত্রী নিযুক্ত এবং বরখাস্ত হয়। এককথায়, রাষ্ট্রপতি শাসিত শসনব্যবস্থায় রাষ্ট্রপতি অসীম ও চরম ক্ষমতার অধিকারী। উদ্দীপকের 'ক' রাষ্ট্রের রাষ্ট্রপ্রধানের জনগণের ভোটে নির্বাচিত হওয়া, অসীম ক্ষমতা, আইনসভার নিকট জবাবদিহি না করা এবং আজ্ঞাবহ মন্ত্রিপরিষদ ইত্যাদি বৈশিষ্ট্যে মূলত রাষ্ট্রপতিশাসিত শাসনব্যবস্থা বিদ্যমান। তাই উদ্দীপকের সাবলীল অনুসঙ্গ থেকে সহজেই বলা যায়, 'ক' রাষ্ট্রে রাষ্ট্রপতি শাসিত সরকারব্যবস্থা বিদ্যমান।"
        },
        {
          "label": "ঘ",
          "question": "",
          "explanation": "'ক' রাষ্ট্রে বিদ্যমান সরকারব্যবস্থা হলো রাষ্ট্রপতি শাসিত সরকারব্যবস্থা। আমি এ সরকারব্যবস্থাকে উত্তম মনে করি। রাষ্ট্রপতি শাসিত সরকারের রাষ্ট্রপতি একই সাথে সরকার ও রাষ্ট্রপ্রধান। তিনি চরম ক্ষমতার অধিকারী ও প্রকৃত শাসক। রাষ্ট্রপতি শাসিত সরকারব্যবস্থার স্থায়িত্ব একে অন্য যেকোনো সরকারব্যবস্থা থেকে উত্তম স্থান দান করেছে। এ সরকারব্যবস্থায় রাষ্ট্রপতি নির্দিষ্ট সময়ের জন্য নির্বাচিত হন এবং মেয়াদ শেষ হবার পূর্বে এ পদ থেকে তাকে অপসারণ করা অত্যন্ত কঠিন। এ ব্যবস্থায় সরকারপ্রধান ও মন্ত্রিসভাকে আইনসভা কোনোভাবেই নিয়ন্ত্রণ করতে পারে না এবং তারা তাদের কাজের জন্য আইনসভার নিকট দায়ী নন। এ ব্যবস্থায় আইন, শাসন ও বিচার বিভাগ স্বাধীন থেকে নিজেদের কার্যক্রম পরিচালনা করতে পারে। কেননা এ ব্যবস্থায় ক্ষমতাস্বতন্ত্রীকরণ নীতি কার্যকর থাকে।রাষ্ট্রপতি শাসিত সরকারব্যবস্থায় দেশের দ্রুত উন্নয়ন সাধিত হয়। সরকারের স্থায়িত্বের ফলে দীর্ঘমেয়াদি পরিকল্পনা প্রণয়ন ও বাস্তবায়ন করা সম্ভব হয়। এ সরকারব্যবস্থায় রাষ্ট্রপতি পদে সাধারণত দেশের নাম করা যোগ্য ও দক্ষ রাজনীতিবিদ নির্বাচিত হন এবং তিনি তার কাজের সুবিধার্থে দেশের জ্ঞানী, গুণী, দক্ষ ও অভিজ্ঞ ব্যক্তিদের গুরুত্বপূর্ণ পদে নিয়োগ দিয়ে থাকেন। যার ফলে দেশ দক্ষ ও যোগ্য নেতৃত্ব পায়। এ সরকারব্যবস্থায় রাষ্ট্রপতি এককভাবে যেকোনো সিদ্ধান্ত গ্রহণ করতে পারেন। অনুন্নত ও উন্নয়নশীল দেশের জন্য এ সরকারব্যবস্থা অধিকতর উপযোগী। কারণ রাষ্ট্রপতি তার বলিষ্ঠ নেতৃত্ব দ্বারা জাতিকে এগিয়ে নিয়ে যান। সুতরাং আলোচনা থেকে বলা যায়, উদ্দীপকে 'ক' সরকারব্যবস্থা তথা রাষ্ট্রপতি শাসিত সরকার অন্যান্য সরকার থেকে অনন্য বৈশিষ্ট্যের অধিকারী। এজন্য এটি একটি উত্তম সরকারব্যবস্থা বলে আমি মনে করি।"
        }
      ]
    },
    {
      "number": "10",
      "uddipok": "৫ মার্চ, ২০১৩ লোকান্তরিত হয়েছেন ভেনিজুয়েলার প্রেসিডেন্ট হুগো শ্যাভেজ। তিনি প্রকৃত গণতন্ত্রের স্বপ্ন দেখছেন। তবে প্রকৃত গণতন্ত্রকে বাস্তবায়িত করার জন্য প্রয়োজন আইনকে সকলের ক্ষেত্রে সমানভাবে প্রয়োগ করা, নাগরিকদের স্বাধীনভাবে কথা বলার সুযোগ দেওয়া। নাগরিকদের মতামত ব্যতীত প্রকৃত গণতন্ত্র বাস্তবায়ন করা সম্ভব নয়।",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "অধিকার হলো রাষ্ট্র কর্তৃক স্বীকৃত কতকগুলো সুযোগ-সুবিধা, যা ছাড়া ব্যক্তির ব্যক্তিত্বের বিকাশ ঘটে না।"
        },
        {
          "label": "খ",
          "question": "",
          "explanation": "রাজনৈতিক নেতৃত্ব বলতে নেতার রাজনৈতিক বিশেষ গুণকে বোঝায়। এ ধরনের নেতৃত্বের মধ্যে এমন এক ধরনের বিশেষ গুণ থাকে যার মাধ্যমে সহজেই জনগণকে আকৃষ্ট করা যায়। রাজনৈতিক নেতৃত্ব গড়ে উঠে রাজনীতিকে কেন্দ্র করে। রাজনৈতিক নেতৃত্ব তার কাজ দ্বারা, ত্যাগ-তিতিক্ষা দ্বারা জনগণের আস্থার জায়গাটা এতটাই শক্ত করে যে একটি জাতি তার নেতৃত্বে স্বাধীনতা ও মুক্তির স্বাদ পেতে জীবন দিতেও দ্বিধাবোধ করে না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শাসনব্যবস্থা হলো গণতান্ত্রিক শাসনব্যবস্থা। অধুনা বিশ্বে গণতন্ত্র সর্বজনস্বীকৃত ও প্রশংসিত একটি শাসনব্যবস্থা। তবে এ শাসনব্যবস্থা অর্থাৎ গণতন্ত্র সফল করতে কিছু শর্ত বর্তমান থাকা প্রয়োজন। উদ্দীপকে এরূপ কতকগুলো শর্তাবলীর উল্লেখ করা হয়েছে যেমন- আইনের শাসন, স্বাধীনভাবে কথা বলার সুযোগ অর্থাৎ মৌলিক অধিকার এবং নাগরিকদের মতামত অর্থাৎ শাসন কাজে জনগণের অংশগ্রহণ। এসব বিষয় মাথায় রেখেই আমরা গণতন্ত্রের সফলতার শর্তাবলি আলোচনা করব। সেনা গণতন্ত্রকে জনগণের সরকার বলা হয়। কেননা এ সরকারব্যবস্থায় নির্বাচনের মাধ্যমে পরোক্ষভাবে সরকার পরিচালনায় অংশগ্রহণ করে। তাই গণতন্ত্রকে সফল করতে আগে চাই অবাধ, নিরপেক্ষ, সুষ্ঠু ও অন্তর্ভুক্তিমূলক নির্বাচন। এক্ষেত্রে প্রহসনমূলক নির্বাচন গণতন্ত্রকেও প্রহসনের পাত্র বানায়। গণতন্ত্রের সফলতার অন্যতম পূর্বশর্ত হলো গণতান্ত্রিক চেতনাসম্পন্ন জনগণ। জনগণের মধ্যে গণতন্ত্রকে যথাযথভাবে অনুধাবন ও চর্চা করার মানসিকতা থাকতে হবে। জনগণ যদি সচেতন না হয়ে স্বার্থপর ও দুর্নীতি পরায়ণ হয় তা হলে গণতন্ত্র বিনষ্ট হয়। এক্ষেত্রে সুশিক্ষিত জনগণের গুরুত্ব অনস্বীকার্য। গণতন্ত্র আজ একটি জীবনব্যবস্থা। তাই এর সফলতা নির্ভর করে গণতান্ত্রিক ঐতিহ্য, পরিবেশ ও সংস্কৃতির ওপর। এক্ষেত্রে অপরের মত ও আদর্শের প্রতি শ্রদ্ধা প্রদর্শন, সময়মতো নির্বাচন অনুষ্ঠান, সময়মতো ক্ষমতা ছেড়ে দেওয়া, আলাপ-আলোচনার মাধ্যমে শান্তিপূর্ণ উপায়ে রাজনৈতিক সমস্যা মোকাবিলা করা- এগুলো হলো গণতান্ত্রিক সংস্কৃতির বিশেষ দিক। গণতন্ত্রকে সফল করতে সরকার ও বিরোধী দলের মধ্যে সৌহার্দপূর্ণ বুঝাপড়া দরকার। সেক্ষেত্রে বিরোধী দলের বিরোধিতা নয় এবং সরকারি দল বিরোধী মতামতকে দমন-পীড়ন না করলে গণতন্ত্র সফল হতে বাধ্য। উদ্দীপকে গণতন্ত্রকে বাস্তবায়িত করার জন্য আইনকে সকলের জন্য সমানভাবে প্রয়োগ করার কথা বলা হয়েছে। এ গুরুত্বপূর্ণ শর্তটি দ্বারা মূলত আইনের শাসনকে বুঝানো হয়েছে। আইনের শাসন থাকলে রাষ্ট্রের রাঘব বোয়ালরা ও প্রান্তিক জনগোষ্ঠী সমান অপরাধে সমান শাস্তি পায় এবং সমবন্টনের মাধ্যমে ধনবৈষম্য কমে যায়। যেমন বড় ধরনের আর্থিক বৈষম্য রেখে গণতন্ত্র সফল করা সম্ভব নয়। গণতন্ত্রকে সফল করতে জনগণের মৌলিক অধিকার যেমন- চিন্তার স্বাধীনতা, বাক স্বাধীনতা, চলাফেরার স্বাধীনতা, মতামত প্রকাশের স্বাধীনতা সংবিধানে সন্নিবেশিত থাকতে হবে এবং তা সুরক্ষার ব্যবস্থা থাকতে হবে। বড় কথা হলো রাষ্ট্রের শাসকগণ, বিরোধী দল, জনগণ সবাই যখন এক কাতারে এসে তাদের দেশটাকে আপন মনে করে দেশ গঠন ও পরিচালনায় অংশ নেয় তখনি গণতান্ত্রিক ব্যবস্থা আলোর মুখ দেখতে পায়।"
        },
        {
          "label": "ঘ",
          "question": "",
          "explanation": "উক্ত শাসন ব্যবস্থা অর্থাৎ গণতান্ত্রিক শাসনব্যবস্থা বর্তমান বিশ্বে সর্বাধিক গ্রহণযোগ্যনন্দিত শাসনব্যবস্থা। বিকাশের ধারাবাহিকতায় গণতন্ত্র আজ সরকারব্যবস্থার গন্ডি পেরিয়ে জীবনব্যবস্থায় উন্নতি হয়েছে। বাংলাদেশের গণতন্ত্রের আনুষ্ঠানিক যাত্রা শুরু হয় ১৯৭২ সালের সংবিধানের মাধ্যমে, হাঁটি হাঁটি পা পা অবস্থায়। আজ অর্ধশতাব্দী পরে যদি এ দেশের গণতন্ত্রের কার্যকারিতা মূল্যায়ন করতে হয় সেক্ষেত্রে হতাশা না হয়ে উপায় থাকে না। গণতন্ত্রকে বলা হয় জনগণের শাসন। এ ব্যবস্থায় নাগরিকগণ নির্বাচনের মাধ্যমে প্রতিনিধি বাছাই করে পরোক্ষভাবে শাসন কাজে অংশগ্রহণ করে। তাই নির্বাচনকে গণতন্ত্রের প্রাণ বলা হয়। সেই দিক থেকে বাংলাদেশের নির্বাচনব্যবস্থা তা এক ধরনের প্রহসনে পরিণত হয়েছে। অবাধ, সুষ্ঠু, নিরপেক্ষ ও অন্তর্ভুক্তিমূলক নির্বাচন না হওয়ায় সরকারে জনগণের অংশগ্রহণ নাই। এটা কোনো মানদণ্ডেই গণতন্ত্রের সংজ্ঞায় পড়ে না। পরমতসহিষ্ণুতা, পারস্পরিক বিশ্বাস ও শ্রদ্ধাবোধ গণতন্ত্রকে বিকশিত করে। সেদিক দিয়ে বাংলাদেশের রাজনৈতিক দলসমূহের মধ্যে বৈরী সম্পর্ক ও কাদা ছোঁড়াছুড়ি এমন পর্যায়ে পৌঁছেছে যে, পরমতসহিষ্ণুতা - তো দূরের কথা মতামত দেওয়ার সুযোগই দেওয়া হয় না। সরকারি দলের হামলা-মামলা, নির্যাতন, আর ক্লিরোধী দলের কথায় কথায় ভাঙচুর, অগ্নিসংযোগ এ ধরনের রাজনৈতিক পরিস্থিতির মধ্যে গণতন্ত্রের মৃত্যু হওয়াটাই স্বাভাবিক। সামাজিক, অর্থনৈতিক, রাজনৈতিক সাম্য গণতন্ত্রকে সৃদৃঢ় করে। বাংলাদেশে সামাজিক অস্থিরতা, অর্থনৈতিক বৈষম্য এবং রাজনৈতিক প্রতিহিংসার কারণে গণতন্ত্র আজ ঝুঁকির মধ্যে। নাগরিকগণের মৌলিক অধিকার চর্চা করার পরিবেশের মধ্যেই গণতন্ত্রের অস্তিত্ব নিহিত। সেক্ষেত্রে তুমি আমার মতের সাথে একমত হও নতুবা কারাগারে জীবন কাটাও। এ যদি হয় সরকারের শাসন কৌশল সেক্ষেত্রে গণতন্ত্র তো দূরের কথা একনায়কতান্ত্রিক সরকারও স্বস্তির ঢোক গেলে। উপরের আলোচনাই বাংলাদেশের গণতন্ত্র সম্পর্কে আমার শেষ কথা না। মানুষ বাঁচে আশায়, দেশ বাঁচে ভালোবাসায়। এ আশা ও বাঁচার জায়গায় দাঁড়িয়ে বলতে চাই, একদিন আমাদের পারস্পরিক সহযোগিতা, পরমতসহিষ্ণুতা, পারস্পরিক শ্রদ্ধাবোধের নবজাগরণের মধ্য দিয়ে এদেশে গণতন্ত্রের সুষ্ঠু চর্চা হবে এবং বাংলাদেশে হবে একটি ন্যায়ভিত্তিক সমাজ ও টেকসই গণতন্ত্রের মডেল।"
        }
      ]
    },
    {
      "number": "11",
      "uddipok": "",
      "tag": "NDCD 25,NDCD 25",
      "sub_questions": [
        {
          "label": "ক",
          "question": "",
          "explanation": "যে শাসনব্যবস্থায় রাষ্ট্রপ্রধান বা সরকারপ্রধান জনগণের দ্বারা প্রত্যক্ষ বা পরোক্ষভাবে নির্বাচিত হন, তাকে প্রজাতন্ত্র বলে।"
        },
        {
          "label": "খ",
          "question": "",
          "explanation": "যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে, তাকে সংসদীয় সরকার বা মন্ত্রিপরিষদ শাসিত সরকারব্যবস্থা বলে। এ ধরনের শাসনব্যবস্থায় একজন নামমাত্র রাষ্ট্রপ্রধান থাকেন। সরকার পরিচালনায় প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। প্রধানমন্ত্রী মন্ত্রিসভার নেতা ও সরকারপ্রধান। মন্ত্রিসভার সদস্যগণ ব্যক্তিগত ও যৌথভাবে তাদের কাজের জন্য সরকারের নিকট দায়ী থাকেন। আইনসভা অনাস্থা প্রকাশ করলে মন্ত্রিসভা পদত্যাগ করবে। উদাহরণস্বরূপ বাংলাদেশ, ভারত, মালয়েশিয়া প্রভৃতি দেশের কথা বলা যায়।"
        },
        {
          "label": "গ",
          "question": "",
          "explanation": "চিত্রে উল্লিখিত 'ক' চিহ্নিত স্থানটি সরকারের বিচার বিভাগকে নির্দেশ করে। সরকার তিনটি বিভাগের মধ্যে একটি গুরুত্বপূর্ণ বিভাগ হলো বিচার বিভাগ। সংবিধানের ব্যাখ্যাদান করাও বিচার বিভাগের অন্যতম দায়িত্ব। সর্বোপরি দুষ্টের দমন আর শিষ্টের পালন এই মহান ব্রত নিয়ে সরকারের বিচার বিভাগ কাজ করে থাকে। উদ্দীপকের 'ক' চিহ্নিত স্থান সম্পর্কে বলা হয়েছে, এটি জনগণের মৌলিক অধিকার রক্ষা করে, কোনো কারণে নাগরিকের মৌলিক অধিকার ক্ষুন্ন হলে সংবিধানের ৪৪ অনুচ্ছেদ অনুযায়ী সংক্ষুব্ধ ব্যক্তি হাইকোর্ট বিভাগে আবেদনের মাধ্যমে তার প্রতিকার পায়। সংবিধানের ব্যাখ্যা প্রদান করে, কোনো কারণে সাংবিধানিক জটিলতা সৃষ্টি হলে কিংবা শাসনতান্ত্রিক কোনো জটিল বিষয়ে বিচার বিভাগ সংবিধানের ব্যাখ্যা দিয়ে থাকে। যেমন- অন্তবর্তী সরকার নিয়োগের ব্যাপারে রাষ্ট্রপতির ক্ষমতার বিষয়ে সুপ্রিম কোর্ট ব্যাখ্যা দিয়েছে। অপরাধীকে শাস্তি এবং নিরপরাধ ব্যক্তিকে মুক্তির মাধ্যমে বিচার বিভাগ দুষ্টের দমন শিষ্টের পালন করে থাকে। এরূপ কাজগুলো সরকারের বিচার বিভাগকে নির্দেশ করে। তাই উদ্দীপকের 'ক' চিত্রের, প্রদর্শিত উদ্দীপনা থেকে সহজেই বুঝা যায়, 'ক' চিহ্নিত স্থানে সরকারের বিচার বিভাগকে নির্দেশ করছে।"
        },
        {
          "label": "ঘ",
          "question": "",
          "explanation": "নাগরিক 'অধিকার সংরক্ষণে ও ন্যায়বিচার প্রতিষ্ঠায় বিচার। বিভাগের গুরুত্ব অত্যধিক। সরকারের তিনটি বিভাগের মধ্যে একটি গুরুত্বপূর্ণ বিভাগ হলো বিচার বিভাগ। বিচার বিভাগ সারাদেশে এর নিম্ন আদালত, মধ্যম আদালত এবং উচ্চ আদালত দ্বারা বিচারকার্য পরিচালনা করে। কোথাও নাগরিক অধিকার লঙ্ঘিত হয়েছে মনে হলে বিচার বিভাগ সেখানে নাগরিক অধিকার প্রতিষ্ঠায় ভূমিকা রাখে। আর আইনের শাসন প্রতিষ্ঠায় এর বিকল্প নেই। আইনের শাসন বলতে বোঝায়, সকলের জন্য আইনের সমান প্রয়োগ এবং তা দ্বারা ন্যায়বিচার নিশ্চিত করা। উদ্দীপকের বর্ণনায় বিচার বিভাগের প্রতিরূপ প্রকাশ পেয়েছে, যা একটি দেশে আইনের শাসন প্রতিষ্ঠায় গুরুত্বপূর্ণ ও একচ্ছত্র ভূমিকা পালন করে। কেননা, বিচার বিভাগ বর্তমানে স্বাধীনভাবে নাগরিক অধিকার রক্ষা ও ব্যক্তিস্বাধীনতার রক্ষার অন্যতম রক্ষাকবচ। গণতান্ত্রিক রাষ্ট্রে আইন ও শাসন বিভাগের অভিভাবক হিসেবে বিচার বিভাগ নিয়োজিত। আইনের ব্যাখ্যা, আইন প্রণয়ন, ন্যায়বিচার প্রতিষ্ঠা, তদন্তসংক্রান্ত কাজ প্রভৃতির মাধ্যমে বিচার বিভাগ আইনের শাসন প্রতিষ্ঠায় কাজ করে। সরকার বা কোনো ব্যক্তি বা প্রতিষ্ঠান যদি সংবিধানে লিপিবদ্ধ নাগরিক অধিকারে হস্তক্ষেপ করে তাহলে বিচার বিভাগ তা প্রতিহত করে। আইন বিভাগ ও শাসন বিভাগের স্বেচ্ছাচারিতা রোধ করতে বিচার বিভাগ ও তার স্বাধীনতার কোনো বিকল্প নেই। দুষ্টের দমন ও শিষ্টের পালনের মাধ্যমে বিচার বিভাগ দেশে আইনের অনুশাসন নিশ্চিত করতে সর্বদাই নিযুক্ত থাকে। সুষ্ঠু-সুন্দর নাগরিক জীবন গঠনে আইনের শাসন অপরিহার্য আর বিচার বিভাগই এর নিশ্চয়তা বিধান করে থাকে। আলোচনার পরিশেষে তাই বলা যায়, নাগরিকের অধিকার সংরক্ষণ ও ন্যায়বিচার প্রতিষ্ঠার ক্ষেত্রে বিচার বিভাগের বিকল্প নেই।"
        }
      ]
    }
  ]
}