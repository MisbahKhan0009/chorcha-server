{
  "title": "কুমিল্লা বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "রাষ্ট্রপতি সরকারের একটি বিভাগের ব্যক্তিবর্গকে নিয়োগ দিতে পারেন। তাদের বিজ্ঞতা, সাহসিকতা ও সততার ওপর ওই বিভাগের স্বাধীনতা নির্ভর করে। সেই সাথে প্রয়োজন তাদের জন্য উপযুক্ত বেতন, ভাতাদি, পদোন্নতি এবং সামাজিক মর্যাদা। 'আইনগতভাবে ক্ষমতার স্বতন্ত্রীকরণ না থাকলে উক্ত বিভাগ ব্যক্তিস্বাধীনতা ও ন্যায়বিচার সংরক্ষণ করতে পারে না।",
      "tag": "CB 19",
      "sub_questions": [
        {
          "label": "ক",
          "question": "একনায়কতন্ত্রের দুটি বৈশিষ্ট্য লিখ।",
          "explanation": "একনায়কতন্ত্রের দু'টি বৈশিষ্ট্য হলো- ১. এক ব্যক্তির শাসন এবং ২. একদলীয় শাসন।"
        },
        {
          "label": "খ",
          "question": "দ্বি-কক্ষ বিশিষ্ট আইনসভা বলতে কী বোঝ?",
          "explanation": "কোনো রাষ্ট্রের আইনসভা যখন দু'টি ভিন্ন রকম পরিষদ বা কক্ষ নিয়ে গঠিত হয় তখন তাকে দ্বি-কক্ষবিশিষ্ট আইনসভা বলে। দ্বি-কক্ষবিশিষ্ট আইনসভা সর্বজনীন ভোটাধিকার, আংশিক মনোনয়ন কিংবা উত্তরাধিকার সূত্রে গঠিত হয়। এ ধরনের আইনসভা নিম্নকক্ষ ও উচ্চকক্ষের সমন্বয়ে গঠিত হয়।"
        },
        {
          "label": "গ",
          "question": "উদ্দীপকে সরকারের কোন বিভাগকে ইঙ্গিত করা হয়েছে? উক্ত বিভাগের গঠন ব্যাখ্যা করো।",
          "explanation": "উদ্দীপকে সরকারের বিচার বিভাগকে নির্দেশ করে, যার গঠন স্তরভিত্তিক। সরকারের যে বিভাগ ন্যায়বিচার প্রতিষ্ঠা করার উদ্দেশ্যে আইন বিভাগ প্রণীত আইনসমূহকে প্রয়োগ করে অপরাধীর দণ্ড বিধান করে থাকে তাকে বিচার বিভাগ বলে। নাগরিকদের স্বাধীনতা ও অধিকারকে অক্ষুন্ন রাখার জন্য বিচার বিভাগ বিচারকার্য পরিচালনা করে। দেশের বিভিন্ন পর্যায়ের আদালতের সমন্বয়ে গঠিত হয় সরকারের বিচার বিভাগ। চিত্রে উল্লেখিত 'ক' চিহ্নিত স্থান সম্পর্কে বলা হয়েছে- জনগণের মৌলিক অধিকার নিশ্চিত করে, সংবিধানের ব্যাখ্যা প্রদান করে এবং দুষ্টের দমন ও শিষ্টের পালন করে। 'ক' চিহ্নিত স্থানের এসব তথ্য বিচার বিভাগকেই নির্দেশ করে। বিচার বিভাগের গঠন স্তরভিত্তিক। নিম্ন স্তরের আদালতের ওপরে রয়েছে মধ্যম স্তরের আদালত। এ ধরনের আদালতে অপেক্ষাকৃত বড় দেওয়ানি ও ফৌজদারি মামলার বিচারকার্য সম্পন্ন হয়ে থাকে। এছাড়া নিম্ন আদালতের রায়ের বিরুদ্ধে আপিল মামলার বিচারকার্য মধ্যম স্তরের আদালতেই সম্পন্ন হয়। মধ্যম স্তরের আদালতের উপরে অবস্থানরত রাষ্ট্রের উচ্চ আদালত সর্বোচ্চ বিচারালয়ের ভূমিকা পালন করে। এ আদালত রাষ্ট্রের সংবিধানের ব্যাখ্যা, সাংবিধানিক বিরোধ মীমাংসা এবং সংবিধান রক্ষকের ভূমিকা পালন করে, নিম্ন আদালতের কার্যক্রম পর্যবেক্ষণ ও নির্দেশনা দান করে এবং মধ্যম স্তরের আদালতের রায়ের আপিলের মীমাংসা করে থাকে। উচ্চ আদালত শাসন বিভাগকে প্রয়োজনীয় পরামর্শও দান করে থাকে। অর্থাৎ নিম্ন স্তরের আদালত, মধ্যম স্তরের আদালত এবং উচ্চ আদালতের সমন্বয়ে বিচার বিভাগ গঠিত হয়।"
        },
        {
          "label": "ঘ",
          "question": "আইনের শাসন প্রতিষ্ঠায় উক্ত বিভাগের ভূমিকা মূল্যায়ন করো।",
          "explanation": "আইনের শাসন প্রতিষ্ঠা ও নাগরিক অধিকার সংরক্ষণে উক্ত বিভাগের অর্থাৎ বিচার বিভাগের গুরুত্ব অপরিসীম। আইনের শাসনের অর্থ হলো আইনের প্রাধান্য স্বীকার করা এবং আইনানুযায়ী শাসন করা। এ অনুযায়ী 'আইনের দৃষ্টিতে সকলে সমান এবং সকলের জন্য একই প্রকার আইন প্রযোজ্য। আইনের শাসনকে বলা যায় নাগরিক স্বাধীনতার রক্ষাকবচ। আইনের শাসন প্রতিষ্ঠায় সবচেয়ে গুরুত্বপূর্ণ ভূমিকা রাখতে পারে বিচার বিভাগ। নাগরিক অধিকার সংরক্ষণেও বিচার বিভাগের গুরুত্বপূর্ণ ভূমিকা রয়েছে। বিচার বিভাগ রাষ্ট্রের প্রচলিত আইন অনুসারে বিচার কার্যক্রম পরিচালনা করে। রাষ্ট্রীয় আইনের বৈশিষ্ট্য হলো এটি সকল নাগরিকের জন্য সমভাবে প্রযোজ্য হয়। তাই \"আইনের দৃষ্টিতে সকলে সমান\" এই বিষয়টি বিচার বিভাগের কাজে বাস্তব রূপ লাভ করে। বিচারকার্য পরিচালনা করতে গিয়ে বিচারকমণ্ডলী অনেক সময় প্রচলিত আইনকে যথেষ্ট স্পষ্ট মনে করেন না। তাই তারা আইনের ব্যাখ্যার মাধ্যমে নতুন আইন সৃষ্টি করেন এবং আইনের শাসনকে সুনিশ্চিত করেন। বিচার বিভাগ নাগরিকের মৌলিক অধিকার সংরক্ষণ করে থাকে। কোনো নাগরিকের মৌলিক অধিকার লঙ্ঘিত হলে তিনি বিচার বিভাগের দ্বারস্থ হতে এবং রিট আবেদন করতে পারেন। কোনো নাগরিক যদি নিম্ন আদালতের রায়ে সন্তুষ্ট না হন তবে তিনি উচ্চ আদালতে আপিল করতে পারেন। তাছাড়া বিচার বিভাগ সুয়োমোটো বুল জারি করে নাগরিকের অধিকার রক্ষায় ভূমিকা রাখে। বিচার বিভাগের এসব কাজ আইনের শাসন রক্ষায় অপরিহার্য ভূমিকা রাখে। উল্লিখিত আলোচনার ভিত্তিতে বলা যায়, মূলত বিচার বিভাগের কাজের মধ্য দিয়েই রাষ্ট্রে আইনের শাসন ও নাগরিক অধিকার সুরক্ষিত হয়। তাই বলা যায়, আইনের শাসন প্রতিষ্ঠা ও নাগরিক অধিকার সংরক্ষণে বিচার বিভাগের গুরুত্ব অপরিসীম।"
        }
      ]
    },
    {
      "number": "2",
      "uddipok": "দেশীয় নানা প্রজাতির মাছের বাস রক্তদহ বিলে। কিন্তু আজ তা বিলুপ্তির পথে। শিক্ষিত রবিন এই বিলকে অভয়াশ্রম ঘোষণার জন্য উপজেলা নির্বাহী অফিসারের কাছে আবেদন করেন। নির্বাহী অফিসার বলেন, আপনি জেলা পরিবেশ দপ্তরে আবেদন করেন। পরে রবিন পরিবেশ দপ্তরে আবেদন করেন। দপ্তরের কর্মকর্তা বলেন, যথা নিয়মে তা ঘোষণা করা হবে। কিছু দিন পর রবিন আবার পরিবেশ দপ্তরে যান। এবার কর্মকর্তা বলেন, ঐ আবেদনে এলাকাবাসীর স্বাক্ষর লাগবে। রবিন এলাকাবাসীর স্বাক্ষর সংগ্রহ করে পুনরায় আবেদন করেন। পরবর্তীতে রবিন আবার দেখা করলে কর্মকর্তা বলেন, ফাইলটি মন্ত্রণালয়ে পাঠানো হয়েছে এবং মন্ত্রণালয় থেকে ঘোষণা হবে। আপনি ঢাকায় খোঁজ নেন। রবিনের স্বপ্ন আজ ফ্যাকাশে।",
      "tag": "CB 19",
      "sub_questions": [
        {
          "label": "ক",
          "question": "গ্রিক শব্দ 'Demos' অর্থ কী?",
          "explanation": "গ্রিক শব্দ 'Demos' অর্থ হলো 'জনগণ'।"
        },
        {
          "label": "খ",
          "question": "পদসোপান নীতি বলতে কী বোঝ?",
          "explanation": "পদসোপান নীতি বলতে পদের গুরুত্ব ও মর্যাদা অনুসারে পর্যায়ক্রমিক প্রণবিন্যাসকে বোঝায়। পদসোপান নীতি অনুযায়ী পদসমূহকে এমনভাবে শ্রেণিবিন্যাস করা হয় হাতে প্রত্যেক নিম্নতর জেদ কোনো উচ্চতর পদ ছারা নিয়ন্ত্রিত হয়। রাজাপানের ফলে প্রত্যেক কর্মচারী তার কার্যাবলির জন্য ঊর্ধ্বতন কর্তৃপক্ষের নিকট দায়ী থাকেন। উদাহরণস্বরূপ বাংলাদেশ সচিবালয়ের কশাসনিক পদসোপান উল্লেখ করা যেতে পারে। যেমন- সহকারি সচিব→ সিনিয়র সহকারি সচিব→ উপসচিব→ যুগ্মসচিব→ অতিরিক্ত সচিব→ সচিব→ সিনিয়র সচিব।"
        },
        {
          "label": "গ",
          "question": "উদ্দীপকে প্রশাসনের এ ধরনের প্রক্রিয়াকে কী নামে চিহ্নিত। করা হয়? তা ব্যাখ্যা করো।",
          "explanation": "উদ্দীপকে প্রশাসনের এ ধরনের প্রক্রিয়াকে আমলাতান্ত্রিক জটিলতা হালালফিতার দৌরাত্ম্য নামে চিহ্নিত করা হয়। মমলাতান্ত্রিক সংগঠনের একটি মারাত্মক জুটি হলো লালফিতার দৌরাত্ম্য। এর অর্থ কাজে দীর্ঘসূত্রিতা। সাধারণত আমলারা সবকিছুই প্রশাসনিক। নিয়ম-নীতি ও বিধি-বিধানের আলোকে করতে চান। এর ফলে সমস্যার মানবিক দিকটি উপেক্ষিত হয়। বিধি মোতাবেক অগ্রসর হতে গিয়ে সময় নষ্ট হয় এবং সমস্যা আরও জটিল হয়ে পড়ে। জনগণের চাওয়া-পাওয়া মামলাতন্ত্রের 'লাল ফিতার' বাঁধনে আটকা পড়ে থাকে। উদ্দীপকে লক্ষ করা যায়, রক্তদহ বিলকে মাছের অভয়াশ্রম ঘোষণার জন্য রবিন উপজেলা নির্বাহী অফিসারের কাছে আবেদন করলে তিনি তাকে জেলা পরিবেশ দপ্তরে আবেদন করতে বলেন। রবিন জেলা পরিবেশ দপ্তরে জাবেদন করলে কর্মকর্তা তাকে যথানিয়মে কাজটি সম্পন্ন হবে বলে আশ্বাস দেন। কিছুদিন পর রবিন পরিবেশ দপ্তরে গেলে ঐ কর্মকর্তা তাকে আবেদনে এলাকাবাসীর স্বাক্ষর লাগবে বলে জানান। রবিন এলাকাবাসীর স্বাক্ষর সংগ্রহ করে পুনরায় আবেদন করেন। পরবর্তীতে রবিন আবার দেখা করলে কর্মকর্তা ফাইলটি মন্ত্রণালয়ে পাঠানো হয়েছে বলে জানান। উদ্দীপকে প্রশাসনের এ ধরনের প্রক্রিয়ায় কাজের দীর্ঘসূত্রিতার বিষয়টি স্পষ্ট হয়ে উঠেছে, যাকে আমলাতান্ত্রিক জটিলতা বা লালফিতার দৌরাত্ম্য বলে অভিহিত করা হয়।"
        },
        {
          "label": "ঘ",
          "question": "উদ্দীপকে এ প্রক্রিয়া নিয়ন্ত্রণে তোমার মতামত বিশ্লেষণ করো।",
          "explanation": "উদ্দীপকে প্রশাসনের আমলাতান্ত্রিক জটিলতা বা লালফিতার দৌরাত্ম্যের বিষয়টি সুস্পষ্টভাবে ফুটে উঠেছে। এ প্রক্রিয়া নিয়ন্ত্রণে নানাবিধ পদক্ষেপ নেওয়া যেতে পারে বলে আমি মনে করি। উদ্দীপকে লক্ষ করা যায়, রবিন রক্তদহ বিলকে মাছের অভয়াশ্রম ঘোষণার জন্য আবেদন করে বিভিন্নভাবে হয়রানির শিকার হন। লালফিতার দৌরাত্ম্যের কারণে এ ধরনের সমস্যার সৃষ্টি হয়েছে। এ ধরনের সমস্যা নিয়ন্ত্রণের জন্য জনগণ ও প্রশাসন উভয়কেই এগিয়ে আসতে হবে। মামলাতান্ত্রিক জটিলতা তথা লালফিতার দৌরাত্ম্য নিয়ন্ত্রণের জন্য দেশের জনগণকে রাজনৈতিকভাবে সচেতন করে তুলতে হবে। এ সমস্যা নিয়ন্ত্রণের লক্ষ্যে আমলা নিয়োগের ক্ষেত্রে সরকারকে দলীয় নিয়োগের পরিবর্তে দক্ষ, সৎ ও নিবেদিত প্রাণ ব্যক্তিদের নিয়োগ দিতে হবে। আমলাদের প্রশিক্ষণের ব্যবস্থা করতে হবে। প্রশাসনিক কাজকর্মে আমলাদের জবাবদিহিতার বিষয়টি নিশ্চিত করতে হবে। আমলারা যাতে স্বেচ্ছাচারি হতে না পারে সেজন্য রাজনৈতিক কর্তৃপক্ষ কর্তৃক আমলাতন্ত্রকে নিয়ন্ত্রণের ব্যবস্থা করতে হবে। আমলাদের যথোপযুক্ত বেতন, ভাতা ও অন্যান্য সুবিধাদি প্রদান করতে। হবে। আমলাতান্ত্রিক জটিলতা নিয়ন্ত্রণের জন্য দেশে আইনের সুষ্ঠু প্রয়োগ ঘটাতে হবে। এর মাধ্যমে জটিলতা সৃষ্টিকারীরা যখন শাস্তির আওতায় আসবে তখন অন্যেরা ভয়ে তা করতে সাহস পাবে না। ফলে আমলান্ত্রিক জটিলতা অনেকাংশে নিয়ন্ত্রণ করা সম্ভব হবে। পরিশেষে বলা যায়, উল্লিখিত পদক্ষেপসমূহ গ্রহণের মাধ্যমে প্রশাসনের। আমলাতান্ত্রিক জটিলতা বা লালফিতার দৌরাত্ম্য নিয়ন্ত্রণ করা সম্ভব হবে।"
        }
      ]
    },
    {
      "number": "3",
      "uddipok": "দ্বীপ রাষ্ট্রের সংগ্রামী নেতা ভূত সীন জনসভায় বলেন, ঐ বহিরাগত শাসক যত শক্তিশালী হোক না কেন আমরা তা ভয় করি না। আমরা এই ভূ-খণ্ডের ভূমিপুত্র। এই মাটি, ভাষা, সাহিত্য ও ঐতিহ্য আমাদের। হাজার বছর ধরে আমরা সুখে-দুঃখে একসাথে আছি। আগামী দিনে জয় আমাদের নিশ্চিত।",
      "tag": "CB 19",
      "sub_questions": [
        {
          "label": "ক",
          "question": "Natio' বা 'Natus' শব্দের অর্থ কী?",
          "explanation": "Natio' বা 'Natus' শব্দের অর্থ হলো 'Birth' অর্থাৎ 'জন্ম'।"
        },
        {
          "label": "খ",
          "question": "জাতি বলতে কী বোঝ?",
          "explanation": "রাজনৈতিকভাবে সংগঠিত সমাজকে জাতি বা Nation বলে। ব্যুৎপত্তিগত অর্থে জাতি বলতে একই বংশোদ্ভূত জনমষ্টিকে বোঝায়। কিন্তু বর্তমানে জাতি কথাটি ব্যুৎপত্তিগত অর্থে ব্যবহৃত হয় না। আধুনিককালে জাতি বলতে নির্দিষ্ট ভূখণ্ডে বসবাসকারী এমন, এক জনসমষ্টিকে বোঝায় যারা ধর্ম, ভাষা, সংস্কৃতি, কৃষ্টি এবং ঐতিহ্যের বন্ধনে আবদ্ধ এবং যাদের মধ্যে সামাজিক, রাজনৈতিক ও অর্থনৈতিক ঐক্য বিদ্যমান। একটি জনসমাজ জাতীয়তাবোধে উদ্বুদ্ধ হলে এবং রাজনৈতিক সংগঠনের ভিত্তিতে স্বাধীন হবার চেষ্টা করলে বা স্বাধীন হলে জাতিতে পরিণত হয়।"
        },
        {
          "label": "গ",
          "question": "উদ্দীপকে জাতীয়তাবাদের কোন কোন উপাদানকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে জাতীয়তাবাদের ভৌগোলিক ও সাংস্কৃতিক উপাদানকে ইঙ্গিত করা হয়েছে। জাতীয়তাবাদের অন্যতম গুরুত্বপূর্ণ উপাদান হলো ভৌগোলিক ঐক্য। একই ভৌগোলিক সীমার মধ্যে বসবাস করলে মানুষের মধ্যে গভীর দেশাত্মবোধ তৈরি হয়। ফলে জাতীয়তাবোধ গভীর হয়। উদ্দীপকে জাতীয়তাবাদের উপাদান হিসেবে এ ভৌগোলিক ঐক্যের ইঙ্গিত রয়েছে। উদ্দীপকে দ্বীপ রাষ্ট্রের সংগ্রামী নেতা তুত সীন বলেন, আমরা এই ভূখণ্ডের ভূমিপুত্র। তৃত সীনের এ বক্তব্য জাতীয়তাবাদের গুরুত্বপূর্ণ উপাদান ভৌগোলিক ঐক্যকেই নির্দেশ করে। জাতীয়তাবাদের আরেকটি গুরুত্বপূর্ণ উপাদান হলো সাংস্কৃতিক ঐক্য। একই জনসমাজে বসবাসকারী মানুষ যখন সুখ-দুঃখ, মান-অপমান, লাভ- লোকসান প্রভৃতি ক্ষেত্রে নিজেদেরকে সম-অংশীদার বলে মনে করে তখন জাতীয়তার সৃষ্টি হয়। এছাড়া দীর্ঘদিন একই ভূখণ্ডে বসবাস করলে জনসমাজের মধ্যে ইতিহাস, কৃষ্টি ও সংস্কৃতি প্রভৃতির ক্ষেত্রে সমন্বয় সাধনের ফলে ঐতিহ্যগত ঐক্য গড়ে ওঠে। উদ্দীপকে জাতীয়তাবাদের এ সাংস্কৃতিক ঐক্যের প্রতিফলন লক্ষ করা যায়। উদ্দীপকে দেখা যায়, দ্বীপ রাষ্ট্রের সংগ্রামী নেতা তুত সীন বলেন, এই ভাষা, সাহিত্য ও ঐতিহ্য আমাদের। হাজার বছর ধরে আমরা সুখে-দুঃখে একসাথে আছি। তৃত সীনের এ বক্তব্যে জাতীয়তাবাদের সাংস্কৃতিক ঐক্যেরই বহিঃপ্রকাশ ঘটেছে।"
        },
        {
          "label": "ঘ",
          "question": "জাতীয়তাবাদ গঠনে উদ্দীপকে উল্লেখিত উপাদানসমূহের গুরুত্ব বিশ্লেষণ করো।",
          "explanation": "উদ্দীপকে জাতীয়তাবাদের ভৌগোলিক ও সাংস্কৃতিক উপাদানের প্রতি ইঙ্গিত করা হয়েছে। জাতীয়তাবাদ গঠনে এ দু'টি উপাদানের গুরুত্ব ব্যাপক। জাতীয়তা নির্ধারণে ভৌগোলিক বিষয় গুরুত্বপূর্ণ বলে বিবেচিত হয়। একই ভাষা ও সংস্কৃতির মানুষও ভিন্ন ভিন্ন জাতীয়তায় উদ্বুদ্ধ হতে বা পরিচিত হতে পারে। যেমন- সব ইংরেজি ভাষাভাষী বা সব আরবি ভাষাভাষীর মানুষ একই জাতীয়তায় উদ্বুদ্ধ নয়। তারা ভৌগোলিক বা রাষ্ট্রীয় পরিচয়ে ভিন্ন ভিন্ন জাতীয়তায় উদ্বুদ্ধ হয়েছে। পৃথিবীর সব বাঙালি নৃতাত্ত্বিক দিক থেকে বাঙালি হলেও তাদের ভৌগোলিক বা রাষ্ট্রিক জাতীয়তা ভিন্ন ভিন্ন। উদ্দীপকে উল্লেখিত জাতীয়তাবাদ গঠনের অপর উপাদানটি হলো সাংস্কৃতিক। ভাষা, সাহিত্য ও সাংস্কৃতিক বন্ধনে আবদ্ধ মানুষের মধ্যে একই জাতীয়তাবোধের উন্মেষ ঘটে। একই জনগোষ্ঠী যখন, তাদের মধ্যে একই রীতিনীতি, পোশাক-পরিচ্ছদ, বেশভূষা, চালচলন লক্ষ করা যায় তখন তাদের মধ্যে সাংস্কৃতিক বন্ধন সুদৃঢ় হয়ে ওঠে। শতাব্দীর পর শতাব্দী ধরে বাঙালি কৃষ্টি-লোকাচারের সাথে, সুফী দরবেশ প্রচলিত উদারপন্থি ইসলাম ধর্মের সংমিশ্রণে আমাদের বাঙালি সংস্কৃতি গড়ে উঠেছে। আমাদের ভাষা ও সংস্কৃতিকে রক্ষা করার জন্য আমরা রক্তদান করেছি এবং স্বাধীনতার জন্য 'প্রাণোৎসর্গ করেছি। এজন্য আমাদের সংবিধানের নবম অনুচ্ছেদে স্পষ্ট করেই বলা হয়েছে। 'ভাষাগত ও সংস্কৃতিগত একক সত্তাবিশিষ্ট যে বাঙালি জনগোষ্ঠী ঐক্যবন্ধ সংগ্রাম ও মুক্তিযুদ্ধের মাধ্যমে স্বাধীনতা ও সার্বভৌমত্ব অর্জন করেছে সেই জনগোষ্ঠীর ঐক্য বাঙালি জাতীয়তাবাদের ভিত্তি।' উপরের আলোচনা থেকে সুস্পষ্টভাবে প্রতীয়মান হয়, জাতীয়তাবাদ গঠনে উদ্দীপকে ইঙ্গিতকৃত ভৌগোলিক ও সাংস্কৃতিক উপাদান গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "জাতীয় নির্বাচনে জর্জ কিলম্যান একজন দলীয় প্রার্থী। নির্বাচনি এলাকায় তিনি সভা-সমাবেশ করছেন। সমাবেশে তিনি দলীয় প্রতীক, ব্যানার, পোস্টার ও লিফলেট ব্যবহার করছেন। প্রচারণায় তিনি দলের আগামী দিনের উন্নয়ন কর্মসূচিকে প্রাধান্য দিচ্ছেন। এছাড়া তিনি এলাকার বিভিন্ন সমস্যার সমাধান ও উন্নয়নের প্রতিশ্রুতি দিচ্ছেন। তিনি বার বার বলছেন, গণতন্ত্রের জন্য আমার দলের বিকল্প নাই।",
      "tag": "CB 19",
      "sub_questions": [
        {
          "label": "ক",
          "question": "জনমত কী?",
          "explanation": "জনমত হচ্ছে কল্যাণধর্মী, বলিষ্ঠ, যুক্তিভিত্তিক ও সুস্পষ্ট মতামত, যা সরকার ও জনগণকে প্রভাবিত করতে পারে।"
        },
        {
          "label": "খ",
          "question": "রাজনৈতিক সংস্কৃতি বলতে কী বোঝ?",
          "explanation": "রাজনৈতিক সংস্কৃতি বলতে কোনো দেশের বিদ্যমান রাজনৈতিক ব্যবস্থার প্রতি জনগণের মনোভাব, মূল্যবোধ, বিশ্বাস, অনুভূতি ও দৃষ্টিভঙ্গির সমষ্টিকে বোঝায়। মার্কিন রাষ্ট্রবিজ্ঞানী গ্যাব্রিয়েল অ্যালমন্ড তার \"The Civic Culture' গ্রন্থে রাজনৈতিক সংস্কৃতি শব্দটি প্রথম ব্যবহার করেন। তার মতে, 'রাজনৈতিক সংস্কৃতি হলো রাজনৈতিক ব্যবস্থার সদস্যদের রাজনীতি সম্পর্কে মনোভাব এবং দৃষ্টিভঙ্গির রূপ ও প্রতিকৃতি।' অর্থাৎ কোনো দেশের রাজনৈতিক ব্যবস্থাকে সে দেশের জনগণ কীভাবে গ্রহণ করছে সেটার ধরনই হলো রাজনৈতিক সংস্কৃতি। রাজনৈতিক সংস্কৃতির মাধ্যমে একটি সমাজের রাজনৈতিক ব্যবস্থার প্রতিচ্ছবি ফুটে ওঠে। একটি দেশের রাজনৈতিক ব্যবস্থার গতি প্রকৃতি দেখে সে দেশের রাজনৈতিক সংস্কৃতি সম্পর্কে ধারণা লাভ করা যায়। কোনো অঞ্চলে অঞ্চলের মানুষ রাজনৈতিক বিষয়ে কী। চিন্তা করে তা রাজনৈতিক সংস্কৃতির মধ্যদিয়েই প্রকাশিত হয়।"
        },
        {
          "label": "গ",
          "question": "উদ্দীপকে কিলম্যান জনমত গঠনে কোন মাধ্যমকে বেশি প্রাধান্য দিচ্ছেন? ব্যাখ্যা করো।",
          "explanation": "উদ্দীপকে কিলম্যান জনমত গঠনে সভা-সমাবেশ মাধ্যমকে বেশি প্রাধান্য দিচ্ছেন। জনমত গঠনের গুরুত্বপূর্ণ একটি মাধ্যম হলো সভা-সমাবেশ। সভা-সমাবেশ জনমত গঠনে অগ্রণী ভূমিকা পালন করে। সভা-সমাবেশে বিভিন্ন বক্তা বিভিন্ন জাতীয় ইস্যু বা সমস্যা নিয়ে আলোচনা করেন, যা জনগণকে সচেতন করতে সহায়তা করে এবং এর মাধ্যমে জনমত গড়ে ওঠে। উদ্দীপকে লক্ষ করা যায়, জাতীয় নির্বাচনে একজন দলীয় প্রার্থী হিসেবে জর্জ কিলম্যান তার নির্বাচনি এলাকায় সভা-সমাবেশ করছেন। সমাবেশে তিনি দলীয় প্রতীক, ব্যানার পোস্টার ও লিফলেট ব্যবহার করছেন। প্রচারণায় তিনি আগামী দিনের উন্নয়ন কর্মসূচিকে প্রাধান্য দিচ্ছেন। এছাড়া তিনি এলাকার বিভিন্ন সমস্যার সমাধান ও উন্নয়নের প্রতিশ্রুতি দিচ্ছেন। অর্থাৎ কিলম্যান জনমত গঠনের অন্যতম গুরুত্বপূর্ণ মাধ্যম সভা-সমাবেশকেই নির্বাচনি প্রচারণার জন্য বেছে নিয়েছেন এবং এরই অংশ হিসেবে জনমত গঠনের আরও কতিপয় মাধ্যম যেমন- দলীয় প্রতীক, ব্যানার, পোস্টার ও লিফলেট ব্যবহার করছেন। তাই বলা যায়, কিলম্যান জনমত গঠনের জন্য সভা-সমাবেশ মাধ্যমকেই অধিক গুরুত্ব দিচ্ছেন।"
        },
        {
          "label": "ঘ",
          "question": "গণতন্ত্র বিকাশে উক্ত মাধ্যমটির ভূমিকা বিশ্লেষণ করো।",
          "explanation": "গণতন্ত্র বিকাশে উক্ত মাধ্যমটির অর্থাৎ সভা-সমাবেশের গুরুত্বপূর্ণ ভূমিকা রয়েছে। আধুনিক গণতন্ত্র হলো প্রতিনিধিত্বমূলক গণতন্ত্র। প্রতিনিধিত্বমূলক গণতন্ত্রের প্রাণ হলো জনমত। আর জনমত গঠনের অন্যতম মাধ্যম হলো সভা- সমাবেশ যা গণতন্ত্র বিকাশে বলিষ্ঠ ভূমিকা রাখে। সভা-সমাবেশের মাধ্যমে সুষ্ঠু ও সুন্দর জনমত গড়ে ওঠে। আর সুষ্ঠু ও সুন্দর জনমতের ওপর প্রতিনিধিত্বমূলক গণতন্ত্রের সাফল্য নির্ভর করে। সভা-সমাবেশের মাধ্যমে বিভিন্ন রাজনৈতিক দল, পেশাজীবী সংগঠন এবং বুদ্ধিজীবীগণ নিজেদের বক্তব্য প্রকাশ ও প্রচার করে। এর ফলে জনগণ বিভিন্ন দল ও মতের তুলনামূলক আলোচনা ও বিশ্লেষণ করে সঠিক মতামত তৈরি করে গণতন্ত্রের জন্য কল্যাণকর সরকার গঠন করতে সচেষ্ট হয়। সভা-সমাবেশের মাধ্যমে রাজনৈতিক দলসমূহ গণতন্ত্রের বিকাশে তাদের করণীয় সম্পর্কে ইশতেহার প্রদান করে থাকে। ফলে তারা ক্ষমতা লাভ করে তা কার্যকর করার জন্য উদ্যোগী হয়। সভা- সমাবেশের মাধ্যমে জনসচেতনতা সৃষ্টি হয়। গণতন্ত্র সফল হওয়ার প্রধান শর্ত হলো জনসচেতনতা। সভা-সমাবেশের মাধ্যমে বিরোধী দল, বুদ্ধিজীবী শ্রেণি জনমত গঠন করে সরকারের স্বেচ্ছাচার রোধ করে গণতন্ত্রের স্বরূপ বজায় রাখে। এভাবেই সভা-সমাবেশ গণতন্ত্র বিকাশে গুরুত্বপূর্ণ ভূমিকা পালন করে। উপরের আলোচনার ভিত্তিতে বলা যায়, আধুনিক প্রতিনিধিত্বমূলক গণতন্ত্রের প্রাণ হলো জনমত। আর সভা-সমাবেশ সুষ্ঠু জনমত গঠন করে গণতন্ত্রের অগ্রযাত্রাকে সুসংহত করে।"
        }
      ]
    },
    {
      "number": "5",
      "uddipok": "জনাব তছিরন একজন স্থানীয় নেতা। তিনি অতি সাধারণ। পরিবারে বেড়ে উঠেছেন। তার জাদুকরী বক্তব্যে সাধারণ মানুষ অনুপ্রাণিত হয় এবং নতুন নতুন স্বপ্ন দেখে। এমনকি তার ডাকে সকলে। উন্নয়ন কাজে ঝাঁপিয়ে পড়ে। তিনি আজ মানুষের অকৃত্রিম বন্ধু। প্রতিটি কাজে তিনি স্বচ্ছতা ও জবাবদিহিতা বজায় রাখেন।",
      "tag": "CB 19",
      "sub_questions": [
        {
          "label": "ক",
          "question": "রাজনৈতিক দলের সংজ্ঞা দাও।",
          "explanation": "রাজনৈতিক দল (Political Party) হলো বিশেষ নীতি বা আদর্শের সমর্থনে সংগঠিত সংঘবিশেষ, যা সাংবিধানিক উপায়ে সরকার গঠন ও পরিচালনার চেষ্টা করে।"
        },
        {
          "label": "খ",
          "question": "চাপসৃষ্টিকারী গোষ্ঠী বলতে কী বোঝ?",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "উদ্দীপকে তছিরনের কর্মকাণ্ড কোন ধরনের নেতৃত্বের ইঙ্গিত বহন করে? ব্যাখ্যা কর।",
          "explanation": "উদ্দীপকে সম্মোহনী নেতৃত্বের ইঙ্গিত রয়েছে। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী ব জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আব্দুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, 'বাট্রান্ড রাসেল বলেছেন, নেতাকে আত্মবিশ্বাসী, দ্রুত সিদ্ধান্ত গ্রহণের ক্ষমতা এবং বাস্তব সিদ্ধান্ত গ্রহণের দক্ষতা থাকতে হবে, আমরা এমন এক নেতা পেয়েছিলাম যার নেতৃত্বে পেয়েছি একটি দেশ ও একটি পতাকা এবং আত্ম পরিচয়। এখানে সম্মোহনী নেতৃত্বের প্রতি ইঙ্গিত করা হয়েছে। বঙ্গবন্ধু শেখ মুজিবুর রহমানের সম্মোহনী নেতৃত্বের কারণে আমরা স্বাধীন বাংলাদেশ পেয়েছি।"
        },
        {
          "label": "ঘ",
          "question": "সুশাসনে উত্ত নেতৃত্বের ভূমিকা মূল্যায়ন কর।",
          "explanation": "সুশাসন প্রতিষ্ঠায় সম্মোহনী নেতৃত্বের ভূমিকা অত্যন্ত তাৎপর্যপূর্ণ। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। সম্মোহনী নেতৃত্ব এজন্য -- প্রয়োজনীয় আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক সম্মোহনী নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। সম্মোহনী নেতৃত্ব সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখে। তথ্য অবাধ ও সবার জন্য উন্মুক্তকরণ, গণশুনানি, আর্থিক বিবৃতি প্রকাশ, তথ্যে প্রবেশগম্যতার স্বাধীনতা, স্বচ্ছতা নিশ্চিত করে থাকে। সুশাসনের প্রতি অঙ্গীকারাবদ্ধ নেতৃত্ব স্বচ্ছতা এবং সরকারি কর্মকাণ্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকে। জনগণের নিকট দায়বদ্ধতা ও জবাবদিহিতা সুশাসনের বৈশিষ্ট্য। সম্মোহনী নেতৃত্ব রাষ্ট্রের চূড়ান্ত ও সার্বভৌম ক্ষমতার অধিকারী জনগণের নিকট দায়িত্বশীল হয়ে থাকে। সুশাসন নিশ্চিত করতে সম্মোহনী নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। বাকস্বাধীনতা, সংবাদপত্রের স্বাধীনতা, নারীর অধিকার, শিশু অধিকার, সংখ্যালঘুদের রক্ষার জন্য চিকিৎসা, নিরাপদ পানি, সামাজিক নিরাপত্তা ও শিক্ষার অধিকার নিশ্চিত করে সুশাসন প্রতিষ্ঠা করতে সক্ষম হয়। উপরের আলোচনার ভিত্তিতে বলা যায়, সুশাসন প্রতিষ্ঠায় সম্মোহনী নেতৃত্ব তাৎপর্যপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "গার্মেন্টস শ্রমিক সুমন জানতে পারে ঘরে বসে অনলাইনে পেশাগত শিক্ষা অর্জন করা যায়। তাই সে একটি প্রতিষ্ঠানে ভর্তির আবেদন করে। ভর্তির জন্য সে অনলাইনে অর্থ প্রদান করে। সে মুহুর্তেই। জানতে পারে কোন খাতে তার কাছে কত টাকা নেওয়া হয়েছে। কোনো বিষয়ে প্রশ্ন করলে সে ই-মেইলে উত্তর পায়। সুমন আজ অল্প ব্যয়ে ও স্বল্প সময়ে দক্ষতা উন্নয়ন শিক্ষা গ্রহণ করছে।",
      "tag": "CB 19",
      "sub_questions": [
        {
          "label": "ক",
          "question": "সুশাসনের দুটি প্রতিবন্ধকতা লেখো।",
          "explanation": "সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন। সুশাসনের অন্যতম দুটি প্রতিবন্ধকতা হলো— ১. আইনের শাসনের অভাব এবং ২. দুর্নীতি দমনে ব্যর্থতা।"
        },
        {
          "label": "খ",
          "question": "'সুশাসন গণতন্ত্রের পূর্বশর্ত।'- ব্যাখ্যা করো।",
          "explanation": "সুশাসন হলো এমন একটি প্রক্রিয়া যেখানে সমাজের প্রত্যাশা ও রাষ্ট্রের কর্মকাণ্ডের মধ্যে সামঞ্জস্য থাকে। এই ব্যবস্থায় শাসক শুধু শাসনই করেন না, বরং শাসনব্যবস্থাকে সুশৃঙ্খল ও নিয়মতান্ত্রিক রাখার চেষ্টা করেন। রাষ্ট্রের নাগরিকদের মধ্যে সম্পদের সুষম বণ্টন ও সমান সুবিধা নিশ্চিতকরণ, আইনের শাসন প্রতিষ্ঠা, মৌলিক মানবাধিকার নিশ্চিতকরণ, সামাজিক ন্যায়বিচার প্রতিষ্ঠা, নারীর অধিকার প্রতিষ্ঠা; ন্যায়ভিত্তিক, দুর্নীতিমুক্ত সমাজ ও রাষ্ট্র প্রতিষ্ঠার জন্য সুশাসন নিশ্চিত করার বিকল্প নেই। আর এই বিষয়গুলো সুষ্ঠু গণতান্ত্রিক ব্যবস্থারই বৈশিষ্ট্য। তাই কোনো রাষ্ট্রে যদি সুশাসন প্রতিষ্ঠা করা যায় তাহলে গণতন্ত্রের অনুকূল পরিবেশও সৃষ্টি হয়। এ কারণেই বলা হয়, সুশাসন গণতন্ত্রের পূর্বশর্ত।"
        },
        {
          "label": "গ",
          "question": "উদ্দীপকে ই-গভর্নেন্সের কোন কোন বৈশিষ্ট্য বিদ্যমান? তা ব্যাখ্যা করো ।",
          "explanation": "উদ্দীপকে ই-গভর্নেন্সের সহজগম্যতা, স্বচ্ছতা, গতিশীলতা ও ব্যয়সাশ্রয়ী বৈশিষ্ট্যগুলো বিদ্যমান । ই-গভর্নেন্সের অন্যতম একটি বৈশিষ্ট্য হলো সহজগম্যতা। এতে নাগরিকদের তথ্য ও সেবাসমূহে প্রবেশ সহজতর হয়, যা উদ্দীপকে বর্ণিত সুমনের ক্ষেত্রেও লক্ষ করা যায়। গার্মেন্টস শ্রমিক সুমন ঘরে বসে অনলাইনে পেশাগত শিক্ষা অর্জনের লক্ষ্যে একটি প্রতিষ্ঠানে ভর্তির আবেদন করে। এছাড়া ভর্তির জন্য সে অনলাইনে অর্থ প্রদান করে, যা ই-গভর্নেসের অন্যতম বৈশিষ্ট্য সহজগম্যতার অনুরূপ। স্বচ্ছতা ই-গভর্নেন্সের গুরুত্বপূর্ণ বৈশিষ্ট্য। ই-গভর্নেন্সে সরকারি প্রশাসনের সব কার্যক্রম জনগণের কাছে স্বচ্ছ ও সহজবোধ্য হয়। উদ্দীপকেও এটি লক্ষ করা যায়। উদ্দীপকে দেখা যায়, সুমন ভর্তির জন্য অনলাইনে অর্থ প্রদান করে সে মুহূর্তেই কোন খাতে তার কাছ থেকে কত টাকা নেওয়া হয়েছে জানতে পারে। এছাড়া সুমন কোনো বিষয়ে প্রশ্ন করলে ই-মেইলে উত্তর পায়, যা ই-গভর্নেন্সের গতিশীলতা বৈশিষ্ট্যের অনুরূপ। ই-গভর্নেন্সের অন্যতম বৈশিষ্ট্য হলো এটি ব্যয়সাশ্রয়ী। ই-গভর্নেন্স ন্যায্যমূল্যে, কম পরিশ্রমে, যুক্তিসঙ্গত সময়ে সঠিক তথ্য ও সেবা প্রদানের মাধ্যমে একটি ব্যয়সাশ্রয়ী পদ্ধতি হিসেবে পরিগণিত। সুমনের ক্ষেত্রে দেখা যায়, সে অল্প ব্যয়ে এবং স্বল্প সময়ে অনলাইনে দক্ষতা উন্নয়ন শিক্ষা গ্রহণ করছে। তাই বলা যায়, উদ্দীপকে ই-গভর্নেন্সের সহজগম্যতা, স্বচ্ছতা, গতিশীলতা ও ব্যয়সাশ্রয়ী বৈশিষ্ট্যগুলোর প্রতিফলন ঘটেছে।"
        },
        {
          "label": "ঘ",
          "question": "তুমি কি মনে কর, উক্ত বৈশিষ্ট্যসমূহ সুশাসন বাস্তবায়নের জন্য সহায়ক? তোমার উত্তরের সপক্ষে যুক্তি দাও ।",
          "explanation": "উদ্দীপকে ই-গভর্নেন্সের সহজগম্যতা, স্বচ্ছতা, গতিশীলতা ও ব্যয়সাশ্রয়ী বৈশিষ্ট্যগুলো প্রতিফলিত হয়েছে। এ বৈশিষ্ট্যগুলো নিঃসন্দেহে সুশাসন বাস্তবায়নের জন্য সহায়ক বলে আমি মনে করি। সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন। যেকোনো শাসনব্যবস্থার প্রধান লক্ষ্যই হলো রাষ্ট্রে সুশাসন প্রতিষ্ঠা করা। আর আধুনিককালে ই-গভর্নেন্স ছাড়া সুশাসনের কথা কল্পনাই করা যায় না। কারণ সুশাসনের সব ধরনের বৈশিষ্ট্য পূরণের জন্য উপযুক্ত ব্যবস্থাই হলো ই-গভর্নেন্স। সুশাসনের অন্যতম নিয়ামক শক্তি হলো স্বচ্ছতা। এ স্বচ্ছতা প্রতিষ্ঠায় ই-গভর্নেন্স সহায়ক ভূমিকা পালন করে। এ শাসনব্যবস্থার প্রধান সুবিধা হলো অবাধ তথ্য প্রবেশগম্যতা ও উন্মুক্তকরণ। ফলে সরকারের শাসনসংশ্লিষ্ট বিভিন্ন কর্মকান্ড সম্পর্কে জনগণের সুস্পষ্ট ধারণা থাকে এবং সরকার ইচ্ছা করলেও যা খুশি তা করতে পারে না। অর্থাৎ ই-গভর্নেন্সের অন্যতম বৈশিষ্ট্য স্বচ্ছতা ও সহজগম্যতা সুশাসন প্রতিষ্ঠার পথ সুগম করে। ই-গভর্নেন্সের গতিশীলতা ও ব্যয়সাশ্রয়ী বৈশিষ্ট্য দু'টিও সুশাসন প্রতিষ্ঠায় সহায়ক ভূমিকা পালন করে। ই-গভর্নেন্স সরকারি বিভিন্ন প্রতিষ্ঠানকে দ্রুত সাড়াদানকারী প্রতিষ্ঠানে রূপান্তরিত করেছে। তথ্যের অবাধ ও দ্রুত লেনদেনের মাধ্যমে প্রশাসনকে আরও কার্যকর করে তুলেছে। এতে আমলাতন্ত্রের জটিলতা কমে গতিশীল প্রশাসন প্রতিষ্ঠা, অবাধ তথ্যপ্রবাহ, দ্রুত সিদ্ধান্ত গ্রহণ, নাগরিকের চাহিদার প্রতি দ্রুত সাড়া প্রদান সম্ভব হচ্ছে। ই-গভর্নেন্সের মাধ্যমে স্বল্প ব্যয়ে সরকারি সেবা জনগণের কাছে পৌঁছানো সম্ভব হচ্ছে। ফলে সুশাসন প্রতিষ্ঠা সহজতর হচ্ছে। উল্লিখিত আলোচনার ভিত্তিতে বলা যায়, উদ্দীপকে ইঙ্গিতকৃত ই-গভর্নেন্সের বৈশিষ্ট্যগুলো সুশাসন বাস্তবায়নে গুরুত্বপূর্ণ ভূমিকা পালন করছে।"
        }
      ]
    },
    {
      "number": "7",
      "uddipok": "খাদ্য উৎপাদনে বাংলাদেশ আজ স্বয়ংসম্পূর্ণ। এই কৃতিত্ব সারা দেশের ক্ষুদ্র ও মাঝারি কৃষকের। কিন্তু এই কৃষকরা বাজারে পণ্যের ন্যায্য দাম পায় না। অথচ মধ্যস্বত্বভোগকারীরা কোনো ঝুঁকি ছাড়াই লাভবান হয়। প্রকৃতপক্ষে, কৃষকরা লাভবান না হলে কৃষির অব্যাহত উন্নয়ন ধরে রাখা সম্ভব নয়।",
      "tag": "CB 19,DRMC 24",
      "sub_questions": [
        {
          "label": "ক",
          "question": "কর্তব্য কী?",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "মৌলিক অধিকার বলতে কী বোঝ?",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে গাড়ীবেশিত ও বলবৎযোগ্য থাকে। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। এক্ষেত্রে আদালত রায়ের মাধ্যমে সরকারকে . ঐসব বঞ্চিত ব্যক্তিদের অধিকার ফিরিয়ে দেওয়ার আদেশ দিতে পারে। বাংলাদেশ সংবিধানের তৃতীয় ভাগে ২৭ থেকে ৪৪ নম্বর অনুচ্ছেদ পর্যন্ত মৌলিক অধিকার সম্পর্কে সুস্পষ্ট ব্যাখ্যা দেওয়া হয়েছে।"
        },
        {
          "label": "গ",
          "question": "উদ্দীপকে কৃষকরা কী ধরনের অধিকার থেকে বঞ্চিত? তা ব্যাখ্যা করো।",
          "explanation": "উদ্দীপকে কৃষকরা অর্থনৈতিক অধিকার থেকে বঞ্চিত। অর্থনৈতিক অধিকার অর্থনৈতিক অধিকার হলো সেইসব সুযোগ-সুবিধা যা একজন ব্যক্তিকে অর্থনৈতিক কর্মকাণ্ডে অংশগ্রহণ এবং তার জীবিকা নির্বাহের সুযোগ দেয়। এই অধিকারের মূল উদ্দেশ্য হলো দারিদ্র্য দূর করা এবং প্রতিটি মানুষের জন্য একটি সম্মানজনক জীবন নিশ্চিত করা। অর্থনৈতিক অধিকারের মধ্যে রয়েছে: কাজ করার অধিকার: প্রতিটি মানুষের তার পছন্দ অনুযায়ী কাজ বেছে নেওয়ার এবং তার জন্য ন্যায্য মজুরি পাওয়ার অধিকার আছে। ন্যায্য মজুরির অধিকার: কাজের বিনিময়ে উপযুক্ত পারিশ্রমিক পাওয়া। সম্পত্তির মালিকানার অধিকার: বৈধ উপায়ে অর্জিত সম্পত্তির মালিকানা ও তা ভোগ করার অধিকার। সামাজিক নিরাপত্তা লাভের অধিকার: বেকারত্ব, অসুস্থতা বা বার্ধক্যের মতো পরিস্থিতিতে রাষ্ট্র থেকে সহায়তা পাওয়ার অধিকার। উদ্দীপকের সাথে সম্পর্ক উদ্দীপকে দেখা যাচ্ছে, কৃষকরা খাদ্য উৎপাদনে গুরুত্বপূর্ণ ভূমিকা রাখলেও তাদের ফসলের ন্যায্য মূল্য পায় না। এর ফলে তারা অর্থনৈতিকভাবে বঞ্চিত হচ্ছে। মধ্যস্বত্বভোগীরা কোনো ঝুঁকি না নিয়েই লাভবান হচ্ছে, যা অর্থনৈতিক বৈষম্য তৈরি করছে। এই পরিস্থিতি অর্থনৈতিক অধিকারের মূল নীতির পরিপন্থী, কারণ এখানে কৃষকদের পরিশ্রমের সঠিক মূল্যায়ন হচ্ছে না। কৃষকরা ন্যায্য মূল্য পেলে তাদের জীবনযাত্রার মান উন্নত হতো এবং কৃষি খাতের টেকসই উন্নয়ন নিশ্চিত হতো।"
        },
        {
          "label": "ঘ",
          "question": "কৃষকদের উক্ত অধিকার রক্ষায় কী কী ব্যবস্থা গ্রহণ করা যেতে পারে? বিশ্লেষণ করো।",
          "explanation": "কৃষকদের অর্থনৈতিক অধিকার রক্ষায় বেশ কিছু ব্যবস্থা গ্রহণ করা যেতে পারে। এগুলোর মধ্যে কিছু গুরুত্বপূর্ণ পদক্ষেপ নিচে বিশ্লেষণ করা হলো: ১. ন্যায্যমূল্য নিশ্চিতকরণ কৃষকদের পণ্যের ন্যায্যমূল্য নিশ্চিত করার জন্য সরকার বিভিন্ন উদ্যোগ নিতে পারে। এর মধ্যে রয়েছে: কৃষিপণ্যের ন্যূনতম সহায়ক মূল্য নির্ধারণ: সরকার প্রধান প্রধান কৃষিপণ্যের জন্য একটি ন্যূনতম সহায়ক মূল্য (Minimum Support Price) নির্ধারণ করে দিতে পারে। এতে করে কৃষকরা ক্ষতির শিকার হবেন না। মধ্যস্বত্বভোগীদের নিয়ন্ত্রণ: মধ্যস্বত্বভোগীদের দৌরাত্ম্য কমানোর জন্য সরকার সরাসরি কৃষকদের কাছ থেকে পণ্য ক্রয় করতে পারে। এতে করে কৃষকরা তাদের উৎপাদিত পণ্যের পুরো মূল্য পাবেন। ২. বাজার ব্যবস্থা উন্নয়ন একটি শক্তিশালী বাজার ব্যবস্থা কৃষকদের অর্থনৈতিক অধিকার রক্ষায় গুরুত্বপূর্ণ ভূমিকা পালন করে। সরাসরি বাজার সংযোগ: কৃষকদের জন্য এমন একটি প্ল্যাটফর্ম তৈরি করা যেতে পারে, যেখানে তারা সরাসরি ভোক্তাদের কাছে তাদের পণ্য বিক্রি করতে পারবে। এর ফলে মধ্যস্বত্বভোগীদের প্রয়োজন কমে যাবে। শীতল সংরক্ষণাগার (Cold Storage) তৈরি: প্রতিটি অঞ্চলে পর্যাপ্ত পরিমাণে শীতল সংরক্ষণাগার তৈরি করা হলে কৃষকরা তাদের পণ্যগুলো সংরক্ষণের সুযোগ পাবেন। এতে করে তারা কম দামে পণ্য বিক্রি করতে বাধ্য হবেন না। ৩. ঋণ ও ভর্তুকি প্রদান কৃষি খাতে পর্যাপ্ত ঋণ ও ভর্তুকি প্রদানের মাধ্যমে কৃষকদের অর্থনৈতিক অধিকার নিশ্চিত করা সম্ভব। সহজ শর্তে ঋণ: কৃষকদের জন্য সহজ শর্তে এবং কম সুদে কৃষি ঋণের ব্যবস্থা করা উচিত। এতে তারা উৎপাদনের জন্য প্রয়োজনীয় বিনিয়োগ করতে পারবেন। ভর্তুকি প্রদান: সার, বীজ এবং অন্যান্য কৃষি উপকরণের ওপর ভর্তুকি প্রদান করা হলে উৎপাদন খরচ কমে আসবে, যা কৃষকদের লাভ বাড়াতে সাহায্য করবে। এসব ব্যবস্থা গ্রহণ করা হলে কৃষকদের অর্থনৈতিক অধিকার নিশ্চিত হবে এবং দেশের কৃষি খাত আরও শক্তিশালী হবে।"
        }
      ]
    },
    {
      "number": "8",
      "uddipok": "তরুণ উদ্যোক্তা রহমান ও রহিম ব্যাংক থেকে ঋণ নিয়ে কারবার শুরু করেন। রহমান কৃষিজাত পণ্যের প্রক্রিয়াকরণ কারখানায় বিনিয়োগ করেন। তিনি প্রতিমাসে লাভ থেকে ব্যাংকের ঋণ পরিশোধ করেন । তিনি আজ বড় কারখানার মালিক। তিনি নিয়মিত কর পরিশোধ করেন । অপরদিকে রহিম ঋণের টাকা ফটকা কারবারে বিনিয়োগ করেন এবং অনেক টাকা লাভ করেন। কিন্তু তিনি নিয়মিত ঋণের টাকা পরিশোধ করেন নাই। ব্যাংক তার বিরুদ্ধে মামলা করে। আদালত তাকে সুদসহ সমুদয় অর্থ পরিশোধের নির্দেশ দেন এবং দুই বছরের কারাদণ্ড প্রদান করেন।",
      "tag": "CB 19",
      "sub_questions": [
        {
          "label": "ক",
          "question": "আইনের দুটি উৎসের নাম লেখো।",
          "explanation": "আইনের দুটি উৎসের নাম হলো-প্রথা এবং আইনসভা।"
        },
        {
          "label": "খ",
          "question": "মানবাধিকার বলতে কী বোঝ?",
          "explanation": "মানুষ হিসেবে মর্যাদার সঙ্গে বাঁচতে একজন ব্যক্তির যেসব অধিকার, সম্মান ও নিরাপত্তা প্রাপ্য তাই মানবাধিকার। যে কোনো ধরনের নির্যাতন ও শোষণের বিরুদ্ধে প্রতিবাদ হিসেবে মানবাধিকারের ধারণা বিকাশ লাভ করেছে। মানবাধিকার বর্তমানে বিশ্বজুড়ে সভ্য সমাজে স্বীকৃত গুরুত্বপূর্ণ অধিকার। জীবনধারণ করা, ন্যায়বিচার পাওয়া, অবাধ ও মুক্ত চিন্তা, মত প্রকাশ ও প্রতিবাদের অধিকার ইত্যাদি কয়েকটি মানবাধিকার। জাতি, ধর্ম,বর্ণ, অঞ্চল নির্বিশেষে মানবাধিকারগুলো এক ধরনের হয়ে থাকে। ১৯৪৮ সালের ১০ ডিসেম্বর জাতিসংঘ সাধারণ পরিষদ মানবাধিকারের সর্বজনীন ঘোষণাপত্র অনুমোদন করে। এ মানদণ্ডের ভিত্তিতে বিশ্বজুড়ে জাতীয় পর্যায়ে মানবাধিকার পরিস্থিতি যাচাই করা যেতে পারে।"
        },
        {
          "label": "গ",
          "question": "উদ্দীপকে সুনাগরিকতার দৃষ্টিতে রহমানের কর্তব্যের ধরন ব্যাখ্যা কর।",
          "explanation": "একজন সুনাগরিক হিসেবে উদ্দীপকে বর্ণিত রহমান আইনগত কর্তব্যের অন্তর্ভুক্ত অর্থনৈতিক কর্তব্য পালন করেছেন। রাষ্ট্রের উৎপাদন, বণ্টন ও বিনিয়োগ কাজে নাগরিকের অংশগ্রহণকে অর্থনৈতিক কর্তব্য বলা হয়। আধুনিক রাষ্ট্রগুলো কল্যাণমূলক রাষ্ট্র। নাগরিকের কল্যাণের জন্য রাষ্ট্র বহুবিধ উন্নয়নমূলক কাজ করে থাকে। এ উন্নয়নমূলক কাজের ব্যয়ভারের মূল উৎস হলো নাগরিক প্রদত্ত প্রত্যক্ষ ও পরোক্ষ কর । তাই রাষ্ট্রের অধিকার ভোগের জন্য প্রত্যেক নাগরিকের নিয়মিত কর প্রদান করা অবশ্য কর্তব্য। উদ্দীপকে বর্ণিত রহমান এ অর্থনৈতিক কর্তব্যই পালন করেছেন। উদ্দীপকে লক্ষ করা যায়, তরুণ উদ্যোক্তা রহমান ব্যাংক থেকে ঋণ নিয়ে কৃষিজাত পণ্যের প্রক্রিয়াকরণ কারখানায় বিনিয়োগ করেন। তিনি প্রতি মাসে লাভ থেকে ব্যাংকের ঋণ পরিশোধ করেন। ধীরে ধীরে তিনি বড় কারখানার মালিক হন এবং তিনি নিয়মিত কর পরিশোধ করেন। যেহেতু নিয়মিত কর প্রদান করা অর্থনৈতিক কর্তব্যের অন্তর্ভুক্ত, সেহেতু বলা যায়, উদ্দীপকে বর্ণিত রহমানের কর্তব্য হলো আইনগত কর্তব্যের অন্তর্ভুক্ত অর্থনৈতিক কর্তব্য।"
        },
        {
          "label": "ঘ",
          "question": "উদ্দীপকে রহিমের প্রতি আদালতের রায় সমাজে কী ধরনের প্রভাব ফেলবে? বিশ্লেষণ কর।",
          "explanation": "উদ্দীপকে রহিমের প্রতি আদালতের রায় সমাজে ইতিবাচক প্রভাব ফেলবে। উদ্দীপকে লক্ষ করা যায়, রহিম ব্যাংক থেকে ঋণ নিয়ে ফটকা কারবারে বিনিয়োগ করে অনেক টাকা লাভ করেন। কিন্তু তিনি ঋণের টাকা পরিশোধ করেননি। অর্থাৎ রহিম তার কর্তব্যে অবহেলা করেছেন। এ কারণে ব্যাংক তার বিরুদ্ধে মামলা করে। আদালত তাকে সুদসহ সমুদয় অর্থ পরিশোধের নির্দেশ দেন এবং দুই বছরের কারাদণ্ড প্রদান করেন। আদালতের এ রায় নাগরিকদের কর্তব্য পালনে সচেতন করবে, যা নিঃসন্দেহে সমাজের উন্নয়ন ঘটাবে। বাংলাদেশ সংবিধানের ২১ অনুচ্ছেদে নাগরিকের কর্তব্য উল্লেখ করা হয়েছে। নাগরিকের কর্তব্য পালনের গুরুত্ব অপরিসীম। কর্তব্যবিমুখ জাতি জীবনে কখনও উন্নতি করতে পারে না। কর্তব্য পালনের মধ্য দিয়েই ব্যক্তি জীবন ও সমাজ জীবনে উন্নতি লাভ করা যায়। কর্তব্য পালনের মাধ্যমে রাষ্ট্র ও সমাজকে সুন্দরভাবে গড়ে তোলা যায়। কেননা কর্তব্য পালনের মাধ্যমে একজন নাগরিক রাষ্ট্রের প্রতি আনুগত্য প্রদর্শন করতে পারে। একজন নাগরিকের দেশপ্রেম জাগ্রত হয় কর্তব্য পালনের মধ্য দিয়েই। স্বাধীনতা, সাম্য ও অধিকার ভোগের নিশ্চয়তা কর্তব্য পালনের মধ্যেই নিহিত। উপরের আলোচনার ভিত্তিতে বলা যায়, কর্তব্যে অবহেলার কারণেই আদালত রহিমের বিরুদ্ধে রায় প্রদান করেছে। আদালতের এ রায় নাগরিকদের কর্তব্য পালনে সচেতন করে নিঃসন্দেহে সমাজকে উন্নতির পথে ধাবিত করবে।"
        }
      ]
    },
    {
      "number": "9",
      "uddipok": "সুধীর শীল দারিদ্র্যের কারণে উচ্চ শিক্ষা গ্রহণ করতে পারেন নাই। কিন্তু তার আচরণ ও পারস্পরিক সম্পর্কের কারণে তিনি খুবই জনপ্রিয়। এবার ইউনিয়ন পরিষদ নির্বাচনে তিনি বিপুল ভোটে চেয়ারম্যান নির্বাচিত হন। তিনি নাগরিকতা ও সুশাসন বিষয়ক জ্ঞানের অভাব বোধ করেন। তিনি অধ্যাপক হামিদুল আলমের কাছে এ বিষয়ে পরামর্শ চান। জনাব আলম তাকে এমন বই পাঠ করতে বলেন, যেখানে নাগরিকের অধিকার ও কর্তব্য, সরকারের ধরন ও কার্যাবলি এবং সুশাসন সম্পর্কিত আলোচনা রয়েছে । তিনি আরো বলেন, আপনি এই বই থেকে ইতিহাস এবং স্থানীয় প্রশাসন সম্পর্কে জানতে পারবেন।",
      "tag": "CB 19",
      "sub_questions": [
        {
          "label": "ক",
          "question": "‘মানুষ স্বভাবতই সামাজিক ও রাজনৈতিক জীব’— উক্তিটি কার?",
          "explanation": "‘মানুষ স্বভাবতই সামাজিক ও রাজনৈতিক জীব'— উক্তিটি গ্রিক দার্শনিক এরিস্টটলের।"
        },
        {
          "label": "খ",
          "question": "পৌরনীতি বলতে কী বোঝ?",
          "explanation": "পৌরনীতি হচ্ছে এমন একটি শাস্ত্র যা নাগরিক হিসেবে মানুষের অধিকার ও কর্তব্য এবং নাগরিকের সাথে সংশ্লিষ্ট অন্যান্য বিষয় নিয়ে আলোচনা করে। পৌরনীতি নাগরিকদের আচরণ ও কার্যাবলি সংক্রান্ত বিজ্ঞান। অর্থাৎ নাগরিক জীবনের সাথে সম্পর্কিত স্থানীয়, জাতীয় বা রাষ্ট্রীয় এবং আন্তর্জাতিক বিষয় সম্পর্কে জ্ঞানের যে শাখা আলোচনা করে তাকে পৌরনীতি বলে ।"
        },
        {
          "label": "গ",
          "question": "জনাব আলম উদ্দীপকে সুধীরকে কী বিষয়ের পুস্তক পাঠের পরামর্শ দিয়েছেন? উক্ত বিষয়ের পরিধি বর্ণনা কর।",
          "explanation": "উদ্দীপকে জনাব আলম সুধীরকে পৌরনীতি ও সুশাসন পাঠ্যবিষয়টি বেছে নিতে পরামর্শ দিয়েছেন। উদ্দীপকে দেখা যায়, সুধীর শীল দারিদ্র্যের কারণে উচ্চ শিক্ষা গ্রহণ করতে পারেন নাই । কিন্তু তার আচরণ ও পারস্পরিক সম্পর্কের কারণে তিনি খুবই জনপ্রিয়। এবার ইউনিয়ন পরিষদ নির্বাচনে তিনি বিপুল ভোটে চেয়ারম্যান নির্বাচিত হন। তিনি নাগরিকতা ও সুশাসন বিষয়ক জ্ঞানের অভাব বোধ করেন। তিনি অধ্যাপক হামিদুল আলমের কাছে এ বিষয়ে পরামর্শ চান। জনাব আলম তাকে এমন বই পাঠ করতে বলেন, যেখানে নাগরিকের অধিকার ও কর্তব্য, সরকারের ধরন ও কার্যাবলি এবং সুশাসন সম্পর্কিত আলোচনা রয়েছে। উদ্দীপকে অধ্যাপক আলম পৌরনীতি ও সুশাসন বইটি পাঠের প্রতি ইঙ্গিত বা পরামর্শ করেন। মানুষ যেসব প্রতিষ্ঠান, অভ্যাস ও কার্যাবলি এবং চেতনার মাধ্যমে সামাজিক দায়িত্ব ও কর্তব্য পালন করে, পৌরনীতি ও সুশাসন সেসব বিষয় নিয়ে আলোচনা করে। বিশ্বায়নের যুগে পৌরনীতি ও সুশাসনের আলোচনার পরিধি বিস্তৃত হচ্ছে । আগের মতো এর বিষয়বস্তু শুধু রাজনৈতিক ক্ষেত্রে সীমাবদ্ধ নেই, বরং নাগরিকের কল্যাণসংশ্লিষ্ট সবদিকে বিস্তৃত হয়েছে। সুনাগরিকের গুণাবলি এবং নাগরিকের দায়িত্ব ও কর্তব্য পৌরনীতি ও সুশাসনের গুরুত্বপূর্ণ আলোচ্য বিষয়। পৌরনীতি ও সুশাসন রাষ্ট্রীয় বিভিন্ন প্রতিষ্ঠানের গঠন, কার্যাবলি ও লক্ষ্য-উদ্দেশ্য নিয়ে আলোচনা করে। নাগরিকের অতীত, বর্তমান, ভবিষ্যৎ এবং স্থানীয়, জাতীয় ও আন্তর্জাতিক বিভিন্ন দিক নিয়ে পৌরনীতি ও সুশাসন পর্যালোচনা করে। সর্বোপরি নাগরিকতা সংশ্লিষ্ট যাবতীয় বিষয় পৌরনীতি ও সুশাসনের বিষয়বস্তুর অন্তর্ভুক্ত।"
        },
        {
          "label": "ঘ",
          "question": "সুনাগরিকতার শিক্ষা লাভে উক্ত বিষয়ের গুরুত্ব বর্ণনা কর।",
          "explanation": "সুনাগরিকতার শিক্ষা লাভে উক্ত বিষয়ের অর্থাৎ পৌরনীতি ও সুশাসন বিষয়ের গুরুত্ব অত্যধিক। পৌরনীতি ও সুশাসন হচ্ছে সেই শাস্ত্র যা নাগরিক অধিকার ও কর্তব্যের পাশাপাশি জীবনের সাথে যুক্ত সব প্রতিষ্ঠান ও আচরণ সম্পর্কে আলোচনা করে । সুনাগরিক হিসেবে সুসংহত সামাজিক ও রাষ্ট্রীয় জীবন লাভ করতে হলে পৌরনীতি ও সুশাসন বিষয়টি পাঠের গুরুত্ব অপরিসীম। উদ্দীপকে বর্ণিত বিষয়টি নাগরিকের অধিকার ও কর্তব্য, সরকারের ধরন ও কার্যাবলি, সুশাসন, স্থানীয় প্রশাসন প্রভৃতি সম্পর্কে আলোচনা করে। তাই বিষয়বস্তুর ভিত্তিতে নিঃসন্দেহে বলা যায়, বিষয়টি হলো পৌরনীতি ও সুশাসন। এ বিষয়টি পাঠের মাধ্যমে নাগরিকতার যাবতীয় দিক সম্পর্কে জ্ঞান অর্জন করা যায়। অতীতে নাগরিক জীবনের সূত্রপাত, নাগরিকতার স্বরূপ, বর্তমান যুগে নাগরিকতার ধরন, নাগরিকতা অর্জনের পদ্ধতি এবং ভবিষ্যৎে নাগরিকের সম্ভাব্য আচরণ ও কার্যাবলি ইত্যাদি বিষয় পৌরনীতি ও সুশাসন পাঠের মাধ্যমে জানা যায়। পৌরনীতি ও সুশাসন ব্যক্তিকে সুনাগরিক হিসেবে গড়ে ওঠার জন্য এসব বিষয়ের পাশাপাশি অধিকার ও কর্তব্য সম্পর্কে জ্ঞান দান করে। একই সঙ্গে কর্তব্য পালনের মাধ্যমে অধিকার ভোগে সচেষ্ট হতে তাগিদ দেয়। এ সচেতনতার ফলে নাগরিকরা রাষ্ট্রের প্রতি দায়িত্বশীল হয় । আদর্শ নাগরিক হতে হলে ব্যক্তির বিচক্ষণতা থাকা প্রয়োজন। পৌরনীতি ও সুশাসন পাঠের মাধ্যমে নাগরিকরা এ গুণ অর্জন করতে সক্ষম হয়। সুনাগরিকতা অর্জনের তিনটি অপরিহার্য গুণ হচ্ছে আত্মসংযম, বুদ্ধি ও বিবেকবোধ। পৌরনীতি ও সুশাসনের পাঠ নাগরিককে এ তিনটি গুণ লাভ করতে সহায়তা করে। উপরের আলোচনার ভিত্তিতে একথা নিঃসন্দেহে বলা যায়, সুনাগরিক হয়ে আদর্শ সমাজ ও রাষ্ট্র গঠনে ভূমিকা রাখার জন্য পৌরনীতি ও সুশাসন বিষয়টি পাঠ করা অত্যাবশ্যক।"
        }
      ]
    },
    {
      "number": "10",
      "uddipok": "নির্বাচনের ‘ক’ প্রার্থী বিশাল জনসভায় বলেন, সংখ্যাগরিষ্ঠের মতামতের ভিত্তিতে জয়-পরাজয় নির্ধারিত হবে। আপনাদের ভোটেই নির্ধারিত হবে আমি জয়ী হবো, না পরাজিত হবো। জয়-পরাজয় যাই হোক তা আমি মেনে নেব। এমন কি বিরোধী দলের যৌক্তিক পরামর্শ আমি গ্রহণ করতে প্রস্তুত। সংবিধানের ভিত্তিতে সমাজে সুশাসন প্রতিষ্ঠাই আমার লক্ষ্য।",
      "tag": "CB 19",
      "sub_questions": [
        {
          "label": "ক",
          "question": "ই-গভর্নেন্সের দুটি বৈশিষ্ট্য লিখ ।",
          "explanation": "ই-গভর্নেন্সের দু’টি বৈশিষ্ট্য হলো— ১. ই-গভর্নেন্স প্রযুক্তি নির্ভর এবং ২. এটি স্বচ্ছতা নিশ্চিত করে।"
        },
        {
          "label": "খ",
          "question": "রাজনৈতিক সাম্য বলতে কী বোঝ?",
          "explanation": "রাষ্ট্রীয় কাজে অংশগ্রহণ এবং রাজনৈতিক অধিকার ভোগের ক্ষেত্রে সমান সুযোগ থাকাকে রাজনৈতিক সাম্য বলে। গণতান্ত্রিক ব্যবস্থায় রাজনৈতিক সাম্যের গুরুত্ব অপরিসীম। রাজনৈতিক সাম্যের মাধ্যমে প্রত্যেক নাগরিক তার ব্যক্তিত্বের সঠিক বিকাশ সাধন ও রাজনৈতিক স্বাধীনতা ভোগ করে। গণতান্ত্রিক রাষ্ট্রে জাতি-ধর্ম-বর্ণ, নারী- পুরুষ নির্বিশেষে সবার ভোটাধিকার, মতামত প্রকাশের অধিকার, চাকরি লাভের অধিকার ইত্যাদি রাজনৈতিক সাম্যের উদাহরণ।"
        },
        {
          "label": "গ",
          "question": "উদ্দীপকে বর্ণিত ‘ক’ কোন মূল্যবোধে উজ্জীবিত? তা ব্যাখ্যা কর।",
          "explanation": "উদ্দীপকে বর্ণিত ‘ক’ গণতান্ত্রিক মূল্যবোধে উজ্জীবিত। একটি গণতান্ত্রিক রাষ্ট্রে যেসব লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে, তাকে গণতান্ত্রিক মূল্যবোধ বলে। গণতান্ত্রিক রাষ্ট্রে এসব মূল্যবোধ ব্যক্তি, সমাজ ও রাষ্ট্রের মৌলিক বৈশিষ্ট্য হিসেবে বিবেচিত হয়। এসব মূল্যবোধের আদর্শে মানুষের আচার-ব্যবহার ও রীতিনীতি নিয়ন্ত্রিত হয়। গণতান্ত্রিক মূল্যবোধে উজ্জীবিত ব্যক্তি নির্বাচনে জয়-পরাজয়কে মেনে নেয়। দেশ ও জাতির বৃহত্তর স্বার্থে ক্ষুদ্র ব্যক্তি স্বার্থ, গোষ্ঠী স্বার্থ ও দলীয় স্বার্থকে বিসর্জন দেয়। উদ্দীপকে লক্ষ করা যায়, নির্বাচনের প্রার্থী ‘ক’ জনসভায় সংখ্যাগরিষ্ঠের মতামতের ভিত্তিতে জয়-পরাজয় মেনে নেওয়ার কথা বলেন। এমন কি তিনি বিরোধী দলের যৌক্তিক পরামর্শ গ্রহণ করার কথাও বলেন। সংবিধানের ভিত্তিতে সমাজে সুশাসন প্রতিষ্ঠা করা তার লক্ষ্য বলেও তিনি জানান। নির্বাচনের প্রার্থী ‘ক’ এর এরূপ মনোভাব গণতান্ত্রিক মূল্যবোধের সাথে সাদৃশ্যপূর্ণ। তাই বলা যায়, উদ্দীপকে বর্ণিত ‘ক’ গণতান্ত্রিক মূল্যবোধে উজ্জীবিত ।"
        },
        {
          "label": "ঘ",
          "question": "তুমি কি মনে কর, উক্ত মূল্যবোধ গণতান্ত্রিক ব্যবস্থা প্রতিষ্ঠার জন্য অপরিহার্য? তোমার উত্তরের সপক্ষে যুক্তি দাও ।",
          "explanation": "উদ্দীপকে ইঙ্গিতকৃত মূল্যবোধ অর্থাৎ গণতান্ত্রিক মূল্যবোধ গণতান্ত্রিক ব্যবস্থা প্রতিষ্ঠার জন্য অপরিহার্য বলে আমি মনে করি গণতান্ত্রিক মূল্যবোধ রাষ্ট্রীয় ও সমাজজীবনের জন্য খুবই গুরুত্বপূর্ণ। গণতান্ত্রিক মূল্যবোধ প্রতিষ্ঠার মাধ্যমে সমাজ ও রাষ্ট্রীয় জীবনে গণতন্ত্র প্রতিষ্ঠা করা সম্ভব হয়। গণতন্ত্র হলো এমন এক শাসনব্যবস্থা যেখানে জাতি-ধর্ম-বর্ণ নির্বিশেষে সবাই যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। আর গণতান্ত্রিক মূল্যবোধ একটি রাষ্ট্রে প্রতিনিধিত্বশীল গণতন্ত্রের ভিত্তি গড়ে দেয়। রাষ্ট্রের নাগরিকদের মাঝে সমতা প্রতিষ্ঠা গণতান্ত্রিক সমাজ ব্যবস্থার অন্যতম চাওয়া। ধর্ম, বর্ণ, লিঙ্গ ভেদে সব নাগরিকই সমান অধিকার উপভোগ করবে এটা গণতান্ত্রিক মূল্যবোধেরও অন্যতম মৌলিক ভিত্তি। গণতান্ত্রিক মূল্যবোধ সরকারের স্বেচ্ছাচারিতা রোধ করে এবং সর্বত্র ন্যায়বিচার প্রতিষ্ঠা করে। ফলে গণতন্ত্র সুসংহত হয়। গণতান্ত্রিক মূল্যবোধের ঐক্যবোধের শিক্ষা শাসনব্যবস্থায় স্থিতিশীলতা আনয়ন করে। আর শাসনব্যবস্থার স্থিতিশীলতা গণতন্ত্রকে সুদৃঢ় করে। সর্বোপরি গণতান্ত্রিক মূল্যবোধ গণতান্ত্রিক ব্যবস্থাকে অর্থবহ করে তোলে । পরিশেষে বলা যায়, গণতন্ত্রের বিকাশ ও কল্যাণকর রাষ্ট্রীয় ব্যবস্থা প্রতিষ্ঠায় গণতান্ত্রিক মূল্যবোধ আদর্শিক দিক নির্দেশনা প্রদান করে। তাই নাগরিকের ব্যক্তিগত, সামাজিক ও রাষ্ট্রীয় জীবনকে পূর্ণতা দেওয়ার ক্ষেত্রে গণতান্ত্রিক মূল্যবোধ চর্চার গুরুত্ব অনস্বীকার্য।"
        }
      ]
    },
    {
      "number": "11",
      "uddipok": "থাই হাতু ও এন্ডারসন একই অফিসে কাজ করেন। হাতুর দেশের সরকার প্রধান আইনসভার সংখ্যাগরিষ্ঠ সদস্যের ভোটে নির্বাচিত হন। তিনি এবং তাঁর মন্ত্রিপরিষদ আইনসভার নিকট জবাবদিহি করেন। এখানে আইনসভার একজন সদস্য মন্ত্রিসভার সদস্য হতে পারেন। রাষ্ট্রপতি নয়, সরকার প্রধানই প্রকৃত ক্ষমতা চর্চা করেন। আবার এন্ডারসনের দেশের সরকার প্রধান প্রত্যক্ষ ভোটে নির্বাচিত হন। তিনি সরাসরি তার কাজের জন্য জনগণের নিকট জবাবদিহি করেন। এখানে আইনসভার কোনো সদস্য শাসন বিভাগের সদস্য নয়। তবে সরকারের যে কোনো আয়-ব্যয়ের বিল আইনসভায় পাস করতে হয়।",
      "tag": "CB 19",
      "sub_questions": [
        {
          "label": "ক",
          "question": "বাংলাদেশের আইনসভার নাম কী?",
          "explanation": "বাংলাদেশের আইনসভার নাম হলো জাতীয় সংসদ।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝ?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না । এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "হাতুর দেশে কী ধরনের সরকারব্যবস্থা বিদ্যমান? তা ব্যাখ্যা করো।",
          "explanation": "উদ্দীপকে বর্ণিত হাতুর দেশের ব্যবস্থা সংসদীয় শাসনব্যবস্থার সাথে সামঞ্জস্যপূর্ণ। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার কাছে দায়ী থাকে তাকে মন্ত্রিপরিষদশাসিত বা সংসদীয় সরকার বলে। এ সরকারব্যবস্থায় একজন নিয়মতান্ত্রিক অর্থাৎ অলঙ্কারিক রাষ্ট্রপ্রধান থাকেন। সর্বোচ্চ নির্বাহী ক্ষমতা থাকে সরকার প্রধান অর্থাৎ প্রধানমন্ত্রীর কাছে। প্রধানমন্ত্রী ও প্রধান বিচারপতি নিয়োগ ছাড়া অন্যান্য সব কাজ রাষ্ট্রপতি প্রধানমন্ত্রীর পরামর্শ অনুযায়ী করেন। জাতীয় নির্বাচনে আইনসভার সংখ্যাগরিষ্ঠ আসনে বিজয়ী দল মন্ত্রিসভা গঠন করে। সে দলের আস্থাভাজন ব্যক্তি হন প্রধানমন্ত্রী। তিনি দলের গুরুত্বপূর্ণ সদস্যদের মধ্য থেকে মন্ত্রীদের নিয়োগ ও তাদের দপ্তর বণ্টন করেন। এ মন্ত্রিসভা যতক্ষণ পর্যন্ত আইনসভার আস্থাভাজন থাকবে, ততক্ষণ শাসনক্ষমতা পরিচালনা করতে পারবে। আইনসভার আস্থা হারালে মন্ত্রিসভা তথা সরকার পদত্যাগ করবে। মন্ত্রিসভার সদস্যরা তাদের কাজের জন্য আইনসভার কাছে জবাবদিহি করেন। উদ্দীপকে দেখা যায়, হাতুর দেশের সরকার প্রধান আইনসভার সংখ্যাগরিষ্ঠের ভোটে নির্বাচিত হন। তার মন্ত্রিপরিষদ আইনসভার নিকট জবাবদিহি করেন। আইনসভার সদস্য মন্ত্রিপরিষদের সদস্য হতে পারেন। রাষ্ট্রপতি নয়, সরকার প্রধানই প্রকৃত ক্ষমতার চর্চাকারী। অতএব বলা যায়, হাতুর দেশের সংসদীয় শাসনব্যবস্থার বিদ্যমান।"
        },
        {
          "label": "ঘ",
          "question": "হাতুর ও এন্ডারসনের সরকারব্যবস্থার মধ্যে সাদৃশ্য ও বৈসাদৃশ্যসমূহ আলোচনা করো।",
          "explanation": "থাই হাতুর দেশে সংসদীয় তথা মন্ত্রিপরিষদ শাসিত এবং এন্ডারসনের দেশে রাষ্ট্রপতিশাসিত সরকারব্যবস্থা বিদ্যমান। এ দু'টি সরকার ব্যবস্থার মধ্যে সাদৃশ্য ও বৈসাদৃশ্য রয়েছে । উদ্দীপকে বর্ণিত হাতুর দেশের সরকারব্যবস্থার বৈশিষ্ট্যাবলি সংসদীয় বা মন্ত্রিপরিষদ শাসিত এবং এন্ডারসনের দেশের সরকারব্যবস্থার বৈশিষ্ট্যাবলি রাষ্ট্রপতি শাসিত সরকার ব্যবস্থার অনুরূপ। সংসদীয় বা মন্ত্রিপরিষদ শাসিত এবং রাষ্ট্রপতি শাসিত সরকার ব্যবস্থার মধ্যে বেশকিছু সাদৃশ্য ও বৈসাদৃশ্য লক্ষ করা যায়। সাদৃশ্যের ক্ষেত্রে দেখা যায়, দু’টি সরকারব্যবস্থাই গণতান্ত্রিক। ফলে সংসদীয় ও রাষ্ট্রপতি শাসিত সরকারে আইনের শাসনকে প্রাধান্য দেওয়া হয়, নির্বাচনের মাধ্যমে ক্ষমতার পরিবর্তন ঘটে এবং প্রচার মাধ্যমগুলো স্বাধীনভাবে কাজ করতে পারে। এছাড়া এ দু'টি সরকারব্যবস্থায় জনমতের প্রাধান্য প্রতিফলিত হয় এবং সংখ্যাগরিষ্ঠ জনগণের শাসন কায়েম হয়। বৈসাদৃশ্যের ক্ষেত্রে দেখা যায়, সংসদীয় বা মন্ত্রিপরিষদ শাসিত সরকারব্যবস্থায় সার্বভৌম ক্ষমতা জনগণের ভোটে নির্বাচিত সংসদের হাতে ন্যস্ত থাকে। আর প্রধানমন্ত্রী হন দেশের সর্বোচ্চ নির্বাহী ক্ষমতার অধিকারী। অন্যদিকে, রাষ্ট্রপতি শাসিত সরকার ব্যবস্থায় রাষ্ট্রপতি সর্বময় ক্ষমতার অধিকারী। সংসদীয় ব্যবস্থায় মন্ত্রিপরিষদ তার যাবতীয় কাজের জন্য আইনসভার নিকট দায়ী থাকে। কিন্তু রাষ্ট্রপতি শাসিত সরকারে রাষ্ট্রপতি সাধারণত তার কাজের জন্য আইনসভার কাছে দায়ী থাকেন না। তার দায়বদ্ধতা থাকে জনগণের কাছে। সংসদীয় সরকার যেকোনো সময় পরিবর্তিত হতে পারে। এ সরকারব্যবস্থায় আইনসভাকে না জানিয়ে সাধারণত জরুরি প্রয়োজনের সময়ও সিদ্ধান্ত নেওয়া যায় না এবং এ সরকারের বিভাগগুলো একত্রিত থাকে। অন্যদিকে রাষ্ট্রপতি শাসিত সরকারব্যবস্থা অপেক্ষাকৃত স্থায়ী। এ সরকার ব্যবস্থায় দেশের চরম সংকটকালে দ্রুত সিদ্ধান্ত গ্রহণ করা যায়। এছাড়া এ সরকারের বিভাগগুলো পৃথক থাকে। গণতান্ত্রিক সরকার ব্যবস্থার অন্যতম দু'টি দিক হলো সংসদীয় বা মন্ত্রিপরিষদ শাসিত এবং রাষ্ট্রপতি শাসিত সরকার। এ দু'টি সরকারব্যবস্থার মধ্যে উল্লিখিত সাদৃশ্য ও বৈসাদৃশ্যগুলো লক্ষ করা যায়।"
        }
      ]
    }
  ]
}