{
  "title": "আদমজী ক্যান্টনমেন্ট কলেজ, ঢাকা ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "একাদশ শ্রেণির ছাত্র ফাহিম ও ফয়সাল ভবিষ্যতে সরকার ও রাজনীতি বিষয়ে পড়াশুনা করতে চায়। এজন্য তারা তাদের পাঠ্যসূচির অন্তর্ভুক্ত একটি বিষয় নেওয়ার প্রয়োজনীয়তা বোধ করে। কারণ বিষয়টি পাঠ করলে তারা রাষ্ট্র, সংবিধান, নাগরিকদের করণীয়-বর্জনীয় এবং দেশের রাজনীতির সঠিক ইতিহাস সম্পর্কে জানতে পারবে।",
      "tag": "ACC 23",
      "sub_questions": [
        {
          "label": "ক",
          "question": "Civitas শব্দের অর্থ কী?",
          "explanation": "Civitas শব্দের অর্থ হলো নগররাষ্ট্র।"
        },
        {
          "label": "খ",
          "question": "সুশাসনের সাথে জবাবদিহিতার সম্পর্ক ব্যাখ্যা করো।",
          "explanation": "সুশাসনের সাথে জবাবদিহিতার সম্পর্ক অত্যন্ত নিবিড়। সুশাসন প্রতিষ্ঠায় জবাবদিহিতা এক গুরুত্বপূর্ণ নিয়ামক। কারণ সরকারি নীতিনির্ধারণ ও নীতি বাস্তবায়নে জবাবদিহিতা না থাকলে যেকোনো সিদ্ধান্ত পক্ষপাতদুষ্ট হয়। যা সুশাসনের জন্য অন্তরায়। সুশাসন প্রতিষ্ঠার ক্ষেত্রে জবাবদিহিতা একান্ত প্রয়োজন। যোগ্যতা ও মেধার ভিত্তিতে প্রশাসনে নিয়োগ নিশ্চিত করে প্রশাসনকে ঢেলে সাজালে প্রশাসনিক জবাবদিহিতা বৃদ্ধি পাবে, যা সুশাসনের জন্য গুরুত্বপূর্ণ সহায়ক। সকল ক্ষেত্রেই সুশাসন নিশ্চিত করতে জবাবদিহিতা পূর্বশর্ত। এজন্য সুশাসন ও জবাবদিহিতার সম্পর্ক অত্যন্ত গভীর।"
        },
        {
          "label": "গ",
          "question": "উদ্দীপকে উল্লিখিত বিষয়টি কী? আলোচনা করো।",
          "explanation": "উদ্দীপকে উল্লিখিত বিষয়টি হলো পৌরনীতি ও সুশাসন। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান। যেমন- পরিবার, সমাজ ও রাষ্ট্রের উৎপত্তি, বিকাশ, কার্যাবলি, সংবিধান, নাগরিকের অধিকার ও কর্তব্য এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগরিকদেরকে বিভিন্ন বিষয়ে অবক্ষয় থেকে রক্ষা করে। উদ্দীপকে বলা হয়েছে, একাদশ শ্রেণির ছাত্র ফাহিম ও ফয়সাল ভবিষ্যতে সরকার ও রাজনীতি বিষয়ে পড়াশোন করতে চায়। এজন্য তারা তাদের পাঠ্যসূচির অন্তর্ভুক্ত একটি বিষয় নেওয়ার প্রয়োজনীতা বোধ করে। কারণ বিষয়টি পাঠ করলে তারা রাষ্ট্র, সংবিধান, নাগরিকদের করণীয়-বর্জনীয় এবং দেশের রাজনীতির সঠিক ইতিহাস সম্পর্কে জানতে পারে। তাদের আগ্রহের বিষয় হলো পৌরনীতি ও সুশাসন। কেননা, পৌরনীতি ও সুশাসন সরকার, রাষ্ট্র, সংবিধান, নাগরিকের দায়িত্ব-কর্তব্য, অধিকার প্রভৃতি বিষয় নিয়ে আলোচনা করে। পৌরনীতি ও সুশানের জ্ঞান নাগরিকদেরকে সুনাগরিকতার শিক্ষা দেয়। তাই বলা যায়, উদ্দীপকে পৌরনীতি ও সুশাসন বিষয়ের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত বিষয়ের অধ্যায়ন নাগরিক জীবনকে প্রভাবিত করে। উক্তিটি বিশ্লেষণ করো।",
          "explanation": "উদ্দীপকে উল্লিখিত বিষয় তথা পৌরনীতি ও সুশাসন অধ্যয়ন নাগরিক জীবনকে প্রভাবিত করে'।- উক্তিটি যথার্থ। পৌরনীতি ও সুশাসন বিষয়টি নাগরিক জীবনের সাথে জড়িত সব প্রতিষ্ঠান ও বিষয় সম্পর্কে আলোচনার পাশাপাশি এটি সুনাগরিকতা নিয়েও আলোচনা করে। পৌরনীতি ও সুশাসন পাঠ নাগরিককে তার জীবনের সাথে জড়িত নানা বিষয়ে জ্ঞান দান করে। পৌরনীতি ও সুশাসন পাঠ নাগরিকদেরকে পরিবার, সমাজ, রাষ্ট্র, সরকার, রাজনৈতিক দল প্রভৃতি প্রতিষ্ঠানের উৎপত্তি, বিকাশ, গঠনকাঠামো, কার্যাবলি ও উদ্দেশ্য সম্পর্কে জ্ঞান দান করে। পৌরনীতি ও সুশাসন পাঠে নাগরিকদের মধ্যকার গোঁড়ামি, কুসংস্কার, সাম্প্রদায়িকতা, সংকীর্ণতা প্রভৃতি দূর হয়। ফলে নাগরিকদের বুদ্ধির বিকাশ ঘটে এবং দৃষ্টিভঙ্গি উদার হয়। পৌরনীতি ও সুশাসন পাঠের মাধ্যমে রাষ্ট্র, সরকার ব্যবস্থা, আইন, সংবিধান, নাগরিকের বিভিন্ন অধিকার ও কর্তব্য প্রভৃতি বিষয়ে জ্ঞান আহরণ করা যায়। পৌরনীতি ও সুশাসন পাঠ করে নাগরিকরা ভালো-মন্দ, ন্যায়- অন্যায়ের পার্থক্য করতে পারে এবং সৎ ও ন্যায়ের পথে চলতে উদ্বুদ্ধ হয়। তারা সকল প্রকার লোভ-লালসার ঊর্ধ্বে উঠে রাষ্ট্রের কল্যাণে নিজেকে নিয়োজিত রাখে। অর্থাৎ পৌরনীতি ও সুশাসনের পাঠ নাগরিকদের বিবেকবান ও আত্মসংযমী করে তোলে। আর বুদ্ধি, বিবেক ও আত্মসংযম হলো সুনাগরিকের অপরিহার্য গুণাবলি। সুতরাং বলা যায়, সুনাগরিক হওয়ার জন্য পৌরনীতি ও সুশাসন বিষয়টি অধ্যয়ন করা জরুরি।"
        }
      ]
    },
    {
      "number": "2",
      "uddipok": "'X' রাষ্ট্রের শাসনব্যবস্থা স্বচ্ছ, জবাবদিহি, দায়িত্বশীল ও ন্যায়পরায়ণ। যে কারণে এই শাসনব্যবস্থা নাগরিকের মানবাধিকার নিশ্চিত করে। রাষ্ট্রের প্রচলিত ব্যবস্থার প্রতি জনগণ শ্রদ্ধাশীল।",
      "tag": "ACC 23",
      "sub_questions": [
        {
          "label": "ক",
          "question": "Lag শব্দের অর্থ কী?",
          "explanation": "'Lag' শব্দের অর্থ স্থির বা অপরিবর্তনীয়।"
        },
        {
          "label": "খ",
          "question": "পৌরনীতিকে নাগরিকতা বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন ক্রিয়াকলাপ নিয়ে পৌরনীতি অনুশীলন চালিয়ে যায়। নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতির বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "'X' রাষ্ট্রে কোন ধরনের শাসনব্যবস্থা বিদ্যমান? তার বৈশিষ্ট্য আলোচনা করো।",
          "explanation": "উদ্দীপকের 'X' রাষ্ট্রে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান। এ সরকার ব্যবস্থার কতগুলো বৈশিষ্ট্য রয়েছে। উদ্দীপকে বলা হয়েছে, 'X' রাষ্ট্রের শাসনব্যবস্থা স্বচ্ছ, জবাবদিহি, দায়িত্বশীল ও ন্যায়পরায়ণ। যে কারণে এই শাসনব্যবস্থা নাগরিকের মানবাধিকার নিশ্চিত করে। রাষ্ট্রের প্রচলিত ব্যবস্থার প্রতি জনগণ শ্রদ্ধাশীল। উক্ত রাষ্ট্রের এসব বৈশিষ্ট্য সংসদীয় বা মন্ত্রিপরিষদ শাসিত সরকার ব্যবস্থাকেই নির্দেশ করে। যে শাসনব্যবস্থায় শাসনবিভাগ তাদের কাজের জন্য সংসদ বা আইনসভার নিকট দায়ী থাকে তাকে সংসদীয় বা মন্ত্রিপরিষদ শাসিত সরকার ব্যবস্থা বলে। সংসদীয় বা মন্ত্রিপরিষদ শাসিত সরকার ব্যবস্থার বৈশিষ্ট্যের ক্ষেত্রে দেখা যায়, এ ধরনের সরকারের আইনসভা সার্বভৌম ক্ষমতার অধিকারী হয়। কেননা, প্রধানমন্ত্রীসহ মন্ত্রিসভা শাসন কাজের জন্য আইনসভার কাছে দায়ী থাকেন। আইনসভার আস্থা হারালে মন্ত্রিসভা পদত্যাগ করে। এছাড়া সংসদীয় সরকার ব্যবস্থায় শাসন ও আইন বিভাগীয় ক্ষমতার একত্রীকরণ ঘটে। কেননা আইন পরিষদের একটি অংশ নিয়ে মন্ত্রিসভা বা শাসন বিভাগ গঠিত হয়। ফলে একই ব্যক্তির হাতে আইন প্রণয়ন ও শাসন সংক্রান্ত ক্ষমতা ন্যস্ত হয়। আবার সুসংহত বিরোধী দলের অস্তিত্ব সংসদীয় শাসনব্যবস্থায় অপরিহার্য বলে বিবেচিত হয়। এছাড়া সংসদীয় সরকার নমনীয় প্রকৃতির। হয়। কারণ আইনসভার সাধারণ সংখ্যাগরিষ্ঠতায় যেকোনো নীতি ও সিদ্ধান্ত প্রণয়ন বা পরিবর্তন করা যায়। এগুলোর পাশাপাশি নিয়মতান্ত্রিক রাষ্ট্রপ্রধান, দলীয় শাসনব্যবস্থা, দায়িত্বশীল শাসন, সুপরিবর্তনীয় সংবিধান প্রভৃতি সংসদীয় বা মন্ত্রিপরিষদ শাসিত সরকার ব্যবস্থার অন্যতম বৈশিষ্ট্য হিসেবে বিবেচিত হয়।"
        },
        {
          "label": "ঘ",
          "question": "উদ্দীপকে বর্ণিত শাসনব্যবস্থা গণতন্ত্রের জন্য সহায়ক- বিশ্লেষণ করো।",
          "explanation": "উদ্দীপকে বর্ণিত শাসনব্যবস্থা অর্থাৎ সংসদীয় সরকারব্যবস্থা গণতন্ত্রের জন্য সহায়ক। কথাটি যথার্থ। মন্ত্রিপরিষদ শাসিত সরকার হলো গণতান্ত্রিক সরকার। এ ধরনের শাসনব্যবস্থায় সরকারের মন্ত্রিসভা জনগণ কর্তৃক নির্বাচিত প্রতিনিধিদের নিয়ে যেমন গঠিত হয়, তেমনি সরকারও গণতান্ত্রিক ভিত্তিতে পরিচালিত হয়। সরকার সার্বিকভাবে সংসদের কাছে এবং চূড়ান্তভাবে জনগণের কাছে দায়ী থাকে। ফলে সরকার জনগণের মতামতকে কোনোভাবেই উপেক্ষা করতে পারে না। এ ধরনের শাসনব্যবস্থার মূল ভিত্তি হলো, 'Popples are the source of all power' সংসদীয় সরকার ব্যবস্থায় শাসন বিভাগ তার কাজের জন্য আইনসভা নিকট দায়ী থাকে। শুধু তাই নয়, এ শাসনব্যবস্থায় শাসনক্ষমতা মন্ত্রিপরিষদের হাতে ন্যস্ত থাকে। আর মন্ত্রিপরিষদের প্রতিটি সদস্য প্রত্যক্ষভাবে জনগণ দ্বারা নির্বাচিত আইন পরিষদের সদস্যদের মধ্য থেকে মনোনীত। অর্থাৎ এটি প্রতিনিধিত্বমূলক শাসনব্যবস্থার উৎকৃষ্ট উদাহরণ। সংসদীয় শাসনব্যবস্থায় জনগণের সার্বভৌমত্বকে স্বীকার করা হয়। জনমত এ ব্যবস্থার মূলভিত্তি। এ ব্যবস্থায় জনগণ সরকার গঠন এবং পরিচালনা করে। এ সরকার ব্যবস্থায় বিরোধী দল জনমত প্রতিষ্ঠায় গুরুত্বপূর্ণ ভূমিকা পালন করে থাকে। ফলে এখানে সরকার স্বৈরাচারী হতে পারে না। পরিশেষে বলা যায়, সংসদীয় সরকার পদ্ধতি যেকোনো সরকার ব্যবস্থার চেয়ে অধিক গণতান্ত্রিক ও জনকল্যাণকামী। একারণে সংসদীয় সরকার ব্যবস্থাকে গণতন্ত্রের জন্য সহায়ক বলা হয়।"
        }
      ]
    },
    {
      "number": "3",
      "uddipok": "নির্বাচনের 'ক' প্রার্থী বিশাল জনসভায় বলেন, 'সংখ্যাগরিষ্ঠের মতামতের ভিত্তিতে জয়-পরাজয় নির্ধারিত হবে। আপনাদের ভোটেই নির্ধারিত হবে আমি জয়ী হব না পরাজিত হব। জয়-পরাজয় যাই হোক তা আমি মেনে নেব। এমনকি বিরোধী দলের যৌক্তিক পরামর্শ আমি গ্রহণ করতে প্রস্তুত। সংবিধানের ভিত্তিতে সমাজে সুশাসন প্রতিষ্ঠাই আমার লক্ষ্য'।",
      "tag": "ACC 23",
      "sub_questions": [
        {
          "label": "ক",
          "question": "মানবাধিকার কী?",
          "explanation": "মানুষ হিসেবে একজন ব্যক্তি যে অধিকার, সম্মান ও নিরাপত্তা লাভ করে তাই মানবাধিকার।"
        },
        {
          "label": "খ",
          "question": "মৌলিক অধিকার ও মানবাধিকারের মধ্যে দুটি পার্থক্য লেখো।",
          "explanation": "মৌলিক অধিকার ও মানবাধিকারের মধ্যে কিছু পার্থক্য লক্ষণীয়। মানবাধিকার বলতে বিশ্বের নাগরিক হিসেবে নাগরিকগণ আন্তর্জাতিকভাবে স্বীকৃত যে সকল অধিকার ভোগ করে সেগুলোকে বোঝায়। আর মৌলিক অধিকার বলতে সেই সকল অধিকারকে বোঝায় যা সার্বভৌম রাষ্ট্রের সংবিধানে সন্নিবেশিত ও বলবৎযোগ্য। মানবাধিকারের উৎস হলো আন্তর্জাতিক সংস্থা জাতিসংঘ। অপরদিকে, মৌলিক অধিকারের উৎস হলো সার্বভৌম রাষ্ট্রের সংবিধান।"
        },
        {
          "label": "গ",
          "question": "উদ্দীপকে বর্ণিত 'ক' কোন মূল্যবোধে উজ্জীবিত? 'বিষয়টির বৈশিষ্ট্য আলোচনা করো।",
          "explanation": "উদ্দীপকে বর্ণিত 'ক' গণতান্ত্রিক মূল্যবোধকে উজ্জীবিত করে। উদ্দীপকে বলা হয়েছে, নির্বাচনের 'ক' প্রার্থী বিশাল জনসভায় বলেন, 'সংখ্যাগরিষ্ঠের মতামতের ভিত্তিতে জয়-পরাজয় নির্ধারিত হবে। আপনাদের ভোটেই নির্ধারিত হবে আমি জয়ী হবো না পরাজিত হবো। জয়-পরাজয় যাই হোক তা আমি মেনে নেবো। এমনকি বিরোধী দলের যৌক্তিক পরামর্শ আমি গ্রহণ করতে প্রস্তুত। সংবিধানের ভিত্তিতে সুমাজে সুশাসন প্রতিষ্ঠাই আমার লক্ষ্য'। তার এই আচরণ গণতান্ত্রিক মূল্যবোধের বহিঃপ্রকাশ। একটি গণতান্ত্রিক রাষ্ট্রে যেসব চিন্তা-ভাবনা, লক্ষ্য, উদ্দেশ্য ও সংকল্প মানুষের কর্মকান্ড, আচার-ব্যবহারকে নিয়ন্ত্রণ ও পরিচালিত করে তা-ই গণতান্ত্রিক মূল্যবোধ। একটি গণতান্ত্রিক রাষ্ট্রের সকল নাগরিকের মতপ্রকাশের সুযোগ থাকে এবং অন্যের মতামতকে সকলে শ্রদ্ধা করে। সমাজকাঠামোর অবিচ্ছেদ্য উপাদান হলো মূল্যবোধ। মূল্যবোধের ধারণা ও প্রকৃতি বিশ্লেষণ করলে এর বেশকিছু বৈশিষ্ট্যগুলো সুস্পষ্ট হয়ে ওঠে। মূল্যবোধের একটি প্রধান বৈশিষ্ট্য হচ্ছে এটি পরিবর্তনশীল। সামাজিক পরিবর্তনের সাথে মূল্যবোধেরও পরিবর্তন ঘটে। মূল্যবোধের অপর একটি উল্লেখযোগ্য বৈশিষ্ট্য হলো 'বিভিন্নতা'। মূল্যবোধ বিভিন্ন সমাজে বিভিন্ন ধরনের হয়ে থাকে। সামাজিক মূল্যবোধের অন্যতম বৈশিষ্ট্য হলো এটি নাগরিক চেতনা দ্বারা প্রতিষ্ঠিত। একই রীতি-নীতি, আচার-আচরণ ও মূল্যবোধের অনুশীলনের মাধ্যমে সমাজের সকলে প্রীতির বন্ধনে আবন্ধ থাকে এবং সামাজিক ঐক্য ও সেতুবন্ধন তৈরি করে।"
        },
        {
          "label": "ঘ",
          "question": "উদ্দীপকে উল্লিখিত বিষয়টির সাথে সুশাসনের সম্পর্ক অত্যন্ত নিবিড়-বিশ্লেষণ করো।",
          "explanation": "উদ্দীপকে উল্লিখিত বিষয় তথা মূল্যবোধের সাথে সুশাসনের সম্পর্ক অত্যন্ত, নিবিড়। কথাটি যথার্থ। মূল্যবোধ এমন একটি মানদণ্ড যা দ্বারা ব্যক্তির আচরণ নিয়ন্ত্রিত ও পরিচালিত হয়। মানুষের ব্যবহার ও রীতিনীতি মূল্যবোধ দ্বারা নিয়ন্ত্রিত হয় বিধায় এর মাধ্যমে সামাজিক শৃঙ্খলা স্থাপন ও সুশাসন প্রতিষ্ঠা করা সম্ভব হয়। সুশাসন হলো ন্যায়ভিত্তিক জনকল্যাণকর শাসন, সেখানে সরকারের স্বচ্ছতা ও জবাবদিহিতা এবং সর্বস্তরের জনগণের অংশগ্রহণ থাকে। স্বচ্ছতা ও জবাবদিহিতা বিষয়টি মূল্যবোধের সাথে ওতপ্রোতভাবে জড়িত। মূল্যবোধের একটি অন্যতম ভিত্তি বা উপাদান হলো জবাবদিহিতা। এই জবাবদিহিতা শুধু সরকারের নয়, বরং সমাজের সর্বস্তরের নাগরিকের জন্য। মূল্যবোধের আদর্শ যেসব বিষয়ের সাথে সম্পর্কিত সেগুলো হলো- ঔচিত্যবোধ, ন্যায়বিচার, শৃঙ্খলা, নাগরিকের দায়িত্ব ও কর্তব্য, আইনের শাসন, সরকার ও রাষ্ট্রের জনকল্যাণমুখী কর্মকান্ড ইত্যাদি। আর এসব বিষয় সুশাসনের জন্যও অপরিহার্য। মূল্যবোধে উদ্বুদ্ধ হয়েই মানুষ অধিকার সম্পর্কে সচেতন এবং দায়িত্ব ও কর্তব্য পালনে উদ্বুদ্ধ হয়। দুর্নীতি, স্বজনপ্রীতি, বৈষম্য, পক্ষপাতিত্ব, নীতিবর্জিত কাজ যেমন মূল্যবোধের পরিপন্থি, তেমনি সুশাসনের পথে অন্তরায়। অর্থাৎ যে সমাজের মানুষ যত বেশি মূল্যবোধ সম্পন্ন, সেখানে সুশাসন প্রতিষ্ঠার পথও তত সহজ। পরিশেষে বলা যায়, মূল্যবোধ ও সুশাসনের সম্পর্ক অত্যন্ত গভীর। মূল্যবোধের আদর্শ জাগ্রত আছে এমন সমাজ ও রাষ্ট্র সুশাসন প্রতিষ্ঠার অনুকূল। তাই বলা যায়, সমাজে সুশাসন প্রতিষ্ঠায় মূল্যবোধের গুরুত্বপূর্ণ ভূমিকা রয়েছে।"
        }
      ]
    },
    {
      "number": "4",
      "uddipok": "জনাব ওয়াসিক 'ক' পোশাক কারখানার মালিক। তিনি শ্রমিক নিয়োগের ক্ষেত্রে যোগ্যতাকে প্রাধান্য দেন। নারী ও পুরুষ শ্রমিককে সমান হারে বেতন দেন।",
      "tag": "ACC 23",
      "sub_questions": [
        {
          "label": "ক",
          "question": "'শাসন' শব্দটির ইংরেজি প্রতিশব্দ কী?",
          "explanation": "'শাসন' শব্দটির ইংরেজি প্রতিশব্দ হলো Governance."
        },
        {
          "label": "খ",
          "question": "আইনের উৎস হিসাবে আইনসভার ভূমিকা ব্যাখ্যা করো।",
          "explanation": "আইনের উৎস হিসেবে আইনসভার ভূমিকা সবচেয়ে বেশি গুরুত্বপূর্ণ। আধুনিককালে আইনের প্রধান উৎস হচ্ছে আইনসভা। বর্তমানে প্রত্যেক দেশের আইনসভা রাষ্ট্রের শাসনকাজ পরিচালনার জন্য যাবতীয় আইন প্রণয়ন করে। এছাড়া আইনসভা প্রচলিত আইনের সংশোধন, পরিবর্তন ও পরিবর্ধন করে থাকে। আইনসভা কর্তৃক প্রণীত আইন রাষ্ট্রীয় আইন হিসেবে স্বীকৃত। বর্তমানে অধিকাংশ দেশে প্রচলিত বেশিরভাগ আইন আইনসভা কর্তৃক প্রণীত। আইনসভা কর্তৃক প্রণীত আইনে জনমতের প্রতিফলন ঘটে। এজন্যই বলা হয়, আইনের উৎস হিসেবে আইনসভার ভূমিকা সবচেয়ে বেশি।"
        },
        {
          "label": "গ",
          "question": "উদ্দীপকে কোন ধরনের সাম্যের কথা বলা হয়েছে? বিশ্লেষণ করো।",
          "explanation": "উদ্দীপকে অর্থনৈতিক সাম্যের কথা বলা হয়েছে। রাষ্ট্রের সকল ব্যক্তিকে সমানভাবে অর্থনৈতিক ক্রিয়াকলাপে অংশগ্রহণের সুযোগ প্রদান করাকে অর্থনৈতিক সাম্য বলে। অথনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ- সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সকলের মাঝে সমানভাবে ভাগ করে দেওয়া নয়, বরং জাতি-ধর্ম-বর্ণ, নারী- পুরুষ নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থনৈতিক সাম্যের মূলকথা হলো যোগ্যতা অনুযায়ী সমতার ভিত্তিতে সম্পদ ও সুযোগের বণ্টন। উদ্দীপকে বলা হয়েছে, জনাব ওয়াসিফ 'ক' পোশাক কারখানার মালিক। তিনি শ্রমিক নিয়োগের ক্ষেত্রে যোগ্যতাকে প্রাধান্য দেন। নারী ও পুরুষ শ্রমিককে সমান হারে বেতন দেন। জনাব ওয়াসিফ-এর কাজ অর্থনৈতিক সাম্যকে ইঙ্গিত করে। অর্থনৈতিক সাম্যে প্রত্যেক ব্যক্তি যোগ্যতা ও দক্ষতা অনুসারে আয় ও ধন-সম্পদ অর্জনের সুযোগ-সুবিধা লাভ করবে। এখানে সবাই তাদের সম্পাদিত কাজের ন্যায্য মজুরি লাভ করবে। একই ধরনের কাজের জন্য মজুরি প্রদানের ক্ষেত্রে নারী-পুরুষভেদে কোনো বৈষম্য করা যাবে না। যেমনটি আমরা জনাব ওয়াসিফ-এর ক্ষেত্রে দেখতে পাই। সুতরাং বলা যায়, উদ্দীপকে অর্থনৈতিক সাম্যের কথা বলা হয়েছে।"
        },
        {
          "label": "ঘ",
          "question": "\"উদ্দীপকে উল্লিখিত স্বাধীনতা ব্যতীত রাজনেতিক স্বাধীনতা অর্থহীন\"- উক্তিটির সাথে কি তুমি একমত পোষণ কর? তোমার উত্তরের সপক্ষে যুক্তি দেখাও।",
          "explanation": "নিম্নের অনুরুপ: উক্ত স্বাধীনতা অর্থাৎ অর্থনৈতিক স্বাধীনতা ব্যতীত রাজনৈতিক স্বাধীনতা অর্থহীন- কথাটি যথার্থ। জীবনধারণের জন্য প্রয়োজনীয় আর্থিক সুযোগ-সুবিধা লাভের অধিকারকে অর্থনৈতিক স্বাধীনতা বলা হয়। অর্থনৈতিক স্বাধীনতা ছাড়া রাজনৈতিক স্বাধীনতা অর্থহীন হয়ে পড়ে। কেননা ব্যক্তিত্ব বিকাশের জন্য সবার আগে প্রয়োজন অর্থনৈতিক স্বাধীনতা। আর রাষ্ট্রের শাসনকার্যে অংশগ্রহণ করার স্বাধীনতাকে রাজনৈতিক স্বাধীনতা বলা হয়। অধ্যাপক লাস্কির মতে, 'রাষ্ট্রের শাসনকার্যে সক্রিয়ভাবে অংশগ্রহণ করার অধিকারকে রাজনৈতিক স্বাধীনতা বলে'। রাজনৈতিক স্বাধীনতা ব্যক্তির গণতান্ত্রিক অধিকারকে সুপ্রতিষ্ঠিত করে। গণতান্ত্রিক শাসনব্যবস্থায় ভোটদান, নির্বাচনে প্রার্থী হওয়া, সরকারের গঠনমূলক সমালোচনা করা, সরকারি চাকরি লাভ প্রভৃতি রাজনৈতিক স্বাধীনতার অন্তর্ভুক্ত। রাজনৈতিক স্বাধীনতা তখনই অর্জিত হয় যখন অর্থনৈতিক স্বাধীনতা প্রতিষ্ঠিত হয়। অর্থনৈতিক স্বাবলম্বিতা এবং সুযোগ-সুবিধা অর্জন করার মধ্য দিয়ে রাষ্ট্রের নাগরিকরা রাজনৈতিকভাবে সচেতন হয় এবং রাজনৈতিক স্বাধীনতা অর্জনে সচেষ্ট হয়। কিন্তু অর্থনৈতিক স্বাধীনতা প্রতিষ্ঠিত না হলে শুধু রাজনৈতিক স্বাধীনতা দিয়ে সুশাসন প্রতিষ্ঠা করা সম্ভব হয় না। রাষ্ট্রে অর্থনৈতিক স্বাধীনতা থাকলে জনগণ স্বাভাবিক জীবনযাপন করতে পারে। ফলে তারা নিজেদেরকে দেশের রাজনৈতিক কর্মকাণ্ডে সংশ্লিষ্ট করতে উৎসাহী হয়। সেই সাথে তারা রাষ্ট্রের প্রতি অর্থনৈতিক দায়িত্ব ও কর্তব্যগুলো যথাযথভাবে পালন করে। সে জন্য রাজনৈতিক স্বাধীনতাকে অর্থবহ করতে হলে অর্থনৈতিক স্বাধীনতা নিশ্চিত করতে হবে। উপরের আলোচনার পরিপ্রেক্ষিতে বলা যায়, অর্থনৈতিক ও রাজনৈতিক উভয় ধরনের স্বাধীনতাই গুরুত্বপূর্ণ। তবে অর্থনৈতিক স্বাধীনতা রাজনৈতিক স্বাধীনতাকে অর্থবহ করে তোলে।"
        }
      ]
    },
    {
      "number": "5",
      "uddipok": "শাফিনাজ রহমান দ্বাদশ শ্রেণির ক্লাসে একদিন বললেন একটি বিশেষ অধিকারের কথা যে অধিকারের রক্ষক জাতিসংঘ এবং সেই অধিকারটি মানুষের জন্মগত অধিকার। উক্ত অধিকারটি ছাড়া মানুষের ব্যক্তিত্ব বিকশিত হয় না।",
      "tag": "ACC 23",
      "sub_questions": [
        {
          "label": "ক",
          "question": "সুপ্রিম কোর্টের কয়টি ভাগ রয়েছে।",
          "explanation": "সুপ্রিম কোর্টের ২টি ভাগ রয়েছে। যথা: হাইকোর্ট বিভাগ ও আপিল বিভাগ।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝ?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "উদ্দীপকে কোন বিষয়ের অবতারণা করা হয়েছে? ব্যাখ্যা করো।",
          "explanation": "উদ্দীপকে মানবাধিকার বিষয়টি অবতারণা করা হয়েছে। মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তাকে মানবাধিকার বলে। এটি মানুষের ঐ সমস্ত জন্মগত অধিকারের সন্নিবেশ যা সব ধরনের বঞ্চনা, বৈষম্য ও নির্যাতন থেকে সুরক্ষা দিতে বিকাশ লাভ করেছে। আন্তর্জাতিক শান্তিসংস্থা জাতিসংঘের মতে, মানুষ তার জীবনে যেসব সুযোগ-সুবিধা ভোগের দাবিদার এবং যেগুলো ব্যতীত ব্যক্তির ব্যক্তিত্ব বিকশিত হয় না সেগুলোই মানবাধিকার। জাতিসংঘ ঘোষিত মানবাধিকারের সর্বজনীন ঘোষণাপত্রের ১৫ নং ধারায় বলা হয়েছে, 'প্রত্যেকেরই জাতীয়তার অধিকার থাকবে।' যা ব্যক্তির অন্যতম ব্যক্তিগত ও রাজনৈতিক অধিকার হিসেবে মানবাধিকারের আওতাভুক্ত। উদ্দীপকে বলা হয়েছে, শাফিনাজ রহমান দ্বাদশ শ্রেণির ক্লাসে একদিন বললেন একটি বিশেষ অধিকারের কথা যে অধিকারের রক্ষক জাতিসংঘ এবং সেই অধিকারটি মানুষের জন্মগত অধিকার। উক্ত অধিকারটি ছাড়া মানুষের ব্যক্তিত্ব বিকশিত হয় না। এ থেকে বোঝা যায়, উদ্দীপকে ইঙ্গিত করা বিষয়টি হলো মানবাধিকার। কারণ মানবাধিকার মানুষের জন্মগত অধিকার এবং এটি জাতিসংঘ কর্তৃক স্বীকৃত এবং বিশ্বব্যাপী বিস্তৃত। ১৯৪৮ সালের ১০ই ডিসেম্বর জাতিসংঘ মানবাধিকার সনদ ঘোষণা করে।"
        },
        {
          "label": "ঘ",
          "question": "\"উক্ত বিষয়টি মানুষের মানবিক মর্যাদাবোধকে সমুন্নত করে\"- বিশ্লেষণ করো।",
          "explanation": "'উক্ত বিষয় তথা মানবাধিকার মানুষের মানবিক মর্যাদাবোধকে সমুন্নত করে' কথাটি যথার্থ। সুস্থ ও সুন্দরভাবে বেঁচে থাকার জন্য একজন মানুষের যেসব অধিকার, সম্মান ও নিরাপত্তা প্রয়োজন তা-ই মানবাধিকার। যেকোনো ধরনের নির্যাতন ও শোষণের বিরুদ্ধে প্রতিবাদ হিসেবে মানবাধিকারের ধারণা বিকাশ লাভ করেছে। মানবাধিকার বর্তমানে বিশ্বজুড়ে সভ্য সমাজে স্বীকৃত গুরুত্বপূর্ণ অধিকার। জীবনধারণ, ন্যায়বিচার পাওয়া, অবাধ ও মুক্ত চিন্তা, মত প্রকাশ ও প্রতিবাদের অধিকার ইত্যাদি কয়েকটি মানবাধিকার। মানবাধিকার সমাজে সভ্য জীবনযাপন করতে সাহায্য করে এবং জীবন সংরক্ষণ ও নিরাপত্তার জন্য এটি একান্তভাবে অপরিহার্য। এছাড়া মানবাধিকার নাগরিকদের রাষ্ট্র পরিচালনায় অংশগ্রহণের সুযোগ প্রদানের পাশাপাশি অভাব-অনটন ও অনিশ্চয়তা থেকে মুক্তি দিয়ে মানুষের জীবনকে সুখ- স্বাচ্ছন্দ্যপূর্ণ ও নিরাপদ করে তোলে। মানবাধিকার বর্তমানে বিশ্বজুড়ে সভ্য সমাজে স্বীকৃত গুরুত্বপূর্ণ অধিকার। মানবাধিকার ছাড়া মানুষের পূর্ণতা আসে না, মানুষ পরিপূর্ণরূপে মানুষ হয়ে উঠতে পারে না। এ অধিকার মানুষের মধ্যে মানবিক মর্যাদাবোধকে জাগ্রত করেছে। এ কারণে কোনো ব্যক্তি নিজ দেশে মৌলিক অধিকার থেকে বঞ্চিত হলে এবং নির্যাতনের হাত থেকে রক্ষা পেতে অন্য দেশে আশ্রয় প্রার্থনা করতে পারে। আর মানবিক দিক বিবেচনা করে এক দেশের সরকার অন্য দেশের নাগরিককে আশ্রয় প্রদান করে। কোনো মানুষের মৌলিক অধিকার খর্ব হলে মানবিক মূল্যবোধে উদ্বুদ্ধ হয়ে সমাজের সবাই উক্ত ব্যক্তির অধিকার প্রতিষ্ঠার চেষ্টা করে। মানবাধিকারের ফলে মানুষ কর্মজীবনে অবকাশ, কাজ থেকে অবসর এবং বেতনসহ ছুটি ভোগ করতে পারে। আলোচনা শেষে বলা যায়, মানবাধিকার মানুষের মানবিক মর্যাদাবোধকে সমুন্নত করে। মানবিক মূল্যবোধের কারণে সমাজে একে অপরকে নানাভাবে সাহায্য-সহযোগিতা করে। ফলে মানুষের মৌলিক অধিকারসহ মানবাধিকার সুরক্ষিত হয়।"
        }
      ]
    },
    {
      "number": "6",
      "uddipok": "রফিক সাহেব 'ক' রাজনৈতিক দলের একজন নেতা। তিনি অত্যন্ত সৎ, দক্ষ, অভিজ্ঞ, পরিশ্রমী ও দায়িত্বশীল নেতা হিসেবে দলে সুপরিচিত। তিনি তাঁর নির্বাচনী এলাকার জনগণের সুখ-দুঃখে সবসময় পাশে থাকেন। জনগণও তাকে অত্যন্ত পছন্দ করে এবং নির্বাচনে ভোট দিয়ে জয়ী করে। তিনি জনগণ ও সরকারের মধ্যে সেতুবন্ধনের কাজ করেন এবং সুশাসন প্রতিষ্ঠায় ভূমিকা রাখেন।",
      "tag": "ACC 23",
      "sub_questions": [
        {
          "label": "ক",
          "question": "আন্তর্জাতিক মানবাধিকার সনদ গৃহীত হয় কত সালে?",
          "explanation": "আন্তর্জাতিক মানবাধিকার সনদ গৃহীত হয় ১৯৪৮ সালে।"
        },
        {
          "label": "খ",
          "question": "চাপসৃষ্টিকারী গোষ্ঠী বলতে কী বোঝায়?",
          "explanation": "চাপসৃষ্টিকারী গোষ্ঠী (Pressure Group) হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নিদিষ্ট শ্রেণি বা গোষ্ঠীর পক্ষে সরকারের নীতিকে' দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "উদ্দীপকে তোমার পঠিত কোন বিষয়টি ফুটে উঠেছে? তার কার্যাবলি ব্যাখ্যা করো।",
          "explanation": "উদ্দীপকে উল্লিখিত সংগঠনটি রাজনৈতিক দল এবং এটি নানাবিধ কার্যাবলি সম্পাদন করে থাকে। আধুনিক প্রতিনিধিত্বমূলক গণতান্ত্রিক শাসনব্যবস্থায় রাজনৈতিক দলকে গণতন্ত্রের ভিত্তি বলা হয়। বাজনৈতিক দল সুনির্দিষ্ট আদর্শের ভিত্তিতে পরিচালিত সংগঠন, যার চূড়ান্ত লক্ষ্য রাজনৈতিক ক্ষমতা গ্রহণ। উদ্দীপকে বর্ণিত সংগঠনটিও কমবেশি সংগঠিত এবং এর একটি কর্মসূচি আছে, তাই এটি রাজনৈতিক দল। মিলন সাহেব এই রাজনৈতিক দলের সদস্য হওয়ার মাধ্যমে রাজনৈতিক ক্ষমতায় অধিষ্ঠিত হওয়ার সুযোগ পাবেন। যা রাজনৈতিক দলের একটি গুরুত্বপূর্ণ কার্যক্রম। এছাড়া রাজনৈতিক দলের অন্যান্য কার্যাবলিসমূহ নিম্নরূপ- গণতন্ত্রে রাজনৈতিক দল অগ্রাধিকার ভিত্তিতে জাতীয় সমস্যাগুলো নির্ধারণ করে এবং এগুলো সমাধানের জন্য প্রয়োজনীয় করণীয় জনসম্মুখে উত্থাপন করে। এর প্রেক্ষিতে কর্মসূচি প্রণয়ন ও নীতি নির্ধারণ করে জনসমর্থন লাভের চেষ্টা চালায়। দলীয় নীতি ও কর্মসূচির সমর্থনে জনমত গঠন ও প্রকাশ করে। নির্বাচনে অংশগ্রহণের জন্য 'রাজনৈতিক দলগুলো নিজ নিজ দলের প্রার্থী মনোনয়ন করে এবং প্রার্থীর পক্ষে প্রচারকাজ চালায়। রাজনৈতিক দল ভোটারদের স্বার্থ সংরক্ষণ করে এবং নির্বাচনে সংখ্যাগরিষ্ঠতা অর্জনের মাধ্যমে সরকার গঠন করে। বিরোধী দল সরকারের ভুল-ত্রুটি বা গণবিরোধী পদক্ষেপ সম্পর্কে জনগণকে অবহিত করে। এছাড়াও রাজনৈতিক দল স্বেচ্ছাচার প্রতিরোধ, রাজনৈতিক সামাজিকীকরণ, শান্তিপূর্ণ ও সাংবিধানিক পদ্ধতিতে ক্ষমতা পরিবর্তন, সরকারের বিভিন্ন বিভাগের মধ্যে সংযোগ সাধন প্রভৃতি কাজ সম্পাদন করে থাকে।"
        },
        {
          "label": "ঘ",
          "question": "প্রতিনিধিত্বশীল গণতান্ত্রিক শাসনব্যবস্থায় উক্ত বিষয়টির গুরুত্ব বিশ্লেষণ করো।",
          "explanation": "প্রতিনিধিত্বশীল গণতান্ত্রিক শাসনব্যবস্থায় রাজনৈতিক দলের গুরুত্ব অপরিসীম। উদ্দীপকে বর্ণিত রহিমের সংগঠনটি হলো রাজনৈতিক দল এবং করিমের সংগঠনটি হলো চাপসৃষ্টিকারী গোষ্ঠী। এ দুটি সংগঠনের মধ্যে সুস্পষ্ট পার্থক্য, বিদ্যমান। উদ্দীপকের রহিমের সংগঠনের উদ্দেশ্য হলো জনগণের মতামতের ভিত্তিতে রাষ্ট্রীয় ক্ষমতা গ্রহণ এবং দেশের স্বার্থে কাজ করা। অর্থাৎ রহিম রাজনৈতিক দলের সাথে যুক্ত। অন্যদিকে, করিমের সংগঠনের উদ্দেশ্য হলো মিছিল- মিটিং এর মাধ্যমে সরকারের ওপর চাপ প্রয়োগ করে নিজেদের স্বার্থ রক্ষা করা। অর্থাৎ করিম চাপসৃষ্টিকারী গোষ্ঠীর সদস্য। রাজনৈতিক দল বলতে এমন এক সংগঠিত জনসমষ্টিকে বোঝায় যারা কতিপয় নীতিমালার ভিত্তিতে একত্রিত হয় এবং নিয়মতান্ত্রিক উপায়ে সরকারি ক্ষমতা দখলের চেষ্টা করে। অপরদিকে চাপসৃষ্টিকারী গোষ্ঠী এমন একটি জনসমষ্টি যার সদস্যরা সমজাতীয় মনোভাব এবং স্বার্থের বন্ধনে আবদ্ধ, ক্ষমতা দখলের কোনো উদ্দেশ্য তাদের নেই। বরং তাদের উদ্দেশ্য হলো গোষ্ঠীর স্বার্থোদ্ধার। রাজনৈতিক দল ও চাপসৃষ্টিকারী গোষ্ঠীর মধ্যে কিছু ক্ষেত্রে মিল থাকলেও উভয়ের মধ্যে যথেষ্ট পার্থক্য রয়েছে। উভয়ের মধ্যে উৎপত্তি, লক্ষ্য বা উদ্দেশ্য এবং কর্মসূচির মধ্যে পার্থক্য লক্ষ করা যায়। রাজনৈতিক দলের সামনে বৃহৎ জাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা দুর্বল। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু, চাপসৃষ্টিকারী গোষ্ঠীর কাজকর্ম সাধারণত গোপন বা 'অপ্রকাশ্য। আবার, রাজনৈতিক দল নির্বাচনে অংশগ্রহণ করে। কিন্তু, চাপসৃষ্টিকারী গোষ্ঠী তা করে না। উপরের আলোচনার ভিত্তিতে বলা যায়, রাজনৈতিক দল ও চাপসৃষ্টিকারী গোষ্ঠী দুটি আলাদা সংগঠন। তাই সংগঠন দুটির মধ্যে সুস্পষ্ট পার্থক্য বিদ্যমান। উদ্দীপকে বর্ণিত রহিমের সংগঠনটি হলো রাজনৈতিক দল এবং করিমের সংগঠনটি হলো চাপসৃষ্টিকারী গোষ্ঠী। এ দুটি সংগঠনের মধ্যে সুস্পষ্ট পার্থক্য বিদ্যমান। উদ্দীপকের রহিমের সংগঠনের উদ্দেশ্য হলো জনগণের মতামতের ভিত্তিতে রাষ্ট্রীয় ক্ষমতা গ্রহণ এবং দেশের স্বার্থে কাজ করা। অর্থাৎ রহিম রাজনৈতিক দলের সাথে যুক্ত। অন্যদিকে, করিমের সংগঠনের উদ্দেশ্য হলো মিছিল- মিটিং এর মাধ্যমে সরকারের ওপর চাপ প্রয়োগ করে নিজেদের স্বার্থ রক্ষা করা। অর্থাৎ করিম চাপসৃষ্টিকারী গোষ্ঠীর সদস্য।"
        }
      ]
    },
    {
      "number": "7",
      "uddipok": "চট্টগ্রাম বিজ্ঞান ও প্রযুক্তি বিশ্ববিদ্যালয়ের ছাত্র মারুফ বাংলাদেশের ঐতিহাসিক ব্যক্তিত্ব বঙ্গবন্ধু শেখ মুজিবুর রহমানের একনিষ্ঠ ভক্ত। তার মতে, এ নেতা তাঁর কোমল চরিত্র, প্রয়োজনবোধে কঠোরতা, সাহস ও দৃঢ় মনোবল দিয়ে দেশের ক্রান্তিলগ্নে মানুষের পাশে এসে দাঁড়িয়েছিলেন। বাঙালির আন্দোলন সংগ্রামের অংশীদার এ নেতা এ জাতি স্রষ্টা। তিনি মরেও অমর।",
      "tag": "ACC 23",
      "sub_questions": [
        {
          "label": "ক",
          "question": "বাংলাদেশে কোন ধরনের দল ব্যবস্থা প্রচলিত রয়েছে?",
          "explanation": "বাংলাদেশ বহুদলীয় ব্যবস্থা বিদ্যমান।"
        },
        {
          "label": "খ",
          "question": "দ্বি-দলীয় ব্যবস্থা বলতে কী বোঝ?",
          "explanation": "যখন কোনো দেশের প্রধানত দুটি রাজনৈতিক দলের উপস্থিতি লক্ষ করা যায় এবং অন্য দলগুলোর কার্যকলাপ চোখে পড়ে না তখন তাকে দ্বি-দলীয় ব্যবস্থা বলে। দ্বি-দলীয় ব্যবস্থায় সাধারণত রাজনৈতিক ক্ষমতা দখলের প্রতিদ্বন্দ্বিতা দুটি দলের মধ্যে সীমাবদ্ধ থাকে। এরূপ ব্যবস্থায় প্রধান দুটি দলের মধ্যে ক্ষমতার হাত বদল হতে দেখা যায়। ফলে জনগণ খুব সহজেই দুটি দলের মতাদর্শ থেকে যেকোনো একটিকে বেছে নিতে পারে।"
        },
        {
          "label": "গ",
          "question": "উদ্দীপকে উল্লিখিত বঙ্গবন্ধু শেখ মুজিবুর রহমানের মধ্যে যে গুণাবলি লক্ষ করা যায় সেগুলো কিসের গুণাবলি? ব্যাখ্যা করো।",
          "explanation": "নিম্নের অনুরুপ: উদ্দীপকের 'X' রাষ্ট্রে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান। এ সরকার ব্যবস্থার কতগুলো বৈশিষ্ট্য রয়েছে। উদ্দীপকে বলা হয়েছে, 'X' রাষ্ট্রের শাসনব্যবস্থা স্বচ্ছ, জবাবদিহি, দায়িত্বশীল ও ন্যায়পরায়ণ। যে কারণে এই শাসনব্যবস্থা নাগরিকের মানবাধিকার নিশ্চিত করে। রাষ্ট্রের প্রচলিত ব্যবস্থার প্রতি জনগণ শ্রদ্ধাশীল। উক্ত রাষ্ট্রের এসব বৈশিষ্ট্য সংসদীয় বা মন্ত্রিপরিষদ শাসিত সরকার ব্যবস্থাকেই নির্দেশ করে। যে শাসনব্যবস্থায় শাসনবিভাগ তাদের কাজের জন্য সংসদ বা আইনসভার নিকট দায়ী থাকে তাকে সংসদীয় বা মন্ত্রিপরিষদ শাসিত সরকার ব্যবস্থা বলে। সংসদীয় বা মন্ত্রিপরিষদ শাসিত সরকার ব্যবস্থার বৈশিষ্ট্যের ক্ষেত্রে দেখা যায়, এ ধরনের সরকারের আইনসভা সার্বভৌম ক্ষমতার অধিকারী হয়। কেননা, প্রধানমন্ত্রীসহ মন্ত্রিসভা শাসন কাজের জন্য আইনসভার কাছে দায়ী থাকেন। আইনসভার আস্থা হারালে মন্ত্রিসভা পদত্যাগ করে। এছাড়া সংসদীয় সরকার ব্যবস্থায় শাসন ও আইন বিভাগীয় ক্ষমতার একত্রীকরণ ঘটে। কেননা আইন পরিষদের একটি অংশ নিয়ে মন্ত্রিসভা বা শাসন বিভাগ গঠিত হয়। ফলে একই ব্যক্তির হাতে আইন প্রণয়ন ও শাসন সংক্রান্ত ক্ষমতা ন্যস্ত হয়। আবার সুসংহত বিরোধী দলের অস্তিত্ব সংসদীয় শাসনব্যবস্থায় অপরিহার্য বলে বিবেচিত হয়। এছাড়া সংসদীয় সরকার নমনীয় প্রকৃতির। হয়। কারণ আইনসভার সাধারণ সংখ্যাগরিষ্ঠতায় যেকোনো নীতি ও সিদ্ধান্ত প্রণয়ন বা পরিবর্তন করা যায়। এগুলোর পাশাপাশি নিয়মতান্ত্রিক রাষ্ট্রপ্রধান, দলীয় শাসনব্যবস্থা, দায়িত্বশীল শাসন, সুপরিবর্তনীয় সংবিধান প্রভৃতি সংসদীয় বা মন্ত্রিপরিষদ শাসিত সরকার ব্যবস্থার অন্যতম বৈশিষ্ট্য হিসেবে বিবেচিত হয়।"
        },
        {
          "label": "ঘ",
          "question": "তুমি কি মনে কর সুশাসন প্রতিষ্ঠায় উদ্দীপকের গুণাবলীগুলোই যথেষ্ট? উত্তরের সপক্ষে যুক্তি দাও।",
          "explanation": "আমি মনে করি সুশাসন প্রতিষ্ঠায় উদ্দীপকে উল্লিখিত নেতৃত্বের গুণাবলিই যথেষ্ট নয়। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। যোগ্য নেতৃত্ব এজন্য প্রয়োজনীয় আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। সুযোগ্য নেতৃত্ব সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখেন। সুশাসনের প্রতি অঙ্গীকারাবদ্ধ নেতৃত্ব স্বচ্ছতা এবং সরকারি 'কর্মকান্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকেন। সুশাসন নিশ্চিত করতে নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। দক্ষ রাজনৈতিক নেতৃত্ব সহনশীলতা, সমঝোতা ও গণতান্ত্রিকতার পথ বেছে নেয়, ফলে রাষ্ট্র তার বিদ্যমান সমস্যাসমূহ সহজেই কাটিয়ে উঠতে পারে এবং সুশাসনের দিকে ধাবিত হয়। বৈধ ও গণতান্ত্রিক নেতৃত্ব দেশপ্রেমকে অগ্রাধিকার দিয়ে থাকে ফলে নেতৃত্বের পরিবর্তন ঘটলেও রাষ্ট্রের উন্নতির ধারাবাহিকতা বজায় থাকে। তথ্যের অবাধ প্রৱাহ, জবাবদিহিতা, আইনের শাসন, বিচার বিভাগের স্বাধীনতা, বিকেন্দ্রীকরণ, মানবাধিকার রক্ষা প্রভৃতি বিষয়গুলো সুশাসন প্রতিষ্ঠার অন্যতম শর্ত। নেতৃত্ব খাদ্য, বস্ত্র, চিকিৎসা, নিরাপদ পানি, সামাজিক নিরাপত্তা ও শিক্ষার অধিকার নিশ্চিত করে সুশাসন প্রতিষ্ঠা করতে সক্ষম হয়। এ শর্তগুলো নেতৃত্বের সদিচ্ছার মাধ্যমেই পূরণ হতে পারে। পরিশেষে বলা যায়, সুশাসন প্রতিষ্ঠায় উপরে আলোচিত নেতৃত্বের গুণাবলিগুলো তাৎপর্যপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "‘ক' রাষ্ট্র 'খ' রাষ্ট্র একাধিক রাজনৈতিক দল। একটি মাত্র রাজনৈতিক দল আছে। সরকারের অন্যান্য বিভাগের উপর আইনসভার প্রাধান্য রয়েছে। নামমাত্র একটি আইনসভা আছে গণতান্ত্রিক প্রক্রিয়ায় রাজনৈতিক দলের নেতা নির্বাচিত হয়। উত্তরাধিকারসূত্রে রাজনৈতিক দলের নেতা নির্বাচিত হয়।",
      "tag": "ACC 23",
      "sub_questions": [
        {
          "label": "ক",
          "question": "অধ্যাদেশ কী?",
          "explanation": "সাধারণত যখন সংসদ অকার্যকর থাকে অথবা যখন সংসদের অধিবেশন বন্ধ থাকে তখন রাষ্ট্রের জরুরি প্রয়োজনে রাষ্ট্রপতি নিজের একক ক্ষমতাবলে যে আইন জারি করেন তাকে অধ্যাদেশ বলে।"
        },
        {
          "label": "খ",
          "question": "গণভোট বলতে কী বোঝ?",
          "explanation": "রাষ্ট্রীয় কোনো গুরুত্বপূর্ণ বিষয়ে মতানৈক্যের সৃষ্টি। হলে জনগণের মতামত যাচাইয়ের জন্য যে ভোট গ্রহণ করা হয় তাকে গণভোট বলে। বিভিন্ন বিষয় নিয়ে রাষ্ট্রে যখন দ্বিধাবিভক্তি সৃষ্টি হয় তখন গণভোট অনুষ্ঠিত হয়। সর্বসাধারণের অংশগ্রহণে গণভোটের মাধ্যমে প্রকৃত জনমত প্রতিফলিত হয়। যেমন- ইউরোপীয় ইউনিয়ন ত্যাগের বিষয়ে ব্রিটেনে দ্বিধাবিভক্তি সৃষ্টি হলে ২০১৬ সালের ২৩ জুন গণভোট অনুষ্ঠিত হয়েছিল। আবার হুসেইন মুহাম্মদ এরশাদের সামরিক শাসনকে বৈধতা দেওয়ার জন্য ১৯৮৫ সালের ২১ মার্চ বাংলাদেশে গণভোট অনুষ্ঠিত হয়েছিল।"
        },
        {
          "label": "গ",
          "question": "'খ' নামক রাষ্ট্রে কোন ধরনের সরকার বিদ্যমান? আলোচনা করো।",
          "explanation": "'খ' নামক রাষ্ট্রে একনায়কতান্ত্রিক সরকার ব্যবস্থা বিদ্যমান। একনায়কতন্ত্র এমন একটি শাসনব্যবস্থা যা হতে পারে এক ব্যক্তি, এক দল বা এক শ্রেণির কিংবা তাদের সমর্থিত শাসনব্যবস্থা। একনায়কতন্ত্রের অর্থ হলো ব্যক্তি বা গোষ্ঠীর অপ্রতিহত স্বৈরাচারী ক্ষমতা প্রয়োগ। একনায়কতন্ত্রের বৈশিষ্ট্য হলো সমগ্র রাষ্ট্রকে একনায়কের ইচ্ছানুযায়ী পরিচালনা করা। পররাষ্ট্র গ্রাস, নির্মম অত্যাচার ও বিভীষিকার রাজত্ব কায়েম করা। একনায়কতন্ত্রের মূলনীতি হলো এক জাতি, এক দল এবং এক নেতা। একনায়কতন্ত্রে রাষ্ট্রের সকল ক্ষমতার উৎস এক নেতা। এ ধরনের সরকারে একটিমাত্র রাজনৈতিক দল থাকে এবং তাদের মধ্য থেকেই প্রার্থী নির্বাচিত হন। উদ্দীপকে 'খ' রাষ্ট্রের ক্ষেত্রে বলা হয়েছে, একটি মাত্র রাজনৈতিক দল আছে, নামমাত্র একটি আইনসভা আছে এবং উত্তরাধিকারসূত্রে রাজনৈতিক দলের নেতা নির্বাচিত হয়। এসবই একনায়কতান্ত্রিক সরকারের বৈশিষ্ট্য।আদর্শের বিচারে একনায়কতন্ত্র বিশ্বের সবচাইতে নিন্দিত মতবাদ। একনায়কতান্ত্রিক সরকারব্যবস্থায় আইনসভা স্বাধীনভাবে কাজ করতে পারে না। এটি মূলত একনায়কের সব কাজের বৈধতা দেওয়ার জন্য ব্যবহৃত হয়। এই ব্যবস্থায় যতটা সৃষ্টি হয়েছে, ধ্বংস হয়েছে তার চাইতে সহস্র গুণ বেশি। তাই বলা যায়, 'খ' রাষ্ট্রে একনায়কতান্ত্রিক সরকার প্রচলিত রয়েছে।"
        },
        {
          "label": "ঘ",
          "question": "'ক' ও 'খ' রাষ্ট্রের সরকার ব্যবস্থার মধ্যে কোনটিকে তুমি উত্তম মনে করো? বিশ্লেষণ করো।",
          "explanation": "উদ্দীপকের 'ক' রাষ্ট্রের গণতান্ত্রিক ও 'খ' রাষ্ট্রের একনায়কতান্ত্রিক সরকার ব্যবস্থার মধ্যে আমি গণতান্ত্রিক সরকার ব্যবস্থাকে উত্তম মনে করি। যে শাসনব্যবস্থায় রাষ্ট্রের শাসন ক্ষমতা রাষ্ট্রের সকল সদস্য তথা জনগণের হাতে ন্যস্ত থাকে, তাকে গণতান্ত্রিক রাষ্ট্র বলে। গণতান্ত্রিক রাষ্ট্রের অনেক ভালো দিক রয়েছে। গণতান্ত্রিক রাষ্ট্রে জনগণ স্বাধীনভাবে মত প্রকাশ করতে পারে, তাদের দাবি-দাওয়া তুলে ধরতে পারে। ফলে নাগরিকের অধিকার রক্ষা হয়। এ ব্যবস্থায় শাসকগণ জনগণের প্রতিনিধি হিসেবে কাজ করে এবং নিজেদের কাজের জন্য জনগণের কাছে দায়ী থাকে। তারা পরবর্তী নির্বাচনে জয়ী হওয়ার জন্য জনস্বার্থমূলক কাজ করার চেষ্টা করে। ফলে দেশে দায়িত্বশীল শাসন প্রতিষ্ঠিত হয়। এ শাসনব্যবস্থায় নিয়মতান্ত্রিক পন্থায় অর্থাৎ নির্বাচনের মাধ্যমে সরকার পরিবর্তিত হয়। ফলে বিদ্রোহ বা বিপ্লবের প্রয়োজন হয় না। অপরদিকে, একনায়কতন্ত্র স্বেচ্ছাচারী শাসনব্যবস্থা। এ শাসনব্যবস্থা ব্যক্তিস্বাধীনতাকে স্বীকার করে না। এটি নাগরিকের মৌলিক অধিকার খর্ব করে। ফলে ব্যক্তিত্বের বিকাশ বাধাগ্রস্ত হয়। একনায়কতন্ত্র স্বৈরাচারী শাসন প্রতিষ্ঠিত করে। কারণ একনায়ককে কারও নিকট জবাবদিহি করতে হয় না। তার কথাই আইন। এতে ব্যক্তির স্বাধীন ও মুক্তবুদ্ধি চর্চার সুযোগ নেই। এ শাসনব্যবস্থা একক নেতার নেতৃত্বে পরিচালিত হয় বলে বিকল্প নেতৃত্ব গড়ে ওঠার সুযোগ থাকে না। আবার রাজনৈতিক কর্মকাণ্ডে জনগণের অংশগ্রহণের সুযোগ থাকে না বলে রাজনৈতিক সচেতনতাও তৈরি হয় না। উপরের আলোচনা থেকে স্পষ্ট প্রতীয়মান হয় যে, একনায়কতান্ত্রিক সরকার ব্যবস্থার চেয়ে সংসদীয় অর্থাৎ গণতান্ত্রিক সরকার ব্যবস্থা উত্তম।"
        }
      ]
    },
    {
      "number": "9",
      "uddipok": "ক-রাষ্ট্র খ-রাষ্ট্র কেন্দ্রীয় ও প্রাদেশিক সরকার বিদ্যামান একটি কেন্দ্র থেকে রাষ্ট্র পরিচালিত হয় প্রত্যেক প্রদেশ স্বায়ত্তশাসিত স্থানীয় শাসন বিদ্যমান দেশ রক্ষা ও পররাষ্ট্র কেন্দ্রের কাজ স্থানীয় শাসকগণ কেন্দ্রের নিকট দায়বদ্ধ সাংবিধানিকভাবে দায়িত্ব বণ্টন সমগ্র দেশে একই নীতি",
      "tag": "ACC 23",
      "sub_questions": [
        {
          "label": "ক",
          "question": "বাংলাদেশের সর্বোচ্চ আদালতের নাম কী?",
          "explanation": "বাংলাদেশের সর্বোচ্চ আদালতের নাম সুপ্রিম কোর্ট।"
        },
        {
          "label": "খ",
          "question": "দ্বিকক্ষবিশিষ্ট আইনসভা বলতে কী বোঝায়?",
          "explanation": "কোনো দেশের আইনসভা যখন দুটি কক্ষ বা পরিষদ নিয়ে গঠিত হয় তখন তাকে দ্বি-কক্ষবিশিষ্ট আইনসভা বলা হয়। দ্বিকক্ষবিশিষ্ট আইনসভা নিম্নকক্ষ ও উচ্চকক্ষের সমন্বয়ে গঠিত হয়। এ ধরনের আইনসভার প্রথম কক্ষকে নিম্নকক্ষ (Lower House) এবং দ্বিতীয় কক্ষকে উচ্চকক্ষ (Upper House) বলে। সাধারণত যুক্তরাষ্ট্রীয় সরকারব্যবস্থায় দ্বি-কক্ষবিশিষ্ট আইনসভা বেশি দেখা যায়। দ্বি-কক্ষবিশিষ্ট আইনসভা সর্বজনীন ভোটাধিকার, আংশিক মনোনয়ন কিংবা উত্তরাধিকার সূত্রে গঠিত হয়।ভারত, পাকিস্তান, যুক্তরাষ্ট্র, যুক্তরাজ্য ইত্যাদি দেশের আইনসভা দ্বি-কক্ষবিশিষ্ট।"
        },
        {
          "label": "গ",
          "question": "'ক' রাষ্ট্রের সরকার ব্যবস্থার স্বরূপ তোমার পাঠ্য বই এর আলোকে ব্যাখ্যা করো।",
          "explanation": "উদ্দীপকে উল্লিখিত 'ক' রাষ্ট্রে যুক্তরাষ্ট্রীয় পদ্ধতির সরকার ব্যবস্থা বিদ্যমান। কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। এ পদ্ধতিতে কেন্দ্রীয় ও প্রাদেশিক সরকার নিজ নিজ ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। উদ্দীপকে 'ক' রাষ্ট্রের শাসনব্যবস্থার ক্ষেত্রেও দেখা যায়, কেন্দ্রীয় ও প্রাদেশিক সরকার বিদ্যমান, প্রত্যেক প্রদেশ স্বায়ত্তশাসিত, দেশ রক্ষা ও পররাষ্ট্র কেন্দ্রের কাজ, সাংবিধানিকভাবে দায়িত্ব বণ্টন। অর্থাৎ 'ক' রাষ্ট্রে যুক্তরাষ্ট্রীয় পদ্ধতির সরকার ব্যবস্থা প্রচলিত রয়েছে। যুক্তরাষ্ট্রীয় সরকারের দ্বৈত প্রশাসন ব্যবস্থা স্বীকৃত হওয়ায় 'কেন্দ্রীয় ও আঞ্চলিক' এই দুই ধরনের সরকারের মাধ্যমে রাষ্ট্র পরিচালিত হয়। মুদ্রা, বৈদেশিক সম্পর্ক, দেশরক্ষা প্রভৃতি জাতীয় গুরুত্বপূর্ণ বিষয়গুলো কেন্দ্রীয় সরকারের হাতে এবং অন্যান্য বিষয়গুলো প্রাদেশিক সরকারের হাতে অর্পণ করা হয়। সাংবিধানিকভাবে প্রাদেশিক সরকারের আইন প্রণয়ন ও আইনসভা পরিচালনার ক্ষমতা থাকলেও তাদের হাতে কোনো সার্বভৌম ক্ষমতা থাকে না। যুক্তরাষ্ট্রীয় সরকারের দ্বি-কক্ষবিশিষ্ট আইনসভা থাকে। প্রথম কক্ষ রাষ্ট্রের জনগণের এবং দ্বিতীয় কক্ষটি আঞ্চলিক বা প্রাদেশিক সরকারসমূহের প্রতিনিধিত্ব করে। এছাড়া দ্বিনাগরিকত্ব, লিখিত ও দুষ্পরিবর্তনীয় সংবিধান, বিচার বিভাগের প্রাধান্য প্রভৃতি যুক্তরাষ্ট্রীয় সরকারের উল্লেখযোগ্য বৈশিষ্ট্য।"
        },
        {
          "label": "ঘ",
          "question": "'ক' ও 'খ' রাষ্ট্রের মধ্যে কোন ধরনের সরকার ব্যবস্থা উত্তম? এ সম্পর্কে যুক্তি দেখাও।",
          "explanation": "উদ্দীপকে উল্লিখিত 'ক' রাষ্ট্রে যুক্তরাষ্ট্রীয় এবং 'খ' রাষ্ট্রে এককেন্দ্রিক সরকার ব্যবস্থার মধ্যে আমি যুক্তরাষ্ট্রীয় ব্যবস্থাকে উত্তম বলে মনে করি। যুক্তরাষ্ট্রীয় সরকারের একটি প্রধান গুণ হলো দেশের শাসনব্যবস্থায় ক্ষমতার বিকেন্দ্রীকরণ নীতি অনুসরণ। যুক্তরাষ্ট্রীয় ব্যবস্থায় কেন্দ্র ও অঙ্গরাজ্যগুলোর সরকারের মধ্যে সংবিধানের মাধ্যমে ক্ষমতা বণ্টিত হওয়ায় কোনো সরকারের কাছে ক্ষমতা কেন্দ্রীভূত হয় না। কিন্তু এককেন্দ্রিক শাসনব্যবস্থা বিকেন্দ্রীকরণ নীতিকে অস্বীকার করে গড়ে উঠেছে। যুক্তরাষ্ট্রীয় শাসনব্যবস্থায় একদিকে যেমন অঙ্গরাজ্যের সরকারগুলো গড়ে ওঠে। অন্যদিকে তেমনি বৈচিত্র্যের মধ্যে ঐক্য ও জাতীয়তাবোধ নিয়ে গড়ে ওঠে জাতীয় সরকার। এককেন্দ্রিক সরকার বিভিন্ন অঞ্চলের দ্বাতন্ত্র ও বৈচিত্র্যের জন্য প্রতিকূল পরিবেশ সৃষ্টি করে। যুক্তরাষ্ট্রীয় শাসনব্যবস্থার আরেকটি গুণ হলো রাজ্য সরকারগুলো আঞ্চলিক সমস্যা সম্পর্কে ওয়াকিবহাল থাকায় সেগুলোর দ্রুত এবং কার্যকর সমাধান সম্ভব হয়। এভাবে আঞ্চলিক স্বার্থ ও স্বতন্ত্র্য বজায় থাকায় বিচ্ছিন্নতাবাদ জন্ম নিতে পারে না। কিন্তু এককেন্দ্রিক ব্যবস্থায় শাসনক্ষমতা অতিমাত্রায় কেন্দ্রীভূত হওয়ার কারণে শাসকগোষ্ঠী ক্ষমতালোভী এবং স্বৈরাচারী হয়ে উঠতে পারে। এছাড়াও যুক্তরাষ্ট্রীয় শাসনব্যবস্থায় ক্ষমতা বিকেন্দ্রীকরণ নীতি বাস্তবায়িত করা যায় বলে দেশের বিভিন্ন অঞ্চল থেকে শাসনকাজে অধিকসংখ্যক জনগণের প্রতিনিধিত্বমূলক অংশগ্রহণ সম্ভব হয়। এককেন্দ্রিক শাসনে জনগণের অংশগ্রহণের সুযোগ কম থাকে। কারণ এতে আঞ্চলিক রাজনীতি এবং রাজনৈতিক সংগঠনসহ সকল প্রকার সংস্থা ও সংগঠনের কার্যক্রম সীমিত ও নিয়ন্ত্রিত। তাছাড়া যুক্তরাষ্ট্রীয় ব্যবস্থায় সমগ্র দেশের প্রশাসন কেন্দ্র ও অঙ্গরাজ্যগুলো জনপ্রতিনিধিদের হাতে থাকে বলে আমলাতান্ত্রিক কর্তৃত্ব হ্রাস পায়। উল্লিখিত বৈশিষ্ট্য বা সুবিধার কারণেই আমি যুক্তরাষ্ট্রীয় অর্থাৎ 'খ' রাষ্ট্রের শাসনব্যবস্থাকে উত্তম বলে মনে করি।"
        }
      ]
    },
    {
      "number": "10",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "বাংলাদেশের আইনসভা কয় কক্ষ বিশিষ্ট?",
          "explanation": "বাংলাদেশের আইনসভা এককক্ষ বিশিষ্ট।"
        },
        {
          "label": "খ",
          "question": "নিয়ন্ত্রণ ও ভারসাম্য নীতি বলতে কী বোঝায়?",
          "explanation": "নিয়ন্ত্রণ ও ভারসাম্য নীতি বলতে সরকারের তিনটি বিভাগ একে অন্যের ক্ষমতার ওপর কিছুটা নিয়ন্ত্রণ প্রতিষ্ঠার মাধ্যমে শাসনব্যবস্থার ভারসাম্য রক্ষাকে বোঝায়। ক্ষমতার নিয়ন্ত্রণ ও ভারসাম্য নীতির মূলকথা হলো- আইন, শাসন ও বিচার বিভাগ পৃথকভাবে কাজ করলেও পরস্পর থেকে বিচ্ছিন্ন নয়। কোনো না কোনোভাবে একটি বিভাগ আরেকটি বিভাগের ওপর নির্ভরশীল থাকে। সরকারের প্রতিটি বিভাগ স্বতন্ত্রভাবে কাজ করা সত্ত্বেও এক বিভাগ কর্তৃক অন্য বিভাগের ক্ষমতা কিছুটা নিয়ন্ত্রণের মাধ্যমে ভারসাম্য রক্ষিত হয়।"
        },
        {
          "label": "গ",
          "question": "'ক' চিহ্নিত স্থানটি সরকারের কোন বিভাগকে নির্দেশ করছে? এর কার্যাবলি ব্যাখ্যা করো।",
          "explanation": "উদ্দীপকে 'ক' চিহ্নিত স্থানটি সরকারের বিচার বিভাগকে নির্দেশ করে। সরকারের যে বিভাগ ন্যায়বিচার প্রতিষ্ঠার উদ্দেশ্যে আইন বিভাগ প্রণীত আইনসমূহকে বিশেষ বিশেষ ক্ষেত্রে প্রয়োগ করে অপরাধীর দন্ড বিধান করে থাকে তাকে বিচার বিভাগ বলা হয়। বিচার বিভাগের মুখ্য দায়িত্ব হলো দেশের প্রচলিত আইন ভঙ্গকারীদের আইন অনুসারে বিচার এবং অপরাধীর শাস্তির বিধান করা। আবার আইনের ব্যাখ্যা প্রদান, করাও বিচার বিভাগের অন্যতম গুরুত্বপূর্ণ কাজ। অনেক সময় দেখা যায়, কোনো বিশেষ বিবাদের ব্যাপারে কোনো সূত্র বা স্পষ্ট নির্দেশ প্রচলিত আইনের মধ্যে নেই। এসব ক্ষেত্রে বিচারকগণ বিবেক, বুদ্ধি, স্বাভাবিক ন্যায়নীতি, সুবিচার প্রভৃতির ওপর নির্ভর করে সিন্ধান্ত গ্রহণ করেন এবং বিচারকার্য সম্পাদন করেন। তাছাড়া আইন যেখানে সুস্পষ্ট নয়, সেখানে বিচারকগণের ব্যাখ্যা ও বিশ্লেষণের মাধ্যমেই বিবাদের মীমাংসা হয়। এছাড়া বিচার বিভাগ সংবিধানের অভিভাবক হিসেবেও কাজ করে থাকে। কেননা সংবিধানের সার্বভৌমত্ব রক্ষা করা বিচার বিভাগের গুরুত্বপূর্ণ কাজ। উদ্দীপকে 'ক' চিহ্নিত স্থানে বলা হয়েছে, বিচার কার্য পরিচালনা করে। এ বিষয়টি বিচার বিভাগকে ইঙ্গিত করে। বিচার বিভাগ রাষ্ট্রের প্রচলিত আইন অনুসারে বিচার কার্যক্রম পরিচালনা করে ন্যায়বিচার প্রতিষ্ঠা করে। এ বিভাগ নাগরিকের ব্যক্তি স্বাধীনতা ও মৌলিক অধিকার রক্ষা করে।সরকার বা কোনো প্রতিষ্ঠান কোনো নাগরিকের মৌলিক অধিকারে অন্যায় হস্তক্ষেপ করলে বিচার বিভাগ তা প্রতিহত করে। বিচার বিভাগ সংবিধানের ব্যাখ্যা করে। সংবিধান পরিপন্থি কোনো আইন প্রণীত হলে বিচার বিভাগ তা বাতিল করে দেয়। বিচার বিভাগ দুষ্টের দমন ও শিষ্টের পালন করে সমাজে ন্যায়বিচার প্রতিষ্ঠা করে।"
        },
        {
          "label": "ঘ",
          "question": "'গ' চিহ্নিত বিভাগ দ্বারাই সরকার পরিচালিত ও নিয়ন্ত্রিত হয়। তোমার উত্তরের সপক্ষে যুক্তি দেখাও।",
          "explanation": "'গ' চিহ্নিত বিভাগ তথা শাসন বিভাগ দ্বারাই সরকার পরিচালিত ও নিয়ন্ত্রিত হয়। সরকারের তিনটি বিভাগের মধ্যে দেশ পরিচালনা ও সার্বিক আইন-শৃঙ্খলা পরিস্থিতি নিয়ন্ত্রণের জন্য শাসন বিভাগের ভূমিকা অত্যন্ত গুরুত্বপূর্ণ। শাসন বিভাগই সরকারের আসল চালিকা শক্তি। সাধারণ অর্থে শাসন বিভাগ হলো সরকারের সেই বিভাগ যারা প্রচলিত আইন অনুযায়ী শাসনকার্য পরিচালনা করে। আইন বিভাগ কর্তৃক প্রণীত আইন বাস্তবায়ন করাই শাসন বিভাগের কাজ। সংসদীয় সরকারে রাষ্ট্রপতি, প্রধানমন্ত্রী, মন্ত্রিপরিষদসহ প্রশাসনিক কাজে নিয়োজিত সকল কর্মচারীই শাসন বিভাগের অন্তর্ভুক্ত। সংসদীয় সরকার ব্যবস্থায় শাসন বিভাগ সরাসরি আইন প্রণয়নে অংশগ্রহণ করে থাকে। শাসন বিভাগের প্রধান রাষ্ট্রপতি অনুমতি ছাড়া কোনো বিল আইনে পরিণত হতে পারে না। সুতরাং দেখা যায়, আইন প্রণয়নের ক্ষেত্রেও শাসন বিভাগের নিয়ন্ত্রণ রয়েছে। শাসন বিভাগ দেশের অভ্যন্তরে শান্তি- শৃঙ্খলা পরিস্থিতি নিয়ন্ত্রণে বিভিন্ন বাহিনী পরিচালনা করে থাকে। এছাড়া সরকারি কর্মচারীদের নিয়োগ, বদলি, পদোন্নতি, অবসর ভাতা প্রদান, বেতন-ভাতাদি নির্ধারণ ও প্রদান, প্রশাসনিক নিয়মাবলি প্রণয়ন, জরুরি আইন ও অধ্যাদেশ প্রভৃতি করে থাকে। সরকারের কোনো বিভাগ যদি জনস্বার্থ পরিপন্থি কর্মকাণ্ড অথবা নিয়ম লঙ্ঘন করে তবে শাসন বিভাগ প্রয়োজনীয় ব্যবস্থা গ্রহণ করে উক্ত বিভাগকে নিয়ন্ত্রণ করে থাকে। উপরের আলোচনার পরিপ্রেক্ষিতে বলা যায়, শাসন বিভাগ সরকার পরিচালনার পাশাপাশি নিয়ন্ত্রণও করে থাকে।"
        }
      ]
    },
    {
      "number": "11",
      "uddipok": "জাতি - রাজনৈতিক সংগঠন = ?",
      "tag": "ACC 23",
      "sub_questions": [
        {
          "label": "ক",
          "question": "Natus শব্দের অর্থ কী?",
          "explanation": "'Natus' শব্দের অর্থ হচ্ছে 'Birth' বা জন্ম।"
        },
        {
          "label": "খ",
          "question": "\"সাম্য ব্যতীত স্বাধীনতা অর্থহীন\"- কেন?",
          "explanation": "সাম্যের মাধ্যমেই স্বাধীনতাকে পরিপূর্ণভাবে উপভোগ করা যায়। তাই সাম্য ব্যতীত স্বাধীনতা অর্থহীন হয়ে পড়ে। সমাজে সাম্য না থাকলে স্বাধীনতা অর্জন করা বা বজায় রাখা সম্ভব নয়। আবার স্বাধীনতা সাম্যের ক্ষেত্রকে প্রসারিত করে। সমাজে সাম্য প্রতিষ্ঠিত হলে মানুষ বৈষম্যহীনভাবে অর্থনৈতিক, সামাজিক ও রাজনৈতিক অধিকার ভোগ করতে পারে। স্বাধীনতা থাকলে সাম্যের এই আদর্শ বাস্তবায়ন সম্ভব হয়। কারণ, স্বাধীনতা সবাইকে সমানভাবে সমাজের সুযোগ-সুবিধাগুলো ভোগ করার অধিকার দেয়। এ সুযোগ না থাকলে স্বাধীনতা নাগরিকের কাছে অর্থবহ হয় না। তাই বলা হয়, সাম্য ব্যতীত স্বাধীনতা অর্থহীন।"
        },
        {
          "label": "গ",
          "question": "উদ্দীপকে'?' চিহ্নিত স্থানে কী বসবে? তার যে কোন চারটি উপাদান বর্ণনা করো।",
          "explanation": "উদ্দীপকে '?' চিহ্নিত স্থানে জাতীয়তা 'বসবে। জাতীয়তা হলো মানসিক' ধারণা, চেতনা, মনন ও চিন্তার সমন্বয়, যা কোনো গোষ্ঠীর মধ্যে ঐক্যবোধ তৈরি করে। ব্যুৎপত্তিগত অর্থে জাতীয়তা হচ্ছে, জন্মসূত্রে, ঐক্যবদ্ধ একটি জনসমষ্টির চেতনাবোধ। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, আদর্শ, ঐতিহ্য, আচার ও রীতিনীতি দ্বারা ঐক্যবদ্ধ। রাষ্ট্রদার্শনিকরা জাতীয়তার একাধিক উপাদান বা বৈশিষ্ট্য উল্লেখ করেছেন। জাতীয়তার যেসব উপাদান রয়েছে সেগুলোর মধ্য থেকে ৪টি উপাদান বর্ণনা করা হলো- ভৌগোলিক ঐক্য জাতীয়তার প্রথম ও প্রধান উপাদান। জাতি গঠন করতে হলে একটি জনসমষ্টিকে কোনো নির্দিষ্ট ও সংলগ্ন ভূখণ্ডে বসবাস করতে হয়। জাতীয়তার অন্যান্য বৈশিষ্ট্যের অধিকারী হওয়া সত্ত্বেও ভৌগোলিক ঐক্যের অভাবে একটি ভবঘুরে জনসমষ্টি জাতি বলে বিবেচিত হবে না। বংশগত ঐক্যও জাতীয়তা গঠনে যথেষ্ট প্রভাব বিস্তার করে। বংশগত ঐক্য তথা রক্তের সম্পর্ক মানুষের মধ্যে এমন এক সুদৃঢ় ঐক্যভাব গড়ে তোলে, যা জাতি গঠনে একটি গুরুত্বপূর্ণ উপাদান হিসেবে কাজ করে। জাতীয়তার অপর একটি উল্লেখযোগ্য উপাদান হচ্ছে ধর্মীয় ঐক্য। জাতীয়তার ধারণার সৃষ্টি এবং তা জোরদার করার ক্ষেত্রে ধর্মীয় ঐক্য একটি শক্তিশালী উপাদান হিসেবে কাজ করে। এটি জাতীয়তাবোধ সৃষ্টির এক গুরুত্বপূর্ণ উৎস। জাতীয়তার অপর একটি গুরুত্বপূর্ণ উপাদান হলো ভাষা, সাহিত্য ও সাংস্কৃতিক ঐক্য। ভাষা, সাহিত্য ও সংস্কৃতির মাধ্যমে ভাবের আদান-প্রদান হয়। অভিন্ন ভাষায় ভাবের আদান-প্রদান জাতীয় ঐক্য প্রতিষ্ঠার অন্যতম উপায়।"
        },
        {
          "label": "ঘ",
          "question": "উদ্দীপকে উল্লিখিত বিষয়টির সাথে দেশপ্রেমের সম্পর্ক আলোচনা করো।",
          "explanation": "নিম্নের অনুরুপ: উদ্দীপকে বর্ণিত বিষয়টি হলো দেশপ্রেম। আর দেশপ্রেম ও জাতীয়তার সম্পর্ক একই সূত্রে গাঁথা। জাতীয়তা ও দেশপ্রেম উভয়েই একপ্রকার মানসিক ধারণা ও অনুভূতি। জাতীয়তা ও দেশপ্রেম পরস্পর গভীরভাবে সম্পর্কযুক্ত। উৎপত্তিগত দিক থেকে কখনও দেশপ্রেম প্রথমে সৃষ্টি হয়, পরবর্তীতে জাতীয়তা। আবার কখনও জাতীয়তাই প্রথমে সৃষ্টি হয়। মাতৃভূমির প্রতি গভীর মমত্ববোধ ও ভালোবাসাই হলো দেশপ্রেম। জাতীয়তাবোধে উদ্বুদ্ধ হয়ে দেশপ্রেমের উন্মেষ ঘটে এবং ক্রমে তা বিকশিত হয়। আর দেশপ্রেম জাতীয়তা, জাতি ও রাষ্ট্র গঠনের মূলমন্ত্র হিসেবে কাজ করে। ভৌগোলিক নৈকট্য, ভাষা-সংস্কৃতি, ইতিহাস-ঐতিহ্যের বন্ধনে আবদ্ধ জনসমষ্টি যখন নিজেদেরকে অন্য জনসমষ্টি হতে আলাদা মনে করে তখন সেই চেতনাকেই জাতীয়তা বলে। জাতীয়তাবোধে ঐক্যবদ্ধ জনসমষ্টির নিজ দেশ ও ভাষা-সংস্কৃতির প্রতি যে আবেগ ও ভালোবাসা তার মূলে রয়েছে দেশপ্রেম। অর্থাৎ দেশপ্রেম থেকেও জাতীয়তাবোধ তৈরি হয়। পরিশেষে বলা যায়, দেশপ্রেম ও জাতীয়তার সম্পর্ক অত্যন্ত নিবিড়। দেশপ্রেমের মূলে রয়েছে জাতীয়তার চেতনা। আবার জাতীয়তা সৃষ্টিতেও দেশপ্রেম মূলমন্ত্র হিসেবে কাজ করে। তাই বলা যায়, দেশপ্রেম ও জাতীয়তা একই সূত্রে গাঁথা।"
        }
      ]
    }
  ]
}