{
  "title": "যশোর বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব আনোয়ার একজন উচ্চপদস্থ স্থায়ী সরকারি কর্মকর্তা। তার টেবিলে অতি প্রয়োজনীয় ফাইল আটকা পড়ে আছে। তাছাড়া সিদ্ধান্ত। বাস্তবায়নে তিনি দীর্ঘ সময় নেন।",
      "tag": "JB 19",
      "sub_questions": [
        {
          "label": "ক",
          "question": "জনসেবা কী?",
          "explanation": "অন্যের কল্যাণে আত্মত্যাগের মহান ব্রতের নামই জনসেবা।."
        },
        {
          "label": "খ",
          "question": "পদসোপান নীতি বলতে কী বোঝায়?",
          "explanation": "পদসোপান নীতি বলতে পদের গুরুত্ব ও মর্যাদা অনুসারে পর্যায়ক্রমিক প্রণবিন্যাসকে বোঝায়। পদসোপান নীতি অনুযায়ী পদসমূহকে এমনভাবে শ্রেণিবিন্যাস করা হয় হাতে প্রত্যেক নিম্নতর জেদ কোনো উচ্চতর পদ ছারা নিয়ন্ত্রিত হয়। রাজাপানের ফলে প্রত্যেক কর্মচারী তার কার্যাবলির জন্য ঊর্ধ্বতন কর্তৃপক্ষের নিকট দায়ী থাকেন। উদাহরণস্বরূপ বাংলাদেশ সচিবালয়ের কশাসনিক পদসোপান উল্লেখ করা যেতে পারে। যেমন- সহকারি সচিব→ সিনিয়র সহকারি সচিব→ উপসচিব→ যুগ্মসচিব→ অতিরিক্ত সচিব→ সচিব→ সিনিয়র সচিব।"
        },
        {
          "label": "গ",
          "question": "জনাব আনোয়ারের সংগঠনটির কার্যাবলি আলোচনা করো।",
          "explanation": "জনাব আনোয়ারের সংগঠনটি হলো আমলাতন্ত্র। আধুনিক গণতান্ত্রিক রাষ্ট্রে আমলাতন্ত্র বহুবিধ কার্যাবলি সম্পাদন করে থাকে। আমলাতন্ত্র হচ্ছে আমলা বা সরকারি কর্মচারীদের দ্বারা পরিচালিত শাসনব্যবস্থা। উদ্দীপকে বর্ণিত জনাব আনোয়ার একজন উচ্চপদস্থ স্থায়ী সরকারি কর্মকর্তা। অর্থাৎ জনাব আনোয়ারের সংগঠনটি হলো আমলাতন্ত্র। আমলাতন্ত্র একটি প্রশাসনে অরাজনৈতিক অংশরূপে নীতিনির্ধারণ, সিদ্ধান্ত গ্রহণ ও প্রয়োগ, আইন প্রণয়ন, শাসন বিভাগের রাজনৈতিক পদাধিকারীদের পরামর্শদান প্রভৃতি কার্যাবলির সাথে ওতপ্রোতভাবে জড়িত। উল্লিখিত কার্যাবলি ছাড়াও আমলাতন্ত্র সরকারের গৃহীত সিদ্ধান্তসমূহ বাস্তবায়ন করে থাকে। বর্তমানে আইনসভায় উপস্থাপিত খসড়া বিলের অধিকাংশই আমলারা প্রস্তুত করে থাকেন। বিশেষ করে বিজ্ঞান ও প্রযুক্তিগত বিষয়, ব্যাংক-বিমা সম্পর্কিত বিষয়ে খসড়া বিল 'প্রশাসনিক বিভাগই তৈরি করে থাকে। আমলাদের মূলকাজ হচ্ছে নীতি বাস্তবায়ন, নীতি প্রণয়ন নয়। কিন্তু রাজনৈতিক প্রশাসকরা নীতি নির্ধারণের সময় আমলাদের পরামর্শ গ্রহণ করে থাকেন। কেননা, আমলারা এসব বিষয়ে দীর্ঘ অভিজ্ঞতাসম্পন্ন। সরকারের নিকট জনগণের বিভিন্ন দাবি-দাওয়া আমলারাই তুলে ধরেন। তারা আইনসভার সদস্য ও মন্ত্রীদের প্রয়োজনীয় তথ্যাদি ও পরিসংখ্যান প্রদান করে থাকেন। তাদের পরিবেশিত তথ্যাদিই সরকার দেশবাসীর নিকট প্রকাশ করে থাকে।"
        },
        {
          "label": "ঘ",
          "question": "উদ্দীপকে সংগঠনটির যে সমস্যাটি চিত্রিত হয়েছে তা সমাধানে তোমার সুপারিশ লেখো।",
          "explanation": "উদ্দীপকে প্রশাসনের আমলাতান্ত্রিক জটিলতা বা লালফিতার দৌরাত্ম্যের বিষয়টি সুস্পষ্টভাবে ফুটে উঠেছে। এ প্রক্রিয়া নিয়ন্ত্রণে নানাবিধ পদক্ষেপ নেওয়া যেতে পারে বলে আমি মনে করি। উদ্দীপকে লক্ষ করা যায়, রবিন রক্তদহ বিলকে মাছের অভয়াশ্রম ঘোষণার জন্য আবেদন করে বিভিন্নভাবে হয়রানির শিকার হন। লালফিতার দৌরাত্ম্যের কারণে এ ধরনের সমস্যার সৃষ্টি হয়েছে। এ ধরনের সমস্যা নিয়ন্ত্রণের জন্য জনগণ ও প্রশাসন উভয়কেই এগিয়ে আসতে হবে। মামলাতান্ত্রিক জটিলতা তথা লালফিতার দৌরাত্ম্য নিয়ন্ত্রণের জন্য দেশের জনগণকে রাজনৈতিকভাবে সচেতন করে তুলতে হবে। এ সমস্যা নিয়ন্ত্রণের লক্ষ্যে আমলা নিয়োগের ক্ষেত্রে সরকারকে দলীয় নিয়োগের পরিবর্তে দক্ষ, সৎ ও নিবেদিত প্রাণ ব্যক্তিদের নিয়োগ দিতে হবে। আমলাদের প্রশিক্ষণের ব্যবস্থা করতে হবে। প্রশাসনিক কাজকর্মে আমলাদের জবাবদিহিতার বিষয়টি নিশ্চিত করতে হবে। আমলারা যাতে স্বেচ্ছাচারি হতে না পারে সেজন্য রাজনৈতিক কর্তৃপক্ষ কর্তৃক আমলাতন্ত্রকে নিয়ন্ত্রণের ব্যবস্থা করতে হবে। আমলাদের যথোপযুক্ত বেতন, ভাতা ও অন্যান্য সুবিধাদি প্রদান করতে। হবে। আমলাতান্ত্রিক জটিলতা নিয়ন্ত্রণের জন্য দেশে আইনের সুষ্ঠু প্রয়োগ ঘটাতে হবে। এর মাধ্যমে জটিলতা সৃষ্টিকারীরা যখন শাস্তির আওতায় আসবে তখন অন্যেরা ভয়ে তা করতে সাহস পাবে না। ফলে আমলান্ত্রিক জটিলতা অনেকাংশে নিয়ন্ত্রণ করা সম্ভব হবে। পরিশেষে বলা যায়, উল্লিখিত পদক্ষেপসমূহ গ্রহণের মাধ্যমে প্রশাসনের। আমলাতান্ত্রিক জটিলতা বা লালফিতার দৌরাত্ম্য নিয়ন্ত্রণ করা সম্ভব হবে।"
        }
      ]
    },
    {
      "number": "2",
      "uddipok": "টিভিতে প্রচারিত একটি অনুষ্ঠান জাতীয় গুরুত্বপূর্ণ ইস্যুতে জনগণকে সংগঠিত করার চেষ্টা চালায়। গণতান্ত্রিক রাষ্ট্রে এটি খুবই গুরুত্বপূর্ণ।",
      "tag": "JB 19",
      "sub_questions": [
        {
          "label": "ক",
          "question": "কোন শতাব্দীতে রাজনৈতিক সংস্কৃতির ধারণাটি গুরুত্ব পায়?",
          "explanation": "বিংশ শতাব্দীতে রাজনৈতিক সংস্কৃতির ধারণাটি গুরুত্ব পায়।"
        },
        {
          "label": "খ",
          "question": "'রাজনৈতিক সংস্কৃতি হচ্ছে রাজনৈতিক ব্যবস্থার প্রতিচ্ছবি'- ব্যাখ্যা করো।",
          "explanation": "রাজনৈতিক সংস্কৃতি হচ্ছে রাজনৈতিক ব্যবস্থার প্রতিচ্ছবি। এটি রাজনৈতিক ব্যবস্থার নির্ধারক। সাধারণ অর্থে রাজনৈতিক সংস্কৃতি বলতে রাষ্ট্রের নাগরিকদের রাজনৈতিক জীবনধারা সম্পর্কে তাদের মনোভাব, বিশ্বাস ও মূল্যবোধকে বোঝানো হয়। রাজনৈতিক ব্যবস্থা ও রাজনৈতিক বিষয় সম্পর্কে সমাজের মানুষের মনোভাব, বিশ্বাস, অনুভূতি। এবং মূল্যবোধের সমন্বয়ে রাজনৈতিক সংস্কৃতি গঠিত হয়। তাই বলা যায়, রাজনৈতিক সংস্কৃতি হচ্ছে রাজনৈতিক ব্যবস্থার প্রতিচ্ছবি।"
        },
        {
          "label": "গ",
          "question": "জনগণকে সংগঠিত করার জন্য উদ্দীপকের মাধ্যম ছাড়া আর যেসব মাধ্যম আছে তা পাঠ্যবইয়ের আলোকে ব্যাখ্যা করো।",
          "explanation": "জনসচেতনতা বৃদ্ধি তথা জনমত গঠনের বিভিন্ন মাধ্যম রয়েছে। তাই উদ্দীপকে উল্লেখিত পোস্টার ও সভা-সমাবেশ মাধ্যম দু'টি জনসচেতনতা বৃদ্ধি করলেও জনমত গঠনে যথেষ্ট নয় বলে আমি মনে করি। জনমত গঠনের বিভিন্ন মাধ্যম রয়েছে। জনমতের প্রাথমিক মাধ্যম হলো পরিবার। প্রতিটি মানুষ প্রথমে তার পরিবারেই দেশ, জাতি, সরকার ও বিশ্ব সম্পর্কে ধারণা লাভ করে। গণতান্ত্রিক রাষ্ট্রে প্রচার মাধ্যম জনমত গঠনে উল্লেখযোগ্য ভূমিকা পালন করে। 'পত্র-পত্রিকার মাধ্যমে জনগণ দেশ-বিদেশের খবরাখবর জানতে পারে যা তাদের মতামত গঠনে সহায়তা করে। শিক্ষা প্রতিষ্ঠান জনমত গঠনের গুরুত্বপূর্ণ একটি মাধ্যম। দেশের ভবিষ্যৎ প্রজন্ম স্কুল, কলেজ, মাদ্রাসা, বিশ্ববিদ্যালয়ে জ্ঞানার্জন করে। শিক্ষা প্রতিষ্ঠানে শিক্ষার্থীরা অনুকূল পরিবেশে বহুমুখী জ্ঞান লাভ করে যা তাদের চিন্তা-চেতনার ওপর গভীরভাবে প্রভাব ফেলে। প্রচার ও বিনোদন মাধ্যম হিসেবে রেডিও, টিভি ও চলচ্চিত্র জনমত গঠনে গুরুত্বপূর্ণ ভূমিকা পালন করে। রাজনৈতিক দল গণতান্ত্রিক রাষ্ট্রে জনমত গঠনের অন্যতম শ্রেষ্ঠ মাধ্যম। প্রতিটি রাজনৈতিক দলই কতগুলো আদর্শের ভিত্তিতে গড়ে ওঠে। দলীয় আদর্শকে সামনে রেখে তারা নির্বাচনি কর্মসূচি ঘোষণা ও প্রচার করে জনসমর্থন লাভের চেষ্টা করে। তাদের নানামুখী প্রচারণায় জনগণের মধ্যে 'রাজনৈতিক শিক্ষার বিস্তার ঘটে এবং জনমত গড়ে ওঠে। আইনসভা জনমত গঠনের আরেকটি গুরুত্বপূর্ণ মাধ্যম। জনপ্রতিনিধিরা আইনসভায় নিজ নিজ এলাকার জনগণের অভাব-অভিযোগ পেশ করে এবং উক্ত অভাব- অভিযোগের ওপর তুমুল তর্ক-বিতর্ক হয়। এতে জনগণ নিজস্ব মতামত প্রকাশ করার সুযোগ পায়। এছাড়া ধর্মীয় সংঘ, পেশাজীবি সংগঠন, বন্ধুবান্ধব, কর্মক্ষেত্র, তথ্যপ্রযুক্তি প্রভৃতি জনমত গঠনের গুরুত্বপূর্ণ মাধ্যমে হিসেবে কাজ করে। উল্লিখিত আলোচনা থেকে সুস্পষ্টভাবে প্রতীয়মান হয়, পোস্টার ও সভা- সমাবেশ ছাড়াও জনমত গঠনের আরও অনেক মাধ্যম রয়েছে। তাই জনসচেতনতা বৃদ্ধিতে উদ্দীপকে উল্লেখিত এ দুটি মাধ্যম যথেষ্ট নয়- উক্তিটি যথার্থ।"
        },
        {
          "label": "ঘ",
          "question": "উদ্দীপকের ধারণাটি গণতান্ত্রিক রাষ্ট্রের জন্য গুরুত্বপূর্ণ- তুমি। কি এ বক্তব্যের সাথে একমত? যুক্তি দেখাও।",
          "explanation": "উদ্দীপকে ছয় দফার পক্ষে জনমত গড়ে উঠেছিল। জনমতের গুরুত্ব ব্যাপক। গণতান্ত্রিক শাসনব্যবস্থায় জনমতের গুরুত্ব অপরিসীম। জনমত গণতন্ত্রের ভিত্তি স্বরূপ। জনসম্মতির ভিত্তিতেই গণতান্ত্রিক সরকার ক্ষমতায় অধিষ্ঠিত হয়। জনমত দেশের স্বাধীনতা ও সার্বভৌমত্ব সংরক্ষণে সহায়তা করে। জনগণের স্বার্থ সংরক্ষণে জনমতের গুরুত্ব অপরিসীম। সুষ্ঠু জনমত গণতান্ত্রিক স্বাধীনতা ও স্বার্থ বিঘ্নিত হতে দেয় না। গণতান্ত্রিক ব্যবস্থায় সদাজাগ্রত জনমত সরকারের স্বেচ্ছাচার রোধ করে গণতন্ত্রের স্বরূপ বজায় রাখে। আধুনিক প্রতিনিধিত্বমূলক গণতান্ত্রিক শাসনব্যবস্থায় জনপ্রতিনিধি নির্বাচন ও গঠনের ক্ষেত্রে জনমত মুখ্য ভূমিকা পালন করে। ক্ষমতাসীন দল ও বিরোধী দল জনমতকে ভয় করে চলে। জনমত গণতান্ত্রিক সরকারকে সঠিক পথে পরিচালিত করে। জনমত সরকারকে গতিশীল হতে সাহায্য করে'। জনমতের চাপে সরকার রক্ষণশীল মনোভাব পরিত্যাগ করে যুগোপযোগী ও প্রগতিশীল কর্মসূচি গ্রহণ করতে বাধ্য হয়। গণতান্ত্রিক - দেশে জনমত একটি গুরুত্বপূর্ণ অংশ। জনমত ব্যতীত গণতন্ত্র সফল ও স্থায়ী হয় না। জনমত জনগণের রাজনৈতিক চিন্তাধারাকে বিকশিত করে। তাছাড়া জনমত যুক্তিভিত্তিক সিদ্ধান্ত গ্রহণে সহায়তা করে দ্রুততার সাথে জাতীয় সমস্যার সমাধান করে থাকে। তাই বলা যায়, সঠিক গণতন্ত্র প্রতিষ্ঠা এবং সুষ্ঠুভাবে রাষ্ট্র পরিচালনার ক্ষেত্রে জনমতের গুরুত্ব অনস্বীকার্য।"
        }
      ]
    },
    {
      "number": "3",
      "uddipok": "বাঙালি জনগোষ্ঠীর স্বাধীনতা সংগ্রামের ইতিহাস শুধু নয়। মাসের পাকিস্তানি বাহিনীর বর্বরতার ইতিহাস নয়, এতে দলীয় নেতা- কর্মী ও মুক্তিসেনাদের বীরত্বের ইতিহাস বিশেষভাবে লক্ষণীয়। এর সাথে জড়িত রয়েছে বহু মানুষের রক্তদান ও ত্যাগের ইতিহাস।",
      "tag": "JB 21,JB 19",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "মাতৃভূমির প্রতি মমত্ববোধ, আবেগ, অনুভূতি ও ভালোবাসাই হচ্ছে দেশপ্রেম।"
        },
        {
          "label": "খ",
          "question": "জনগণ কেন আইন মান্য করে?",
          "explanation": "মানুষের সামাজিক, রাজনৈতিক, অর্থনৈতিক জীবনে শান্তি শৃঙ্খলা ও কল্যাণ বজায় রাখার জন্য আইন মান্য করে থাকে। জাইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হরস (Thomas Hobbes), জেরেমি ব্যোম (Jeremy Bentham), জন অস্টিন (John Austin) প্রমুখ বলেন- 'মানুষ আইন মেনে চলে শাস্তির ভয়ে। কেননা আইন ভঙ্গে, করলে অভিযুক্ত হতে এবং শান্তি পেতে হয়'। তাই ব্যক্তি ও সমাজজীবনকে সুন্দর ও সুশৃঙ্খল করে। গড়ে তুলতে আইন মান্য করা উচিত।"
        },
        {
          "label": "গ",
          "question": "উদ্দীপকে উল্লেখিত বিষয়টির সংক্ষিপ্ত ইতিহাস আলোচনা করো।",
          "explanation": "উদ্দীপকে উল্লেখিত বিষয়টি বাংলাদেশের স্বাধীনতা যুদ্ধের ইতিহাসকে। ইঙ্গিত করে। ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তান তথা পূর্ববাংলার ওপর বিভিন্নভাবে শোষণ করতে থাকে। বাঙালিরা পশ্চিম পাকিস্তানের শাসন ও শোষণের বিরুদ্ধে প্রতিবাদ ও আন্দোলন শুরু করে। ১৯৫২ সালের ভাষা আন্দোলন, ১৯৫৪ সালের প্রাদেশিক নির্বাচনে যুক্তফ্রন্টের জয়লাভ, ১৯৬৬ সালের ছয়দফা আন্দোলন এবং ১৯৬৯ এর গণঅভ্যুত্থানে স্বতঃস্ফূর্তভাবে জনগণ অংশগ্রহণ করে। ১৯৭০ সালের নির্বাচনে জনগণ আওয়ামী লীগকে বিপুল ভোটে জয়যুক্ত করে পশ্চিম পাকিস্তানি শাসকগোষ্ঠীর বিরুদ্ধে সুস্পষ্ট রায় প্রদান করে। কিন্তু ক্ষমতা হস্তান্তরে পাকিস্তানিরা ষড়যন্ত্র শুরু করে। ১৯৭১ সালের ২৫ মার্চ পাকিস্তানি সামরিক বাহিনী পূর্ব পাকিস্তানে ব্যাপক গণহত্যা চালায়। শুরু হয় ৯ মাসব্যাপী বাংলাদেশের রক্তক্ষয়ী মুক্তিসংগ্রাম। বাংলাদেশের আপামর জনতা পাকিস্তানি বাহিনীর বিরুদ্ধে গড়ে তোলে দুর্বার আন্দোলন। উদ্দীপকে বলা হয়েছে, বাঙালির স্বাধীনতা সংগ্রামের ইতিহাস শুধু নয় মাসের পাকিস্তানি বর্বরতার ইতিহাস নয়, এতে দলীয় নেতাকর্মী ও মুক্তিসেনাদের বীরত্বের ইতিহাস বিশেষভাবে লক্ষণীয়। রয়েছে অনেক মানুষের রক্তদান ও ত্যাগের ইতিহাস। প্রকৃতপক্ষে, বাংলার মানুষের দেশপ্রেম ও প্রবল প্রতিরোধের কারণেই পাকিস্তানি বাহিনী আত্মসমর্পণ করতে বাধ্য হয়েছিল। ১৯৭১ সালের ১৬ ডিসেম্বর পৃথিবীর বুকে জন্ম নিয়েছিল নতুন একটি সার্বভৌম দেশ- বাংলাদেশ। উদ্দীপকে এই বিষয়টিরই উল্লেখ রয়েছে।"
        },
        {
          "label": "ঘ",
          "question": "'উদ্দীপকে ইঙ্গিতকৃত বিষয়টি দেশপ্রেম ও জাতীয়তার ফসল'- উক্তিটির যথার্থতা বিশ্লেষণ করো।",
          "explanation": "উদ্দীপকে ইঙ্গিতকৃত বিষয়টি তথা বাংলাদেশের স্বাধীনতা যুদ্ধ দেশপ্রেম ও জাতীয়তার ফসল- উক্তিটি যথার্থ। মাতৃভূমির প্রতি মমত্ববোধ ও ভালোবাসাই হলো দেশপ্রেম। দেশপ্রেম মানুষের অন্তরে সদা, বহমান। তবে বিশেষ বিশেষ সময়ে বা পরিস্থিতিতে তা উদ্বেলিত হয়ে ওঠে। আর জাতীয়তা হলো এক প্রকার মানসিক ধারণা, যা অন্য জনসমাজ থেকে কোনো একটি জনসমাজকে পৃথক করে এবং নিজেদের মধ্যে ঐক্যবোধ তৈরি করে। উদ্দীপকে বাংলাদেশের স্বাধীনতার ইতিহাস সম্পর্কে বলা হয়েছে, যা মূলত দেশপ্রেম ও জাতীয়তা থেকেই সৃষ্টি হয়েছিল। ১৯৭১ সালে বাংলাদেশের জনগণ দেশপ্রেম ও জাতীয়তাবোধে উদ্বুদ্ধ হয়েই জাতি, ধর্ম, বর্ণ নির্বিশেষে মুক্তিযুদ্ধে ঝাঁপিয়ে পড়ে এবং স্বাধীনতা অর্জন করে। বাঙালি জাতীয়তাবাদের উন্মেষ ঘটেছিল ভাষা আন্দোলনকে কেন্দ্র করে। এই জাতীয়তাবোধের ওপর ভিত্তি করেই সংঘটিত হয় বিভিন্ন আন্দোলন এবং তৈরি হয় প্রগাঢ় দেশপ্রেম। সবশেষে অর্জিত হয় স্বাধীনতা। বাঙালি জাতীয়তাবোধ এবং দেশপ্রেমে উজ্জীবিত বাংলার জনগণ প্রতিটি আন্দোলনকে সক্রিয় অংশগ্রহণের মাধ্যমে সফল করেছে। গঠন করেছে একটি নতুন জাতিরাষ্ট্র 'বাংলাদেশ।' পরিশেষে বলা যায়, স্বাধীন বাংলাদেশের পেছনে মূল নিয়ামক দেশপ্রেম ও জাতীয়তাবাদ। তাই বলা যায়, উদ্দীপকে উল্লেখিত বিষয়টি দেশপ্রেম ও জাতীয়তার ফসল।"
        }
      ]
    },
    {
      "number": "4",
      "uddipok": "জনাব দুলাল একজন শিক্ষক। অফিসে যাওয়ার পথে গুরুত্বপূর্ণ কাগজসহ তার ব্যাগটি হারিয়ে যায়। তিনি নিকটস্থ থানায় গিয়ে দায়িত্বপ্রাপ্ত কর্মকর্তার নিকট হারিয়ে যাওয়া ব্যাগটির বিষয়ে অভিযোগপত্র দাখিল করেন। দায়িত্বপ্রাপ্ত কর্মকর্তা তার অভিযোগটি অনলাইনে এন্ট্রি করে তার প্রাপ্তি স্বীকারপত্র প্রদান করেন।",
      "tag": "JB 19",
      "sub_questions": [
        {
          "label": "ক",
          "question": "SMS-এর পূর্ণরূপ কী?",
          "explanation": "SMS-এর পূর্ণরূপ হলো— Short Message Service."
        },
        {
          "label": "খ",
          "question": "সাইবার আক্রমণ বলতে কী বোঝায়?",
          "explanation": "তথ্যপ্রযুক্তি, যন্ত্রকৌশল ও ইন্টারনেটের ব্যবহার দ্বারা সংঘটিত অপরাধই হলো সাইবার ক্রাইম । “অনিয়ন্ত্রিত ইন্টারনেট ও তথ্যপ্রযুক্তি সেবার কারণে সাইবার ক্রাইম দিন দিন বেড়ে চলেছে। ই-মেইলে হুমকি দেওয়া, পাসওয়ার্ড চুরি, হ্যাকিং, অশ্লীল ছবি প্রকাশ, ক্রেডিট কার্ড জালিয়াতি, শিশু পর্নোগ্রাফি ইত্যাদি হলো সাইবার ক্রাইমের উল্লেখযোগ্য উদাহরণ।"
        },
        {
          "label": "গ",
          "question": "উদ্দীপকে উল্লেখিত বিষয়ের বৈশিষ্ট্য ব্যাখ্যা করো ।",
          "explanation": "উদ্দীপকের শিক্ষক জনাব দুলাল গুরুত্বপূর্ণ কাগজসহ তার ব্যাগটি হারিয়ে ফেলেন। তিনি এ ব্যপারে নিকটস্থ থানায় গিয়ে দায়িত্বপ্রাপ্ত কর্মকর্তার কাছে অভিযোগ করেন। ঐ কর্মকর্তা তার অভিযোগটি অনলাইনে এন্ট্রি করে তার প্রাপ্তি স্বীকারপত্র প্রদান করেন। উদ্দীপকের এ ঘটনাটির মাধ্যমে ই- গভর্নেন্সেকে বোঝানো হয়েছে। ই-গভর্নেন্সের বেশকিছু বৈশিষ্ট্য রয়েছে। ই-গভর্নেন্সের বৈশিষ্ট্যসমূহের ক্ষেত্রে দেখা যায়, ই-গভর্নেন্স তথ্য ও যোগাযোগ প্রযুক্তি ব্যবহারের মাধ্যমে জনগণ, ব্যবসায়ী শ্রেণি, বিভিন্ন প্রতিষ্ঠান, সরকারি বিভিন্ন অঙ্গ ও সংস্থার মধ্যে সরকারের সেবাসমূহের আদান-প্রদান, অন্যান্য লেনদেন, মিথস্ক্রিয়া প্রভৃতি পরিচালিত করে থাকে। এছাড়া ই-গভর্নেন্স প্রযুক্তি সেবাপ্রাপ্তির প্রক্রিয়াকে সহজতর করে। এতে করে প্রান্তিক নাগরিকদের পক্ষেও উন্নত সেবা পাওয়া সহজ হয়। ই- গভর্নেন্সের মাধ্যমে নাগরিকগণ সেবাপ্রাপ্তির পাশাপাশি সেবার মান বিষয়ে মতামত, অভিযোগ বা পরামর্শ সরকারকে জানাতে পারে। তথ্যপ্রযুক্তি কর্মীর সক্ষমতা বৃদ্ধিতে (ক্যাপাসিটি বিল্ডিং) সহায়তা করে। তথ্যপ্রযুক্তির কার্যকর প্রয়োগের মাধ্যমে মানবসম্পদের দক্ষতা বাড়ানো যায়। উল্লিখিত বৈশিষ্ট্যসমূহ ছাড়াও এটি ই-গভর্নেন্সের অন্যতম বৈশিষ্ট্য। ই-গভর্নেন্সের অন্যতম আরেকটি বৈশিষ্ট্য হচ্ছে মানুষে মানুষে যোগসূত্র তৈরি করা (কানেকটিং পিপল)। ই-গভর্নেন্স সরকার ও জনগণের মধ্যে দূরত্ব কমিয়ে আনে। এর ফলে সর্বস্তরের জনগণ একইরূপ তথ্য জানে এবং তথ্য সহজলভ্য হওয়ার কারণে পণ্যের উৎপাদন, বিপণন ও বাজারজাতকরণ সহজতর হয়।"
        },
        {
          "label": "ঘ",
          "question": "উদ্দীপকে প্রতিফলিত বিষয়টি বাস্তবায়নে বাংলাদেশে কী কী সমস্যা রয়েছে? আলোচনা করো।",
          "explanation": "উদ্দীপকের ঘটনাটি দ্বারা ই-গভর্নেন্সকে নির্দেশ করা হয়েছে। ই-গভর্নেন্স ব্যবস্থার সুবিধা অনেক। তবে এটি বাস্তবায়নে নানা ধরনের অসুবিধাও রয়েছে। ই-গভর্নেন্স বাস্তবায়নে বাংলাদেশে যেসব সমস্যা রয়েছে তা নিম্নরূপ — ই-গভর্নেন্সবান্ধব অবকাঠামো অত্যন্ত ব্যয়বহুল ও সময়সাপেক্ষ, যা বাংলাদেশের জন্য এক বিরাট চ্যালেঞ্জ। নিরবচ্ছিন্ন বিদ্যুৎ সরবরাহের সমস্যা ও স্বল্পমূল্যে বিদ্যুতের ব্যবহার না করতে পারা বাংলাদেশে ই- গভর্নেন্স বাস্তবায়নের বিশেষ বাধা। বাংলাদেশে ইন্টারনেট সেবার সর্বজনীনতা, উচ্চগতি ও স্বল্পমূল্য বিদ্যমান না থাকা ই-গভর্নেন্স বাস্তবায়নের আরেকটি অন্তরায়। এ সমস্যার কারণে অল্প সংখ্যক লোক ইন্টারনেট সেবার আওতাভুক্ত হতে পারে। ই-গভর্নেন্স প্রতিষ্ঠার জন্য ইংরেজি জ্ঞানসম্পন্ন ও প্রযুক্তিতে দক্ষ মানবসম্পদ প্রয়োজন। কিন্তু বাংলাদেশে দক্ষ ও পর্যাপ্ত। তথ্য-প্রযুক্তি জ্ঞানসম্পন্ন মানবসম্পদের অভাব দেখা যায়। ই-গভর্নেন্স প্রতিষ্ঠার আরেকটি বাধা হলো সরকারি ও বেসরকারি প্রতিষ্ঠানগুলোর মধ্যে আন্তঃযোগাযোগ ও সমন্বয়ের অভাব। এছাড়া ই-গভর্নেন্স সম্পর্কে ইতিবাচক প্রচারণার যেমন অপ্রতুলতা রয়েছে, তেমনি জনগণও সুশাসন এবং ই- গভর্নেন্স বিষয়ে যথেষ্ট সজাগ নয় । পরিশেষে বলা যায়, ই-গভর্নেন্স একটি যুগোপযোগী যোগাযোগ ব্যবস্থা। এর মাধ্যমে সরকার ও জনগণের সম্পর্ক দৃঢ় হয়। কিন্তু নানা প্রতিবন্ধকতার কারণে বাংলাদেশ ই-গভর্নেন্স প্রতিষ্ঠায় পিছিয়ে আছে। এসব প্রতিবন্ধকতা দূর করার জন্য সরকার ও জনগণের সদিচ্ছা থাকা আবশ্যক। তাহলে ই-গভর্নেন্স বাস্তবায়ন অনেকাংশে সহজ হবে।"
        }
      ]
    },
    {
      "number": "5",
      "uddipok": "'ক' রাষ্ট্রটির সরকার জনগণ কর্তৃক নির্বাচিত হলেও সেখানে সব সময় জনস্বার্থ উপেক্ষিত হচ্ছে। নির্বাচনের সময় জনগণকে দেওয়া প্রতিশ্রুতি সরকার মানছে না।",
      "tag": "JB 19",
      "sub_questions": [
        {
          "label": "ক",
          "question": "সুশাসন শব্দটি কোন প্রতিষ্ঠান সর্বপ্রথম ব্যবহার করে?",
          "explanation": "সুশাসন শব্দটি সর্বপ্রথম ব্যবহার করে বিশ্বব্যাংক।"
        },
        {
          "label": "খ",
          "question": "বাক-স্বাধীনতা বলতে কী বোঝায়?",
          "explanation": "বাক-স্বাধীনতা হচ্ছে কোনো ব্যক্তি বা সম্প্রদায়ের নির্ভয়ে, কর্তৃপক্ষের অনুমোদন গ্রহণের বাধ্যতা ব্যতিরেকে নিজেদের মতামত প্রকাশ করার সমর্থিত মূলনীতি । সুশাসন প্রতিষ্ঠা করতে হলে বাকস্বাধীনতা নিশ্চিত করা জরুরি। জাতিসংঘের মানবাধিকার সনদ অনুযায়ী প্রত্যেকের অধিকার আছে নিজের মতামত এবং অভিব্যক্তি প্রকাশ করার। গণপ্রজাতন্ত্রী বাংলাদেশ সংবিধানের ৩৯ এর ২ (ক) ধারায় বাক-স্বাধীনতার কথা বলা হয়েছে। তবে বাক-স্বাধীনতা চূড়ান্ত হিসেবে স্বীকার নাও করা হতে পারে। বাক-স্বাধীনতার অর্থ স্বাধীনভাবে মতামত প্রকাশ করা হলেও তা যদি অন্যের স্বাধীনতায় হস্তক্ষেপ করে তাহলে বাক-স্বাধীনতাকে সীমাবদ্ধ করা যেতে পারে।"
        },
        {
          "label": "গ",
          "question": "'ক' রাষ্ট্রে কীসের অভাব আছে? ব্যাখ্যা করো।",
          "explanation": "উদ্দীপকের রাফি ও অপির দেশে সুশাসন প্রতিষ্ঠায় সমস্যা রয়েছে। প্রশাসনের স্বচ্ছতা ও জবাবদিহিতার ভিত্তিতে প্রতিষ্ঠিত শাসনব্যবস্থাই সুশাসন। তবে সুশাসন নিশ্চিত করা সহজ নয়। এটি প্রতিষ্ঠায় বিভিন্ন সমস্যা থাকতে পারে। আইনের শাসনের অভাব, বাক স্বাধীনতার অভাব, বিচার বিভাগের স্বাধীনতার অভাব, মানবাধিকার লঙ্ঘন, দারিদ্র্য, দুর্নীতি প্রভৃতি সমস্যা থাকলে রাষ্ট্রে সুশাসন প্রতিষ্ঠিত হতে পারে না । উদ্দীপকে দেখা যায়, রাফি ও অপি লন্ডনের একটি শিক্ষা প্রতিষ্ঠানে পড়াশোনা করছে। তারা ঐ দেশের আইনের শাসন, বিচার বিভাগের স্বাধীনতা, মত প্রকাশের স্বাধীনতা ও মানবাধিকার প্রতিষ্ঠা দেখে অভিভূত যা রাফি ও অপির রাষ্ট্রে অনুপস্থিত। এ বিষয়গুলো হলো সুশাসন প্রতিষ্ঠার উপাদান, যা রাফি ও অপির রাষ্ট্রে নেই। আইনের শাসন ছাড়া সুশাসন প্রতিষ্ঠা সম্ভব নয়। বিচার বিভাগ স্বাধীন না হলে ন্যায়বিচার প্রতিষ্ঠিত হয় না যা সুশাসনের অন্তরায়। এছাড়া সুশাসন প্রতিষ্ঠায় গুরুত্বপূর্ণ উপাদান হলো শক্তিশালী ও কার্যকর জনমত। জনগণের মতামত প্রকাশের স্বাধীনতা না থাকলে তা তৈরি হতে পারে না। ধর্ম-বর্ণ-নারী-পুরুষ নির্বিশেষে মানবাধিকার প্রতিষ্ঠাও সুশাসনের ক্ষেত্রে গুরুত্বপূর্ণ। এসব বিষয় রাফি ও অপির দেশে নেই। তাই বলা যায়, উদ্দীপকের রাফি ও অপির দেশে সুশাসন প্রতিষ্ঠায় সমস্যা রয়েছে।"
        },
        {
          "label": "ঘ",
          "question": "বর্ণিত অবস্থা হতে উত্তরণের পথ নির্দেশ করো ।",
          "explanation": "'A' রাষ্ট্রের শাসনব্যবস্থায় উল্লেখিত প্রতিবন্ধকতা অর্থাৎ সুশাসন প্রতিষ্ঠার ক্ষেত্রে বিদ্যমান সমস্যা দূরীকরণে বিভিন্ন পদক্ষেপ নেওয়া যায় । সুশাসন প্রতিষ্ঠার জন্য রাষ্ট্রের আমলাতন্ত্রকে দক্ষ ও কার্যকর করে তোলা অপরিহার্য। যেকোনো রাষ্ট্রের সরকার আমলাতন্ত্র বা জনপ্রশাসনের মাধ্যমেই তার নীতির বাস্তবায়ন করে থাকে। তাই সুশাসন প্রতিষ্ঠায় সরকারের একান্ত কর্তব্য হলো সুশাসনমুখী জনপ্রশাসন গড়ে তোলা। 'A' রাষ্ট্রের প্রশাসন স্বাধীনভাবে কাজ করতে পারে না। তাই 'A' রাষ্ট্রে সুশাসনমুখী প্রশাসন। গড়ে তুলতে হবে। সুশাসন প্রতিষ্ঠায় আইনের শাসন অত্যন্ত গুরুত্বপূর্ণ। নাগরিক স্বাধীনতা, গণতন্ত্র, সামাজিক মূল্যবোধ, সাম্য ও মৌলিক অধিকার প্রতিষ্ঠার জন্য আইনের শাসন অত্যাবশ্যক। তাই 'A' রাষ্ট্রে সুশাসন | প্রতিষ্ঠায় আইনের শাসন নিশ্চিত করতে হবে। উদ্দীপকের 'A' রাষ্ট্রে সম্পদের অপচয়ও হয়, যা সুশাসনের অন্তরায়। তাই সুশাসন প্রতিষ্ঠায় সম্পদের সঠিক ব্যবহার ও বণ্টন নিশ্চিত করতে হবে। সুশাসন প্রতিষ্ঠার জন্য প্রাকৃতিক সম্পদের পাশাপাশি মানবসম্পদের উন্নয়নেও উদ্যোগ গ্রহণ করতে হবে। সর্বোপরি সুশাসনের উপাদানসমূহ নিশ্চিত করার জন্য জনগণের সচেতনতা প্রয়োজন। নাগরিকরা যদি তাদের অধিকার, দায়িত্ব ও কর্তব্য সম্পর্কে সচেতন হয়, তবে তাদের পক্ষে উন্নয়নমূলক কাজে অংশগ্রহণ সম্ভব হবে। এর ফলে সুশাসন বাস্তবায়নের জন্য গঠিত প্রতিষ্ঠানগুলোর কার্যকারিতা বৃদ্ধি পাবে। পরিশেষে বলা যায়, সুশাসনের প্রতিবন্ধকতা দূরীকরণে সরকার ও নাগরিক উভয়কেই সঠিকভাবে দায়িত্ব পালন করতে হবে। উভয়ের কার্যকরী পদক্ষেপে উদ্দীপকের 'A' রাষ্ট্রের শাসনব্যবস্থায় উল্লেখিত সমস্যা তথা সুশাসনের প্রতিবন্ধকতা দূর করা সম্ভব হবে।"
        }
      ]
    },
    {
      "number": "6",
      "uddipok": "জনাব আজমল সাহেব শ্রেণিকক্ষে সুনাগরিকের গুণাবলি সম্পর্কে সঠিক ধারণা পাওয়ার জন্য পাঠ্য হিসেবে একটি বিশেষ বিষয়। অধ্যয়নের ওপর গুরুত্ব দিয়েছেন।",
      "tag": "JB 19",
      "sub_questions": [
        {
          "label": "ক",
          "question": "Civics শব্দটি কোন কোন শব্দ হতে এসেছে?",
          "explanation": "Civics শব্দটি এসেছে ল্যাটিন শব্দ 'Civis' ও 'Civitas' থেকে।"
        },
        {
          "label": "খ",
          "question": "আইনের শাসন বলতে কী বোঝায় ?",
          "explanation": "আইনের শাসন বলতে আইনের চোখে সবার সমান হওয়া এবং সব কিছুর ওপরে আইনের প্রাধান্যের স্বীকৃতিকে বোঝায়। আইনের শাসনের অর্থ হচ্ছে ধর্ম-বর্ণ-শ্রেণি এবং ছোট-বড় নির্বিশেষে সবাই আইনের কাছে সমান। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে—এটাই আইনের শাসনের বিধান। আইনের শাসন ব্যক্তির সাম্য ও স্বাধীনতার রক্ষাকবচ ।"
        },
        {
          "label": "গ",
          "question": "উদ্দীপকে প্রতিফলিত বিষয়টির সাথে ইতিহাসের সম্পর্ক তুলে ধর।",
          "explanation": "উদ্দীপকে প্রতিফলিত বিষয়টি অর্থাৎ পৌরনীতি ও সুশাসনের সাথে ইতিহাসের ঘনিষ্ঠ সম্পর্ক রয়েছে। উদ্দীপকে দেখা যায়, জনাব আজমল সাহেব সুনাগরিকের গুণাবলি সম্পর্কে সঠিক ধারণা পাওয়ার জন্য পাঠ্যবিষয় হিসেবে একটি বিষয় অধ্যয়নের ওপর গুরুত্ব দিয়েছেন, যা পৌরনীতি ও সুশাসনকে নির্দেশ করে। কেননা পৌরনীতি ও সুশাসন সুনাগরিকের গুণাবলি নিয়ে আলোচনা করে। পৌরনীতি ও সুশাসনের সাথে ইতিহাসের ঘনিষ্ঠ সম্পর্ক বিদ্যমান । পৌরনীতি ও সুশাসনের সাহায্য ছাড়া ইতিহাসের পথচলা যেমন কঠিন, তেমনি ইতিহাসের সাহায্য ছাড়াও পৌরনীতি ও সুশাসনের পথচলা কঠিন। পৌরনীতি ও সুশাসনের যে অংশ সমাজ, রাষ্ট্র ও সরকারের সাথে সম্পর্কিত সেসব ক্ষেত্রে ইতিহাসের সাথে তার সম্পর্ক ঘনিষ্ঠ। এছাড়া দুটি পরস্পর পরস্পরকে পূর্ণতা প্রদান করেছে। কারণ পৌরনীতি ও সুশাসন ইতিহাসের তথ্য দ্বারা সমৃদ্ধ হয়েছে, আর পৌরনীতি ও সুশাসনের জ্ঞান দ্বারা ইতিহাসও সঞ্জীবিত হয়েছে। পৌরনীতি ও সুশাসনের আলোচ্য বিষয়সমূহ যেমন- পরিবার, সমাজ, রাষ্ট্র প্রভৃতি অতীতে কীরূপ ছিল, কীভাবে তা পরিবর্তিত হয়ে বর্তমান রূপ পরিগ্রহ করেছে তা ইতিহাস পাঠ করে জানা যায়। ঐতিহাসিক তথ্য ও সাক্ষ্য-প্রমাণ ব্যতীত পৌরনীতি ও সুশাসন অসম্পূর্ণ। আবার, রাজনৈতিক দৃষ্টিকোণ থেকে পর্যালোচিত না হলে ইতিহাসও নিরর্থক হয়ে পড়ে। পৌরনীতি ও সুশাসনের তথ্যগুলো পরবর্তী সময়ে ঐতিহাসিক ঘটনাবলির ওপর আলোকপাত করে এবং ইতিহাসের স্বরূপ উপলব্ধি করতে সাহায্য করে। তাই বলা যায়, ইতিহাস এবং পৌরনীতি ও সুশাসন পরস্পর পরিপূরক ও সহায়ক।"
        },
        {
          "label": "ঘ",
          "question": "সুনাগরিক সৃষ্টিতে উক্ত বিষয়টির গুরুত্ব আলোচনা কর ।",
          "explanation": "উদ্দীপকে উল্লেখিত বিষয়টি তথা পৌরনীতি ও সুশাসন সুনাগরিকের করণীয় বিষয়গুলো আলোচনার মাধ্যমে ব্যক্তিকে সুনাগরিক হিসেবে গড়ে ওঠার শিক্ষা দেয়। পৌরনীতি ও সুশাসন নাগরিকতা বিষয়ক বিজ্ঞান। তাই একজন নাগরিকের সুনাগরিক হিসেবে গড়ে উঠতে পৌরনীতি ও সুশাসন অধ্যয়ন ও অনুশীলনের গুরুত্ব অপরিসীম। রাষ্ট্রের সব নাগরিকই সুনাগরিক নয়। বুদ্ধি, বিবেক ও আত্মসংযম এই তিনটি গুণসম্পন্ন ব্যক্তিই সুনাগরিক হিসেবে পরিগণিত। বিবেকবুদ্ধিসম্পন্ন ব্যক্তি নিজ পরিবার, সমাজ ও রাষ্ট্রের বহুমুখী সমস্যা চিহ্নিত করে সমাধানের ক্ষেত্রে সঠিক ও কার্যকর সিদ্ধান্ত নিতে- পারে। ন্যায়-অন্যায়, সৎ-অসৎ, ভালো-মন্দ অনুধাবন করতে পারে এবং অন্যায় ও অসৎ কর্মকাণ্ড থেকে নিজেকে বিরত রাখতে পারে। এছাড়া রাষ্ট্র প্রদত্ত অধিকার ভোগ করার পাশাপাশি রাষ্ট্রের প্রতি তার দায়িত্ব ও কর্তব্য পালন করে থাকে। আত্মসংযমী ব্যক্তি নিজেকে সকল প্রকার লোভ-লালসার ঊর্ধ্বে রেখে সততা ও নিষ্ঠার সাথে নিজের দায়িত্ব-কর্তব্য পালন করে। পৌরনীতি ও সুশাসন পাঠের মাধ্যমে নাগরিকতার অর্থ ও প্রকৃতি, নাগরিকতা অর্জন ও বিলোপ, সুনাগরিকতা, সুনাগরিকের প্রতিবন্ধকতা দূরীকরণের উপায়, নাগরিকের অধিকার, দায়িত্ব ও কর্তব্য ইত্যাদি সম্পর্কে বিস্তারিত জানা যায়। এছাড়া পৌরনীতি ও সুশাসন পাঠ করে নাগরিকগণ নিজেদেরকে সৎ, ন্যায়পরায়ণ, বুদ্ধিমান, আত্মসংযমী, দায়িত্বশীল, বিবেকবান এবং সত্যনিষ্ঠ মানুষ হিসেবে গড়ে তুলতে পারে। একমাত্র পৌরনীতি ও সুশাসনের জ্ঞান মানুষকে সুনাগরিক হিসেবে গড়ে উঠতে সাহায্য করে। আলোচনার প্রেক্ষিতে বলা যায়, পৌরনীতি ও সুশাসন নাগরিকতার সাথে জড়িত সকল বিষয় নিয়ে আলোচনা করে, যা থেকে শিক্ষা নিয়ে ব্যক্তি সুনাগরিক হিসেবে গড়ে উঠতে পারে।"
        }
      ]
    },
    {
      "number": "7",
      "uddipok": "সরকারের তিনটি বিভাগের মধ্যে একটি বিভাগ জনগণের প্রতিনিধিত্বের পাশাপাশি রাষ্ট্র পরিচালনার নীতি ও পদ্ধতি অনুমোদন করে থাকে।",
      "tag": "JB 19",
      "sub_questions": [
        {
          "label": "ক",
          "question": "কোন দুটি গ্রিক শব্দ থেকে ইংরেজি ‘Democracy’শব্দটি এসেছে?",
          "explanation": "গ্রিক শব্দ Demos এবং Kratos বা Kratia থেকে Democracy শব্দটি এসেছে।"
        },
        {
          "label": "খ",
          "question": "গণতন্ত্রের বিপরীতধর্মী শাসনব্যবস্থা কোনটি? ব্যাখ্যা করো।",
          "explanation": "একনায়কতন্ত্র হলো এমন এক ধরনের শাসনব্যবস্থা যেখানে সরকারের সমস্ত ক্ষমতা এক ব্যক্তির হাতে কুক্ষিগত থাকে। একনায়কতন্ত্র 'এক জাতি, এক দল ও এক নেতা' এই নীতিতে বিশ্বাসী। বেশিরভাগ ক্ষেত্রে একনায়কতন্ত্রে শাসক কে স্বৈরাচারী হতে দেখা যায়।এ সরকার ব্যবস্থায় সরকারের বিরুদ্ধাচারণ কঠোর হাতে দমন করা হয়।' একনায়কতন্ত্রের বিরুদ্ধে কোনো সমালোচনা সহ্য করা হয় না। এমনকি কোনো রাজনৈতিক সংগঠনও এখানে গড়ে ওঠতে দেওয়া হয় না।"
        },
        {
          "label": "গ",
          "question": "উদ্দীপকে ইঙ্গিতকৃত বিভাগটির কার্যাবলি আলোচনা করো।",
          "explanation": "উদ্দীপকে বর্ণিত জনাব আশিক সরকারের যে বিভাগে কর্মরত তা হলো আইন বিভাগ। সরকারের তিনটি বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা প্রয়োজনে সংবিধান সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উদ্দীপকে বলা হয়েছে, জনাব আশিক সরকারের এমন একটি পরিষদের নির্বাচিত সদস্য, যেখানে রাষ্ট্রের নীতিমালাসমূহ তৈরি করা হয় এবং অপ্রয়োজনীয় আইনসমূহ বাতিল করা হয়। রাষ্ট্রের বার্ষিক আয়-ব্যয়ের বিবরণী পাস করা হয়। বাস্তবে গণতান্ত্রিক সরকার উক্ত পরিষদের নিকট তাদের কাজের জন্য দায়বদ্ধ। জনাব আশিকের বিভাগের কার্যক্রম সংসদীয় সরকারের আইন বিভাগকে নির্দেশ করে।"
        },
        {
          "label": "ঘ",
          "question": "শাসন বিভাগের ওপর নিয়ন্ত্রণ প্রতিষ্ঠায় উক্ত বিভাগের ভূমিকা আলোচনা করো।",
          "explanation": "উদ্দীপকের '?' চিহ্নিত স্থানে ইঙ্গিতকৃত আইন বিভাগ নানাভাবে শাসন বিভাগকে নিয়ন্ত্রণ করে। জাইনসভা আইন প্রণয়ন, নীতি নির্ধারণ এবং শাসন বিভাগের প্রত্যাশিত। আইনের প্রস্তাবকে অনুমোদন অথবা নাকচ করার মাধ্যমে শাসন বিভাগক্সে। নিয়ন্ত্রণ করে। রাষ্ট্রপতি শাসিত সরকারব্যবস্থায় এ নিয়ন্ত্রণ পরোক্ষভাবে করা হয়। কিন্তু সংসদীয় সরকারব্যবস্থায় শাসন বিভাগের ওপর আইনসভার প্রত্যক্ষ নিয়ন্ত্রণ বজায় থাকে। মন্ত্রিপরিষদ শাসিত বা সংসদীয় সরকারব্যবস্থায় শাসন বিভাগকে তার কাজের জন্য আইনসভার কাছে দায়ী থাকতে হয়। আইনসভার আস্থা হারালে মন্ত্রিপরিষদকে পদত্যাগ করতে হয়। সংসদীয় সরকারব্যবস্থায় আইনসভা সার্বভৌম ক্ষমতার অধিকারী। আইনসভা প্রশ্ন জিজ্ঞাসা, মুলতুবি প্রস্তাব, অনাস্থা প্রস্তাব, নিন্দা প্রস্তাব, বিতর্ক ও আলাপ-আলোচনা প্রভৃতির মাধ্যমে শাসন বিভাগকে নিয়ন্ত্রণ করে থাকে। আইনসভার এরূপ নিয়ন্ত্রণের মাধ্যমে শাসন বিভাগের স্বেচ্ছাচারিতা রোধ করা সম্ভব হয়। সংসদ সদস্যদের আস্থা হারালে যে কোনো মন্ত্রী এমনকি প্রধানমন্ত্রীকেও পদত্যাগ করতে হয়। আর সংসদীয় ব্যবস্থায় প্রধানমন্ত্রীর পদত্যাগ অর্থ হলো সম্পূর্ণ মন্ত্রিসভার পদত্যাগ। এ ব্যবস্থায় আইন বিভাগের আস্থার ওপর শাসন বিভাগের ক্ষমতা নির্ভরশীল। পরিশেষে বলা যায়, আইন বিভাগের নিয়ন্ত্রণের ফলে শাসন বিভাগ স্বেচ্ছাচারী হয়ে উঠতে পারে না। ফলে আইনের শাসন প্রতিষ্ঠা সহজ হয়।"
        }
      ]
    },
    {
      "number": "8",
      "uddipok": "",
      "tag": "JB 19,GDC 24",
      "sub_questions": [
        {
          "label": "ক",
          "question": "এককেন্দ্রিক সরকার কাকে বলে?",
          "explanation": "রাষ্ট্রীয় সব ক্ষমতা ও কর্তৃত্ব সংবিধানের মাধ্যমে একটি কেন্দ্রীয় সরকারের হাতে কেন্দ্রীভূত হলে তাকে এককেন্দ্রিক সরকার বলে।"
        },
        {
          "label": "খ",
          "question": "বিচার বিভাগের স্বাধীনতা বলতে কী বোঝায়?",
          "explanation": "বিচার বিভাগের স্বাধীনতা বলতে সরকারের অন্য বিভাগের (আইন ও শাসন বিভাগ) হস্তক্ষেপ মুক্ত থেকে স্বাধীন ও নিরপেক্ষভাবে বিচারকার্য সম্পন্ন করার ক্ষমতাকে বোঝায়। বিচার বিভাগের স্বাধীনতার অর্থ হলো মূলত কর্তব্য পালনের ক্ষেত্রে বিচারকদের স্বাধীনতা। বিচারকরা যখন রায় প্রদানের ক্ষেত্রে সর্বপ্রকার সামাজিক, রাজনৈতিক ও অর্থনৈতিক প্রভাব এবং সরকারি কর্মকর্তাদের নিয়ন্ত্রণ থেকে মুক্ত, থাকবেন, তখনই বিচার বিভাগের সত্যিকার স্বাধীনতা রক্ষিত হবে। বিচার বিভাগের স্বাধীন ও নিরপেক্ষ ভূমিকা নাগরিক স্বাধীনতার অন্যতম রক্ষাকবচ।"
        },
        {
          "label": "গ",
          "question": "উদ্দীপকে'?' চিহ্নিত স্থানটি যে সরকারের ইঙ্গিত বহন করে তার বৈশিষ্ট্য ব্যাখ্যা করো।",
          "explanation": "উদ্দীপকের মি. নাঈম-এর দেশে সংসদীয় বা মন্ত্রিপরিষদ শাসিত সরকার। ব্যবস্থা বিদ্যমান। এ সরকার ব্যবস্থার কতগুলো বৈশিষ্ট্য রয়েছে। যে শাসনব্যবস্থায় শাসনবিভাগ তাদের কাজের জন্য সংসদ বা আইনসভার নিকট দায়ী থাকে তাকে সংসদীয় বা মন্ত্রিপরিষদ শাসিত সরকার ব্যবস্থা। বলে। উদ্দীপকে নির্দেশিত মি.নাঈম-এর দেশের প্রধানমন্ত্রী ও মন্ত্রীগণ। তাদের কাজের জন্য আইনসভার নিকট দায়বদ্ধ, যা সংসদীয় বা মন্ত্রিপরিষদ শাসিত সরকার ব্যবস্থাকেই নির্দেশ করে। সংসদীয় বা মন্ত্রিপরিষদ শাসিত সরকার ব্যবস্থার বৈশিষ্ট্যের ক্ষেত্রে দেখা যায়, এ ধরনের সরকারের আইনসভা সার্বভৌম ক্ষমতার অধিকারী হয়। কেননা প্রধানমন্ত্রীসহ মন্ত্রিসভা শাসন কাজের জন্য আইনসভার কাছে দায়ী থাকেন। আইনসভার আস্থা হারালে মন্ত্রিসভা পদত্যাগ করে। এছাড়া সংসদীয় সরকার ব্যবস্থায় শাসন ও আইন বিভাগীয় ক্ষমতার একত্রীকরণ ঘটে। কেননা আইন পরিষদের একটি অংশ নিয়ে মন্ত্রিসভা বা শাসন বিভাগ গঠিত হয়। ফলে একই ব্যক্তির হাতে আইন প্রণয়ন ও শাসন সংক্রান্ত ক্ষমতা ন্যস্ত হয়। আবার সুসংহত বিরোধী দলের অস্তিত্ব সংসদীয় শাসনব্যবস্থায় অপরিহার্য বলে বিবেচিত হয়। এছাড়া সংসদীয় সরকার নমনীয় প্রকৃতির হয়। কারণ আইনসভার সাধারণ সংখ্যাগরিষ্ঠতায় যেকোনো নীতি ও সিদ্ধান্ত প্রণয়ন বা পরিবর্তন করা যায়। এগুলোর পাশাপাশি নিয়মতান্ত্রিক রাষ্ট্রপ্রধান, দলীয় শাসনব্যবস্থা, দায়িত্বশীল শাসন, সুপরিবর্তনীয় সংবিধান প্রভৃতি সংসদীয় বা মন্ত্রিপরিষদ শাসিত সরকার ব্যবস্থার অন্যতম বৈশিষ্ট্য হিসেবে বিবেচিত হয়।"
        },
        {
          "label": "ঘ",
          "question": "রাষ্ট্রপতিশাসিত সরকারের তুলনায় এটি অধিক জনপ্রিয় কেন? মতামত দাও।",
          "explanation": "উদ্দীপকে উল্লেখিত সরকার ব্যবস্থাসমূহের মধ্যে আমি 'ক' সরকারকে অধিকতর জনকল্যাণকর বলে মনে করি। উদ্দীপকে বর্ণিত 'ক' সরকার ব্যবস্থাটি হলো সংসদীয় বা মন্ত্রিপরিষদ শাসিত সরকার। কেননা, আইনসভার নিকট শাসন বিভাগের, দায়বদ্ধতা এবং প্রধানমন্ত্রী সরকার প্রধান ও প্রকৃত শাসক এই বৈশিষ্ট্যগুলো সংসদীয় বা মন্ত্রিপরিষদ শাসিত সরকারের বৈশিষ্ট্য। অপরদিকে 'খ' সরকার ব্যবস্থাটি হলো রাষ্ট্রপতি শাসিত সরকার। রাষ্ট্রপতি শাসিত সরকারে রাষ্ট্রপতিই সরকার ও রাষ্ট্রপ্রধান হিসেবে দায়িত্ব পালন করেন। উদ্দীপকের সরকার ব্যবস্থাদ্বয়ের মধ্যে আমি মন্ত্রিপরিষদ শাসিত সরকারকে অঙ্কিতর জনকল্যাণকর বলে মনে করি। মন্ত্রিপরিষদ শাসিত সরকার ব্যবস্থায়, শাসন বিভাগ তার কাজের জন্য আইনসভার নিকট দায়ী থাকে। ফলে শাসন বিভাগের সদস্যরা তাদের দায়িত্ব ও কর্তব্য সম্পর্কে সচেতন থাকে। এ ব্যবস্থায় আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। এজন্য সরকার স্বৈরাচারী হতে পারে না এবং জনস্বার্থবিরোধী পদক্ষেপ গ্রহণ হতে বিরত থাকে। সরকার জনমতকে প্রাধান্য দিয়ে শাসনকার্য পরিচালনা করে বলে জনস্বার্থ রক্ষা পায়। আইনসভার নিকট দায়বন্ধতার কারণে মন্ত্রিপরিষদ শাসিত সরকার দায়িত্বশীল থাকে এবং তাদের কাজের জন্য জবাবদিহি করে। এতে করে সুশাসন প্রতিষ্ঠা করা সম্ভব হয় এবং অধিকতর জনকল্যাণ সাধিত হয়। অপরদিকে 'খ' সরকার তথা রাষ্ট্রপতি শাসিত সরকার ব্যবস্থায় রাষ্ট্রের শাসনক্ষমতা রাষ্ট্রপতির হাতে ন্যস্ত থাকে এবং তিনি আইনসভার নিকট দায়ী থাকেন না। এতে তার স্বৈরাচারী হয়ে ওঠার সম্ভাবনা থাকে। এতে ক্ষমতা স্বতন্ত্রীকরণ নীতির প্রয়োগ ঘটায় সরকারের বিভাগসমূহের মধ্যে অসহযোগিতার উদ্ভব হয়। এ ব্যবস্থায় রাষ্ট্রপতি ও মন্ত্রীগণ অযোগ্য হলে আইনসভা তাদেরকে পদচ্যুত করতে পারে না। ফলে তাদের মধ্যে জবাবদিহিতার অভাব পরিলক্ষিত হয়। উপরের আলোচনা থেকে বলা যায়, মন্ত্রিপরিষদ শাসিত সরকার ব্যবস্থা রাষ্ট্রপতি শাসিত সরকার ব্যবস্থার চেয়ে অধিক জনকল্যাণকামী।"
        }
      ]
    },
    {
      "number": "9",
      "uddipok": "উত্তরবঙ্গের কয়েকটি জেলায় সুশীল ব্যক্তিরা মহানুভবতার দেয়াল উদ্বোধন করেছেন। এই দেয়ালে লোকজন অপ্রয়োজনীয় বস্ত্র রেখে যাবেন। আর যাদের প্রয়োজন তারা নিয়ে যাবেন। এর ফলে সমাজের অসহায়, দুস্থ ও বিপদগ্রস্ত লোকজন উপকৃত হচ্ছে।",
      "tag": "JB 19",
      "sub_questions": [
        {
          "label": "ক",
          "question": "নৈতিকতা কী?",
          "explanation": "সমাজের বিবেকের সাথে সংগতিপূর্ণ কতগুলো ধ্যানধারণা ও আদর্শের সমষ্টিকে নৈতিকতা বলে ।"
        },
        {
          "label": "খ",
          "question": "স্বাধীনতা বলতে কী বোঝায়?",
          "explanation": "সাধারণ অর্থে স্বাধীনতা বলতে নিজের ইচ্ছা অনুযায়ী যেকোনো কাজ করাকে বোঝায়। কিন্তু প্রকৃত অর্থে স্বাধীনতা বলতে এ ধরনের অবাধ স্বাধীনতাকে বোঝায় না । পৌরনীতি ও সুশাসনে স্বাধীনতা ভিন্ন অর্থে ব্যবহৃত হয়। অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। অর্থাৎ স্বাধীনতা হলো এমন সুযোগ-সুবিধা ও পরিবেশ, যেখানে কেউ কারও ক্ষতি না করে সবাই নিজের অধিকার ভোগ করে। স্বাধীনতা ব্যক্তির ব্যক্তিত্ব বিকাশে সহায়তা করে এবং অধিকার ভোগের ক্ষেত্রে বাধা অপসারণ করে।"
        },
        {
          "label": "গ",
          "question": "উদ্দীপকে মূল্যবোধের কোন ধরনটি ফুটে উঠেছে? ব্যাখ্যা কর ।",
          "explanation": "উদ্দীপকে নৈতিক মূল্যবোধের ধরনটি ফুটে উঠেছে। নৈতিক মূল্যবোধ মানুষের ন্যায়-নীতিবোধ থেকে উৎসারিত। যেসব নৈতিক নিয়ম-কানুন, বিধি-বিধান মানব সমাজকে পরিচালিত করে সেগুলোকে নৈতিক মূল্যবোধ বলে। নৈতিক মূল্যবোধের কারণে মানুষ ন্যায়-অন্যায়, উচিত-অনুচিত, ভালো-মন্দ সম্পর্কে পার্থক্য করতে পারে। সত্য কথা বলা, মিথ্যা কথা না বলা, অন্যায়কে ঘৃণা করা, অসহায় ও বিপদগ্রস্ত মানুষের পাশে দাঁড়ানো, সুখ-দুঃখে প্রতিবেশী ও আত্মীয়-স্বজনদের সাথে অংশীদার হওয়া ইত্যাদি নৈতিক মূল্যবোধের অন্তর্গত। উদ্দীপকে দেখা যায়, উত্তরবঙ্গের কয়েকটি জেলায় সুশীল ব্যক্তিরা অসহায়, দুস্থ ও বিপদগ্রস্ত লোকদের উপকার করার জন্য একটি উদ্যোগ গ্রহণ করেন। তারা একটি নির্দিষ্ট জায়গায় সমাজের সামর্থ্যবান লোকদের অপ্রয়োজনীয় বস্ত্র রেখে যাওয়ার ব্যবস্থা করেন। এরপর এসব বস্ত্র সমাজের অসহায়, দুস্থ ও বিপদগ্রস্ত লোকদের প্রয়োজন অনুযায়ী সেখান থেকে নিয়ে যাওয়ার ব্যবস্থা করেন। যেহেতু অসহায় ও বিপদগ্রস্ত মানুষের পাশে দাঁড়ানো নৈতিক মূল্যবোধ হিসেবে বিবেচিত, সেহেতু বলা যায় উদ্দীপকে নৈতিক মূল্যবোধের ধরনটিই প্রতিফলিত হয়েছে।"
        },
        {
          "label": "ঘ",
          "question": "উক্ত মূল্যবোধ সমাজে শান্তি প্রতিষ্ঠায় কীরূপ ভূমিকা পালন করতে পারে? ব্যাখ্যা কর",
          "explanation": "নৈতিক মূল্যবোধ সমাজে শান্তি প্রতিষ্ঠায় গুরুত্বপূর্ণ ভূমিকা পালন করতে পারে। যেসব নৈতিক নিয়ম-কানুন, বিধি-বিধান মানব সমাজকে পরিচালিত করে সেগুলোকে নৈতিক মূল্যবোধ বলে। নৈতিক মূল্যবোধ জাগ্রত হলে একজন মানুষ পরিপূর্ণ ও সৎ মানুষে পরিণত হয়। নৈতিক মূল্যবোধ সমাজকে সঠিক পথে পরিচালিত করে । ফলে সমাজে শান্তি প্রতিষ্ঠার পথ সুগম হয়। সমাজে নৈতিক মূল্যবোধ প্রতিষ্ঠিত হলে মানুষ অন্যায় থেকে বিরত থাকে, ন্যায়পথে পরিচালিত হয়, ঋণগ্রস্তকে সহায়তা করে এবং অসহায় ও বিপদগ্রস্তদের সহায়তায় এগিয়ে আসে। যেমনটি উদ্দীপকেও লক্ষ করা যায়। এর ফলে সমাজ থেকে অশান্তি ও বিশৃঙ্খলা দূরীভূত হয়। নৈতিক মূল্যবোধে উজ্জীবিত নাগরিকরা নিজেদের দায়িত্ব-কর্তব্য সম্পর্কে সচেতন থাকে। ফলে সমাজে শৃঙ্খলা প্রতিষ্ঠা সহজতর হয়। নৈতিক মূল্যবোধ সমাজের মানুষের আচার-আচরণ নিয়ন্ত্রণ ও পরিচালনায় সহায়তা করে। এর মাধ্যমে মানুষের নেতিবাচক ধ্যান-ধারণা ও দৃষ্টিভঙ্গি দূরীভূত হয়। এ মূল্যবোধ মানুষের নৈতিক গুণাবলির পাশাপাশি মানবিক গুণাবলিও জাগ্রত করে । ফলে সহিংসতা দূরীভূত হয় এবং শান্তি-শৃঙ্খলা স্থাপিত হয়। পরিশেষে বলা যায়, নৈতিক মূল্যবোধে উজ্জীবিত ব্যক্তি সবসময় ন্যায়ের পক্ষ অবলম্বন করেন। এ কারণে নৈতিক মূল্যবোধ সমাজে শান্তি প্রতিষ্ঠায় গুরুত্বপূর্ণ ভূমিকা রাখে ।"
        }
      ]
    },
    {
      "number": "10",
      "uddipok": "সমাজকর্মী শায়লা বললেন, তৃতীয় বিশ্বের অনেক দেশে এখনো নারী-পুরুষে বৈষম্য বিদ্যমান ।",
      "tag": "JB 19",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "ধর্ম, বর্ণ নির্বিশেষে পৃথিবীর সব দেশের সব মানুষের অর্থনৈতিক, রাজনৈতিক, প্রযুক্তিক ও সাংস্কৃতিক নৈকট্য ও একাত্মতার ধারণাই হলো বিশ্বায়ন ।"
        },
        {
          "label": "খ",
          "question": "কর্তব্য বলতে কী বোঝায়?",
          "explanation": "কর্তব্য হলো রাজনৈতিক ব্যবস্থাকে গতিশীল, সচল, ন্যায়ানুগ ও প্রাণবন্ত করার জন্য নাগরিকের বিশেষ দায়িত্ব । অধিকার ভোগের বিনিময়ে নাগরিককে বেশকিছু দায়িত্ব পালন করতে হয়। এসব দায়িত্বকেই নাগরিকের কর্তব্য বলা হয় । অর্থাৎ কর্তব্য বলতে সমাজ ও রাষ্ট্রের কল্যাণের জন্য কোনো কিছু করা বা না করার দায়িত্বকে বোঝায়। যেমন- আইন মেনে চলা, নিয়মিত কর প্রদান করা, যোগ্য প্রার্থীকে ভোট প্রদান করা, অযোগ্য ব্যক্তিকে ভোট প্রদান না করা, সন্তানকে শিক্ষাদান করা ইত্যাদি নাগরিকের কর্তব্য।"
        },
        {
          "label": "গ",
          "question": "উদ্দীপকে উল্লেখিত বৈষম্য যে অধিকারসমূহের ক্ষেত্রে লক্ষ করা যায় তা ব্যাখ্যা কর।",
          "explanation": "উদ্দীপকে উল্লেখিত নারী-পুরুষের বৈষম্য সামাজিক, রাজনৈতিক ও অর্থনৈতিক ক্ষেত্রে লক্ষ করা যায়। উদ্দীপকে সমাজকর্মী শায়লা তৃতীয় বিশ্বের অনেক দেশে নারী-পুরুষে বিদ্যমান বৈষম্যের কথা উল্লেখ করেছেন। এ বৈষম্য বিভিন্ন অধিকারের ক্ষেত্রেই লক্ষ করা যায়। যেমনম— সামাজিক অধিকারের ক্ষেত্রে দেখা যায়, শিক্ষালাভের অধিকার এবং চলাফেরার অধিকারের ক্ষেত্রে নারী-পুরুষে বৈষম্য বিদ্যমান। পুরুষরা শিক্ষা লাভের ক্ষেত্রে নারীদের তুলনায় অগ্রাধিকার পায়। জাতিসংঘ স্বীকৃত মানবাধিকারের ধারা ২৬ এ সবার শিক্ষা লাভের অধিকার স্বীকৃত হলেও তৃতীয় বিশ্বের অনেক দেশের নারীরা এ অধিকারের ক্ষেত্রে বৈষম্যের শিকার হচ্ছে। এছাড়া চলাফেরার অধিকারের ক্ষেত্রেও নারীরা বিভিন্ন ক্ষেত্রে বাধার সম্মুখীন হয়। রাজনৈতিক অধিকারের ক্ষেত্রে লক্ষ করা যায়, নির্বাচিত হওয়ার অধিকার এবং ভোট প্রদানের অধিকার সব নাগরিকের রাজনৈতিক অধিকার হিসেবে স্বীকৃত। কিন্তু তৃতীয় বিশ্বের অনেক দেশের নারীরা স্বাধীনভাবে ভোটাধিকার প্রয়োগ করতে পারে না। এমনকি নির্বাচিত হওয়ার অধিকারের ক্ষেত্রেও তারা নানাভাবে বৈষম্যের শিকার হয়। অর্থনৈতিক অধিকারের ক্ষেত্রেও তৃতীয় বিশ্বের অনেক দেশের নারীরা বৈষম্যের শিকার। যেমন- উপযুক্ত পারিশ্রমিকের অধিকার সব নাগরিকের জন্য রাষ্ট্র কর্তৃক স্বীকৃত অধিকার। জাতিসংঘ স্বীকৃত মানবাধিকারের ধারা ২৩-এ অর্থনৈতিক অধিকারের কথা উল্লেখ করা হয়েছে। অথচ তৃতীয় বিশ্বের অনেক দেশের নারীরাই পুরুষের সমান কাজ করেও পুরুষের তুলনায় কম মজুরি পায়। অর্থাৎ তৃতীয় বিশ্বের অনেক দেশে এখনও সামাজিক, রাজনৈতিক ও অর্থনৈতিক ক্ষেত্রে নারী-পুরুষের বৈষম্য লক্ষ করা যায়।"
        },
        {
          "label": "ঘ",
          "question": "বর্ণিত সমস্যা সমাধানে তোমার করণীয় কী? মতামত দাও।",
          "explanation": "উদ্দীপকে তৃতীয় বিশ্বের অনেক দেশে সামাজিক, রাজনৈতিক ও অর্থনৈতিক ক্ষেত্রে নারী-পুরুষে বিদ্যমান বৈষম্যের কথা উল্লেখ করা হয়েছে। এসব সমস্যা সমাধানে আমার বেশকিছু করণীয় রয়েছে। অধিকার সমাজ কর্তৃক সৃষ্ট, রাষ্ট্র কর্তৃক অনুমোদিত ও সংরক্ষিত এক ধরনের ক্ষমতা বা দাবি, যা ব্যক্তির ব্যক্তিত্ব বিকাশে সহায়ক। তাই পুরুষের পাশাপাশি নারীরাও যাতে তাদের ব্যক্তিত্বের সঠিক বিকাশ ঘটানোর জন্য সমঅধিকার ভোগ করতে পারে সেজন্য আমি জনসচেতনতা তৈরিতে কাজ করব। শিক্ষার ক্ষেত্রে নারী-পুরুষ সবাই যেন সমান সুযোগ পায়, এ লক্ষ্যে শিক্ষার সুফল সম্পর্কে পরিবারের সদস্য, সহপাঠী, বন্ধু-বান্ধব এবং প্রতিবেশীদের সচেতন করে তোলার জন্য আলোচনা সভা, লিফলেট বিতরণ ইত্যাদি কাজ করে যাব। পাশাপাশি নারীদের চলাফেরার স্বাধীনতা প্রদানের বিষয়েও সচেতনতা সৃষ্টিতে কাজ করব। মানুষকে নারী-পুরুষ ভেদে নয়, মানুষ হিসেবে মূল্যায়ন করার কথা বলব। এক্ষেত্রে রাষ্ট্রকেও সঠিক পদক্ষেপ গ্রহণ করতে হবে। যেমন- নারীদের চলাফেরার সুবিধার জন্য আলাদা পরিবহনের ব্যবস্থা করতে হবে। নারীদের প্রতি বৈষম্যমূলক আচরণকারীদের শাস্তির আওতায় আনতে হবে। রাজনৈতিক ক্ষেত্রে বিদ্যমান সমস্যা সমাধানের জন্য রাজনৈতিক দলগুলোর দৃষ্টিভঙ্গি পরিবর্তন করতে হবে। সেই সাথে দেশের জনগণকেও সচেতন হতে হবে। নারীরা যাতে স্বাধীনভাবে তাদের ভোট প্রদান করতে পারে এবং নির্বাচনে অংশগ্রহণ করতে পারে পরিবার, রাষ্ট্র এবং রাজনৈতিক দলগুলোকে সে পরিবেশ নিশ্চিত করতে হবে। অর্থনৈতিক ক্ষেত্রে নারীরা যাতে ন্যায্য মজুরি পায়, রাষ্ট্রকে সে নিশ্চয়তা দিতে হবে। এক্ষেত্রে নাগরিকের মৌলিক অধিকার সংবলিত সংবিধানের ধারাগুলো উল্লেখপূর্বক সমাজের সর্বস্তরের জনগণকে সচেতন করার লক্ষ্যে আমি কাজ করব। আলোচনা শেষে বলা যায়, উদ্দীপকে বর্ণিত দেশসমূহে বিদ্যমান নারী- পুরুষের বৈষম্য দূরীকরণের জন্য রাষ্ট্র ও নাগরিকদের সম্মিলিতভাবে কাজ করতে হবে। এক্ষেত্রে উল্লিখিত পদক্ষেপগুলো গ্রহণ ও বাস্তবায়নের মাধ্যমে এসব বৈষম্য দূর করা সম্ভব হবে বলে আমি মনে করি |"
        }
      ]
    },
    {
      "number": "11",
      "uddipok": "করিম সাহেব বিশেষ নীতির সমর্থনে সংগঠিত এমন একটি সংঘের সদস্য যার চূড়ান্ত লক্ষ্য রাজনৈতিক ক্ষমতা অর্জন। অপরদিকে রফিকের সংগঠনটি নির্দিষ্ট স্বার্থ হাসিলের উদ্দেশ্যে রাজনৈতিক কর্তৃপক্ষের আচরণকে প্রভাবিত করার চেষ্টা করে।",
      "tag": "JB 19",
      "sub_questions": [
        {
          "label": "ক",
          "question": "দুজন সম্মোহনী নেতার নাম লেখ।",
          "explanation": "দু’জন সম্মোহনী নেতা হলেন- জাতির পিতা বঙ্গবন্ধু শেখ মুজিবুর রহমান এবং ভারতের মহাত্মা গান্ধী।"
        },
        {
          "label": "খ",
          "question": "উপদল বলতে কী বোঝায়?",
          "explanation": "দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে, কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয়, তখন তাকে উপদল (Faction) বা কুচক্রী দল বলে। উপদল বা Faction বলতে বোঝায় এমন কিছু ব্যক্তির সমষ্টি যাদের কোনো স্থায়ী সংগঠন নেই। তাদের শুধু থাকে কিছু সংকীর্ণ স্বার্থ। আঞ্চলিক স্বার্থের ভিত্তিতে গঠিত হয় আঞ্চলিক উপদল। সাম্প্রদায়িক স্বার্থের ভিত্তিতে গঠিত হয় সাম্প্রদায়িক উপদল। উপদলের থাকে না কোনো মহৎ লক্ষ্য। তাদের থাকে না কোনো স্থায়ী সংগঠন। তবে এও দেখা যায়, দীর্ঘকালীন পরিসরে স্থায়ী সংগঠন গড়ে কোনো কোনো উপদল রাজনৈতিক দলে রূপান্তরিত হয় ।"
        },
        {
          "label": "গ",
          "question": "করিম ও রফিকের সংগঠন দুটির পার্থক্য লেখ।",
          "explanation": "করিমের সংগঠন হলো রাজনৈতিক দল এবং রহিমের সংগঠন হলো চাপসৃষ্টিকারী গোষ্ঠী। এ দুটি সংগঠনের কার্যক্রমে পার্থক্য রয়েছে। রাজনৈতিক দল বলতে একই মতাদর্শের ভিত্তিতে সংগঠিত গোষ্ঠীকে বোঝায়, যাদের লক্ষ্য নিয়মতান্ত্রিক উপায়ে রাষ্ট্রীয় ক্ষমতা দখল ও দলীয় আদর্শের বাস্তবায়ন। অপরদিকে চাপসৃষ্টিকারী গোষ্ঠী বলতে এমন একটি সমভাবাপন্ন গোষ্ঠীকে নির্দেশ করে, যারা সরকারি সিদ্ধান্তকে প্রভাবিত করে নিজেদের গোষ্ঠীগত স্বার্থ সংরক্ষণের চেষ্টা করে। রাজনৈতিক দল ও চাপসৃষ্টিকারী গোষ্ঠীর কাজের ক্ষেত্রে দেখা যায়, রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। জাতীয় সমস্যা নির্ধারণ করে তা সমাধানের প্রশ্নে নীতি ও কর্মসূচি প্রণয়ন করে। রাজনৈতিক দল বিভিন্নভাবে জনমত গঠন করে এবং তার ভিত্তিতে সিদ্ধান্ত গ্রহণ করে। রাজনৈতিক দলের প্রচারণার মধ্য দিয়ে জনগণ রাজনীতি সচেতন হয়। তাছাড়া রাজনৈতিক দলকে বলা হয় গণতন্ত্রের প্রাণ। অপরদিকে, চাপসৃষ্টিকারী গোষ্ঠী সরকারি কাঠামোর বাইরে থেকে সিদ্ধান্ত গ্রহণ প্রক্রিয়াকে প্রভাবিত করে বা করতে চায়। সরাসরি কোনো নির্বাচনে অংশ নেয় না বরং বিভিন্ন রাজনৈতিক দলের পক্ষে প্রচারাভিযান চালায়। চাপসৃষ্টিকারী গোষ্ঠী সরকারের সমালোচনা করে, সরকারের ওপর চাপ সৃষ্টি করে এবং তাদের স্বার্থকে যথাযথভাবে প্রতিফলিত করতে সরকারি নীতিক প্রভাবিত করার চেষ্টা করে। উপরের আলোচনা থেকে প্রতীয়মান হয়, রাজনৈতিক দল ও চাপসৃষ্টিকারী গোষ্ঠীর কাজ একরকম নয়, অনেক পার্থক্য রয়েছে।"
        },
        {
          "label": "ঘ",
          "question": "করিমের সংগঠনটি জাতীয় স্বার্থরক্ষায় ভূমিকা পালন করলেও রফিকের সংগঠনটি গোষ্ঠী স্বার্থ রক্ষায় বেশি তৎপর—উক্তিটির যথার্থতা মূল্যায়ন কর।",
          "explanation": "করিমের সংগঠনটি তথা রাজনৈতিক দল জাতীয় স্বার্থ রক্ষায় ভূমিকা পালন করলেও রফিকের সংগঠনটি তথা চাপসৃষ্টিকারী গোষ্ঠী গোষ্ঠীস্বার্থ রক্ষায় বেশি তৎপর—উক্তিটি যথার্থ । রাজনৈতিক দল মতাদর্শের ভিত্তিতে সংগঠিত জনগোষ্ঠী যাদের লক্ষ্য রাজনৈতিক ক্ষমতায় যাওয়া। পক্ষান্তরে চাপসৃষ্টিকারী গোষ্ঠী হলো সমস্বার্থে একত্রিত জনগোষ্ঠী যারা সরকারি সিদ্ধান্তকে প্রভাবিত করে গোষ্ঠী স্বার্থ উদ্ধার করে। রাজনৈতিক দলের মূল উদ্দেশ্য হলো জাতীয় স্বার্থ সংরক্ষণ এবং সমগ্র জনসাধারণের কল্যাণ সাধন। চাপসৃষ্টিকারী গোষ্ঠীর একমাত্র লক্ষ্য ও উদ্দেশ্য হলো বিভিন্ন কৌশল অবলম্বনের মাধ্যমে সরকারের সিদ্ধান্ত গ্রহণ প্রক্রিয়াকে প্রভাবিত করে গোষ্ঠীস্বার্থ সংরক্ষণ করা। কিন্তু রাজনৈতিক দল জাতীয় স্বার্থ সংরক্ষণের চেষ্টা করে। রাজনৈতিক দল জাতীয় সমস্যা নির্ধারণ করে তা সমাধানের প্রশ্নে কাজ করে। জনগণের রাজনৈতিক শিক্ষা ও চেতনার বিস্তার ঘটায়। দেশে শৃঙ্খলা আনে এবং জনগণের মধ্যে ঐক্যবোধ সৃষ্টি করে। গণতান্ত্রিক শাসনব্যবস্থায় বিভিন্ন প্রকার স্বার্থান্বেষী গোষ্ঠী রাজনৈতিক দলগুলোর মাধ্যমে নিজেদের দাবি সরকারের নিকট তুলে ধরে। এভাবে রাজনৈতিক দল স্বার্থের একত্রীকরণ করতে সাহায্য করে । অর্থাৎ রাজনৈতিক দল দেশের সব জনগণের স্বার্থ রক্ষায় কাজ করে, যেখানে চাপসৃষ্টিকারী গোষ্ঠী শুধু নিজেদের সমস্বার্থ সংশ্লিষ্ট গোষ্ঠীস্বার্থ রক্ষায় কাজ করে । উপরের আলোচনা থেকে প্রতীয়মান হয়, রাজনৈতিক দলের সব কাজ জাতীয় স্বার্থ ও উন্নয়নকে সামনে রেখে হয়, কিন্তু চাপসৃষ্টিকারী গোষ্ঠীর ক্ষেত্রে গোষ্ঠীস্বার্থই প্রধান। তাই বলা যায়, রাজনৈতিক দল জাতীয় স্বার্থ রক্ষায় ভূমিকা পালন করলেও চাপ সৃষ্টিকারী গোষ্ঠী গোষ্ঠীস্বার্থ রক্ষায় বেশি তৎপর ।"
        }
      ]
    }
  ]
}