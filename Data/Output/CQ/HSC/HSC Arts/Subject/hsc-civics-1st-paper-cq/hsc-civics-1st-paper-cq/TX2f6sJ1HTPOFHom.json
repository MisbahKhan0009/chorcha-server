{
  "title": "চট্টগ্রাম বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব সালাম সাহেব একাদশ শ্রেণির শিক্ষার্থীদের সাথে আলোচনা সময় নাগরিকের অতীত, বর্তমান ও ভবিষ্যতের দিক নির্দেশনামূলক বক্তব্য উপস্থাপন করেন। তিনি নবীন শিক্ষার্থীদের মধ্যে গণতান্ত্রিক মূল্যবোধ সৃষ্টি এবং যোগ্য নেতৃত্বের বিকাশের ওপর গুরুত্ব আরোপ করেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "Civitas শব্দের উৎপত্তিগত অর্থ হলো নগররাষ্ট্র।"
        },
        {
          "label": "খ",
          "question": "",
          "explanation": "পৌরনীতি এমন একটি বিষয় যেটি নাগরিকের স্থানীয়, জাতীয় ও আন্তর্জাতিক বিষয় নিয়ে আলোচনা করে। এর মধ্যে নাগরিক স্থানীয় বিষয়ে অন্যতম। নাগরিকের ব্যক্তি জীবনের সাথে জড়িত স্থানীয় প্রতিষ্ঠানসমূহ, যেমন - ইউনিয়ন পরিষদ, উপজেলা পরিষদ, পৌরসভা, সিটি কর্পোরেশন প্রভৃতি স্থানীয় প্রতিষ্ঠানের সাথে নাগরিক ব্যক্তিগত সম্পর্ক রয়েছে। সুনাগরিক হিসেবে রাষ্ট্রের প্রতি পূর্ণাঙ্গ আনুগত্য প্রকাশের জন্য নাগরিকগণ যেসব প্রতিষ্ঠান গঠন, প্রকৃতি, কার্যাবলী প্রভৃতি সম্পর্কে জ্ঞান অর্জন করে। আর এসব নাগরিকতা স্থানীয় দিকে উপস্থাপন করে।"
        },
        {
          "label": "গ",
          "question": "",
          "explanation": "জনাব সালাম পৌরনীতি ও সুশাসন পাঠের উপর গুরুত্ব আরোপ করেছেন। নাগরিকের উত্তম জীবন প্রতিষ্ঠা করায় পৌরনীতির লক্ষ্য। এই লক্ষ্য অর্জনে পৌরনীতি নাগরিকতার বিষয়ক দিক সম্পর্কে বিশদভাবে আলোচনা করে। যেমন - নাগরিক ও নাগরিকতা, সুনাগরিকের গুণাবলী, নাগরিকের অধিকার ও কর্তব্য, নাগরিকের অতীত, বর্তমান ও ভবিষ্যৎ এবং নাগরিক স্থানীয়, জাতীয় ও আন্তর্জাতিক নানা দিক সম্পর্কে আলোচনা করে। অতএব যেহেতু পৌরনীতির মূল বিষয়বস্তুর নাগরিকতাকেন্দ্রিক তাই পৌরনীতিকে নাগরিকতা বিষয়ক বিজ্ঞান বলা হয়। উদ্দীপকে জনাব সালাম সাহেব শিক্ষার্থীদের সাথে আলোচনা সময় নাগরিকের অতীত,বর্তমান, ভবিষ্যতের দিক নির্দেশনামূলক বক্তব্য উপস্থাপন করেন। তিনি নবীন শিক্ষার্থীদের মধ্যে গণতান্ত্রিক মূল্যবোধ সৃষ্টি এবং যোগ্য নেতৃত্বের বিকাশের উপর গুরুত্ব আরোপ করেন। কেননা এ বিষয়টি নাগরিক জীবনের সঠিক দিক নির্দেশনা প্রদান করে। নাগরিকের বর্তমান, ভবিষ্যৎ বা অতীত সকল সময়ের নাগরিক জীবনে যাবতীয় সমস্যা, নাগরকে ধরন এবং নাগরিকের দায়িত্ব কর্তব্য সম্পর্কে পরিণতি ধারণা প্রদান করে।এটি পাঠের মাধ্যমে নাগরিকের সাথে সুনাগরিকতার গুণাবলী এবং গণতান্ত্রিক চেতনা জাগ্রত হয়। সুতরাং বলা যায়, শিক্ষক পৌরনীতি ও সুশাসন বিষয়টির উপর গুরুত্বরোপ করেছেন।"
        },
        {
          "label": "ঘ",
          "question": "",
          "explanation": "নিজেকে একজন সুনাগরিক হিসেবে গড়ে তুলতে পৌরনীতি ও সুশাসন বিষয়টি পাঠের গুরুত্ব অপরিসীম। পৌরনীতি ও সুশাসন আলোচনার কেন্দ্রবিন্দু হলো নাগরিক। নাগরিকতার সংজ্ঞা, বৈশিষ্ট্য, দায়িত্ব, কর্তব্য ও নাগরিক প্রতিষ্ঠানের ভূমিকা নিয়ে বিস্তারিত আলোচনা করে থাকে পৌরনীতি ও সুশাসন। এছাড়াও নাগরিকের স্থানীয়, জাতীয় ও আন্তর্জাতিক দিক এর সাথে সংশ্লিষ্ট বিষয়ে বিস্তারিত পর্যালোচনাও করে থাকে এটি। সুনাগরিকের অন্যতম শর্ত হলো বুদ্ধি, বিবেক ও আত্ম সংযম। পৌরনীতি ও সুশাসন নাগরিক জ্ঞানকে সমৃদ্ধ করে বুদ্ধি সম্পন্ন ও বিবেকবান নাগরিক সৃষ্টি করে। পৌরনীতির পরিধি ভুক্ত নাগরিকের কর্তব্য, আইন, স্বাধীনতা, সাম্য, মূল্যবোধ প্রভৃতি জ্ঞান পাঠককে আত্মসংযমী ও বিবেকবান করে তোলার ক্ষেত্রে অপরিহার্য। এসব জ্ঞান ব্যতীত নাগরিক তার ব্যক্তিগত, সামাজিক, রাষ্ট্রীয় বা আন্তর্জাতিক পলি মন্ডলের কাঙ্ক্ষিত আচরণ করতে ব্যর্থ হয়, যা সুনাগরিকতার অন্তরায়।এ প্রসঙ্গে দার্শনিক অ্যারিস্টোটলের মন্তব্য হলো, \" সকল ভালো মানুষ ভালো নাগরিক নয়, কিন্তু সকল ভালো নাগরিক ভালো মানুষ। \" আর পৌরনীতি পরিধিভুক্ত বিবেক, বুদ্ধি, আত্ম সংযম অশৃঙ্খলাবোধ নাগরিক জীবন বিকাশের উত্তম দিকনির্দেশনা দেয়।সুনাগরকে অন্যতম গুন হল দেশপ্রেম ও মানবতাবোধ। পৌরনীতির জ্ঞান মানুষের মাঝে দেশপ্রেম ও মানবতাবোধ জাগ্রত করে। সর্বোপরি পৌরনীতি ও সুশাসনের পরিধিভুক্ত বিষয়গুলো পাঠের মাধ্যমে নাগরিকদের মধ্যে জীবনের সর্বস্তরে ও বিভিন্ন পর্যায় সুর নাগরিকতার গুণ বিকাশিত হয়। উপরিউক্ত আলোচনার পরিশেষে বলা যায়, নিজেকে একজন সুনাগরিক হিসেবে গড়ে তুলতে পৌরনীতি ও সুশাসন বিষয়টি পাঠের বিকল্প নেই।"
        }
      ]
    },
    {
      "number": "2",
      "uddipok": "মকবুল হোসেন কলেজে পড়ে, তবে সহপাঠীদের থেকে সকলে তাকে ভিন্নভাবে দেখে। সে নিয়মিত শ্রেণীর কার্যক্রমে অংশগ্রহণ করে। পড়ালেখার পাশাপাশি সে ক্লাস ছুটি হওয়ার পর তার শ্রেণিকক্ষটি সুন্দর ভাবে গুছিয়ে রাখে। কিছুদিন পূর্বে তার এলাকায় ঘূর্ণিঝড়ের ব্যাপক ক্ষতিগ্রস্ত হয়। তখন সে তার বন্ধুদের নিয়ে দুর্গত মানুষদের পাশে দাঁড়ায় এবং ক্ষতিগ্রস্তদের সাধ্যমত সহযোগিতা করে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "প্রথা হলো প্রাচীনকাল থেকে চলে আসা আচার-ব্যবহার, রীতিনীতি ও অভ্যাস সমাজে অধিকাংশ জনগণ কর্তৃক সমর্থিত, স্বীকৃত ও পালিত হয়ে আসছে তার সমষ্টি।"
        },
        {
          "label": "খ",
          "question": "",
          "explanation": "মানুষ বিভিন্ন কারণে রাষ্ট্রপ্রদত্ত আইন মেনে চলে। বিশ্বের প্রতিটি রাষ্ট্রে আইন ভঙ্গকারীদের বিরুদ্ধে শাস্তি প্রদানের বিধান রয়েছে। আইন ভঙ্গের পরিণতি সম্পর্কে মানুষের সচেতনতা মানুষকে আইন মেনে চলতে উদ্বুদ্ধ করে। আইন মানুষকে সভ্য, সুশৃংখল ও উন্নত জীবনের নিশ্চয়তা দেয়। এজন্য মানুষ আইন মেনে চলে। এছাড়াও ধর্মবোধ ও সামাজিক কল্যাণের জন্য মানুষ আইন মেনে চলে।"
        },
        {
          "label": "গ",
          "question": "",
          "explanation": "মকবুলের কর্মকান্ডের নৈতিক মূল্যবোধের প্রকাশ ঘটেছে। নীতি ও উচিত-অনুচিত বোধ হলো নৈতিক মূল্যবোধের উৎস।এ মূল্যবোধ সমাজের মানুষের সম্প্রীতির বন্ধন সুদৃঢ় করে,মানুষের মধ্যে ঐক্য সৃষ্টি করে এবং একে অন্যের দুঃখের সাহায্যে সহযোগিতার আদর্শে মানুষকে অনুপ্রাণিত করে। পরিবার, বিদ্যালয়, শিক্ষক, সমাজ প্রভৃতি থেকে মানুষ নৈতিক মূল্যবোধের শিক্ষা লাভ করে থাকে। এ মূল্যবোধ মানুষকে উচিত ও অনুচিত কাজ, দায়িত্ব-কর্তব্য বোধ, অসহায়ের পাশে দাঁড়ানো ইত্যাদি মৌলবাদ শিক্ষা প্রদান করে থাকে এসব মানসিক ও সামাজিক মূল্যবোধের প্রত্যেকটি উপাদান ব্যক্তির ব্যক্তিত্ব বিকাশের পাশাপাশি সামাজিক ঐক্য সম্প্রীতি ও শৃঙ্খলা স্থাপন করে। উদ্দীপকে মকবুল হোসেন ও পড়ালেখার পাশাপাশি ক্লাস ছুটি হওয়ার পর তার শ্রেণীকক্ষটি সুন্দরভাবে গুছিয়ে রাখে। কিছুদিন পূর্বে তার এলাকার ঘূর্ণিঝড়ের ব্যাপক ক্ষতি হলে বন্ধুদের নিয়ে দুর্গত মানুষের পাশে গিয়ে দাঁড়ায় এবং ক্ষতিগ্রস্তদের সাধ্যমত সহযোগিতা করে। মকবুল হোসেনের এরূপ কর্মকান্ডের মধ্য দিয়ে নৈতিক মূল্যবোধের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "পারস্পরিক সহমর্মিতা প্রকাশের উক্তমূল্যবোধের তথা নৈতিক মূল্যবোধের ভূমিকা গুরুত্বপূর্ণ। মানুষ ভালো-মন্দ, উচিত-অনুচিত, ন্যায়-অন্যায় বোধ নিয়ে নৈতিক মূল্যবোধ গঠিত হয় এ মূল্যবোধ মানুষের মাঝে মানসিকতা বোধ জাগ্রত করে, মানুষের প্রতি মানুষের সহমর্মিতার অনুভূতি উদ্রেক করে,মানুষকে সৎ পথে চলতে এবং অন্যের দুঃসময়ে পাশে থাকতে অনুপ্রাণিত করে। নৈতিক মূল্যবোধের কারণে সামাজিক বন্ধন সূত্রেরও হয়। এ মূল্যবোধের মাধ্যমে পারস্পরিক সহমর্মিতা বোধ জাগ্রত হয়। কেননা, জীবনের ঝুঁকি নিয়ে অন্য সেবা করা নৈতিক মূল্যবোধের পরিচয়ক। আর নৈতিক মূল্যবোধ মানুষকে চরিত্রবান হওয়ার শিক্ষা দেয়। দেশের প্রতি ভালোবাসা ও নাগর চেতনার বৃদ্ধিতে এ মূল্যবোধ গুরুত্বপূর্ণ ভূমিকা রাখে। নৈতিক মূল্যবোধ নিজের প্রতি, দেশের প্রতি, সমাজের প্রতি দায়িত্ব ও কর্তব্য পালনে উৎসাহিত করে এবং সমাজের ন্যায় বিচার প্রতিষ্ঠা করতে সহায়তা করে।মানবতাবোধ মানুষের ধর্ম। মানুষকে ভালোবাসা, বিপদে আপদে অন্যের পাশে দাঁড়ানো, প্রয়োজনে সাহায্যের হাত বাড়িয়ে দেওয়া এগুলো সবই মানবতাবোধ প্রকাশের উজ্জ্বল দৃষ্টান্ত। নৈতিক মূল্যবোধ মানুষকে এই ধরনের মহৎ ও কল্যাণকর কাজ করতে প্রেরণা যোগায় এবং মন্দ কাজ থেকে বিরত রাখে। আলোচনার পরিশেষে তাই বলা যায়, মানুষের মানুষে পারস্পরিক সহযোগিতাবোধ, সহমর্মিতাবোধ প্রভৃতি মানবিক গুণাবলী জাগ্রত করতে নৈতিক মূল্যবোধের ভূমিকা অতুলনীয়। এর মাধ্যমে সামাজিক জীবন হয় সুন্দর এবং বাসযোগ্য।"
        }
      ]
    },
    {
      "number": "3",
      "uddipok": "'ক' একটি প্রাচীন গণতান্ত্রিক রাষ্ট্র। উক্ত রাষ্ট্রের নাগরিকগণ মৌলিক অধিকার এবং মানবাধিকার সমূহ ভোগ করে থাকেন। 'ক' রাষ্ট্রে গ্রেফতারি পরোয়ানা ছাড়া কাউকে গ্রেফতার করা যায় না এবং বিনা বিচারে কাউকে আটক রাখা যায় না। রাষ্ট্রের অধিকাংশ আইন দীর্ঘদিনের চর্চা বা অভ্যাসের মাধ্যমে গড়ে উঠেছে। পরবর্তীতে আইনসভা উক্ত দীর্ঘদিনের রাজনৈতিক আচার-আচরণের বাতিল না করে আইন হিসেবে অনুমোদন দিয়েছেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো এমন রীতিনীতি, আদর্শ ও লক্ষ্য যা সামাজিকভাবে অনুমোদিত ও সমর্থিত।"
        },
        {
          "label": "খ",
          "question": "",
          "explanation": "অর্থনৈতিক সাম্য বলতে মানুষের পূর্ণতা প্রাপ্তি এবং সমান অধিকার সংরক্ষণ করাকে বোঝায়।আর জাতি- ধর্ম -বর্ণ নারী- পুরুষ, ধনী-দরিদ্র সকল মানুষ যখন কাজ করার, ন্যায্য মজুরি পাবার সুবিধা লাভ করে তখন সেটা হলো অর্থনৈতিক সাম্য। অর্থনৈতিক সাম্যের মূলকথা হলো যোগ্যতা অনুযায়ী সম্পদ ও সুযোগের বন্টন। অর্থাৎ অর্থ উপার্জন ও বন্টন বিষয়ে বৈষম্য দূর করে সকলকে অর্থনৈতিক ক্ষেত্রে সমান সুযোগ সুবিধা প্রদান করাই হলো অর্থনৈতিক সাম্য।"
        },
        {
          "label": "গ",
          "question": "",
          "explanation": "উদ্দীপকে আইনের উৎস হিসেবে প্রথার ইঙ্গিত করা হয়েছে। প্রাচীনকাল থেকে যেসব আচার-ব্যবহার, রীতিনীতি ও অভ্যাস সমাজে অধিকাংশ জনগণ কর্তৃক সমর্থিত, স্বীকৃত ও পালিত হয়ে আসছে তাকে প্রথা বলে। প্রথা আইনের একটি সুপ্রাচীন উৎস। প্রাচীনকালে যখন কোন আইনের অস্তিত্ব ছিল না তখন প্রথার সাহায্যে মানুষের আচরণ নিয়ন্ত্রণ হতো। এমনকি ব্যক্তির সাথে ব্যক্তির কোন বিবাদ দেখা দিলে প্রথার মাধ্যমে তা মীমাংসা করা হতো। রাষ্ট্র সৃষ্টি হওয়ার পর এসব প্রথার রাষ্ট্র কর্তৃক স্বীকৃত ও অনুমোদন লাভ করে আইনে পরিণত হয়। উদাহরণ হিসেবে বলা যায়, গ্রেট ব্রিটেনে অধিকাংশ আইন প্রথার উপর ভিত্তি করে গড়ে উঠেছে। এসব আইনের প্রতি জনগণের ব্যাপক সমর্থন থাকায় আইনসভা এবং এসব প্রথাভিত্তিক আইনটি বাতিল করতে পারেনা। এমনকি রাষ্ট্র বিভিন্ন সময় প্রথাকে যুগোপযোগী করার জন্য প্রয়োজনে পরিবর্তন এনে আইন হিসেবে অনুমোদন প্রদান করে। উদ্দীপকে বলা হয়েছে, রাষ্ট্রের অধিকাংশ আইন দীর্ঘদিনের চর্চা বা অভ্যাস এর মাধ্যমে গড়ে উঠেছে। পরবর্তীতে আইনসভা উত্তর দীর্ঘদিনের রাজনৈতিক আচরণ কে বাতিল না করে আইন হিসেবে অনুমোদন দিয়েছে। এরূপ বর্ণনায় আইনের প্রথা উৎসের প্রতি আলোকপাত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের 'ক' রাষ্ট্রে আইন শাসন প্রতিষ্ঠিত রয়েছে -এ ব্যাপারে আমি একমত পোষণ করছি। সুশাসনের অন্যতম প্রধান ভিত্তি হলো আইনের শাসন। আনিস শাসন বলতে মূলত বোঝানো হয় রাষ্ট্রীয় জীবনে নিরপেক্ষভাবে আইন প্রয়োগের মাধ্যমে মানবাধিকারের সংরক্ষণকে।সংখ্যালঘু ও রাজনৈতিক বিরোধী পক্ষের ন্যায়বিচার নিশ্চিত করা এর শর্ত। স্বাধীন নিরপেক্ষ এবং দুর্নীতিমুক্ত আইন প্রয়োগকারী সংস্থা ও বিচার বিভাগ আইনের শাসন প্রতিষ্ঠার জন্য অপরিহার্য। এতে জনগণের অধিকার রক্ষার রক্ষাকবচ। উদ্দীপকে বলা হয়েছে ক' একটি প্রাচীন গণতান্ত্রিক রাষ্ট্র। উক্ত রাষ্ট্রের নাগরিকগণ মৌলিক অধিকার এবং মানবাধিকার সমূহ ভোগ করে থাকেন। 'ক' রাষ্ট্র গ্রেফতারি পরোয়ানা ছাড়া কাউকে গ্রেফতার করা যায় না এবং বিনা বিচারে কাউকে আটক রাখা যায় না।এর বর্ণনায় রাষ্ট্রে আইনের শাসন উপস্থিতি লক্ষ্য করা যায়। কেননা আইনের শাসন বলতে মূলত চারটি বিষয়কে বোঝায়। যথা- ১. কতকগুলো সুনির্দিষ্ট এবং সহজে নির্ভরযোগ্য ব্যবহার সম্পর্কিত নিয়মকে সুষ্ঠুভাবে ব্যক্ত করা না হলে কোন ব্যক্তিকে শাস্তি দেওয়া যাবে না ; ২. কোন ব্যক্তির বিরুদ্ধে শাস্তি মূলক ব্যবস্থা গ্রহণ করতে হলে তাকে পূর্বে সেই ব্যবস্থা গ্রহণের কারণ জানতে হবে, যাতে করে সে আত্মপক্ষ সমর্থন করতে পারে ;৩. অভিযোগকারী স্বয়ং বিচারক হিসেবে কাজ করতে পারে না ৪. অভিযোগ উপস্থাপন এবং বিচার কার্য পরিচালনা যথাযোগ্য পদ্ধতি অনুসারে সম্পাদিত হবে, যাতে অবিভক্ত ব্যক্তিকে শাসকগোষ্ঠী খামখেয়ালিপনার শিকারে পরিণত না হতে হয়। সুতরাং উপরোক্ত আলোচনার প্রেক্ষিতে বলা যায়, উদ্দীপকে 'ক' রাষ্ট্রে আইনের শাসন প্রতিষ্ঠিত হয়েছে।"
        }
      ]
    },
    {
      "number": "4",
      "uddipok": "রহমত ও বাটলার একই অফিসে চাকরি করে। বিগত নির্বাচনের সময় বাটলার দেখে রহমতের দেশে একাধিক ব্যক্তি প্রার্থী হয়েছেন। জনগণ তাদের পছন্দনীয় প্রার্থীকে ভোট প্রদান করেছে এবং উৎসবমুখর পরিবেশে নির্বাচন অনুষ্ঠিত হচ্ছে। বাটলার রহমতকে বলল, তার নিজের দেশে একটি মাত্র রাজনৈতিক দল আছে এবং ওই দলের সদস্যদের মধ্য থেকে প্রার্থী নির্বাচিত হন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ব্যক্তির জন্য রাষ্ট্র কর্তৃক স্বীকৃত ও অনুমোদিত অধিকার হলো নাগরিকের আইনগত অধিকার।"
        },
        {
          "label": "খ",
          "question": "",
          "explanation": "মানুষ পৃথিবীতে জন্মগত ভাবে যে সকল সুযোগ-সুবিধা দাবিদার হয় এবং যা ছাড়া মানুষের পরিপূর্ণ বিকাশ ঘটেনা সেই সকল সুযোগ-সুবিধা হচ্ছে মানবাধিকার। মানবাধিকার অধিকারের একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। আইনগত অনৈতিক অধিকারের মধ্যে সেসব অধিকার কে মানবাধিকার বলা হয়, যা পৃথিবীর সকল মানুষ শুধু মানুষ হিসেবে দাবী করতে পারে। প্রকৃতপক্ষে মানব পরিবারের সকল সদস্যদের জন্য সহজাত, সার্বজনীন ও হস্তান্তরযোগ্য কিছু অধিকারী হলো মানবাধিকার।"
        },
        {
          "label": "গ",
          "question": "",
          "explanation": "বাটলারের রাষ্ট্রে একনায়কতান্ত্রিক সরকার রয়েছে। একনায়কতন্ত্র হচ্ছে এমন এক শাসনব্যবস্থা যেখানে সরকারের সমস্ত ক্ষমতা একজন ব্যক্তি বা একনায়কের হাতে কুক্ষিগত থাকে। এতে একটি মাত্র রাজনৈতিক দল থাকে। এ দলের নেতারাই সরকারপ্রধান। এক নায়কের ইচ্ছা অনুযায়ী আইন প্রণয়ন ও বিচার কাজ সম্পন্ন করা হয়। এক জাতি, এক দেশ, এক নেতা একনায়কতন্ত্রের আদর্শ। এতে মনে করা হয়, সবকিছু রাষ্ট্রের জন্য, এর বাইরে বা বিরুদ্ধে কিছু নয়। উদ্দীপকে বাটলারের রাষ্ট্রে একটিমাত্র রাজনৈতিক দল আছে এবং ওই দলের সদস্যদের মধ্য থেকে প্রার্থী নির্বাচিত হন। বাটলারের এরূপ বর্ণনার সহজেই বোঝা যায়, তার দেশে একনায়কতান্ত্রিক সরকার ব্যবস্থা বিদ্যমান। কারণ এটি এক ধরনের স্বেচ্ছাচারী শাসনব্যবস্থা যেখানে একনায়কের ইচ্ছা অনুযায়ী দেশ পরিচালিত হয়। এরূপ দেশে একটিমাত্র সরকারি রাজনৈতিক দল থাকে। এ দলের নেতাকর্মীরাই দেশ পরিচালনায় অংশগ্রহণ করে থাকে।"
        },
        {
          "label": "ঘ",
          "question": "",
          "explanation": "উদ্দীপকের রহমতের রাষ্ট্রের গণতান্ত্রিক এবং বাটলারের দেশে একনায়কতান্ত্রিক সরকার বিদ্যমান। এ দুটি দেশের মধ্যে গণতান্ত্রিক রাষ্ট্রের নাগরিক অধিকার রক্ষায় সচেষ্ট। গণতান্ত্রিক সরকার হলো জনগণের শাসন ব্যবস্থা। এ সরকার ব্যবস্থায় প্রতিনিধিরা তাদের কাজের জন্য জনগণের কাছে জবাবদিহি করেন। ফলে এখানে সর্বাধিক কল্যাণ নিশ্চিত হয়। অন্যদিকে একনায়কতন্ত্রে এ বিপরীত অবস্থা বিরাজ করে বিধায় সারাবিশ্বে এই অবস্থাকে পরিত্যাগ করা হচ্ছে। একনায়কতন্ত্র চরম স্বৈরতান্ত্রিক একটি শাসনব্যবস্থা। এ ধরনের শাসনব্যবস্থা নাগরিক অধিকার চরমভাবে বিপর্যস্ত হয়। এরূপ শাসনব্যবস্থা নাগরিক অধিকার স্বীকৃত নয়। কেননা এখানে শাসকের আদর্শই শেষ কথা। আবার দেখা যায়, রহমতের দেশে একাধিক ব্যক্তি নির্বাচনে প্রার্থী হওয়ার সুযোগ লাভ করে। তার দেশে উৎসবমুখর পরিবেশের নির্বাচন অনুষ্ঠিত হয়। অর্থাৎ রহমতের দেশে গণতান্ত্রিক সরকার ব্যবস্থা বিদ্যমান। আর গণতান্ত্রিক রাষ্ট্রে নাগরিকের অধিকার সর্বোচ্চ গুরুত্ব লাভ করে। কেননা, এ ধরনের সরকার ব্যবস্থার জনগণের শাসন প্রতিষ্ঠিত, একাধিক দলের উপস্থিতি রয়েছে, প্রচার মাধ্যমগুলো মুক্ত ও স্বাধীন। আইন সবার সার্বভৌম ক্ষমতার অধিকারী। এখানে জনগণি হচ্ছে সকল ক্ষমতার উৎস।জনগণ নিজেরাই নিজেদের মধ্য থেকে সরকার নির্বাচন করে। জনগণের প্রত্যক্ষ ভোটে সরকার নির্বাচিত হয়। সরকারকে জনগণের সমর্থন নিয়েই ক্ষমতায় যেতে হয়। আবার জনগণের আস্থা বা সমর্থন হারালে সরকার ক্ষমতা ছাড়তে বাধ্য হয়। জনগণ প্রত্যক্ষ বা পরোক্ষভাবে শাসন পরিচালনায় অংশগ্রহণ করার সুযোগ পায়। এতে তাদের ব্যক্তিগত বিকাশ ঘটে। এছাড়া শান্তিপূর্ণভাবে ক্ষমতার পরিবর্তনের ব্যবস্থা থাকায় কোন ধরনের বিদ্রোহ বা বিপ্লবের প্রয়োজন হয় না। সুতরাং আলোচনা পরিশেষে বলা যায়, জনসমর্থনের ওপর ভিত্তি করে গণতান্ত্রিক রাষ্ট্রে যাবতীয় কার্যাবলী পরিচালিত হয়। যে কারণে গণতান্ত্রিক রাষ্ট্রের সরকার ব্যবস্থা জনগণের স্বার্থ বিরোধী  কোনো কাজ করতে পারে না।এথেকে বোঝা  যায়, গণতান্ত্রিক রাষ্ট্রে  নাগরিকের অধিকার সর্বাধিক গুরুত্ব লাভ করে।"
        }
      ]
    },
    {
      "number": "5",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "বিশ্ব মানবাধিকার দিবস ১০ ডিসেম্বর পালিত হয়।"
        },
        {
          "label": "খ",
          "question": "",
          "explanation": "তথ্য আইনের বিধান বলে সাপেক্ষে, কর্তৃপক্ষের নিকট হতে প্রত্যেক নাগরিকের তথ্য পাওয়ার অধিকার থাকবে এবং কোনো নাগরিকের অনুরোধের প্রেক্ষিতে সংশ্লিষ্ট কর্তৃপক্ষ তাকে তথ্য সরবরাহ করতে বাধ্য থাকবে। যা নাগরিকের ততো অধিকার নামে পরিচিত।"
        },
        {
          "label": "গ",
          "question": "",
          "explanation": "ছকে '?' চিহ্নিত স্থানে আইনগত অধিকার বসবে। রাষ্ট্র কর্তৃক স্বীকৃত ও অনুমোদিত অধিকার কে আইনগত অধিকার বলা হয়। আইনগত অধিকারের ক্ষেত্রে থাকে রাষ্ট্রীয় স্বীকৃতি। এই অধিকার বিনষ্টকারীকে শাস্তি দেওয়া হয়। সম্পত্তির অধিকার, শিক্ষার অধিকার, বাক স্বাধীনতার অধিকার ইত্যাদি আইনগত অধিকারের অন্তর্ভুক্ত। পৌরনীতি ও সুশাসনে আইনগত অধিকারই অধিক গুরুত্ব ও মর্যাদা লাভ করে। আইনগত অধিকারের কয়েকটি রূপ পরিলক্ষিত হয়। যেমন - সামাজিক অধিকার, রাজনৈতিক অধিকার ও অর্থনৈতিক অধিকার। উদ্দীপকে ছক চিত্রে '?' চিহ্নিত স্থানে আইনগত অধিকার বসবে। কারণ একটি রাষ্ট্রের নাগরিক যেসব অধিকার ভোগ করে তার একটি হলো নৈতিক অধিকার এবং অন্যটি হলো আইনগত অধিকার। আবার সামাজিক অধিকার, রাজনৈতিক অধিকার ও অর্থনৈতিক অধিকার আইনগত অধিকারেরই ভিন্নরূপ। সুতরাং এ থেকে সহজে বোঝা যায় উদ্দীপকে '?' চিহ্নিত স্থানে আইনগত অধিকার যথোপযুক্ত।"
        },
        {
          "label": "ঘ",
          "question": "",
          "explanation": "উদ্দীপকের নাগরিকের আইনগত অধিকারের কথা বলা হয়েছে উক্ত অধিকার ভোগের জন্য নাগরিকের রাষ্ট্রের প্রতি আইনগত কর্তব্যসমূহ পালন করতে হবে। আইনগত অধিকার ভোগ করতে হলে নাগরিককে বিভিন্ন কর্তব্য পালন করতে হয়। কারণ অধিকার ও কর্তব্য নাগরিকতার দুটি দিক। নাগরিকের যেমন অধিকার আছে তেমন কর্তব্যও আছে। তাই আইনগত অধিকার ভোগ করার পাশাপাশি নাগরিকের বেশ কিছু দায়িত্ব ও কর্তব্য পালন করতে হয়। উদ্দীপকে ছকের নির্দেশিত রাজনৈতিক, সামাজিক ও অর্থনৈতিক অধিকার গুলো মূলত আইনগত অধিকারেরই শ্রেণীবিভাগ। এসব অধিকার ভোগ করার পাশাপাশি নাগরিকগণ বেশ কিছু নৈতিক ও আইনগত কর্তব্য পালন করে থাকে। নাগরিকদের নৈতিক কর্তব্যের মধ্যে রয়েছে - সন্তানদের শিক্ষা প্রদান, সততার সাথে ভোটদান, রাষ্ট্রের সেবা করা, বিশ্ব মানবতার সাহায্যে এগিয়ে যাওয়া ইত্যাদি। আইনগত কর্তব্যের আবার কিছু ভাগ রয়েছে -সামাজিক কর্তব্য, রাজনৈতিক কর্তব্য ও অর্থনৈতিক কর্তব্য। পরিবার, সন্তান ও সমাজের প্রতি কর্তব্য, প্রতিবেশীদের সাহায্য করা, সামাজিক প্রতিষ্ঠান গঠন করা, সামাজিক নীতিমালার প্রতি শ্রদ্ধা ও আনুগত্য প্রদর্শন করা ইত্যাদি হলো নাগরিকদের সামাজিক কর্তব্য রাষ্ট্রের প্রতি অনাগত প্রদর্শন করা, রাষ্ট্রের আইন মেনে চলা, ভোটাধিকার প্রয়োগে সৎ থাকা , রাষ্ট্রের কল্যাণে সেবামূলক কাজ করা, সরকারি কাজ যথাযথ পালন করা, জাতীয় সম্পদের রক্ষণাবেক্ষণ করা ইত্যাদি হলো নাগরিকগণের রাজনৈতিক কর্তব্য। এছাড়া নাগরিকের বেশকিছু অর্থনৈতিক কর্তব্য পালন করতে হয়। যেমন - খাজনা ও কর প্রদান করা, ব্যবসা-বাণিজ্য করা, কৃষি উৎপাদনে অংশগ্রহণ করা, শিল্প কারখানা গড়ে তোলা, জনকল্যাণে অর্থের যোগান দেওয়া ইত্যাদি। আলোচনা শেষে বলা যায়, নাগরিক অধিকার ভোগ করার জন্য নাগরিককে অবশ্যই বিভিন্ন কর্তব্য পালন করতে হয়।"
        }
      ]
    },
    {
      "number": "6",
      "uddipok": "জনাব মিলটন একটি সংগঠনের নেতা। তিনি আইনসভায় সরকারের গঠনমূলক সমালোচনা করেন। জনগণের বিভিন্ন দাবি ও সমস্যার কথা তুলে ধরে জনমত গঠনের চেষ্টা করেন। তিনি আগামী নির্বাচনে সংখ্যাগরিষ্ঠ আসনে বিজয়ী হয়ে সরকার গঠনের স্বপ্ন দেখেন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "নির্বাচনের ভোটারদের সমষ্টিকে নির্বাচকমণ্ডলী বলা হয়।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হলো এমন একটি গোষ্ঠী যার সদস্যরা নির্দিষ্ট শ্রেণীর দাবী ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের কথা বিবেচনায় না এনে কেবল নির্দিষ্ট শ্রেণীর দাবি ব্যক্ত করে এবং তা পূরণের জন্য চাপসৃষ্টি করে। চাপসৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃত উদাহরণ।"
        },
        {
          "label": "গ",
          "question": "",
          "explanation": "উদ্দীপকে মিলটনের সংগঠনের কাজের সাথে আমার পাঠকের রাজনৈতিক দলের সাদৃশ্য রয়েছে। রাজনৈতিক দল হচ্ছে একটি দেশের জনগণের সেই অংশ যার একটি আদর্শ বা কিছু নীতি বা কর্মসূচির ভিত্তিতে সংঘটিত হয়। যখন কিছু মানুষ জাতীয় ও আন্তর্জাতিক বিষয়ে একমত পোষণ করে এবং নূন্যতম কর্মসূচির ভিত্তিতে ঐক্যবদ্ধ হয় তখন তাকে রাজনৈতিক দল বলে।রাজনৈতিক দলের লক্ষ্য হলো জনমত সংগ্রহ করে নির্বাচন অংশগ্রহণ করা, রাষ্ট্রীয় ক্ষমতায় অধিষ্ঠিত হওয়া এবং জনকল্যাণ সাধন করা। রাজনৈতিক দলগুলোর মধ্যে নির্বাচনের সংখ্যাগরিষ্ঠতা অর্জনকারী দল সরকার গঠন করে এবং দ্বিতীয় সংখ্যাগরিষ্ঠ দল আইনসভার বিরোধী দল হিসেবে ভূমিকা পালন করে। সরকারের কোন কার্যক্রম ভুল হলে বিরোধী দলের প্রধান কাজ হচ্ছে গঠনমূলক সমালোচনার মাধ্যমে সরকারের ভুলত্রুটি ধরিয়ে দেওয়া। উদ্দীপকের জনাব মিলটন একটি সংগঠনের নেতা। তিনি আইনসভায় সরকারের গঠনমূলক সমালোচনা করেন। জনগণের বিভিন্ন দাবি ও সমস্যার কথা তুলে ধরে জনমত গঠনের চেষ্টা করেন। তিনি আগামী নির্বাচনে সংখ্যাগরিষ্ঠ আসনে বিজয়ী হয়ে সরকার গঠনের স্বপ্ন দেখেন। এর বর্ণনার মাধ্যমে সহজে অনুমান করা যায় মিলটনের সংগঠনটি একটি রাজনৈতিক দল। কারণ রাজনৈতিক দলের মূল লক্ষ্য হলো জনজ গঠনের মাধ্যমে সরকারের গঠনমূলক সমালোচনা করা এবং সংখ্যাগরিষ্ঠতা অর্জন করে রাষ্ট্রীয় ক্ষমতায় যাওয়া।"
        },
        {
          "label": "ঘ",
          "question": "",
          "explanation": "জনাব মিলটনের সংগঠনটি তথা রাজনৈতিক দল সুশাসন প্রতিষ্ঠায় গুরুত্বপূর্ণ ভূমিকা পালন করে। রাজনৈতিক দলের অন্যতম প্রধান কাজ হল দলীয় নীতি ও কর্মসূচি সম্পর্কে গঠন করা। রাজনৈতিক দল বক্তৃতা-বিবৃতি ও প্রচারের মাধ্যমে জনগণ সৃষ্টি ও প্রচলিত জনমতকে প্রভাবিত করে। তাই রাজনৈতিক দলকে জনমত গঠনের হাতিয়ার হিসেবে উল্লেখ করা যেতে পারে। রাজনৈতিক দলগুলো এ জনসমর্থন কাজে লাগিয়ে সরকার গঠন করে। যে দল নির্বাচনে সংখ্যাগরিষ্ঠ ভোট পায়, তারাই সরকার গঠন করে। আর এ সরকার রাষ্ট্রের বিভিন্ন ধরনের কার্যাবলী সম্পাদন করে থাকে। যেমন- আইনের শাসন প্রতিষ্ঠা করা। সরকারই জবাবদিহিমূলক প্রশাসন গড়ে তোলে এবং দুর্নীতি করাল গ্রাস থেকে জাতিকে মুক্ত করে । ফলে দেশে সুশাসন প্রতিষ্ঠা হয়।তবে সরকার বা সংখ্যাগরিষ্ঠ রাজনৈতিক দল সবসময় জনগণের পক্ষে বা সুশাসন প্রতিষ্ঠার পক্ষে কাজ করবে এমনটা ভাবা ঠিক হবে না। কেননা বহু রাজনৈতিক দলই সরকার গঠন করার পর তাদের রূপ পরিবর্তন করে ফেলে এবং স্বেচ্ছাচারিতায় লিপ্ত হয়। তবে এই ক্ষেত্রেও সুশাসন নিশ্চিত করেছে বিরোধী রাজনৈতিক দলগুলো গুরুত্বপূর্ণ ভূমিকা পালন করে। তারা ক্ষমতাসেন রাজনৈতিক দলের বিভিন্ন কর্মসূচি গঠনমূলক সমালোচনা করে এবং জানামত গঠনের মাধ্যমে সরকারকে চাপপ্রয়োগ করে। ফলে সরকার ইচ্ছা অনুযায়ী কর্মসূচি করতে পারে না। তাই বলা যায়,সুশাসন প্রতিষ্ঠায় রাজনৈতিক দলের ভূমিকা খুবই গুরুত্বপূর্ণ।"
        }
      ]
    },
    {
      "number": "7",
      "uddipok": "জনাব 'ক' একটি রাজনৈতিক দলের নেতা। তিনি তার ব্যক্তিত্ব, বাচনভঙ্গি ও ব্যক্তি গুণাবলী দ্বারা মানুষের ওপর ব্যাপক প্রভাব বিস্তার করতে সক্ষম হন। কঠোর রাষ্ট্রীয় নিপীড়নের বিরুদ্ধে দীর্ঘ সংগ্রামের মাধ্যমে তিনি জনগণের আত্মার প্রতীকে পরিণত হন। তিনি ভবিষ্যতের একটি সুন্দর সমৃদ্ধ রাষ্ট্র বিনির্মাণের স্বপ্ন দেখেন। যে রাষ্ট্রে জনগণের সরকার প্রতিষ্ঠিত হবে এবং সরকার প্রতিটি কাজে নিরপেক্ষতা, স্বচ্ছতা ও জবাবদিহিতা থাকবে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "রাজনৈতিক দল হচ্ছে এমন একটি বৃহৎ সামাজিক গোষ্ঠী যার সদস্যরা অভিন্ন রাজনৈতিক আদর্শ বিশ্বাসী হয়ে সুসংগঠিত হয় এবং রাজনৈতিক উদ্দেশ্য সাধনের জন্য সুনির্দিষ্ট নীতিমালা প্রণয়ন ও বাস্তবায়ন পূর্বক রাষ্ট্রীয় ক্ষমতা অর্জনের চেষ্টা করে।"
        },
        {
          "label": "খ",
          "question": "",
          "explanation": "একটি গণতান্ত্রিক রাষ্ট্রে যখন দুটির বেশিদল রাজনৈতিক ক্ষমতা লাভের লড়াইয়ের কার্যকর ভূমিকা পালন করে,তখন তাকে বহুদলীয় ব্যবস্থা বলে। বহুদলীয় ব্যবস্থা সাধারনত সাধারণ নির্বাচনে কোনো একক দলই একক সংখ্যাগরিষ্ঠতা অর্জন করতে পারে না। ফলে নির্বাচনে জয়লাভের জন্য অনেক সময় সমমনা দলগুলোর সমন্বয়ে সম্মিলিত সরকার গঠিত হয়। বাংলাদেশ, পাকিস্তান, ফ্রান্স, ইতালি, ভারত প্রভৃতি দেশে এরূপ বহুদলীয় ব্যবস্থা বিদ্যমান রয়েছে।"
        },
        {
          "label": "গ",
          "question": "",
          "explanation": "উদ্দীপকে জনাব 'ক' এর মধ্যে সম্মোহনী নেতৃত্বের গুণাবলী প্রকাশিত হয়েছে। কোনো বিশেষ নেতা যখন তার বক্তব্য ও কাজের দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন তাকে সম্মোহনি নেতৃত্ব বা জাদুকরি নেতৃত্ব বলা হয়। সমাজবিজ্ঞানি ম্যাক্স ওয়েবার সর্বপ্রথম এজাতীয় নেতৃত্বের ধারণা প্রদান করেন। ব্রিটিশ ভারতের মহাত্মা গান্ধী, বাংলাদেশের শেখ মুজিবুর রহমান, শেরে বাংলা এ. কে ফজলুল হক প্রমুখ নেতৃত্ববৃন্দের নেতৃত্ব এ জাতীয় নেতৃত্বের উদাহরণ। সম্মোহনী নেতৃত্বের প্রতি জনগণ অন্ধ আবেগাপ্পুত হয়ে উঠেন। উদ্দীপকে উল্লেখিত, জনাব 'ক' একটি রাজনৈতিক দলের নেতা। তিনি তার ব্যক্তিত্ব, বাচনভঙ্গি ও ব্যক্তি গুণাবলী দ্বারা মানুষের ওপর ব্যাপক প্রভাব বিস্তার করতে সক্ষম হন। কঠোর রাষ্ট্রীয় নিপীড়নের বিরুদ্ধে দীর্ঘ সংগ্রামের মাধ্যমে তিনি জনগণের আত্মার প্রতীকে পরিণত হন। তিনি ভবিষ্যতের একটি সুন্দর সমৃদ্ধ রাষ্ট্র বিনির্মাণের স্বপ্ন দেখেন।পৌরনীতি ও সুশাসনে এরূপ নেতৃত্বকে সম্মোহনী নেতৃত্ব বলা হয়।"
        },
        {
          "label": "ঘ",
          "question": "",
          "explanation": "উদ্দীপকে জনাব 'ক' এর নেতৃত্বে সম্মোহনী নেতৃত্বের প্রতিফলন পাওয়া যায়। সুশাসন প্রতিষ্ঠায় এই জাতীয় নেতৃত্বের ভূমিকা অপরিসীম। নেতৃত্ব সুশাসনের বাহন। আর সম্মোহনী নেতৃত্ব হলো নেতার সেই জাদুকরী গুন যার মাধ্যমে তিনি জনগণকে আবেগাপ্পুত করতে পারেন। ফলে সহজেই তার অনুসারীদের প্রভাবিত করতে পারেন। অপরদিকে, সুশাসন প্রতিষ্ঠায় জনগণকে বিভিন্ন কাজে অংশগ্রহণ করতে হয় এবং বিভিন্ন কর্তব্য পালন করতে হয়। সম্মোহনী নেতৃত্বের গুনে একজন নেতা খুব সহজেই জনগণকে সেসব কাজে উদ্বুদ্ধ করতে পারেন। যুগ যুগ ধরে বিভিন্ন রাষ্ট্রের যেসব মহান নেতার আবির্ভাব ঘটেছে, তাদের সম্মোহনী নেতৃত্বই সে সব দেশকে উন্নয়নের স্বর্ণ শিখরে পৌঁছে দিয়েছে। সঠিক নেতৃত্ব গুণসম্পন্ন ব্যক্তি ক্ষমতায় বসে প্রথমে সুশাসনের অন্তরাসমূহ চিহ্নিত করেন এবং ধীরে ধীরে স্থিতিশীলতার সাথে সেসব অন্তরায় দূর করার পদক্ষেপ গ্রহণ করেন। তাই সুশাসনের জন্য জনগণের অংশগ্রহণ আর নেতার গুণ অতি আবশ্যক। আর উদ্দীপকে আলোচিত নেতৃত্ব তথা সম্মোহনই নেতৃত্বই হচ্ছে সেই গুণ, যা সেই নেতৃত্ব ও জনগণের অংশগ্রহণকে নিশ্চিত করে। ফলে এই ধরনের গুণাবলী সুন্দর সমাজ ও সুশাসিত রাষ্ট্র গঠনের সহায়তা করে। তাই সুশাসন ও সম্মোহনি নেতৃত্ব পরস্পর সম্পূরক ও পরিপূরক। অতএব সুশাসনের সম্মোহনি নেতৃত্বের ভূমিকা গুরুত্বপূর্ণ।"
        }
      ]
    },
    {
      "number": "8",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "Demos শব্দের অর্থ জনগণ।"
        },
        {
          "label": "খ",
          "question": "",
          "explanation": "জাতীয়-ধর্ম-বর্ণ, নারী-পুরুষ, নির্বিশেষে সকল প্রাপ্তবয়স্ক জনগণ যখন ভোটাধিকার লাভ করে তখন তাকে সর্বজনীন ভোটাধিকার বলে । ভোটাধিকার জনগণের সার্বভৌম শক্তি ভোটদানের মাধ্যমে ব্যবহার করে। সর্বজনীন ভোটাধিকার প্রতিনিধিত্বের জোটল প্রশ্নকে সহজতর করে তোলে। এ ভোটাধিকার সকলকে সমানভাবে রাজনৈতিক ক্রিয়াকলাপে উদ্বুদ্ধ করে এবং সকলকে রাজনীতি সম্পর্কে সচেতন করে তোলে।"
        },
        {
          "label": "গ",
          "question": "",
          "explanation": "উদ্দীপকে 'খ' রাষ্ট্রের রাষ্ট্রপতি শাসিত সরকারব্যবস্থা বিদ্যমান। রাষ্ট্রপতি শাসিত সরকার বলতে সেই সরকার ব্যবস্থাকে বোঝায় যেখানে শাসন বিভাগ আইন বিভাগের কাছে দায়ী থাকে না। এ সরকারের যিনি রাষ্ট্রপ্রধান তিনি প্রকৃত শাসক ও নির্বাহী প্রধান। এ শাসনব্যবস্থার রাষ্ট্রপতি ও মন্ত্রীরা আইনসভার সদস্য নন এবং তাদের কাজের জন্য আইনসভার কাছে দায়ী থাকে না। আইনসভায় কোনো সদস্য মন্ত্রী হলে আইনসভায় তার সদস্যপদ বাতিল হয়ে যায়। এতে রাষ্ট্রপতির সন্তুষ্টির ওপর মন্ত্রীদের কার্যকাল নির্ভর করে। উদ্দীপকে 'খ'রাষ্ট্রের প্রকৃত শাসক ও সরকার প্রধান হলেন রাষ্ট্রপতি। মন্ত্রিসভার সব সদস্য ও তার কাছে দায়ী। এটা বর্ণনার মাধ্যমে রাষ্ট্রপতি শাসিত সরকারের প্রতিরোধ প্রকাশ পেয়েছে। কারণ রাষ্ট্রপতি শাসিত সরকার একটি গণতান্ত্রিক সরকার যার রাষ্ট্রপ্রধান জনগণ কর্তৃক নির্বাচিত হন। রাষ্ট্র পরিচালনায় রাষ্ট্রপতি প্রকৃত শাসক। তিনি একই সাথে সরকার ও রাষ্ট্রপ্রধান। ক্ষমতা স্বতন্ত্রীকরণ নীতির কারণে রাষ্ট্রপতিকে আইনসভার নিকট জবাবদিহি করতে হয় না। তিনি তার মন্ত্রিসভার মন্ত্রীদের নিয়োগ দেন। মন্ত্রীরা তার ইচ্ছা অনুযায়ী স্থায়ী হয়ে থাকে। সুতরাং বলা যায় উদ্দীপকের 'খ' রাষ্ট্রের রাষ্ট্রপতি শাসিত সরকার ব্যবস্থা বিদ্যমান।"
        },
        {
          "label": "ঘ",
          "question": "",
          "explanation": "আমি মনে করি 'ক' রাষ্ট্রের সরকারব্যবস্থা তথা সংসদীয় সরকার ব্যবস্থা 'খ' রাষ্ট্রের রাষ্ট্রপতি শাসিত সরকারব্যবস্থার চেয়ে উত্তম।  গণতান্ত্রিক শাসন ব্যবস্থায় আইন বিভাগ ও শাসন বিভাগের মধ্যে সম্পর্কের ভিত্তিতে সরকার দুটি ভিন্ন রূপ হলো সংসদীয় সরকারব্যবস্থা ও রাষ্ট্রপতি শাসিত সরকারব্যবস্থা। এ দুটি শাসন ব্যবস্থাকে একে অপরের বিপরীত রূপ বলে মনে করা হয়। এ দুটি শাসন ব্যবস্থায় গুণের পাশাপাশি দোষ ত্রুটি বিদ্যমান। তবে উভয়ের মধ্যে সংসদীয় বা মন্ত্রী পরিষদ শাসিত সরকার ব্যবস্থা উত্তম। মন্ত্রিপরিষদ শাসিত সরকারের মন্ত্রী পরিষদ আর যাবতীয় কাজ কর্মের জন্য আইনসভার নিকট দায়বদ্ধ থাকে বলে মন্ত্রী পরিষদের স্বেচ্ছাচারী হয়ে ওঠার কোন সুযোগ থাকে না। এ সরকার ব্যবস্থার অন্যতম প্রধান গুণ হলো এর নমনীয়তা। এখানে পরিবর্তিত পরিস্থিতির সাথে সংগতি রেখে প্রশাসন বা সরকারের প্রয়োজনমাফিক রদবদলের ব্যবস্থা রয়েছে। আইন সবার মাধ্যমে প্রশাসনিক সিদ্ধান্ত গৃহীত হয় বলে স্বচ্ছতা বজায় থাকে। মন্ত্রী পরিষদ শাসিত সরকার অধিকতর জনকল্যাণমুখী ও জনপ্রিয় শাসনব্যবস্থা। অপরদিকে, রাষ্ট্রপতি শাসিত সরকার ব্যবস্থা শাসন বিভাগ ও আইন বিভাগ পরস্পর স্বাধীনভাবে কাজ করায় উবার মতো সুস্থ সহযোগিতা গড়ে ওঠে না। সকল ক্ষমতার রাষ্ট্রপতির হাতে থাকায় তা নিয়ন্ত্রণ করার শক্তি আইনসভার থাকে না। রাষ্ট্রপতি তার কার্যকালের অনিয়ন্ত্রিত ও একচ্ছএ ক্ষমতা প্রয়োগের সুযোগ পান, যা গণতন্ত্রের পক্ষে বিপদজনক। উপরিউক্ত আলোচনার পরিশেষে বলা যায়, রাষ্ট্রপতি শাসিত সরকারের তুলনায় সংসদীয় সরকার ব্যবস্থা উত্তম।"
        }
      ]
    },
    {
      "number": "9",
      "uddipok": "জনাব ইকবাল হোসেন সরকারের একটি বিভাগের সদস্য। সরকার গুরুত্বপূর্ণ বিষয়ে সিদ্ধান্ত তার বিভাগে আলাপ-আলোচনা করে গৃহীত হয়। সরকারের বাৎসরিক আয়-ব্যায়ের হিসাব তার বিভাগ থেকে পাশ করতে হয়। ইকবাল হোসেন লক্ষ্য করছেন যে, তার বিভাগের চেয়ে অন্য একটি বিভাগ শক্তিশালী হয়ে উঠেছে। তার বিভাগে আলোচনা ছাড়া অন্য বিভাগটি গুরুত্বপূর্ণ সিদ্ধান্ত গ্রহণে এবং বাস্তবায়ন করছে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "রাষ্ট্রের উপাদান চারটি।"
        },
        {
          "label": "খ",
          "question": "",
          "explanation": "যে সরকারব্যবস্থায় একই সাথে একাধিক অঞ্চল প্রদেশ সাংবিধানিকভাবে ক্ষমতা ভাগাভাগির মাধ্যমে একত্রিত হয়ে রাষ্ট্র গঠন করে তাই যুক্তরাষ্ট্রীয় সরকার। যুক্তরাষ্ট্রীয় সরকারব্যবস্থায় একাধিক রাষ্ট্র বা প্রদেশ মিলে একটি শক্তিশালী রাষ্ট্র গঠন করে। এতে সাংবিধানিকভাবে রাষ্ট্রের ক্ষমতা ও কর্তৃত্বের কিছু অংশ প্রদেশ বা আঞ্চলিক সরকারের এবং জাতীয় বিষয়গুলো কেন্দ্রীয় সরকারের হাতে থাকে। কেন্দ্রীয় সরকার সাধারণ স্বার্থে সমগ্র যুক্তরাষ্ট্রের শাসনকার্য পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয় সমূহ পরিচালনা করে থাকে।"
        },
        {
          "label": "গ",
          "question": "",
          "explanation": "জনাব ইকবাল হোসেন সরকারের আইন বিভাগের সদস্য। আইন বিভাগ গুরুত্বপূর্ণ নির্বাচনমূলক কাজ করে থাকে। আইন বিভাগ সরকার তিনটি বিভাগের মধ্যে সর্বাধিক গুরুত্বপূর্ণ হিসেবে বিবেচিত। এর কারণ হলো আইন বিভাগের আইন প্রণয়নের ওপর অপর দুটি বিভাগের কাজকর্ম নির্ভরশীল। আইন বিভাগ আইনের প্রণয়ন না করলে অপর দুটি বিভাগের করণীয় কিছুই থাকে না। তাই আধুনিক জনকল্যাণমূলক রাষ্ট্রের সরকারের কার্যক্রম নির্ধারণ ও প্রয়োগের ক্ষেত্রে আইন বিভাগের ভূমিকা গুরুত্বপূর্ণ। উদ্দীপকে জনাব ইকবাল হোসেন সরকারের এমন একটি বিভাগের সদস্য যেখানে সরকারের গুরুত্বপূর্ণ বিষয় সিদ্ধান্ত আলাপ-আলোচনার মাধ্যমে গৃহীত হয়। সরকারের বাৎসরিক আয়-ব্যয়ের হিসাব তার বিভাগ থেকে পাশ করতে হয়। এর বর্ণনার মাধ্যমে সহজে সরকারের আইন বিভাগের চিত্র পাওয়া যায়। লাস্টের কাজ পরিচালনার জন্য আইন প্রণয়ন করা আইন বিভাগের প্রধান কাজ। তবে আইন সবার আইন প্রণয়নের পাশাপাশি কিছু কিছু নির্বাচনমূলক কাজও করে থাকে। বাংলাদেশের রাষ্ট্রপতি ও স্পিকার আইনসভার সদস্যদের দ্বারা নির্বাচিত হন। এছাড়া আইনসভার অনুষ্ঠিত তর্ক-বিতর্কের মাধ্যমে যে জনমত গঠিত হয় তা নির্বাচনী কার্যক্রম কে প্রভাবিত করে।"
        },
        {
          "label": "ঘ",
          "question": "",
          "explanation": "জনাব ইকবালের বিভাগ হলো সরকারের আইন বিভাগ। নানা কারণে আইন বিভাগের ক্ষমতা হ্রাস পাচ্ছে। সরকারি তিনটি বিভাগের মধ্যে অন্যতম একটি বিভাগ হলো আইন বিভাগ, যার মূলকাজ হলো প্রণয়ন করা। কিন্তু বর্তমান সময়ে মানুষের কাজের প্রকৃতি ও সমাজের সাথে সঙ্গতি রেখে অনেক বেশি আইন প্রণয়ন করতে হয়। যেটা অনেক সময় আইনসভার পক্ষে সম্ভব হয় না। ফলে আইনসভার বাইরের অনেক উৎস হতে আইন তৈরি করা হচ্ছে। আধুনিককালে আইনসভার ক্ষমতার দিন দিন হ্রাস পাচ্ছে ও শাসন বিভাগের ক্ষমতা ক্রমে বৃদ্ধি পাচ্ছে। আধুনিককালে আইনসভার সদস্যদের সদস্যপদ লাভের কোন বিশেষ শিক্ষাগত যোগ্যতার শর্ত নেই বলে আইনসভার সদস্যদের বিশেষ জ্ঞানের অভাবে তারা শাসন বিভাগের উপর নির্ভরশীল হয়ে পড়ে, যার ফলে আইনসভার ক্ষমতা হ্রাস পায়। আধুনিক কল্যাণরাষ্ট্রের উদ্ভবের ফলে আইনসভার কাজ পূর্বের তুলনায় বহুগুণ বৃদ্ধি পেয়েছে। কিন্তু আইনসভার পক্ষে সকল বিষয়ে আইন প্রণয়ন করা সম্ভব হচ্ছে না। তাই কিছু কিছু আইন প্রণয়ন সংক্রান্ত বিষয়সহ অন্যান্য বিষয় শাসন বিভাগের উপর ন্যস্ত করা হয়েছে। তাছাড়া শাসন বিভাগ নীতি নির্ধারণ করে তা বাস্তবায়ন করার ফলে জনগণ আইনসভা হতে শাসন বিভাগের প্রতি অধিক আস্থাশীল হয়ে উঠেছে। আনবিভাগ জরুরি অবস্থায় অনুপযোগী।তাছাড়া দলীয় ব্যবস্থার উদ্ভব ও দলীয় কঠোর শৃঙ্খলার জন্য আইনসভার ক্ষমতা হ্রাস পাচ্ছে। বর্তমানে বিভিন্ন চাপসৃষ্টিকারী গোষ্ঠী জনগণের স্বার্থ ও সমস্যা সরকার নিকট পেশ করে কার্যকরী ব্যবস্থা গ্রহণের বাধ্য করে। এভাবে একদিকে চাপসৃষ্টিকারী গোষ্ঠীর প্রাধান্য বৃদ্ধি পায় অন্যদিকে আইনসভার ক্ষমতা হ্রাস পায়। তাছাড়া বিচার বিভাগীয় পর্যালোচনা এবং এর সাথে শাসন বিভাগকে সঠিক নিয়ন্ত্রণের অভাবে আইনসভার ক্ষমতার হ্রাস পাচ্ছে। সুতরাং উপরিউক্ত  আলোচনার প্রেক্ষিতে আমি মনে করি, আইন বিভাগের ক্ষমতা দিন দিন হ্রাস পাচ্ছে।"
        }
      ]
    },
    {
      "number": "10",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ক্ষমতা স্বতন্ত্রীকরণ নীতির প্রবক্তা হলেন মন্টেস্কু।"
        },
        {
          "label": "খ",
          "question": "",
          "explanation": "সরকারের তিনটি বিভাগ যথা আইন, শাসন ও বিচার বিভাগ কর্তৃক পরস্পরের উপর নিয়ন্ত্রণ আরোপ করে ক্ষমতার ভারসাম্য রক্ষা করাকে নিয়ন্ত্রণ ও ভারসাম্য নীতি বলে। এক বিভাগ কর্তৃক অন্য বিভাগের ক্ষমতা ও কার্যাবলী নিয়ন্ত্রণ করার মাধ্যমে ক্ষমতার ভারসাম্য রক্ষা করা হয়। যেমন- সরকারের আইন বিভাগ কর্তৃক প্রণীত আইন এবং শাসন বিভাগের কার্যাবলীর উপর বিচার বিভাগের নিয়ন্ত্রণ ক্ষমতা রয়েছে। আবার শাসন বিভাগ তথা মন্ত্রিসভাকে তাদের কাজের জন্য আইনসভার নিকট জবাবদিহি করতে হয়।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানে সরকারের বিচার বিভাগের নির্দেশ করে। সরকারের যে বিভাগ ন্যায়বিচার প্রতিষ্ঠা করার উদ্দেশ্যে আইন বিভাগ প্রণীত আইন সমূহকে বিশেষ বিশেষ ক্ষেত্রে প্রয়োগ করে, অপরাধের দন্ডবিধান করে থাকে তাকে বিচারবিভাগ বলে অভিহিত করা হয়। এটি সরকার তিনটি বিভাগের মধ্যে গুরুত্বপূর্ণ একটি বিভাগ। নাগরিকের স্বাধীনতা ও অধিকার কে অক্ষুন্ন রাখার জন্য বিচার বিভাগ বিচারকার্য পরিচালনা করে।বিচার বিভাগের দক্ষতা ও নিপুণতার উপর নির্ভর করে শাসন ব্যবস্থার উৎকর্ষতা। উদ্দীপকের '?' চিহ্নিত স্থান সম্পর্কে বলা হয়েছে, যেটি বিচার সংক্রান্ত কাজ করে, আইনের ব্যাখ্যা প্রদান করে এবং এটি সংবিধানের অভিভাবক হিসেবে কাজ করে। এসব কাজের মাধ্যমে সরকারের বিচার বিভাগের চিত্র স্পষ্টভাবে ফুটে ওঠে। কারণ বিচার বিভাগ বিচার কাজের সাথে সাথে আইনের ব্যাখ্যা দেন ও সংবিধানের অভিভাবক হিসেবে কাজ করে।"
        },
        {
          "label": "ঘ",
          "question": "",
          "explanation": "আইনের শাসন প্রতিষ্ঠায় বিচার বিভাগের ভূমিকা অতিব গুরুত্বপূর্ণ। সরকারের তিনটি বিভাগের মধ্যে একটি গুরুত্বপূর্ণ বিভাগ হলো বিচার বিভাগ। বিচার বিভাগ সারা দেশে এর নিম্ন আদালত, মধ্যম আদালত এবং উচ্চ আদালত দ্বারা বিচারকার্য পরিচালনা করে। কোথাও নাগরিক অধিকার লঙ্ঘিত হয়েছে মনে হলে বিচার বিভাগ সেখানে নাগরিক অধিকার প্রতিষ্ঠায় ভূমিকা রাখে। আর আইনের শাসন প্রতিষ্ঠায় এর বিকল্প নেই। আইনের শাসন বলতে বোঝায়, সকলের জন্য আইনের সমান প্রয়োগ এবং তার দ্বারা ন্যায়বিচার নিশ্চিত করা। একটি দেশে বিচার বিভাগ আইনের শাসন প্রতিষ্ঠার গুরুত্বপূর্ণ ও একচ্ছএ ভূমিকা পালন করে। কেননা, বিচারবিভাগ বর্তমানে স্বাধীনভাবে নাগরিক অধিকার রক্ষা ও ব্যক্তি স্বাধীনতার রক্ষার অন্যতম রক্ষাকবচ। গণতান্ত্রিক রাষ্ট্রে আইন ও শাসন বিভাগের অভিভাবক হিসেবে বিচার বিভাগ নিয়োজিত। আইনের ব্যাখ্যা, আইন প্রণয়ন, ন্যায়বিচার প্রতিষ্ঠা, তদন্তসংক্রান্ত কাজ প্রভৃতির মাধ্যমে বিচার বিভাগ আইনের শাসন প্রতিষ্ঠায় কাজ করে। সরকার বা কোনো ব্যক্তি বা প্রতিষ্ঠান যদি সংবিধানের লিপিবদ্ধ নাগরিক অধিকারের হস্তক্ষেপ করে তাহলে বিচার বিভাগটা প্রতিহত করে। আইন বিভাগ ও শাসন বিভাগের স্বেচ্ছাচারিতা রোধ করতে বিচার বিভাগ ও তার স্বাধীনতার কোন বিকল্প নেই।দুষ্টের দমন ও শিষ্টের পালনের মাধ্যমে বিচার বিভাগ দেশে আইনের অনুশাসন নিশ্চিত করতে সর্বদাই নিযুক্ত থাকে। সুষ্ঠু সুন্দর নাগরিক জীবন গঠনে আইনের শাসন অপরিহার্য আর বিচার বিভাগই এর নিশ্চয়তা বিধান করে থাকে। পরিশেষে বলা যায়, আইনের শাসন প্রতিষ্ঠায় বিচার বিভাগের ভূমিকা অপরিসীম।"
        }
      ]
    },
    {
      "number": "11",
      "uddipok": "অধ্যাপক আরাফাত শ্রেণিকক্ষে পাঠদানের সময় বলেন, ১৯৫২ সালের রাষ্ট্রভাষা আন্দোলনের সমগ্র বাঙালি জাতিকে ঐক্যবদ্ধ করেছিল। আমাদের মাতৃভাষা বাংলাকে রাষ্ট্রভাষা করার দাবির সংগ্রামে সালাম, বরকত, রফিক ও জব্বরসহ আরও অনেকে শাহাদাত বরণ করেন। ভাষা আন্দোলনের ঐক্যবদ্ধ চেতনায় পরবর্তীতে বাঙালি জাতিকে স্বাধীনতা আন্দোলনে উদ্বুদ্ধ করে। চূড়ান্ত পর্যায়ে মুক্তিযুদ্ধের মাধ্যমে স্বাধীন সার্বভৌম বাংলাদেশ প্রতিষ্ঠিত হয়।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "Natio বা Natus শব্দের অর্থ জন্ম বা বংশ।"
        },
        {
          "label": "খ",
          "question": "",
          "explanation": "দেশপ্রেম হচ্ছে দেশের উন্নয়নে, দেশ রক্ষা এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা।এক কথায় মাতৃভূমির প্রতি মর্মত্ববোধ ও ভালোবাসাই হচ্ছে দেশপ্রেম। দেশপ্রেম পবিত্র এবং দেশজাতির জন্য কল্যাণ ও গৌরবের। কিন্তু উগ্র ও অন্ধ দেশপ্রেমের কল্যাণের পরিবর্তে ধ্বংসের পথ রচনা করে।"
        },
        {
          "label": "গ",
          "question": "",
          "explanation": "উদ্দীপকে জাতি গঠনের ভাষা উপাদানটি কাজ করেছে। ভাষাগত ঐক্য জাতীয়তা গঠনের অন্যতম একটি অনুসর্গ। ভাবের আদান-প্রদান দিয়ে মানুষ সমাজে যোগাযোগ স্থাপন করে ও মনের ভাব প্রকাশ করে। এর পথ ধরে সম্পর্ক স্থাপিত ও তার মাত্রা নির্ধারিত হয়। ভাষার মাধ্যমে একজন অন্যজনকে সহজে বুঝতে পারে, চাহিদা ও সার্থক সম্পর্কে সহজে জানতে পারে এবং তা মেটাতে প্রয়োজনীয় পদক্ষেপ নিতে পারে। এভাবেই একই ভাষাভাষী জনসাধারণ নিজেদের ভাব-চিন্তা-চেতনা ইত্যাদি সাদৃশ্যের কারণে নিজেদেরকে অন্য জাতি থেকে পৃথক মনে করে। ফলের সহজেই তাদের মধ্যে ঐক্যবোধ, একাত্মবোধ তথা জাতীয়তাবোধ সৃষ্টি হয়। উদ্দীপকে অধ্যাপক আরাফাত শ্রেণিকক্ষে বলেন, ১৯৫২ সালের রাষ্ট্রভাষা আন্দোলনের সমগ্র বাঙালি জাতিকে ঐক্যবদ্ধ করেছিল। আমাদের মাতৃভাষা বাংলাকে রাষ্ট্রভাষা করার দাবিতে সংগ্রামের শাহাদাত বরণ করেন অনেক ভাষা শহীদ। ভাষা আন্দোলনের ঐক্যবদ্ধ চেতনায় পরবর্তীতে বাঙালি জাতিকে স্বাধীনতা আন্দোলনে উদ্বুদ্ধ করে। চূড়ান্ত পর্যায়ে মুক্তিযুদ্ধের মাধ্যমে স্বাধীন সার্বভৌম বাংলাদেশ প্রতিষ্ঠিত হয়। উদ্দীপকে এর বর্ণনার মাধ্যমে জাতিসংগঠনের ভাষা উপাদানের প্রতি ইঙ্গিত করা হয়েছে। ১৯৫২ সালের এই ভাষা উপাদানের ভিত্তিতে বাঙালি জাতি একত্রিত হয় এবং ১৯৭১ সালে মুক্তিযোদ্ধাদের মাধ্যমে নিজেদের স্বাধীন জাতি হিসেবে প্রতিষ্ঠা করেছিল।"
        },
        {
          "label": "ঘ",
          "question": "",
          "explanation": "বাঙালির জাতীয়তাবোধ সৃষ্টিতে ভাষা উপাদানের গুরুত্ব ছিল সর্বাধিক। জাতি গঠনে ভাষা অত্যন্ত গুরুত্বপূর্ণ ভূমিকা রাখে।মানুষের মনের ভাব প্রকাশের প্রধান মাধ্যম হলো ভাষা। ভাষার মাধ্যমেই মানুষ পরস্পরের সাথে যোগাযোগ ও মতবিনিময় করে থাকে। নিজের সংস্কৃতি, ধ্যান-ধারণা ও ভাষার মাধ্যমে প্রকাশিত হয়। যখন কোন জনসমাজের অন্তর্গত প্রায় সব লোক একই ভাষায় কথা বলে তখন তাদের মধ্যে জাতীয়তাবোধের উন্মেষ ঘটে। বাঙালি জাতি গঠনেরও মূল উপাদান হচ্ছে ভাষা। ধর্মের উপর ভিত্তি করে ভারত এবং পাকিস্তান সৃষ্টি হয়েছিল। পাকিস্তানের দুটি অংশ পূর্ব পাকিস্তান ও পশ্চিম পাকিস্তানের মধ্যে ধর্মীয় ঐক্য থাকলেও ভাষাগত অমিল ছিল। ভাষাগত ভিন্নতার কারণে পাকিস্তানের দুটি অংশ দুটি জাতিতে পরিণত হয়েছে। ১৯৫২ সালের ভাষা আন্দোলনের শ্রেষ্ঠ ভাষা ও সংস্কৃতি ভিত্তিক জাতীয়তায় হলো বাঙালি জাতীয়তা। এ জাতীয়তাবাদী চেতনায় এদেশের সকল আন্দোলন ও সংগ্রামের প্রেরণাশক্তি। বাঙালি জাতীয়তাবাদ সৃষ্টি ও পরবর্তীতে বাংলাদেশের স্বাধীনতা অর্জনের পেছনে মূলত ভাষাগত ভিন্নতাই প্রেরণা যুগিয়েছে। তাছাড়া ভাষা আন্দোলন বাংলা ভাষাভাষী সবাইকে বিভিন্ন বন্ধনে আবদ্ধ করার ফলে উর্দু ভাষাকে রাষ্ট্রভাষা হিসেবে মেনে নেওয়া হয়নি। আর তাই সংবিধানেও স্পষ্ট ভাবে উল্লেখ করা হয়েছে যে, ভাষাগত ও সংস্কৃতি গত একক স্বত্তা বিশিষ্ট যে বাঙালি জনগোষ্ঠী ঐক্যবদ্ধ সংগ্রাম অমুক্তিযোদ্ধার মাধ্যমে স্বাধীনতা ও সার্বভৌম অর্জন করেছে সেই ঐক্য বাঙালি জাতীয়তাবাদের ভিত্তি। আলোচনা পরিপ্রেক্ষিতে তাই বলা যায়, বাঙালি জাতীয়তাবোধ সৃষ্টিতে ভাষা উপাদানের গুরুত্ব অত্যধিক। ভাষা উপাদানের ওপর ভিত্তি করে বাঙালি জাতি পরবর্তী সংগ্রামগুলোতে নিজেদের এক করতে পেরেছিল। যার পরিপ্রেক্ষিতে সৃষ্টি হয় স্বাধীন বাংলাদেশ।"
        }
      ]
    }
  ]
}