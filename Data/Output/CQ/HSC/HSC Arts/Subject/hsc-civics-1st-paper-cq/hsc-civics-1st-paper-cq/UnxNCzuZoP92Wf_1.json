{
  "title": "বরিশাল বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "আহনাফ এসএসসি পাস করে একাদশ শ্রেণীতে ভর্তি হওয়ার অপেক্ষায় আছে। সে পত্রপত্রিকা, সামাজিক যোগাযোগ মাধ্যম এবং অন্যান্য ইলেকট্রনিক মিডিয়ার মাধ্যমে প্রতিনিয়ত নাগরিক জীবনের অবক্ষয়ের চিত্র অবলোকন করেন। সে তার শ্রেণিশিক্ষককে প্রশ্ন করল,\"ছাএ-ছাএীরা কোন বিষয়ে জ্ঞান অর্জনের মাধ্যমে এ ধরনের অবক্ষয় থেকে বেঁচে থাকতে পারবে?\" \"শিক্ষক উত্তরে বলেন, সুনাগরিকতার সাথে জড়িত সংশ্লিষ্ট বিষয়ের জ্ঞান।\"",
      "tag": "RB 22,BB 22",
      "sub_questions": [
        {
          "label": "ক",
          "question": "",
          "explanation": "Civitas শব্দের অর্থ নগররাষ্ট্র।"
        },
        {
          "label": "খ",
          "question": "",
          "explanation": "জনকল্যাণমূলক ও উন্নয়নকামী রাষ্ট্র প্রতিষ্ঠার জন্য সুশাসন প্রয়োজন। প্রশাসন নাগরিকের মানবিক অধিকার নিশ্চিত করে। সচেতন নাগরিকগোষ্ঠী ও সুশীল সমাজ সুশাসনের জন্য বিভিন্ন মতামত দিয়ে থাকেন। বিশ্বায়নের সুফল পেতে এবং উন্নয়ন বিশ্বের সাথে প্রতিযোগিতায় টিকে থাকতে হলে সুশাসনের বিকল্প নেই। সুশাসনের মাধ্যমে রাষ্ট্রে নাগরিকের সুঅবস্থান এবং অধিকারসমূহ পরিপূর্ণ প্রতিষ্ঠা লাভ করে। এসব কারণে সুশাসন প্রত্যয়টি অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত শ্রেণী শিক্ষক পৌরনীতি ও সুশাসন বিষয়ে অধ্যয়নের প্রতি ইঙ্গিত করেছেন।  পৌরনীতি হলো নাগরিকতা বিষয়ক একটি মৌলিক সামাজিক বিজ্ঞান। এটি এমন একটি শাস্ত্র, যার রাষ্ট্রে বসবাসরত নাগরিকদের আচার-আচরণ, রীতিনীতি ও কার্যাবলী নিয়ে আলোচনা করে। পৌরনীতি বিষয়বস্তু সামগ্রিক নাগরিক জীবনকেন্দ্রিক। নাগরিক জীবন যতোটুকু স্পর্শ করে তার সবটুকুই পৌরনীতির আলোচ্য বিষয়বস্তু। নাগরিকের অধিকার কর্তব্য, সামাজিক ও রাজনৈতিক প্রতিষ্ঠান, নাগরিকতার বিভিন্ন রূপ ও মাত্রা, আইন ও শাসনতান্ত্রিক বিভিন্ন বিষয় নিয়ে পৌরনীতি বিস্তারিত আলোচনা করে।  উদ্দীপকে আহনাফ পত্রপত্রিকা,সামাজিক যোগাযোগ মাধ্যম ও অন্যান্য ইলেকট্রনিক মিডিয়ার মাধ্যমে প্রতিনিয়ত নাগরিকের জীবন অবক্ষয় চিত্র অবলোকন করেছেন। সে থেকে বাঁচার জন্য করণীয় জানতে চাইলে তার শিক্ষক তাকে বলেন, সুনাগরিকতার সাথে জড়িত সংশ্লিষ্ট বিষয়ের জ্ঞান অর্জন আবশ্যক। শ্রেনী শিক্ষকের এরূপ ইঙ্গিতের মাধ্যমে পৌরনীতি ও সুশাসনের বিষয়টি প্রতি চিত্র প্রকাশ পেয়েছে। কেননা পৌরনীতি ও সুশাসন হলো নাগরিকতা বিষয়ক বিজ্ঞান যেখানে নাগরিকের জীবনে যাবতীয় সমস্যা সমাধানের পথ উল্লেখ থাকে। তাই এই বিষয়টি অধ্যয়নের মাধ্যমে নাগরিক সুন নাগরিকতার গুণাবলী অর্জন করতে পারবে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি সুনাগরিক হওয়ার জন্য উদ্দীপকের পৌরনীতি ও সুশাসন বিষয়টি অধ্যায়ন করা জরুরী। নাগরিক মর্যাদা সম্পন্ন ও সচেতন জনগোষ্ঠী রাষ্ট্রের সম্পদ। জনসংখ্যা কে উত্তম ও সচেতন নাগরিক গোষ্ঠীতে পরিণত করার ক্ষেত্রে পৌরনীতির শিক্ষার কোন বিকল্প নেই। সুনাগরিকতার শিক্ষা কোন নাগরিকই পৌরনীতি পাঠের মাধ্যমে লাভ করে থাকে । বিবেক, বুদ্ধি, আত্ম সংযম ও শৃঙ্খলাবোধ সম্পূর্ণ নাগরিক জীবনের বিকাশের জন্য পৌরনীতি উত্তম দিকনির্দেশনা প্রদান করে থাকে। একটি রাষ্ট্র পরিচালনার জন্য শুধু ভালো মানুষের চেয়ে বরং ভালো নাগরিকের প্রয়োজন অত্যাধিক। এ প্রসঙ্গে অ্যারিস্টোটল বলেন , সকল ভালো মানুষ ভালো নাগরিক নয়, কিন্তু সকল ভালো নাগরিকই ভালো মানুষ। \" মূলত পৌরনীতির জ্ঞান মানুষকে অধিক সচেতন করে তোলে। পৌরনীতি ও সুশাসন নাগরিক অধিকার ও কর্তব্য পালনের মাধ্যমে অধিকার ভোগের শিক্ষাদান করে। এ বিষয়টি শিক্ষা লাভ করেই নাগরিক নিয়মতান্ত্রিক পন্থায় সরকারি কর্তৃপক্ষ ও জনসম্মুখে তাদের ন্যায্য দাবি-দাওয়া তুলে ধরতে ও আদায় করতে সক্ষম হয়। বস্তুত পৌরনীতি ও সুশাসন পাঠের মাধ্যমেই নাগরিকের অধিকার কর্তব্য সম্পর্কে সচেতন করা যায় বিধায় তাদের মধ্যে সুনাগরিকতার গুণাবলী জাগ্রত হয়। উপরীয়ক্ত আলোচনার পরিশেষে বলা যায়, আমাদের মধ্যে যারা বুদ্ধিমান, বিবেকবোধসম্পন্ন এবং আত্মসংযমের তারাই সুনাগরিক। আর রাষ্ট্রীয় জীবনে এরুপ গুণাবলী অর্জনের জন্য পৌরনীতি ও সুশাসন বিষয়টি অধ্যয়ন করা প্রতিটি নাগরিকের জন্য একান্ত অপরিহার্য।"
        }
      ]
    },
    {
      "number": "2",
      "uddipok": "মি. 'ক' সপরিবারে ঢাকা থেকে ট্রেনে গ্রামের বাড়ি বেড়াতে যাচ্ছিলেন।তিনি তার পরিবারের সদস্যদের নিয়ে সিটে বসে গেলেন। গৃহকর্মীকে সিটে বসতে না দিয়ে পুরোপথ দাঁড় করিয়ে নিলেন।   অন্যদিকে 'খ' একজন ছাত্র। সে একই ট্রেনের সিটে বসে যাচ্ছিল। একজন বৃদ্ধ লোক ট্রেনের সিট না পাওয়ায় 'খ' সিট ছেড়ে দিয়ে বৃদ্ধ লোকটিকে বসতে দিল। লোকটি খুশি হয়ে তাকে আশীর্বাদ করলো।",
      "tag": "RB 22,BB 22",
      "sub_questions": [
        {
          "label": "ক",
          "question": "",
          "explanation": "আইন হচ্ছে সমাজ কর্তৃক স্বীকৃত এবং রাষ্ট্র কর্তৃক অনুমোদিত নিয়ম-কানুন, যা মানুষের ব্যাহিক আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "নৈতিকতা বলতে বোঝায় মানুষের বিবেকবোধ, নীতির তথা মূল্যবোধের উপর ভিত্তি করে সুষ্ঠু বিধিনিষেধের সমষ্টি। নৈতিকতা হলো নীতিঘটিত বা নীতিসংক্রান্ত বিষয়, যা সুনীতি, সৎ নীতি বা উৎকৃষ্ট নীতিকে ধারণ করে। অর্থাৎ নৈতিকতা হলো এক ধরনের মানসিক অবস্থা, যা কাউকে অপরের মঙ্গল কামনা করতে এবং সমাজের প্রেক্ষিতে ভালো কাজের অনুপ্রেরণা দেয়। নৈতিকতা মানুষের মনে উদ্ভব ও বিকশিত হয় এবং এটিকে সমাজ লালন করেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক'- এর আচরণে সামাজিক সাম্যের ঘাটতি পরিলক্ষিত হয়। সাম্য বলতে সেই পরিবেশ বা প্রক্রিয়াকে বোঝায় যেখানে সকল মানুষ সমান সুযোগ সুবিধা ভোগ করে এবং সকলে সমান ভাবে আত্মবিকাশের সুযোগ লাভ করে। বিভিন্ন বৈশিষ্ট্য ও ক্ষেত্রভেদে সাম্যকে বিভিন্ন শ্রেণীকরণ করা হয়। যদিও সাম্য অখণ্ড ধারণা এবং সব ক্ষেত্রে সাম্য ও কার্যকর না হলে প্রকৃত সাম্য অর্জিত হয় না। তথাপি, জাতি-বর্ণ-ধর্ম ও পেশা বা লিঙ্গভেদে যখন মানুষের কোন পার্থক্য থাকে না তখন তাকে সামাজিক সাম্য বলে।। সামাজিক সাম্যের মূর্খতা হলো সমাজে বসবাসরত সকল মানুষ যোগ্যতা অনুযায়ী সমান সামাজিক সুযোগ-সুবিধা ভোগ করবে। উদ্দীপকে দেখা যায়, মি. 'ক' সপরিবারে ঢাকা থেকে ট্রেনে গ্রামের বাড়ি বেড়াতে যাচ্ছিলেন। তিনি তার পরিবারের সদস্যদের নিয়ে সিটে বসে গেলেন। গৃহকর্মীকে সিটে বসতে না দিয়ে পুরোপথ দাঁড় করিয়ে নিলেন। মি. 'ক'- এর এরূপ আচরণে সামাজিক সাম্যের ঘাটতি পরিলক্ষিত হয়। কেননা,গৃহকর্মী হলেও সে তার পরিবারেরই একজন সদস্য । কিন্তু শুধুমাত্র রক্ত সম্পর্কীয় না হওয়ায় তার প্রতি বৈষম্য দেখানো হয়েছে যেটা তাকে সামাজিক সাম্য থেকে বঞ্চিত করার শামিল। সুতরাং বলা যায়, মি. 'ক' এর আচরণে গৃহকর্মীটি সামাজিক সাম্য থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'খ' এর আচরণের নৈতিক মূল্যবোধ প্রকাশ পেয়েছে।আর সুষ্ঠু সমাজ গঠনে নৈতিক মূল্যবোধ গুরুত্বপূর্ণ ভূমিকা রাখবে বলে আমি মনে করি। যেসব চিন্তা-ভাবনা মানুষের সামগ্রিক আচরণ ও কর্মকাণ্ডকে নিয়ন্ত্রিত ও পরিচালিত করে তাকে সাধারণত মূল্যবোধ বলে। আর নীতি ও উচিত-অনুচিত বোধ থেকে নৈতিক মূল্যবোধের উৎপত্তি। নৈতিক মূল্যবোধ বলতে ঐসব মনোভাব ও আচরণ কে বুঝায়, যা মানুষ সবসময় ভালো, কল্যাণকর ও আবশ্যক বলে মনে করে তৃপ্তি লাভ করে। নৈতিক মূল্যবোধ দাঁড়ায় মানুষ সত্যকে সত্য বলা, মিথ্যাকে মিথ্যা বলা, অন্যায় কে অন্যায় বলা, বিপদগ্রস্ত মানুষের পাশে দাঁড়ানো , সাহায্য-সহযোগিতা করা, ন্যায়-অন্যায়ের পার্থক্য ও সত্য-মিথ্যার ভেদাভেদ নির্ধারণ করে থাকে। নৈতিক মূল্যবোধ একজন নাগরিকের মধ্যে সর্বপ্রথম পরিবার থেকে জাগ্রত হয়। এই নৈতিক মূল্যবোধ নাগরিকের পরিবার, সমাজ এমনকি রাষ্ট্রের উন্নত জীবন নিশ্চিত করে। অর্থাৎ নৈতিক মূল্যবোধ কোন ব্যক্তিকে তার নিজের কাজের মাধ্যমে পরিপূর্ণতা এনে দেয়। উদ্দীপকে 'খ' ট্রেনে ভ্রমণের সময় নিজের সিট ছেড়ে দিয়ে একজন বৃদ্ধ মানুষকে বসতে দেয়। তার এরূপ কাজের মাধ্যমে নৈতিক মূল্যবোধের প্রকাশ ঘটে। সুষ্ঠ সমাজ গঠনে এ ধরনের মূল্যবোধ খুব জরুরী। কারণ নীতি বা উচিত-অনুচিত বোধ থেকে নৈতিক মূল্যবোধের উদ্ভব ঘটে। ফলে সামাজিক শিষ্টাচার, সংস্কৃতি একটি ইতিবাচক ভিতের উপর গড়ে ওঠে। নৈতিক মূল্যবোধ সামাজিক কাঠামো সুদৃঢ হতে গুরুত্বপূর্ণ ভূমিকা পালন করে। তাই আমি মনে করি, নৈতিক মূল্যবোধ সুষ্ঠু সামাজিক পরিবেশ গড়ে তোলার মূল হাতিয়ার।"
        }
      ]
    },
    {
      "number": "3",
      "uddipok": "জরিনা বেগমের স্বামী ২০১০ সালে এক বিঘা জমি রেখে মারা যায়। তিনি তার দুটি নাবালক কন্যা সন্তান নিয়ে উক্ত জমিতে টিনের ঘর বানিয়ে স্বাভাবিক জীবন যাপন করে আসছিলেন। পার্শ্ববর্তী ভূমিদস্যু মি. 'ক'- এর চোখ পরে বিধবা জরিনা ও তার শিশুসন্তানদের ভূমির উপর। অকস্মাৎ ভূমিদস্যু তার পালিত লাঠিয়াল  বাহিনী দ্বারা বিধবা জরিনার ভূমি দখল করে নেয়। বিধবা আইনের আশ্রয় নেয়। বিজ্ঞ আদালত তাকে ভূমি বুঝিয়ে দেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "Lag শব্দের অর্থ স্থির বা অপরিবর্তনীয়।"
        },
        {
          "label": "খ",
          "question": "",
          "explanation": "সমাজে ন্যায় বিচার ও শান্তি শৃঙ্খলা প্রতিষ্ঠান নিমিওে আইনের শাসন প্রয়োজন। আইনের শাসন বলতে আইনের চোখে সবাই সমান এবং সবকিছুর ওপরে আইনের প্রাধান্যর স্বীকৃতি কে বোঝায়। আইনের শাসনের অর্থ হচ্ছে ধর্ম-বর্ণ-শ্রেণী এবং ছোট-বড় নির্বিশেষে সবাই আইনের কাছে সমান। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায় বিচার প্রতিষ্ঠা করা হবে -এটি আইনের শাসনের বিধান। আইনের শাসন ব্যক্তির সাম্য ও স্বাধীনতার রক্ষাকবচ। তাই সমাজের সকলের অধিকার প্রতিষ্ঠা এবং সাম্য ভিত্তিক সমাজ প্রতিষ্ঠায় আইনের শাসন প্রয়োজন।"
        },
        {
          "label": "গ",
          "question": "",
          "explanation": "উদ্দীপকে বর্ণিত জরিনা বেগম সামাজিক অধিকার থেকে বঞ্চিত হয়েছিল। সামাজিক অধিকার বলতে সেসব অধিকারকে বোঝায় যেগুলো সমাজের সভ্য জীবন যাপনের সাহায্য করে এবং যা জীবন সংরক্ষণ ও নিরাপত্তার জন্য অপরিহার্য।সামাজিক অধিকারগুলো হচ্ছে জীবনধারণের অধিকার, জনস্বাস্থ্য ও শিক্ষার অধিকার, মতামত প্রকাশের অধিকার, ধর্মচর্চার অধিকার, সম্পত্তি ভোগের অধিকার, পরিবার গঠনের ইত্যাদি । এসব অধিকার ব্যতীত ব্যক্তি তার ব্যক্তিত্বপূর্ণ বিকাশ ঘটাতে পারে না। সুস্থ, সুন্দর ও সহ্য জীবন যাপনের জন্য সামাজিক অধিকার অপরিহার্য। উদ্দীপকে জরিনা বেগমের স্বামী ২০১০ সালে এক বিঘা জমি দেখে মারা যায়। তিনি তার দুটি নাবালক কন্যা সন্তান নিয়ে উক্ত জমিতে টিনের ঘর বানিয়ে স্বাভাবিক জীবনযাপন করে আসছিলেন। পার্শ্ববর্তী ভূমিদস্যু মি. 'ক'- এর চোখ পরে বিধবা জরিনা ও তার শিশুসন্তানদের ভূমির উপর। অকস্মাৎ তারা ভূমি দখল করে নেয়। এরূপ বর্ণনায় জরিনা সামাজিক অধিকারের অন্তর্ভুক্ত সম্পত্তি ভোগের অধিকার থেকে বঞ্চিত হয়েছেন। কারণ নিজ রাষ্ট্রে প্রত্যেক নাগরিকের সম্পতি ভোগের অধিকার আছে। কেউ যাতে জোর করে অন্যের সম্পতি দখল করতে না পারে তার পর্যাপ্ত ব্যবস্থার নামই সম্পত্তি ভোগের অধিকার। আর উদ্দীপকে জরিনা যে অধিকার থেকে বঞ্চিত, যা সামাজিক অধিকারের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত আদালতের মাধ্যমে আইনের শাসন প্রতিষ্ঠিত হয়েছে। আইনের শাসন বলতে আইনের চোখে সবাই সমান এবং সবকিছুর উপর আইনের প্রাধান্যর স্বীকৃতি কে বোঝায়। আইনের শাসন অর্থ হচ্ছে ধর্ম-বর্ণ-শ্রেণি এবং ছোট-বড় নির্বিশেষে সবাই আইনের কাছে সমান। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায় বিচার প্রতিষ্ঠা করা হবে। এটি আইনের শাসনের বিধান। আইনের শাসন ব্যক্তির সাম্য ও স্বাধীনতার রক্ষাকবচ। উদ্দীপকে জরিনা বেগম আইনের আশ্রয় নিয়ে তিনি তার জমির উপর অধিকার ফিরে পেয়েছেন। এক্ষেত্রে বিজ্ঞ আদালত তাকে তার অধিকার ফিরে পেতে সহায়তা করেছে। আর এর মাধ্যমে মূলত আইনের শাসন প্রতিষ্ঠা পেয়েছে। কেননা জরিনা বেগমের জমির দখল কারী ভূমি দস্যুরা ছিল ক্ষমতাসিল ও দখলবাজ। তারা ইচ্ছা করলে ক্ষমতা ও অর্থের জোরে আদালতের রায় কে প্রভাবিত করতে পারত। কারণ জরিনা বেগম ছিল দরিদ্র ও সহায় সম্বলহীন। কিন্তু বিজ্ঞ আদালত আইনের শাসনের প্রতি শ্রদ্ধাশীল থেকে জমিটি যার প্রাপ্য তাকে বুঝিয়ে দিয়েছেন। কারও প্রতি কোনো বৈষম্য করেনি। আর এই ঘটনার মাধ্যমে মূলত আইনের শাসনের উপস্থিতি লক্ষ্য করা যায়। কারণ আইনের শাসনের অর্থ হলো আইনের দৃষ্টিতে সকলের সমান সুযোগ-সুবিধা ভোগ করবে। সকলের জন্য স্বাধীন বিচারবিভাগ উন্মুক্ত থাকবে। বিনা কারণে কাউকে গ্রেফতার করা যাবে না এবং দেশে প্রচলিত আইন দ্বারা নাগরিক অধিকার সংক্ষিপ্ত থাকবে। আলোচনার পরিশেষে তাই বলা যায়, উদ্দীপকে আদালতের মাধ্যমে জরিনা বেগমের অধিকার ফিরে পাওয়া আইনের শাসনকে নির্দেশ করেছে।"
        }
      ]
    },
    {
      "number": "4",
      "uddipok": "লাবনী একজন স্বনামধন্য ডাক্তার। তিনি আন্তর্জাতিক একটি সংস্থায় ভালো বেতনে চাকরি করেন। পিতা-মাতার পছন্দের পাত্রের সাথে বিবাহবন্ধনে আবদ্ধ হন। কিন্তু বিয়ের পর তার স্বামীর চাকরি ছাড়তে অনবরত চাপ দিতে থাকে। এ নিয়ে তাদের মধ্যে সম্পর্কের দূরত্ব সৃষ্টি হয়। দাম্পত্য জীবনের শান্তি রক্ষার্থে অবশেষে লাবনী স্বামীর সিদ্ধান্ত মেনে নিয়ে চাকরি থেকে ইস্তফা দেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "সমাজের সকলের জন্য কল্যাণকর কতগুলো সুযোগ-সুবিধা,যা ব্যতীত ব্যক্তির ব্যক্তিত্বের বিকাশ ঘটেনা তাকে অধিকার বলে।"
        },
        {
          "label": "খ",
          "question": "",
          "explanation": "রাষ্ট্রীয় জীবনের ন্যায়নীতি ও শৃঙ্খলা প্রতিষ্ঠার জন্য বিচার বিভাগের স্বাধীনতা প্রয়োজন। স্বাধীন বিচার বিভাগ গণতান্ত্রিক শাসন ব্যবস্থার অপরিহার্য শর্ত। বিচার বিভাগের স্বাধীনতা ছাড়া রাষ্ট্রীয় জীবনে ন্যায়নীতি প্রতিষ্ঠা করা সম্ভব নয়। ব্যক্তির অধিকার এবং স্বাধীনতাকে অর্থবহ করার জন্য বিতান বিভাগের স্বাধীনতা অপরিহার্য। সোচ্চার  ও জুলুম প্রতিরোধ অস্ত্র হলো বিচার বিভাগের স্বাধীনতা। বিচার বিভাগের স্বাধীনতা ছাড়া সুসভ্য নাগরিক জীবন কল্পনাতীত। নাগরিক জীবনের প্রতি মুহূর্তে গণতান্ত্রিক আদর্শ সংরক্ষণের পরিবেশ সৃষ্টিতে বিচার বিভাগের স্বাধীনতা প্রয়োজনীয়তা অনুভূত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ডা. লাবনী অর্থনৈতিক অধিকার থেকে বঞ্চিত হয়েছেন। অর্থনৈতিক ক্ষেত্রে ব্যক্তির সুযোগ ও সুবিধাকে অর্থনৈতিক অধিকার বলা হয়। অভাব, বেকারত্ব ও পুষ্টিহীনতার হাত থেকে মুক্ত থাকার অধিকারকে মূলত অর্থনৈতিক অধিকার বলা হয়। কর্মের অধিকার, ন্যায্য মজুরি লাভের অধিকার, অবকাশ যাপনের অধিকার, সামাজিক নিরাপত্তা লাভের অধিকার প্রভৃতি অর্থনৈতিক অধিকারের উদাহরণ। বাংলাদেশের সংবিধানের ৩৪ ও ৪২ নং অনুচ্ছেদে এ অধিকারের নিশ্চয়তা দেওয়া হয়েছে। উদ্দীপকে ডা. লাবনীর বিয়ে হয় পিতা-মাতার পছন্দের পাত্রের সাথে বিবাহবন্ধনে আবদ্ধ হন। কিন্তু বিয়ের পর তার স্বামীর চাকরি ছাড়তে অনবরত চাপ দিতে থাকে। এ নিয়ে তাদের মধ্যে সম্পর্কের দূরত্ব সৃষ্টি হয়। দাম্পত্য জীবনের শান্তি রক্ষার্থে অবশেষে লাবনী স্বামীর সিদ্ধান্ত মেনে নিয়ে চাকরি থেকে ইস্তফা দেন। এর মাধ্যমে ডা. লাবনী অর্থনৈতিক অধিকার থেকে বঞ্চিত হয়েছেন। কারণ প্রত্যেক ব্যক্তির যোগ্যতা অনুযায়ী চাকরি করা অর্থাৎ কর্মের অধিকার অর্থনৈতিক অধিকারকে নির্দেশ করে। আর সেই অধিকার থেকে উদ্দীপকে ডা.লাবনীকে বঞ্চিত করা হয়েছে অর্থাৎ তিনি অর্থনৈতিক অধিকার থেকে বঞ্চিত হয়েছেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ডা.লাবনীর অধিকার প্রতিষ্ঠায় নানারূপ করণীয় রয়েছে। বর্তমান বিশ্বে মানুষের ব্যক্তিত্ব বিকাশ এবং সুসভ্য সমাজ জীবনের জন্য অধিকার প্রতিষ্ঠা করা অত্যাবশ্যক। রাষ্ট্র নাগরিকের সামাজিক, রাজনৈতিক, অর্থনৈতিক, অধিকারসমূহ প্রবর্তন ও সেগুলো সংরক্ষণ করে থাকে। রাষ্ট্র বিশেষ বিশেষ ব্যবস্থার মাধ্যমে এসব অধিকার সংরক্ষণের ব্যবস্থা করে রেখেছে। সেই সাথে প্রত্যেক মানুষের অধিকার সংরক্ষণে নাগরিক সচেতনতা ও তার প্রয়োজন হয়। উদ্দীপকের বর্ণিত ডা. লাবনী অর্থনৈতিক অধিকার থেকে বঞ্চিত। তার এর প্রতিকার প্রতিষ্ঠার জন্য সর্বাগ্রে আইনের আশ্রয় গ্রহণ করা জরুরী। কারণ আইন হচ্ছে সকল অধিকারের রক্ষাকবচ। আইনের সুষ্ঠু ও যথাযথ প্রয়োগের ফলে অধিকার নিশ্চিত হয়। রাষ্ট্র কর্তৃক আইনের মাধ্যমে প্রথিত শাস্তির ভয়ে কেউ সাধারণত অন্যের অধিকার খর্ব করে না। ডা. লাবনীর অধিকার নিশ্চিত ও নিরাপদ  করতে যথাযথ আইনের অনুশাসনের প্রয়োজন। আইনের অনুশাসনের অর্থ হলো সব ক্ষেত্রে আইনের প্রাধান্য। আইনের দৃষ্টিতে সবাই সমান এবং সকলে আইনের আশ্রয় লাভের অধিকারী। এছাড়া সাত দিন বিচার বিভাগে দ্বারস্থ হয়েও তিনি প্রাপ্ত অধিকার ভোগের স্বাধীনতা ফেরত পেতে, পারেন। তবে এ ধরনের অধিকার প্রতিষ্ঠার প্রধানতম হাতিয়ার হলো জনগণ সচেতনতা এবং সমাজের সাম্য প্রতিষ্ঠা। জনগণ যদি তাদের অধিকার সম্পর্কে সজাগ ও সচেতন থাকে, তবে তাদের অধিকার কেউ হস্তক্ষেপ করতে পারবে না কিংবা তিনিও অন্যের অধিকার হস্তক্ষেপ থেকে বিরত থাকবেন। আর সমাজের সাম্য প্রতিষ্ঠা পেলে নারী-পুরুষ উভয় তাদের অধিকার প্রাপ্তিদের সমতাভোগ করতে পারবেন, যা সমাজে সকলের অধিকার প্রতিষ্ঠা একান্তর অপরিহার্য। আলোচনা শেষে বলা যায়, ডা. লাবনী তার অধিকার প্রতিষ্ঠার জন্য সর্বাগ্রে তাকে আইনের আশ্রয়  গ্রহণ করতে হবে। এর পাশাপাশি নাগরিকের অধিকার সম্পর্কে তার স্বামীকেও সচেতন করতে হবে। এসবের মাধ্যমেই ডা. লাবনীতার অধিকার ফিরে পেতে পারেন।"
        }
      ]
    },
    {
      "number": "5",
      "uddipok": "জনাব 'ক' একটি সংগঠনের নেতা। যার কর্মকাণ্ড সারাদেশব্যাপী বিস্তৃত। তিনি উপজেলা পরিষদ নির্বাচনে চেয়ারম্যান পদে উক্ত সংগঠন থেকে মনোনয়ন লাভ করেছেন। অপরদিকে, জনাব 'খ' আরেকটি সংগঠনের নেতা হিসেবে নিজেদের গোষ্ঠীর স্বার্থ রক্ষায় ব্যস্ত থাকেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "নেতৃত্ব বলতে কোন ব্যক্তি বা দলের কর্মদক্ষতা এবং সেসব গুণকে বোঝায়, যা অন্যকে প্রভাবিত ও পরিচালিত করে এবং অভীষ্ট রক্ষার জন্য সহায়তা করে।"
        },
        {
          "label": "খ",
          "question": "",
          "explanation": "গণমাধ্যম স্বাধীনতা সরকারের গঠনমূলক সমালোচনা ও জনবিরোধী কাজে জনমত সৃষ্টির মাধ্যমে নাগরিক স্বাধীনতা রক্ষা করে। নাগরিক স্বাধীনতা বলতে নাগরিকের ইচ্ছামত অন্যের ক্ষতিসাধন না করে কিছু বলার ও করার স্বাধীনতাকে বোঝায়। এই হিসেবে বাক ও মত প্রকাশের স্বাধীনতা হলো নাগরিক স্বাধীনতার অন্যতম নিয়ামক। আর গণমাধ্যম স্বাধীন না থাকলে নাগরিক তার মত প্রকাশের স্বাধীনতা ভোগ করতে পারে না। কারণ গণমাধ্যম হলো নাগরিকের কণ্ঠস্বর স্বরূপ। তাই নাগরিক স্বাধীনতা রক্ষার জন্য গণমাধ্যমের স্বাধীনভাবে মত প্রকাশের স্বাধীনতা প্রয়োজন রয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব 'ক' রাজনৈতিক দল ও জনাব 'খ' চাপসৃষ্টীকরী গোষ্ঠীকে নির্দেশ করেছে। রাজনৈতিক দল ও চাপসৃষ্টিকারী গোষ্ঠীর মধ্যে অনেক বিষয় পার্থক্য দেখতে পাওয়া যায়। এ পার্থক্যগুলো হলো- ১. রাজনৈতিক দলের মূল উদ্দেশ্য হলো জাতীয় স্বার্থকে সংরক্ষণ এবং সমগ্র জনসাধারণের কল্যাণ সাধন। অন্যদিকে, চাপসৃষ্টিকারী গোষ্ঠীর উদ্দেশ্য হলো গোষ্ঠীগত স্বার্থ সংরক্ষণ। ২. রাজনৈতিক দল কোনো বিষয়ে সহজে সিদ্ধান্ত গ্রহণ করতে পারে না। সিদ্ধান্ত গ্রহণের জন্য আলাপ-আলোচনার প্রয়োজন হয়। অন্যদিকে, চাপসৃষ্টিকারী গোষ্ঠীর যেকোনো বিষয় সহজে এবং দ্রুত সিদ্ধান্ত গ্রহণ করতে পারে। ৩.রাজনৈতিক দল সাংগঠনিকভাবে অত্যন্ত শক্তিশালী ; কিন্তু চাপসৃষ্টিকারী গোষ্ঠীর সাংগঠনিক দিক থেকে রাজনৈতিক দল অপেক্ষা দুর্বল প্রকৃতির। ৪.রাজনৈতিক দল সুনির্দিষ্ট মতাদর্শের ভিত্তিতে গড়ে ওঠে ;কিন্তু চাপসৃষ্টিকারী গোষ্ঠী কোনো বিশেষ মতাদর্শের ভিত্তিতে সৃষ্টি হয় না। ৫. সকল সরকার ব্যবস্থায় রাজনৈতিক দলের অস্তিত্ব দেখা যায়, কিন্তু চাপসৃষ্টিকারী গোষ্ঠীর অস্তিত্ব নাও থাকতে পারে। ৬. রাজনৈতিক দল নির্বাচনে অংশগ্রহণ করতে পারে। কিন্তু চাপসৃষ্টিকারী গোষ্ঠীর সাধারণত নির্বাচনে অংশগ্রহণ করে না। উপরিউক্ত পার্থক্যের কারণে রাজনৈতিক দল ও চাপসৃষ্টিকারী গোষ্ঠী পরস্পর বিরোধী সংগঠন বলে গণ্য হয়।"
        },
        {
          "label": "ঘ",
          "question": "",
          "explanation": "গণতন্ত্র প্রতিষ্ঠায় উদ্দীপকে বর্ণিত জনাব 'ক' এর সংগঠনে অর্থাৎ রাজনৈতিক দল গুরুত্বপূর্ণ ভূমিকা পালন করে থাকে। বর্তমান সময়ে বিশাল আয়তন রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসনকার্যে অংশগ্রহণ সম্ভব হয় না। তাই বর্তমানে জনগণ প্রতিনিধি নির্বাচনের মাধ্যমে পরোক্ষভাবে শাসন কাজে অংশগ্রহণ করে থাকে। প্রতিনিধিত্বমূলক গণতন্ত্রের মূল ভিত্তি হচ্ছে রাজনৈতিক দল। রাজনৈতিক দল হচ্ছে এমন একটি জনসংগঠন যার সদস্যগণ রাষ্ট্রের সমস্যার সম্পর্কে ঐক্যমত পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়। রাজনৈতিক দলের মাধ্যমে সরকার এবং জনগণের মধ্যে সেতুবন্ধন সৃষ্টি হয়। বিভিন্ন মাধ্যমে জনগণ নিজের দেশে সমস্যা সমূহ সম্পর্কে জানতে পারে। এতে জনগণের রাজনৈতিক সচেতনতা বৃদ্ধি পায়। প্রতিনিধিত্বমূলক গণতন্ত্রের সরকারি দল যাতে কোন গণবিরোধী কাজে লিপ্ত না হতে পারে সেজন্য বিরোধী দলগুলোকে সতর্ক দৃষ্টি রাখে।নির্বাচনকে কেন্দ্র করে রাজনৈতিক দলগুলো বিভিন্ন রাজনৈতিক কর্মসূচি প্রকাশ করে। জনগণের মধ্যে থেকে সবচেয়ে কল্যাণকর ও বাস্তবমুখী কর্মসূচি সম্পূর্ণ রাজনৈতিক দলের প্রতি আস্থা ও সমর্থন প্রদান করে রাজনৈতিক দল শান্তিপূর্ণ উপায়ে নির্বাচনের মাধ্যমে ক্ষমতা বদলের সাহায্য করে। কোনরকম রক্তপাত বা বিদ্রোহের প্রয়োজন হয় না। এতে জনগণের ইচ্ছার প্রতিফলন ঘটে এবং গণতন্ত্র প্রতিষ্ঠা পায়। সুতরাং গণতন্ত্র প্রতিষ্ঠায় রাজনৈতিক দলের ভূমিকা অপরিসীম।"
        }
      ]
    },
    {
      "number": "6",
      "uddipok": "বঙ্গবন্ধু শেখ মুজিবুর রহমান ৭ই মার্চ রেসকোর্স ময়দানে ভাষণ দিলেন। তার ভাষণে বাঙালি জাতি জাদুমন্ত্রের ন্যায় প্রভাবিত হয়ে ১৯৭১ সালের মুক্তিযুদ্ধে ঝাঁপিয়ে পড়ল।",
      "tag": "JB 23,BB 22",
      "sub_questions": [
        {
          "label": "ক",
          "question": "",
          "explanation": "যে রাষ্ট্রের রাষ্ট্রপ্রধান বা সরকার প্রধান বা শাসক সরকারি জনগণ বা প্রজা কর্তৃক নির্বাচিত হয়, সে রাষ্ট্রকে প্রজাতন্ত্র বলে।"
        },
        {
          "label": "খ",
          "question": "",
          "explanation": "যোগ্য নেতৃত্বের উপরই একটি রাষ্ট্রের সুশাসন অনেকাংশে নির্ভরশীল।কেননা, একজন বলিষ্ঠ ও যোগ্য নেতাই পারেন স্বচ্ছতা ও জবাবদিহিতা নিশ্চিত করে সুশাসন প্রতিষ্ঠা করতে। তার নেতৃত্বের গুনে গণতন্ত্র পরিপূর্ণভাবে বিকশিত হতে পারে। সুশাসন প্রতিষ্ঠায় আইনের শাসন অতীব জরুরী। যোগ্য নেতৃত্বের গুণাবলী সম্পূর্ণ ব্যক্তি আইনের শাসন নিশ্চিত করে থাকে। তার অবদানে রাজ্যের রাজনৈতিক স্থিতিশীলতা বিরাজ করে। যোগ্য নেতা সরকার ও বিরোধী দলের মাঝে সুসম্পর্ক স্থাপনে ইতিবাচক ভূমিকা পালন করে। তাছাড়া সুষ্ঠু জনমত সুশাসনের জন্য আবশ্যক। যোগ্য নেতা বিভিন্ন উপায় সুষ্ঠু জনমত সৃষ্টিতে সাহায্য করে এবং ক্ষমতার ভারসাম্য রক্ষা করে সুশাসন প্রতিষ্ঠায় গুরুত্বপূর্ণ অবদান রাখেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত বঙ্গবন্ধুর নেতৃত্বটি আমার পাঠ্যবইয়ের সম্মোহনী নেতৃত্বকে তুলে ধরেছে। কোনো রাজনৈতিক ব্যবস্থা যখন কোনো নেতার অসাধারণ ব্যক্তিত্ব, নৈপুণ্য, প্রাঞ্জল বক্তব্য, সকলকে আকৃষ্ট এবং আবেগাপ্পুত করে তোলে এবং জনগণ মন্ত্রমুগ্ধের ন্যায় সে নেতার প্রতি আনুগত্য প্রকাশ করে, তখনই সম্মোহনের নেতৃত্বের জন্ম হয়। প্রকৃতপক্ষে, সম্মোহনের নেতৃত্ব হলো এক জাদুকর নেতৃত্ব। ভারতের মহাত্মা গান্ধী, ইন্দোনেশিয়ার সুকর্ণ ও বাংলাদেশের বঙ্গবন্ধু শেখ মুজিবুর রহমান সম্মোহনী নেতৃত্বের উজ্জ্বল দৃষ্টান্ত। উদ্দীপাকে বঙ্গবন্ধু শেখ মুজিবুর রহমানের ৭ই মার্চের রেসকোর্স ময়দানের ভাষণ দেওয়ার কথা বলা হয়েছে। তার এই ভাষণে বাঙালি জাতি ব্যাপকভাবে উদ্বুদ্ধ হয়ে ১৯৭১ সালে মুক্তিযুদ্ধে ঝাপিয়ে পড়ে। বঙ্গবন্ধু শেখ মুজিবুর রহমানের জাদুকরী নেতৃত্ব বাঙালি দ্রুত ঐক্যবদ্ধ হয় এবং তার নেতৃত্বেই বাংলাদেশ স্বাধীনতা অর্জন করে। তার এরুপ নেতৃত্ব মূলত সম্মোহনের নেতৃত্বকই তুলে ধরে। কেননা কোনো বিশেষ নেতা যখন তার বক্তব্য ও কাজের দ্বারা জনগণকে ভীষণভাবে সম্মোহিত, অনুপ্রাণিত ও অদ্বুদ্ধ করতে সক্ষম হন তখন তাকে সম্মোহনী নেতৃত্ব বলে - যেমনটি আমরা বঙ্গবন্ধু নেতৃত্বে লক্ষ্য করি। সুতরাং বলা যায়, উদ্দীপকে বঙ্গবন্ধুর সম্মোহনের নেতৃত্বের কথাই বলা হয়েছে।"
        },
        {
          "label": "ঘ",
          "question": "",
          "explanation": "জাতীয় ঐক্য ও সংহতি প্রতিষ্ঠায় বঙ্গবন্ধু শেখ মুজিবুর রহমানের ৭ই মার্চের ভাষণের গুরুত্ব অপরিসীম। ১৯৭১ সালের ৭ মার্চের বঙ্গবন্ধু শেখ মুজিবুর রহমানের সম্মোহনী ভাষণ বাঙালির জাতীয় জীবনে গুরুত্বপূর্ণ ঘটনা। এই সম্মোহনী ভাষণের দ্বারা বাঙালি ঐক্যবদ্ধ হওয়ার প্রেরণা ও মুক্তিযুদ্ধের নির্দেশনা পায়। বঙ্গবন্ধু ৭ মার্চের সম্মোহনী ভাষণের পর বাঙালি জাতির জাতীয়তা বোধের ঐক্যবদ্ধ হয়। ছাত্র, শিক্ষক, শ্রমিক, কর্মচারী, আইনজীবী, সামরিক বাহিনী, কৃষাণী, কামার-কুমার, সকল শ্রেণীর পেশার লোক এই ভাষণের প্রতি সংগতি প্রকাশ করেছে। ৭ মার্চের ভাষণ শুনে হাজার হাজার জনতা স্বাধীনতার উদগ্র বাসনায় সঙ্ঘবদ্ধ হয়। বঙ্গবন্ধুর ক্যারিশমেটিক এবং অগ্নিঝরা বক্তব্যে বাঙালিরা জাতীয়তাবাদী চেতনার সঙ্ঘবদ্ধ হয়ে একই মানসিক চেতনায় ঐক্যবদ্ধ হয়ে স্বাধীনতা অর্জনের জন্য মুক্তিযুদ্ধ ঝাঁপিয়ে পড়ে। মূলত তার এ ভাষণের মাধ্যমেই বাঙালি চূড়ান্ত জাতীয়তাবোধ অর্জন করে। সুতরাং উপরীয়ক্ত আলোচনার প্রেক্ষিতে বলা যায়, বাঙালির জাতীয় ঐক্য ও সংহতি প্রতিষ্ঠায় বঙ্গবন্ধুর সম্মোহনী ভাষণের গুরুত্ব ও তাৎপর্য অপরিসীম।"
        }
      ]
    },
    {
      "number": "7",
      "uddipok": "মি. 'X' এর দেশে রাষ্ট্র ও সরকারের মধ্যে কোন পার্থক্য করা হয় না। নেতাই সর্বেসর্বা। তার সিদ্ধান্তই চূড়ান্ত। অন্যদিকে, মি. 'Y' - এর দেশের নির্দিষ্ট মেয়াদান্তে শাসক জনগণের ভোটে নির্বাচিত হন এবং জনগণের নিকট দ্বায়বদ্ধ থাকেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "রাজতন্ত্র হচ্ছে সেই শাসনব্যবস্থা যেখানে রাজা বা রানীর হাতে রাষ্ট্রের চরম ও সর্বোচ্চ কর্তৃত্ব ন্যস্ত থাকে এবং রাজা বা রানি উত্তরাধিকার সূত্রে ক্ষমতা লাভ করেন।"
        },
        {
          "label": "খ",
          "question": "",
          "explanation": "সংসদীয় সরকারব্যবস্থায় আইন বিভাগ শাসন বিভাগকে বিভিন্নভাবে নিয়ন্ত্রণ করে। শাসন বিভাগের সদস্যগণ আইন বিভাগের ও সদস্য। শাসন বিভাগের সদস্যগণ এককভাবে ও যৌথভাবে আইন বিভাগের নিকট দায়ী থাকে। আইনসভার আস্থা হারালে শাসন বিভাগ তথা মন্ত্রিসভাকে পদত্যাগ করতে হয়। আইনসভার সাধারণত প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনায়ন, মুলতবি প্রস্তাব উপস্থাপন এবং অনস্থা প্রস্তাব পাস করে শাসন বিভাগকে নিয়ন্ত্রণ করে থাকে। রাষ্ট্রপতি শাসিত শাসন ব্যবস্থায় রাষ্ট্রপতি আইনসভার সদস্য না হলেও আইন প্রণয়নের দ্বারা আইনসভার সরকারকে নিয়ন্ত্রণ করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. 'X'- এর দেশে একনায়কতান্ত্রিক সরকার ব্যবস্থা বিদ্যমান।  একনায়কতন্ত্র বলতে আমরা এমন এক ধরনের শাসনকে বুঝি যেখানে এক ব্যক্তি বা গোষ্ঠী রাষ্ট্রের সকল ক্ষমতা করায়ও করেন এবং বাধাহীন ও একচেটিয়া ভাবে তা প্রয়োগ করে থাকে।এ শাসন ব্যবস্থায় আইনসভা তার ইচ্ছা অনুযায়ী আইন প্রণয়ন করতে পারে না, বরং একনায়কের আদেশেই আইন। একনায়কতন্ত্র এক জাতি, এক দেশ ও একনেতা এ নীতির বিশ্বাসী। এ ধরনের শাসন ব্যবস্থা মূলত এক ধনের স্বৈরতান্ত্রিক শাসন ব্যবস্থা। এ সরকার ব্যবস্থা আইন ও বিচারবিভাগ স্বাধীনভাবে কাজ করতে পারে না। একনায়কের ইচ্ছা অনুযায়ী আইন প্রণয়ন ও বিচারকার সম্পন্ন করতে হয়। এতে নেতায় দলের সর্বময় ক্ষমতার অধিকারী। এ অবস্থায় শাসকের কারো কাছে জবাবদিহি থাকে না। এতে একটি মাত্র রাজনৈতিক দল থাকে। এ দলের নেতাই সরকার প্রধান, একনায়কতন্ত্রের গণমাধ্যম গুলো নেতা ও তার দলের নিয়ন্ত্রণে থাকে। এগুলো নিরপেক্ষভাবে ব্যবহারের সুযোগ দেওয়া হয় না। বরং সরকারি দলের গুনকীর্তনে ব্যবহৃত হয়। এতে মনে করা হয়, সবকিছুর রাষ্ট্রের জন্য, এর বাইরে বা বিরুদ্ধে নয়। শাসনব্যবস্থায় ব্যক্তি ও ব্যক্তির স্বাধীনতা বলতে কিছুই নেই। এক নাকের ইচ্ছাই শেষ ইচ্ছা। দায়িত্বশীলতার অভাবে এর শাসকগণ কখনই জনগণের কল্যাণের কথা চিন্তা করে না। ফলে সর্বদা বিপ্লবের আশঙ্কা থাকে।  উদ্দীপকে দেখা যায়, মি. 'X' - এর দেশের রাষ্ট্র ও সরকারের মধ্যে কোন পার্থক্য করা হয় না। নেতাই সর্বেসর্বা।তার সিদ্ধান্তই চূড়ান্ত। এরূপ বৈশিষ্ট্যের আলোকে সহজেই বলা যায়, এ রাষ্ট্রে একনায়কতান্ত্রিক সরকারব্যবস্থা বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত 'X' ও 'Y' রাষ্ট্রে যথাক্রমে একনায়কতান্ত্রিক ও গণতান্ত্রিক সরকার ব্যবস্থা বিদ্যমান। এ দুটি সরকারের মধ্যে আমি মি. 'Y'- এর সরকারের অর্থাৎ গণতান্ত্রিক ব্যবস্থা উত্তম বলে মনে করি। গণতান্ত্রিক সরকার হলো সেই সরকার ব্যবস্থা যেখানে শাসন ক্ষমতায় জনগণ প্রত্যক্ষ ও পরোক্ষভাবে অংশগ্রহণ করে থাকে। এ ধরনের সরকার ব্যবস্থায় জনগণের শাসন প্রতিষ্ঠিত, একাধিক দলের উপস্থিতি রয়েছে, প্রচার মাধ্যমগুলো মুক্ত ও স্বাধীন। আজ আবার সার্বভৌম ক্ষমতার অধিকারী। এখানে জনগণই হচ্ছে সকল ক্ষমতার উৎস। জনগণ নিজেরাই নিজেদের মধ্য থেকে সরকার নির্বাচন করে। জনগণের প্রত্যক্ষ ভোটের সরকার নির্বাচিত হয়। সরকারকে জনগণের সমর্থন নিয়ে ক্ষমতায় যেতে হয়। আবার জনগণের আস্থা বা সমর্থন হারলে সরকার ক্ষমতা ছাড়তে বাধ্য হয়। জনগণ প্রত্যক্ষ বা পরোক্ষভাবে শাসন পরিচালনায় অংশগ্রহণ করার সুযোগ পায়। এতে তাদের ব্যক্তিত্বের বিকাশ ঘটে। তাছাড়া শান্তিপূর্ণভাবে ক্ষমতা পরিবর্তনে ব্যবস্থা থাকায় কোন ধরনের বিদ্রোহ বা বিপ্লবের প্রয়োজন হয় না। অন্যদিকে,'X' সরকার হচ্ছে একনায়তান্ত্রিক সরকার। এখানে সকল ক্ষমতা একজন ব্যক্তির হাতে কুক্ষিগত থাকে বিধায় একটিমাত্র রাজনৈতিক দলের শাসন প্রতিষ্ঠিত হয়। প্রচার মাধ্যম গুলো সরকার কর্তৃক নিয়ন্ত্রিত থাকে। ফলে জনগণের বাকস্বাধীনতা থাকে না। আইনসভার প্রকৃতি অনেকটা প্রহসনমূলক হয়ে থাকে। এ ধরনের সরকার ব্যবস্থায় শাসক যুক্তি অপেক্ষায় পেশিশক্তিতে বেশি বিশ্বাস করে।  ফলের জনগণের ব্যক্তি স্বাধীনতা বলতে কিছুই থাকে না ।সুতরাং উপরীয়ক্ত আলোচনার পরিপ্রেক্ষিতে বলা যায়, গণতান্ত্রিক সরকার হলো জনগণের অধিকার রক্ষার এবং জনকল্যাণের নিয়োজিত একটি শাসনব্যবস্থা, যেখানে একনায়ক তান্ত্রিক সরকার ব্যবস্থা সর্বত্র জনকল্যাণ বিঘ্নিত হয়। এ কারণে আমি মনে করি 'Y' এর সরকারকে অর্থাৎ গণতান্ত্রিক সরকারকে উত্তম বলে মনে করি।"
        }
      ]
    },
    {
      "number": "8",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "সরকারের অঙ্গ তিনটি।"
        },
        {
          "label": "খ",
          "question": "",
          "explanation": "সরকারের দায়িত্বশীলতা বলতে গণতন্ত্রকে বোঝানো হয়। শাসিতের সম্মতিতে যেহেতু গণতন্ত্র প্রতিষ্ঠিত এবং শাসন কার্য পরিচালিত হয় তাই গণতন্ত্র জনগণের নিকট দায়িত্বশীল থাকে। এখানে সরকার মন্ত্রিপরিষদ শাসিত কিংবা রাষ্ট্রপতি শাসিত হোক না কেন জনগণের দায়িত্ব এড়িয়ে যেতে পারে না। শাসক তার কৃতকর্মের জন্য জনগণের নিকট দায়বদ্ধ থাকেন এবং কাজের জবাবদিহি করেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক' রাষ্ট্রের সরকারের প্রকৃতি হলো এটি এককেন্দ্রিক সরকার। কেননা উদ্দীপকে 'ক' রাষ্ট্রের সরকারের বৈশিষ্ট্যে উল্লেখিত এটি একমাত্র কেন্দ্র থেকে দেশ শাসন করা হয়। এটি এক কক্ষবিশিষ্ট আইনসভা বিদ্যমান এবং একক নাগরিকত্ব লাভের সুযোগ থাকা এটি নিঃসন্দেহে এককেন্দ্রিক সরকার ব্যবস্থা। যে শাসন ব্যবস্থায় সরকারের সকল ক্ষমতা কেন্দ্রীয় সরকারের হাতে ন্যস্ত থাকে এবং কেন্দ্র থেকে দেশের শাসন পরিচালিত হয় তাকে এককেন্দ্রিক সরকার বলে। এটা কেন্দ্র ও প্রদেশের মধ্যে ক্ষমতার বন্টন করা হয়। এ সরকার ব্যবস্থা আঞ্চলিক সরকারের কোন স্বতন্ত্র অস্তিত্ব নেই। রাষ্ট্রের বিভিন্ন প্রদেশ বা প্রশাসনিক অঞ্চল থাকতে পারে। তবে তারা কেন্দ্রে প্রতিনিধি বা সহায়ক হিসেবে কাজ করে। বাংলাদেশ, যুক্তরাজ্য, জাপান প্রভৃতি দেশে এককেন্দ্রিক সরকার পরিচালিত আছে। এ সরকার ব্যবস্থা একটিমাত্র কর্তৃপক্ষ কর্তৃক পরিচালিত হয় বলে এটা জটিলতা কম থাকে।"
        },
        {
          "label": "ঘ",
          "question": "",
          "explanation": "উদ্দীপকে 'ক' রাষ্ট্রে এককেন্দ্রিক সরকার এবং 'খ' রাষ্ট্রে যুক্তরাষ্ট্রীয় সরকার বিদ্যমান। আমি 'ক' রাষ্ট্র ব্যবস্থা অর্থাৎ এককেন্দ্রিক সরকার ব্যবস্থাকে উত্তম বলে মনে করি। এককেন্দ্রিক সরকার বলতে এমন এক ধরনের সরকার ব্যবস্থাকে বোঝায় যেখানে শাসন ক্ষমতা একক অখন্ড ও অবিভাজ্য থেকে একটি কেন্দ্রীয় সরকার কর্তৃক পরিচালিত হয়। এককেন্দ্রিক সরকারব্যবস্থায় শাসনকার্যের সুবিধার্থে কেন্দ্রীয় সরকার কিছু ক্ষমতা ও দায়িত্ব স্থানীয় সংস্থা ও আঞ্চলিক সংস্থা সমূহের কাছে অর্পণ করে। তবে স্থানীয় শাসকগণ তাদের কাজের জন্য কেন্দ্রের নিকট দায়বদ্ধ থাকে। অন্যদিকে, যুক্তরাষ্ট্রীয় সরকারের সাংবিধানিকভাবে কেন্দ্র ও প্রদেশের মধ্যে ক্ষমতা বন্টন করে দেওয়া হয় এবং উভয়ের স্বাধীন ও স্বতন্ত্র থাকে। উল্লেখিত যুক্তরাষ্ট্রীয় ও এককেন্দ্রিক শাসন ব্যবস্থার মধ্যে এককেন্দ্রিক শাসন ব্যবস্থায় অভিন্ন আইনের দ্বারা অখন্ডনীতির ভিত্তিতে পরিচালিত হয় বিধায় শাসনকারী দৃঢ়তা প্রকাশ পায়। পক্ষান্তরে, যুক্তরাষ্ট্রীয় সরকার ব্যবস্থায় দুটি সরকারের মধ্যে ক্ষমতা ভাগাভাগি ও আলাদা নীতির কারণে শাসনব্যবস্থা দুর্বল প্রকৃতির হয়ে থাকে। তাছাড়া এককেন্দ্রিক সরকার ব্যবস্থা জাতীয় ঐক্য ও সংহতি সুদৃঢ় হয়ে থাকে। অন্যদিকে ক্ষমতার বিভাজন-নীতির কারণে যুক্তরাষ্ট্রের সরকার ব্যবস্থা জাতীয় ঐক্য ও অগ্রগতিতে নানা প্রতিবন্ধকতা থাকে। এককেন্দ্রিক সরকার যেহেতু একক সিদ্ধান্তে পরিচালিত হয়, সেহেতু এ সরকারে সিদ্ধান্ত দ্রুত, সময়োপযোগী ও বাস্তবসম্মত হয়। অতএব আলোচনার পরিপ্রেক্ষিতে বলা যায়, ক্ষমতার অখন্ডতা এবং সর্বদা গণতান্ত্রিক পরিবেশ বজায় রাখতে যুক্তরাষ্ট্রের সরকারের তুলনায় এককেন্দ্রিক সরকার ব্যবস্থাকে আমি উত্তম বলে মনে করি।"
        }
      ]
    },
    {
      "number": "9",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যে সরকার কাঠামতে সকল ক্ষমতা কেন্দ্রীয় সরকারের হাতে ন্যস্ত থাকে এবং কেন্দ্র থেকে দেশের শাসন ব্যবস্থা পরিচালিত হয় তাকে এককেন্দ্রিক সরকার বলে।"
        },
        {
          "label": "খ",
          "question": "",
          "explanation": "নিজেদের স্বার্থ আদায়ের লক্ষ্যে যারা সরকারি নীতিকে প্রভাবিত করার চেষ্টা করে তাকে চাপসৃষ্টিকারী গোষ্ঠী বলা হয়। শ্রমিক সংঘ, শিক্ষক সমিতি, প্রকাশক সমিতি ইত্যাদি চাপসৃষ্টিকারী গোষ্ঠীর অন্তর্ভুক্ত এমন সংস্থা বা সংগঠন যা কিছু সংখ্যাক স্থানে আবদ্ধ বেসরকারি লোকের সমন্বয়ে গঠিত, যারা রাজনৈতিক কার্যকলাপের মাধ্যমে আইনসভার বাইরে থেকে সরকারি নীতিমালা গ্রহণ করে এসব স্বার্থ ও লক্ষ্য অর্জনের জন্য তৎপরতা চালায়। এসব চাপসৃষ্টিকারী গোষ্ঠীর নিজ নিজ স্বার্থ রক্ষায় আন্দোলন করে এবং স্বার্থ উদ্ধার হলে আন্দোলন বন্ধ করে দেয়। সাধারণত এরা নিজ নিজ সাথে সরকারি নীতি নির্ধারণে ও পরিচালনায় প্রভাব বিস্তার করতে মানববন্ধন, স্মারকলিপি প্রদান, শোভাযাত্রা ইত্যাদি কর্মসূচি পালন করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত '?' চিহ্নিত স্থানটি সরকারের শাসন বিভাগকে নির্দেশ করে। রাষ্ট্রের শাসনকাজ পরিচালনার দায়িত্বযে বিভাগের উপর ন্যস্ত থাকে তাকে শাসন বিভাগ বলে। আইনবিভাগ কর্তৃক প্রণীত আইন কে বাস্তব প্রয়োগ করাই শাসন বিভাগের কাজ। ব্যাপক অর্থে, শাসন বিভাগ বলতে রাষ্ট্রের প্রধান পরিচালক থেকে শুরু করে প্রশাসনিক কাজে নিয়োজিত সাধারণ কর্মচারী পর্যন্ত সকলকে বোঝায়। কিন্তু সংকীর্ণ অর্থে শাসন বিভাগ বলতে রাষ্ট্রের প্রধান কর্মকর্তা এবং তার মন্ত্রিপরিষদকে বোঝায়। গঠন ও কার্যাবলীর ভিত্তিতে শাসন বিভাগ দুই ভাগে বিভক্ত। যথা-১. রাজনৈতিক শাসক এবং ২. অ-রাজনৈতিক শাসক। শাসন বিভাগের রাজনৈতিক অংশ নির্দিষ্ট সময়ের জন্য জনগণ কর্তৃক নির্বাচিত হন। তারা তাদের সম্পাদিত কার্যাবলীর জন্য জনগণের নিকট দায়ী থাকেন। আর প্রশাসনিক দায়িত্ব পালনকারী স্থায়ী, বেতনভোগী কর্মচারীরা হলো শাসন বিভাগের অ-রাজনৈতিক অংশ। উদ্দীপকের ছকে '?' চিহ্নিত স্থান সম্পর্কে বলা হয়েছে, এটি সংক্রান্ত কাজ, প্রতিরক্ষা ও শৃঙ্খলা বিধান, অর্থনৈতিক কর্মকান্ড পরিচালনা, পররাষ্ট্র সংক্রান্ত কার্যাবলী সম্পাদন ইত্যাদি কাজ করে থাকে। এরূপ কাজগুলো একটি সরকারের শাসন বিভাগ কর্তৃক সম্পন্ন হয়ে থাকে। সুতরাং'?' চিহ্নিত স্থানে সরকারের শাসন বিভাগকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "উল্লেখিত বিভাগটি হলো শাসন বিভাগ। দিন দিন শাসন বিভাগের কাজ বৃদ্ধি পাচ্ছে বলে আমি মনে করি। বর্তমান যুগ বিজ্ঞানের যুগ। দিন দিন বিভিন্ন চমকপ্রদ বিজ্ঞানের আবিষ্কারের ফলে সামাজিক ব্যবস্থার পরিবর্তন দেখা যাচ্ছে এবং ক্রমোন্নতির দিকে এগিয়ে চলছে। এরই পরিপ্রেক্ষিতে রাষ্ট্রীয় কার্যাবলী ব্যাপকভাবে বৃদ্ধি পেয়েছে। এর সাথে সাথে শাসন বিভাগের দায়িত্ব ও কর্তব্য বৃদ্ধি পাচ্ছে। বর্তমানে গণতান্ত্রিক জনকল্যাণমূলক রাষ্ট্র ব্যবস্থায় রাষ্ট্রের কার্যাবলী এতই বৃদ্ধি পেয়েছে যে, বাধ্য হয়ে শাসন বিভাগকে বহুবিধ কাজে সম্পাদন করে দায়িত্ব গ্রহণ করতে হচ্ছে। এর ফলে শাসন বিভাগের কাজ বৃদ্ধি পাচ্ছে। রাষ্ট্রীয় জীবনে জনগণের অনেক সমস্যার সম্মুখীন হতে হয়। শাসন বিভাগ জনপ্রতিনিধিদের নিয়ে গঠিত হয়। তাই এই নির্বাচিত প্রতিনিধিদের দায়িত্ব ও কর্তব্য হলো জনগণের বিভিন্ন সমস্যা চিহ্নিত করে তার সমাধান করা। বর্তমানে ব্যক্তিগত, সামাজিক ও রাষ্ট্রীয় জীবন বিভিন্ন ধরনের সমস্যায় জর্জরিত। এসব সমস্যার সমাধান করা একমাত্র শাসন বিভাগের পক্ষে সম্ভব। বর্তমানে সামাজিক ব্যবস্থার ক্রমোন্নতির কারণে রাষ্ট্রের জনকল্যাণমূলক কার্যাদীয় ব্যাপকভাবে বৃদ্ধি পেয়েছে। এ জনকল্যাণমূলক কাজ যাদের সম্পাদন করতে গিয়েও শাসন বিভাগের কাজের পরিসর বৃদ্ধি পেয়েছে। তাছাড়া আইন সভা বিভিন্ন কাজের চাপে অনেক ক্ষেত্রে সময় দিতে পারে না। এ সময়ে অভাবহেতু আইন প্রণয়নের ভারশাসন বিভাগের উপর অর্পণ করে। একে অর্পিত ক্ষমতাবলে আইন প্রণয়ন হয়। একদিকে শাসন অন্যদিকে আইনের প্রণয় দায়িত্ব শাসন বিভাগের ওপর বর্ত্যনোর ফলে এই বিভাগের কাজ বৃদ্ধি পায়। তাছাড়া আন্তর্জাতিকভাবে দিন দিন যে উত্তেজনা বৃদ্ধি পাচ্ছে, অর্থনৈতিক মন্দায় যে জটিল আকার ধারণ করছে এগুলোর হাত থেকে রেহে পাওয়ার জন্যও শাসন বিভাগকে কার্যকর পদক্ষেপ নিতে হয়। সুতরাং এ কথা নিঃসন্দেহে বলা যায়, শাসন বিভাগের কাজ দিন দিন বৃদ্ধি পাচ্ছে।"
        }
      ]
    },
    {
      "number": "10",
      "uddipok": "পৃথিবীর সকল দেশের সরকারের একটি বিভাগ আছে,যার মাধ্যমে জনগণ মৌলিক অধিকার ভোগ করে ও ন্যায়বিচার লাভ করে। কিন্তু সুসাং- এর দেশে এটি সম্পূর্ণ নির্বাহী বিভাগ দ্বারা নিয়ন্ত্রিত। ফলে তাদের দেশের জনগণ ন্যায় বিচারের শেষ আশ্রয়স্থলটুকু থেকেও বঞ্চিত।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "বিশেষ ক্ষমতা বলে জরুরি অবস্থায় রাষ্ট্রপতি যখন কোনো নতুন আদেশ জারি করেন এবং পরবর্তীতে যা আইনে পরিণত হয় তাকে অধ্যাদেশ বলে।"
        },
        {
          "label": "খ",
          "question": "",
          "explanation": "বিশ্বায়ন এমন একটি প্রক্রিয়া যা বিভিন্ন দেশের মধ্যে অর্থনৈতিক, রাজনৈতিক, মতাদর্শগত, সংস্কৃতি এবং প্রাতিষ্ঠানিকভাবে একটি একক বিশ্ব সমাজ প্রতিষ্ঠায় অবদান রাখছে। সাধারণ অর্থে বিশ্বায়ন বলতে সারা বিশ্বের অর্থনীতির ক্রমবর্ধমান একত্রিকরণকে বোঝায়। বিশ্বায়ন বিশ্বের অর্থনীতি, সংস্কৃতি এবং জনসংখ্যা ক্রমবর্ধমান আত্মনির্ভরতাকে বর্ণনা করে - যা পণ্য পরিষেবা, প্রযুক্তি এবং বিনিয়োগের প্রবাহ, মানুষ এবং তথ্যের আন্তঃসীমান্ত বাণিজ্য দ্বারা সৃষ্ট। অর্থাৎ বিশ্বায়ন বিশ্বের বিভিন্ন দেশগুলোর মধ্যে ঐক্য ও সংহতিকে বেশি প্রাধান্য দেয়। বিভিন্ন দেশের মধ্যে আর্থিক আদান-প্রদানের মাধ্যমে পারস্পরিক সাজ ও সহযোগিতা কে গড়ে তুলতে বিশ্বায়ন সাহায্য করে।"
        },
        {
          "label": "গ",
          "question": "",
          "explanation": "উদ্দীপকে সরকারের বিচার বিভাগের প্রতি ইঙ্গিত করা হয়েছে। সরকারের যে বিভাগ ন্যায়বিচার প্রতিষ্ঠা করার উদ্দেশ্যে আইন বিভাগ প্রণীত আইন সমূহে বিশেষ বিশেষ ক্ষেত্রে প্রয়োগ করে, অপরাধীর দণ্ডবিধান করে থাকে তাকে বিচার বিভাগ বলে অভিহিত করা হয়। এটি সরকারি তিনটি বিভাগের মধ্যে গুরুত্বপূর্ণ বিভাগ। নাগরিকের স্বাধীনতা ও অধিকার কে অখুন্ন রাখার জন্য বিচার বিভাগ বিচার কার্য পরিচালনা করে। দেশের বিভিন্ন পর্যায়ে আদালতের সমন্বয়ে গঠিত হয় সরকারি বিচার বিভাগ। বিচার বিভাগের দক্ষতা ও নিপুণতার ওপরই নির্ভর করে শাসনব্যবস্থার উৎকর্ষতা। বিচার বিভাগ দৃষ্টির দমন ও শিষ্টের পালন, সংবিধানের সাথে সাংঘর্ষিক বিষয়গুলো মীমাংসা এবং জনগণের মূল অধিকারের সংরক্ষক হিসেবে কাজ করে। বিচার বিভাগ জনগণের সর্বশেষ আশ্রয়স্থল হিসেবে পরিগণিত হয়। উদ্দীপকে বলা হয়েছে, পৃথিবীর সকল দেশেই সরকারের একটি বিভাগ আছে ,যার মাধ্যমে জনগণ মৌলিক অধিকার ভোগ করে ও ন্যায়বিচার লাভ করে। এরূপ বর্ণনার মাধ্যমে সহজেই বোঝা যায়, সরকারের বিচার বিভাগের প্রতিই ইঙ্গিত করা হয়েছে। কারণ বিচার বিভাগ জনগণের ন্যায় বিচার নিশ্চিত করে মৌলিক অধিকার রক্ষা করে থাকে।"
        },
        {
          "label": "ঘ",
          "question": "",
          "explanation": "আইন শাসন, ন্যায় বিচার ও মৌলিক অধিকার প্রতিষ্ঠায় বিচার বিভাগের ভূমিকা খুবই গুরুত্বপূর্ণ। সরকারের তিনটি বিভাগের মধ্যে সবচেয়ে গুরুত্বপূর্ণ একটি বিভাগ হলো বিচার বিভাগ। বিচার বিভাগ তার বিবিধ কার্যাবলীর মাধ্যমে জনগণের মৌলিক অধিকার রক্ষা করে, অপরাধের বিচার করে এবং সারাদেশে আইনের শাসন নিশ্চিত করতে ভূমিকা পালন করে। আইন বিভাগ ও শাসন বিভাগের অবন্তিত হতক্ষেপ থেকে বিচার বিভাগ জনগণের মৌলিক অধিকার সংরক্ষণের ব্যবস্থা করে। সরকার নাগরিকদের সংবিধানে লিপিবদ্ধ মৌলিক অধিকারে হস্তক্ষেপ করলে বিচার বিভাগ অবহৃত অধিকার পূনঃপ্রতিষ্ঠার ব্যবস্থা করে। বিচার বিভাগের মুখ্য দায়িত্ব হলো ন্যায় বিচার প্রতিষ্ঠা করা। বিশেষজ্ঞদের মতে, বিচার বিভাগ হলো ন্যায়ের প্রতীক। কোন ব্যক্তিকে শাস্তি প্রদান ও নিরপরাধিকে মুক্তি দেওয়ার মাধ্যমে ন্যায় বিচার প্রতিষ্ঠা করার দায়িত্ব বিচার বিভাগের উপর ন্যস্ত থাকে। অর্থাৎ নাগরিকের মৌলিক অধিকার রক্ষা করতে গিয়ে বিচার বিভাগ সর্বদা ন্যায়বিচার প্রতিষ্ঠা করে থাকে। বিশেষজ্ঞদের মতে, বিচার বিভাগ হলো ন্যায়ের প্রতীক। কোন ব্যক্তিকে শাস্তি প্রদান ও নিরপরাধিকে মুক্তি দেওয়ার মাধ্যমে ন্যায়বিচার প্রতিষ্ঠা করার দায়িত্ব বিচার বিভাগের উপর ন্যস্ত থাকে। অর্থাৎ নাগরিকের মৌলিক অধিকার রক্ষা করতে গিয়ে বিচার বিভাগ সর্বদা ন্যায়বিচার প্রতিষ্ঠা করে থাকে। এছাড়া আইনের ব্যাখ্যা, আইন প্রণয়ন, ন্যায় বিচার প্রতিষ্ঠা, তদন্ত সংক্রান্ত কাজ প্রভৃতির মাধ্যমে বিচার বিভাগ আইনের শাসন প্রতিষ্ঠায় কাজ করে। সরকার বা কোন ব্যক্তি বা প্রতিষ্ঠান যদি সংবিধানের লিপিবদ্ধ নাগরিক অধিকারের হতক্ষেপ করে তাহলে বিচার বিভাগ তার প্রতিহত করে আইনের শাসন প্রতিষ্ঠা করে। সুতরাং পরিশেষে বলা যায়, বিচার বিভাগ হলো নাগরিকের অধিকারের রক্ষক। আইনের শাসন প্রতিষ্ঠা, মৌলিক অধিকার রক্ষা, ন্যায় বিচার প্রতিষ্ঠা প্রভৃতি কাজের মাধ্যমে বিচার বিভাগ মূলত নাগরিকের নাগরিকত্ব রক্ষা করে থাকে।"
        }
      ]
    },
    {
      "number": "11",
      "uddipok": "ইন্দোনেশিয়া পৃথিবীর সর্বাপেক্ষা বৃহৎ মুসলিম রাষ্ট্র। পূর্ব তিমুর ইন্দোনেশিয়ার একটি প্রদেশ ছিল। পূর্ব তিমুরের সংখ্যাগরিষ্ঠ মানুষ খ্রিস্টান। নোবেল বিজয়ী জানানা গুসমাও- এর নেতৃত্বে এখনকার মানুষ স্বাধীন রাষ্ট্র গঠনের দাবি করে। দীর্ঘ সংঘাত ও দ্বন্দ্ব শেষে জাতিসংঘের মধ্যস্থতায় গণভোটের মাধ্যমে পূর্ব তিমুর স্বাধীনতা লাভ করে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "Natus শব্দের অর্থ জন্ম বা বংশ।"
        },
        {
          "label": "খ",
          "question": "",
          "explanation": "জাতীয়তাবোধকে সুদৃঢ় করে দেশপ্রেম জাতীয় ঐক্য প্রতিষ্ঠার ভূমিকা পালন করে থাকে। দেশ প্রেম জন্মভূমির জন্য মানুষের এক ধরনের অনুরাগময় ভাবাবেগ। দেশের মাটি ও মানুষের একাত্ম করে ভাবার অনুভূতিই হলো দেশপ্রেম। জন্মসূত্রে জন্মভূমির সাথে মানুষের নাড়ির সংযোগ গড়ে ওঠে। একজন নাগরিকের জন্মভূমি থেকে বড় আর কিছুই নেই। নিজের দেশের জন্য একজন নাগরিক তাই প্রাণ দিতেও কুন্ঠাবোধ করে না। দেশপ্রেম মানুষের মধ্যে ঐক্যবোধ সৃষ্টি করে, যা জাতীয়তাবোধকে শক্তিশালী করে। আর এভাবে দেশ প্রেম জাতীয় ঐক্য প্রতিষ্ঠার ক্ষেত্রে ভূমিকা রাখছে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত পূর্ব তিমুরবাসীর মধ্যে জাতীয়তার ধর্মীয় ঐক্য উপাদানটি গুরুত্বপূর্ণ ভূমিকা রেখেছে। ধর্ম জাতীয়তা গঠনের অন্যতম উপাদান। ইতিহাস পর্যালোচনা করলে দেখা যায়, ধর্ম মানব সমাজকে যুগে যুগে ঐক্যবদ্ধ করার অনুপ্রেরণা দিয়েছে। একই ধরনের ধর্মীয় রীতি-নীতির অনুশীলন, একই ধরনের আধ্যাত্মিক চেতনা মানব সমাজের মধ্যে ঐক্যবোধ সৃষ্টি করে। ফলে একই ধর্মের অনুসারী ব্যক্তিগণ নিজেদেরকে ঐক্যবদ্ধ জনসমাজ হিসেবে এবং অন্যদেরকে পৃথক করে দেখে। উদ্দীপকের ইন্দোনেশিয়া পৃথিবীর সর্বাপেক্ষা বৃহৎ মুসলিম রাষ্ট্র। পূর্ব তিমুর, ইন্দোনেশিয়ার একটি প্রদেশ ছিল। পূর্ব তিমুরের সংখ্যাগরিষ্ঠ মানুষ খ্রিষ্টান। নোবেল বিজয়ী জানানা গুসমাও- এর নেতৃত্বে এখানকার মানুষ স্বাধীন রাষ্ট্র গঠনে দাবি করে। দীর্ঘ সংঘাত ও দ্বন্দ্ব শেষে জাতিসংঘের মধ্যস্থতায় গণভোটের মাধ্যমে পূর্ব তিমুর স্বাধীনতা লাভ করে। এরূপ বর্ণনায় পূর্ব তিমুরকে স্বাধীন করতে জাতীয়তার ধর্মীয় ঐক্যের উপস্থিতি লক্ষ্য করা যায়। কারণ মুসলিম প্রধান ইন্দোনেশিয়ার একমাত্র খ্রিস্টান সংখ্যাগরিষ্ঠ প্রদেশ ছিল পূর্ব তিমুর। এরূপ ধর্মীয় সংখ্যাগরিষ্ঠতা তাদের মধ্যে ধর্মীয় ঐক্য প্রতিষ্ঠা করে। যার মাধ্যমে তাদের মাঝে জাতীয়তাবোধের জন্ম নেয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত উপাদানটিই অর্থাৎ ধর্মীয় উপাদানই জাতীয়তার একমাত্র উপাদান নয়।- উক্তিটি যথার্থ। একই ভাষা, সাহিত্য, সংস্কৃতি, ধর্ম, বংশ, ইতিহাস, ঐতিহ্য এবং ভৌগোলিক সান্নিধ্যের সূত্রে আবদ্ধ জনসমষ্টি যখন নিজেদের অন্য জনসমষ্টি হতে আলাদা মনে করে তখন সে জনসমষ্টিকে জাতীয়তা বলে। জাতীয়তা গঠনের স্থান, কাল ও পরিবেশের উপর ভিত্তি করে আরও বেশ কিছু উপাদান কার্যকরী ভূমিকা পালন করে থাকে। যখন কোন একটি জনসমাজের অধিকাংশ লোক একই বংশজাত বলে নিজেদের মনে করে তখন তাদের মধ্যে এক ধরনের প্রবল জাতীয় ঐক্যবোধ সৃষ্টি হয় এবং তা তাদেরকে জাতীয়তাবোধ উদ্বুদ্ধ করে জাতির সৃষ্টিতে সহায়তা করে। ভৌগলিক ঐক্য জাতীয়তাবাদের অন্যতম একটি উপাদান। নির্দিষ্ট ভূখণ্ডে অবস্থানকারিরা সহজেই জাতীয়তাবোধে উদ্বুদ্ধ হয়ে জাতি গঠনে ভূমিকা রাখে। এছাড়াও জাতি সৃষ্টির জন্য ইতিহাস ও ঐতিহ্যের ঐক্য গুরুত্বপূর্ণ অবদান রাখে। জাতীয়তা সৃষ্টির জন্য সবচেয়ে গুরুত্বপূর্ণ এবং মৌলিক উপাদান হলো মনস্তাত্ত্বিক ঐক্য বা ভাব্বত্য ঐক্য। উত্তর ফলে জাতীয়তা বোধ তৈরি হয় যা পরবর্তীকালে জাতিতে পরিণত হয়। জাতির সৃষ্টির জন্য রাজনৈতিক ও অর্থনৈতিক ঐক্যের অবদান ব্যাপকভাবে স্বীকৃত। এছাড়াও জাতি গঠনে আচার ও রীতিনীতিগত ঐক্য এবং সমস্যার্থ্য গুরুত্বপূর্ণ ভূমিকা রাখে। তাছাড়া ভাষাগত ও সংস্কৃতিগত ঐক্য একটি জাতির মধ্যে জাতীয়তাবাদ সৃষ্টিতে অগ্রণী ভূমিকা পালন করে। আলোচনা শেষে তাই বলা যায়, ধর্মীয় উপাদানে জাতীয়তা গঠনের একমাত্র উপাদান নয়। অন্যান্য উপাদানের একটি অথবা একাধিক মিলে জাতীয়তাবোধ সৃষ্টি হয়।"
        }
      ]
    }
  ]
}