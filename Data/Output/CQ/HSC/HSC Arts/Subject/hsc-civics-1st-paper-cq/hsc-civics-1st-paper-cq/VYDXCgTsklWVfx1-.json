{
  "title": "রাজশাহী বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "একটি দেশে 'X' নামক রাজনৈতিক দল সরকার গঠন করে। ক্ষমতাসীন দলের কর্মকাণ্ডে স্বচ্ছতা ও জবাবদিহিতার অবার পরিলক্ষিত হয়। বিরোধীদলীয় নেতা-কর্মীদের শান্তিপূর্ণ রাজনৈতিক কর্মসূচিতে বাঁধা দেয়। উপরন্তু তাদের বিরুদ্ধে বিভিন্ন মিথ্যা মামলা দিয়ে হয়রানি করতে থাকে।",
      "tag": "RB 25",
      "sub_questions": [
        {
          "label": "ক",
          "question": "জাতির সংজ্ঞা দাও।",
          "explanation": "জাতি হলো নির্দিষ্ট ভূখণ্ডে বসবাসকারী এমন একটি জনসমষ্টি যারা বা, ভাষা, সাহিত্য, সংস্কৃতি এবং ঐতিহ্যের বন্ধনে আবদ্ধ এবং যাদের মধ্যে রাজনৈতিক ও অর্থনৈতিক বিষয়ে ঐক্য বিদ্যমান।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝায়?",
          "explanation": "গুমড়া স্বতন্ত্রীকরণ নীতি ফলতে সরকারের তিনটি বিভাগ। যথা- আইন, শাদ ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। অমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের। মাধ স্বাধীন থাকবে। এক বিভাগ অন্য বিভাগের কাজে বাধা প্রদান যা জাগেশ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ। সেসব আইন কার্যকর করবে এবং বিচার বিভাগ সেসব অইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা জান্ত্রীকরণ মতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "উদ্দীপকে শাসকদের মধ্যে কীসের অভাব পরিলক্ষিত হয়? ব্যাখ্যা করো।",
          "explanation": "উদ্দীপকে শাসকদলের মধ্যে 'সুশাসন' এর অভাব পরিলক্ষিত হয়। সুপাদন হলো অংশগ্রহণমূলক, ভচ্ছ, দায়িত্বশীল ও ন্যায়পরায়ণ শাসনব্যাবস্থা। সুশাসনের আইনগত ও প্রাতিষ্ঠানিক কাঠামো গড়ে তুলতে পতক্তিক পাদনব্যবস্থা, আইনের শাসন, প্রশাসনের স্বচ্ছতা, জবাবদিহিতা, দক্ষতা, দায়িত্বশীলতা, স্বাধীন বিচার বিভাগ প্রতিষ্ঠা প্রভৃতি পর্তগুলো পূরণ আতে যা। সুশাসন আইনের শাসন নিশ্চিত করে এবং অর্থনৈতিক, সামাজিক ও রাজনৈতিক অগ্রগতিকে প্রাধান্য দেয়। সুশাসন নাগরিক অধিকার নিশ্চিত করে এবং রাষ্ট্রের সমৃদ্ধি বৃদ্ধি করে। সুশাসনের অতগুলো বৈশিষ্ট্য রয়েছে। যথা- স্বচ্ছতা, জবাবদিহিতা, জনগণের জাপাজল, আইনের পাসন, দায়িত্বশীলতা, গণমাধ্যমের স্বাধীনতা, সাম্য, সুশীল সমাজের ভূমিকা প্রকৃতি। উদ্দীসকে বলা হয়েছে, একটি দেশে 'X' নামক রাজনৈতিক দল সরকার দিনের পর তাদের কর্মকান্ডে স্বচ্ছতা ও জবাবদিহিতার অভাব পরিলক্ষিত জয়। আবার তারা বিরোধী দলীয় নেতাকর্মীদের শান্তিপূর্ণ রাজনৈতিক আর্তচিতে বাসা ও তাদের বিরুদ্ধে নিভির মিথ্যা মামলা দিয়ে হ্যারানি করতে শুকে। যা অংশগ্রহণমূলক রাজনৈতিক ব্যবস্থার বিপরীত। এক্ষেত্রে বলা হই, উদীপকের পাসকদলের মধ্যে সুশাসনের অভাব পরিলক্ষিত হয়। কেননা রাদের অর্মকান্ডে অনুপস্থিত থাকা স্বচ্ছতা, জবাবদিহিতা ও মাসলেমূলক রাজনৈতিক ব্যবস্থা সুশাসনের বৈশিষ্ট্য।"
        },
        {
          "label": "ঘ",
          "question": "উক্ত সমস্যা সমাধানে রাজনৈতিক দল ও নাগরিক সচেতনতার গুরুত্ব বিশ্লেষণ করো।",
          "explanation": "উক্ত সমস্যা সমাধানে অর্থাৎ সুশাসন প্রতিষ্ঠায় রাজনৈতিক দল ও নাগরিক সচেতনতার গুরুত্ব অপরিসীম। সুশাসন এমন একটি প্রক্রিয়া যা অপব্যবহার ও দুর্নীতিমুক্ত এবং ন্যায়ভিত্তিক ও আইনের শাসনের প্রতি অনুগত। সুশাসন প্রতিষ্ঠায় রাজনৈতিক দল পুরুত্বপূর্ণ ভূমিকা রাখে। রাজনৈতিক দল নীতি নির্ধারণ, আইন প্রণয়ন ও বাস্তবায়নের মাধ্যমে রাষ্ট্র পরিচালনায় নেতৃত্ব দেয়। সুশাসনের জন্য আবশ্যক বৈশিষ্ট্য, যেমন- স্বচ্ছতা, জবাবদিহিতা ও ন্যায়ের পরিবেশ সৃষ্টি করতে রাজনৈতিক দল সক্রিয় ভূমিকা রাখে। নীতি নির্ধারণে জনমতের প্রতিফলন ঘটাতে রাজনৈতিক দল গুরুত্বপূর্ণ মাধ্যম। আবার আদর্শভিত্তিক রাজনীতি, দুর্নীতিমুক্ত প্রশাসন এবং সহনশীল রাজনৈতিক সংস্কৃতি গঠনে রাজনৈতিক দলের সদিচ্ছা জরুরি। সুশাসন প্রতিষ্ঠায় রাজনৈতিক দলের এমন দায়িত্বশীল আচরণ সহায়ক হয়। সুশাসন কেবল রাষ্ট্রীয় কাঠামোর ওপর নির্ভরশীল নয়, এক্ষেত্রে নাগরিকদের সচেতনতাও জরুরি। সচেতন নাগরিকগণ রাষ্ট্রের কার্যক্রম সম্পর্কে অবগত থাকেন এবং যেকোনো রাষ্ট্রীয় পদক্ষেপের জবাবদিহিতা আদায় করেন। সচেতন নাগরিকরা রাষ্ট্রের আইন মেনে চলেন এবং অন্যদেরও তা মেনে চলতে উদ্বুদ্ধ করেন। সচেতন নাগরিকরা যেমন তাদের অধিকার ও কর্তব্যের প্রতি দায়িত্বশীল থাকেন তেমনি দুর্নীতি, অনিয়ম ও বৈষম্যের বিরুদ্ধে সোচ্চার হন। বিভিন্ন গণতান্ত্রিক প্রক্রিয়ায়, যেমন- নির্বাচনে সক্রিয় অংশগ্রহণের মাধ্যমে তারা সুশাসনের ভিত শক্তিশালী করেন। ফলে নাগরিক সচেতনতা সুশাসনের গুরুত্বপূর্ণ নিয়ামক হিসেবে কাজ করে। পরিশেষে বলা যায়, রাষ্ট্র ও সমাজে সুশাসন প্রতিষ্ঠায় রাজনৈতিক দল ও নাগরিক সচেতনতা উভয়েরই গুরুত্বপূর্ণ ভূমিকা রয়েছে।"
        }
      ]
    },
    {
      "number": "2",
      "uddipok": "বিশ্ববিদ্যালয়ের পড়া শেষে চাকুরি লাভের চেষ্টা না করে সোহেল ব্যাংক থেকে ঋণ নিয়ে একটি এগ্রোফার্মে বিনিয়োগ করে। খামারে হাঁস-মুরগী পালন, গবাদি পশু পালন ও মাছ চাষ করে। সে কিছু জমিতে ঘাসেরও চাষ করে। অল্প কয়েক মাসের মধ্যে সে যথেষ্ট উন্নতি করে এবং লাভের মুখ দেখে। লভ্যাংশ থেকে সে নির্ধারিত হারে সরকারকে আয়কর প্রদান করে।",
      "tag": "RB 25",
      "sub_questions": [
        {
          "label": "ক",
          "question": "সরকারের অঙ্গ কয়টি?",
          "explanation": "সরকারের অঙ্গ তিনটি। যথা- আইন, বিচার ও শাসন বিভাগ।"
        },
        {
          "label": "খ",
          "question": "দ্বি-কক্ষ বিশিষ্ট আইনসভা বলতে কী বোঝায়?",
          "explanation": "কোনো দেশের আইনসভা যখন দুটি কক্ষ বা পরিষদ নিয়ে গঠিত হয় তখন তাকে দ্বি-কক্ষবিশিষ্ট আইনসভা বলা হয়। দ্বি-কক্ষবিশিষ্ট আইনসভা নিম্নকক্ষ ও উচ্চকক্ষের সমন্বয়ে গঠিত হয়। এ ধরনের আইনসভার প্রথম কক্ষকে নিম্নকক্ষ (Lower House) এবং দ্বিতীয় কক্ষকে উচ্চকক্ষ (Upper House) বলে। সাধারণত যুক্তরাষ্ট্রীয় সরকারব্যবস্থায় দ্বি-কক্ষবিশিষ্ট আইনসভা বেশি দেখা যায়। দ্বি-কক্ষবিশিষ্ট আইনসভা সর্বজনীন ভোটাধিকার, আংশিক মনোনয়ন কিংবা উত্তরাধিকার সূত্রে গঠিত হয়। ভারত, পাকিস্তান, যুক্তরাষ্ট্র, যুক্তরাজ্য ইত্যাদি দেশের আইনসভা দ্বি-কক্ষবিশিষ্ট।"
        },
        {
          "label": "গ",
          "question": "পাঠ্যবইয়ের আলোকে সোহেলের কর্তব্যের ধরন ব্যাখ্যা করো।",
          "explanation": "উদ্দীপকের সোহেলের পালনকৃত কর্তব্যটি হলো আইনগত কর্তব্যের অন্তর্ভুক্ত অর্থনৈতিক কর্তব্য। অধিকার ভোগের বিনিময়ে নাগরিককে বেশকিছু দায়িত্ব পালন করতে হয়। এসব দায়িত্বকেই নাগরিকের কর্তব্য বলা হয়। নাগরিকের বিভিন্ন কর্তব্যের মধ্যে অর্থনৈতিক কর্তব্য অন্যতম। কর্মক্ষম সকল নাগরিকের রাষ্ট্রীয় উৎপাদন ও উন্নয়নে অংশগ্রহণ করা, নিয়মিত খাজনা ও কর প্রদান করা, রাষ্ট্রীয় সম্পদ সংরক্ষণ করা, অর্থনৈতিক ক্ষেত্রে নিজে ভূমিকা রাখা প্রভৃতি হলো একজন নাগরিকের রাষ্ট্রের প্রতি অর্থনৈতিক কর্তব্য। উদ্দীপকে বলা হয়েছে, বিশ্ববিদ্যালয়ের পড়া শেষ করে-সোহেল ব্যাংক থেকে ঋণ নিয়ে এগ্রোফার্মে বিনিয়োগ করে। এর অল্প কয়েক মাসের মধ্যেই সে যথেষ্ট উন্নতি করে এবং লাভের মুখ দেখে। তখন সে 'লভ্যাংশ থেকে নির্ধারিত হারে সরকারকে আয়কর প্রদান করে। এ থেকে বলা যায়, সোহেল রাষ্ট্রের প্রতি তার অর্থনৈতিক কর্তব্য পালন করেছে। কারণ কর প্রদান নাগরিকের অর্থনৈতিক কর্তব্যের অন্তর্ভুক্ত। সুতরাং বলা যায়, সোহেলের কর্তব্যের ধরন হলো অর্থনৈতিক কর্তব্য।"
        },
        {
          "label": "ঘ",
          "question": "\"সোহেলের এ ধরনের কার্যক্রমের ফলে রাষ্ট্রের উন্নতি ত্বরান্বিত হবে।\"-বিশ্লেষণ করো।",
          "explanation": "সোহেলের এ ধরনের কার্যক্রম অর্থাৎ অর্থনৈতিক কর্তব্য পালনের ফলে রাষ্ট্রের উন্নতি ত্বরান্বিত হবে। অধিকার ভোগের বিনিময়ে নাগরিককে বেশকিছু কর্তব্য পালন করতে হয়। কর্তব্য বলতে সমাজ ও রাষ্ট্রের কল্যাণের জন্য কিছু করা বা না করার দায়িত্বকে বোঝায়। যেমন- আইন মেনে চলা, নিয়মিত কর প্রদান করা যোগ্যপ্রার্থীকে ভোট প্রদান করা, সন্তানকে শিক্ষাদান করা প্রভৃতি। নাগরিকের কর্তব্য পালনের গুরুত্ব অপরিসীম। নাগরিকের কর্তব্য পালন রাষ্ট্রকে সমৃদ্ধির দিকে এগিয়ে নিয়ে যায়। যেকোনো রাষ্ট্রের সরকার জনকল্যাণ সাধন, প্রশাসন পরিচালনা ও আর্থ-সামাজিক উন্নয়নের জন্য বিপুল পরিমাণ অর্থ ব্যয় করে। এ ব্যয় নির্বাহের জন্য সরকারকে প্রচুর অর্থ আয় করতে হয়। আর সরকারের আয়ের একটি গুরুত্বপূর্ণ উৎস হচ্ছে নাগরিকদের প্রদেয় কর। নাগরিকগণ কর প্রদানের মতো অর্থনৈতিক কর্তব্য সঠিকভাবে পালন করলে সরকারের পক্ষেও উন্নয়নমূলক কর্মকাণ্ড গ্রহণ ও বাস্তবায়ন করা সহজ হয়। ফলে দেশ উন্নয়নের মাধ্যমে সমৃদ্ধির দিকে অগ্রসর হয়। আবার রাষ্ট্রের বিশেষ প্রয়োজন, যেমন- সিডর, বন্যা, জলোচ্ছ্বাস প্রভৃতি দুর্যোগকালীন সময়ে আর্থিকভাবে সাহায্য করাও নাগরিকের অর্থনৈতিক কর্তব্য। যা পরিস্থিতি নিয়ন্ত্রণে আনতে সহায়তা করে। উপরিউক্ত আলোচনা শেষে বলা যায়, যেহেতু নাগরিকদের প্রদেয় কর সরকারের আয়ের একটি গুরুত্বপূর্ণ উৎস, সেহেতু সকলেই সোহেলের মতো আয়কর তথা কর প্রদান করলে রাষ্ট্রের উন্নতি ত্বরান্বিত হবে।"
        }
      ]
    },
    {
      "number": "3",
      "uddipok": "",
      "tag": "RB 25",
      "sub_questions": [
        {
          "label": "ক",
          "question": "আইনগত অধিকার কী?",
          "explanation": "রাষ্ট্র কর্তৃক স্বীকৃত ও অনুমোদিত অধিকারই হলো আইনগত অধিকার।"
        },
        {
          "label": "খ",
          "question": "গণভোট বলতে কী বোঝায়?'",
          "explanation": "গণতান্ত্রিক শাসনব্যবস্থায় জনমত গঠনের একটি গুরুত্বপূর্ণ মাধ্যম হলো গণভোট। বিভিন্ন বিষয় নিয়ে রাষ্ট্রে যখন দ্বিধাবিভক্তি সৃষ্টি হয় তখন গণভোট অনুষ্ঠিত হয়। সর্বসাধারণের অংশগ্রহণে গণভোটের মাধ্যমে প্রকৃত জনমত প্রতিফলিত হয়। যেমন- ইউরোপীয় ইউনিয়ন ত্যাগের বিষয়ে ব্রিটেনে দ্বিধাবিভক্তি সৃষ্টি হলে ২০১৬ সালের ২৩ জুন গণভোট অনুষ্ঠিত হয়েছিল। আবার হুসেইন মুহাম্মদ এরশাদের সামরিক শাসনকে বৈধতা দেওয়ার জন্য ১৯৮৫ সালের ২১ মার্চ বাংলাদেশে গণভোট অনুষ্ঠিত হয়েছিল।"
        },
        {
          "label": "গ",
          "question": "(?) চিহ্নিত স্থানের বিষয়টি ব্যাখ্যা করো।",
          "explanation": "'?' চিহ্নিত বিষয়টি হলো আইন। আইন বলতে সমাজ স্বীকৃত ও রাষ্ট্র কর্তৃক অনুমোদিত নিয়মকানুনকে বোঝায়, যা মানুষের বাহ্যিক আচরণ নিয়ন্ত্রণ করে। আইন বিভিন্ন উৎস থেকে গৃহীত হয়। সাধারণত যেসকল বিষয়ের রীতিনীতি, বিধিবিধানকে আইন হিসেবে গ্রহণ করা হয় সেগুলোকে আইনের উৎস বলে। আইনের বিভিন্ন উৎস রয়েছে। যেমন- ধর্ম, ন্যায়বোধ, জনমত, বিজ্ঞানসম্মত আলোচনা, বিচারকের রায়, আইনসভা, সংবিধান প্রভৃতি আইনের উৎস হিসেবে স্বীকৃত। উদ্দীপকের চিত্রেও জনমত, আইনসভা, ধর্ম, বিচারকের রায় বিষয়গুলো বর্ণিত হয়েছে। এগুলো মূলত আইনের উৎস বলে বিবেচিত। কেননা উত্ত বিষয়গুলোর নানা বিধিবিধান রাষ্ট্র কর্তৃক স্বীকৃত হয়ে আইনে পরিণত হয়। তাই বলা যায়, উদ্দীপকের প্রশ্নবোধক চিহ্নিত (7) স্থানে আইন বিষয়টি বসবে।"
        },
        {
          "label": "ঘ",
          "question": "উক্ত বিষয়টির সাথে নৈতিকতার সম্পর্ক বিশ্লেষণ করো।",
          "explanation": "উক্ত বিষয়টি অর্থাৎ আইনের সাথে নৈতিকতার ঘনিষ্ঠ সম্পর্ক রয়েছে। নৈতিকতা হলো সমাজ কর্তৃক স্বীকৃত আচরণবিধি, যা মানুষের মনে উদ্ভব। ও বিকশিত হয়। অর্থাৎ সমাজের প্রথা, আদর্শ, ধর্ম ও ন্যায়বোধ হতে নৈতিকতা সৃষ্টি হয়। কোনো একটি কাজকে উচিত মনে করলে তা করার এবং কোনো কাজকে অনুচিত মনে হলে তা না করার জন্য ব্যস্তির নৈতিকতাবোধ কাজ করে থাকে। আইন ও নৈতিকতা পরস্পর সম্পর্কযুক্ত। উভয়েরই আলোচ্য বিষয় হচ্ছে মানুষের আচরণ। আইন মানুষের বাহ্যিক আচরণ নিয়ন্ত্রণ করে। আর নৈতিকতা মানুষের মনোজগতকে নিয়ন্ত্রণ করে। মানুষের নৈতিকতাবোধ রাষ্ট্রীয় আইনকে প্রভাবিত করে। যে দেশের মানুষের নৈতিকতার মান খুবই নিচু, সে দেশের আইন কখনো উচ্চমান সম্পন্ন হতে পারে না। সমাজ জীবনের উৎকর্ষতা সাধনে আইন ও নৈতিকতা ঘনিষ্ঠভাবে কাজ করে। আইনের কার্যকারিতা যেমন মানুষের নৈতিক বিশ্বাসের ওপর নির্ভরশীল, তেমনি সময় ও পারিপার্শ্বিকতার সাথে সামঞ্জস্যহীন নৈতিক বিশ্বাসও আইনের দ্বারা পরিবর্তিত ও পরিমার্জিত হয়। যেমন- সতীদাহ প্রথাকে একসময় ভারতে ধর্মের অফা মনে করা হতো। কিন্তু ব্রিটিশ সরকার আইনের মাধ্যমে এই প্রথা বন্ধ করে। পরিশেষে বলা যায়, আইন ও নৈতিকতা একে অপরের পরিপূরক হিসেবে ভূমিকা পালন করে।"
        }
      ]
    },
    {
      "number": "4",
      "uddipok": "রোদসী এ বছর একাদশ শ্রেণিতে মানবিক বিভাগে ভর্তি হয়েছে। সে পরিবার, সমাজ ও রাষ্ট্রের প্রতি দায়িত্ব ও কর্তব্য পালন সম্পর্কিত বিষয়ে জ্ঞান অর্জনে আগ্রহী। এছাড়া সে রাষ্ট্র ও সমাজে গণতান্ত্রিক আদর্শ প্রতিষ্ঠার কাজ করতে ইচ্ছুক।",
      "tag": "RB 25",
      "sub_questions": [
        {
          "label": "ক",
          "question": "বাংলাদেশের আইনসভার নাম কী?",
          "explanation": "বাংলাদেশের আইনসভার নাম- জাতীয় সংসদ।"
        },
        {
          "label": "খ",
          "question": "যুক্তরাষ্ট্রীয় সরকার বলতে কী বোঝায়?",
          "explanation": "কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার কাঠামোতে একাধিক রাষ্ট্র বা প্রদেশ মিলে সরকার গঠন করা হয়। এ ধরনের সরকার ব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা বিভাজন করে দেওয়া হয়। ফলে প্রাদেশিক ও কেন্দ্রীয় উভয় সরকারই মৌলিক ক্ষমতার অধিকারী হয় এবং স্ব স্ব ক্ষেত্রে স্বাধীন ও স্বতন্ত্র থেকে দেশ পরিচালনা করে থাকে। মার্কিন যুক্তরাষ্ট্র, কানাডা, ভারত প্রভৃতি দেশের সরকার ব্যবস্থা যুক্তরাষ্ট্রীয় সরকার পদ্ধতির উদাহরণ।"
        },
        {
          "label": "গ",
          "question": "উদ্দীপকে বর্ণিত জ্ঞান অর্জনের জন্য রোদসীর কোন বিষয়টি অধ্যয়ন করা প্রয়োজন? ব্যাখ্যা করো। ৩",
          "explanation": "উদ্দীপকে বর্ণিত জ্ঞান অর্জনের জন্য রোদসীর পৌরনীতি ও সুশাসন বিষয়টি অধ্যয়ন করা প্রয়োজন। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন- পরিবার, সমাজ ও রাষ্ট্রের উৎপত্তি, বিকাশ, কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগরিকদেরকে বিভিন্ন বিষয়ে অবক্ষয় থেকে রক্ষা করে। ফলে ব্যক্তি রাষ্ট্রের প্রতি দায়িত্বশীল আচরণে উদ্বুদ্ধ হয় এবং সুনাগরিক হয়ে গড়ে ওঠে। উদ্দীপকে বলা হয়েছে, রোদসী এ বছর একাদশ শ্রেণিতে ভর্তি হয়েছে। সে পরিবার, সমাজ ও রাষ্ট্রের প্রতি দায়িত্ব ও কর্তব্য পালন সম্পর্কিত বিষয়ে জ্ঞানার্জনে আগ্রহী। এছাড়াও সে রাষ্ট্র ও সমাজে গণতান্ত্রিক আদর্শ প্রতিষ্ঠায় কাজ করতে ইচ্ছুক। এজন্য রোদসীকে পৌরনীতি ও সুশাসন পাঠ করতে হবে। কেননা, পৌরনীতি ও সুশাসন পাঠ করার মাধ্যমেই সে পরিবার, সমাজ ও রাষ্ট্রের প্রতি নাগরিকের দায়িত্ব ও কর্তব্য পালন এবং রাষ্ট্রে ও সমাজে গণতান্ত্রিক আদর্শ প্রতিষ্ঠার বিষয়ে জ্ঞানার্জন করতে পারবে।"
        },
        {
          "label": "ঘ",
          "question": "উদ্দীপকে নির্দেশিত বিষয়টি কীভাবে সুশাসন প্রতিষ্ঠায় ভূমিকা রাখে? বিশ্লেষণ করো।",
          "explanation": "উদ্দীপকে ইঙ্গিতকৃত বিষয়টি অর্থাৎ পৌরনীতি ও সুশাসন সুশাসন প্রতিষ্ঠায় গুরুত্বপূর্ণ ভূমিকা রাখে। সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন। সুশাসন হচ্ছে এমন একটি ব্যবস্থা যার মাধ্যমে সরকার ও জনগণের মধ্যে সুসম্পর্ক স্থাপনের পরিবেশ সৃষ্টি হয়। সুশাসনের মাধ্যমেই নাগরিকগণ তাদের আগ্রহ বা আকাঙ্ক্ষাকে প্রকাশ করতে পারে, অধিকার ভোগ করতে পারে এবং চাহিদাগুলো মেটাতে পারে। অর্থাৎ রাষ্ট্র ও নাগরিকের উন্নয়নের জন্য পরিচালিত ব্যবস্থাই হচ্ছে সুশাসন। সুশাসন প্রতিষ্ঠায় পৌরনীতি ও সুশাসন নানাভাবে ভূমিকা রাখে। সুশাসনের বৈশিষ্ট্যগুলো হলো জনগণের অংশগ্রহণ, স্বচ্ছতা, জবাবদিহিতা, আইনের শাসন, দায়িত্বশীলতা, দক্ষতা প্রভৃতি। আর বাংলাদেশে এগুলো কার্যকর করার জন্য পৌরনীতি ও সুশাসনের জ্ঞান থাকা আবশ্যক। কেননা, পৌরনীতি ও সুশাসন পাঠের মাধ্যমে নাগরিকের মধ্যে অধিকার ও কর্তব্যের প্রতি সচেতনতা বাড়ে, গণতান্ত্রিক চেতনা জাগ্রত হয়, দেশপ্রেম বৃদ্ধি পায় এবং ধীরে ধীরে সুযোগ্য নেতৃত্ব গড়ে ওঠে। এ বিষয়গুলো চর্চার মধ্য দিয়েই রাষ্ট্রে সুশাসন প্রতিষ্ঠার পথ সুগম হয়। এছাড়া পৌরনীতি ও সুশাসন পাঠের মাধ্যমে সুনাগরিকতার জ্ঞান অর্জন করা যায়। আর এ বিষয়গুলো সুশাসন প্রতিষ্ঠায় গুরুত্বপূর্ণ। পৌরনীতি ও সুশাসনের জ্ঞান সুনাগরিকতার গুণাবলি অর্জনে সহায়তা করে। অধিকার কী, একজনের অধিকার কীভাবে অন্যের কর্তব্য হয় এবং কীভাবে তা পালন করতে হয়, তার পরিপূর্ণ শিক্ষা পৌরনীতি ও সুশাসন থেকে জানা যায়। আর সেই শিক্ষায় শিক্ষিত নাগরিকদের শাসন ব্যবস্থায় অংশগ্রহণ সুশাসন প্রতিষ্ঠার পথ সুগম করে। পরিশেষে বলা যায়, পৌরনীতি নাগরিক জীবনের সাথে জড়িত সকল বিষয় নিয়ে আলোচনা করে। আর সুশাসন নাগরিক জীবনের সর্বাঙ্গীণ কল্যাণ নিশ্চিত করে। তাই পৌরনীতি ও সুশাসনের জ্ঞান ব্যতীত সুশাসন প্রতিষ্ঠা করা সম্ভব নয়।"
        }
      ]
    },
    {
      "number": "5",
      "uddipok": "জনাব আকমল ও সবুজ হোসেন একটি শিল্প প্রতিষ্ঠানের দুইটি স্বতন্ত্র বিভাগের উচ্চপদস্থ কর্তকর্তা। জনাব আকমল বিভাগ প্রতিষ্ঠান পরিচালনা সংক্রান্ত যাবতীয় নীতিমালা প্রণয়ন করে থাকে। এসব নীতিমালার আলোক সবুজ হোসেনের বিভাগ প্রতিষ্ঠানটি পরিচালনা করে। এমনকি জনাব আকমলের বিভাগ অর্থ আয়-ব্যয় সংক্রান্ত যে বাজেট অনুমোদন করে সে অনুযায়ী সবুজ হোসেনের বিভাগ অর্থ ব্যয় করে।",
      "tag": "RB 25",
      "sub_questions": [
        {
          "label": "ক",
          "question": "এককেন্দ্রিক সরকার কাকে বলে?",
          "explanation": "যে শাসনব্যবস্থায় কেন্দ্রীয় সরকার ও কেন্দ্রীয় আইনসভা সংবিধানের মাধ্যমে অপ্রতিহত ক্ষমতার অধিকারী হয় তাকে এককেন্দ্রিক সরকার বলে।"
        },
        {
          "label": "খ",
          "question": "বহুদলীয় ব্যবস্থা বলতে কী বোঝায়?",
          "explanation": "একটি রাষ্ট্রে দুটির অধিক রাজনৈতিক দল রাষ্ট্রীয় ক্ষমতা লাভের লড়াইয়ে কার্যকর ভূমিকা পালন করলে তাকে বহুদলীয় ব্যবস্থা বলে। বহুদলীয় ব্যবস্থা জাতি, ধর্ম, ভাষা বা শ্রেণির ভিত্তিতে গড়ে উঠতে পারে। এ ব্যবস্থায় দলগুলো নিজ নিজ মতাদর্শ, নীতি ও কর্মসূচি অনুযায়ী নির্বাচনে প্রতিদ্বন্দ্বিতা করে। নির্বাচনে কোনো দল সংখ্যাগরিষ্ঠ আসনে জয়ী হলে সেই দলই সরকার গঠন করে। তবে বহুদলীয় ব্যবস্থায় কোনো দলের পক্ষে অনেক সময় এককভাবে নিরঙ্কুশ সংখ্যাগরিষ্ঠতা অর্জন করা সম্ভব হয় না। তখন একাধিক দল মিলিত হয়ে সম্মিলিত সরকার (Coalition Government) গঠন করে। ফ্রান্স, ইতালি, বাংলাদেশ, ভারত, পাকিস্তান, হল্যান্ড, বেলজিয়াম প্রভৃতি দেশে বহুদলীয় ব্যবস্থা বিদ্যমান।"
        },
        {
          "label": "গ",
          "question": "উদ্দীপকে জনাব আকমলের বিভাগের সাথে তোমার পঠিত সরকারের যে বিভাগের মিল রয়েছে তার তিনটি কাজ ব্যাখ্যা করো।",
          "explanation": "উদ্দীপকে জনাব আকমলের বিভাগের সাথে আমার পঠিত সরকারের আইন বিভাগের মিল রয়েছে। রাষ্ট্রের শাসনকার্য সুষ্ঠুভাবে পরিচালনার জন্য সরকারের যে বিভাগ প্রয়োজনীয় আইন প্রণয়ন করে এবং বিদ্যমান আইন সংশোধন ও পরিবর্তন করে তাকে আইন বিভাগ বলে। সংসদীয় গণতান্ত্রিক সরকারের সবচেয়ে গুরুত্বপূর্ণ ও শক্তিশালী বিভাগ হলো আইন বিভাগ। আধুনিক রাষ্ট্রে আইন বিভাগ নানাবিধ কার্যাবলি সম্পাদন করে থাকে। আইন বিভাগের প্রধান কাজ হলো দেশের শাসনকার্য সুষ্ঠুভাবে পরিচালনার জন্য আইন প্রণয়ন করা। আবার সমাজ ও রাষ্ট্রের চাহিদানুযায়ী পুরোনো আইন সংশোধন করে যুগোপযোগী করে তোলে। আইন বিভাগের আরেকটি কাজ হলো বিচার সংক্রান্ত কাজ। বিশ্বের বিভিন্ন দেশের আইনসভা বিচার সংক্রান্ত কালও করে থাকে। যেমন- যুক্তরাজ্যের হাউজ অব লর্ডস সেদেশের আপিল বিভাগের সর্বোচ্চ আদালত হিসেবে কাজ করে। এছাড়াও আইন বিভাগ শাসন বিভাগ এবং জনগণের মধ্যে সংযোগ সাধন সংক্রান্ত কাজও করে থাকে। জনগণ কীভাবে, কী চায় এবং তাদের জন্য কী করা প্রয়োজন তা শাসন বিভাগকে অবহিত করে। উদ্দীপকে বলা হয়েছে, জনাব আকমলের বিভাগটি প্রতিষ্ঠান পরিচালনা সংক্রান্ত যাবতীয় নীতিমালা প্রণয়ন করে থাকে। যা সরকারের আইন বিভাগের কার্যক্রমের সাথে সাদৃশ্যপূর্ণ। কেননা আইন বিভাগও রাষ্ট্র পরিচালনার জন্য প্রয়োজনীয় আইন প্রণয়ন করে। পূর্বোক্ত আলোচনার ভিত্তিতে তাই বলা যায়, জনাব আকমলের বিভাগের সাথে আইন বিভাগের মিল রয়েছে।'"
        },
        {
          "label": "ঘ",
          "question": "\"বর্তমানে সবুজ হোসেনের বিভাগের কার্যক্রম দিন দিন বৃদ্ধি পাচ্ছে\" সপক্ষে যুক্তি দাও।",
          "explanation": "\"বর্তমানে সবুজ হোসেনের বিভাগের তথা শাসন বিভাগের কার্যক্রম দিন দিন বৃদ্ধি পাচ্ছে\"- উক্তিটি যথার্থ। সরকারের আইন, শাসন ও বিচার বিভাগের মধ্যে শাসন বিভাগের ক্ষমতা ক্রমাগত হারে যে সকল কারণে বৃদ্ধি পাচ্ছে তা হলো- জনহিতকর বা কল্যাণমূলক রাষ্ট্রে নাগরিকদের অন্ন, বস্ত্র, বাসস্থান, চিকিৎসা, বিনোদন ইত্যাদির ব্যবস্থা রাষ্ট্রই করে। এক্ষেত্রে মূল দায়িত্ব পালন করে রাষ্ট্রের শাসন বিভাগ। এছাড়াও শাসন বিভাগ দেশের অভ্যন্তরীণ প্রশাসন পরিচালনা করে। আর প্রতিটি গণতান্ত্রিক রাষ্ট্রের সরকার সুশাসনকে প্রাধান্য দেয়। ফলে অভ্যন্তরীণ প্রশাসনের দায়িত্ব ও কার্যাবলি পূর্বের তুলনায় বহুগুণে বৃদ্ধি পেয়েছে। বর্তমান বিশ্বায়নের যুগে আন্তর্জাতিক অঙ্গনে প্রতিটি রাষ্ট্রের কাজের ক্ষেত্র বৃদ্ধি পেয়েছে। আর আন্তর্জাতিক অঙ্গনের এ সকল কার্যাবলি শাসন বিভাগের অন্তর্গত পররাষ্ট্র দপ্তর করে বিধায় শাসন বিভাগের কার্যাবলি বৃদ্ধি পাচ্ছে। পাশাপাশি জনকল্যাণমূলক রাষ্ট্রে সরকারের বিবিধ কার্য সম্পাদনের জন্য প্রচুর অর্থের প্রয়োজন হয়। শাসন-বিভাগ এ অর্থ ব্যয়ের পাশাপাশি অর্থ সংগ্রহ করার কাজও করে থাকে। এ সকল কারণেও শাসন বিভাগের কার্যাবলি বৃদ্ধি পাচ্ছে। উপরের আলোচনার পরিপ্রেক্ষিতে বলা যায়, সরকারের তিনটি বিভাগের মধ্যে শাসন বিভাগের কার্যাবলি দিন দিন বৃদ্ধি পাচ্ছে।"
        }
      ]
    },
    {
      "number": "6",
      "uddipok": "জনাব আসাদ এমন একটি সংগঠনের সদস্য যার উদ্দেশ্য হলো জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া। তিনি জাতীয় ও স্থানীয় নির্বাচনে উক্ত সংগঠনের প্রতিনিধি হিসেবে অংশগ্রহণ করেন। অপরদিকে, জনাব সেলিম অপর একটি সংগঠনের সদস্য যার উদ্দেশ্য রাষ্ট্রীয় ক্ষমতায় অধিষ্ঠিত না হয়ে গোষ্ঠী স্বার্থ আদায়ে সচেষ্ট থাকা।",
      "tag": "RB 25",
      "sub_questions": [
        {
          "label": "ক",
          "question": "তথ্য অধিকার আইন কত সালে পাস হয়?",
          "explanation": "২০০৯ সালে তথ্য অধিকার আইন পাস হয়।"
        },
        {
          "label": "খ",
          "question": "মানবাধিকার বলতে কী বোঝায়?",
          "explanation": "মানুষ হিসেবে মর্যাদার সঙ্গে বাঁচতে একজন ব্যক্তির যেসব অধিকার, সম্মান ও নিরাপত্তা প্রাপ্য তাই মানবাধিকার। যে কোনো ধরনের নির্যাতন ও শোষণের বিরুদ্ধে প্রতিবাদ হিসেবে মানবাধিকারের ধারণা বিকাশ লাভ করেছে। মানবাধিকার বর্তমানে বিশ্বজুড়ে সভ্য সমাজে স্বীকৃত গুরুত্বপূর্ণ অধিকার। জীবন ধারণ করা, ন্যায়বিচার পাওয়া, অবাধ ও মুক্ত চিন্তা, মতপ্রকাশ ও প্রতিবাদের অধিকার ইত্যাদি কয়েকটি মানবাধিকার। জাতি, ধর্ম, বর্ণ, অঞ্চল নির্বিশেষে মানবাধিকারগুলো এক ধরনের হয়ে থাকে। ১৯৪৮ সালের ১০ ডিসেম্বর জাতিসংঘ সাধারণ পরিষদ মানবাধিকারের সর্বজনীন ঘোষণাপত্র অনুমোদন করে। এ মানদণ্ডের ভিত্তিতে বিশ্বজুড়ে জাতীয় পর্যায়ে মানবাধিকার পরিস্থিতি যাচাই করা যেতে পারে।"
        },
        {
          "label": "গ",
          "question": "জনাব আসাদ কোন সংগঠনের সদস্য? ব্যাখ্যা করো।",
          "explanation": "জনাব আসাদ রাজনৈতিক দলের সদস্য। রাজনৈতিক দল হলো নির্দিষ্ট মতাদর্শে সংগঠিত জনগোষ্ঠী, যা সাংবিধানিক উপায়ে সরকার গঠন ও দেশ পরিচালনা এবং জনকল্যাণমূলক কর্মসূচি বাস্তবায়নের লক্ষ্যে কাজ করে। রাজনৈতিক দলের সদস্যরা একই মতাদর্শে ও সমনীতির দ্বারা অনুপ্রাণিত হয়ে ঐক্যবদ্ধ হন। দলের সদস্যদের মধ্যে দৃষ্টিভঙ্গির ভিন্নতা থাকলেও সমাজ বা জাতির সামগ্রিক কল্যাণে তারা ঐকমত্য পোষণ করেন। সরকার গঠন ও কর্মসূচি বাস্তবায়নের জন্য রাজনৈতিক দলগুলো নিয়মতান্ত্রিক পদ্ধতিতে কার্যক্রম সম্পন্ন করে। জনসমর্থনের মাধ্যমে বিজয় অর্জন ও সরকার গঠন এবং পরবর্তীতে শাসনকার্য পরিচালনার মাধ্যমে দলীয় আদর্শ ও উদ্দেশ্যকে কার্যকর করা প্রতিটি রাজনৈতিক দলের চূড়ান্ত লক্ষ্য। উদ্দীপকে বলা হয়েছে, জনাব আসাদ এমন একটি সংগঠনের সদস্য যার উদ্দেশ্য হলো জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া। তিনি জাতীয় ও স্থানীয় নির্বাচনে উক্ত সংগঠনের প্রতিনিধি হিসেবে অংশগ্রহণ করেন। জনাব আসাদের এই কার্যক্রম রাজনৈতিক দলের কার্যাবলিকেই নির্দেশ করে। তাই বলা যায়, জনাব আসাদ রাজনৈতিক দলের সদস্য।"
        },
        {
          "label": "ঘ",
          "question": "সুশাসন প্রতিষ্ঠায় জনাব সেলিমের সংগঠনের ভূমিকা বিশ্লেষণ করো।",
          "explanation": "জনাব সেলিমের সংগঠনটি হলো চাপসৃষ্টিকারী গোষ্ঠী। নানাবিধ কার্যক্রমের মাধ্যমে এ গোষ্ঠী সুশাসন প্রতিষ্ঠায় তাৎপর্যপূর্ণ ভূমিকা রাখে। চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। উদ্দীপকে উল্লিখিত জনাব সেলিমের সংগঠনটি রাষ্ট্রীয় ক্ষমতায় অধিষ্ঠিত না হয়ে গোষ্ঠী স্বার্থ আদায়ে সচেষ্ট থাকে যা চাপসৃষ্টিকারী গোষ্ঠীকেই নির্দেশ করে। এই চাপসৃষ্টিকারী গোষ্ঠীগুলো সুশাসন প্রতিষ্ঠায় ব্যাপক ভূমিকা রাখতে পারে। সুশাসন প্রতিষ্ঠায় চাপসৃষ্টিকারী গোষ্ঠীর ভূমিকার ক্ষেত্রে দেখা যায়, চাপসৃষ্টিকারী গোষ্ঠী নিজেদের স্বার্থ সংরক্ষণের পাশাপাশি জনগণের স্বার্থ সংরক্ষণেও নিয়োজিত থাকে। তারা জনসাধারণের দাবি-দাওয়াগুলো একত্রিত করে সরকারের নিকট তুলে ধরে। ফলে সরকার কর্তৃক পরিকল্পনা প্রণয়নে জনস্বার্থের প্রাধান্য নিশ্চিত হয় যা সুশাসনের জন্য অত্যন্ত গুরুত্বপূর্ণ। এছাড়া শাসন বিভাগের কার্যক্রমে যাতে স্বচ্ছতা, দায়িত্বশীলতা ও জবাবদিহিতা নিশ্চিত হয় সে ব্যাপারেও চাপসৃষ্টিকারী গোষ্ঠী সজাগ দৃষ্টি রাখে। ফলে শাসন বিভাগে দুর্নীতি, স্বজনপ্রীতি, দলীয়করণ হ্রাস পায়, যা সুশাসনের জন্য অত্যাবশ্যক। পাশাপাশি চাপসৃষ্টিকারী গোষ্ঠী সরকার ও জনগণের মধ্যে সেতুবন্ধ হিসেবে, কাজ করে। এর ফলে সুশাসনের পথ সুগম হয়। আবার উদারনৈতিক গণতান্ত্রিক রাষ্ট্রে চাপসৃষ্টিকারী গোষ্ঠীগুলো রাজনৈতিক দিক থেকে সমাজের বিভিন্ন পেশা ও বৃত্তিতে নিযুক্ত ব্যক্তিদের সমবেত এবং সংগঠিত করে সুশাসন প্রতিষ্ঠায় ভূমিকা রাখে। এছাড়া চাপসৃষ্টিকারী গোষ্ঠী"
        }
      ]
    },
    {
      "number": "7",
      "uddipok": "আমানের ভাই সুইডেন প্রবাসী। সম্প্রতি জীবিকার তাগিদে আমান সুইডেন যায়। চাকরির খোঁজে আমান সুইডেনের একটি প্রতিষ্ঠানে গিয়ে বাংলা ভাষাভাষি দুজন লোককে দেখে অত্যন্ত খুশি হয়। আলাপচারিতায় জানতে পারে তাদের উভয়ের স্থায়ী ঠিকানা এই জেলায়। ফলে আমানের চাকরিপ্রাপ্তি সহজ হলো। প্রবাসী আমান উপলব্ধি করল, প্রবাসীরা দেশের সুসংবাদে আনন্দিত হয় এবং দুঃসংবাদে খুব বেশি উদ্বিগ্ন হয়।",
      "tag": "RB 25",
      "sub_questions": [
        {
          "label": "ক",
          "question": "উপদল কী?",
          "explanation": "দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয় তখন তাকে উপদল বা কুচক্রী দল বলে।"
        },
        {
          "label": "খ",
          "question": "মৌলিক অধিকার বলতে কী বোঝায়?",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। এক্ষেত্রে আদালত রায়ের মাধ্যমে সরকারকে ঐসব বঞ্ছিত ব্যক্তিদের অধিকার ফিরিয়ে দেওয়ার আদেশ দিতে পারে। বাংলাদেশ সংবিধানের তৃতীয় ভাগে ২৭ থেকে ৪৪ নম্বর অনুচ্ছেদ পর্যন্ত মৌলিক অধিকার সম্পর্কে সুস্পষ্ট ব্যাখ্যা দেওয়া হয়েছে।"
        },
        {
          "label": "গ",
          "question": "উদ্দীপকে উল্লিখিত বিষয়ের সাথে তোমার পাঠ্যবইয়ের কোন বিষয়ের মিল রয়েছে? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকে উল্লিখিত বিষয়ের সাথে জাতীয়তার সম্পর্ক বিশ্লেষণ করো।",
          "explanation": ""
        }
      ]
    },
    {
      "number": "8",
      "uddipok": "জনাব রহিম এই যৌথ পরিবারের প্রধান। পরিবারের সকল সিদ্ধান্ত তিনি সকলের মতামতের ভিত্তিতে নিয়ে থাকেন। ফলে তার পরিবারে শান্তি বিরাজ করে। অপরদিকে, জনাব করিম একটি প্রতিষ্ঠানের প্রধান। তাঁর প্রতিষ্ঠানে কয়েকজন পরিচালক ও অন্যান্য সদস্যরা আছেন। কিন্তু সিদ্ধান্ত নেয়ার ক্ষেত্রে তিনি কারও মতামত গ্রহণ করেন না।",
      "tag": "RB 25",
      "sub_questions": [
        {
          "label": "ক",
          "question": "'Liberty' কোন শব্দ থেকে এসেছে?",
          "explanation": "Liberty' শব্দটি ল্যাটিন শব্দ 'Liber' থেকে এসেছে।"
        },
        {
          "label": "খ",
          "question": "মূল্যবোধ বলতে কী বোঝায়?",
          "explanation": "মূল্যবোধ এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে। মানুষের সামাজিক সম্পর্ক ও আচার-আচরণ প্রত্যক্ষভাবে নিয়ন্ত্রণের জন্য সব সমাজেই বিভিন্ন ধরনের বিধিনিষেধ প্রচলিত থাকে। এ সব বিধিনিষেধ অর্থাৎ ভালো-মন্দ, ঠিক-বেঠিক সম্পর্কে সমাজের সদস্যদের যে ধারণা তাই হলো মূল্যবোধ। মূল্যবোধ মানুষের জীবনে ঐক্য ও শৃঙ্খলা প্রতিষ্ঠা, সামাজিক জীবনকে সুদৃঢ় করা এবং ব্যক্তি ও সমাজের মধ্যে যথার্থ সম্পর্ক নির্ণয়ে অবদান রাখে।"
        },
        {
          "label": "গ",
          "question": "জনাব রহিমের কর্মকাণ্ডের সাথে তোমার পাঠ্যবইয়ের কোন ধরনের সরকার ব্যবস্থার সাদৃশ্য রয়েছে? ব্যাখ্যা করো। ৩",
          "explanation": "জনাব রহিমের কর্মকাণ্ডের সাথে আমার পাঠ্যবইয়ের গণতান্ত্রিক সরকার ব্যবস্থার সাদৃশ্য রয়েছে। গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম-বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। প্রতিনিধিত্বমূলক গণতন্ত্রে বিভিন্ন রাজনৈতিক দল এবং আইনের শাসন বিদ্যমান থাকে। এছাড়া গণতান্ত্রিক রাষ্ট্রে শাসন বিভাগের ওপর আইন বিভাগের নিয়ন্ত্রণ থাকে। ফলে শাসন বিভাগ স্বেচ্ছাচারী হতে পারে না। আবার আইন বিভাগ প্রণীত আইনের মাধ্যমে বিচার বিভাগ শাস্তি প্রদান এবং নিরপরাধীকে মুক্তিদান করে। ফলে বিচার বিভাগের উপরও আইন বিভাগের পরোক্ষ নিয়ন্ত্রণ থাকে। এছাড়া গণতান্ত্রিক সরকার হচ্ছে জবাবদিহিমূলক শাসনব্যবস্থা। এ ব্যবস্থায় সরকারের দায়িত্বশীল প্রত্যেককে তার কাজের জন্য জনগণের নিকট জবাবদিহি করতে হয়। উদ্দীপকে বলা হয়েছে, একটি যৌথ পরিবারের প্রধান জনাব রহিম পরিবারের সকল সিদ্ধান্ত সকলের মতামতের ভিত্তিতে নিয়ে থাকেন। ফলে তার পরিবারে শান্তি বিরাজ করে। যা গণতান্ত্রিক সরকার ব্যবস্থার সাথে সাদৃশ্যপূর্ণ। কেননা, গণতান্ত্রিক শাসনব্যবস্থাতেও রাষ্ট্রের সকল সিদ্ধান্ত আলাপ-আলোচনার ভিত্তিতে গৃহীত হয়,। যার ফলে রাষ্ট্রে স্থিতাবস্থা বজায় থাকে। তাই বলা যায় যে, জনাব রহিমের কর্মকাণ্ডের সাথে গণতান্ত্রিক সরকার ব্যবস্থার সাদৃশ্য রয়েছে।"
        },
        {
          "label": "ঘ",
          "question": "জনাব রহিম ও জনাব করিমের কর্মকাণ্ডের সাথে সাদৃশ্যপূর্ণ সরকার ব্যবস্থার মধ্যে কোনটিকে তুমি উত্তম মনে কর? যুক্তি দাও।",
          "explanation": "জনাব রহিম ও জনাব করিমের কর্মকান্ডের সাথে সাদৃশ্যপূর্ণ সরকার ব্যবস্থা হলো যথাক্রমে গণতান্ত্রিক ও একনায়কতান্ত্রিক সরকার ব্যবস্থা। এ দুটি সরকার ব্যবস্থার মধ্যে আমি গণতান্ত্রিক সরকার ব্যবস্থাকে উত্তম মনে করি। শান্তি-শৃঙ্খলা ও স্বাধীনতা রক্ষা করা এবং নাগরিকদের নৈতিক, আর্থিক ও মানবিক বিকাশ সাধন রাষ্ট্রের প্রধান উদ্দেশ্য। আর রাষ্ট্র পরিচালনার একটি গুরুত্বপূর্ণ উপাদান হলো সরকার। চলমান বিশ্বে নানা ধরনের সরকারের অস্তিত্ব লক্ষ করা যায়- গণতান্ত্রিক ও একনায়কতান্ত্রিক সরকার ব্যবস্থা তার মধ্যে উল্লেখযোগ্য। গণতান্ত্রিক সরকার ব্যবস্থা আধুনিক সরকার ব্যবস্থাগুলোর মধ্যে সর্বোত্তম। এ ব্যবস্থায় ক্ষমতার উৎস হলো জনগণ। গণতান্ত্রিক ব্যবস্থায় বিশেষ করে, সংসদীয় গণতন্ত্রে শাসন বিভাগ তাদের কাজের জন্য আইনসভার নিকট দায়ী থাকে। অন্যদিকে জনাব করিমের কর্মকাণ্ডের সাথে সাদৃশপূর্ণ সরকারব্যবস্থা হলো একনায়কতান্ত্রিক সরকারব্যবস্থা। একনায়কতন্ত্রে একনায়ক তার কার্যাবলির জন্য কারো কাছে দায়বদ্ধ থাকে না। ফলে এটি একটি দায়িত্বহীন শাসন ব্যবস্থায় পরিণত হয়। গণতান্ত্রিক সরকারব্যবস্থা জনমতভিত্তিক শাসনব্যবস্থা। এ ব্যবস্থায় জনমতের ভিত্তিতে শাসনকার্য পরিচালিত হয় বলে জন-আকাঙ্ক্ষা পূর্ণ হয়। অন্যদিকে, একনায়কতন্ত্রে জনগণের আশা-আকাঙ্ক্ষার প্রতিফলন ঘটে না। এখানে জনগণের মতামতকে উপেক্ষা করা হয়। গণতন্ত্র নমনীয় শাসনব্যবস্থা। এ শাসনব্যবস্থায় সরকারকে সহজেই পরিবর্তন করা যায়। কিন্তু একনায়কতান্ত্রিক শাসনব্যবস্থায় ক্ষমতার অতি কেন্দ্রীকরণ হয়ে থাকে। যার কারণে জনগণের আশা-আকাঙ্ক্ষার প্রতিফলন ঘটে না। ফলে সুশাসনও নিশ্চিত হয় না। উপরের আলোচনার প্রেক্ষিতে আমরা বলতে পারি, গণতান্ত্রিক সরকার ব্যবস্থা একনায়কতান্ত্রিক শাসনব্যবস্থা থেকে অধিক জনকল্যাণমূলক। আর তাই জনাব রহিমের কর্মকাণ্ডের সাথে সাদৃশ্যপধূ তথা গণতান্ত্রিক শাসনব্যবস্থাকে আমি উত্তম মনে করি।"
        }
      ]
    },
    {
      "number": "9",
      "uddipok": "জনাব 'P' একটি দেশের জনপ্রিয় নেতা। তিনি জনগণকে সহজেই প্রভাবিত করতে পারেন। তাঁর ব্যক্তিত্ব ও বক্তব্য জনগণকে উজ্জীবিত করে। চারিত্রিক দৃঢ়তা ও সাহসিকতার জন্য জনগণ তাঁর প্রতি মুগ্ধ এবং তাকে অন্ধভাবে বিশ্বাসও করে।",
      "tag": "RB 25",
      "sub_questions": [
        {
          "label": "ক",
          "question": "অধ্যাপক হল্যান্ডের মতে আইনের উৎস কয়টি?",
          "explanation": "অধ্যাপক হল্যান্ডের মতে আইনের উৎস ছয়টি।"
        },
        {
          "label": "খ",
          "question": "স্বাধীনতা বলতে কী বোঝায়?",
          "explanation": "সাধারণ অর্থে স্বাধীনতা বলতে নিজের ইচ্ছা অনুযায়ী যেকোনো কাজ করাকে বোঝায়। কিন্তু প্রকৃত অর্থে স্বাধীনতা বলতে এ ধরনের অবাধ স্বাধীনতাকে বোঝায় না। পৌরনীতি ও সুশাসনে স্বাধীনতা ভিন্ন অর্থে ব্যবহৃত হয়। অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। অর্থাৎ স্বাধীনতা হলো এমন সুযোগ-সুবিধা ও পরিবেশ, যেখানে কেউ কারও ক্ষতি না করে সবাই নিজের অধিকার ভোগ করে। স্বাধীনতা ব্যক্তির ব্যক্তিত্ব বিকাশে সহায়তা করে এবং অধিকার ভোগের ক্ষেত্রে বাধা অপসারণ করে।"
        },
        {
          "label": "গ",
          "question": "উদ্দীপকে কোন ধরনের নেতৃত্বের প্রতি ইঙ্গিত করা হয়েছে?",
          "explanation": "উদ্দীপকে সম্মোহনী নেতৃত্বের প্রতি ইজিাত করা হয়েছে। কোনো নেতা তার নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। সম্মোহনী নেতৃত্বের অধিকারী নেতার চারিত্রিক দৃঢ়তা ও সাহসিকতার জন্য জনগণ তার প্রতি মুগ্ধ হয় এবং অন্ধভাবে বিশ্বাস করে। সম্মোহনী নেতার বক্তব্য বা কথা তার অনুসারীদেরকে যেকোনো দুঃসাধ্য কাজ করতেও উদ্বুদ্ধ করে। জার্মান সমাজবিজ্ঞানী ম্যাক্স ওয়েবার (Max Weber) সর্বপ্রথম এ নেতৃত্বের ধারণা প্রদান করেন। মহাত্মা গান্ধী, মার্টিন লুথার কিং জুনিয়র, আহমদ সুকর্ন, মওলানা আবদুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, জনপ্রিয় নেতা জনাব 'P' জনগণকে সহজেই প্রভাবিত করতে পারেন। তার ব্যক্তিত্ব ও বক্তব্য জনগণকে উজ্জীবিত করে। চারিত্রিক দৃঢ়তা ও সাহসিকতার জন্য জনগণ তার প্রতি মুগ্ধ থাকে এবং অন্ধভাবে বিশ্বাসও করে। পূর্বোক্ত আলোচনার আলোকে বলা যায়, জনাব T' সম্মোহনী নেতৃত্বের অধিকারী।"
        },
        {
          "label": "ঘ",
          "question": "উদ্দীপকে বর্ণিত নেতৃত্ব জাতি গঠনে গুরুত্বপূর্ণ অবদান রাখতে পারে- মতামত দাও। ৪",
          "explanation": "\"উদ্দীপকে বর্ণিত নেতৃত্ব তথা সম্মোহনী নেতৃত্ব জাতি গঠনে গুরুত্বপূর্ণ অবদান রাখতে পারে\" উক্তিটির সাথে আমি একমত। জাতি বলতে এমন একটি জনসমষ্টিকে বোঝায় যারা কতকগুলো সাধারণ ঐক্যবোধে আবদ্ধ ও গঠিত। অর্থাৎ জাতি বলতে আমরা সেই জনসমষ্টিকে বুঝি, যারা একটি নির্দিষ্ট ভৌগোলিক এলাকায় বসবাস করে এবং যাদের মধ্যে ভাষা, কৃষ্টি ও ঐতিহ্যগত, অর্থনৈতিক, সামাজিক, রাজনৈতিক ও ভাবগত ঐক্য বিরাজমান থাকে। একটি জনসমাজ জাতীয়তাবোধে উদ্বুদ্ধ হলে এবং রাজনৈতিক সংগঠনের ভিত্তিতে স্বাধীন হওয়ার চেষ্টা করলে জাতিতে পরিণত হয়। এই জাতি গঠনে সম্মোহনী নেতৃত্ব গুরুত্বপূর্ণ ভূমিকা পালন করে। জাতি গঠনে সম্মোহনী নেতৃত্ব জনগণকে ঐক্যবদ্ধ করার প্রধান শক্তি হিসেবে কাজ করে। এ ধরনের নেতা তার ব্যক্তিত্ব, চারিত্রিক দৃঢ়তা, দূরদৃষ্টি ও কর্মদক্ষতার মাধ্যমে জনগণের আস্থা অর্জন করে। তিনি সাধারণ মানুষের মনে আশা, উদ্দীপনা ও আত্মবিশ্বাস সঞ্চার করেন। লক্ষ্য ও উদ্দেশ্য স্পষ্টভাবে নির্ধারণ করে তিনি জনগণকে সঠিক পথে পরিচালিত করেন। সংকট ও দুর্যোগের সময়ে তিনি সাহস যোগান এবং বাস্তব সমাধানের পথ দেখান। সম্মোহনী নেতৃত্ব জনগণের মধ্যে দেশপ্রেম, আত্মত্যাগ ও সহযোগিতার মানসিকতা জাগ্রত করে। তিনি ভিন্নমত ও বিভেদ দূর করে ঐক্যের ভিত্তি সুদৃঢ় করেন। এর ফলে জাতির সামাজিক, অর্থনৈতিক ও রাজনৈতিক উন্নয়ন ত্বরান্বিত হয়। সম্মোহনী নেতৃত্ব জনগণের সক্ষমতা ও সম্ভাবনাকে সর্বোচ্চ মাত্রায় কাজে লাগায়। এভাবে সম্মেহানী নেতৃত্ব জাতি গঠনের অগ্রযাত্রায় একক অনন্য ও অপরিহার্য ভূমিকা পালন করে। উপরের আলোচনা শেষে বলা যায়, সম্মোহনী নেতৃত্ব কোনো জনগোষ্ঠীকে ঐক্যবন্ধ করে জাতি গঠনের পথে এগিয়ে নিতে সহায়তা করে। এ নেতৃত্ব ব্যতীত জাতি গঠনের লক্ষ্য পূর্ণতা লাভ করা কঠিন।"
        }
      ]
    },
    {
      "number": "10",
      "uddipok": "জনাব 'D' সরকারের একটি গুরুত্বপূর্ণ অঙ্গের সদস্য। তার বিভাগের প্রধান দায়িত্ব হলো জনগণের মৌলিক অধিকার নিশ্চিত করা, আইনের ব্যাখ্যা প্রদান ও নির্বাহী বিভাগকে পরামর্শ প্রদান। উক্ত বিভাগের মর্যাদা রক্ষার জন্য সদস্য হিসেবে। তিনি তাঁর প্রতি অর্পিত দায়িত্ব যথাযথভাবে পালন করেন।",
      "tag": "RB 25",
      "sub_questions": [
        {
          "label": "ক",
          "question": "প্রাচীন গ্রিসে কী ধরনের রাষ্ট্রব্যবস্থা ছিল?",
          "explanation": "প্রাচীন গ্রিসে নগররাষ্ট্রভিত্তিক রাষ্ট্রব্যবস্থা ছিল।"
        },
        {
          "label": "খ",
          "question": "জবাবদিহিতা বলতে কী বোঝায়?",
          "explanation": "নিজের কাজের জন্য অন্য ব্যক্তি বা কর্তৃপক্ষের কাছে ব্যাখ্যাদানের বাধ্যবাধকতাই জবাবদিহিতা। জবাবদিহিতা সুশাসনের একটি গুরুত্বপূর্ণ বৈশিষ্ট্য। ব্যক্তি যখন তার কাজটি কী উদ্দেশ্যে বা কীভাবে করা হয়েছে এ বিষয়ে ব্যাখ্যা দেয়, তখন তাকে জবাবদিহি করা বলে। সরকারি-বেসরকারি প্রতিষ্ঠান, বিভিন্ন সামাজিক, রাজনৈতিক এবং আর্থিক সংগঠনের সিদ্ধান্ত গ্রহণকারী জনগণ সংগঠনের সংশ্লিষ্টদের কাছে তাদের কাজের জন্য কমবেশি দায়বন্ধ। সর্বস্তরে জবাবদিহিতা নিশ্চিত করা সম্ভব হলে দুর্নীতি কমবে, আমলাতান্ত্রিক জটিলতা হ্রাস পাবে, সর্বোপরি জনকল্যাণ নিশ্চিত হবে।"
        },
        {
          "label": "গ",
          "question": "জনাব 'D' সরকারের কোন অঙ্গের সদস্য? ব্যাখ্যা করো।",
          "explanation": "জনাব 'D' সরকারের বিচার বিভাগের সদস্য। সরকারের যে বিভাগ ন্যায়বিচার প্রতিষ্ঠার উদ্দেশ্যে আইন বিভাগ কর্তৃক প্রণীত আইনসমূহকে বিশেষ বিশেষ ক্ষেত্রে প্রয়োগ করে অপরাধীর দণ্ড বিধান করে থাকে তাকে বিচার বিভাগ বলে। বিচার বিভাগের প্রধান কাজ হচ্ছে আইন অনুযায়ী বিচারকার্য পরিচালনা করা। বিচারকগণ যদি আইনসভা প্রণীত বা প্রথাগত আইনের ভাষাকে অস্পষ্ট বা পরস্পর বিরোধী বলে মনে করে তাহলে বিচার বিভাগ তার ব্যাখ্যা প্রদান করে থাকে। বিচার বিভাগ সংবিধানের অভিভাবক ও ব্যাখ্যাকারক হিসেবে কাজ করে। এছাড়াও নাগরিক অধিকার সংরক্ষণ করে এবং ব্যক্তিস্বাধীনতার রক্ষক হিসেবে কাজ করে। মৌলিক অধিকার রক্ষা করতে প্রয়োজনে বিচার বিভাগ স্বপ্রণোদিত হয়ে বিভিন্ন রুল জারি করে। এছাড়াও বিচার বিভাগ ন্যায়বিচার প্রতিষ্ঠায় অনুসন্ধান ও তদন্ত করা, শাসন বিভাগকে বিভিন্ন বিষয়ে পরামর্শ দান প্রভৃতি কাজ করে থাকে। উদ্দীপকে বর্ণিত হয়েছে, সরকারের একটি গুরুত্বপূর্ণ অঙ্গের সদস্য জনাব 'D'। তার বিভাগের প্রধান দায়িত্ব হলো জনগণের মৌলিক অধিকার নিশ্চিত করা, আইনের ব্যাখ্যা প্রধান ও নির্বাহী বিভাগকে পরামর্শ প্রদান করা। এখানে বিচার বিভাগের কথা বলা হয়েছে। কেননা, এ বিষয়গুলো বিচার বিভাগের কার্যাবলিকে নির্দেশ করে, যা উপরে আলোচিত হয়েছে। তাই বলা যায়, জনাব 'D' সরকারের বিচার বিভাগের সদস্য।"
        },
        {
          "label": "ঘ",
          "question": "উক্ত বিভাগের স্বাধীনতা রক্ষায় তোমার মতামত যুক্তিসহকারে উপস্থাপন করো।",
          "explanation": "উত্ত বিভাগ তথা বিচার বিভাগের স্বাধীনতা রক্ষার বেশকিছু উপায় রয়েছে বলে আমি মনে করি। যেকোনো রাষ্ট্রের শাসনব্যবস্থায় স্বাধীন ও নিরপেক্ষ বিচার বিভাগের ভূমিকা অপরিসীম। বিচার বিভাগের স্বাধীনতা বলতে বোঝায় আইন ও শাসন বিভাগের নিয়ন্ত্রণমুক্ত থেকে স্বাধীনভাবে বিচারকার্য পরিচালনা করা। যা বিচার বিভাগের স্বাধীনতাকে নির্দেশ করে। বিচার বিভাগের স্বাধীনতা রক্ষার জন্য যেসব ব্যবস্থা নিতে হবে সেগুলো হলো-প্রথমত, বিচার বিভাগের স্বাধীনতা রক্ষার জন্য আইন বিষয়ে অভিজ্ঞ, সৎ, সাহসী এবং দলীয় রাজনীতির সাথে প্রত্যক্ষ সম্পর্কহীন ব্যক্তিদেরকে বিচারপতি পদে নিয়োগের ব্যবস্থা করতে হবে। দ্বিতীয়ত, বিচারক নিয়োগের ক্ষেত্রে শাসন বিভাগের মাধ্যমে সরাসরি নিয়োগ পদ্ধতিই উত্তম। এক্ষেত্রে বিচারকমণ্ডলীর সমন্বয়ে গঠিত একটি স্থায়ী কমিটির সুপারিশক্রমে শাসন বিভাগের মাধ্যমে বিচারক নিয়োগ করা জরুরি। তৃতীয়ত, বিচারপতিদের কার্যকালের স্থায়িত্ব বিধান করা প্রয়োজন। কেননা, কার্যকালের স্থায়িত্ব নিশ্চিত থাকলে বিচারকরা নির্ভয়ে ও সততার সাথে বিচারকাজ সম্পাদন করতে পারেন। চতুর্থত, বিচারকদের জন্য আকর্ষণীয় বেতন-ভাতা এবং অন্যান্য সুযোগ-সুবিধা প্রদান করতে হবে। ফলে তারা সৎ ও নির্লোভ থাকবেন এবং হীনম্মন্যতায় ভুগবেন না। পঞ্চমত, যোগ্যতা ও জ্যেষ্ঠতার ভিত্তিতে সময়মতো বিচারকদের পদোন্নতির ব্যবস্থা করতে হবে। ষষ্ঠত, বিচার বিভাগের স্বাধীনতা রক্ষার জন্য আইন ও শাসন বিভাগের প্রভাবমুক্ত থাকা অত্যাবশ্যক। পরিশেষে বলা যায়, স্বাধীন বিচার বিভাগ আধুনিক গণতান্ত্রিক শাসনব্যবস্থার অপরিহার্য পূর্বশর্ত। তাই বিচার বিভাগের স্বাধীনতা রক্ষার জন্য উপরে বর্ণিত বিষয়গুলো গুরুত্বসহকারে বাস্তবায়ন করা প্রয়োজন।"
        }
      ]
    },
    {
      "number": "11",
      "uddipok": "জনাব 'A' আইনসভার আস্থা অর্জন করলে রাষ্ট্রপ্রধান তাকে সরকার প্রধান হিসেবে নিয়োগ দেন। 'A' তাঁর আস্থাভাজনদের মন্ত্রিপরিষদে নিয়োগ দিয়ে কেবিনেট গঠন করেন। 'A' এর সরকারকে আইনসভায় জবাবদিহি করতে হয়। কিন্তু মেয়াদ শেষ হওয়ার পূর্বেই আইনসভার আস্থা ভোটে পরাজিত হয়ে 'A' এর সরকারের পতন ঘটে। অন্যদিকে জনাব 'B' গত নির্বাচনে একটি রাষ্ট্রের রাষ্ট্রপ্রধান হিসেবে নির্বাচিত হন। তিনি তাঁর কালে সহায়তার জন্য আজ্ঞাবহ লোকদের মন্ত্রী হিসেবে নিয়োগ দেন যারা তাদের কাজের জন্য জনাব 'B' এর কাজে জবাবদিহিতা করেন।",
      "tag": "RB 25",
      "sub_questions": [
        {
          "label": "ক",
          "question": "কোন প্রতিষ্ঠান সর্বপ্রথম 'সুশাসন' প্রত্যয়টি ব্যবহার করেন?",
          "explanation": "বিশ্বব্যাংক সর্বপ্রথম 'সুশাসন' প্রত্যয়টি ব্যবহার করেন।"
        },
        {
          "label": "খ",
          "question": "সামাজিক ন্যায়বিচার বলতে কী বোঝায়?",
          "explanation": "সামাজিক ন্যায়বিচার বলতে মানুষের অধিকার এবং মানুষের যা প্রাপ্য তা প্রদান করাকে বোঝায়। সামাজিক ন্যায়বিচার বিশ্বশান্তি, ঐক্য ও নিরাপত্তার চাবিকাঠি। এটি মানুষের বিবেককে জাগ্রত করে অন্যায়-অবিচারের পথ থেকে দূরে রাখে। সামাজিক ন্যায়বিচার প্রতিষ্ঠিত হলে বিত্তশালী ও ক্ষমতাবানদের প্রভাব ও দাপট থেকে অসহায় দরিদ্র শ্রেণি রক্ষা পায়, সমাজে আইনের শাসন প্রতিষ্ঠিত হয় এবং শান্তি-শৃঙ্খলা স্থাপিত হয়।"
        },
        {
          "label": "গ",
          "question": "জনাব 'A' এর রাষ্ট্রে কোন ধরনের 'সরকার ব্যবস্থা বিদ্যমান? ব্যাখ্যা করো।",
          "explanation": "জনাব 'A'-এর রাষ্ট্রে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে মন্ত্রিপরিষদ শাসিত বা সংসদীয় সরকার ব্যবস্থা বলে। এ সরকার ব্যবস্থা জনমতের মাধ্যমে নিয়ন্ত্রিত হয় এবং জনসাধারণের প্রতিনিধির মাধ্যমে পরিচালিত হয়। এ ব্যবস্থায় বিজয়ী দলের আস্থাভাজন নেতাকে রাষ্ট্রপ্রধান প্রধানমন্ত্রী হিসেবে নিয়োগ দেন। তার নেতৃত্বে গঠিত মন্ত্রিপরিষদের হাতে শাসন সংক্রান্ত সকল ক্ষমতা ন্যস্ত থাকে এবং মন্ত্রিপরিষদ নিজেদের যাবতীয় কাজ ও নীতি নির্ধারণের জন্য আইন পরিষদের কাছে দায়ী থাকে। এ সরকার ব্যবস্থায় প্রধানমন্ত্রী প্রকৃত শাসক হিসেবে স্বীকৃত হন। সংসদীয় সরকারের স্থায়িত্ব আইনসভার আস্থা-অনাস্থার ওপর নির্ভর করে। আইনসভা যদি সরকারের ওপর অনাস্থা জ্ঞাপন করে তাহলে এ সরকারের পতন অনিবার্য। উদ্দীপকে বলা হয়েছে, আইনসভার আস্থা অর্জন করায় রাষ্ট্রপ্রধান জনাব 'A'-কে সরকারপ্রধান তথা প্রধানমন্ত্রী হিসেবে নিয়োগ দেন। 'A' তার আস্থাভাজনদের মন্ত্রিপরিষদে নিয়োগ দিয়ে কেবিনেট গঠন করেন এবং তার সরকারকে আইনসভায় জবাবদিহি করতে হয়। কিন্তু মেয়াদ শেষ হওয়ার পূর্বেই আইনসভার অনাস্থায় 'A'-এর সরকারের পতন ঘটে। পূর্বোক্ত আলোচনার আলোকে বলা যায়, এ বিষয়গুলো সংসদীয় বা মন্ত্রিপরিষদ শাসিত সরকার ব্যবস্থারই বৈশিষ্ট্য। তাই বলা যায়, জনাব 'A'-এর রাষ্ট্রে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান"
        },
        {
          "label": "ঘ",
          "question": "উদ্দীপকে উল্লিখিত দুটি সরকার ব্যবস্থার মধ্যে তুমি কোনটিকে উত্তম বলে মনে কর? যুক্তি দাও। 8",
          "explanation": "জনাব 'A' এবং জনাব 'B' -এর রাষ্ট্রে বিদ্যমান সরকার ব্যবস্থ। হলো যথাক্রমে সংসদীয় বা মন্ত্রিপরিষদ শাসিত সরকার ব্যবস্থা এবং রাষ্ট্রপতি শাসিত সরকার ব্যবস্থা। এ দুটি সরকার ব্যবস্থার মধ্যে আমি রংসদীয় সরকার ব্যবস্থাকে উত্তম বলে মনে করি। সংসদীয় বা মন্ত্রিপরিষদ শাসিত সরকার ব্যবস্থায় রাষ্ট্রপতি হলেন নামমাত্র রাষ্ট্রপ্রধান। এখানে সরকার প্রধান হলেন প্রধানমন্ত্রী। আর রাষ্ট্রপতি শাসিত সরকার ব্যবস্থায় রাষ্ট্রপতি হলেন সর্বময় ক্ষমতার অধিকারী। তিনি একই সাথে সরকার ও রাষ্ট্রপ্রধান। রাষ্ট্রপতি শাসিত সরকারের তুলনায় সংসদীয় সরকার ব্যবস্থা বেশি দায়িত্বশীল। সংসদীয় সরকারে আইনসভার সংখ্যাগরিষ্ঠ দলের সদস্যরা মন্ত্রীসভা গঠন করেন বলে আইনসভা ও শাসন বিভাগের মধ্যে বিরোধের আশংকা খুবই কম। অন্যদিকে, রাষ্ট্রপতি শাসিত সরকার ব্যবস্থায় মন্ত্রীরা আইনসভার সদস্য না হওয়ায় আইনসভা ও শাসন বিভাগের মধ্যে বিরোধের যথেষ্ট আশঙ্কা থাকে। মন্ত্রিপরিষদ শাসিত সরকার ব্যবস্থায় জনগণের নির্বাচিত প্রতিনিধিদের মাধ্যমে শাসনকার্য পরিচালিত হয় বলে রাষ্ট্রপতি শাসিত সরকারের তুলনায় উৎকৃষ্ট আইন প্রণয়ন ও উন্নত ধরনের শাসন সম্ভব হয়। আবার সংসদীয় সরকারের মন্ত্রিসভা আইনসভার কাছে দায়ী থাকে বলে মন্ত্রীরা স্বেচ্ছাচারী হতে পারে না। কিন্তু রাষ্ট্রপতি শাসিত সরকার ব্যবস্থায় শাসন বিভাগ আইন বিভাগের নিয়ন্ত্রণমুক্ত থাকে বলে মন্ত্রীদের স্বেচ্ছাচারী হওয়ার আশঙ্কা থাকে। এছাড়াও সংসদীয় সরকার সাধারণত রাষ্ট্রপতি শাসিত সরকারের তুলনায় অধিক গণমুখী হতে পারে। কারণ সংসদীয় সরকার হলো জনমতভিত্তিক শাসনব্যবস্থা। গণতান্ত্রিক শাসনব্যবস্থার উন্নয়নে মন্ত্রিপরিষদ বা সংসদীয় সরকার ব্যবস্থা সবচেয়ে বেশি উপযোগী। গণতান্ত্রিক শাসনব্যবস্থার জনমতের প্রাধান্য, বহুদলীয় ব্যবস্থা, প্রতিনিধিত্বমূলক সরকার, নির্বাচন, নমনীয়তা প্রভৃতি গুরুত্বপূর্ণ বৈশিষ্ট্যাবলি সংসদীয় সরকার ব্যবস্থায় বিদ্যমান। উপরের আলোচনা শেষে বলা যায়, আধুনিক গণতান্ত্রিক শাসন ব্যবস্থাসমূহের মধ্যে সর্বোত্তম শাসনব্যবস্থা হলো মন্ত্রিপরিষদ শাসিত বা সংসদীয় সরকার ব্যবস্থা। কেননা এ সরকার জনসাধারণ কর্তৃক নির্বাচিত জনপ্রতিনিধিদের দ্বারা পরিচালিত হয় এবং জনমত দ্বারা নিয়ন্ত্রিত হয়।"
        }
      ]
    }
  ]
}