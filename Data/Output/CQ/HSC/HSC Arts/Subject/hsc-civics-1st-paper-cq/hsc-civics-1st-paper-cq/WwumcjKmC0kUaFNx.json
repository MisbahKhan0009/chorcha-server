{
  "title": "দিনাজপুর বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "'X' রাষ্ট্র 'Y' রাষ্ট্র ১. বহুদলীয় ২. আইনের শাসন ৩. জনমতের প্রাধান্য ১. একদলীয় ২. বল প্রয়োগ ৩. প্রচার যন্ত্রের একচেটিয়া ব্যবহার",
      "tag": "DIN.B 19",
      "sub_questions": [
        {
          "label": "ক",
          "question": "প্রজাতন্ত্র কী?",
          "explanation": "যে সরকারব্যবস্থায় রাষ্ট্রপ্রধান জনগণের প্রত্যক্ষ বা পরোক্ষ ভোটের মাধ্যমে নির্বাচিত হন তাকে প্রজাতন্ত্র বলে।"
        },
        {
          "label": "খ",
          "question": "শাসন বিভাগের দায়িত্বশীলতা বলতে কী বোঝায়?",
          "explanation": "আইনবিভাগ প্রণীত আইন অনুসারে সরকারের যে বিভাগ দেশ পরিচালনা করে তাকে শাসনবিভাগ বলে। আর এ বিভাগের ওপর অর্পিত দায়িত্ব সঠিকভাবে এবং যথাসময়ে পালন করাই হলো শাসন বিভাগের দায়িত্বশীলতা। শাসন বিভাগ রাষ্ট্রের মস্তিষ্কস্বরূপ। এ বিভাগকে ঘিরেই সমগ্র শাসনতন্ত্র পরিচালিত হয়।। । তাই এ বিভাগের কাজ যেমন বেশি, দায়িত্বশীলতাও বেশি। শাসন বিভাগকে রাষ্ট্রের আইন সংক্রান্ত, বিচার সংক্রান্ত, অভ্যন্তরীণ শান্তি-শৃঙ্খলা রক্ষা, প্রতিরক্ষা, পররাষ্ট্র, অর্থসংক্রান্ত, জনকল্যাণমূলক, সামরিক কার্যাবলিসহ নানা কাজ করতে হয়। এজন্য শাসন বিভাগে নিয়োজিত কর্তাব্যক্তিদের নির্ধারিত কাজের জন্য উর্ধ্বতন কর্তৃপক্ষের কাছে জবাবদিহি করতে হয়। আর দায়িত্বশীল ব্যক্তিরাই তাদের কাজ সুষ্ঠুভাবে করতে পারেন। আর তাদের দায়িত্বশীলতার ওপর দেশ ও জাতির মঙ্গল নির্ভর করে।"
        },
        {
          "label": "গ",
          "question": "উদ্দীপকে 'X' রাষ্ট্রে কোন ধরনের সরকারব্যবস্থা বিদ্যমান সে সরকারব্যবস্থার সাফল্যের শর্তাবলি উল্লেখ করো।",
          "explanation": "উদ্দীপকের ছক অনুযায়ী 'A' নামক রাষ্ট্রে গণতান্ত্রিক সরকার ব্যবস্থা বিদ্যমান। 1 গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম-বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। প্রতিনিধিত্বমূলক গণতন্ত্রে বিভিন্ন রাজনৈতিক দল এবং আইনের শাসন বিদ্যমান থাকে। এছাড়া গণতান্ত্রিক রাষ্ট্রে শাসন বিভাগের ওপর আইন বিভাগের নিয়ন্ত্রণ থাকে। ফলে শাসন বিভাগ স্বেচ্ছাচারি হতে পারে না। আবার আইন বিভাগ প্রণীত আইনের মাধ্যমে বিচার বিভাগ শাস্তি। প্রদান এবং নিরপরাধীকে মুক্তিদান করে। ফলে বিচার বিভাগের উপরও আইন বিভাগের পরোক্ষ নিয়ন্ত্রণ থাকে। এছাড়া গণতান্ত্রিক সরকার হচ্ছে জবাবদিহিমূলক শাসনব্যবস্থা। এ ব্যবস্থায় সরকারের দায়িত্বশীল প্রত্যেককে তার কাজের জন্য জনগণের নিকট জবাবদিহি করতে হয়। উদ্দীপকে লক্ষ করা যায়, 'A' এর রাষ্ট্রে একাধিক রাজনৈতিক দল এবং আইনের শাসন বিদ্যমান রয়েছে। সরকারের অন্যান্য বিভাগের ওপর আইনসভার প্রাধান্য বিদ্যমান। এছাড়া দায়িত্বশীল সরকার ব্যবস্থাও বিদ্যমান। তাই বলা যায়, উদ্দীপকের 'A' রাষ্ট্রে গণতান্ত্রিক সরকার ব্যবস্থা বিদ্যমান।"
        },
        {
          "label": "ঘ",
          "question": "'Y' রাষ্ট্রের শাসন ব্যবস্থা অপেক্ষা 'X' রাষ্ট্রের শাসন ব্যবস্থা উত্তম- আলোচনা করো।",
          "explanation": "'A' ও 'B' রাষ্ট্রের মধ্যে আমি 'A' রাষ্ট্রে বিদ্যমান সরকার ব্যবস্থাকে উত্তম মনে করি। শান্তি-শৃঙ্খলা ও স্বাধীনতা রক্ষা করা এবং নাগরিকদের নৈতিক, আর্থিক ও মানবিক বিকাশ সাধন রাষ্ট্রের প্রধান উদ্দেশ্য। আর রাষ্ট্র পরিচালনার একটি গুরুত্বপূর্ণ উপাদান হলো সরকার। চলমান বিশ্বে নানা ধরনের সরকারের অস্তিত্ব লক্ষ করা যায়- গণতান্ত্রিক ও একনায়কতান্ত্রিক সরকার ব্যবস্থা তার মধ্যে উল্লেখযোগ্য। উদ্দীপকে 'A' রাষ্ট্রে বিদ্যমান সরকার পদ্ধতি বা গণতান্ত্রিক সরকার ব্যবস্থা আধুনিক সরকার ব্যবস্থাগুলোর মধ্যে সর্বোত্তম। এ ব্যবস্থায় ক্ষমতার উৎস হলো জনগণ। গণতান্ত্রিক ব্যবস্থায় বিশেষ করে সংসদীয় গণতন্ত্রে শাসন বিভাগ তাদের কাজের জন্য আইনসভার নিকট দায়ী থাকে। অন্যদিকে 'B' রাষ্ট্রে বিদ্যমান সরকারব্যবস্থা হলো একনায়কতান্ত্রিক সরকারব্যবস্থা। কেননা একনায়কতন্ত্রে একনায়ক তার কার্যাবলির জন্য কারো কাছে দায়বদ্ধ থাকে না। ফলে এটি একটি দায়িত্বহীন শাসন ব্যবস্থায় পরিণত হয়। গণতান্ত্রিক সরকারব্যবস্থা জনমতভিত্তিক শাসনব্যবস্থা। এ ব্যবস্থায় জনমতের ভিত্তিতে শাসনকার্য পরিচালিত হয় বলে জনআকাঙ্ক্ষা পূর্ণ হয়! অন্যদিকে, একনায়কতন্ত্রে জনগণের আশা-আকাঙ্ক্ষার প্রতিফলন ঘটে না। এখানে জনগণের মতামতকে উপেক্ষা করা হয়। গণতন্ত্র নমনীয় শাসনব্যবস্থা। এ শাসনব্যবস্থায় সরকারকে সহজেই পরিবর্তন করা যায়। কিন্তু একনায়কতান্ত্রিক শাসনব্যবস্থায় ক্ষমতার অতি কেন্দ্রীকরণ হয়ে থাকে। যার কারণে জনগণের আশা-আকাঙ্ক্ষার প্রতিফলন ঘটে না। ফলে সুশাসনও নিশ্চিত হয় না। উপরের আলোচনার প্রেক্ষিতে আমরা বলতে পারি, 'A' রাষ্ট্রে বিদ্যমান গণতান্ত্রিক সরকার ব্যবস্থা, 'B' রাষ্ট্রে বিদ্যমান একনায়কতান্ত্রিক শাসনব্যবস্থা থেকে অধিক জনকল্যাণমূলক। আর তাই 'A' রাষ্ট্রে বিদ্যমান গণতান্ত্রিক শাসনব্যবস্থাকে আমি উত্তম মনে করি।"
        }
      ]
    },
    {
      "number": "2",
      "uddipok": "সদ্য নিয়োগপ্রাপ্ত সরকারি কর্মকর্তা 'X' সরকারি নীতি ও সিদ্ধান্ত বাস্তবায়ন করেন। তিনি নিয়ম-নীতি অনুসরণ করে নিরপেক্ষভাবে দায়িত্ব পালন করেন। অন্যদিকে 'Y' কর্মকর্তা যে কোনো বিষয়ে সিদ্ধান্ত গ্রহণে রাজনৈতিক কর্তৃপক্ষের ওপর সবসময় প্রভাব বিস্তারের চেষ্টা করেন এবং নিজের সিদ্ধান্তকে সঠিক মনে করেন।",
      "tag": "DIN.B 19",
      "sub_questions": [
        {
          "label": "ক",
          "question": "আমলা কারা?",
          "explanation": "শাসন বিভাগের অরাজনৈতিক অংশ যারা বেসামরিক কর্মচারী হিসেবে নিযুক্ত হয়ে রাষ্ট্রের প্রশাসনিক কাজ করেন তারাই হলেন আমলা।"
        },
        {
          "label": "খ",
          "question": "জনসেবা বলতে কী বোঝায়?",
          "explanation": "অন্যের কল্যাণে আত্মত্যাগের মহান ব্রতের নামই জনসেবা। জনসেবা বলতে এক মহান হৃদয়বৃত্তিকে বোঝায়, যার ফলে আত্মত্যাগের মাধ্যমে অন্যের কল্যাণ সাধিত হয়। উদার হৃদয়ে নিজ স্বার্থ বিসর্জন দিয়ে, প্রতিদানের আশা ব্যতিরেকে অপরের দুঃখ-কষ্টে, সমস্যায় পাশে দাঁড়ানো, বিপদে-আপদে সাহায্য করার নামই হলো জনসেবা। এছাড়া অনেকের পেশার সাথেও জনসেবা বিষয়টি জড়িত থাকে। সমাজের প্রতি দায়বদ্ধ থেকে পেশার খাতিরে জনকল্যাণ সাধন করাকেও জনসেবা বলে।"
        },
        {
          "label": "গ",
          "question": "X' কর্মকর্তার সংগঠনের উল্লেখযোগ্য বৈশিষ্ট্যসমূহ আলোচনা করো।",
          "explanation": "'X' কর্মকর্তার সংগঠনটি হলো আমলাতন্ত্র, যার উল্লেখযোগ্য কতগুলে বৈশিষ্ট্য রয়েছে। 'X' একজন সরকারি কর্মকর্তা। অর্থাৎ 'X' একজন আমলা। যার আমলাদের সংগঠনের নাম গুলো আমলাতন্ত্র। আমলাতন্ত্রের বের্ণপন্থ উল্লেখযোগ্য বৈশিষ্ট্য বিদ্যমান। আমলাতন্ত্রের প্রথম ও প্রধান বৈশিষ্ট্য হলো স্বায়িত্ব। এ ব্যবস্থায় যার কর্মরত থাকেন তারা সরকারের স্থায়ী ও বেতনভুক্ত কর্মচারী। আমলাতন্ত্রের একটি বিশেষ দিক হলো পদসোপান। এ ব্যবস্থায় অধস্তন কর্মচারীর উর্ধ্বতন কর্মকর্তাদের আদেশ-নির্দেশ মেনে চলেন। নিয়মানুবর্তির আমলাতন্ত্রের অন্যতম একটি বৈশিষ্ট্য। আমলারা সাধারণত নিয়মনীতির প্রতি শ্রদ্ধাশীল হয়ে থাকেন। নিরপেক্ষতা আমলাতন্ত্রের একটি গুরুত্বপূর বৈশিষ্ট্য। দলীয় রাজনীতির সাথে তাদের কোনো সম্পর্ক থাকে ব দায়িত্বশীলতা আমলাতন্ত্রের একটি বিশেষ দিক। সাধারণত দেখা যায়, আমলারা তাদের কাজের জন্য সর্বদা দায়িত্বশীল থাকেন। এছাড় নিরবচ্ছিজ্ঞাতা, শৃঙ্খলা, প্রশিক্ষণ, লালফিতার দৌরাত্ম্য, জনকল্যাপ ইত্যাদি আমলাতন্ত্রের উল্লেখযোগ্য বৈশিষ্ট্য।"
        },
        {
          "label": "ঘ",
          "question": "উদ্দীপকে 'Y' কর্মকর্তার কর্মকাণ্ড জবাবদিহিতা ও সুশাসন প্রতিষ্ঠায় নেতিবাচক প্রভাব ফেলবে- বিশ্লেষণ করো।",
          "explanation": "উদ্দীপকের 'Y' কর্মকর্তার কর্মকাণ্ড জবাবদিহিতা ও সুশাসন প্রতিষ্ঠায় নেতিবাচক প্রভাব ফেলবে- বক্তব্যটি যথার্থ। আধুনিক গণতান্ত্রিক রাষ্ট্রের অন্যতম অংশ হলো আমলাতন্ত্র। আমলাতন্ত্রের মাধ্যমে সরকারের নীতিনির্ধারণ থেকে শুরু করে বাস্তবায়ন পর্যন্ত সবক্ষেত্রে কাজ হয়ে থাকে। রাজনৈতিক নেতৃত্ব সাধারণত বেশির ভাগ সিদ্ধান্ত নিয়ে থাকেন। তবে পেশাগত দিক থেকে আমলারা বিশেষজ্ঞ। সেজন্য রাজনৈতিক নেতৃত্ব সিদ্ধান্ত বাস্তবায়নে আমলাদের ওপর নির্ভরশীল হয়ে পড়েন। আর কোনো কোনো ক্ষেত্রে উদ্দীপকে বর্ণিত 'Y' কর্মকর্তার মন্ত্রে আমলারা এই সুযোগ গ্রহণ করে সিদ্ধান্ত গ্রহণেও রাজনৈতিক কর্তৃপক্ষের ওপর প্রভাব বিস্তারের চেষ্টা করেন, যা জবাবদিহিতা ও সুশাসন প্রতিষ্ঠায় নেতিবাচক প্রভাব ফেলে। উদ্দীপকে লক্ষ করা যায়, 'Y' একজন আমলা। আমলাদের কাজ' হলো রাজনৈতিক কর্তৃপক্ষের গৃহীত সিদ্ধান্ত বাস্তবায়ন করা। কিন্তু আমলারা যদি সিদ্ধান্ত গ্রহণের ক্ষেত্রে রাজনৈতিক কর্তৃপক্ষকে প্রভাবিত করার চেষ্টা করেন, তাহলে তাদের জবাবদিহিতার বিষয়টি অনিশ্চিত হয়ে পড়ে। আর জবাবদিহিতা না থাকলে সুশাসন প্রতিষ্ঠাও বাধাগ্রস্ত হয়। উপরের আলোচনার ভিত্তিতে একথা নিঃসন্দেহে বলা যায়, একজন আমলা হিসেবে 'Y' কর্মকর্তার কর্মকাণ্ড জবাবদিহিতা ও সুশাসন প্রতিষ্ঠায় নেতিবাচক প্রভাব ফেলবে।"
        }
      ]
    },
    {
      "number": "3",
      "uddipok": "X' দেশে যে শাসনব্যবস্থা বিদ্যমান সেখানে দল পছন্দের কোনো সুযোগ নেই। ক্ষমতাসীন দলই সর্বেসর্বা। অপরদিকে 'Y' দেশে ভিন্ন ভিন্ন মতাদর্শের দলব্যবস্থা বিদ্যমান থাকায় নির্দিষ্ট, সময়। পর জনগণ তাদের পছন্দের দলকে ক্ষমতাসীন করতে পারে।",
      "tag": "DIN.B 19",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "নেতৃত্ব হলো একটি কৌশল, যার মাধ্যমে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন।"
        },
        {
          "label": "খ",
          "question": "চাপসৃষ্টিকারী গোষ্ঠী বলতে কী বোঝায়?",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "X' দেশে কোন ধরনের দলব্যবস্থা বিদ্যমান? তার দোষগুলো ব্যাখ্যা কর।",
          "explanation": "X' দেশে একদলীয় ব্যবস্থা বিদ্যমান। রাষ্ট্রের মধ্যে যখন সাংবিধানিকভাবে একটিমাত্র রাজনৈতিক দলের অস্তিত্ব থাকে এবং রাজনৈতিক কর্মকাণ্ড একটি রাজনৈতিক দলের দ্বারা পরিচালিত হয়, তখন তাকে একদলীয় ব্যবস্থা বলে অভিহিত করা হয়। এ ব্যবস্থায় একটি দলই সব ক্ষমতার উৎস। এ ব্যবস্থায় ক্ষমতাসীন দল ব্যতীত অন্যান্য সব দলকে নিষিদ্ধ করা হয়। উদ্দীপকে দেখা যায়, 'X' দেশে যে শাসনব্যবস্থা বিদ্যমান সেখানে দল পছন্দের কোনো সুযোগ নেই। ক্ষমতাসীন দলই সর্বেসর্বা। অর্থাৎ 'X' দেশে একদলীয় ব্যবস্থা কার্যকর রয়েছে। এ ধরনের দলব্যবস্থায় কতগুলো দোষত্রুটি পরিলক্ষিত হয়। যেমন- একদলীয় ব্যবস্থা সম্পূর্ণ অগণতান্ত্রিক এবং জনগণের ব্যক্তিস্বাধীনতা ও স্বাধীন চিন্তার পথ রুদ্ধ করে দেয়। এ ব্যবস্থায় রাজনীতি সম্পর্কে সাধারণ জনগণ উদাসীন হয়ে পড়ে। একদলীয় শাসনব্যবস্থায় রাজনৈতিক দলের প্রাণশক্তি জনমত উপেক্ষিত হয়। দলীয় আদর্শ ও শৃঙ্খলা বিধানের নামে নাগরিকদের মৌলিক অধিকার খর্ব করা হয়। এ ব্যবস্থায় বিরোধী দল না থাকায় ক্ষমতাসীন দল ধীরে ধীরে স্বৈরাচারী হয়ে ওঠে। শাসকের সাথে শাসিতের সম্পর্ক নষ্ট হয়। একদলীয় ব্যবস্থায় ভিন্ন ভিন্ন সমস্যা ও আশা-আকাঙ্ক্ষাকে কেন্দ্র করে জনগণের মধ্যে ক্ষোভের সৃষ্টি হয়, যাতে বিদ্রোহ-বিপ্লবের সম্ভাবনা নিহিত থাকে। এ ব্যবস্থায় নেতৃত্বের বিকাশ ঘটে না। সর্বোপরি একদলীয় ব্যবস্থায় গণতন্ত্র ও সুশাসন প্রতিষ্ঠা করা যায় না।"
        },
        {
          "label": "ঘ",
          "question": "Y' দেশের দলব্যবস্থা গণতন্ত্রের জন্য সহায়ক- ব্যাখ্যা করো",
          "explanation": "'Y' দেশের দলব্যবস্থা তথা বহুদলীয় ব্যবস্থা গণতন্ত্রের জন্য সহায়ক- কথাটি যথার্থ। যে রাষ্ট্রব্যবস্থায় দুইয়ের অধিক রাজনৈতিক দলের কার্যক্রম দেখা যায়, তাকে বহুদলীয় ব্যবস্থা বলে। বহুদলীয় ব্যবস্থায় প্রতিটি দল নিজ নিজ দলীয় কর্মসূচির মাধ্যমে নির্বাচনে অংশগ্রহণ করে। যে দল সংখ্যাগরিষ্ঠতা অর্জন করে সেই দল সরকার গঠন করে। বহুদলীয় ব্যবস্থায় অনেকগুলো রাজনৈতিক দল বর্তমান থাকে। উদ্দীপকে দেখা যায়, 'Y' দেশে ভিন্ন ভিন্ন মতাদর্শের দলব্যবস্থা বিদ্যমান ১. থাকায় নির্দিষ্ট সময় পর জনগণ তাদের পছন্দের দলকে ক্ষমতাসীন করতে পারে। এটি বহুদলীয় ব্যবস্থার বৈশিষ্ট্যকে প্রতিফলিত করে। এ ব্যবস্থা গণতন্ত্রের জন্য উপযোগী দলব্যবস্থা। কেননা, গণতান্ত্রিক ও শাসনব্যবস্থার একটি গুরুত্বপূর্ণ বৈশিষ্ট্য হলো বহুদলীয় ব্যবস্থা। পরোক্ষ গণতন্ত্রে বিভিন্ন রাজনৈতিক দল থাকে। রাজনৈতিক দলগুলো জনগণের সমর্থন লাভের চেষ্টা করে থাকে। নির্বাচনে যে দল জয়লাভ করে সে দল সরকার গঠন করে। যেসব দল ক্ষমতায় অধিষ্ঠিত হতে পারে না, তারা সরকারের বাইরে থেকে গঠনমূলক বিরোধিতা করে সরকারকে সঠিক পথে পরিচালিত করে থাকে। বহুদলীয় ব্যবস্থায় জনগণ রাজনীতি সচেতন থাকে এবং নিজেদের পছন্দমতো যোগ্য প্রার্থীকে বাছাই করতে পারে। এ ব্যবস্থায় সরকার ইচ্ছেমতো কোনো আইন প্রণয়ন করতে পারে না বলে স্বেচ্ছাচারীও হতে পারে না। এছাড়া গণতন্ত্রের অন্যতম শর্ত হলো পরমতসহিষ্ণুতা ও জনমতের প্রাধান্য। বহুদলীয় ব্যবস্থা বিদ্যমান থাকলে পরমতসহিষ্ণুতা প্রতিষ্ঠিত হয় এবং দলগুলো জনমতের ভিত্তিতে নিজেদের কর্মকাণ্ড ঠিক করে থাকে। পরিশেষে বলা যায়, গণতন্ত্রকে সফল করতে হলে বহুদলীয় ব্যবস্থার কোনো বিকল্প নেই। বিরোধী দল ছাড়া কখনো গণতন্ত্র সফল হতে পারে না। তাই বলা যায়, 'Y' দেশের দলব্যবস্থা বা বহুদলীয় ব্যবস্থা গণতন্ত্রের জন্য সহায়ক।"
        }
      ]
    },
    {
      "number": "4",
      "uddipok": "১৯৬৬ সালে বঙ্গবন্ধু শেখ মুজিবুর রহমান ছয় দফা দাবি উত্থাপন করেন। এ দাবিগুলোর সপক্ষে বিভিন্ন পোস্টার, সভা-সমাবেশ জনগণকে ব্যাপকভাবে উদ্দীপ্ত করে। ফলে গণআন্দোলনের সৃষ্টি হয়।",
      "tag": "DIN.B 19",
      "sub_questions": [
        {
          "label": "ক",
          "question": "রাজনৈতিক সংস্কৃতি কী?",
          "explanation": "রাজনৈতিক সংস্কৃতি হলো সেসব মনোভাব, বিশ্বাস, অনুভূতি ও মূল্যবোধ যা মানুষের রাজনৈতিক আচরণ ও মূল্যবোধকে নিয়ন্ত্রণ করে।"
        },
        {
          "label": "খ",
          "question": "গণতন্ত্রে জনমতের প্রতিফলন, কীভাবে হয়?",
          "explanation": "গণতান্ত্রিক শাসনব্যবস্থায় জনমতের ভূমিকা অত্যন্ত গুরুত্বপূর্ণ। গণতান্ত্রিক শাসনব্যবস্থায় সরকারের পরিচালনা ও সরকারের গঠন এবং সরকারের পরিবর্তন জনমতের ওপর নির্ভরশীল। নির্বাচনের মাধ্যমে জনমতের রায় নিয়েই জনপ্রতিনিধি, নির্বাচিত হয় এবং জনপ্রতিনিধিরা সরকার গঠন করে। অর্থাৎ জনমতই প্রকৃতপক্ষে সরকার গঠন করে। জনমতকে উপেক্ষা করে কোনো গণতান্ত্রিক সরকার ক্ষমতায় টিকে থাকতে পারে না। জনমত হলো গণতান্ত্রিক আদর্শ বাস্তবায়নের মূল চাবিকাঠি।"
        },
        {
          "label": "গ",
          "question": "উদ্দীপকে ছয় দফার পক্ষে কী গড়ে উঠেছিল? তার গুরুত্ব আলোচনা করো।",
          "explanation": "উদ্দীপকে ছয় দফার পক্ষে জনমত গড়ে উঠেছিল। জনমতের গুরুত্ব ব্যাপক। গণতান্ত্রিক শাসনব্যবস্থায় জনমতের গুরুত্ব অপরিসীম। জনমত গণতন্ত্রের ভিত্তি স্বরূপ। জনসম্মতির ভিত্তিতেই গণতান্ত্রিক সরকার ক্ষমতায় অধিষ্ঠিত হয়। জনমত দেশের স্বাধীনতা ও সার্বভৌমত্ব সংরক্ষণে সহায়তা করে। জনগণের স্বার্থ সংরক্ষণে জনমতের গুরুত্ব অপরিসীম। সুষ্ঠু জনমত গণতান্ত্রিক স্বাধীনতা ও স্বার্থ বিঘ্নিত হতে দেয় না। গণতান্ত্রিক ব্যবস্থায় সদাজাগ্রত জনমত সরকারের স্বেচ্ছাচার রোধ করে গণতন্ত্রের স্বরূপ বজায় রাখে। আধুনিক প্রতিনিধিত্বমূলক গণতান্ত্রিক শাসনব্যবস্থায় জনপ্রতিনিধি নির্বাচন ও গঠনের ক্ষেত্রে জনমত মুখ্য ভূমিকা পালন করে। ক্ষমতাসীন দল ও বিরোধী দল জনমতকে ভয় করে চলে। জনমত গণতান্ত্রিক সরকারকে সঠিক পথে পরিচালিত করে। জনমত সরকারকে গতিশীল হতে সাহায্য করে'। জনমতের চাপে সরকার রক্ষণশীল মনোভাব পরিত্যাগ করে যুগোপযোগী ও প্রগতিশীল কর্মসূচি গ্রহণ করতে বাধ্য হয়। গণতান্ত্রিক - দেশে জনমত একটি গুরুত্বপূর্ণ অংশ। জনমত ব্যতীত গণতন্ত্র সফল ও স্থায়ী হয় না। জনমত জনগণের রাজনৈতিক চিন্তাধারাকে বিকশিত করে। তাছাড়া জনমত যুক্তিভিত্তিক সিদ্ধান্ত গ্রহণে সহায়তা করে দ্রুততার সাথে জাতীয় সমস্যার সমাধান করে থাকে। তাই বলা যায়, সঠিক গণতন্ত্র প্রতিষ্ঠা এবং সুষ্ঠুভাবে রাষ্ট্র পরিচালনার ক্ষেত্রে জনমতের গুরুত্ব অনস্বীকার্য।"
        },
        {
          "label": "ঘ",
          "question": "জনসচেতনতা বৃদ্ধির জন্য উদ্দীপকে উল্লেখিত মাধ্যমগুলো যথেষ্ট নয়'- বিশ্লেষণ করো।",
          "explanation": "জনসচেতনতা বৃদ্ধি তথা জনমত গঠনের বিভিন্ন মাধ্যম রয়েছে। তাই উদ্দীপকে উল্লেখিত পোস্টার ও সভা-সমাবেশ মাধ্যম দু'টি জনসচেতনতা বৃদ্ধি করলেও জনমত গঠনে যথেষ্ট নয় বলে আমি মনে করি। জনমত গঠনের বিভিন্ন মাধ্যম রয়েছে। জনমতের প্রাথমিক মাধ্যম হলো পরিবার। প্রতিটি মানুষ প্রথমে তার পরিবারেই দেশ, জাতি, সরকার ও বিশ্ব সম্পর্কে ধারণা লাভ করে। গণতান্ত্রিক রাষ্ট্রে প্রচার মাধ্যম জনমত গঠনে উল্লেখযোগ্য ভূমিকা পালন করে। 'পত্র-পত্রিকার মাধ্যমে জনগণ দেশ-বিদেশের খবরাখবর জানতে পারে যা তাদের মতামত গঠনে সহায়তা করে। শিক্ষা প্রতিষ্ঠান জনমত গঠনের গুরুত্বপূর্ণ একটি মাধ্যম। দেশের ভবিষ্যৎ প্রজন্ম স্কুল, কলেজ, মাদ্রাসা, বিশ্ববিদ্যালয়ে জ্ঞানার্জন করে। শিক্ষা প্রতিষ্ঠানে শিক্ষার্থীরা অনুকূল পরিবেশে বহুমুখী জ্ঞান লাভ করে যা তাদের চিন্তা-চেতনার ওপর গভীরভাবে প্রভাব ফেলে। প্রচার ও বিনোদন মাধ্যম হিসেবে রেডিও, টিভি ও চলচ্চিত্র জনমত গঠনে গুরুত্বপূর্ণ ভূমিকা পালন করে। রাজনৈতিক দল গণতান্ত্রিক রাষ্ট্রে জনমত গঠনের অন্যতম শ্রেষ্ঠ মাধ্যম। প্রতিটি রাজনৈতিক দলই কতগুলো আদর্শের ভিত্তিতে গড়ে ওঠে। দলীয় আদর্শকে সামনে রেখে তারা নির্বাচনি কর্মসূচি ঘোষণা ও প্রচার করে জনসমর্থন লাভের চেষ্টা করে। তাদের নানামুখী প্রচারণায় জনগণের মধ্যে 'রাজনৈতিক শিক্ষার বিস্তার ঘটে এবং জনমত গড়ে ওঠে। আইনসভা জনমত গঠনের আরেকটি গুরুত্বপূর্ণ মাধ্যম। জনপ্রতিনিধিরা আইনসভায় নিজ নিজ এলাকার জনগণের অভাব-অভিযোগ পেশ করে এবং উক্ত অভাব- অভিযোগের ওপর তুমুল তর্ক-বিতর্ক হয়। এতে জনগণ নিজস্ব মতামত প্রকাশ করার সুযোগ পায়। এছাড়া ধর্মীয় সংঘ, পেশাজীবি সংগঠন, বন্ধুবান্ধব, কর্মক্ষেত্র, তথ্যপ্রযুক্তি প্রভৃতি জনমত গঠনের গুরুত্বপূর্ণ মাধ্যমে হিসেবে কাজ করে। উল্লিখিত আলোচনা থেকে সুস্পষ্টভাবে প্রতীয়মান হয়, পোস্টার ও সভা- সমাবেশ ছাড়াও জনমত গঠনের আরও অনেক মাধ্যম রয়েছে। তাই জনসচেতনতা বৃদ্ধিতে উদ্দীপকে উল্লেখিত এ দুটি মাধ্যম যথেষ্ট নয়- উক্তিটি যথার্থ।"
        }
      ]
    },
    {
      "number": "5",
      "uddipok": "রাফিন বিদেশে পড়াশোনার জন্য অনলাইনের মাধ্যমে আবেদন, পরীক্ষা, ভর্তি ও সরকারি অনুমোদন নিয়ে ইতালিতে উচ্চ শিক্ষা গ্রহণ করছে। সে মোবাইল ফোনের মাধ্যমে পরিবারের সাথে যোগাযোগ করে।",
      "tag": "DIN.B 19",
      "sub_questions": [
        {
          "label": "ক",
          "question": "ইন্টারনেট কী?",
          "explanation": "ইন্টারনেট হলো পৃথিবীজুড়ে বিস্তৃত অসংখ্য কম্পিউটারের সমন্বয়ে গঠিত একটি বিরাট নেটওয়ার্ক ব্যবস্থা।"
        },
        {
          "label": "খ",
          "question": "জি 2 সি এর ধারণা দাও।",
          "explanation": "G2C (Government to Citizens) দ্বারা সরকার থকে নাগরিক এর সম্পর্ককে বোঝানো হয়। ই-গভর্নেন্সের প্রাথমিক উদ্দেশ্য হলো সরকারি সেবা ও কার্যক্রম জনগণের নিকট সহজলভ্য করা। এক্ষেত্রে G2C মিথস্ক্রিয়ার মাধ্যমে সরকার ও নাগরিকের মধ্যে কার্যকর যোগাযোগ ব্যবস্থা গড়ে ওঠে এবং নাগরিকগণ সরকারের ব্যাপকভিত্তিক তথ্য ও সেবায় সহজে প্রবেশ করতে পারে। G2C মিথস্ক্রিয়ার ফলে নাগরিকবান্ধব সরকারব্যবস্থা গড়ে ওঠে। এর ফলে একদিকে জনগণ সরকারি সেবার সুফল ভোগ করে এবং অন্যদিকে সরকারি সেবার গুণগত মান বৃদ্ধি পায়। নাগরিকগণ সরকারের নিকট থেকে যেসব সেবা পেয়ে থাকে তার মধ্যে উল্লেখযোগ্য কয়েকটি সেবা হলো- অনলাইনে জন্ম ও মৃত্যুর নিবন্ধন, নাগরিকত্ব সনদ প্রদান, স্বাস্থ্য ও শিক্ষা সেবা, বিভিন্ন লাইসেন্স প্রদান ও নবায়ন, আয়করসংক্রান্ত সেবা, বিল প্রদান, চাকরিসংক্রান্ত তথ্য প্রদান, অনলাইনে বিভিন্ন পরীক্ষার ফরম পূরণ ও আবেদন, ভ্রমণ টিকিট প্রদান ইত্যাদি।"
        },
        {
          "label": "গ",
          "question": "উদ্দীপকে রাফিন কোন ধরনের ব্যবস্থার সুফল ভোগ করছে? ব্যাখ্যা করো।",
          "explanation": "উদ্দীপকে তথ্য ও প্রযুক্তি নির্ভর যে ব্যবস্থার চিত্র ফুটে উঠেছে তা হলো ই-গভর্নেন্স । ই-গভর্নেন্সের অনেক সুবিধা রয়েছে। ই-গভর্নেন্স হলো শাসনকার্যে স্বচ্ছতা ও দ্রুতগতি নিশ্চিত করার লক্ষ্যে সরকারের বিভিন্ন বিভাগের কার্যক্রমে ডিজিটাল যন্ত্র-সরঞ্জাম তথা প্রযুক্তির প্রয়োগ ঘটানো। এর আওতায় সরকারের সাথে নাগরিকদের যোগাযোগ ও তথ্যের আদান-প্রদান, সহজে ও দ্রুত নাগরিকদের সরকারি সেবা পৌঁছে দেওয়া এবং সরকারের সাথে অন্য রাষ্ট্রের যোগাযোগ ইত্যাদি কাজ চালানো হয়। অন্যান্য দেশের মতো বাংলাদেশেও ই-গভর্নেন্স ব্যবস্থা চালু হওয়ার ফলে জনগণ ঘরে বসেই বিভিন্ন সরকারি সেবা ভোগ করছে। ই- গভর্নেন্স তথ্য-প্রযুক্তি ব্যবহার করে প্রশাসনিক কর্মকাণ্ডের গতি বাড়িয়েছে। এর মাধ্যমে শিক্ষা, স্বাস্থ্য, কৃষি, সামাজিক নিরাপত্তা ইত্যাদি খাতে সরকার যে সেবা দিচ্ছে তা জনগণের কাছে পৌঁছানো সহজতর হচ্ছে। বর্তমানে পরীক্ষার ফল জানা, পাবলিক বিশ্ববিদ্যালয় ও কলেজে ভর্তি ফরম পূরণ করা, ট্রেনের টিকিট কাটা, পাসপোর্টের আবেদন জমা দেওয়া, সরকারি চাকরির আবেদন করা, কর' ও পরিসেবার বিল দেওয়া, টেন্ডার জমা দেওয়া এসব কাজ মানুষ সহজেই অনলাইনে করতে পারছে। উদ্দীপকে দেখা যাচ্ছে, নাহিদ ঢাকা না গিয়েই গ্রামে বসে অনলাইনে ঢাকা বিশ্ববিদ্যালয়ের ভর্তি ফরম পূরণ করে। কিছুদিন পরে সে তার মোবাইলে ভর্তি পরীক্ষার তারিখ ও ভেন্যু সম্পর্কিত একটি এস.এম.এস পায়। অনলাইনভিত্তিক এই সেবা ই-গভর্নেন্সের সুফলকেই নির্দেশ করছে।"
        },
        {
          "label": "ঘ",
          "question": "উক্ত ব্যবস্থার প্রতিবন্ধকতাসমূহ বিশ্লেষণ করো।",
          "explanation": "উদ্দীপকে ইজিাতকৃত ব্যবস্থা হলো ই-গভর্নেন্স। উন্নয়নশীল দেশসমূহে ই-গভর্নেন্স প্রতিষ্ঠার ক্ষেত্রে নানাবিধ প্রতিবন্ধকতা লক্ষ করা যায়। উদ্দীপকে যেসব সুবিধার কথা বলা হয়েছে সেগুলো ই-গভর্নেন্স এর সুবিধা । এসব সুবিধা বাস্তবায়নে বিভিন্ন প্রতিবন্ধকতা রয়েছে। ই-গভর্নেন্স-এর বিভিন্ন প্রতিবন্ধকতা নিম্নরূপ- ই-গভর্নেন্সবান্ধব অবকাঠামো অত্যন্ত ব্যয়বহুল ও সময়সাপেক্ষ, যা তৃতীয় বিশ্বের দেশগুলোর জন্য এক বিরাট চ্যালেঞ্জ।নিরবচ্ছিন্ন বিদ্যুৎ সরবরাহের সমস্যা ও স্বল্পমূল্যে বিদ্যুতের ব্যবহার না করতে পারা ই-গভর্নেন্স বাস্তবায়নের বিশেষ বাধা। উন্নয়নশীল দেশে ইন্টারনেট সেবার সর্বজনীনতা, উচ্চগতি ও স্বল্পমূল্য বিদ্যমান না থাকা ই-গভর্নেন্স বাস্তবায়নের আরেকটি অন্তরায়। ই- গভর্নেন্স প্রতিষ্ঠার জন্য ইংরেজি জ্ঞানসম্পন্ন ও প্রযুক্তিতে দক্ষ মানবসম্পদ প্রয়োজন। কিন্তু উন্নয়নশীল দেশসমূহে বিদ্যমান শিক্ষা ব্যবস্থায় দক্ষ ও পর্যাপ্ত তথ্য-প্রযুক্তি জ্ঞানসম্পন্ন মানবসম্পদের অভাব দেখা যায়। ই-গভর্নেন্স প্রতিষ্ঠার আরেকটি বাধা হলো সরকারি ও বেসরকারি প্রতিষ্ঠানগুলোর মধ্যে আন্তঃযোগাযোগ ও সমন্বয়ের অভাব। তথ্যপ্রযুক্তি ব্যবহারে সাইবার অপরাধের ঝুঁকি থাকায় অনেক মানুষ তথ্যপ্রযুক্তি ব্যবহারে নিরুৎসাহিত হয়। ই-গভর্নঙ্গে প্রতিষ্ঠার জন্য শান্তিপূর্ণ রাজনৈতিক পরিবেশ থাকা অপরিহার্য। কিন্তু অস্থিতিশীল রাজনৈতিক পরিবেশ ই-গভর্নেন্স প্রতিষ্ঠায় সরকার ও জনগণের আগ্রহ ও সক্ষমতা উভয়ই কমিয়ে দেয়। এছাড়া ই-গভর্নেন্স সম্পর্কে ইতিবাচক প্রচারণার যেমন অপ্রতুলতা রয়েছে, তেমনি জনগণও সুশাসন এবং ই-গভর্নেন্স বিষয়ে যথেষ্ট সচেতন নয় । পরিশেষে বলা যায়, ই-গভর্নেন্স একটি যুগোপযোগী যোগাযোগ ব্যবস্থা। এর মাধ্যমে সরকার ও জনগণের সম্পর্ক দৃঢ় হয়। কিন্তু নানা প্রতিবন্ধকতার কারণে উন্নয়নশীল দেশসমূহ ই-গভর্নেন্স প্রতিষ্ঠায় পিছিয়ে আছে। এসব প্রতিবন্ধকতা দূর করার জন্য সরকার ও জনগণের সদিচ্ছা থাকা আবশ্যক। তাহলে ই-গভর্নেন্স বাস্তবায়ন অনেকাংশে সহজ হবে ।"
        }
      ]
    },
    {
      "number": "6",
      "uddipok": "'A' দেশের প্রশাসন স্বাধীনভাবে কাজ করতে পারে না, ফলে আইনের শাসন বিঘ্নিত হয়, সম্পদের অপচয় হয়। অন্যদিকে 'B' দেশে জনপ্রতিনিধিরা নির্বাচনের মাধ্যমে পরিবর্তিত হয়। সে দেশের আমলারা দায়িত্বশীল ও রাজনৈতিক পরিবেশ স্থিতিশীল।",
      "tag": "DIN.B 19",
      "sub_questions": [
        {
          "label": "ক",
          "question": "আইনগত কর্তব্য কী?",
          "explanation": "রাষ্ট্রীয় আইন দ্বারা যেসব কর্তব্য আরোপিত ও কার্যকর করা হয় সেগুলো হচ্ছে আইনগত কর্তব্য।"
        },
        {
          "label": "খ",
          "question": "প্রশাসনিক জবাবদিহিতা বলতে কী বোঝায়?",
          "explanation": "প্রশাসনিক কাজের ক্ষেত্রে নিজের কাজের জন্য ঊর্ধ্বতন কর্তৃপক্ষের নিকট ব্যাখ্যাদানের বাধ্যবাধকতাই হচ্ছে প্রশাসনিক জবাবদিহিতা। প্রশাসনিক জবাবদিহিতা সুশাসনের একটি গুরুত্বপূর্ণ বৈশিষ্ট্য। আমলাতন্ত্রের পদসোপান নীতি অনুযায়ী একজন আমলা তার কাজের জন্য ঊর্ধ্বতন কর্তৃপক্ষের কাছে দায়বদ্ধ থাকে এবং জবাবদিহি করতে বাধ্য থাকে। এটিই প্রশাসনিক জবাবদিহিতা। এর ফলে আমলাতান্ত্রিক জটিলতা হ্ৰাস পায় এবং জনকল্যাণ নিশ্চিত হয়, যা সুশাসন প্রতিষ্ঠায় ভূমিকা রাখে।"
        },
        {
          "label": "গ",
          "question": "উদ্দীপকে 'A' এবং 'B' রাষ্ট্রের শাসন ব্যবস্থার গুণগত পার্থক্য ব্যাখ্যা করো ।",
          "explanation": "উদ্দীপকের 'A' এবং 'B' রাষ্ট্রের শাসনব্যবস্থায় গুণগত পার্থক্য রয়েছে। কারণ, 'A' রাষ্ট্রে সুশাসন প্রতিষ্ঠিত হয়নি, আর 'B' রাষ্ট্রে সুশাসন প্রতিষ্ঠিত হয়েছে। সুশাসন হলো দায়িত্বশীল, অংশগ্রহণমূলক, স্বচ্ছ ও ন্যায়সঙ্গত একটি প্রক্রিয়া যা রাষ্ট্রে আইনের শাসন প্রতিষ্ঠা করে। দায়িত্বশীল প্রশাসন, স্থিতিশীল রাজনৈতিক ব্যবস্থা, আইনের শাসনের নিশ্চয়তা প্রভৃতি নিশ্চিত করার মাধ্যমে সুশাসন প্রতিষ্ঠিত হয়। দায়িত্বশীল প্রশাসন ও আইনের শাসন ছাড়া সুশাসন নিশ্চিত করা যায় না। উদ্দীপকে দেখা যায়, 'A' দেশের প্রশাসন স্বাধীনভাবে কাজ করতে পারে না। ফলে আইনের শাসন বিঘ্নিত হয়, সম্পদের অপচয় হয়। সুশাসন না থাকার কারণেই এরকম হয়। অপরদিকে 'B' রাষ্ট্রে জনপ্রতিনিধিরা নির্বাচনের মাধ্যমে পরিবর্তিত হয়। সে দেশের আমলারা দায়িত্বশীল ও রাজনৈতিক পরিবেশ স্থিতিশীল। এসব বিষয় 'B' রাষ্ট্রে সুশাসনের উপস্থিতিকেই নির্দেশ করে। আইনের শাসন সুশাসন প্রতিষ্ঠার অন্যতম প্রধান উপাদান। আইনের শাসন প্রতিষ্ঠিত হলে সমাজে শান্তি বিরাজ করে। রাষ্ট্রে প্রত্যেকটি বিভাগের স্বাধীনভাবে কাজ করতে পারাটাও সুশাসনের জন্য অপরিহার্য। 'A' রাষ্ট্রে এসব শর্ত পূরণ হয়নি। কিন্তু 'B' রাষ্ট্রে এসব শর্ত পূরণ হয়েছে। তাই বলা যায়, উদ্দীপকে 'A' ও 'B' রাষ্ট্রের শাসনব্যবস্থায় গুণগত পার্থক্য রয়েছে।"
        },
        {
          "label": "ঘ",
          "question": "'A' রাষ্ট্রের শাসন ব্যবস্থায় উল্লেখিত প্রতিবন্ধকতা দূরীকরণে। কী কী পদক্ষেপ নেওয়া যায়? বিশ্লেষণ করো।",
          "explanation": "'A' রাষ্ট্রের শাসনব্যবস্থায় উল্লেখিত প্রতিবন্ধকতা অর্থাৎ সুশাসন প্রতিষ্ঠার ক্ষেত্রে বিদ্যমান সমস্যা দূরীকরণে বিভিন্ন পদক্ষেপ নেওয়া যায়। সুশাসন প্রতিষ্ঠার জন্য রাষ্ট্রের আমলাতন্ত্রকে দক্ষ ও কার্যকর করে তোলা অপরিহার্য। যেকোনো রাষ্ট্রের সরকার আমলাতন্ত্র বা জনপ্রশাসনের মাধ্যমেই তার নীতির বাস্তবায়ন করে থাকে। তাই সুশাসন প্রতিষ্ঠায় সরকারের একান্ত কর্তব্য হলো সুশাসনমুখী জনপ্রশাসন গড়ে তোলা। 'A' রাষ্ট্রের প্রশাসন স্বাধীনভাবে কাজ করতে পারে না। তাই 'A' রাষ্ট্রে সুশাসনমুখী প্রশাসন গড়ে তুলতে হবে। সুশাসন প্রতিষ্ঠায় আইনের শাসন অত্যন্ত গুরুত্বপূর্ণ। নাগরিক স্বাধীনতা, গণতন্ত্র, সামাজিক মূল্যবোধ, সাম্য ও মৌলিক অধিকার প্রতিষ্ঠার জন্য আইনের শাসন অত্যাবশ্যক। তাই 'A' রাষ্ট্রে সুশাসন প্রতিষ্ঠায় আইনের শাসন নিশ্চিত করতে হবে। উদ্দীপকের 'A' রাষ্ট্রে সম্পদের অপচয়ও হয়, যা সুশাসনের অন্তরায়। তাই সুশাসন প্রতিষ্ঠায় সম্পদের সঠিক ব্যবহার ও বণ্টন নিশ্চিত করতে হবে। সুশাসন প্রতিষ্ঠার জন্য প্রাকৃতিক সম্পদের পাশাপাশি মানবসম্পদের উন্নয়নেও উদ্যোগ গ্রহণ করতে হবে। সর্বোপরি সুশাসনের উপাদানসমূহ নিশ্চিত করার জন্য জনগণের সচেতনতা প্রয়োজন। নাগরিকরা যদি তাদের অধিকার, দায়িত্ব ও কর্তব্য সম্পর্কে সচেতন হয়, তবে তাদের পক্ষে উন্নয়নমূলক কাজে অংশগ্রহণ সম্ভব হবে। এর ফলে সুশাসন বাস্তবায়নের জন্য গঠিত প্রতিষ্ঠানগুলোর কার্যকারিতা বৃদ্ধি পাবে। পরিশেষে বলা যায়, সুশাসনের প্রতিবন্ধকতা দূরীকরণে সরকার ও নাগরিক উভয়কেই সঠিকভাবে দায়িত্ব পালন করতে হবে। উভয়ের কার্যকরী পদক্ষেপে উদ্দীপকের 'A' রাষ্ট্রের শাসনব্যবস্থায় উল্লেখিত সমস্যা তথা সুশাসনের প্রতিবন্ধকতা দূর করা সম্ভব হবে।"
        }
      ]
    },
    {
      "number": "7",
      "uddipok": "'P' একটি ক্ষুদ্র রাষ্ট্র। এই রাষ্ট্রে একটিমাত্র কেন্দ্রীয় সরকার বিদ্যমান। অপরদিকে 'Q' একটি বৃহৎ রাষ্ট্র। তার অনেকগুলো অঞ্চল রয়েছে। ইচ্ছা করলেও 'Q' দেশের কেন্দ্রীয় সরকার আঞ্চলিক সরকারের 'ক্ষমতায় হস্তক্ষেপ করতে পারে না।",
      "tag": "DIN.B 19",
      "sub_questions": [
        {
          "label": "ক",
          "question": "সরকার কী?",
          "explanation": "সরকার হচ্ছে সার্বভৌম রাষ্ট্রের এমন সংগঠন, যার মাধ্যমে রাষ্ট্রীয় আইন, বিধি প্রয়োগ ও শাসন কাজ পরিচালিত হয়।"
        },
        {
          "label": "খ",
          "question": "সংসদীয় সরকারব্যবস্থা বলতে কী বোঝায়?",
          "explanation": "যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে মন্ত্রিপরিষদ শাসিত বা সংসদীয় সরকার ব্যবস্থা বলে। সংসদীয় সরকার ব্যবস্থা জনমতের মাধ্যমে নিয়ন্ত্রিত হয় এবং জনসাধারণের প্রতিনিধির মাধ্যমে পরিচালিত হয়। সংসদীয় ব্যবস্থায় শাসন সংক্রান্ত সব ক্ষমতা মন্ত্রিপরিষদের হাতে ন্যস্ত থাকে এবং মন্ত্রিপরিষদ নিজেদের যাবতীয় কাজ ও নীতি নির্ধারণের জন্য আইন পরিষদের কাছে দায়ী থাকে। আধুনিক গণতান্ত্রিক শাসনব্যবস্থা সমূহের মধ্যে সংসদীয় বা মন্ত্রিপরিষদ শাসিত সরকার হলো সর্বোত্তম।"
        },
        {
          "label": "গ",
          "question": "উদ্দীপকে 'P' দেশে কোন ধরনের সরকারব্যবস্থা বিদ্যমান? তার গুণসমূহ উল্লেখ করো।",
          "explanation": "A' রাষ্ট্রে এককেন্দ্রিক সরকার ব্যবস্থা বিদ্যমান। উদ্দীপকে 'A' রাষ্ট্রের ক্ষেত্রে বলা হয়েছে, একটিমাত্র কেন্দ্র থেকে পরিচালিত, সুপরিবর্তনীয় সংবিধান এবং ক্ষুদ্র রাষ্ট্রের জন্য উপযোগী। এ তথ্যগুলো এককেন্দ্রিক সরকার ব্যবস্থাকে ইঙ্গিত করে। যে রাষ্ট্রের শাসন ক্ষমতা কৈটিমাত্র জাতীয় বা কেন্দ্রীয় সরকারের হাতে পুঞ্জীভূত থাকে তাকে এককেন্দ্রিক সরকার ব্যবস্থা বলে। কেন্দ্র নিজের প্রয়োজনে বা অঞ্চলসমূহের চাহিদার ভিত্তিতে আঞ্চলিক্ প্রতিষ্ঠান, সংস্থা বা সরকার গঠন করে তাদের হাতে কিছু কিছু ক্ষমতা অর্পণ করে। কিন্তু তারা স্বাধীনভাবে কোনো কাজ করতে পারে না। কেন্দ্র ইচ্ছা করলেই আঞ্চলিক সরকারগুলো পুনর্গঠন করতে পারে। এছাড়া তাদের ক্ষমতার হ্রাস-বৃদ্ধি এমনকি প্রয়োজন মনে করলে বিলুপ্তিও ঘটাতে পারে। এককেন্দ্রিক সরকার ব্যবস্থায় আইনসভা হয় এককক্ষবিশিষ্ট। এককেন্দ্রিক সরকারব্যবস্থায় একক নাগরিকত্ব স্বীকৃত এবং নাগরিকগণ একটিমাত্র কেন্দ্রীয় সরকারের প্রতি আনুগত্য প্রকাশ করে। এ সরকারব্যবস্থায় যুক্তরাষ্ট্রীয় সরকারের মতো দ্বৈত আনুগত্য দেখাতে হয় না। কারণ এককেন্দ্রিক সরকারব্যবস্থায় দ্বৈত নাগরিকতার কোনো সুযোগ নেই। এককেন্দ্রিক সরকার ব্যবস্থায় সংবিধান লিখিত বা অলিখিত যেকোনো ধরনের হতে পরে। তবে অধিকাংশ ক্ষেত্রে রাষ্ট্রপরিচালনার ধারা-উপধারাসমূহ লিখিত থাকে। এককেন্দ্রিক সরকারব্যবস্থা নমনীয় প্রকৃতির হয়ে থাকে। এ সরকার যেকোনো জরুরি অবস্থা বা পরিবর্তিত পরিস্থিতির সাথে সামঞ্জস্য রক্ষা করে সময়োপযোগী ব্যবস্থা গ্রহণে কার্যকর ভূমিকা রাখতে পারে।"
        },
        {
          "label": "ঘ",
          "question": "'Q' দেশের সরকারব্যবস্থার সাফল্যের শর্তাবলি আলোচনা করো।",
          "explanation": "উদ্দীপকে নির্দেশিত সরকার ব্যবস্থা তথা যুক্তরাষ্ট্রীয় সরকারের সাফল্যের জন্য যুক্তরাষ্ট্রীয় মনোভাব, ভৌগলিক নৈকট্য, সাংস্কৃতিক ও ধর্মীয় ঐক্যসহ নানাবিধ শর্ত পূরণ অপরিহার্য। যুক্তরাষ্ট্রীয় সরকার একটু জটিল প্রকৃতির হয় বলে এর সাফল্যের জন্য সর্বপ্রথম যুক্তরাষ্ট্রীয় মনোভাব প্রয়োজন হয়। যুক্তরাষ্ট্রীয় মনোভাব বলতে নাগরিকদের নিজ নিজ স্বাতন্ত্র্য বজায় রেখে পরস্পরের সাথে সংযুক্ত হয়ে ঐক্যবদ্ধ হওয়ার মনোভাবকে বোঝায়। কেননা, অঙ্গরাজ্যগুলোর মধ্যে ঐক্যবোধ না থাকলে যুক্তরাষ্ট্র গঠিত হবে না। তেমনিভাবে ভৌগোলিক নৈকট্য ছাড়া, বিভিন্ন প্রদেশ বা অধিবাসীদের মধ্যে জাতীয় ঐক্য প্রতিষ্ঠা সম্ভব হয় না। যা যুক্তরাষ্ট্রের সফলতার প্রতিবন্ধকতা হতে পারে। ভাষা ও সাংস্কৃতিক ঐক্য যুক্তরাষ্ট্রীয় সরকার ব্যবস্থার সবচেয়ে গুরুত্বপূর্ণ শর্ত। কারণ এর মাধ্যমে নাগরিকদের মধ্যে পারস্পরিক সহযোগিতা ও সহমর্মিতা বৃদ্ধির মাধ্যমে জাতীয় ঐক্য তৈরি হয় এবং যুক্তরাষ্ট্রীয় ব্যবস্থা সফল হয়। পক্ষান্তরে এগুলোর অনুপস্থিতি প্রদেশগুলোর মধ্যে পারস্পরিক বিরোধ সৃষ্টি করে। যেমন- ১৯৪৮-১৯৫২ সালে ভাষা ও সংস্কৃতিগত বৈষম্যের কারণে তৎকালীন পূর্ব-পাকিস্তানে (বর্তমান বাংলাদেশ) ভাষা আন্দোলন সংঘটিত হয়েছিল, যা পাকিস্তান রাষ্ট্রের ভাঙনের সূত্রপাত ঘটায়। পূর্বোক্ত শর্তগুলো ছাড়াও সংবিধানের প্রাধান্য, সুস্থ দলব্যবস্থা, সৎ ও যোগ্য নেতৃত্ব, দ্বি-কক্ষবিশিষ্ট আইনসভা, উপযুক্ত শিক্ষা ও রাজনৈতিক চেতনা প্রভৃতি যুক্তরাষ্ট্রের সাফল্যে গুরুত্বপূর্ণ ভূমিকা রাখে। পরিশেষে বলা যায়, যুক্তরাষ্ট্রীয় সরকারের সাফল্যের সবচেয়ে বড় শক্তি হলো সুশিক্ষিত, সচেতন ও দায়িত্বশীল নাগরিকবৃন্দ যারা জাতীয় ঐক্যের প্রতি শ্রদ্ধাশীল।"
        }
      ]
    },
    {
      "number": "8",
      "uddipok": "রনি একাদশ শ্রেণির মানবিক শাখার ছাত্র। তার আবশ্যিক বিষয় ছাড়াও চতুর্থ বিষয়সহ আরো চারটি বিষয় বেছে নেওয়ার সুযোগ আছে। রনি দুটি লক্ষ্যকে গুরুত্ব দিয়ে তার বিষয় নির্বাচন করেছে। প্রথমত: সুনাগরিক ও রাষ্ট্রীয় বিভিন্ন বিষয়াদি জানা, দ্বিতীয়ত: রাষ্ট্রীয় আয়-ব্যয় ও সম্পদের সুষম বণ্টন ।",
      "tag": "DIN.B 19",
      "sub_questions": [
        {
          "label": "ক",
          "question": "‘মানুষ প্রকৃতিগতভাবেই সামাজিক ও রাজনৈতিক জীব’— উক্তিটি কার?",
          "explanation": "‘মানুষ প্রকৃতিগতভাবেই সামাজিক ও রাজনৈতিক জীব’— উক্তিটি গ্রিক দার্শনিক এরিস্টটলের।"
        },
        {
          "label": "খ",
          "question": "পৌরনীতিকে নাগরিক বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় আলোচনা করে বলে পৌরনীতিকে নাগরিক বিষয়ক বিজ্ঞান বলা হয় । নাগরিক জীবনের সাথে সংশ্লিষ্ট বিভিন্ন ক্রিয়াকলাপ নিয়ে পৌরনীতি অনুশীলন চালায়। নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতির বিষয়বস্তু । তাই পৌরনীতিকে নাগরিক বিষয়ক বিজ্ঞান বলা হয় ।"
        },
        {
          "label": "গ",
          "question": "উদ্দীপকে রনি সুনাগরিক হওয়ার জন্য কোন পাঠ্যবিষয়টি বেছে নিয়েছে? তার বিষয়বস্তু ব্যাখ্যা কর।",
          "explanation": "উদ্দীপকে রনি সুনাগরিক হওয়ার জন্য পৌরনীতি ও সুশাসন পাঠ্যবিষয়টি বেছে নিয়েছে, যার বিষয়বস্তু ব্যাপক ও বিস্তৃত। উদ্দীপকে দেখা যায়, রনি একাদশ শ্রেণির মানবিক শাখার ছাত্র। সে দু'টি লক্ষ্যকে গুরুত্ব দিয়ে দু'টি বিষয় নির্বাচন করেছে। প্রথম লক্ষ্য হলো সুনাগরিক ও রাষ্ট্রীয় বিভিন্ন বিষয়াদি জানা, যা পৌরনীতি ও সুশাসনের বিষয়বস্তুকে নির্দেশ করে। আর দ্বিতীয় লক্ষ্য হলো রাষ্ট্রীয় আয়-ব্যয় ও সম্পদের সুষম বণ্টন সম্পর্কে জানা, যা অর্থনীতির বিষয়বস্তুর অন্তর্ভুক্ত। উল্লিখিত দু'টি বিষয়ের মধ্যে পৌরনীতি ও সুশাসন সুনাগরিক হিসেবে গড়ে ওঠার যাবতীয় দিক সম্পর্কে আলোচনা করে বিধায় রনি সুনাগরিক হওয়ার জন্য এ বিষয়টি বেছে নিয়েছে । মানুষ যেসব প্রতিষ্ঠান, অভ্যাস ও কার্যাবলি এবং চেতনার মাধ্যমে সামাজিক দায়িত্ব ও কর্তব্য পালন করে, পৌরনীতি ও সুশাসন সেসব বিষয় নিয়ে আলোচনা করে। বিশ্বায়নের যুগে পৌরনীতি ও সুশাসনের আলোচনার পরিধি বিস্তৃত হচ্ছে। আগের মতো এর বিষয়বস্তু শুধু রাজনৈতিক ক্ষেত্রে সীমাবদ্ধ নেই, বরং নাগরিকের কল্যাণসংশ্লিষ্ট সবদিকে বিস্তৃত হয়েছে। সুনাগরিকের গুণাবলি এবং নাগরিকের দায়িত্ব ও কর্তব্য পৌরনীতি ও সুশাসনের গুরুত্বপূর্ণ আলোচ্য বিষয়। পৌরনীতি ও সুশাসন রাষ্ট্রীয় বিভিন্ন প্রতিষ্ঠানের গঠন, কার্যাবলি ও লক্ষ্য-উদ্দেশ্য নিয়ে আলোচনা করে। নাগরিকের অতীত, বর্তমান, ভবিষ্যৎ এবং স্থানীয়, জাতীয় ও আন্তর্জাতিক বিভিন্ন দিক নিয়ে পৌরনীতি ও সুশাসন পর্যালোচনা করে। সর্বোপরি নাগরিকতা সংশ্লিষ্ট যাবতীয় বিষয় পৌরনীতি ও সুশাসনের বিষয়বস্তুর অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লেখিত বিষয় দু'টি একে অপরের পরিপূরক— বিশ্লেষণ কর।",
          "explanation": "উদ্দীপকে উল্লেখিত বিষয় দুটি অর্থাৎ পৌরনীতি ও সুশাসন এবং অর্থনীতি একে অপরের পরিপূরক— কথাটি যথার্থ। পৌরনীতি ও সুশাসন এবং অর্থনীতি উভয়ই সামাজিক বিজ্ঞানের গুরুত্বপূর্ণ শাখা। পৌরনীতি ও সুশাসন নাগরিকের অধিকার, দায়িত্ব ও কর্তব্য, আচরণ প্রভৃতি বিষয় বিশ্লেষণ করে। আর অর্থনীতি নাগরিকের সুবিধার্থে বিভিন্ন অর্থনৈতিক বিষয় নিয়ে আলোচনা করে। উভয়ের লক্ষ্য নাগরিকের কল্যাণ সাধন করা। তাই উভয়ের মধ্যে ঘনিষ্ঠ সম্পর্ক বিদ্যমান। অর্থনীতির সাথে পৌরনীতি ও সুশাসন বিভিন্নভাবে সম্পর্কযুক্ত। প্রতিটি রাজনৈতিক সমস্যার যেমন অর্থনৈতিক দিক রয়েছে, তেমনি প্রতিটি অর্থনৈতিক সমস্যার রয়েছে রাজনৈতিক দিক। পৌরনীতি ও সুশাসন মূলত নাগরিককে অধিকার ও কর্তব্য সম্বন্ধে সচেতন করে। অন্যদিকে, অর্থনীতি মানুষের জীবনে অভাব ও চাহিদার মাঝে সামঞ্জস্য বিধান করে সুন্দর ও সুখী জীবনযাপনে সহায়তা করে থাকে। একটি দেশের রাজনৈতিক সংগঠনের স্থায়িত্ব ও সমৃদ্ধি সে দেশের অর্থনৈতিক সংগঠনের ওপর প্রভাব বিস্তার করে। আবার কোনো দেশের আর্থিক উন্নতি ও অবনতি সমানভাবে সে দেশের রাজনৈতিক ব্যবস্থার ওপর নির্ভরশীল। অর্থনৈতিক পরিকল্পনার সুষ্ঠু বাস্তবায়ন করে আইনের শাসন প্রতিষ্ঠার জন্য প্রয়োজন যোগ্য রাজনৈতিক নেতৃত্ব, দক্ষতা ও দূরদর্শিতা। পরিশেষে বলা যায়, পৌরনীতি ও সুশাসন এবং অর্থনীতি উভয়ই মানবকল্যাণে কাজ করে। একটি ছাড়া অপরটি পরিপূর্ণতা লাভ করতে পারে না। তাই বলা যায়, পৌরনীতি ও সুশাসন এবং অর্থনীতি একে অপরের পরিপূরক।"
        }
      ]
    },
    {
      "number": "9",
      "uddipok": "২০১৮ সালের নির্বাচনে রাজিয়া বেগম ও রনি সমভোটাধিকার প্রয়োগ করে। তারা দুজনই ইটভাটায় একই ধরনের কাজ করে। দিন শেষে মজুরি নেওয়ার সময় রনিকে দেওয়া হয় পাঁচশত টাকা, রাজিয়া বেগমকে চারশত টাকা। এ বিষয়টি নিয়ে রাজিয়া বেগম প্রতিবাদ জানায় কিন্তু কোনো প্রতিকার পায়নি।",
      "tag": "DIN.B 19",
      "sub_questions": [
        {
          "label": "ক",
          "question": "আইন কী?",
          "explanation": "আইন হলো সমাজস্বীকৃত এবং রাষ্ট্র কর্তৃক অনুমোদিত নিয়ম-কানুনের সমষ্টি, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "রাজনৈতিক স্বাধীনতা বলতে কী বোঝায়?",
          "explanation": "রাষ্ট্রীয় কর্মকাণ্ডে ব্যক্তির অংশগ্রহণের স্বাধীনতাকে রাজনৈতিক স্বাধীনতা বলা হয়। রাজনৈতিক স্বাধীনতা বলতে প্রত্যক্ষ ও পরোক্ষভাবে সরকার গঠন ও নিয়ন্ত্রণ করার অধিকার বোঝায়। অধ্যাপক লাস্কির মতে, ‘রাষ্ট্রীয় কার্যকলাপে ভূমিকা পালনের ক্ষমতাকে রাজনৈতিক স্বাধীনতা বলে।' ভোটদানের অধিকার, নির্বাচনে প্রতিদ্বন্দ্বিতার অধিকার, নিরপেক্ষভাবে রাজনৈতিক মতামত প্রকাশের অধিকার, সরকারি চাকরি লাভের অধিকার ইত্যাদি রাজনৈতিক স্বাধীনতার উদাহরণ।"
        },
        {
          "label": "গ",
          "question": "উদ্দীপকে রাজিয়া বেগম কোন ধরনের সাম্য থেকে বঞ্চিত হয়েছেন? ব্যাখ্যা কর।",
          "explanation": "উদ্দীপকে রাজিয়া বেগম অর্থনৈতিক সাম্য থেকে বঞ্চিত হয়েছেন। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সবার মাঝে সমানভাবে ভাগ করে দেওয়া নয়; বরং জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্যের মূল কথা হচ্ছে, যোগ্যতা অনুযায়ী সম্পদ ও সুযোগের বণ্টন । উদ্দীপকে রাজিয়া এ অর্থনৈতিক সাম্য থেকেই বঞ্চিত হয়েছেন। উদ্দীপকে দেখা যায়, রাজিয়া বেগম ও রনি দু'জনই ইটভাটায় একই ধরনের কাজ করেন। কিন্তু দিন শেষে মজুরি নেওয়ার ক্ষেত্রে রনি পায় পাঁচশত টাকা, আর রাজিয়া বেগম পায় চারশত টাকা। অর্থাৎ দক্ষতা ও যোগ্যতা অনুযায়ী একই ধরনের কাজ করেও রাজিয়া বেগম রনির চেয়ে কম মজুরি পাচ্ছেন, যা অর্থনৈতিক সাম্যের ধারণার বিপরীত। তাই বলা যায়, রাজিয়া বেগম অর্থনৈতিক সাম্য থেকে বঞ্চিত হয়েছেন।"
        },
        {
          "label": "ঘ",
          "question": "উদ্দীপকে উল্লেখিত বিষয়টি ছাড়া স্বাধীনতা অর্থহীন— ব্যাখ্যা কর।",
          "explanation": "উদ্দীপকে উল্লেখিত বিষয়টি হলো সাম্য। আর সাম্য ছাড়া স্বাধীনতা অর্থহীন। সাম্য বলতে জাতি-ধর্ম-বর্ণ, নারী-পুরুষ নির্বিশেষে সবাইকে সমান সুযোগ- সুবিধা প্রদানের ব্যবস্থাকে বোঝায়। আর অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। সাম্য ও স্বাধীনতার সম্পর্ক অত্যন্ত নিবিড়। সাম্য নিশ্চিত করার জন্য স্বাধীনতার প্রয়োজন। স্বাধীনতার শর্ত পূরণ না হলে সাম্য প্রতিষ্ঠিত হয় না। আবার স্বাধীনতাকে ভোগ করতে চাইলে সাম্য প্রতিষ্ঠা করতে হবে। তা না হলে দুর্বলের সাম্য সবলের সুবিধায় পরিণত হবে। সাম্য ও স্বাধীনতা একই সাথে বিরাজ না করলে গণতান্ত্রিক অধিকার ভোগ করার প্রশ্নই ওঠে না। সাম্য উঁচু-নিচুর ভেদাভেদ দূর করে। আর স্বাধীনতা সমাজের সুযোগ- সুবিধাগুলো ভোগ করার অধিকার দান করে। স্বাধীনতা ও সাম্য একে অপরের পরিপূরক ও সহায়ক। স্বাধীনতা ও সাম্য একই সাথে বৃহত্তর পরিসরে ব্যক্তি ও সমাজজীবনকে প্রভাবিত ও নিয়ন্ত্রণ করে । স্বাধীনতাকে অর্থবহ করতে হলে সাম্য থাকতে হবে। সাম্য না থাকলে ব্যক্তি তথা সমাজজীবন পূর্ণতা পায় না। উপরের আলোচনা থেকে প্রতীয়মান হয়, সাম্যই স্বাধীনতা ভোগকে নিশ্চিত করে। আর এ কারণেই ‘সাম্য ছাড়া স্বাধীনতা অর্থহীন’— প্রশ্নোক্ত এ উক্তিটি সঠিক।"
        }
      ]
    },
    {
      "number": "10",
      "uddipok": "‘ক’ দেশে সামরিক শাসন জারির ফলে নাগরিকগণ স্বাধীনভাবে মত প্রকাশ করতে পারে না এবং ভোটাধিকার থেকে বঞ্চিত। ‘খ’ দেশের অবস্থা ভিন্ন, সে দেশের জনগণ সমমর্যাদা, সামাজিক নিরাপত্তা ও ব্যক্তিত্ব বিকাশের পরিপূর্ণ সুযোগ পাচ্ছে।",
      "tag": "DIN.B 19",
      "sub_questions": [
        {
          "label": "ক",
          "question": "শিক্ষা লাভের অধিকার কোন ধরনের অধিকার?",
          "explanation": "শিক্ষা লাভের অধিকার হলো আইনগত অধিকারের অন্তর্ভুক্ত সামাজিক অধিকার।"
        },
        {
          "label": "খ",
          "question": "মৌলিক অধিকার কেন প্রয়োজন?",
          "explanation": "নাগরিকের ব্যক্তিত্বের পরিপূর্ণ বিকাশের জন্য মৌলিক অধিকার প্রয়োজন। মৌলিক অধিকার হলো রাষ্ট্র কর্তৃক প্রদত্ত নাগরিকের সেসব সুযোগ-সুবিধা, যা নাগরিকের বেঁচে থাকা ও ব্যক্তিত্ব বিকাশের জন্য প্রয়োজন। মৌলিক অধিকার রাষ্ট্রের সংবিধান কর্তৃক স্বীকৃত ও বলবৎযোগ্য। এ অধিকার মানুষের মৌলিক চাহিদা বা প্রয়োজনের সাথে নিবিড়ভাবে সম্পৃক্ত। আর মৌলিক চাহিদা পূরণ ব্যতীত নাগরিকের ব্যক্তিত্বের পরিপূর্ণ বিকাশ সম্ভব নয় । তাই নাগরিকের জন্য মৌলিক অধিকার অপরিহার্য।"
        },
        {
          "label": "গ",
          "question": "উদ্দীপকে ‘ক’ দেশের জনগণ কোন ধরনের অধিকার থেকে বঞ্চিত? ব্যাখ্যা কর।",
          "explanation": "উদ্দীপকে ‘ক’ দেশের জনগণ আইনগত অধিকারের অন্তর্ভুক্ত রাজনৈতিক অধিকার থেকে বঞ্চিত। যেসব অধিকার একজন নাগরিককে রাষ্ট্রীয় কাজে অংশগ্রহণের সুযোগ করে দেয়, সেগুলোকে রাজনৈতিক অধিকার বলে। রাষ্ট্রের নাগরিক হিসেবে সব ব্যক্তিই কতগুলো বিশেষ রাজনৈতিক অধিকার ভোগ করে। রাজনৈতিক অধিকার সংবিধান অথবা আইন দ্বারা স্বীকৃত। ভোট প্রদান করা, নির্বাচিত হওয়ার অধিকার, শাসনকাজে প্রত্যক্ষ বা পরোক্ষভাবে অংশ নেওয়া, সরকারের কাজে মতামত প্রকাশ করা ইত্যাদি রাজনৈতিক অধিকারের অন্তর্ভুক্ত। উদ্দীপকের তথ্যানুযায়ী, ‘ক’ দেশে সামরিক শাসন জারির ফলে নাগরিকগণ স্বাধীনভাবে মতপ্রকাশ করতে পারে না এবং ভোটাধিকার থেকেও বঞ্চিত। যেহেতু সরকারের কাজে মতামত প্রকাশ করা এবং ভোট প্রদান করা রাজনৈতিক অধিকারের অন্তর্ভুক্ত, সেহেতু বলা যায়, এ দুটি অধিকার না থাকায় ‘ক’ দেশের জনগণ আইনগত অধিকারের অন্তর্ভুক্ত রাজনৈতিক অধিকার থেকেই বঞ্চিত।"
        },
        {
          "label": "ঘ",
          "question": "সুশাসন প্রতিষ্ঠায় ‘খ’ দেশের অবস্থা সহায়ক— বিশ্লেষণ কর ।",
          "explanation": "‘খ’ দেশের জনগণ সমমর্যাদা, সামাজিক নিরাপত্তা ও ব্যক্তিত্ব বিকাশের পরিপূর্ণ সুযোগ পাচ্ছে। তাই ‘সুশাসন প্রতিষ্ঠায় ‘খ’ দেশের অবস্থা সহায়ক’— উক্তিটি যথার্থ । ‘খ’ রাষ্ট্রের বৈশিষ্ট্যাবলি বিচারে বলা যায়, এ রাষ্ট্রে গণতান্ত্রিক শাসনব্যবস্থা এবং মানবাধিকার স্বীকৃত। কেননা মানবাধিকার স্বীকৃত গণতান্ত্রিক রাষ্ট্রেই জনগণ সমমর্যাদা, সামাজিক নিরাপত্তা ও ব্যক্তিত্ব বিকাশের পরিপূর্ণ সুযোগ পায়। আর এরূপ রাষ্ট্র সুশাসন প্রতিষ্ঠায় সহায়ক ভূমিকা পালন করে। গণতান্ত্রিক শাসনব্যবস্থায় জনগণের ক্ষমতায়ন ঘটে। এতে জনকল্যাণের বিষয়টি গুরুত্ব পায় যা সুশাসনের প্রধান লক্ষ্য। তাই সুশাসনের জন্য গণতান্ত্রিক শাসনব্যবস্থা প্রয়োজন। মানবাধিকার হলো সমাজ জীবনের সেসব শর্ত যা ব্যতীত মানুষ তার ব্যক্তিত্বের পূর্ণ বিকাশ সাধন করতে পারে না। এছাড়া মানবাধিকার মানুষের মর্যাদা ও পরিচিতিকে স্বীকৃতি দেয়। মানবাধিকারের সর্বজনীন ঘোষণার প্রথম অনুচ্ছেদে মানবীয় অধিকার, মর্যাদার সমতা ও স্বাধীনতার কথা স্পষ্টভাবে বলা হয়েছে। মানবাধিকারের সর্বজনীন ঘোষণায় সামাজিক নিরাপত্তার বিষয়গুলো গুরুত্বের সাথে উল্লেখ করা হয়েছে। এতে দারিদ্র্য নিরসন ও অভাব মোকাবিলা, বাসস্থান লাভ, স্বাস্থ্য সুবিধা, শিল্প ও বিনোদনের সুযোগ এবং দুর্যোগকালীন সময়ে অর্থনৈতিক নিশ্চয়তার নিরাপত্তা লাভের অধিকার নিশ্চিত করার কথা বলা হয়েছে। মানবাধিকারের এ বিষয়গুলো সুশাসনেরও লক্ষ্য। তাই যে রাষ্ট্রে মানবাধিকার স্বীকৃত, সেখানে সুশাসন প্রতিষ্ঠাও সহজ। উপরের আলোচনার ভিত্তিতে বলা যায়, গণতান্ত্রিক শাসনব্যবস্থা এবং মানবাধিকারের স্বীকৃতি সুশাসনের অন্যতম ভিত্তি। তাই গণতান্ত্রিক শাসনব্যবস্থা এবং মানবাধিকার স্বীকৃত ‘খ’ দেশের অবস্থা নিঃসন্দেহে সুশাসন প্রতিষ্ঠায় সহায়ক।"
        }
      ]
    },
    {
      "number": "11",
      "uddipok": "‘ক’ রাষ্ট্রের নাগরিক রাম, রহিম, জনি ভিন্ন ধর্মাবলম্বী। তারা একই ভাষায় কথা বলে এবং অভিন্ন সংস্কৃতি চর্চা করে। ফলে তারা স্বাধীনতা যুদ্ধে জীবন বাজি রেখে যুদ্ধ করে দেশকে স্বাধীন করেছে। স্বাধীনতা পরবর্তী সময়েও তারা নিজেদের দেশ গড়ার কাজে নিয়োজিত করে।",
      "tag": "DIN.B 19",
      "sub_questions": [
        {
          "label": "ক",
          "question": "জাতীয়তা কী?",
          "explanation": "জাতীয়তা হলো একটি মানসিক ধারণা, যা কোনো একটি জনসমাজকে অন্য জনসমাজ থেকে পৃথক করে এবং নিজেদের মধ্যে ঐক্যবোধ তৈরি করে।"
        },
        {
          "label": "খ",
          "question": "কীভাবে জাতির উদ্ভব হয়?",
          "explanation": "মূলত জাতীয়তা থেকেই জাতির উদ্ভব হয়। জাতি হচ্ছে এমন এক জনসমষ্টি যারা একটি নির্দিষ্ট ভৌগোলিক এলাকায় বাস করে এবং যাদের মধ্যে ভাষাগত, কৃষ্টি ও ঐতিহ্যগত, অর্থনৈতিক ও রাজনৈতিক ঐক্য বিরাজমান। জাতীয়তা একটি মানসিক ধারণা এবং এর মূর্ত রূপ হলো জাতি। কোনো জনসমষ্টি জাতীয়তাবোধে উদ্বুদ্ধ হয়ে রাজনৈতিক সংগঠনে সংগঠিত হলে জাতিতে পরিণত হয়। জাতি হয় স্বাধীন, না হয় স্বাধীনতাকামী। এভাবেই জাতির উদ্ভব হয়।"
        },
        {
          "label": "গ",
          "question": "উদ্দীপকে রাম, রহিম ও জনির কর্মকাণ্ডে কোন ধারণাটি ফুটে উঠেছে? ব্যাখ্যা করো।",
          "explanation": "উদ্দীপকে রাম, রহিম ও জনির কর্মকাণ্ডে দেশপ্রেম ধারণাটি ফুটে উঠেছে দেশের প্রতি ভালোবাসা ও মমত্ববোধকে দেশপ্রেম বলে। দেশের প্রচলিত আইন-কানুন মেনে চলা, জাতীয় সম্পদের সুরক্ষা, আইনের প্রতি শ্রদ্ধাশীল হওয়া প্রভৃতি দেশপ্রেমের অন্তর্ভুক্ত। যাদের মধ্যে দেশপ্রেম রয়েছে তারা দেশের জন্য, দেশের মর্যাদা রক্ষার জন্য আত্মোৎসর্গ করতেও পিছপা হন না । উদ্দীপকে দেখা যায়, ‘ক’ রাষ্ট্রের নাগরিক রাম, রহিম ও জনি ভিন্ন ধর্মাবলম্বী হলেও একই ভাষা ও সংস্কৃতি চর্চা করে। তারা স্বাধীনতা যুদ্ধে জীবন বাজি রেখে যুদ্ধ করে দেশকে স্বাধীন করেছে। স্বাধীনতা পরবর্তী সময়েও তারা নিজেদেরকে দেশ গড়ার কাজে নিয়োজিত করে। কারও মধ্যে দেশপ্রেম থাকলেই এরূপ কাজ করা সম্ভব। কেননা, দেশপ্রেমই শেখায় নিজের ক্ষুদ্রস্বার্থ ত্যাগ করে দেশের স্বার্থ রক্ষায় প্রাণপণ লড়াই করতে। দেশকে গড়ার প্রশ্নে নিজেকে বিলিয়ে দিতে। দেশপ্রেমে উদ্বেলিত হয়েই মানুষ দেশের প্রশ্নে নিজের জীবন পর্যন্ত দিতে কুণ্ঠাবোধ করে না। তাই বলা যায়, উদ্দীপকে রাম, রহিম ও জনির কর্মকাণ্ডে দেশপ্রেম ধারণাটি ফুটে উঠেছে ।"
        },
        {
          "label": "ঘ",
          "question": "জাতি সৃষ্টির জন্য উদ্দীপকে উল্লেখিত উপাদানগুলোই যথেষ্ট নয়— বিশ্লেষণ করো।",
          "explanation": "জাতি সৃষ্টির জন্য উদ্দীপকে উল্লেখিত উপাদানগুলো অর্থাৎ, ভাষা ও সংস্কৃতিগত ঐক্যই যথেষ্ট নয়— কথাটি যথার্থ। জাতি বলতে এমন এক জনগোষ্ঠীকে নির্দেশ করে, যারা একই ভৌগোলিক সীমায় বসবাস করে এবং যাদের মধ্যে ভাষা, সংস্কৃতি, ধর্ম, ঐতিহ্যগত ও রাজনৈতিক ঐক্য বিদ্যমান থাকে। এসবের পাশাপাশি জাতি সৃষ্টিতে রাজনৈতিক সংগঠন অপরিহার্য । উদ্দীপকে জাতি সৃষ্টিতে রাম, রহিম ও জনির একই ভাষায় কথা বলা এবং অভিন্ন সংস্কৃতি চর্চার বিষয়টি বলা হয়েছে। এছাড়াও জাতি সৃষ্টিতে আরও কিছু উপাদান প্রয়োজন। যেমন— জাতি গঠনের অন্যতম উপাদান হলো ভৌগোলিক ঐক্য। ধর্মীয় ঐক্যও জাতি সৃষ্টিতে গুরুত্বপূর্ণ উপাদান হিসেবে কাজ করে। এর ওপর ভিত্তি করে পৃথিবীতে বহু জাতির সৃষ্টি হয়েছে। ইতিহাস ও ঐতিহ্যগত ঐক্যও জাতি গঠনের গুরুত্বপূর্ণ উপাদান। ইতিহাস ও ঐতিহ্যগত ভিন্নতার কারণেই বাংলাদেশ স্বাধীন হয়েছিল। জাতি সৃষ্টিতে সবচেয়ে গুরুত্বপূর্ণ ভূমিকা রাখে মানসিক বা ভাবগত ঐক্য। এছাড়াও অর্থনৈতিক ও রাজনৈতিক ঐক্য, বংশগত ঐক্য প্রভৃতি উপাদান জাতি গঠনে ভূমিকা রাখে। পরিশেষে বলা যায়, জাতি সৃষ্টিতে উপরিউক্ত উপাদানগুলো গুরুত্বপূর্ণ ভূমিকা রাখে। তবে এককভাবে কোনো উপাদানই জাতি সৃষ্টিতে ভূমিকা রাখতে পারে না। তাই বলা যায়, জাতি সৃষ্টির জন্য উদ্দীপকে উল্লেখিত উপাদানগুলোই যথেষ্ট নয়।"
        }
      ]
    }
  ]
}