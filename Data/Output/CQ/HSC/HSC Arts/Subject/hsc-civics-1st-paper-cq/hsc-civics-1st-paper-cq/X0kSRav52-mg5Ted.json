{
  "title": "চট্টগ্রাম বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব 'H' একজন সচেতন নাগরিক। তিনি জাতীয় নির্বাচনে অংশগ্রহণ করেন এবং বিপুল ভোটে জয়লাভ করেন। তিনি সরকারের বিভিন্ন কর্মকাণ্ড নিয়ে গঠনমূলক সমালোচনা করেন। অন্যদিকে জুনাব 'T' সর্বদা রাষ্ট্রীয় আইন মেনে চলেন, নির্বাচনে ভোট প্রদান এবং নিয়মিত কর প্রদান করেন ।",
      "tag": "CTG.B 19",
      "sub_questions": [
        {
          "label": "ক",
          "question": "মানবাধিকার কী?",
          "explanation": "মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তাই মানবাধিকার।"
        },
        {
          "label": "খ",
          "question": "অধ্যাদেশ বলতে কী বোঝায় ?",
          "explanation": "অধ্যাদেশ বা Ordinance হলো জরুরি আইন। জাতীয় সংসদে যখন অধিবেশন থাকবে না, তখন যদি জাতীয় স্বার্থ বিঘ্নিত হওয়ার মতো পরিস্থিতি হয়, তাহলে রাষ্ট্রপতি তার -বিবেচনামতো প্রয়োজনীয় ব্যবস্থা গ্রহণের জন্য যে জরুরি আইন প্রণয়ন বা জারি করতে পারেন, সেগুলোকেই অধ্যাদেশ বলা হয়। এসব অধ্যাদেশ আইনের মতোই কার্যকর হয়। তবে জাতীয় সংসদের পরবর্তী অধিবেশনের প্রথম বৈঠকে এসব অধ্যাদেশ উপস্থাপিত হবে এবং ইতোপূর্বে বাতিল হয়ে না থাকলে উপস্থাপনের ৩০ দিন পর তা বাতিল হয়ে যাবে। আবার এসব অধ্যাদেশ সংসদে অনুমোদিত হলে তা আইনে পরিণত হবে ।"
        },
        {
          "label": "গ",
          "question": "জনাব 'H' কোন ধরনের অধিকার ভোগ করছেন? ব্যাখ্যা করো।",
          "explanation": "জনাব 'H' রাজনৈতিক অধিকার ভোগ করছেন। যেসব অধিকার একজন নাগরিককে রাষ্ট্রীয় কাজে অংশগ্রহণের সুযোগ করে দেয়, সেগুলোকে রাজনৈতিক অধিকার বলে। রাষ্ট্রের নাগরিক হিসেবে সব ব্যক্তিই কতগুলো বিশেষ রাজনৈতিক অধিকার ভোগ করে। রাজনৈতিক অধিকার সংবিধান অথবা আইন দ্বারা স্বীকৃত। ভোট প্রদান করা, নির্বাচিত হওয়ার অধিকার, শাসনকাজে প্রত্যক্ষ বা পরোক্ষভাবে অংশ নেওয়া, সরকারের কাজে মতামত প্রকাশ করা ইত্যাদি রাজনৈতিক অধিকারের অন্তর্ভুক্ত। উদ্দীপকে দেখা যায়, জনাব 'H' জাতীয় নির্বাচনে অংশগ্রহণ করেন এবং বিপুল ভোটে জয়লাভ করেন । এছাড়া তিনি সরকারের বিভিন্ন কর্মকাণ্ড নিম্ন গঠনমূলক সমালোচনাও করেন। যেহেতু নির্বাচিত হওয়ার অধিকার এবং সরকারের কাজে মতামত প্রকাশ করা রাজনৈতিক অধিকারের অন্তর্ভু সেহেতু বলা যায় জনাব 'H' রাজনৈতিক অধিকারই ভোগ করছেন।"
        },
        {
          "label": "ঘ",
          "question": "'জনাব 'H' ও জনাব 'T' এর কার্যক্রমের পারস্পরিক সম্পর্ক খুবই ঘনিষ্ঠ।' মতামত দাও।",
          "explanation": "হ্যাঁ, “অধিকারের মধ্যে কর্তব্য নিহিত”— উক্তিটির সাথে আমি একমত। অধিকার হলো সমাজ ও রাষ্ট্রকর্তৃক স্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে। আর অধিকার ভোগের বিনিময়ে নাগরিককে রাষ্ট্রের প্রতি যে সকল দায়িত্ব পালন করতে হয় তাকে বলা হয় কর্তব্য। অধিকার ও কর্তব্য শব্দ দুটি আপাতদৃষ্টিতে বিপরীতমুখী মনে হলেও এদের পারস্পরিক সম্পর্ক ঘনিষ্ঠ। অধিকার ভোগ করলে কর্তব্য পালন করতে হয়। একটিকে বাদ দিয়ে অপরটি হয় না। তাই বলা হয়, .অধিকার কর্তব্যের মধ্যেই নিহিত। অধিকার ও কর্তব্যের পারস্পরিক সম্পর্ক এমন ঘনিষ্ঠ যে, একজনের অধিকার বলতে অন্যজনের কর্তব্যকে বোঝায়। যেমন- আমার বেঁচে থাকার অধিকার আছে, তেমনি আমার কর্তব্য হলো অন্যের জীবননাশের চেষ্টা না করা। তাই অধিকার ও কর্তব্য অঙ্গাঙ্গিভাবে জড়িত। রাষ্ট্র নাগরিকের অধিকার রক্ষা করে। এজন্য নাগরিকগণও রাষ্ট্রের প্রতি কর্তব পালন করে। নাগরিকের যা অধিকার রাষ্ট্রের তা কর্তব্য। অপরদিকে, রাষ্ট্রের যা অধিকার, নাগরিকের তা কর্তব্য। রাষ্ট্র নাগরিকের অধিকার উপভোগের নিশ্চয়তা দেয়। পক্ষান্তরে, রাষ্ট্রের স্বাধীনতা ও সার্বভৌমত রক্ষার জন্য নাগরিককে এগিয়ে আসতে হয়। সুতরাং দেখা যায়, অধিকার ও কর্তব্য পরস্পর সম্পর্কযুক্ত। একটি ছাড়া অন্যটি অর্থহীন হয়ে পড়ে। একটি অপরটির ওপর নির্ভরশীল ও পরিপূরক। উপরের আলোচনার ভিত্তিতে বলা যায়, অধিকার ও কর্তব্য একই মুদ্রার এপিঠ-ওপিঠ। তাই এদের পারস্পরিক সম্পর্ক খুবই নিবিড়, সুন্দর এবং বাসযোগ্য হবে।"
        }
      ]
    },
    {
      "number": "2",
      "uddipok": "A B a) নিয়মতান্ত্রিক রাষ্ট্রপ্রধান (b) আইনগত প্রাধান্য (c) নমনীয় শাসন (d) ক্ষমতার একত্রীকরণ (a) অনুগত মন্ত্রিসভা (b) ক্ষমতা স্বতন্ত্রীকরণ নীতির প্রয়োগ (c) আইনসভা নিয়ন্ত্রণমুক্ত (d) তুলনামূলকভাবে স্থিতিশীল সরকার।",
      "tag": "CTG.B 19",
      "sub_questions": [
        {
          "label": "ক",
          "question": "জাতি কী?",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সংগঠিত এমন এক জনগোষ্ঠী, যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "একনায়কতন্ত্র বলতে কী বোঝ?",
          "explanation": "একনায়কতন্ত্র হলো এমন এক ধরনের শাসনব্যবস্থা যেখানে সরকারের সমস্ত ক্ষমতা এক ব্যক্তির হাতে কুক্ষিগত থাকে। একনায়কতন্ত্র 'এক জাতি, এক দল ও এক নেতা' এই নীতিতে বিশ্বাসী। এ সরকার ব্যবস্থায় সরকারের বিরুদ্ধাচারণ কঠোর হাতে দমন করা হয়।' একনায়কতন্ত্রের বিরুদ্ধে কোনো সমালোচনা সহ্য করা হয় না। এমনকি কোনো রাজনৈতিক সংগঠনও এখানে গড়ে ওঠতে দেওয়া হয় না।"
        },
        {
          "label": "গ",
          "question": "'A' কলামে কোন ধরনের সরকারব্যবস্থার বৈশিষ্ট্য সন্নিবেশিত হয়েছে? ব্যাখ্যা করো।",
          "explanation": "উদ্দীপকের মি. নাঈম-এর দেশে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান। এ সরকার ব্যবস্থার কতগুলো বৈশিষ্ট্য রয়েছে। যে শাসনব্যবস্থায় শাসনবিভাগ তাদের কাজের জন্য সংসদ বা। আইনসভার নিকট দায়ী থাকে তাকে সংসদীয় বা মন্ত্রিপরিষদ শাসিত সরকার ব্যবস্থা। বলে। উদ্দীপকে নির্দেশিত মি.নাঈম-এর দেশের প্রধানমন্ত্রী ও মন্ত্রীগণ। তাদের কাজের জন্য আইনসভার নিকট দায়বদ্ধ, যা সংসদীয় বা মন্ত্রিপরিষদ শাসিত সরকার ব্যবস্থাকেই নির্দেশ করে। সংসদীয় বা মন্ত্রিপরিষদ শাসিত সরকার ব্যবস্থার বৈশিষ্ট্যের ক্ষেত্রে দেখা যায়, এ ধরনের সরকারের আইনসভা সার্বভৌম ক্ষমতার অধিকারী হয়। কেননা প্রধানমন্ত্রীসহ মন্ত্রিসভা শাসন কাজের জন্য আইনসভার কাছে দায়ী থাকেন। আইনসভার আস্থা হারালে মন্ত্রিসভা পদত্যাগ করে। এছাড়া সংসদীয় সরকার ব্যবস্থায় শাসন ও আইন বিভাগীয় ক্ষমতার একত্রীকরণ ঘটে। কেননা আইন পরিষদের একটি অংশ নিয়ে মন্ত্রিসভা বা শাসন বিভাগ গঠিত হয়। ফলে একই ব্যক্তির হাতে আইন প্রণয়ন ও শাসন সংক্রান্ত ক্ষমতা ন্যস্ত হয়। আবার সুসংহত বিরোধী দলের অস্তিত্ব সংসদীয় শাসনব্যবস্থায় অপরিহার্য বলে বিবেচিত হয়। এছাড়া সংসদীয় সরকার নমনীয় প্রকৃতির হয়। কারণ আইনসভার সাধারণ সংখ্যাগরিষ্ঠতায় যেকোনো নীতি ও সিদ্ধান্ত প্রণয়ন বা পরিবর্তন করা যায়। এগুলোর পাশাপাশি নিয়মতান্ত্রিক রাষ্ট্রপ্রধান, দলীয় শাসনব্যবস্থা, দায়িত্বশীল শাসন, সুপরিবর্তনীয় সংবিধান প্রভৃতি সংসদীয় বা মন্ত্রিপরিষদ শাসিত সরকার ব্যবস্থার অন্যতম বৈশিষ্ট্য হিসেবে বিবেচিত হয়।"
        },
        {
          "label": "ঘ",
          "question": "'A' ও 'B' কলামের বৈশিষ্ট্যের সাথে সাদৃশ্যপূর্ণ সরকারব্যবস্থার মধ্যে তুমি কোনটিকে অধিক দায়িত্বশীল ব্যবস্থা বলে মনে করো? উত্তরের সপক্ষে যুক্তি দাও।",
          "explanation": "উদ্দীপকে উল্লেখিত সরকার ব্যবস্থাসমূহের মধ্যে আমি 'ক' সরকারকে অধিকতর জনকল্যাণকর বলে মনে করি। উদ্দীপকে বর্ণিত 'ক\" সরকার ব্যবস্থাটি হলো সংসদীয় বা মন্ত্রিপরিষদ শাসিত সরকার। কেননা, আইনসভার নিকট শাসন বিভাগের দায়বদ্ধতা এবং প্রধানমন্ত্রী সরকার প্রধান ও প্রকৃত শাসক এই বৈশিষ্ট্যগুলো সংসদীয় বা মন্ত্রিপরিষদ শাসিত সরকারের বৈশিষ্ট্য। অপরদিকে 'খ' সরকার ব্যবস্থাটি হলো রাষ্ট্রপতি শাসিত সরকার। রাষ্ট্রপতি শাসিত সরকারে রাষ্ট্রপতিই সরকার ও রাষ্ট্রপ্রধান হিসেবে দায়িত্ব পালন করেন। উদ্দীপকের সরকার ব্যবস্থাদ্বয়ের মধ্যে আমি মন্ত্রিপরিষদ শাসিত সরকারকে অঙ্কিতর জনকল্যাণকর বলে মনে করি। মন্ত্রিপরিষদ শাসিত সরকার ব্যবস্থায়, শাসন বিভাগ তার কাজের জন্য আইনসভার নিকট দায়ী থাকে। ফলে শাসন বিভাগের সদস্যরা তাদের দায়িত্ব ও কর্তব্য সম্পর্কে সচেতন থাকে। এ ব্যবস্থায় আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। এজন্য সরকার স্বৈরাচারী হতে পারে না এবং জনস্বার্থবিরোধী পদক্ষেপ গ্রহণ হতে বিরত থাকে। সরকার জনমতকে প্রাধান্য দিয়ে শাসনকার্য পরিচালনা করে বলে জনস্বার্থ রক্ষা পায়। আইনসভার নিকট দায়বন্ধতার কারণে মন্ত্রিপরিষদ শাসিত সরকার দায়িত্বশীল থাকে এবং তাদের কাজের জন্য জবাবদিহি করে। এতে করে সুশাসন প্রতিষ্ঠা করা সম্ভব হয় এবং অধিকতর জনকল্যাণ সাধিত হয়। অপরদিকে 'খ' সরকার তথা রাষ্ট্রপতি শাসিত সরকার ব্যবস্থায় রাষ্ট্রের শাসনক্ষমতা রাষ্ট্রপতির হাতে ন্যস্ত থাকে এবং তিনি আইনসভার নিকট দায়ী থাকেন না। এতে তার স্বৈরাচারী হয়ে ওঠার সম্ভাবনা থাকে। এতে ক্ষমতা স্বতন্ত্রীকরণ নীতির প্রয়োগ ঘটায় সরকারের বিভাগসমূহের মধ্যে -অসহযোগিতার উদ্ভব হয়। এ ব্যবস্থায় রাষ্ট্রপতি ও মন্ত্রীগণ অযোগ্য হলে আইনসভা তাদেরকে পদচ্যুত করতে পারে না। ফলে তাদের মধ্যে জবাবদিহিতার অভাব পরিলক্ষিত হয়। উপরের আলোচনা থেকে বলা যায়, মন্ত্রিপরিষদ শাসিত সরকার ব্যবস্থা রাষ্ট্রপতি শাসিত সরকার ব্যবস্থার চেয়ে অধিক জনকল্যাণকামী।"
        }
      ]
    },
    {
      "number": "3",
      "uddipok": "'A' রাষ্ট্রের সরকার ই-গভর্নেন্স চালুর পাশাপাশি প্রশাসনের কর্মকর্তাদের জন্য প্রশিক্ষণের ব্যবস্থা গ্রহণ করে। জনগণের অধিকার নিশ্চিত করার জন্য তথ্য অধিকার আইন প্রণয়ন করে। এছাড়া ক্ষমতা নিম্নতর পর্যায়ে ছড়িয়ে দেওয়ার জন্য বিদ্যমান আইন সংশোধন করে। অন্যদিকে 'B' রাষ্ট্রে সরকার প্রশাসন ব্যবস্থার কেন্দ্রীকরণ করে। এছাড়া বিচার বিভাগ এবং আইনসভার ক্ষমতা হ্রাস করে।",
      "tag": "CTG.B 19",
      "sub_questions": [
        {
          "label": "ক",
          "question": "জবাবদিহিতা কী?",
          "explanation": "নিজের সম্পাদিত কাজের জন্য অন্য ব্যক্তি বা নির্দিষ্ট কর্তৃপক্ষের কাছে ব্যাখ্যাদানের বাধ্যবাধকতাই হচ্ছে জবাবদিহিতা।"
        },
        {
          "label": "খ",
          "question": "একসেস টু ইনফরমেশন (a2i) প্রোগ্রাম বলতে কী বোঝ?",
          "explanation": "A2i বা একসেস টু ইনফরমেশন মূলত একটি ই-তথ্য সেবা প্রোগ্রাম। এটি তথ্য ও সেবা জনগণের দোরগোড়ায় পৌঁছানোর লক্ষ্যে ইউএনডিপির আর্থিক সহায়তায় প্রধানমন্ত্রীর কার্যালয়ে ই-গভর্নেন্স সেল এর মাধ্যমে বাস্তবায়িত হচ্ছে। বাংলাদেশে প্রধানমন্ত্রীর কার্যালয়ের প্রকল্পের অধীনে গণযোগাযোগ অধিদপ্তর কর্তৃক ৬৪টি জেলা ও ৪টি উপজেলা তথ্য অফিসের মাধ্যমে দেশের প্রত্যন্ত অঞ্চলে একসেস টু ইনফরমেশন A2i প্রকল্প পরিচালিত হচ্ছে। যার কারিগরি সহায়তায় রয়েছে ইউএনডিপি। Ali প্রকল্পের কর্তৃপক্ষের তথ্য অনুযায়ী বর্তমানে বাংলাদেশের প্রায় প্রতিটি নাগরিক কোনো না কোনো ই- সেবা উপভোগ করছে। এছাড়া একসেস টু ইনফরমেশন A2i প্রকল্পের আওতায় গণযোগাযোগ অধিদপ্তর ৬৪টি জেলা ও ৪ টি উপজেলা অফিস দেশের ইতিহাস ঐতিহ্য, সংস্কৃতিকে তুলে ধরতে ফটোগ্রাফী এক্সিবিশন আয়োজন করে। ফটোগ্রাফী এক্সিবিশনে নির্বাচিত ছবিগুলো বাংলাদেশ পোর্টাল সহ বিভিন্ন পোর্টালে ব্যবহৃত হচ্ছে।"
        },
        {
          "label": "গ",
          "question": "'A' রাষ্ট্রে সরকারের গৃহীত উদ্যোগসমূহ সফল হলে কী নিশ্চিত হবে? ব্যাখ্যা করো।",
          "explanation": "'A' রাষ্ট্রে সরকার কর্তৃক গৃহীত উদ্যোগসমূহ সফল হলে সুশাসন নিশ্চিত হবে। সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে পরিচালিত শাসনকার্যই হচ্ছে সুশাসন। ই-গভর্নেন্স সুশাসন প্রতিষ্ঠার গুরুত্বপূর্ণ উপাদান। ই-গভর্নেন্স প্রতিষ্ঠিত হলে সরকারের কাজের গতি বৃদ্ধি পায়, তথ্যের অবাধ প্রবাহ সৃষ্টি হয়, আমলাতান্ত্রিক জটিলতা হ্রাস পায় এবং স্বচ্ছতা ও জবাবদিহিতা নিশ্চিত হয়। যার ফলে সুশাসন প্রতিষ্ঠার পথ সুগম হয় । প্রশাসনের কর্মকর্তাদের প্রশিক্ষণের ব্যবস্থা করলে দক্ষ প্রশাসক তৈরি হয়। এছাড়া তথ্য অধিকার আইন জনগণের অধিকার নিশ্চিত করে, যা সুশাসন প্রতিষ্ঠায় গুরুত্বপূর্ণ ভূমিকা রাখে। ক্ষমতার বিবেন্দ্রীকরণও সুশাসন নিশ্চিত করে। উদ্দীপকে দেখা যায়, 'A' রাষ্ট্রের সরকার ই-গভর্নেন্স চালুর পাশপাশি প্রশাসনের কর্মকর্তাদের জন্য প্রশিক্ষণের ব্যবস্থা গ্রহণ করে। জনগণের অধিকার নিশ্চিত করার জন্য তথ্য অধিকার আইন প্রণয়ন করে। এছাড়া ক্ষমতা নিম্নতর পর্যায়ে ছড়িয়ে দেওয়ার জন্য বিদ্যমান আইন সংশোধন করে। বস্তুত এসব বিষয় সুশাসন প্রতিষ্ঠার পূর্বশর্ত হিসেবে কাজ করে। তাই বলা যায় 'A' রাষ্ট্রের সরকারের গৃহীত পদক্ষেপসমূহ সফল হলে সুশাসন নিশ্চিত হবে।"
        },
        {
          "label": "ঘ",
          "question": "'B' রাষ্ট্রে সরকার কর্তৃক গৃহীত সিদ্ধান্তসমূহ কি সঠিক? মূল্যায়ন করো।",
          "explanation": "'B' রাষ্ট্রে সরকার কর্তৃক গৃহীত সিদ্ধান্তসমূহ সঠিক নয়। কেননা এসব সিদ্ধান্ত সুশাসন প্রতিষ্ঠার প্রতিবন্ধকতা সৃষ্টি করে। যে দেশে সুশাসনের কাঠামো যত মজবুত, সেখানে সমৃদ্ধি তত বেশি। তবে সুশাসন নিশ্চিত করা সহজ নয়। সুশাসন প্রতিষ্ঠা করতে গিয়ে রাষ্ট্রকে অনেক চ্যালের বা সমস্যার সম্মুখীন হতে হয়। এসব প্রতিবন্ধকতাকে জয় করতে হলে সরকার কর্তৃক সঠিক সিদ্ধান্ত গ্রহণ প্রয়োজন। উদ্দীপকে দেখা যায়, 'B' রাষ্ট্রে সরকার প্রশাসন ব্যবস্থার কেন্দ্রীকরণ করে। এছাড়া বিচার বিভাগ এবং আইনসভার ক্ষমতা হ্রাস করে। এর ফলে সরকারের বিভিন্ন অঙ্গের মধ্যে ক্ষমতার ভারসাম্য নষ্ট হয়। ক্ষমতাকাঠামো কর্তৃত্বমূলক হয়ে পড়ে। এ ধরনের ক্ষমতা কাঠামোতে নাগরিকরা রাজনীতিতে অংশগ্রহণ করে ঠিকই, কিন্তু তারা নেতৃত্বের জায়গায় যেতে পারে না। এতে সঠিক গণতন্ত্রের চর্চা না হয়ে পরিবারতন্ত্রের চর্চা । আইনসভার ক্ষমতা হ্রাস পাওয়ার ফলে তা অকার্যকর প্রতিষ্ঠানে পরিণত হয়, যা সুশাসন প্রতিষ্ঠার অন্তরায়। তাছাড়া বিচার বিভাগের ক্ষমতা হ্রাস পাওয়ার ফলে অপরাধীদের শান্তি প্রদান বাধাগ্রস্ত হয়, যা রাষ্ট্রে বিশৃঙ্খলা সৃষ্টি করে। এছাড়া কেন্দ্রীভূত প্রশাসন ব্যবস্থায় জনগণের আশা-আকাঙ্ক্ষার কোনো গুরুত্ব থাকে না, বরং সরকারের স্বেচ্ছাচারিতা গণতন্ত্র ও সুশাসন প্রতিষ্ঠার বাধা সৃষ্টি করে। উপরের আলোচনা থেকে বোঝ যায়, প্রশাসন ব্যবস্থার কেন্দ্রীকরণ এবং আইনসভা ও বিচার বিভাগের ক্ষমতা হ্রাস করলে গণতন্ত্র ও সুশাসন প্রতিষ্ঠা বাধাগ্রস্ত হয়। তাই বলা যায়, 'B' রাষ্ট্রে সরকার কর্তৃক গৃহীত সিদ্ধান্তসমূহ ঠিক ।"
        }
      ]
    },
    {
      "number": "4",
      "uddipok": "'M' ও 'K' প্রতিবেশী। তাদের গ্রামের পাশ দিয়ে বয়ে চলেছে ইছামতি নদী। এলাকার প্রভাবশালী কয়েকজন ব্যক্তি নদীতে বাঁধ দিয়ে মাছ চাষের উদ্যোগ গ্রহণ করে। এতে নদীর পানির প্রবাহ বাধাগ্রস্ত হয়। ফলে সাধারণ জনগণের কৃষি ক্ষতিগ্রস্ত হয়। এসব দেখে, 'M' ও 'K' এলাকার মানুষদের সংগঠিত ও প্রতিবাদ করে। তাদের প্রতিবাদের খবর গণমাধ্যম বেশ গুরুত্ব দিয়ে প্রকাশ করে। বিষয়টি সরকারেরও নজরে আসে। পরবর্তীতে সরকার জনকল্যাণে প্রয়োজনীয় ব্যবস্থা গ্রহণ করে।",
      "tag": "CTG.B 19",
      "sub_questions": [
        {
          "label": "ক",
          "question": "সরকার কী?",
          "explanation": "সরকার হচ্ছে সার্বভৌম রাষ্ট্রের এমন সংগঠন যার মাধ্যমে রাষ্ট্রীয় আইন, বিধি প্রয়োগ ও শাসনকাজ পরিচালিত হয়।"
        },
        {
          "label": "খ",
          "question": "রাজনৈতিক সংস্কৃতি বলতে কী বোঝায়?",
          "explanation": "রাজনৈতিক সংস্কৃতি বলতে কোনো দেশের বিদ্যমান রাজনৈতিক ব্যবস্থার প্রতি জনগণের মনোভাব, মূল্যবোধ, বিশ্বাস, অনুভূতি ও দৃষ্টিভঙ্গির সমষ্টিকে বোঝায়। মার্কিন রাষ্ট্রবিজ্ঞানী গ্যাব্রিয়েল অ্যালমন্ড তার \"The Civic Culture' গ্রন্থে রাজনৈতিক সংস্কৃতি শব্দটি প্রথম ব্যবহার করেন। তার মতে, 'রাজনৈতিক সংস্কৃতি হলো রাজনৈতিক ব্যবস্থার সদস্যদের রাজনীতি সম্পর্কে মনোভাব এবং দৃষ্টিভঙ্গির রূপ ও প্রতিকৃতি।' অর্থাৎ কোনো দেশের রাজনৈতিক ব্যবস্থাকে সে দেশের জনগণ কীভাবে গ্রহণ করছে সেটার ধরনই হলো রাজনৈতিক সংস্কৃতি। রাজনৈতিক সংস্কৃতির মাধ্যমে একটি সমাজের রাজনৈতিক ব্যবস্থার প্রতিচ্ছবি ফুটে ওঠে। একটি দেশের রাজনৈতিক ব্যবস্থার গতি প্রকৃতি দেখে সে দেশের রাজনৈতিক সংস্কৃতি সম্পর্কে ধারণা লাভ করা যায়। কোনো অঞ্চলে অঞ্চলের মানুষ রাজনৈতিক বিষয়ে কী। চিন্তা করে তা রাজনৈতিক সংস্কৃতির মধ্যদিয়েই প্রকাশিত হয়।"
        },
        {
          "label": "গ",
          "question": "উদ্দীপকের দুই বন্ধুর উদ্যোগের মাধ্যমে তোমার পঠিত কোন। ধারণাটি গড়ে ওঠে? ব্যাখ্যা করো।",
          "explanation": "উদ্দীপকে টেলিভিশনে প্রচারিত জনগণের মতামতকে জনমত হিসেবে বিবেচনা করা যায়। জনস্বার্থসংশ্লিষ্ট সাধারণ জনগণের মতামতকে জনমত বলে। কিন্তু পৌরনীতি ও সুশাসনে জনমত একটি স্বতন্ত্র অর্থ বহন করে। জনমত বলতে জনকল্যাণকর ও সৎ উদ্দেশ্যে প্রধান প্রধান জাতীয় সমস্যার ওপর জনসাধারণের প্রভাবশালী অংশের মতামতকে বোঝায়। জাতীয় সমস্যাবলির ওপর রাষ্ট্রের বিভিন্ন শ্রেণির জনগণ বিভিন্ন মত পোষণ করতে পারে। কিন্তু সেটি জনমত বলে বিবেচিত হয় তখনই যখন তা হয় অত্যন্ত প্রভাবশালী ও ন্যায়সঙ্গত। জনমত সচেতন ও যুক্তিভিত্তিক। জনমত শুধু রাজনৈতিক ক্ষেত্রেই নয়; সামাজিক, অর্থনৈতিক, সাংস্কৃতিক ও অন্যান্য বিষয়েও গঠিত হতে পারে। উদ্দীপকে লক্ষ করা যায়, পদ্মা নদীর ফেরি চালক হিসেবে শিহাব ও সমিরের বাবা প্রতিদিন যাত্রী পারাপার করে জীবিকা নির্বাহ করেন। পদ্মা সেতুর নির্মাণ কাজ শুরু হওয়ায় তারা কিছুটা উদ্বিগ্ন। তাদের মতে, পদ্মা সেতু হয়তো তাদের ভাগ্য উন্নয়নে কোনো ভূমিকা রাখবে না। কিন্তু শিহাব ও সমির টেলিভিশন দেখে জানতে পারে, পদ্মা সেতুই দক্ষিণ অঞ্চলের মানুষের ভাগ্য উন্নয়নে অত্যন্ত গুরুত্বপূর্ণ ভূমিকা রাখবে। অর্থাৎ টেলিভিশনের মাধ্যমে পদ্মা সেতু সম্পর্কে জনগণের প্রভাবশালী, ন্যায়সঙ্গত, সচেতন ও যুক্তিভিত্তিক মতামত প্রকাশিত হয়েছে যা জনমতের ধারণার অনুরূপ। তাই বলা যায়, উদ্দীপকে টেলিভিশনে প্রচারিত জনগণের মতামত হলো জনমত।"
        },
        {
          "label": "ঘ",
          "question": "তুমি কি মনে কর, 'M' ও 'K' এবং গণমাধ্যমের ভূমিকা গণতন্ত্রকে শক্তিশালী করে? বিশ্লেষণ করো।",
          "explanation": "M' ও 'K' এবং গণমাধ্যমের ভূমিকায় জনমত গড়ে ওঠে। আর জনমত, গণতন্ত্রকে শক্তিশালী করে বলে আমি মনে করি। আধুনিক প্রতিনিধিত্বমূলক গণতান্ত্রিক শাসনব্যবস্থা জনমতের ওপর নির্ভরশীল। অর্থাৎ গণতন্ত্র ও জনমত প্রায় সমার্থক শব্দ। গণতন্ত্র হচ্ছে জনগণের জন্য, জনগণের দ্বারা, জনগণের শাসন। জনসম্মতির ভিত্তিতেই গণতান্ত্রিক সরকার ক্ষমতায় অধিষ্ঠিত হয়। স্বৈরাচারী শাসকগণ জনমতকে অস্বীকার করে দীর্ঘকাল ক্ষমতায় টিকে থাকতে পারে না। কেননা, সদাজাগ্রত জনমত সব সময়ই স্বৈরতান্ত্রিক শাসনব্যবস্থার বিরোধিতা করে থাকে। ক্ষমতা হারানোর ভয়ে সরকারি দল জনমতের প্রতি শ্রদ্ধাশীল থাকতে বাধ্য হয়। তাই বলা হয়ে থাকে, গণতন্ত্রে সদাজাগ্রত জনমত সরকারের স্বেচ্ছাচার রোধ করে গণতন্ত্রের স্বরূপ বজায় রাখে। গণতন্ত্রে জনপ্রতিনিধি নির্বাচন ও সরকার গঠনের ক্ষেত্রে জনমত মুখ্য ভূমিকা পালন করে। ক্ষমতাসীন দল ও বিরোধী দল জনমতকে ভয় করে চলে। জনমত গণতান্ত্রিক সরকারকে সঠিক পথে পরিচালিত করে। সরকার জনকল্যাণ সাধনের জন্য যে কর্মসূচি প্রণয়ন ও তা বাস্তবায়নে কার্যকর পদক্ষেপ গ্রহণ করে থাকে তা সাধারণত জনমতের দিকে লক্ষ রেখেই করা হয়। জনমত সরকারকে গতিশীল হতে সাহায্য করে। জনমতের চাপে সরকার রক্ষণশীল মনোভাব পরিত্যাগ করে। সরকার যুগোপযোগী ও প্রগতিশীল কর্মসূচি গ্রহণ করতে বাধ্য হয়। জনমত যতক্ষণ পর্যন্ত কোনো গণতান্ত্রিক সরকারের অনুকূলে থাকে ততক্ষণ পর্যন্ত সে সরকার দক্ষতার সাথে যেকোনো কর্মসূচি বাস্তবায়ন করতে পারে। বস্তুত গণতান্ত্রিক রাষ্ট্রে আইন প্রণীত ও পরিবর্তিত হয় জনমতের চাপে বা প্রভাবে। উপরের আলোচনা শেষে বলা যায়, জনমত আধুনিক গণতান্ত্রিক শাসনব্যবস্থার প্রাণ। জনমতভিত্তিক ব্যবস্থা সবচেয়ে জনপ্রিয় ও কার্যকর সরকারব্যবস্থা। জনমত ব্যতীত গণতন্ত্র সুদৃঢ় হয় না। অর্থাৎ জনমত গণতন্ত্রকে মজবুত ও শক্তিশালী করে।"
        }
      ]
    },
    {
      "number": "5",
      "uddipok": "‘X' ও 'Y' দুই বন্ধু। তারা সরকারের বিভিন্ন বিভাগ সম্পর্কে আলোচনা করছিল। 'X' বলল, সরকারের '1.' বিভাগ আইন প্রণয়ন করলেও তা বাস্তবায়ন করে 'P' বিভাগ। অপরদিকে 'Y' বলল, \"P\" বিভাগটি অন্য দুটি বিভাগ হতে বেশি গুরুত্বপূর্ণ।",
      "tag": "RB 19,CTG.B 19",
      "sub_questions": [
        {
          "label": "ক",
          "question": "গণভোট কী?",
          "explanation": "রাষ্ট্রীয় কোনো গুরুত্বপূর্ণ বিষয়ে মতানৈক্যের সৃষ্টি হলে, জনগণের মতামত যাচাইয়ের জন্য যে ভোট গ্রহণ করা হয়, তাকে গণভোট বলে।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝায়?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। কমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান এর হৃক্ষেপ করবে না। এই নীতি অনুসারে আইন বিভাগ আইন প্রণয়ন করবে, পানি বিভাগ সেসব আইন কার্যকর করবে এবং বিচার বিভাগ সেসব আইনের। যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির। মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "উদ্দীপকে বর্ণিত 'P' বিভাগটি তোমার পঠিত কোন বিভাগের ইঙ্গিত বহন করে? ব্যাখ্যা করো।",
          "explanation": "উদ্দীপকে উল্লিখিত '?' চিহ্নিত স্থানটি সরকারের শাসন বিভাগকে নির্দেশ করে। রাষ্ট্রের শাসনকাজ পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে। আইন বিভাগ কর্তৃক প্রণীত আইনকে বাস্তবে প্রয়োগ করাই শাসন বিভাগের কাজ। শাসন বিভাগ রাষ্ট্রের অভ্যন্তরীণ শাসনকাজ পরিচালনা করে। এছাড়াও শাসন বিভাগ সরকারি কর্মচারীদের নিয়োগ, বদলি, পদোন্নতি, অবসর প্রদান, বেতন ও ভাতাদি নির্ধারণ ও প্রদান; প্রশাসনিক নিয়মাবলি প্রণয়ন, জরুরি আইন, অধ্যাদেশ জারি প্রভৃতি করে থাকে। পররাষ্ট্র সংক্রান্ত কাজ শাসন বিভাগের অন্যতম গুরুত্বপূর্ণ কাজ। বর্তমান সময়ে প্রত্যেক রাষ্ট্রই অন্য রাষ্ট্রে রাষ্ট্রদূত নিয়োগ করে এবং অন্য দেশ কর্তৃক নিযুক্ত রাষ্ট্রদূতকে নিজ দেশে গ্রহণ করে থাকে। এছাড়াও সন্ধি ও চুক্তি সম্পাদন, বিভিন্ন আন্তর্জাতিক সংস্থার সাথে সম্পর্ক স্থাপন বা সদস্যপদ গ্রহণ ও সেখানে নিজ দেশের প্রতিনিধি প্রেরণ করে। রাষ্ট্রের প্রতিরক্ষা সংক্রান্ত কাজও শাসন বিভাগের। রাষ্ট্রের নিরাপত্তা বিধান করতে শাসন বিভাগ সেনাবাহিনী সংগঠন ও পরিচালনা করে। এছাড়া রাষ্ট্রের ব্যয়ভার বহন করতে আইনসভার সম্মতিতে শাসন বিভাগ কর ধার্য, অর্থ সংগ্রহ এবং ব্যয় করে থাকে। উদ্দীপকের চিত্রে'?' চিহ্ন দ্বারা নির্দেশিত বিভাগের কার্যাবলি সম্পর্কে বলা হয়েছে যে, উক্ত বিভাগ শাসন সংক্রান্ত কাজ করে। এটি রাষ্ট্রের প্রতিরক্ষা ও শৃঙ্খলা বিধান করে এবং অর্থনৈতিক ও পররাষ্ট্র সংক্রান্ত কর্মকাণ্ড সম্পাদন করে। আর এসব কার্যাবলি মূলত শাসন বিভাগের কাজ। তাই বলা যায়, উদ্দীপকে উল্লিখিত '?' চিহ্নিত স্থানটি দ্বারা সরকারের শাসন বিভাগকে নির্দেশ করা হয়েছে।"
        },
        {
          "label": "ঘ",
          "question": "তুমি কি মনে কর উদ্দীপকে বর্ণিত 'L' বিভাগের ক্ষমতা দিন দিন হ্রাস পাচ্ছে? মূল্যায়ন করো।",
          "explanation": "উদ্দীপকে উল্লিখিত বিভাগের অর্থাৎ আইন বিভাগের ক্ষমতা হ্রাসের নানাবিধ কারণ রয়েছে। আধুনিক গণতন্ত্র প্রতিনিধিত্বমূলক হওয়ায় এ ব্যবস্থায় আইনসভার গুরুত্ব অপরিসীম। সাম্প্রতিককালে বিভিন্ন বাস্তব কারণে আইনসভার ক্ষমতা হ্রাস পেয়েছে এবং কার্যত শাসন বিভাগের পূর্ণ কর্তৃত্ব প্রতিষ্ঠিত হয়েছে। আইন বিভাগ বা আইনসভার ক্ষমতা হ্রাসের অন্যতম কারণ হচ্ছে দলীয় ব্যবস্থার কঠোরতা। সংসদীয় পদ্ধতির শাসনব্যবস্থায় আইনসভার সদস্যগণ নিজ দলের ইচ্ছার বিরুদ্ধে গিয়ে স্বাধীনভাবে মতামত দিতে পারেন না। এতে আইনসভার সদস্যদের মর্যাদা ও ক্ষমতা সংকুচিত হয়েছে। আবার সংসদীয় পদ্ধতিতে শাসন বিভাগের প্রধান প্রধানমন্ত্রীর হাতে সংসদ ভেঙে দেওয়ার ক্ষমতা থাকায় আইনসভার সদস্যরা পুতুলে পরিণত হয়। আইন প্রণয়নের জটিলতা ও কলাকৌশল সম্পর্কে আইনসভার সদস্যদের প্রয়োজনীয় জ্ঞান ও অভিজ্ঞতা না থাকায় তাদেরকে শাসন বিভাগের ওপর নির্ভর করতে হয়। এছাড়াও আইনসভা প্রয়োজনীয় জ্ঞান, অভিজ্ঞতা ও সময়ের অভাবে শাসন বিভাগকে কিছু ক্ষমতা অর্পণ করে। এতে করে শাসন বিভাগের কর্তৃত্ব বেড়ে যায় এবং আইনসভার ক্ষমতা হ্রাস পায়। আধুনিক রাষ্ট্রে জনকল্যাণমূলক কাজের সম্প্রসারণ ঘটায় আইনসভাকে এসকল কাজের জন্য শাসন বিভাগের ওপর নির্ভর করতে হয়। ফলে আইনসভার ক্ষমতা দিন দিন হ্রাস পাচ্ছে। এছাড়াও আইন প্রণয়নে দীর্ঘসূত্রিতা, জরুরি অবস্থায় সীমাবদ্ধতা, চাপসৃষ্টিকারী গোষ্ঠীর প্রাধান্য প্রভৃতি কারণেও আইনসভার ক্ষমতা দিন দিন হ্রাস পাচ্ছে। পরিশেষে বলা যায়, উল্লিখিত কারণগুলোর ফলে আইনসভার ক্ষমতা দিন দিন হ্রাস পাচ্ছে। তবে এখনো সংসদীয় সরকার ব্যবস্থায় আইনসভা শাসন বিভাগকে নিয়ন্ত্রণ করে এবং আইনসভার আস্থা হারালে শাসন বিভাগ তথা মন্ত্রিসভাকে পদত্যাগ করতে হয়।"
        }
      ]
    },
    {
      "number": "6",
      "uddipok": "'জ' জনগোষ্ঠী দীর্ঘদিন একই অঞ্চলে বসবাস করে। তাদের ভাষা, সংস্কৃতি, ধর্ম ও ঐতিহ্যিক উৎসও এক। প্রতিবেশীদের সাথে এক যুদ্ধে তারা পরাজিত হয়। এক সময় তাদের মধ্যে এক নেতার আবির্ভাব হয়। তিনি প্রচার করেন 'জ' জনগোষ্ঠীই পৃথিবীর সেরা। তিনি তাদের মধ্যে তীব্র চেতনাবোধ জাগ্রত করেন এবং এ ধারণা প্রতিষ্ঠা করেন যে, তারাই বিশ্ব ব্যবস্থা নিয়ন্ত্রণের অধিকারী। কিছুদিন পর এ জনগোষ্ঠীর রাষ্ট্র তার প্রতিবেশী দেশগুলোতে তীব্র আক্রমণ চালিয়ে ব্যাপক ক্ষতি সাধন করে।",
      "tag": "CTG.B 19",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সিদ্ধান্ত গ্রহণ ও তা বাস্তবায়নের ক্ষমতাকে কেন্দ্রীভূত না করে বিভিন্ন কর্তৃপক্ষের মধ্যে বণ্টন করে দেওয়াকে বিকেন্দ্রীকরণ বলে।"
        },
        {
          "label": "খ",
          "question": "পৌরনীতি ও সুশাসনের সাথে ভূগোলের সম্পর্ক দেখাও।",
          "explanation": "পৌরনীতি ও সুশাসন এবং ভূগোলের মধ্যে গভীর সম্পর্ক বিদ্যমান। পৌরনীতি ও সুশাসন নাগরিক ও রাষ্ট্র সম্পর্কিত বিষয় নিয়ে আলোচনা করে। আর ভূগোল কোনো ভূখণ্ডের ভূ-প্রকৃতি, কৃষিজ ও খনিজ সম্পদ, আবহাওয়া ও জলবায়ু প্রভৃতি নিয়ে আলোচনা করে। রাষ্ট্রে বসবাসকারী নাগরিকদের বৈশিষ্ট্য অনেকাংশে তার ভূ-প্রকৃতির ওপর নির্ভর করে। তাছাড়া ভৌগোলিক অবস্থানের ওপর রাষ্ট্রের নিরাপত্তা বহুলাংশে নির্ভরশীল। অর্থাৎ, রাষ্ট্রের সামগ্রিক কল্যাণ ও সুশাসন প্রতিষ্ঠায় ভূগোল যেমন গুরুত্বপূর্ণ, তেমনি রাজনীতির সাথেও ভূগোলের নির্ভরশীলতার সম্পর্ক রয়েছে। তাই বলা যায়, পৌরনীতি ও সুশাসন এবং ভূগোল একটি অপরটিকে সমৃদ্ধ করে।"
        },
        {
          "label": "গ",
          "question": "উদ্দীপকে তোমার পঠিত কোন ধারণা প্রতিফলিত হয়েছে? ব্যাখ্যা করো।",
          "explanation": "উদ্দীপকে আমার পঠিত জাতীয়তাবাদের ধারণা প্রতিফলিত হয়েছে। জাতীয়তাবাদ বলতে এক ধরনের গোষ্ঠী চেতনা বোঝায় অর্থাৎ, কোনো জাতির সদস্য হওয়ার বা এর প্রতি অনুরক্ত থাকার চেতনাকেই জাতীয়তাবাস বলে। জাতীয়তাবাদ এমন একটি মানসিক প্রবণতা ও ভাবপ্রবণতা, যা কোনো জনগোষ্ঠীকে অন্যদের থেকে পৃথক ভাবতে শিক্ষাদান করে। উদ্দীপকে দেখা যায়, 'জ' জনগোষ্ঠী দীর্ঘদিন একই অঞ্চলে বসবাস করে। তাদের ভাষা, সংস্কৃতি, ধর্ম ও ঐতিহ্যিক উৎসও এক। প্রতিবেশীদের সাথে যুদ্ধে পরাজিত হলে তাদের মধ্যে এক নেতার আবির্ভাব হয়। তিনি তাদের মধ্যে চেতনাবোধ জাগ্রত করেন যে, তারাই পৃথিবীর সেরা এবং বিশ্বব্যবস্থা নিয়ন্ত্রণের অধিকারী। এই বিষয়গুলো জাতীয়তাবাদী চেতনাকেই নির্দেশ করে। কেননা, জাতীয়তাবাদ হলো কোনো একটি জনসমাজের মানসিক ও আত্মিক ঐক্যের সাথে স্বাধীন রাজনৈতিক চেতনা সম্পন্ন আদর্শ। মানুষের চেতনাগত ঐক্যই জাতীয়তাবাদের ভিত্তি, যা উদ্দীপকের 'জ' জনগোষ্ঠীর চিন্তার মধ্যে প্রতিফলিত হয়েছে। তাই বলা যায়, উদ্দীপকে জাতীয়তাবাদ ধারণাটি প্রতিফলিত হয়েছে।"
        },
        {
          "label": "ঘ",
          "question": "তুমি কি মনে কর, উদ্দীপকে বর্ণিত বিষয়টি বিশ্বসভ্যতার বিকাশে সহায়ক? তোমার পাঠ্যপুস্তকের জ্ঞানের আলোকে বিশ্লেষণ করো।",
          "explanation": "উদ্দীপকে বর্ণিত বিষয়টি বিশ্বসভ্যতার বিকাশে সহায়ক বলে আমি মনে করি না। কারণ এতে উগ্র জাতীয়তাবাদী চেতনা প্রতিফলিত হয়েছে। জাতীয়তাবাদ এক ধরনের আদর্শগত চেতনা। কিন্তু, সংকীর্ণ দৃষ্টিভঙ্গি এবং আবেগপ্রবণ দেশপ্রেমের আবরণে আবৃত করে বিভিন্ন স্বার্থগোষ্ঠীর স্বার্থে পরিণত হলে তা আর আদর্শগত জাতীয়তাবাদ থাকে না। তখন তা হয়ে ওঠে বিকৃত ও উগ্র জাতীয়তাবাদ, যা মানবসভ্যতার জন্য অগ্রহণযোগ্য। হিটলারের নেতৃত্বে জার্মানিতে এ ধরনের উগ্রজাতীয়তাবাদ গড়ে উঠেছিল। যার ফলে বিশ্ববাসীকে দ্বিতীয় বিশ্বযুদ্ধের ভয়াবহতা অবলোকন করতে হয়েছে। উদ্দীপকে দেখা যায়, 'জ' জনগোষ্ঠীর রাষ্ট্র জাতীয়তাবাদী চেতনায় উদ্বুদ্ধ হয়ে প্রতিবেশী দেশগুলোতে তীব্র আক্রমণ চালিয়ে ব্যাপক ক্ষতি সাধন করে। এটি উগ্র ও বিকৃত জাতীয়তাবাদের বহিঃপ্রকাশ। উগ্র জাতীয়তাবাদ সর্বদা গণতন্ত্র ও মানবতাবিরোধী। জাতীয়তাবাদ উগ্র হলে তখন যুদ্ধের আশঙ্কা সৃষ্টি হয় এবং বিশ্বশান্তি হুমকির মুখে পড়ে। এছাড়া বিকৃত ও উগ্র জাতীয়তাবাদের কারণে অনেক সময় অর্থনৈতিক সংকট ও উদ্বাস্তু সমস্যা সৃষ্টি হয়। আর এ বিষয়গুলো কখনোই বিশ্বসভ্যতাকে এগিয়ে নিয়ে যেতে পারে না। উপরের আলোচনা থেকে প্রতীয়মান হয়, মানবিক আদর্শ বিবর্জিত জাতীয়তাবাদ মানবজাতির জন্য বিপর্যয় ডেকে আনে। উগ্র জাতীয়তাবাদকে ধারণ করলে তা বিশ্বসভ্যতার জন্য ধ্বংসকারী বিষয়ে পরিণত হবে। তাই বলা যায়, উদ্দীপকে বর্ণিত বিষয়টি তথা উগ্র জাতীয়তাবাদ বিশ্বসভ্যতার বিকাশে সহায়ক নয়।"
        }
      ]
    },
    {
      "number": "7",
      "uddipok": "ফাহিম সদ্য পড়াশোনা শেষ করেছে। সে তীব্র প্রতিযোগিতামূলক শ্রীক্ষায় উত্তীর্ণ হয়ে একটি পেশাদারী সংগঠনে 'যোগদান করে।। পরিবর্তন হলেও ফাহিমরা স্থায়ীভাবে কর্মরত থাকে। মূলত এ সংগঠনের প্রতিষ্ঠানটি নিরপেক্ষভাবে সরকারের কর্মসূচি বাস্তবায়ন করে। সরকার। ভূমিকার ওপর সরকারের ভাবমূর্তি নির্ভর করে।",
      "tag": "CTG.B 19",
      "sub_questions": [
        {
          "label": "ক",
          "question": "নির্বাচকমণ্ডলী কী?",
          "explanation": "ভোটার বা নির্বাচকের সমষ্টিকে নির্বাচকমণ্ডলী বলা হয়।"
        },
        {
          "label": "খ",
          "question": "তথ্য অধিকার বলতে কী বোঝায়?",
          "explanation": "তথ্য অধিকার বলতে কোনো কর্তৃপক্ষের নিকট থেকে তথ্য প্রাপ্তির অধিকারকে বোঝায়। রাষ্ট্রের বিধানাবলি মান্য করা সাপেক্ষে সংশ্লিষ্ট কর্তৃপক্ষের কাছ থেকে কোনো নাগরিকের তথ্য পাওয়ার অধিকার থাকবে এবং নাগরিকের অনুরোধ সাপেক্ষে কর্তৃপক্ষ তথ্য প্রদানে বাধ্য থাকবে। তথ্য অধিকারের আওতায় আইনানুগ কোনো প্রতিষ্ঠান, সংগঠন বা কর্তৃপক্ষের গঠন, উদ্দেশ্য, কার্যাবলি, কর্মসূচি, দাপ্তরিক নথিপত্র, আর্থিক সম্পদের বিবরণ ইত্যাদি তথ্য হিসেবে বিবেচিত। রাষ্ট্রীয় নিরাপত্তার মতো বিশেষ ব্যতিক্রম ছাড়া প্রত্যেক নাগরিকেরই তথ্য জানার এবং জানানোর অধিকার রয়েছে।"
        },
        {
          "label": "গ",
          "question": "উদ্দীপকে বর্ণিত ফাহিম কোন সংগঠনে কর্মরত? ব্যাখ্যা করো।",
          "explanation": "উদ্দীপকে বর্ণিত ফাহিম আমলাতন্ত্র নামক সংগঠনে কর্মরত। শাসন বিভাগের অরাজনৈতিক অংশ, যারা বেসামরিক কর্মচারী হিসেবে নিযুক্ত হয়ে রাষ্ট্রের প্রশাসনিক কাজ করেন তারাই হলেন আমলা। এসব পদে নিযুক্ত ব্যক্তি সাধারণভাবে আমলা নামে এবং তাদের দ্বারা পরিচালিত প্রশাসনিক ব্যবস্থা আমলাতন্ত্র নামে পরিচিত। আমলাতন্ত্র একটি পেশাদারী সংগঠন। মেধার ভিত্তিতে তীব্র প্রতিযোগিতামূলক পরীক্ষায় উত্তীর্ণ হয়ে এ সংগঠনে যোগদান করতে হয়। আমলাতন্ত্র একটি নিরপেক্ষ প্রশাসন ব্যবস্থা। দলীয় রাজনীতির সাথে তাদের কোনো সম্পর্ক থাকে না। আমলাতান্ত্রিক সংগঠন স্থায়ী। সরকারি কর্মচারীগণ একটি নির্দিষ্ট বয়স পর্যন্ত চাকরিতে বহাল থাকেন। সরকারের পরিবর্তন বা উত্থান-পতন সরকারি কর্মচারীদের কোনোভাবেই প্রভাবিত করতে পারে না। উদ্দীপকে লক্ষ করা যায়, ফাহিম তীব্র প্রতিযোগিতামূলক পরীক্ষায় উত্তীর্ণ হয়ে একটি পেশাদারি সংগঠনে যোগদান করে। প্রতিষ্ঠানটি নিরপেক্ষভাবে সরকারের কর্মসূচি বাস্তবায়ন করে। সরকার পরিবর্তন হলেও ফাহিমরা স্থায়ীভাবে কর্মরত থাকে। বৈশিষ্ট্যাবলির বিচারে ফাহিমের এ সংগঠনটির সাথে আমলাতন্ত্রের সাদৃশ্য রয়েছে। তাই বলা যায়, ফাহিম আমলাতন্ত্র নামক সংগঠনে কর্মরত রয়েছে।"
        },
        {
          "label": "ঘ",
          "question": "উদ্দীপকের শেষোক্ত বক্তব্যের সাথে কি তুমি একমত? যুক্তিসহ লেখো।",
          "explanation": "মূলত আমলাতন্ত্রের ভূমিকার ওপর সরকারের ভাবমূর্তি নির্ভর করে- উদ্দীপকের শেষোক্ত এ বক্তব্যের সাথে আমি একমত। আমলাতন্ত্র হচ্ছে আমলা বা সরকারি কর্মচারীদের দ্বারা পরিচালিত শাসনব্যবস্থা। আমলাতন্ত্র একটি প্রশাসনে অরাজনৈতিক অংশরূপে নীতিনির্ধারণ, সিদ্ধান্ত গ্রহণ ও প্রয়োগ, আইন প্রণয়ন, শাসন বিভাগের রাজনৈতিক পদাধিকারীদের পরামর্শদান প্রভৃতি কার্যাবলির সাথে ওতপ্রোতভাবে জড়িত। রাষ্ট্র ও প্রশাসনের সাফল্য মূলত আমলাতন্ত্রের দক্ষতার ওপর নির্ভরশীল। উদ্দীপকে দেখা যায়, আমলাতন্ত্রে কর্মরত ফাহিম নিরপেক্ষভাবে সরকারের কর্মসূচি বাস্তবায়ন করে। অর্থাৎ, সরকার তার গৃহীত সিদ্ধান্তগুলো আমলাতন্ত্রের মাধ্যমেই বাস্তবায়ন করে থাকে। এছাড়া বর্তমানে আইনসভায় উপস্থাপিত খসড়া বিলের অধিকাংশই আমলারা প্রস্তুত করে থাকেন। বিশেষ করে বিজ্ঞান ও প্রযুক্তিগত বিষয়, ব্যাংক-বিমা সম্পর্কিত বিষয়ে খসড়া বিল প্রশাসনিক বিভাগই তৈরি করে থাকে। আমলাদের মূলকাজ হচ্ছে নীতি বাস্তবায়ন, নীতি প্রণয়ন নয়। কিন্তু বাস্তবে দেখা যায়, রাজনৈতিক প্রশাসকরা নীতি নির্ধারণের সময় আমলাদের পরামর্শ গ্রহণ করে থাকেন। সরকারের নিকট জনগণের বিভিন্ন দাবি-দাওয়া আমলারাই তুলে ধরেন। তারা আইনসভার সদস্য ও মন্ত্রীদের প্রয়োজনীয় তথ্যাদি ও পরিসংখ্যান প্রদান করে থাকেন। তাদের পরিবেশিত তথ্যাদিই সরকার দেশবাসীর নিকট প্রকাশ করে থাকে। উপরের আলোচনা থেকে সুস্পষ্টভাবে প্রতীয়মান হয়, আমলাতন্ত্রের ভূমিকার ওপরই সরকারের ভাবমূর্তি নির্ভর করে। আর এ কারণেই আমি উদ্দীপকের শেষোক্ত বক্তব্যের সাথে একমত পোষণ করছি।"
        }
      ]
    },
    {
      "number": "8",
      "uddipok": "একাদশ শ্রেণির শিক্ষার্থী 'M' পাঠ্য হিসেবে পৌরনীতি ও সুশাসনের পাশাপাশি আরো দুটি বিষয় নিয়েছে। যার প্রথমটির আলোচনার পদ্ধতি গাণিতিক। এ বিষয়টি উৎপাদন, বণ্টন, ভোগ ইত্যাদি নিয়ে। আলোচনা করে। বিষয়টি পড়ে 'M' বুঝতে পারে কেন দ্রব্যমূল্য বাড়ে বা কমে। অপরদিকে দ্বিতীয় বিষয়টি অতীতের স্মারকলিপি। এ বিষয়টির আলোচনার পদ্ধতি তথ্য ও বর্ণনামূলক। বিষয়টি রাজনৈতিক ঘটনাবলির পাশাপাশি শিল্প, সাহিত্য, সংস্কৃতি ও সভ্যতা নিয়ে আলোচনা করে।",
      "tag": "CTG.B 19",
      "sub_questions": [
        {
          "label": "ক",
          "question": "পৌরনীতি কী?",
          "explanation": "পৌরনীতি হচ্ছে এমন একটি শাস্ত্র যা নাগরিক হিসেবে মানুষের অধিকার ও কর্তব্য এবং নাগরিকের সাথে সংশ্লিষ্ট অন্যান্য বিষয় নিয়ে আলোচনা করে।"
        },
        {
          "label": "খ",
          "question": "সামাজিক সাম্য বলতে কী বোঝায়?",
          "explanation": "সামাজিক ক্ষেত্রে সবাইকে সমান মর্যাদা ও সুযোগ-সুবিধা প্রদান করাই হলো সামাজিক সাম্য । জাতি, ধর্ম, বর্ণ নির্বিশেষে সব মানুষকে যখন সমান সামাজিক সুযোগ- সুবিধা প্রদান করা হয় তখনই সামাজিক সাম্য প্রতিষ্ঠিত হয়। এটি এমন এক সামাজিক পরিবেশ নির্দেশ করে, যেখানে প্রত্যেকে স্বীয় যোগ্যতা অনুসারে সমান সামাজিক অধিকার ভোগ করে। আইনের শাসন নিশ্চিত হওয়ার মধ্য দিয়েই সামাজিক সাম্য প্রতিষ্ঠিত হয় ।"
        },
        {
          "label": "গ",
          "question": "উদ্দীপকের 'M' প্রথম বিষয় হিসেবে কোন বিষয়টি নিয়েছে? পৌরনীতি ও সুশাসনের সাথে তার সম্পর্ক দেখাও।",
          "explanation": "উদ্দীপকের 'M' প্রথম বিষয় হিসেবে অর্থনীতি বিষয়টি নিয়েছে। আর পৌরনীতি ও সুশাসনের সাথে অর্থনীতির ঘনিষ্ঠ সম্পর্ক রয়েছে। পৌরনীতি ও সুশাসন এবং অর্থনীতি উভয়ই সামাজিক বিজ্ঞানের গুরুত্বপূর্ণ শাখা। পৌরনীতি ও সুশাসন নাগরিকের অধিকার, দায়িত্ব ও কর্তব্য, আচরণ প্রভৃতি বিষয় বিশ্লেষণ করে। আর অর্থনীতি নাগরিকের সুবিধার্থে বিভিন্ন অর্থনৈতিক বিষয় নিয়ে আলোচনা করে। উভয়ের লক্ষ্য নাগরিকের কল্যাণ সাধন করা। অর্থনীতির সাথে পৌরনীতি ও সুশাসন বিভিন্নভাবে সম্পর্কযুক্ত। প্রতিটি রাজনৈতিক সমস্যার যেমন অর্থনৈতিক দিক রয়েছে, তেমনি প্রতিটি অর্থনৈতিক সমস্যার রয়েছে রাজনৈতিক দিক। পৌরনীতি ও সুশাসন মূলত নাগরিককে অধিকার ও কর্তব্য সম্বন্ধে সচেতন করে। অন্যদিকে, অর্থনীতি মানুষের জীবনে অভাব ও চাহিদার মাঝে সামঞ্জস্য বিধান করে সুন্দর ও সুখী জীবনযাপনে সহায়তা করে থাকে। একটি দেশের রাজনৈতিক সংগঠনের স্থায়িত্ব ও সমৃদ্ধি সে দেশের অর্থনৈতিক সংগটনের ওপর প্রভাব বিস্তার করে। আবার কোনো দেশের আর্থিক উন্নতি ও অবনতি সমানভাবে সে দেশের রাজনৈতিক ব্যবস্থার ওপর নির্ভরশীল। অর্থনৈতিক পরিকল্পনার সুষ্ঠু বাস্তবায়ন করে আইনের শাসন প্রতিষ্ঠার জন্য প্রয়োজন যোগ্য রাজনৈতিক নেতৃত্ব, দক্ষতা ও দূরদর্শিতা। অর্থাৎ, পৌরনীতি ও সুশাসন এবং অর্থনীতি একটি ছাড়া অপরটি পরিপূর্ণতা লাভ করতে পারে না। তাই বলা যায়, পৌরনীতি ও সুশাসন এবং অর্থনীতি একে অপরের পরিপূরক এবং উভয়ের মধ্যে ঘনিষ্ঠ সম্পর্ক বিদ্যমান ।"
        },
        {
          "label": "ঘ",
          "question": "তুমি কি মনে কর, উদ্দীপকে বর্ণিত দ্বিতীয় বিষয়টির জ্ঞান ব্যতীত পৌরনীতি ও সুশাসন অধ্যয়ন অসম্পূর্ণ? মতামত দাও।",
          "explanation": "হ্যাঁ, আমি মনে করি, উদ্দীপকে বর্ণিত দ্বিতীয় বিষয়টি অর্থাৎ ইতিহাসের জ্ঞান ব্যতীত পৌরনীতি ও সুশাসন অধ্যয়ন অসম্পূর্ণ। ইতিহাস মানবজাতির অতীতের স্মারকলিপি, সামগ্রিক জীবন-দর্পণ। পৌরনীতি ও সুশাসনের যে অংশ সমাজ, রাষ্ট্র ও সরকারের সাথে সম্পর্কিত যেসব ক্ষেত্রে ইতিহাসের সাথে তার সম্পর্ক ঘনিষ্ঠ। পৌরনীতি ও সুশাসন ইতিহাসের তথ্য দ্বারা সমৃদ্ধ হয়েছে এবং পূর্ণতা লাভ করেছে। উদ্দীপকে দেখা যায়, দ্বিতীয় বিষয়টির আলোচনার পদ্ধতি তথ্য ও বর্ণনামূলক। বিষয়টি রাজনৈতিক ঘটনার পাশাপাশি শিল্প, সাহিত্য, সংস্কৃতি ও সভ্যতা নিয়ে আলোচনা করে। এ বৈশিষ্ট্যগুলো ইতিহাসকেই নির্দেশ করে। পৌরনীতি ও সুশাসনের আলোচ্য বিষয়সমূহ যেমন পরিবার, সমাজ, রাষ্ট্র প্রভৃতি সামাজিক ও রাজনৈতিক প্রতিষ্ঠানগুলো অতীতে কীরূপ ছিল, কীভাবে তা পরিবর্তিত হয়ে বর্তমান রূপ পরিগ্রহ করেছে তা ইতিহাস থেকে জানা যায়। এমনকি ঐতিহাসিক তথ্য ও সাক্ষ্য-প্রমাণ ব্যতীত পৌরনীতি ও সুশাসনের আলোচনা অসম্পূর্ণ। ইতিহাস পৌরনীতি ও সুশাসনকে তার অন্তর্নিহিত সত্যের সন্ধান দেয়। অর্থাৎ ইতিহাসের সাহায্য ছাড়া পৌরনীতি ও সুশাসনের পথচলা কঠিন। ইতিহাস থেকেই নাগরিকতার সাথে সংশ্লিষ্ট অতীতের সামগ্রিক বিষয় সম্পর্কে সম্যক ধারণা লাভ করা যায়, যা নাগরিকতার বর্তমান রূপ নির্ধারণে গুরুত্বপূর্ণ ভূমিকা পালন করে। উপরের আলোচনা থেকে প্রতীয়মান হয়, পৌরনীতি ও সুশাসন সম্পর্কে সঠিক জ্ঞান লাভ করতে হলে ইতিহাসের জ্ঞান থাকা আবশ্যক। তাই বলা যায়, ইতিহাসের জ্ঞান ব্যতীত পৌরনীতি ও সুশাসন অধ্যয়ন অসম্পূর্ণ।"
        }
      ]
    },
    {
      "number": "9",
      "uddipok": "‘X’ রাষ্ট্রে নতুন সরকার ক্ষমতায় আসার পর জনগণ যাতে সহজে তথ্য পেতে পারে সেজন্য রাষ্ট্রের সব স্তরে তথ্য ও প্রযুক্তি ব্যবহার নিশ্চিত করে। ফলে জনগণ ঘরে বসেই কম্পিউটারের মাধ্যমে তাদের প্রয়োজনীয় কাজ সম্পাদন করতে পারছে। রাষ্ট্রের সর্বত্র বিদ্যুৎ সংযোগ নিশ্চিত হলে এ সেবার মান আরো বৃদ্ধি পাবে।",
      "tag": "CTG.B 19",
      "sub_questions": [
        {
          "label": "ক",
          "question": "নৈতিকতা কী?",
          "explanation": "দৈনন্দিন ও সামাজিক কার্যক্রম সুষ্ঠুভাবে পরিচালনার জন্য মানুষ যেসব নীতি, আদর্শ এবং সামাজিক, ধর্মীয় ও আইনগত অনুশাসন মেনে চলে তার সমষ্টিই হলো নৈতিকতা।"
        },
        {
          "label": "খ",
          "question": "দায়িত্বশীলতা বলতে কী বোঝ?",
          "explanation": "অর্পিত দায়িত্ব সঠিকভাবে এবং যথাসময়ে পালন করাই দায়িত্বশীলতা | একটি রাষ্ট্রের সরকারি ও বেসরকারি কর্মকর্তা-কর্মচারীবৃন্দকে তাদের নির্ধারিত কর্মের জন্য ঊর্ধ্বতন কর্তৃপক্ষের কাছে জবাবদিহি করতে হয়। দায়িত্বশীল ব্যক্তিরাই কেবল তাদের কাজ সময়মতো সুচারুরূপে সম্পাদন করতে পারেন। জাতীয় নেতাসহ বিভিন্ন ক্ষেত্রের শীর্ষ ব্যক্তিত্বদের কাছেই বেশি দায়িত্বশীলতা আশা করা হয়। বিশেষ করে একজন নেতাকে দেশ ও জাতির স্বার্থে সর্বোচ্চ দায়িত্বশীলতার পরিচয় দিতে হয়। কেননা তার সঠিক নেতৃত্ব ও দায়িত্বশীলতার ওপর দেশ ও জনগণের মঙ্গল নির্ভর করে।"
        },
        {
          "label": "গ",
          "question": "উদ্দীপকে বর্ণিত ‘x’ রাষ্ট্রে কোন ব্যবস্থা বিদ্যমান? ব্যাখ্যা করো।",
          "explanation": "উদ্দীপকে বর্ণিত ‘x’ রাষ্ট্রে ই-গভর্নেন্স বিদ্যমান । ই-গভর্নেন্স হলো শাসনকার্যে স্বচ্ছতা ও দ্রুতগতি নিশ্চিত করার লক্ষ্যে সরকারের বিভিন্ন বিভাগের কার্যক্রমে ডিজিটাল যন্ত্র-সরঞ্জাম তথা প্রযুক্তির প্রয়োগ ঘটানো। এর আওতায় সরকারের সাথে নাগরিকদের যোগাযোগ ও তথ্যের আদান-প্রদান, সহজে ও দ্রুত নাগরিকদের সরকারি সেবা পৌঁছে দেওয়া এবং সরকারের সাথে অন্য রাষ্ট্রের যোগাযোগ ইত্যাদি কাজ চালানো হয়। অন্যান্য দেশের মতো বাংলাদেশেও ই-গভর্নেন্স ব্যবস্থা চালু হওয়ার ফলে জনগণ ঘরে বসেই বিভিন্ন সরকারি সেবা ভোগ করছে। ই-গভর্নেন্স তথ্য-প্রযুক্তি ব্যবহার করে প্রশাসনিক কর্মকাণ্ডের গতি বাড়িয়েছে। এর মাধ্যমে শিক্ষা, স্বাস্থ্য, কৃষি, সামাজিক নিরাপত্তা ইত্যাদি খাতে সরকার যে সেবা দিচ্ছে তা জনগণের কাছে পৌঁছানো সহজতর হচ্ছে। বর্তমানে পরীক্ষার ফল জানা, পাবলিক বিশ্ববিদ্যালয় ও কলেজে ভর্তির ফরম পূরণ করা, ট্রেনের টিকিট কাটা, পাসপোর্টের আবেদন জমা দেওয়া, সরকারি চাকরির আবেদন করা, কর ও পরিসেবার বিল দেওয়া, টেন্ডার জমা দেওয়া এসব কাজ মানুষ সহজেই অনলাইনে করতে পারছে। উদ্দীপকে দেখা যায়, ‘x’ রাষ্ট্রের নতুন সরকার ক্ষমতায় আসার পর জনগণ যেন সহজে তথ্য পায় সেজন্য রাষ্ট্রের সর্বস্তরে তথ্য ও প্রযুক্তির ব্যবহার নিশ্চিত করেন। ফলে জনগণ ঘরে বসেই তাদের প্রয়োজনীয় কাজ করতে পারছে। ‘X’ রাষ্ট্রের এসব বৈশিষ্ট্য ই-গভর্নেন্সের বৈশিষ্ট্যের সাথে সাদৃশ্যপূর্ণ। তাই বলা যায় ‘x’ রাষ্ট্রে মূলত ই-গভর্নেন্স বিদ্যমান।"
        },
        {
          "label": "ঘ",
          "question": "উদ্দীপকে বর্ণিত ব্যবস্থাটি বহুল প্রচারিত হলেও প্রতিবন্ধকতামুক্ত নয়— বিশ্লেষণ করো।",
          "explanation": "উদ্দীপকে ইঙ্গিতকৃত ব্যবস্থা হলো ই-গভর্নেন্স । উন্নয়নশীল দেশসমূহে ই-গভর্নেন্স প্রতিষ্ঠার ক্ষেত্রে নানাবিধ প্রতিবন্ধকতা লক্ষ করা যায়। উদ্দীপকে যেসব সুবিধার কথা বলা হয়েছে সেগুলো ই-গভর্নেন্স এর সুবিধা। এসব সুবিধা বাস্তবায়নে বিভিন্ন প্রতিবন্ধকতা রয়েছে। ই-গভর্নেন্স-এর বিভিন্ন প্রতিবন্ধকতা নিম্নরূপ— ই-গভর্নেন্সবান্ধব অবকাঠামো অত্যন্ত ব্যয়বহুল ও সময়সাপেক্ষ, যা তৃতীয় বিশ্বের দেশগুলোর জন্য এক বিরাট চ্যালেঞ্জ।নিরবচ্ছিন্ন বিদ্যুৎ সরবরাহের সমস্যা ও স্বল্পমূল্যে বিদ্যুতের ব্যবহার না করতে পারা ই-গভর্নেন্স বাস্তবায়নের বিশেষ বাধা। উন্নয়নশীল দেশে ইন্টারনেট সেবার সর্বজনীনতা, উচ্চগতি ও স্বল্পমূল্য বিদ্যমান না থাকা ই-গভর্নেন্স বাস্তবায়নের আরেকটি অন্তরায়। ই-গভর্নেন্স প্রতিষ্ঠার জন্য ইংরেজি জ্ঞানসম্পন্ন ও প্রযুক্তিতে দক্ষ মানবসম্পদ প্রয়োজন। কিন্তু উন্নয়নশীল দেশসমূহে বিদ্যমান শিক্ষা ব্যবস্থায় দক্ষ ও পর্যাপ্ত তথ্য-প্রযুক্তি জ্ঞানসম্পন্ন মানবসম্পদের অভাব দেখা যায়। ই-গভর্নেন্স প্রতিষ্ঠার আরেকটি বাধা হলো সরকারি ও বেসরকারি প্রতিষ্ঠানগুলোর মধ্যে আন্তঃযোগাযোগ ও সমন্বয়ের অভাব। তথ্যপ্রযুক্তি ব্যবহারে সাইবার অপরাধের ঝুঁকি থাকায় অনেক মানুষ তথ্যপ্রযুক্তি ব্যবহারে নিরুৎসাহিত হয়। ই-গভর্নন্সে প্রতিষ্ঠার জন্য শান্তিপূর্ণ রাজনৈতিক পরিবেশ থাকা অপরিহার্য। কিন্তু অস্থিতিশীল রাজনৈতিক পরিবেশ ই-গভর্নেন্স প্রতিষ্ঠায় সরকার ও জনগণের আগ্রহ ও সক্ষমতা উভয়ই কমিয়ে দেয়। এছাড়া ই-গভর্নেন্স সম্পর্কে ইতিবাচক প্রচারণার যেমন অপ্রতুলতা রয়েছে, তেমনি জনগণও সুশাসন এবং ই-গভর্নেন্স বিষয়ে যথেষ্ট সচেতন নয়। পরিশেষে বলা যায়, ই-গভর্নেন্স একটি যুগোপযোগী যোগাযোগ ব্যবস্থা। এর মাধ্যমে সরকার ও জনগণের সম্পর্ক দৃঢ় হয়। কিন্তু নানা প্রতিবন্ধকতার কারণে উন্নয়নশীল দেশসমূহ ই-গভর্নেন্স প্রতিষ্ঠায় পিছিয়ে আছে। এসব প্রতিবন্ধকতা দূর করার জন্য সরকার ও জনগণের সদিচ্ছা থাকা আবশ্যক। তাহলে ই-গভর্নেন্স বাস্তবায়ন অনেকাংশে সহজ হবে।"
        }
      ]
    },
    {
      "number": "10",
      "uddipok": "‘L’ এর বয়স ১৬ বছর। সে ইটভাটায় কাজ করে। সে সাধারণ শ্রমিকদের সমান কাজ করলেও তাদের সমান মজুরি পায় না। প্রতিবাদ করলে মালিকপক্ষ তাকে ছাঁটাইয়ের হুমকি দেয়। বিষয়টি অন্য শ্রমিকদের জানালে তারা ক্ষেপে ওঠে এবং পরবর্তীতে সম্মিলিত প্রতিবাদের মুখে মালিকপক্ষ সবাইকে সমান মজুরি প্রদানের সিদ্ধান্ত গ্রহণ করেন।",
      "tag": "CTG.B 19",
      "sub_questions": [
        {
          "label": "ক",
          "question": "নেতৃত্ব কী?",
          "explanation": "নেতৃত্ব হলো একজন নেতার এমন কিছু গুণাবলির সমষ্টি যার মাধ্যমে সে জনগণকে প্রভাবিত করতে পারে।"
        },
        {
          "label": "খ",
          "question": "সহমর্মিতা বলতে কী বোঝায়?",
          "explanation": "পরস্পরের প্রতি মমত্ববোধ, সম্প্রীতি ও সহযোগিতার হাত প্রসারিত করাই হলো সহমর্মিতা। সহমর্মিতা একটি মানবীয় গুণ। সহমর্মিতা মানুষকে পারস্পরিক সুখে-দুঃখে কাছে রাখে এবং মানুষে মানুষে বৈষম্য দূরীভূত করে। ‘সকলের তরে সকলে আমরা প্রত্যেকে আমরা পরের তরে’— এটিই সহমর্মিতার মূলকথা ।"
        },
        {
          "label": "গ",
          "question": "উদ্দীপকে বর্ণিত ‘L’ কোন ধরনের সাম্য থেকে বঞ্চিত হয়েছে? ব্যাখ্যা কর।",
          "explanation": "উদ্দীপকে ‘L’ অর্থনৈতিক সাম্য থেকে বঞ্চিত হয়েছেন। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সবার মাঝে সমানভাবে ভাগ করে দেওয়া নয়; বরং জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্যের মূল কথা হচ্ছে, যোগ্যতা অনুযায়ী সম্পদ ও সুযোগের বণ্টন । উদ্দীপকে রাজিয়া এ অর্থনৈতিক সাম্য থেকেই বঞ্চিত হয়েছেন। উদ্দীপকে দেখা যায়, ‘L’ এর বয়স ১৬ বছর। সে ইটভাটায় কাজ করে। সে সাধারণ শ্রমিকদের সমান কাজ করলেও তাদের সমান মজুরি পায় না। প্রতিবাদ করলে মালিকপক্ষ তাকে ছাঁটাইয়ের হুমকি দেয়। বিষয়টি অন্য শ্রমিকদের জানালে তারা ক্ষেপে ওঠে এবং পরবর্তীতে সম্মিলিত প্রতিবাদের মুখে মালিকপক্ষ সবাইকে সমান মজুরি প্রদানের সিদ্ধান্ত গ্রহণ করেন। তাই বলা যায়, ‘L’ অর্থনৈতিক সাম্য থেকে বঞ্চিত হয়েছেন।"
        },
        {
          "label": "ঘ",
          "question": "উদ্দীপকে বর্ণিত সমস্যা মোকাবিলায় ‘L’ এর ভূমিকা মূল্যায়ন কর।",
          "explanation": "উদ্দীপকে বর্ণিত সমস্যা মোকাবিলায় ‘L’ এর ভূমিকা যথার্থ এবং বাস্তবসম্মত। উদ্দীপকে বর্ণিত ‘L’ এর বয়স ১৬ বছর। সে ইটভাটায় কাজ করে। কিন্তু সাধারণ শ্রমিকের সমান কাজ করেও সে তাদের সমান মজুরি পায় না। অর্থাৎ ‘L’ অর্থনৈতিক সাম্য থেকে বঞ্চিত হয়। এ ঘটনার প্রেক্ষিতে ‘L’ প্রতিবাদ করলে মালিক পক্ষ ছাঁটাইয়ের হুমকি দেয়। বিষয়টি সে অন্যান্য শ্রমিকদের জানালে তারা ক্ষেপে ওঠে এবং পরবর্তীতে সম্মিলিতভাবে প্রতিবাদ করে। প্রতিবাদের মুখে মালিকপক্ষ সবাইকে সমান মজুরি প্রদানের সিদ্ধান্ত গ্রহণ করে। উল্লিখিত ঘটনার আলোকে বলা যায়, ‘L’ এর সাহসী ভূমিকার কারণেই মালিকপক্ষ তাকে ছাঁটাই করার সিদ্ধান্ত থেকে সরে আসতে বাধ্য হয় এবং তাকে ন্যায্য মজুরি প্রদান করে। ‘L’ যদি ঘটনাটির প্রতিবাদ না করত এবং তার সহকর্মীদের না জানাত তাহলে হয়ত তাকে ছাঁটাইয়ের শিকার হতে হতো অথবা ন্যায্য মজুরি থেকে বঞ্চিত থাকতে হতো। মালিক পক্ষের অন্যায় আচরণ মেনে না নিয়ে সাহসের সাথে তা মোকাবিলা করার জন্যই ‘L’ তার অধিকার ফিরে পায়। আর এ অধিকার ফিরে পাওয়ার মাধ্যমে সে অর্থনৈতিক সাম্যের আওতায় চলে আসে। পরিশেষে বলা যায়, অর্থনৈতিক সাম্য থেকে বঞ্চিত ‘L’ অর্থনৈতিক সাম্য প্রতিষ্ঠার জন্য সাহসী ও যথার্থ পদক্ষেপ গ্রহণ করে। তাই তার ভূমিকা নিঃসন্দেহে প্রশংসার দাবিদার।"
        }
      ]
    },
    {
      "number": "11",
      "uddipok": "আফ্রিকার একটি রাষ্ট্রে দুর্নীতিসহ বেশকিছু সমস্যা সমাধানের লক্ষ্যে কিছু সংখ্যক মানুষ গণতন্ত্র, জাতীয়তাবাদ, অসাম্প্রদায়িকতা ইত্যাদি নীতির ভিত্তিতে ঐক্যবদ্ধ হয়ে একটি সংগঠন গড়ে তোলে । পরবর্তীতে তারা দেশব্যাপী এ সংগঠনের কাঠামো ও কার্যক্রম বিস্তৃত করে। গত মাসে অনুষ্ঠিত সাধারণ নির্বাচনে সংগঠনটি অংশগ্রহণ করে। সংগঠনের নেতা মি. ‘R’ এর কল্যাণমুখী চিন্তাধারা, আকাঙ্ক্ষা সৃষ্টিকারী বক্তব্য এবং জনঅধিকার প্রতিষ্ঠার প্রচেষ্টার কারণে নির্বাচনে উক্ত সংগঠনটি জয়লাভ করে।",
      "tag": "CTG.B 19",
      "sub_questions": [
        {
          "label": "ক",
          "question": "চাপসৃষ্টিকারী গোষ্ঠী কী?",
          "explanation": "চাপসৃষ্টিকারী গোষ্ঠী (Pressure Group) হচ্ছে কোনো সংগঠিত সামাজিক গোষ্ঠী যারা নিজেদের স্বার্থ নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে ।"
        },
        {
          "label": "খ",
          "question": "বহুদলীয় ব্যবস্থা বলতে কী বোঝায়?",
          "explanation": "একটি রাষ্ট্রে দুটির অধিক রাজনৈতিক দল রাষ্ট্রীয় ক্ষমতা লাভের লড়াইয়ে কার্যকর ভূমিকা পালন করলে তাকে বহুদলীয় ব্যবস্থা বলে । বহুদলীয় ব্যবস্থা জাতি, ধর্ম, ভাষা বা শ্রেণির ভিত্তিতে গড়ে উঠতে পারে। এ ব্যবস্থায় দলগুলো নিজ নিজ মতাদর্শ, নীতি ও কর্মসূচি অনুযায়ী নির্বাচনে প্রতিদ্বন্দ্বিতা করে । নির্বাচনে কোনো দল সংখ্যাগরিষ্ঠ আসনে জয়ী হলে সেই দলই সরকার গঠন করে। তবে বহুদলীয় ব্যবস্থায় কোনো দলের পক্ষে অনেক সময় এককভাবে নিরঙ্কুশ সংখ্যাগরিষ্ঠতা অর্জন করা সম্ভব হয় না। তখন একাধিক দল মিলিত হয়ে সম্মিলিত সরকার (Coalition Government) গঠন করে। ফ্রান্স, ইতালি, বাংলাদেশ, ভারত, পাকিস্তান, হল্যান্ড, বেলজিয়াম প্রভৃতি দেশে বহুদলীয় ব্যবস্থা বিদ্যমান।"
        },
        {
          "label": "গ",
          "question": "উদ্দীপকে আলোচিত সংগঠনটির সাথে তোমার পঠিত কোন সংগঠনের সাদৃশ্য রয়েছে? ব্যাখ্যা কর ।",
          "explanation": "উদ্দীপকে আলোচিত সংগঠনটির সাথে আমার পঠিত রাজনৈতিক দলের সাদৃশ্য রয়েছে। রাজনৈতিক দল বলতে এমন একটি জনসংগঠনকে বোঝায় যার সদস্যগণ কতগুলো সুনির্দিষ্ট নীতির ভিত্তিতে সংগঠিত হয়, রাষ্ট্রের সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে প্রয়াসী হয়। রাজনৈতিক দলের মূল লক্ষ্য থাকে ক্ষমতায় গিয়ে দলের নীতি ও আদর্শ অনুযায়ী দেশ পরিচালনা করা। উদ্দীপকে দেখা যায়, আফ্রিকার একটি রাষ্ট্রে দুর্নীতিসহ বেশকিছু সমস্যা সমাধানের লক্ষ্যে কিছু সংখ্যক মানুষ গণতন্ত্র, জাতীয়তাবাদ, অসাম্প্রদায়িকতা ইত্যাদি নীতির ভিত্তিতে ঐক্যবদ্ধ হয়ে একটি সংগঠন গড়ে তোলে। পরবর্তীতে তারা দেশব্যাপী এ সংগঠনের কাঠামো ও কার্যক্রম বিস্তৃত করে। সংগঠনটি সাধারণ নির্বাচনে অংশগ্রহণ করে এবং জয়লাভ করে। এ বৈশিষ্ট্যগুলো রাজনৈতিক দলকেই নির্দেশ করে। কারণ রাজনৈতিক দলই জাতীয় সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে রাষ্ট্রক্ষমতায় গিয়ে সেসব সমস্যা সমাধানের চেষ্টা করে। রাজনৈতিক দল দেশব্যাপী সামগ্রিক জনগণের জাতীয় স্বার্থ রক্ষা ও সংরক্ষণের চেষ্টা করে। তাই বলা যায়, উদ্দীপকের সংগঠনটির সাথে সাদৃশ্যপূর্ণ হলো রাজনৈতিক দল ।"
        },
        {
          "label": "ঘ",
          "question": "তুমি কি মনে কর, মি. ‘R’ এর গুণাবলি সুশাসন প্রতিষ্ঠায় ইতিবাচক ভূমিকা রাখবে? উত্তরের সপক্ষে যুক্তি দাও।",
          "explanation": "হ্যাঁ, আমি মনে করি, মি. ‘R’ এর গুণাবলি অর্থাৎ নেতৃত্বের গুণাবলি সুশাসন প্রতিষ্ঠায় ইতিবাচক ভূমিকা রাখবে । নেতৃত্ব হচ্ছে কোনো নেতার বিশেষ গুণ। এ গুণাবলি অপরকে প্রভাবিত ও পরিচালিত করে অভীষ্ট লক্ষ্য অর্জনে সহায়তা করে। আর বর্তমান সময়ে অভীষ্ট লক্ষ্য বলতে বোঝানো হয় সুশাসনকে। একটি রাষ্ট্রে সুশাসন না অপশাসন প্রতিষ্ঠিত হবে তা নির্ভর করে নেতৃত্বের ওপর। উদ্দীপকে দেখা যায়, একটি রাজনৈতিক দলের নেতা মি. ‘R’ এর কল্যাণমুখী চিন্তাধারা, আকাঙ্ক্ষা সৃষ্টিকারী বক্তব্য এবং জনঅধিকার প্রতিষ্ঠার প্রচেষ্টার কারণে নির্বাচনে তার দল জয়লাভ করে। এখানে মি. ‘R’ এর নেতৃত্বের গুণাবলির কথা বলা হয়েছে, যা সুশাসন প্রতিষ্ঠায় ইতিবাচক ভূমিকা রাখে। গণতান্ত্রিক, যোগ্য ও সুষ্ঠু নেতৃত্বের মাধ্যমে রাষ্ট্রে সুশাসন ও জনকল্যাণ প্রতিষ্ঠিত হয়। নেতৃত্বের বৈধতা থাকলে সুশাসন প্রতিষ্ঠা করা সহজ হয়। নেতৃত্বের বৈধতা বলতে বোঝায় নেতৃত্বের প্রতি রাষ্ট্রের নাগরিকদের আস্থা। বৈধ এবং দক্ষ রাজনৈতিক নেতৃত্ব সহনশীলতা, সমঝোতা ও গণতান্ত্রিকতার পথ বেছে নেয়। ফলে রাষ্ট্র তার বিদ্যমান সমস্যাসমূহ সহজেই কাটিয়ে উঠতে পারে এবং রাষ্ট্র সুশাসনের দিকে ধাবিত হয়। তথ্যের অবাধ প্রবাহ, স্বচ্ছতা, জবাবদিহিতা, আইনের শাসন, বিচার বিভাগের স্বাধীনতা, ক্ষমতার বিকেন্দ্রীকরণ প্রভৃতি বিষয়গুলো সুশাসন প্রতিষ্ঠার অন্যতম শর্ত। এ শর্তগুলো নেতৃত্বের সদিচ্ছা ও দক্ষতার মাধ্যমেই পূরণ হতে পারে। উপরের আলোচনা থেকে প্রতীয়মান হয়, বৈধ ও গণতান্ত্রিক নেতৃত্বের দ্বারা রাষ্ট্রের উন্নতির ধারাবাহিকতা বজায় থাকে এবং সুশাসন প্রতিষ্ঠিত হয় । তাই বলা যায়, মি. ‘R’ এর গুণাবলি সুশাসন প্রতিষ্ঠায় ইতিবাচক ভূমিকা রাখবে।"
        }
      ]
    }
  ]
}