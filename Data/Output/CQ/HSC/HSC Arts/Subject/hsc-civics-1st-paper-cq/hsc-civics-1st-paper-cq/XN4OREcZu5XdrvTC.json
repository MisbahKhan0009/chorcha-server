{
  "title": "যশোর বোর্ড ২০২১",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব 'ক' ছাত্রদের শ্রেণিকক্ষে নাগরিক, নাগরিকের ক্রিয়াকলাপ, অধিকার ও কর্তব্য এবং নাগরিক জীবনের অতীত, বর্তমান ও ভবিষ্যৎ নিয়ে আলোচনা করেন ।",
      "tag": "JB 21",
      "sub_questions": [
        {
          "label": "ক",
          "question": "নাগরিকতা কী?",
          "explanation": "নাগরিক হিসেবে ব্যক্তির পদমর্যাদা হচ্ছে নাগরিকতা"
        },
        {
          "label": "খ",
          "question": "পৌরনীতিকে নাগরিকতা বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় আলোচনা করে বলে পৌরনীতি ও সুশাসনকে নাগরিকতা বিষয়ক বিজ্ঞান বলা হয় । নাগরিক জীবনের সাথে সংশ্লিষ্ট বিভিন্ন বিষয় যেমন নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতি ও সুশাসনকে নাগরিকতা বিষয়ক বিজ্ঞান বলা হয় ।"
        },
        {
          "label": "গ",
          "question": "উদ্দীপকে উল্লিখিত জনাব 'ক' এর পাঠদানের বিষয়ের সাথে তোমার পঠিত বিষয়ের পরিধি ও বিষয়বস্তু ব্যাখ্যা করো।",
          "explanation": "উদ্দীপকে উল্লেখিত জ্ঞানের সেই বিশেষ শাখাটি পৌরনীতি ও সুশাসন নামে পরিচিত, যার পরিধি ও বিষয়বস্তু ব্যাপক। পৌরনীতি ও সুশাসনের পরিধি ও বিষয়বস্তুর ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়গুলোও পৌরনীতি ও সুশাসনের আলোচ্য বিষয় । উদ্দীপকে বলা হয়েছে, অতীতের মতো বর্তমান সময়েও সমাজবদ্ধ মানুষের নাগরিক জীবনকে কেন্দ্র করে বিভিন্ন নিয়ম-কানুন, রীতি-নীতি ও আচার- অনুষ্ঠান গড়ে উঠেছে। আর নাগরিক জীবনের এসব দিক নিয়ে আলোচনার জন্য জ্ঞানের একটি বিশেষ শাখাও গড়ে উঠেছে যা শিক্ষার বিভিন্ন স্তরে পড়ানো হয় । উদ্দীপকের এসব তথ্য পৌরনীতি ও সুশাসন বিষয়কেই নির্দেশ করে। কেননা নাগরিক জীবনের সাথে সংশ্লিষ্ট বিভিন্ন বিষয় নিয়ে পৌরনীতি ও সুশাসনই আলোচনা করে থাকে।"
        },
        {
          "label": "ঘ",
          "question": "উদ্দীপকে উল্লিখিত জনাব 'ক' এর পাঠদানের বিষয়টি প্রত্যেক নাগরিকের জীবনে অপরিহার্য— বিশ্লেষণ করো।",
          "explanation": "পৌরনীতি ও সুশাসন বিষয়টি প্রত্যেক নাগরিকের জীবনে অপরিহার্য—কথাটি যথার্থ । পৌরনীতি ও সুশাসন পাঠ নাগরিকদের আত্মসংযম, বিবেক, বুদ্ধিমত্তা ইত্যাদি গুণাবলি শিক্ষা দেয় এবং নাগরিক সচেতনতা বৃদ্ধি করে। সামাজিক পরিবেশের সাথে নাগরিক জীবনকে খাপ খাইয়ে নেওয়ার শিক্ষা পৌরনীতি ও সুশাসন পাঠের মাধ্যমে অর্জন করা যায়। তাই উন্নত সামাজিক ও রাষ্ট্রীয় জীবন গঠন করার জন্য পৌরনীতি ও সুশাসনের শিক্ষা অত্যাবশ্যক। উদ্দীপকে বর্ণিত জনাব 'ক' ছাত্রদের শ্রেণিকক্ষে নাগরিক, নাগরিকের ক্রিয়াকলাপ, অধিকার ও কর্তব্য এবং নাগরিক জীবনের অতীত, বর্তমান ও ভবিষ্যৎ নিয়ে আলোচনা করেন, যা পৌরনীতি ও সুশাসনের আলোচ্য বিষয়। পৌরনীতি ও সুশাসন পাঠের মাধ্যমে নাগরিকরা তাদের অধিকার এবং দায়িত্ব-কর্তব্য সম্পর্কে জ্ঞান লাভ করতে পারে। সেইসাথে নাগরিক জীবনের অতীত, বর্তমান ও ভবিষ্যৎ সম্পর্কেও ধারণা লাভ করতে পারে । এ বিষয়টি সুনাগরিক সৃষ্টির মাধ্যমে রাষ্ট্রীয় জীবনে শান্তি প্রতিষ্ঠার পাশাপাশি বিশ্বশান্তির পথকেও নিশ্চিত করার শিক্ষা দিয়ে থাকে। পৌরনীতি ও সুশাসন পাঠের মাধ্যমে নাগরিকরা গণতান্ত্রিক রীতিনীতি, মূল্যবোধ প্রভৃতি সম্পর্কে শিক্ষা লাভ করে। এছাড়া পৌরনীতি ও সুশাসন বিষয়ের পাঠ জাতিকে সুযোগ্য নেতৃত্ব গঠনে সহায়তা করে। তাই প্রত্যেক নাগরিকের পৌরনীতি ও সুশাসন সম্পর্কে জ্ঞান থাকা আবশ্যক। উপরোক্ত আলোচনার প্রেক্ষিতে বলা যায়, সুনাগরিক হিসেবে গড়ে উঠতে হলে পৌরনীতি ও সুশাসন পাঠের কোনো বিকল্প নেই। তাই প্রত্যেক নাগরিকের জন্যই পৌরনীতি ও সুশাসন বিষয়টি পাঠ করা আবশ্যক।"
        }
      ]
    },
    {
      "number": "2",
      "uddipok": "",
      "tag": "JB 21",
      "sub_questions": [
        {
          "label": "ক",
          "question": "সুশাসনের ইংরেজি প্রতিশব্দ কী?",
          "explanation": "সুশাসনের ইংরেজি প্রতিশব্দ হল Good Governance ।"
        },
        {
          "label": "খ",
          "question": "স্বচ্ছতা বলতে কী বোঝায়?",
          "explanation": "স্বচ্ছতার ইংরেজি প্রতিশব্দ হলো- Transparency, সাধারণ অর্থে যা সহজে সকলের দৃষ্টিগোচর হয় তাই স্বচ্ছতা। অর্থাৎ দ্বৈত অর্থবোধকতার অনুপস্থিতিই হলো স্বচ্ছতা। সুশাসনের ক্ষেত্রে স্বচ্ছতা বলতে বোঝায় প্রশাসনের এমন একটি অবস্থা, যেখানে শাসনব্যবস্থার আইনকানুন নীতি সিদ্ধান্ত সবই স্পষ্ট থাকবে যা সহজেই জনগণের বোধগম্য হবে। এর ফলে শাসক-শাসিতের মধ্যে সিদ্ধান্ত গ্রহণকারী ও তা পালনকারীর মধ্যে ভুল বোঝাবুঝির সুযোগ থাকে না। নীতি ও সিদ্ধান্ত যদি স্বচ্ছতার রূপ পায়, তবে তা সুশাসনের পথকে সুগম করে তুলবে।"
        },
        {
          "label": "গ",
          "question": "চিত্রের প্রশ্ন চিহ্নিত স্থানে কী বসবে? উদ্দীপকে বর্ণিত বৈশিষ্ট্য ছাড়াও এটির অন্যান্য বৈশিষ্ট্য ব্যাখ্যা করো।",
          "explanation": "সুশাসন হলো রাষ্ট্র পরিচালনার একটি আদর্শ ব্যবস্থা, যেখানে প্রশাসন, আইন, নীতি ও কার্যক্রম স্বচ্ছতা, জবাবদিহিতা ও অংশগ্রহণের মাধ্যমে পরিচালিত হয়। উদ্দীপকে উল্লিখিত অংশগ্রহণমূলক, আইনের শাসন, জবাবদিহি, স্বচ্ছতা, দক্ষতা ও দায়িত্বশীলতা—এসবই সুশাসনের অপরিহার্য বৈশিষ্ট্য। এছাড়াও সুশাসনের আরও কিছু বৈশিষ্ট্য রয়েছে। যেমন— সমতা ও অন্তর্ভুক্তি , যেখানে সকল নাগরিককে সমান অধিকার ও সুযোগ প্রদান করা হয়; ন্যায়বিচার প্রতিষ্ঠা , যা সমাজে ন্যায্যতা ও সুশৃঙ্খল পরিবেশ নিশ্চিত করে; এবং সম্মতিনির্ভরতা , যেখানে নীতিনির্ধারণ প্রক্রিয়ায় আলোচনার মাধ্যমে ঐকমত্য গড়ে তোলা হয়। সুশাসনের আরেকটি বৈশিষ্ট্য হলো টেকসই উন্নয়ন নিশ্চিত করা। এর মাধ্যমে বর্তমান প্রজন্মের চাহিদা মেটানো হয় ভবিষ্যৎ প্রজন্মের সুযোগকে ক্ষতিগ্রস্ত না করে। তাছাড়া কার্যকারিতা ও সেবাপ্রদানে গতি আনাও সুশাসনের অন্যতম লক্ষ্য। ফলে রাষ্ট্রে ন্যায়ভিত্তিক, সমতা ও উন্নয়ননির্ভর সমাজব্যবস্থা গড়ে ওঠে।"
        },
        {
          "label": "ঘ",
          "question": "উদ্দীপকে যে বিষয়টির প্রতি ইঙ্গিত করা হয়েছে তা প্রতিষ্ঠার ক্ষেত্রে বাংলাদেশে কী ধরনের সমস্যা রয়েছে আলোচনা করো ।",
          "explanation": "উদ্দীপকে যে বিষয়টির প্রতি ইঙ্গিত করা হয়েছে তা হলো সুশাসন । সুশাসন প্রতিষ্ঠা রাষ্ট্র পরিচালনার অন্যতম শর্ত। তবে বাংলাদেশে সুশাসন প্রতিষ্ঠায় নানা সমস্যা ও চ্যালেঞ্জ বিদ্যমান, যা জাতীয় উন্নয়ন ও গণতান্ত্রিক ব্যবস্থাকে ব্যাহত করছে। বাংলাদেশে সুশাসন প্রতিষ্ঠার প্রধান সমস্যা হলো দুর্নীতি । রাষ্ট্রের প্রশাসন, আইন-শৃঙ্খলা বাহিনী, শিক্ষা, স্বাস্থ্য ও সরকারি বিভিন্ন দপ্তরে দুর্নীতির বিস্তার রয়েছে। এর ফলে সেবা প্রদানের ক্ষেত্রে অনিয়ম ঘটে এবং সাধারণ মানুষ ভোগান্তিতে পড়ে। অন্যদিকে, আইনের শাসনের দুর্বলতা ও জবাবদিহিতার অভাব সুশাসনের বড় অন্তরায়। প্রভাবশালী শ্রেণি অনেক সময় আইনের বাইরে থেকে যায়। পাশাপাশি প্রশাসনে দলীয়করণ ও পক্ষপাতিত্ব স্বচ্ছতা নষ্ট করে এবং ন্যায়বিচার প্রতিষ্ঠা ব্যাহত হয়। এছাড়া রাজনৈতিক অস্থিতিশীলতা , দারিদ্র্য ও বৈষম্য , এবং প্রশাসনিক অদক্ষতা সুশাসন প্রতিষ্ঠাকে আরও জটিল করে তুলেছে। এসব সমস্যার সমাধান না হলে প্রকৃত সুশাসন প্রতিষ্ঠা সম্ভব নয়। তাই দুর্নীতি দমন, জবাবদিহিতা বৃদ্ধি, আইনের শাসন প্রতিষ্ঠা এবং গণতান্ত্রিক মূল্যবোধকে শক্তিশালী করা জরুরি।"
        }
      ]
    },
    {
      "number": "3",
      "uddipok": "সম্প্রতি বাংলাদেশের বিভিন্ন শহরে সুশীল সমাজের ব্যক্তিরা মানবতার দেয়াল উদ্বোধন করেছেন। এ দেয়ালে লোকজন অপ্রয়োজনীয় বস্ত্র রেখে যাবেন। এর ফলে সমাজের অসহায়, দুস্থ ও বিপদগ্রস্ত লোকজন উপকৃত হবে।",
      "tag": "JB 21,GDC 24",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "উদ্দীপকের মূল্যবোধের কোন ধরনটি ফুটে উঠেছে?-ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকের শেষ বাক্যটি পাঠ্যবইয়ের আলোকে বিশ্লেষণ করো।",
          "explanation": ""
        }
      ]
    },
    {
      "number": "4",
      "uddipok": "জনাব 'X' এমন একটি রাষ্ট্রে বাস করেন যেখানে পুলিশ সুনির্দিষ্ট অভিযোগ ছাড়া কাউকে গ্রেফতার করে না এবং বিচার বহির্ভূতভাবে কাউকে বন্দিও করে না। পবিত্র কোরআন ঐ রাষ্ট্রের আইনের অন্যতম উৎস।",
      "tag": "JB 21,GDC 24",
      "sub_questions": [
        {
          "label": "ক",
          "question": "সাম্য কী?",
          "explanation": "সাম্যের অর্থ ‘সুযোগ-সুবিধাদির' সমতা। জাতি-ধর্ম-বর্ণ, নারী-পুরুষ নির্বিশেষে সবাইকে সমান সুযোগ-সুবিধা প্রদানের ব্যবস্থাকে সাম্য বলে।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝায়?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা এবং কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না । এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা ।"
        },
        {
          "label": "গ",
          "question": "উদ্দীপকে আইনের কোন উৎসটির প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে আইনের অন্যতম উৎস ধর্মের প্রতি ইঙ্গিত করা হয়েছে। উদ্দীপকে 'X' রাষ্ট্রের আইনের অন্যতম উৎস হিসেবে পবিত্র কোরআনের কথা বলা হয়েছে। পবিত্র কোরআন মুসলমানদের ধর্মগ্রন্থ। অর্থাৎ উদ্দীপকে আইনের উৎস হিসেবে ধর্ম বা ধর্মগ্রন্থের প্রতি ইঙ্গিত করা হয়েছে। ধর্ম আইনের একটি গুরুত্বপূর্ণ উৎস। প্রাচীন সমাজব্যবস্থায় ধর্মের একচেটিয়া প্রভাব ছিল এবং মানুষের জীবন অনেকটা ধর্মীয় অনুশাসনের মাধ্যমে নিয়ন্ত্রিত ও পরিচালিত হতো। যেমন— প্রাচীন কালে রোমের আইনকানুন কিংবা মধ্যযুগের নগররাষ্ট্রের আইনকানুন ধর্মের উপর ভিত্তি করে গড়ে উঠেছিল। ভারতবর্ষে হিন্দু ও মুসলমানদের ব্যক্তিগত আইন ধর্মকে কেন্দ্র করে গড়ে ওঠে। ইহুদীদের আইনও ধর্মভিত্তিক। বর্তমানে ধর্ম ও ধর্মীয় গ্রন্থের আলোকে অনেক আইন প্রণীত হচ্ছে। যেমন— বাংলাদেশের মুসলিম পারিবারিক সম্পত্তি ও উত্তরাধিকার সংক্রান্ত আইনটি কুরআন ও হাদীসের আলেকে প্রণীত হয়েছে। আবার হিন্দু বিবাহ, সামাজিক সম্পর্ক ও উত্তরাধিকার আইনগুলো হিন্দুধর্মের বিধি-বিধানের সাথে সংগতি রেখে প্রণীত হয়েছে। তাই বলা যায়, ধর্ম আইনের গুরুত্বপূর্ণ উৎস।"
        },
        {
          "label": "ঘ",
          "question": "জনাব 'X' এর রাষ্ট্রের আইনগত কাঠামো বিশ্লেষণ করো।",
          "explanation": "উদ্দীপকের জনাব 'X' এর রাষ্ট্রের বৈশিষ্ট্যের দিকে লক্ষ করলে স্পষ্ট হয় যে, উক্ত রাষ্ট্রের আইনগত কাঠামোতে আইনের শাসন বিদ্যমান । আইনের শাসন বলতে আইনের চোখে সবার সমান হওয়া এবং আইনের প্রাধান্য বজায় থাকাকে বোঝায়। ধর্ম-বর্ণ-শ্রেণি এবং ধনী-দরিদ্র নির্বিশেষে সবাই আইনের কাছে সমান। কেউ বিশেষ মর্যাদার অধিকারী নয়। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে— এটাই আইনের শাসনের বিধান। ব্রিটিশ আইনজ্ঞ ও সংবিধান বিশেষজ্ঞ অধ্যাপক অ্যালবার্ট ভেন ডাইসি (Albert Venn Dicey ) তার ‘Law of the Constitution' গ্রন্থে আইনের শাসন বাস্তবায়নের চারটি শর্ত দিয়েছেন। এগুলো হলো— ১. আইনের দৃষ্টিতে সমতা অর্থাৎ জাতি, ধর্ম, বর্ণ নির্বিশেষে সব মানুষ আইনের দৃষ্টিতে সমান। ২. সবার জন্য স্বাধীন বিচার বিভাগ উন্মুক্ত থাকবে। ৩. বিনা কারণে কাউকে গ্রেফতার করা যাবে না। ৪. দেশের প্রচলিত আইনের মাধ্যমে নাগরিকের অধিকার সংরক্ষিত থাকবে । অর্থাৎ কোনো দেশে আইনের শাসন বিদ্যমান থাকলে সে দেশের জনগণের মৌলিক অধিকার, মানবাধিকার ও স্বাধীনতা সুরক্ষিত থাকে। নারী-পুরুষ, জাতি, ধর্ম, বর্ণ নির্বিশেষে সবাই আইনের দৃষ্টিতে সমান বলে গণ্য এবং আইনের সমান আশ্রয় লাভের অধিকারী হয়। সুনির্দিষ্ট কোনো অভিযোগ বা আদালতের পরোয়ানা ছাড়া সাধারণত পুলিশ কাউকে গ্রেফতার করতে পারে না। উদ্দীপকে উল্লেখিত জনাব 'X' এমন একটি রাষ্ট্রে বাস করেন যেখানে পুলিশ সুনির্দিষ্ট অভিযোগ ছাড়া কাউকে গ্রেফতার করে না এবং বিচার বহির্ভূতভাবে কাউকে বন্দি রাখে না। বিষয়টি আইনের শাসনের উপস্থিতিকেই নির্দেশ করে। 'X' রাষ্ট্রের ক্ষেত্রে আইনের শাসনের উল্লেখযোগ্য বৈশিষ্ট্যসমূহ পরিলক্ষিত হওয়ায় বলা যায়, সেখানে আইনের শাসন বিদ্যমান ।"
        }
      ]
    },
    {
      "number": "5",
      "uddipok": "বর্তমানে গোটা বিশ্বব্যাপী কোভিড-১৯ এর ব্যাপক বিস্তারের কারণে 'ক' এর পরিবারের সকল সদস্যবৃন্দ অতীব জরুরি প্রয়োজন ছাড়া ঘরের বাইরে বের হন না এবং তারা সকলেই নিজেদের যাবতীয় প্রয়োজনগুলো নিজেদের মধ্যে ভাগাভাগি করে ঐক্যমত্যের ভিত্তিতে পরিবারেই মিটিয়ে থাকেন।",
      "tag": "JB 21",
      "sub_questions": [
        {
          "label": "ক",
          "question": "সহমর্মিতা কী?",
          "explanation": "সহমর্মিতা হলো অন্যের অনুভূতি, কষ্ট বা অবস্থাকে নিজের মন দিয়ে অনুভব করার ক্ষমতা এবং সেই অনুযায়ী তাঁর প্রতি দয়া বা সহমর্থন প্রদর্শন করা।"
        },
        {
          "label": "খ",
          "question": "অধিকার বলতে কী বোঝায়?",
          "explanation": "অধিকার বলতে সমাজ ও রাষ্ট্র কর্তৃক স্বীকৃত সেই সকল সুযোগ-সুবিধাকে বোঝায়, যা ছাড়া মানুষের ব্যক্তিত্বের পূর্ণ বিকাশ সম্ভব নয়। অধিকার মূলত ব্যক্তির স্বাধীনতার সুরক্ষা নিশ্চিত করে এবং রাষ্ট্রকে নাগরিকের প্রতি নির্দিষ্ট কিছু দায়িত্ব পালনে বাধ্য করে। এটি কেবল সুযোগ নয়, বরং আধুনিক গণতান্ত্রিক রাষ্ট্রে একজন নাগরিকের জন্য আইনগত পাওনা। অধিকার ভোগের পাশাপাশি নাগরিককে রাষ্ট্রের প্রতি কিছু কর্তব্যও পালন করতে হয়, যা সামাজিক শৃঙ্খলা বজায় রাখতে অপরিহার্য।"
        },
        {
          "label": "গ",
          "question": "কোভিড-১৯ পরিবারের মধ্যে কোন ধরনের মূল্যবোধ জাগ্রত করে? ব্যাখ্যা করো ।",
          "explanation": "কোভিড-১৯ মহামারীর ভয়াবহতা পরিবারের সদস্যদের মধ্যে গভীর 'পারস্পরিক সহমর্মিতা' এবং 'সহযোগিতার' মূল্যবোধ জাগ্রত করে। উদ্দীপকে যেমন দেখা গেছে, 'ক' এর পরিবারের সদস্যরা অতীব জরুরি প্রয়োজন ছাড়া ঘরের বাইরে বের না হয়ে এবং নিজেদের যাবতীয় প্রয়োজন নিজেদের মধ্যে ভাগাভাগি করে নিয়ে একতাবদ্ধ হয়েছেন—এটি মূলত সামাজিক ও পারিবারিক নৈতিকতার প্রতিফলন। কঠিন সময়ে একে অপরের পাশে থাকা, বিপদে ধৈর্য ধারণ করা এবং স্বাস্থ্যবিধি মেনে চলে অন্যদের সুরক্ষিত রাখা এক ধরনের উচ্চতর মানবিক মূল্যবোধের পরিচয় দেয়। সামগ্রিকভাবে, এই সংকট পরিবারের মধ্যে ভ্রাতৃত্ববোধ, ত্যাগের মানসিকতা এবং দায়িত্বশীল আচরণের একটি নতুন সংস্কৃতি গড়ে তোলে। এটি কেবল রোগের হাত থেকে বাঁচা নয়, বরং পারিবারিক বন্ধনকে আরও সুদৃঢ় করার একটি নৈতিক শিক্ষা হিসেবে কাজ করে।"
        },
        {
          "label": "ঘ",
          "question": "উদ্দীপকে বর্ণিত মূল্যবোধের সাথে সুশাসনের সম্পর্ক বিশ্লেষণ করো।",
          "explanation": "উদ্দীপকে বর্ণিত পারিবারিক ঐক্য ও দায়িত্বশীল মূল্যবোধের সাথে সুশাসনের একটি গভীর ও অবিচ্ছেদ্য সম্পর্ক রয়েছে, কারণ সচেতন নাগরিক সমাজই হলো সুশাসনের মূল চালিকাশক্তি। সুশাসনের অন্যতম প্রধান স্তম্ভ হলো নাগরিকের অংশগ্রহণ, স্বচ্ছতা এবং জবাবদিহিতা; যা 'ক' এর পরিবারের সদস্যরা ঘর থেকে বের না হয়ে এবং নিয়ম মেনে চলে রাষ্ট্রকে পরোক্ষভাবে সুশাসন প্রতিষ্ঠায় সহায়তা করেছেন। যখন কোনো দেশের নাগরিকরা স্বেচ্ছায় আইন মেনে চলে এবং একে অপরের প্রতি সহমর্মী হয়, তখন সরকারের পক্ষে জননিরাপত্তা নিশ্চিত করা এবং সম্পদের সুষম বণ্টন করা অনেক সহজ হয়ে পড়ে। সামগ্রিকভাবে, উদ্দীপকের সদস্যদের এই সচেতন আচরণ মহামারীর মতো জাতীয় সংকট মোকাবিলায় সুশাসনের পরিবেশ সৃষ্টি করে এবং রাষ্ট্রের ওপর চাপের বোঝা কমিয়ে দেয়। মূল্যবোধসম্পন্ন মানুষ যখন নিজ নিজ অবস্থান থেকে দায়িত্ব পালন করে, তখন সমাজে দুর্নীতি কমে এবং আইনের শাসন প্রতিষ্ঠিত হয়। পারিবারিক পর্যায় থেকে অর্জিত এই শৃঙ্খলাবোধ পরবর্তীতে রাষ্ট্রীয় পর্যায়ে বড় ধরনের পরিবর্তন আনতে সক্ষম হয়। পরিশেষে বলা যায়, জনগণের স্বতঃস্ফূর্ত অংশগ্রহণ এবং নীতিবোধ ছাড়া কেবল আইনি প্রয়োগের মাধ্যমে সুশাসন প্রতিষ্ঠা সম্ভব নয়; তাই উদ্দীপকের মূল্যবোধগুলোই প্রকৃত সুশাসন অর্জনের প্রাথমিক ভিত্তি হিসেবে কাজ করে।"
        }
      ]
    },
    {
      "number": "6",
      "uddipok": "সরকারের যাবতীয় নিয়ম বিধি অনুশাসন 'P' প্রতিষ্ঠান প্রণয়ন করে। কোনো কোনো সময় নিয়ম ও বিধিসমূহের পরিবর্তন ও সংশোধনও করে থাকে। এ সমস্ত কার্যাবলি সম্পাদনে প্রতিষ্ঠানটি সার্বভৌম। প্রতিষ্ঠানটি সরকারের আরও অনেক কাজ করে থাকে।",
      "tag": "JB 21",
      "sub_questions": [
        {
          "label": "ক",
          "question": "সরকার কী?",
          "explanation": ""
        },
        {
          "label": "খ",
          "question": "বিচার বিভাগের স্বাধীনতা বলতে কী বোঝায়?",
          "explanation": ""
        },
        {
          "label": "গ",
          "question": "উদ্দীপকের প্রতিষ্ঠানটির সাথে তোমার পাঠ্যবইয়ের কোন বিষয়ের মিল খুঁজে পাওয়া যায়? ব্যাখ্যা করো ।",
          "explanation": ""
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির কার্যক্রম বিশ্লেষণ করো।",
          "explanation": ""
        }
      ]
    },
    {
      "number": "7",
      "uddipok": "নিচের ছকটি পড়ে নিম্নলিখিত প্রশ্নের উত্তর দাও: ক রাষ্ট্র (১) একাধিক রাজনৈতিক দল রয়েছে। (২) সরকারের অন্যান্য বিভাগের উপর আইনসভার প্রাধান্য রয়েছে। (৩) গণতান্ত্রিক প্রক্রিয়ায় রাজনৈতিক দলের নেতা নির্বাচিত হয়। খ রাষ্ট্র (১) একটি মাত্র রাজনৈতিক দল রয়েছে। (২) নামমাত্র আইন সভা রয়েছে। (৩) উত্তরাধিকার সূত্রে রাজনৈতিক দলের নেতা নির্বাচিত হয় ।",
      "tag": "JB 21",
      "sub_questions": [
        {
          "label": "ক",
          "question": "রাজতন্ত্র কী?",
          "explanation": ""
        },
        {
          "label": "খ",
          "question": "দায়িত্বশীল সরকার বলতে কী বোঝায়?",
          "explanation": ""
        },
        {
          "label": "গ",
          "question": "উপরের ছক অনুযায়ী 'ক' নামক রাষ্ট্রে কোন ধরনের সরকার ব্যবস্থা বিদ্যমান? আলোচনা করো।",
          "explanation": ""
        },
        {
          "label": "ঘ",
          "question": "'ক' ও 'খ' রাষ্ট্রের সরকার ব্যবস্থার মধ্যে কোনটিকে তুমি উত্তম মনে কর? বিশ্লেষণ করো।",
          "explanation": ""
        }
      ]
    },
    {
      "number": "8",
      "uddipok": "'X' দেশের রাষ্ট্রপ্রধান জনগণের ভোটে নির্বাচিত হয়ে ২০১৭ সালে শপথ গ্রহণ করেন। অন্যদিকে 'Y' দেশের রাষ্ট্রপতিও একই সময়ে শপথ গ্রহণ করেন। 'X' দেশের রাষ্ট্রপতি একাধারে রাষ্ট্রপ্রধান ও সরকার প্রধান। কিন্তু 'Y' দেশের রাষ্ট্রপতি শুধুমাত্র নামসর্বস্ব রাষ্ট্রপ্রধান হিসাবে দায়িত্ব পালন করেন। এ দুটি রাষ্ট্রেই গণতান্ত্রিক শাসন ব্যবস্থা বিদ্যমান থাকলেও শাসন ও আইন বিভাগের সম্পর্কের মধ্যে রয়েছে ব্যাপক পার্থক্য ।",
      "tag": "JB 21",
      "sub_questions": [
        {
          "label": "ক",
          "question": "গণভোট কী?",
          "explanation": ""
        },
        {
          "label": "খ",
          "question": "সার্বজনীন ভোটাধিকার বলতে কী বোঝায়?",
          "explanation": ""
        },
        {
          "label": "গ",
          "question": "'X' দেশে কোন ধরনের সরকার ব্যবস্থা বিদ্যমান ব্যাখ্যা করো।",
          "explanation": ""
        },
        {
          "label": "ঘ",
          "question": "'X' ও 'Y' দেশের সরকার ব্যবস্থার মধ্যে কোনটি উত্তম? বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "বাঙালি জনগোষ্ঠীর স্বাধীনতা সংগ্রামের ইতিহাস শুধু নয়। মাসের পাকিস্তানি বাহিনীর বর্বরতার ইতিহাস নয়, এতে দলীয় নেতা- কর্মী ও মুক্তিসেনাদের বীরত্বের ইতিহাস বিশেষভাবে লক্ষণীয়। এর সাথে জড়িত রয়েছে বহু মানুষের রক্তদান ও ত্যাগের ইতিহাস।",
      "tag": "JB 21,JB 19",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "মাতৃভূমির প্রতি মমত্ববোধ, আবেগ, অনুভূতি ও ভালোবাসাই হচ্ছে দেশপ্রেম।"
        },
        {
          "label": "খ",
          "question": "জনগণ কেন আইন মান্য করে?",
          "explanation": "মানুষের সামাজিক, রাজনৈতিক, অর্থনৈতিক জীবনে শান্তি শৃঙ্খলা ও কল্যাণ বজায় রাখার জন্য আইন মান্য করে থাকে। জাইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হরস (Thomas Hobbes), জেরেমি ব্যোম (Jeremy Bentham), জন অস্টিন (John Austin) প্রমুখ বলেন- 'মানুষ আইন মেনে চলে শাস্তির ভয়ে। কেননা আইন ভঙ্গে, করলে অভিযুক্ত হতে এবং শান্তি পেতে হয়'। তাই ব্যক্তি ও সমাজজীবনকে সুন্দর ও সুশৃঙ্খল করে। গড়ে তুলতে আইন মান্য করা উচিত।"
        },
        {
          "label": "গ",
          "question": "উদ্দীপকে উল্লেখিত বিষয়টির সংক্ষিপ্ত ইতিহাস আলোচনা করো।",
          "explanation": "উদ্দীপকে উল্লেখিত বিষয়টি বাংলাদেশের স্বাধীনতা যুদ্ধের ইতিহাসকে। ইঙ্গিত করে। ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তান তথা পূর্ববাংলার ওপর বিভিন্নভাবে শোষণ করতে থাকে। বাঙালিরা পশ্চিম পাকিস্তানের শাসন ও শোষণের বিরুদ্ধে প্রতিবাদ ও আন্দোলন শুরু করে। ১৯৫২ সালের ভাষা আন্দোলন, ১৯৫৪ সালের প্রাদেশিক নির্বাচনে যুক্তফ্রন্টের জয়লাভ, ১৯৬৬ সালের ছয়দফা আন্দোলন এবং ১৯৬৯ এর গণঅভ্যুত্থানে স্বতঃস্ফূর্তভাবে জনগণ অংশগ্রহণ করে। ১৯৭০ সালের নির্বাচনে জনগণ আওয়ামী লীগকে বিপুল ভোটে জয়যুক্ত করে পশ্চিম পাকিস্তানি শাসকগোষ্ঠীর বিরুদ্ধে সুস্পষ্ট রায় প্রদান করে। কিন্তু ক্ষমতা হস্তান্তরে পাকিস্তানিরা ষড়যন্ত্র শুরু করে। ১৯৭১ সালের ২৫ মার্চ পাকিস্তানি সামরিক বাহিনী পূর্ব পাকিস্তানে ব্যাপক গণহত্যা চালায়। শুরু হয় ৯ মাসব্যাপী বাংলাদেশের রক্তক্ষয়ী মুক্তিসংগ্রাম। বাংলাদেশের আপামর জনতা পাকিস্তানি বাহিনীর বিরুদ্ধে গড়ে তোলে দুর্বার আন্দোলন। উদ্দীপকে বলা হয়েছে, বাঙালির স্বাধীনতা সংগ্রামের ইতিহাস শুধু নয় মাসের পাকিস্তানি বর্বরতার ইতিহাস নয়, এতে দলীয় নেতাকর্মী ও মুক্তিসেনাদের বীরত্বের ইতিহাস বিশেষভাবে লক্ষণীয়। রয়েছে অনেক মানুষের রক্তদান ও ত্যাগের ইতিহাস। প্রকৃতপক্ষে, বাংলার মানুষের দেশপ্রেম ও প্রবল প্রতিরোধের কারণেই পাকিস্তানি বাহিনী আত্মসমর্পণ করতে বাধ্য হয়েছিল। ১৯৭১ সালের ১৬ ডিসেম্বর পৃথিবীর বুকে জন্ম নিয়েছিল নতুন একটি সার্বভৌম দেশ- বাংলাদেশ। উদ্দীপকে এই বিষয়টিরই উল্লেখ রয়েছে।"
        },
        {
          "label": "ঘ",
          "question": "'উদ্দীপকে ইঙ্গিতকৃত বিষয়টি দেশপ্রেম ও জাতীয়তার ফসল'- উক্তিটির যথার্থতা বিশ্লেষণ করো।",
          "explanation": "উদ্দীপকে ইঙ্গিতকৃত বিষয়টি তথা বাংলাদেশের স্বাধীনতা যুদ্ধ দেশপ্রেম ও জাতীয়তার ফসল- উক্তিটি যথার্থ। মাতৃভূমির প্রতি মমত্ববোধ ও ভালোবাসাই হলো দেশপ্রেম। দেশপ্রেম মানুষের অন্তরে সদা, বহমান। তবে বিশেষ বিশেষ সময়ে বা পরিস্থিতিতে তা উদ্বেলিত হয়ে ওঠে। আর জাতীয়তা হলো এক প্রকার মানসিক ধারণা, যা অন্য জনসমাজ থেকে কোনো একটি জনসমাজকে পৃথক করে এবং নিজেদের মধ্যে ঐক্যবোধ তৈরি করে। উদ্দীপকে বাংলাদেশের স্বাধীনতার ইতিহাস সম্পর্কে বলা হয়েছে, যা মূলত দেশপ্রেম ও জাতীয়তা থেকেই সৃষ্টি হয়েছিল। ১৯৭১ সালে বাংলাদেশের জনগণ দেশপ্রেম ও জাতীয়তাবোধে উদ্বুদ্ধ হয়েই জাতি, ধর্ম, বর্ণ নির্বিশেষে মুক্তিযুদ্ধে ঝাঁপিয়ে পড়ে এবং স্বাধীনতা অর্জন করে। বাঙালি জাতীয়তাবাদের উন্মেষ ঘটেছিল ভাষা আন্দোলনকে কেন্দ্র করে। এই জাতীয়তাবোধের ওপর ভিত্তি করেই সংঘটিত হয় বিভিন্ন আন্দোলন এবং তৈরি হয় প্রগাঢ় দেশপ্রেম। সবশেষে অর্জিত হয় স্বাধীনতা। বাঙালি জাতীয়তাবোধ এবং দেশপ্রেমে উজ্জীবিত বাংলার জনগণ প্রতিটি আন্দোলনকে সক্রিয় অংশগ্রহণের মাধ্যমে সফল করেছে। গঠন করেছে একটি নতুন জাতিরাষ্ট্র 'বাংলাদেশ।' পরিশেষে বলা যায়, স্বাধীন বাংলাদেশের পেছনে মূল নিয়ামক দেশপ্রেম ও জাতীয়তাবাদ। তাই বলা যায়, উদ্দীপকে উল্লেখিত বিষয়টি দেশপ্রেম ও জাতীয়তার ফসল।"
        }
      ]
    },
    {
      "number": "10",
      "uddipok": "অধ্যাপক Q একাদশ শ্রেণির শ্রেণিকক্ষে জাতি, জাতীয়তা এবং জাতীয়তার উপাদানগুলো সম্পর্কে আলোচনা করছিলেন। তিনি জাতি ও জাতীয়তা সম্পর্কে আলোচনা করতে গিয়ে বাঙালি জাতীয়তাবাদের উন্মেষ এবং বাংলাদেশের স্বাধীনতা অর্জনের উদাহরণ তুলে ধরেন।",
      "tag": "JB 21,AMC 23",
      "sub_questions": [
        {
          "label": "ক",
          "question": "Natus শব্দের অর্থ কী?",
          "explanation": "Natus শব্দের অর্থ হচ্ছে 'Birth' বা জন্ম ।"
        },
        {
          "label": "খ",
          "question": "জাতীয় রাষ্ট্র বলতে কী বোঝায়?",
          "explanation": "জাতীয়তার ভিত্তিতে গড়ে উঠা রাষ্ট্রকে জাতীয় রাষ্ট্র বলে। সাধারণত ‘এক জাতি এক রাষ্ট্র' তত্ত্বের ভিত্তিতে গড়ে উঠা রাষ্ট্রসমূহই জাতীয় রাষ্ট্র হিসেবে পরিচিত। ইতালিয়ান রাষ্ট্র দার্শনিক ম্যাকিয়াভেলি জাতীয় রাষ্ট্র সম্পর্কে প্রথম ধারণা দিয়েছিলেন। বর্তমান ধারণা অনুযায়ী, রাষ্ট্র গঠনের পূর্বে গড়ে উঠে জাতীয়তাবাদ আর পরবর্তীতে এ জাতীয়তাবাদের ভিত্তিতে গড়ে উঠা রাষ্ট্রই হলো জাতীয় রাষ্ট্র। বর্তমান পৃথিবীর অধিকাংশ রাষ্ট্রই হলো জাতীয় রাষ্ট্র।"
        },
        {
          "label": "গ",
          "question": "উদ্দীপকে কোন দুটি বিষয়ের ইঙ্গিত করা হয়েছে? ব্যাখ্যা করো।",
          "explanation": "উদ্দীপকে জাতি ও জাতীয়তা বিষয় দুটির প্রতি ইঙ্গিত করা হয়েছে। জাতি বলতে রাজনৈতিক দিক থেকে সংগঠিত জনসমষ্টিকে বোঝায়, যারা একটি নির্দিষ্ট ভূখণ্ডে বসবাস করে। অর্থাৎ জাতি এমন এক জন সমষ্টিকে নির্দেশ করে, যারা ভাষা, সংস্কৃতি, কৃষ্টিগত এবং ইতিহাস-ঐতিহ্যের বন্ধনে আবদ্ধ এবং তাদের মধ্যে সামাজিক, রাজনৈতিক ও অর্থনেতিক ঐক্য বিদ্যমান। সাধারণত জাতির মধ্যে রাজনৈতিক চেতনা প্রবল থাকে। লর্ড ব্রাইসের মতে, একটি জাতীয়তা তখনই জাতিতে পরিণত হয়, যখন তারা রাজনৈতিকভাবে সংগঠিত হয়ে স্বাধীনতা লাভ করে বা স্বাধীনতা লাভে আগ্রহী হয়। অর্থাৎ জাতি হবে স্বাধীন বা স্বাধীনতাকামী । আবার জাতীয়তা হলো একটি মানসিক বা আত্মিক অনুভূতি। জাতীয়তা বলতে একই বংশ, ভাষা, সাহিত্য, রীতি-নীতি, আশা-আকাঙ্ক্ষা ইত্যাদির বন্ধনে আবদ্ধ জনসমষ্টিকে বুঝায় যারা নিজেদেরকে অন্য জনসমষ্টি হতে পৃথক মনে করে। জাতীয়তার জন্য কোনো রাজনৈতিক সংগঠনের দরকার হয় না। এটি স্বতঃস্ফূর্তভাবে জন্ম নেয়। জাতীয়তা জাতি গঠনের প্রাথমিক অবস্থা ।"
        },
        {
          "label": "ঘ",
          "question": "উদ্দীপকে বর্ণিত জাতীয়তার উপাদানগুলো চিহ্নিত করো।",
          "explanation": "উদ্দীপকে বর্ণিত জাতীয়তা হলো বাঙালি জাতীয়তা। বাঙালি জাতীয়তার উপাদানগুলোর মধ্যে রয়েছে ভাষা ও সংস্কৃতিগত ঐক্য, ভৌগোলিক ঐক্য এবং আচরণ ও রীতিনীতিগত ঐক্য । মানুষের ভাষা তাঁর ভাব প্রকাশের প্রধান বাহন। যখন কোনো জনসমাজের অন্তর্গত প্রায় সকল মানুষ একই ভাষায় কথা বলে তখন তাদের মধ্যে ভাষাগত ঐক্য সৃষ্টি হয়। বাঙালি জাতীয়তাবাদ বিকাশে ভাষা ও সংস্কৃতি সর্বাধিক গুরুত্বপূর্ণ উপাদান হিসেবে ভূমিকা রেখেছে। ধর্ম ভিত্তিক জাতীয়তার ভিত্তিতে পশ্চিম পাকিস্তানি শাসকগোষ্ঠী কর্তৃক বাংলা ভাষা ও বাঙালি সংস্কৃতির ওপর আঘাত আসলে বাঙালি মাতৃভাষার সম্মান ও মর্যাদা রক্ষার জন্য যে আন্দোলন ও আত্মত্যাগ সেই ভাষা ও সংস্কৃতিগত ঐক্যই বাঙালি জাতীয়তাবাদের মূল ভিত্তি। পাকিস্তান রাষ্ট্র কাঠামোতে পূর্ব পাকিস্তান ও পশ্চিম পাকিস্তানের মধ্যে কোনো ভৌগোলিক যোগসূত্র ছিল না। দুই অঞ্চলের ভৌগোলিক বৈশিষ্ট্যও ছিল ভিন্ন। ফলে পূর্ব বাংলার ভৌগোলিক সীমা রেখার বসবাসকারী জনসমষ্টির মধ্যে ভৌগোলিক অবস্থানের ভিত্তিতে গড়ে ওঠা ঐক্যও বাঙালি জাতীয়তা সৃষ্টি গরুত্বপূর্ণ নিয়ামক হিসেবে ভূমিকা রাখে। পূর্ব বাংলার জনসমাজে প্রচলিত দীর্ঘদিনের আচরণ ও রীতি-নীতি তাদের মধ্যে সমজাতীয়তার মনোভাব সৃষ্টি করে। পাকিস্তানি শাসকগণ ধর্মের দোহাই দিয়েও বাঙালির দীর্ঘদিনের আচারণ ও রীতি-নীতি কেন্দ্রিক জাতীয়তাবোধকে মুছে ফেলতে পারে নি। সমস্ত ষড়যন্ত্রকে নস্যাৎ করে মুক্তিযুদ্ধের মাধ্যমে আমরা স্বাধীনতা অর্জন করেছি। এক্ষেত্রে কাজ করেছে আমাদের আচরণ ও রীতি-নীতিগত ঐক্য। উপরিউক্ত আলোচনা থেকে বলা যায়, বাঙালি জাতীয়তা বা জাতীয়তাবাদ বাঙালির আত্মপরিচয়ের চেতনা থেকে উৎসারিত। আর এই চেতনার পেছনে ভাষা-সংস্কৃতিগত ঐক্য, ভৌগোলিক ঐক্য এবং আচার ও রীতি-নীতিগত ঐক্য মূল ভূমিকা পালন করে ।"
        }
      ]
    },
    {
      "number": "11",
      "uddipok": "১৯৭১ সালে বাংলাদেশের আপামর জাতি, ধর্ম, বর্ণ নির্বিশেষে মুক্তিযুদ্ধে ঝাঁপিয়ে পড়ে। ছিনিয়ে আনে লাল সবুজের পতাকা। সকলের মধ্যে একই জাতীয়তাবোধের মাধ্যমে গড়ে ওঠে এক অভূতপূর্ব দেশপ্রেম। এই দেশপ্রেম একটি রাষ্ট্রকে এগিয়ে নেয়ার জন্য সবচেয়ে বেশি প্রয়োজন ।",
      "tag": "JB 21",
      "sub_questions": [
        {
          "label": "ক",
          "question": "Nationality শব্দের বাংলা প্রতিশব্দ কী?",
          "explanation": ""
        },
        {
          "label": "খ",
          "question": "বিচার বিভাগের স্বাধীনতা রক্ষার দুটি উপাদান লিখ ।",
          "explanation": ""
        },
        {
          "label": "গ",
          "question": "উদ্দীপকের আলোকে দেশপ্রেম কীভাবে জাতীয়তা গঠনে কাজ করে তা বর্ণনা করো ।",
          "explanation": ""
        },
        {
          "label": "ঘ",
          "question": "“দেশপ্রেম যে কোনো জাতিকে এগিয়ে নিয়ে যেতে পারে।”— উদ্দীপকের আলোকে উক্তিটি ব্যাখ্যা করো।",
          "explanation": ""
        }
      ]
    }
  ]
}