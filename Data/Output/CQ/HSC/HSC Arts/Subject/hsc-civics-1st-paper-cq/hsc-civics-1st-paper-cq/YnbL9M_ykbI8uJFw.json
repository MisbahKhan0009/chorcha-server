{
  "title": "নিউ গভঃ ডিগ্রী কলেজ, রাজশাহী ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "রহিম আহমেদ একাদশ শ্রেণির মানবিক শাখার একজন শিক্ষার্থী। সে তার বন্ধুর সাথে আলাপচারিতায় দুটি প্রসঙ্গে সংক্ষিপ্ত বর্ণনা করল- প্রথম প্রসঙ্গ: সমাজবদ্ধ মানুষের রাজনৈতিক জীবনের নানাদিক আলোচনা করাই এর কাজ। এর আলোচনা নাগরিক, নগররাষ্ট্র তথা আধুনিক রাষ্ট্রকে কেন্দ্র করেই আবর্তিত হয়। আইন ও শাসনব্যবস্থা এর অন্যতম আলোচ্য বিষয়। দ্বিতীয় প্রসঙ্গ: আইনের শাসন এর অন্যতম গুরুত্বপূর্ণ উপাদান। সরকারের গৃহীত নীতির বৈধতা এটি প্রতিষ্ঠার জন্য আবশ্যক। এটি প্রতিষ্ঠার ক্ষেত্রে বিচার বিভাগের ভূমিকা অত্যন্ত পুরুত্বপূর্ণ।",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "বিশ্বব্যাংক সুশাসনের ধারণা প্রবর্তন করে।"
        },
        {
          "label": "খ",
          "question": "",
          "explanation": "সাম্য প্রতিষ্ঠার মাধ্যমে প্রত্যেক মানুষ সমানভাবে নাগরিক অধিকার ও স্বাধীনতা ভোগের সুযোগ লাভ করে। এজন্য সাম্য প্রতিষ্ঠা প্রয়োজন। সাম্য বলতে বোঝায় যেখানে মানুষে মানুষে কোনো ভেদাভেদ থাকবে না এবং সকলেই সমান মর্যাদা লাভ করবে। সাম্য একদিকে যেমন নাগরিকদের মধ্যে সমতা এনে দেয় তেমনি নাগরিক জীবনকে পরিপূর্ণরূপে বিকশিত হতে সহায়তা করে। তাই যেকোনো। রাষ্ট্রের নাগরিকদের জীবনকে পরিপূর্ণরূপে বিকশিত করার জন্য সাম্য প্রতিষ্ঠা করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকের প্রথম প্রসঙ্গে যে বিষয়ের ইঙ্গিত করা হয়েছে তা হলো পৌরনীতি ও সুশাসন। কেননা উদ্দীপকের প্রথম প্রসঙ্গটিতে বলা হয়েছে সমাজবদ্ধ মানুষের রাজনৈতিক জীবনের নানাবিধ বিষয় নিয়ে আলোচনা করা এর প্রধান কাজ। নাগরিক, নগররাষ্ট্র তথা আধুনিক রাষ্ট্রকে কেন্দ্র করেই এটি আবর্তিত হয়। আইন ও শাসনব্যবস্থা এর মূল আলোচ্য বিষয়। যা মূলত পৌরনীতি ও সুশাসনের সাথে সামঞ্জস্যপূর্ণ। পৌরনীতি ও সুশাসন পাঠের গুরুত্ব অত্যধিক। এটি জ্ঞানের এমন একটি শাখা যা পাঠের মাধ্যমে একজন আদর্শ ও দেশপ্রেমিক সুনাগরিক হিসেবে গড়ে ওঠা সম্ভব হয়। পৌরনীতি নাগরিক জীবন সম্পর্কে সঠিক দিকনির্দেশনা প্রদান করে বিধায় সভ্য সমাজের প্রত্যেক সদস্যের পৌরনীতি ও সুশাসন বিষয়ে জ্ঞানার্জন অত্যাবশ্যক। পৌরনীতি ও সুশাসন সুস্থ, সুন্দর ও আদর্শ সমাজজীবন গঠনের শিক্ষাদান করে। এর পাঠ নাগরিকতার অতীত ও ভবিষ্যৎ সম্পর্কে পূর্বাভাস দেয়। বুদ্ধিসম্পন্ন, বিবেকবান ও আত্মসংযমী হওয়ার জন্য পৌরনীতির জ্ঞান অত্যাবশ্যক। বিভিন্ন সংগঠনের বিস্তারিত বিশ্লেষণ, সমস্যা নির্ণয় ও তার সমাধান খুঁজে পেতে পৌরনীতির প্রয়োজনীয়তা রয়েছে। নাগরিক সচেতনতা ও গণতান্ত্রিক মূল্যবোধের বিকাশে পৌরনীতির পাঠ বিকল্পহীন। তাছাড়া নাগরিকদের অধিকার সচেতন করা, তাদের কর্তব্য সম্পর্কে অবগত করাসহ নাগরিক জীবনের সাথে সম্পর্কিত প্রতিটি স্তরে পৌরনীতির জ্ঞান গুরুত্বপূর্ণ। সর্বোপরি যোগ্য নেতৃত্ব তৈরি, দেশপ্রেম, মূল্যবোধ, সুনাগরিকতাসহ জীবনের যাবতীয় ক্ষেত্রসমূহে পৌরনীতি ও সুশাসনের গুরুত্ব অপরিসীম।"
        },
        {
          "label": "ঘ",
          "question": "",
          "explanation": "উদ্দীপকে দ্বিতীয় প্রসঙ্গে যে বিষয়ের বৈশিষ্ট্যের প্রতি নির্দেশ করা হয়েছে তা হলো সুশাসন। উদ্দীপকে সুশাসনের সকল বৈশিষ্ট্য ফুটে ওঠেনি। উদ্দীপকে আইনের শাসন, সরকারের নীতির বৈধতা নিশ্চিত এবং বিচার বিভাগের ভূমিকার বিষয়গুলো উল্লেখ করা হয়েছে, যা সুশাসনের গুরুত্বপূর্ণ উপাদান। এছাড়াও সুশাসনের আরও কতিপয় গুরুত্বপূর্ণ বৈশিষ্ট্য রয়েছে যেমন- স্বচ্ছতা, জবাবদিহিতা, অংশগ্রহণমূলক কার্যক্রম, দক্ষতা ইত্যাদি বিষয় উদ্দীপকে ফুটে ওঠেনি। সুশাসনের একটি গুরুত্বপূর্ণ বৈশিষ্ট্য হলো স্বচ্ছতা। স্বচ্ছতার অর্থ হলো পরিষ্কার, স্পষ্ট ও নির্ভুল। সরকারি কার্যক্রম, সিদ্ধান্ত এক নীতিমালার ব্যাপারে জনগণের কাছে সুস্পষ্ট তথ্য প্রদান করাই হচ্ছে স্বচ্ছতা। স্বচ্ছতা সুশাসনের ভিত্তি যা দুর্নীতির সুযোগ হ্রাস করে। জবাবদিহিতা সুশাসন প্রতিষ্ঠায় গুরুত্বপূর্ণ ভূমিকা পালন করে। জবাবদিহিতা নিশ্চিত করা গেলে দুর্নীতি হ্রাস পায় এবং শাসনের ক্ষেত্রে গতি ও দক্ষতা বৃদ্ধি পায়। সুশাসনের আরেকটি গুরুত্বপূর্ণ উপাদান বা বৈশিষ্ট্য হলো অংশগ্রহণমূলক প্রক্রিয়া। অংশগ্রহণ এর অর্থ হলো রাজনৈতিক ও শাসন কাজে জনগণের অংশগ্রহণের সুযোগ, নীতি প্রণয়নে নাগরিকের সম্পৃক্ততা এবং তা বাস্তবায়নে জনগণকে সম্পৃক্ত করা। রাষ্ট্রীয় কাজে জনগণের অংশগ্রহণ সুশাসনকে গতিশীলতা দান করে। দক্ষতা হলো সুশাসনের একটি মৌলিক উপাদান। এর অর্থ হলো প্রাপ্ত সম্পদের ও উপকরণের সুষ্ঠু ব্যবহারের মাধ্যমে কাঙ্ক্ষিত সুবিধা অর্জন করা। দক্ষতা বৃদ্ধির মাধ্যমে একটি দেশের সুশাসন প্রতিষ্ঠিত হতে পারে। এছাড়া স্বাধীন গণমাধ্যম, রাজনৈতিক স্থিতিশীলতা, দায়িত্বশীলতা, নৈতিক মূল্যবোধ, সততা সুশাসনের গুরুত্বপূর্ণ উপাদান ও বৈশিষ্ট্য হিসেবে পরিচিত। এসবের সঠিক বাস্তবায়নের মাধ্যমেই সুশাসন প্রত্যয়টি পরিপূর্ণ রূপ লাভ করে। উদ্দীপকে সুশাসনের যেসব বৈশিষ্ট্যের কথা বলা হয়েছে তা সুশাসনের সকল বৈশিষ্ট্যের প্রতিনিধিত্ব করে না। কেননা আইনের শাসন, স্বাধীন বিচার বিভাগ ও সরকারে নীতির বৈধতা ছাড়া সুশাসনের অন্যান্য বৈশিষ্ট্য যেমন- স্বচ্ছতা, জবাবদিহিতা, জনগণের অংশগ্রহণ, সমতা ও অন্তর্ভুক্তি এসব বিষয় উদ্দীপকে উল্লেখ করা হয়নি। তাই বলা যায়, সুশাসনের একটি গুরুত্বপূর্ণ বৈশিষ্ট্য আইনের শাসন তুলে ধরা হলেও এর সব বৈশিষ্ট্য উদ্দীপকে প্রতিফলিত হয়নি।"
        }
      ]
    },
    {
      "number": "2",
      "uddipok": "হাবিব যে বিষয় সম্পর্কে তার নোট খাতায় লিখল, তা মানুষের কাজের ভালো-মন্দ বিচার করে, সমাজজীবনে ঐক্য ও শৃঙ্খলা প্রতিষ্ঠা করে এবং তা দেশ ও জাতিভেদে ভিন্ন হয়ে থাকে। শুধু তাই নয়, দেশের আইন ও নৈতিকতাও এর আলোকে গড়ে ওঠে।",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "পৌরনীতি মূলত নাগরিকতাবিষয়ক সামাজিক বিজ্ঞান।"
        },
        {
          "label": "খ",
          "question": "",
          "explanation": "আইন হলো কতকগুলো সুনির্দিষ্ট নিয়মের সমষ্টি যা মানুষের আচরণকে নিয়ন্ত্রণ করে। রাষ্ট্রে আইন না থাকলে হানাহানির সৃষ্টি হতো। রাষ্ট্রে আইন আছে বলেই সবাই সুন্দরভাবে বসবাস করতে সক্ষম হয়। তাছাড়া সুশৃঙ্খল ও নিরাপদ রাষ্ট্রীয় জীবন নিশ্চিত করার জন্য আইনের উপস্থিতি অপরিহার্য। আইন মানুষকে সভ্য, সুশৃঙ্খল ও উন্নত জীবনের নিশ্চয়তা দেয়। এছাড়াও ধর্মীয়বোধ, সামাজিক কল্যাণ ও শাস্তি প্রয়োগের কারণে মানুষ আইন মেনে চলে বা মান্য করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে প্রতিফলিত বিষয়টি হলো মূল্যবোধ। এ মূল্যবোধের বিভিন্ন প্রকারভেদ রয়েছে। মূল্যবোধ হলো এমন রীতিনীতি, আদর্শ ও লক্ষ্য যা সামাজিকভাবে অনুমোদিত ও সমর্থিত। সমাজ স্থান-কাল-পাত্রভেদে মূল্যবোধ পরিবর্তনশীল। আধুনিক সমাজ গবেষকগণ এ মূল্যবোধকে বিভিন্ন ভাগে ভাগ করেছেন। যেমন- গণতান্ত্রিক মূল্যবোধ। এরূপ মূল্যবোধ সমাজে বা রাষ্ট্রে নাগরিকদের গণতান্ত্রিক আচরণে অভ্যস্ত করে তোলে। মূল্যবোধের আরেকটি ধরন হচ্ছে সামাজিক মূল্যবোধ। সামাজিক মূল্যবোধ হলো সমাজের মানুষের বিভিন্ন মানবিক সুকুমার বৃত্তির সমষ্টি। এগুলো মানুষের আচার-আচরণকে নিয়ন্ত্রণ করে। আবার, রাজনৈতিক মূল্যবোধ নাগরিকের মাঝে রাজনৈতিক আদর্শ, আনুগত্য, পরমতসহিষ্ণুতা, দেশপ্রেম ইত্যাদি শিক্ষাদান করে। অর্থনৈতিক মূল্যবোধ হচ্ছে মানুষের দৈনন্দিন জীবনে অর্থনৈতিক কার্যাবলি সম্পন্ন করতে যে মূল্যবোধ মানুষ চর্চা করে। অর্থ লেনদেন, ব্যবসায়-বাণিজ্য, ক্রয়-বিক্রয় ইত্যাদি এ মূল্যবোধের সাথে জড়িত। নৈতিক মূল্যবোধ মূল্যবোধের অন্য একটি ধরন। নীতি ও উচিত-অনুচিত বোধ হলো নৈতিক মূল্যবোধের ভিত্তি। এছাড়া মূল্যবোধের আরও অনেক শ্রেণিবিভাগ লক্ষ করা যায়। যেমন- জাতীয় মূল্যবোধ, বুদ্ধিবৃত্তিক মূল্যবোধ, শারীরিক মূল্যবোধ, ধর্মীয় মূল্যবোধ, সাংস্কৃতিক মূল্যবোধ প্রভৃতি।"
        },
        {
          "label": "ঘ",
          "question": "",
          "explanation": "নিম্নের অনুরূপ: সমাজে সুশাসন প্রতিষ্ঠায় বর্ণিত বিষয়টির তথা মূল্যবোধের প্রভাব অপরিসীম। - সুশাসন এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। মূল্যবোধ যত উন্নত হবে সমাজ ও রাষ্ট্র তত উন্নত হবে। যদি মূল্যবোধের অবক্ষয় কোনো সমাজে ও রাষ্ট্রে দেখা যায়, তবে সুশাসন প্রতিষ্ঠার অন্যান্য উপাদানগুলোও ব্যর্থতায় পর্যবসিত হবে। এ কারণে সুশাসন প্রতিষ্ঠায় মূল্যবোধ ব্যাপক প্রভাব বিস্তার করে। মূল্যবোধ ব্যক্তিকে প্রত্যক্ষ বা পরোক্ষভাবে নিয়ন্ত্রণ করে এবং সততার শিক্ষা দেয়। আমরা দেখতে পাই, সমাজের মূল্যবোধসম্পন্ন ব্যক্তিগণ সততার সাথে দায়িত্ব পালনে ব্রত থাকেন। আধুনিক গণতান্ত্রিক রাষ্ট্রে বহুদল ও'মত থাকে। কাজেই অন্যের মতামত সহনশীলতার সাথে গ্রহণ করে নিজের মতামত প্রকাশ করতে হয়। মূল্যবোধ ব্যক্তিকে সহনশীলতার শিক্ষা দেয়। ফলে গণতান্ত্রিক ব্যবস্থা সফলতা লাভকরে। মূল্যবোধ কোনো জনগোষ্ঠীর মধ্যে মানসিক ঐক্য প্রতিষ্ঠা করে। ফলে তাদের মাঝে জাতীয়তাবোধ সৃষ্টি হয়। মানুষের মধ্যে নৈতিক মূল্যবোধ জাগ্রত হলে সে ভালো-মন্দ, ন্যায়-অন্যায়, সততা-শঠতার পার্থক্য বুঝতে পারে। নৈতিক মূল্যবোধসম্পন্ন মানুষ কল্যাণকর কাজে নিয়োজিত হতে অনুপ্রেরণা লাভ করে। মূল্যবোধ সত্যের ওপর প্রতিষ্ঠিত। আর সত্যকে প্রতিষ্ঠার জন্য মানুষ একদিকে যেমন অধ্যবসায়ী হয়, অন্যদিকে আত্মবিশ্বাসী হয়। মূল্যবোধের। অনুপ্রেরণা মানুষকে তার অধিকার ও কর্তব্য সম্পর্কে সচেতন করে তোলে। ফলে প্রত্যেকে নিজ অধিকার ভোগে সচেতন হয়। সাথে সাথে তার কর্তব্য পালনেও সচেষ্ট থাকে। এরূপ অধিকার ও কর্তব্যবোধসম্পন্ন ব্যক্তি মানবকল্যাণে ব্রত হয় এবং সমাজের উন্নয়নে সচেষ্ট হয়। মূল্যবোধ আইনের ভিত্তি। কারণ মূল্যবোধ বিবর্জিত আইন সমাজে টিকে থাকতে পারে না। আলোচনার পরিশেষে বলা যায়, মূল্যবোধের উপস্থিতি ছাড়া সমাজ ও রাষ্ট্রে সুশাসন প্রতিষ্ঠার ভিত্তি কখনোই তৈরি হবে না। তাই বলা যায়, সুশাসন প্রতিষ্ঠায় মূল্যবোধের গুরুত্ব অপরিসীম।"
        }
      ]
    },
    {
      "number": "3",
      "uddipok": "ক বিষয় খ বিষয় ১। নিয়ন্ত্রিত ক্ষমতা ২। উপভোগ করার ক্ষমতা ৩। জন্মগত অধিকার ১। পরস্পর সমান ও অভিন্ন ২। সমান সুযোগ ও অধিকার ৩।বিশেষ সুবিধার অনুপস্থিতি",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "আইন প্রধানত দুই প্রকার।"
        },
        {
          "label": "খ",
          "question": "",
          "explanation": "সুদীর্ঘকাল ধরে সমাজে কোনো নিয়ম চলতে থাকলে তাকে প্রথা বলা হয়। রাষ্ট্র সৃষ্টির পূর্বে সমাজের মানুষ প্রথা মেনে চলত। রাষ্ট্র সৃষ্টি হওয়ার পর এসব প্রথা রাষ্ট্র কর্তৃক স্বীকৃতি ও অনুমোদন লাভকরে আইনে পরিণত হয়েছে। উদাহরণ হিসেবে বলা যায়, গ্রেট ব্রিটেনের অধিকাংশ আইন প্রথার ওপর ভিত্তি করে গড়ে উঠেছে। এসব আইনের প্রতি জনগণের ব্যাপক সমর্থন থাকায় আইনসভা এসব প্রথাভিত্তিক আইনকে বাতিল করতে পারে না। এমনকি রাষ্ট্র বিভিন্ন সময় প্রথাকে যুগোপযোগী করার জন্য প্রয়োজনীয় পরিবর্তন এনে আইন হিসেবে অনুমোদন দান করে।"
        },
        {
          "label": "গ",
          "question": "",
          "explanation": "উদ্দীপকের 'ক' কলামের বিষয়টি মূলত স্বাধীনতাকে নির্দেশ করে। কেননা স্বাধীনতার প্রকৃত অর্থ হলো নিয়ন্ত্রিত স্বাধীনতা। অপরের অধিকার বা স্বাধীনতায় হস্তক্ষেপ না করে স্বীয় ইচ্ছামতো কাজ করা বা উপভোগ করার অধিকারকেই বলা হয় স্বাধীনতা। আর স্বাধীনতা হলো মানুষের জন্মগত অধিকার। যা উদ্দীপকের কলাম 'ক'-এর সাথে সাদৃশ্যময়। স্বাধীনতা রক্ষার উপায়কে বলা হয় স্বাধীনতার রক্ষাকবচ। তাই স্বাধীনতা রক্ষার রক্ষাকবচগুলোর গুরুত্ব সর্বাধিক। গণতন্ত্র হলো জনগণের শাসনব্যবস্থা। এটি স্বাধীনতা রক্ষার প্রধান ও প্রথম রক্ষাকবচ। কারণ গণতান্ত্রিক শাসনব্যবস্থায় জনগণ সকল ক্ষমতার অধিকারী হয়। আইন ও আইনের শাসন স্বাধীনতার অন্যতম একটি রক্ষাকবচ। আইন সমাজের শান্তিশৃঙ্খলা বজায় রাখে এবং স্বাধীনতাকে রক্ষা করে। যেখানে আইন নেই। সেখানে স্বাধীনতা থাকতে পারে না। আবার রাষ্ট্রে আইনের শাসন প্রতিষ্ঠিত হলে স্বাধীনতা অক্ষুণ্ণ থাকে। বিচার বিভাগের স্বাধীনতা ও নিরপেক্ষতা স্বাধীনতার রক্ষাকবচ হিসেবে কাজ করে। আইন ও শাসন বিভাগের হস্তক্ষেপ থেকে মুক্ত হয়ে বিচার বিভাগ যদি স্বাধীন ও নিরপেক্ষভাবে কাজ করতে পারে, তবে সরকারের স্বেচ্ছাচার হতে ব্যক্তিস্বাধীনতা রক্ষা পাবে। স্বাধীনতার রক্ষাকবচ হিসেবে সংবাদপত্রের স্বাধীনতা প্রয়োজন। কেননা সংবাদপত্রের মাধ্যমে নাগরিকগণ নিজস্ব মতামত প্রকাশের দ্বারা ব্যক্তিস্বাধীনতা অক্ষুন্ন রাখতে পারে। সদাজাগ্রত জনমত স্বাধীনতার সর্বশ্রেষ্ঠ রক্ষাকবচ। সদাজাগ্রত বলতে নাগরিকদের সতর্ক ও সজাগ দৃষ্টিকে বোঝায়। সামাজিক ন্যায়বিচার গণতান্ত্রিক রাষ্ট্রের ভিত্তি হিসেবে পরিগণিত হয়। তাই সামাজিক ন্যায়বিচার গণতান্ত্রিক সমাজব্যবস্থার অন্যতম রক্ষাকবচ হিসেবে স্বীকৃত। সংবিধানে মৌলিক অধিকারের অন্তর্ভুক্তি স্বাধীনতার রক্ষাকবচ হিসেবে কাজ করে। কারণ মৌলিক অধিকার খর্ব হলে নাগরিকগণ আদালতের আশ্রয় নিতে পারে এবং অধিকার রক্ষা পায়। জনগণের অর্থনৈতিক স্বাধীনতা রক্ষার জন্য অর্থনৈতিক সাম্য প্রয়োজন। কেননা নাগরিকের অর্থনৈতিক স্বাধীনতা সংরক্ষণের রক্ষাকবচ হচ্ছে অর্থনৈতিক সাম্য। এছাড়াও ক্ষমতার স্বতন্ত্রীকরণ নীতি, ক্ষমতা বিকেন্দ্রীকরণ, প্রত্যক্ষ, গণতান্ত্রিক পদ্ধতির শাসনব্যবস্থা ইত্যাদিও স্বাধীনতার রক্ষাকবচ হিসেবে গুরুত্বপূর্ণ ভূমিকা পালন করে থাকে।"
        },
        {
          "label": "ঘ",
          "question": "",
          "explanation": "উদ্দীপকের 'ক' কলামটি দ্বারা স্বাধীনতা এবং 'খ' কলামটি দ্বারা সাম্যকে নির্দেশ করা হয়েছে। স্বাধীনতা ও সাম্যের মধ্যে গভীর সম্পর্ক রয়েছে। স্বাধীনতা অর্থ হলো অন্যের অধিকার বা স্বাধীনতায় হস্তক্ষেপ না করে নিজের ইচ্ছামতো কাজ করা বা উপভোগ করা। অন্যদিকে, সাম্য বলতে সমান করে নেওয়ার প্রক্রিয়াকে বোঝায় যা কোনো বিশেষ সুবিধা না দিয়ে সকলের সমান সুযোগ-সুবিধা প্রদান করার ব্যবস্থা করে থাকে। সাম্য ও স্বাধীনতার সম্পর্ক অত্যন্ত নিবিড়। সাম্য নিশ্চিত করার জন্য স্বাধীনতার প্রয়োজন। স্বাধীনতার শর্ত পূরণ না হলে সাম্য প্রতিষ্ঠিত হয় না। আবার স্বাধীনতাকে ভোগ করতে চাইলে সাম্য প্রতিষ্ঠা করতে হবে। তা না হলে দুর্বলদের সাম্য সবলদের সুবিধায় পরিণত হবে। সাম্য ও স্বাধীনতা একই সাথে বিরাজ না করলে, গণতান্ত্রিক অধিকারের ভোগ করার প্রশ্নই আসে না। সাম্য উঁচু-নিচুর ভেদাভেদ দূর করে, আর স্বাধীনতা সমাজের সুযোগ-সুবিধাগুলো ভোগ করার অধিকার দান করে। স্বাধীনতা ও সাম্য একে অপরের পরিপূরক ও সহায়ক। স্বাধীনতা ও সাম্য একই সাথে বৃহত্তর পরিসরে ব্যক্তি ও সমাজজীবনকে প্রভাবিত ও নিয়ন্ত্রিত করে। স্বাধীনতাকে অর্থবহ করতে হলে সাম্য 'থাকতে হবে। সাম্য না থাকলে ব্যক্তি তথা সমাজজীবন পূর্ণতাপ্রাপ্ত হয় না। সুতরাং বলা যায় যে, স্বাধীনতা ও সাম্যের সম্পর্ক অত্যন্ত গভীর।"
        }
      ]
    },
    {
      "number": "4",
      "uddipok": "হাশেম সবসময় নেতিবাচক মনোভাব নিয়ে চলেন। তিনি দেশের প্রতি আনুগত্য প্রদর্শন করেন না। নিয়মিত রাজস্ব দেন না। তার পিতা আজিজ একদিন তাকে ডেকে বললেন, তোমার মানসিকতা পরিবর্তন কর। এসব কর্তব্য পালন না করলে তোমাকে শাস্তি পেতে হবে। এছাড়াও সমাজে বসবাস করতে হলে তোমাকে অনেক কর্তব্য পালন করতে হবে।",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "আইন মানুষের বাহ্যিক আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "তথ্য অধিকার বলতে রাষ্ট্র কর্তৃক প্রদত্ত আইন অনুযায়ী কর্তৃপক্ষের নিকট থেকে কোনো নাগরিকের তথ্য পাওয়ার অধিকারকে বোঝায়। এ অধিকার নাগরিকের রাজনৈতিক এবং গণতান্ত্রিক অধিকার। তথ্যের অবাধ প্রবাহ ও জনগণের তথ্য অধিকার নিশ্চিতকরণের লক্ষ্যে বাংলাদেশে ২০০৯ সালে তথ্য অধিকার আইন প্রণীত হয়। জনগণের তথ্য অধিকার নিশ্চিত করা হলে সরকারি, স্বায়ত্তশাসিত ও সংবিধিবদ্ধ সংস্থা এবং সরকারি ও বিদেশি অর্থায়নে সৃষ্ট বা পরিচালিত বেসরকারি সংস্থার স্বচ্ছতা ও জবাবদিহিতা বৃদ্ধি পাবে, দুর্নীতি হ্রাস পাবে ও সুশাসন প্রতিষ্ঠিত হবে।"
        },
        {
          "label": "গ",
          "question": "",
          "explanation": "হাশেম যে ধরনের কর্তব্যকে অবহেলা করেছেন তা হলো মূলত রাজনৈতিক ও অর্থনৈতিক কর্তব্য। সামাজিক ও অর্থনৈতিক কর্তব্য সম্পাদনের পাশাপাশি নাগরিকের বেশ কিছু রাজনৈতিক ও অর্থনৈতিক কর্তব্যও রয়েছে। রাষ্ট্রের প্রতি আনুগত্য প্রদর্শন করা, রাষ্ট্রের আইন মেনে চলা, স্থানীয় ও জাতীয়, রাজনৈতিক ও প্রশাসনিক কর্মকান্ডে অংশগ্রহণ করা, রাষ্ট্রের সেবা করা, সততার সাথে ভোটাধিকার প্রয়োগ করা, রাষ্ট্রের প্রয়োজনে সাড়া দিয়ে জাতীয় স্বাধীনতা ও সার্বভৌমত্ব রক্ষার জন্য দেশ রক্ষার কাজে অংশগ্রহণ করা ইত্যাদি নাগরিকের রাজনৈতিক কর্তব্যের অন্তর্ভুক্ত। রাজনৈতিক কর্তব্য পালনের মাধ্যমে একজন নাগরিক রাজনৈতিক সচেতন হয়ে ওঠে। অন্যদিকে, রাজস্ব প্রদান নাগরিকের অর্থনৈতিক কর্তব্য। উদ্দীপকে দেখা যায়, হাশেম তার দেশের প্রতি আনুগত্য প্রদর্শন করেন না এবং নিয়মিত রাজস্ব প্রদান করেন না। হাশেমের এরূপ কর্মকান্ড মূলত নাগরিকের রাজনৈতিক ও অর্থনৈতিক কর্তব্যের অবহেলার শামিল। আর এসব কর্তব্য পালন না করলে শাস্তির বিধানও রয়েছে। সুতরাং বলা যায়, হাশেম 'মূলত রাজনৈতিক ও অর্থনৈতিক কর্তব্যের অবহেলা করেছেন।."
        },
        {
          "label": "ঘ",
          "question": "",
          "explanation": "উদ্দীপকের শেষ বাক্যটি হলো- \"সমাজে বসবাস করতে হলে নাগরিকদের অনেক কর্তব্য পালন করতে হবে।\" এ বক্তব্য দ্বারা মূলত সমাজে বসবাসকারী মানুষের সামাজিক কর্তব্য পালনের কথা বলা হয়েছে। সমাজে বসবাস করতে হলে নাগরিকদের অনেক কর্তব্য পালন করতে হয় কারণ 'মানুষ সামাজিক জীব। মানুষ সমাজেই জন্মগ্রহণ করে, সমাজেই লালিত-পালিত হয় এবং সমাজেই মৃত্যুবরণ করে। সমাজ একটি সম্মিলিত কাঠামো, যেখানে প্রত্যেক ব্যক্তির স্বাধীনতা ও কল্যাণ একে অপরের ওপর নির্ভরশীল। সমাজজীবনকে সুন্দর ও সুষমামন্ডিত। করার জন্য সমাজের প্রতি মানুষের অনেক কর্তব্য বিদ্যমান। এসব দায়িত্ব ও কর্তব্য যথাযথভাবে পালনের মাধ্যমে সামাজিক শৃঙ্খলা বজায় থাকে এবং প্রত্যেকের অধিকার সুরক্ষিত হয়। প্রত্যেকের অধিকার নিশ্চিত করতে হলে অন্যদের অধিকার ও স্বাধীনতাকে সম্মান জানাতে হয়। কর্তব্য পালনের মাধ্যমেই এটি সম্ভব। নাগরিকদের কর্তব্য যেমন কর প্রদান, পরিবেশ রক্ষা এবং শিক্ষা ও স্বাস্থ্যব্যবস্থায় অংশগ্রহণ সমাজের সামগ্রিক উন্নয়নে সহায়তা করে। এছাড়া দুর্বল ও সুবিধা বঞ্চিতদের সাহায্য করা, সামাজিক সমস্যা সমাধানে অংশগ্রহণ করা সমাজের ঐক্য ও সংহতি বজায় রাখে। তাছাড়া সমাজে সবাই একে অপরের ওপর নির্ভরশীল। কারও অধিকার বলতে যেমন তার নিজের 'কর্তব্য বোঝায়, তেমনি একজনের অধিকার বলতে অন্যজনের কর্তব্যও বোঝায়। তাই সমাজে নাগরিকগণ তাদের যথাযথ কর্তব্য পালন না করলে সমাজের পারস্পরিক ভারসাম্য নষ্ট হবে। সুতরাং সুষ্ঠু, সুন্দর, উন্নত সমাজজীবন নির্মাণের জন্য সকলের এসব সামাজিক কর্তব্য পালন করা উচিত।"
        }
      ]
    },
    {
      "number": "5",
      "uddipok": "নওগাঁর মান্দা উপজেলার চালকল শ্রমিক রেজিনা খাতুন ও ছুলেমান। একই সমান পরিশ্রম করে রেজিনা পান ১০০ টাকা আর ছুলেমান পান ১৪০০ টাকা.। রেজিনা এর প্রতিবাদ করলে মালিক তাকে ছাঁটাই করার ভয় দেখায়।",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "বিশ্ব মানবাধিকার দিবস পালিত হয় ১০ ডিসেম্বর।"
        },
        {
          "label": "খ",
          "question": "",
          "explanation": "রাজনীতি পরিচালনায় এবং শাসনকার্যে প্রত্যক্ষ ও পরোক্ষ অংশগ্রহণ করার অধিকারকে রাজনৈতিক অধিকার বলা হয়। 'গণতান্ত্রিক সরকারের ভিত্তিতে রাজনৈতিক অধিকার স্বীকৃত হয়। ভোটদানের অধিকার, নির্বাচনে অংশগ্রহণের অধিকার, রাজনৈতিক দল গঠনের অধিকার, বসবাস করার অধিকার, সরকারের সমালোচনা করার অধিকার প্রভৃতি রাজনৈতিক অধিকারের অন্তর্ভুক্ত। রাজনৈতিক অধিকার মানুষের মাঝে রাজনৈতিক সচেতনতা বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকে রেজিনা খাতুন অর্থনৈতিক অধিকার থেকে বঞ্চিত হয়েছে। যেসব অধিকার ব্যক্তিকে অভাব ও দারিদ্র থেকে মুক্তি দিয়ে অর্থনৈতিক জীবনের নিরাপত্তা বিধান করে তাকেই অর্থনৈতিক অধিকার বলা হয়। এর বিভিন্ন রূপভেদ রয়েছে। যেমন- ১. কর্মের অধিকার, যা যোগ্যতা অনুযায়ী কাজ প্রাপ্তিকে নির্দেশ করে। ২. ন্যায্য মজুরি লাভের অধিকার, ৩. বিশ্রাম লাভের অধিকার, ৪. সংগঠন বা সংগঠিত হওয়ার অধিকার ও ৫. বৃদ্ধ ও অক্ষম অবস্থায় অর্থনৈতিক নিরাপত্তা লাভের অধিকার। এদের মধ্যে ন্যায্য মজুরি লাভের অধিকার একটি গুরুত্বপূর্ণ অর্থনৈতিক অধিকার। এটি একটি স্বীকৃত আইনগত অধিকার যা 'জাতি-বর্ণ-প্রথা-ধর্ম-লিঙ্গ প্রভৃতির ঊর্ধ্বে কেবল কাজের জন্য যথাযথভাবে প্রত্যেকের জন্য নির্দেশিত। উদ্দীপকের রেজিনা একজন চালকল শ্রমিক। একই সমান পরিশ্রম করে রেজিনা ছুলেমানের চেয়ে কম মজুরি পাচ্ছে এরং রেজিনা এই বৈষম্যের প্রতিবাদ করলে মালিক তাকে ছাঁটাইয়ের ভয় দেখায়। এখানে মজুরি প্রদানের ক্ষেত্রে লিঙ্গভেদে বৈয়ম্য করা হয়েছে যার দ্বারা রেজিনার অর্থনৈতিক অধিকার লঙ্ঘিত হয়েছে। সুতরাং নিঃসন্দেহে বলা যায়, উদ্দীপকে রেজিনা খাতুন তার অর্থনৈতিক অধিকার থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের \"অধিকার তথা অর্থনৈতিক অধিকার যথাযথভাবে প্রদান ছাড়া রাজনৈতিক সাম্য অর্থহীন।\"- মন্তব্যটি যথার্থ। রাজনৈতিক সাম্য বলতে রাজনৈতিক অধিকার ভোগের ক্ষমতাকে বোঝায়। রাজনৈতিক অধিকার বলতে ভোটাধিকার, নির্বাচিত হওয়ার অধিকার, সরকারি চাকরি লাভের অধিকার, সরকারি কাজে -অংশগ্রহণের অধিকার, সরকারের সমালোচনা করার অধিকার প্রভৃতি বোঝায়। জাতি-ধর্ম-বর্ণ-পেশা নির্বিশেষে এই রাজনৈতিক অধিকার লাভের সমান সুযোগ পেলে রাজনৈতিক সাম্য প্রতিষ্ঠিত হয়। অন্যদিকে, যেসব অধিকার ব্যক্তিকে অভাব ও দারিদ্র্য থেকে মুক্তি দিয়ে অর্থনৈতিক জীবনের নিরাপত্তা বিধান করে তাকে অর্থনৈতিক অধিকার বলে। অর্থনৈতিক অধিকার রাষ্ট্রে ব্যক্তিকে তার মর্যাদা প্রতিষ্ঠার সুযোগ করে দেয়। তাই ব্যক্তির মর্যাদা তথা নাগরিক অধিকার প্রতিষ্ঠা না পেলে রাজনৈতিক সাম্য প্রতিষ্ঠা সম্ভব নয়। বর্তমান বিশ্বের জনপ্রিয় শাসনব্যবস্থা হলো গণতন্ত্র। আর এ গণতন্ত্রের ভিত্তি হলো সাম্য। সমাজে রাজনৈতিক সাম্য প্রতিষ্ঠার মাধ্যমে গণতন্ত্রের ভিত্তি সুদৃঢ় হয়ে ওঠে। আর এটি প্রতিষ্ঠার জন্য প্রয়োজন নাগরিকের অর্থনৈতিক অধিকার নিশ্চিত করা। কারণ অর্থনৈতিক অধিকার ব্যতীত অর্থনৈতিক সাম্য প্রতিষ্ঠা সম্ভব নয়। আর অর্থনৈতিক সাম্য প্রতিষ্ঠিত না হলে রাষ্ট্র ব্যবস্থায় আয় ও ব্যয়ের চরম বৈষম্য দেখা দেয়। ফলে সমাজে ধনী ও দরিদ্র দুই শ্রেণিতে বিভক্ত হয়ে পড়ে। ধনীরা আরও ধনী হয়ে যায়, আর গরিবরা মানবেতর জীবনযাপন করে। এমতাবস্থায় মানুষের মাঝে জন্ম নেয় অপরাধপ্রবণতা ও সমাজবিরোধী কর্মকান্ড। অভাবের তাড়নায় তারা নাগরিকত্বের দায়িত্ব-কর্তব্যও বিসর্জন দেয়। এ কারণে সমাজে রাজনৈতিক সাম্য প্রতিষ্ঠার আগে অর্থনৈতিক অধিকার নিশ্চিত করা জরুরি। কারণ অর্থনৈতিক অধিকার এবং রাজনৈতিক সাম্য একে-অপরের পরিপূরক। অর্থনৈতিক অধিকারের যথাযথভাবে প্রদান না করলে রাজনৈতিক সাম্যের প্রকৃত লক্ষ্য অর্জন করা সম্ভব নয়। আলোচনা থেকে এটি স্পষ্ট প্রতীয়মান হয় যে, অর্থনৈতিক অধিকার প্রতিষ্ঠা ব্যতীত রাজনৈতিক সাম্য অর্থহীন।"
        }
      ]
    },
    {
      "number": "6",
      "uddipok": "ইংল্যান্ডের রাজা উত্তরাধিকার সূত্রে রাষ্ট্রপ্রধানের দায়িত্ব পালন করে আসছেন। আর জনগণের ভোটে নির্বাচিত হয়ে সরকারপ্রধান হিসেবে দায়িত্ব পালন করেন প্রধানমন্ত্রী। অন্যদিকে ভারত স্বাধীন হয়েছে মহাস্না গান্ধীর জাদুকরী নেতৃত্বে। ভারতের রাষ্ট্রপ্রধান ও সরকারপ্রধান ভিন্ন ব্যক্তি। কিন্তু তারা কেউ উত্তরাধিকার সূত্রে এই পদ পাননি, বরং জনগণের ভোটে নির্বাচিত হয়েছেন।",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে তথ্য অধিকার আইন ২০০৯ সালের ৫ এপ্রিল পাশ হয়।"
        },
        {
          "label": "খ",
          "question": "",
          "explanation": "তত্ত্বের দিক থেকে গণতান্ত্রিক ব্যবস্থাকে জনগণের শাসন বলা হলেও বর্তমানে বৃহদায়তন জনবহুল গণতান্ত্রিক রাষ্ট্রগুলিতে সকল জনগণের পক্ষে শাসনকার্যে অংশগ্রহণ করা সম্ভব হয়ে ওঠে না। জনগণের দ্বারা নির্বাচিত প্রতিনিধিরাই জনগণের পক্ষে রাষ্ট্রের শাসনকার্য পরিচালনা করেন। জনগণের দ্বারা নির্বাচিত প্রতিনিধিরা তাদের কাজকর্মের জন্য জনগণের নিকট দায়ি থাকেন। তাই বর্তমান যুগে প্রচলিত এ ধরনের গণতান্ত্রিক ব্যবস্থাকে পরোক্ষ গণতান্ত্রিক ব্যবস্থা বলা হয়।"
        },
        {
          "label": "গ",
          "question": "",
          "explanation": "উদ্দীপকে প্রতীকধর্মী নেতৃত্ব, গণতান্ত্রিক নেতৃত্ব, সম্মোহনী নেতৃত্বের এবং রাজনৈতিক নেতৃত্বের কথা বলা হয়েছে। নেতৃত্ব একটি বহুল পরিচিত ও আলোচিত শব্দ। নেতৃত্ব বলতে সাধারণত নেতার গুণকে বোঝায়। নেতৃত্ব হলো ব্যক্তি বা দলের সেই গুণাবলি যা দ্বারা গোষ্ঠী বা সমাজের জনসাধারণকে প্রভাবিত করে রাজনৈতিক বা সামাজিক উদ্দেশ্য সাধন করা যায়। বিভিন্ন তাত্ত্বিক বিভিন্ন দৃষ্টিকোণ থেকে নেতৃত্বের শ্রেণিবিভাগ করেছেন। এগুলোর মধ্যে গণতান্ত্রিক নেতৃত্ব, রাজনৈতিক নেতৃত্ব, সম্মোহনী নেতৃত্ব ও প্রতীকধর্মী নেতৃত্ব উল্লেখযোগ্য। যখন কোনো ব্যক্তি নিজের, দলের সুনির্দিষ্ট আদর্শ ও কর্মসূচি প্রচার করেন এবং জনগণকে ঐক্যবদ্ধ ও সংগঠিত করতে পারেন তাকে রাজনৈতিক নেতৃত্ব বলে। বর্তমানে এই নেতৃত্বের দ্বারা বিভিন্ন রাজনৈতিক দল ক্ষমতায় আসীন হচ্ছে। গণতান্ত্রিক নেতৃত্বে জনগণের অংশগ্রহণ ও স্বাধীনতার ওপর আস্থা স্থাপন করে। গণতান্ত্রিক নেতৃত্বে একজনের নিয়ন্ত্রণে না থেকে অনেক মানুষের নিয়ন্ত্রণে থাকে। গণতন্ত্রের চর্চা করে এমন দেশ যেমন ভারতে এই ধরনের নেতৃত্ব বিদ্যমান। নেতৃত্বের সবচেয়ে গুরুত্বপূর্ণ রূপ হচ্ছে সম্মোহনী নেতৃত্ব। কোনো বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন, তখন সেই নেতৃত্বকে সম্মোহনী নেতৃত্ব বা জাদুকরী নেতৃত্ব বলা হয়। ব্রিটিশ ভারতে মহাত্মা গান্ধী, বাংলাদেশের শেরে বাংলা এ.কে ফজলুল হক প্রমুখের নেতৃত্বকে জাদুকরী নেতৃত্ব বলা হয়। নেতৃত্বের অন্য একটি ধরন হলো প্রতীকধর্মী নেতৃত্ব। যে নেতা তার দেশ ও জাতির প্রতীক হিসেবে নেতৃত্বদান করেন তাকে প্রতীকধর্মী, নেতৃত্ব বলে। যেমন ব্রিটেনের রাজা রা রানি। উদ্দীপকে দেখা যায়, ইংল্যান্ডের রাজা উত্তরাধিকারসূত্রে রাষ্ট্রপ্রধানের দায়িত্ব পালন করে আসছেন। যা প্রতীকধর্মী নেতৃত্বকে নির্দেশ করে। আবার সেখানকার প্রধানমন্ত্রী জনগণের ভোটের মাধ্যমে নির্বাচিত হন এটি হলো রাজনৈতিক নেতৃত্বের উদাহরণ। অন্যদিকে, উল্লেখ আছে ভারত স্বাধীন হয় মহাত্মা গান্ধীর জাদুকরী নেতৃত্বে যা মূলত সম্মোহনী নেতৃত্বকে বুঝিয়েছে। আবার ভারতের প্রধানমন্ত্রী ও রাষ্ট্রপতি জনগণের ভোটে নির্বাচিত হয়ে ক্ষমতা চর্চা করেন যা মূলত গণতান্ত্রিক নেতৃত্বকে প্রতিনিধিত্ব করে। সুতরাং তাই বলা যায়, উদ্দীপকে প্রতীকধর্মী, রাজনৈতিক, সম্মোহনী ও গণতান্ত্রিক নেতৃত্বের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত নেতৃত্বসমূহের মধ্যে সম্মোহনী নেতৃত্বকে আমি উত্তম বলে মনে করি। বর্তমানে রাজনৈতিক ব্যবস্থার আধুনিক রূপ হচ্ছে সুশাসন। সুশাসন প্রতিষ্ঠিত হলে দেশের সার্বিক উন্নয়ন ত্বরিত গতিতে এগিয়ে যাবে। আর এই সুশাসন প্রতিষ্ঠার জন্য সবচেয়ে কার্যকরী নেতৃত্ব হচ্ছে সম্মোহনী নেতৃত্ব। সম্মোহনী নেতৃত্ব হলো নেতার সেই জাদুকরী গুণ যার মাধ্যমে তিনি জনগণকে আবেগে আপ্লুত করতে পারেন। ফলে সহজেই তার অনুসারীদের প্রভাবিত করতে পারেন। অপরদিকে, উত্তম প্রশাসনিক ব্যবস্থা সুশাসন প্রতিষ্ঠায় জনগণকে বিভিন্ন কাজে অংশগ্রহণ করতে হয় এবং বিভিন্ন কর্তব্য পালন করতে হয়। সম্মোহনী নেতৃত্বের এর গুণে একজন নেতা খুব সহজেই জনগণকে সেসব কাজে উদ্বুদ্ধ করতে পারেন। যা অন্য কোনো নেতৃত্বের দ্বারা সম্ভব হয় না। যুগ যুগ ধরে বিভিন্ন রাষ্ট্রে যেসব মহান নেতার আবির্ভাব ঘটেছে, তাদের সম্মোহনী নেতৃত্বেই সেসব দেশকে উন্নয়নের স্বর্ণ শিখরে পৌঁছে দিয়েছে। সঠিক নেতৃত্ব গুণসম্পন্ন ব্যক্তি ক্ষমতায় বসে প্রথমে সুশাসনের অন্তরায়সমূহ চিহ্নিত করেন এবং ধীরে ধীরে সেসব অন্তরায় দূর করার পদক্ষেপ গ্রহণ করেন। আবার সম্মোহনী নেতৃত্বের দ্বারাই দেশের ক্রান্তিকালীন সময়ে জাতীয় ঐক্য প্রতিষ্ঠায় গুরুত্বপূর্ণ ভূমিকা রাখতে পারে। সম্মোহনী নেতৃত্বের দ্বারা বিভিন্ন দেশ তাদের স্বাধীনতা অর্জন করতে সক্ষম হয়েছে। আপদকালীন সময়ে সম্মোহনী নেতৃত্বের দ্বারা দ্রুত সিদ্ধান্ত গ্রহণের মাধ্যমে সমস্যার সমাধান করা সম্ভব, যা অন্য কোনো নেতৃত্বে সম্ভব নয়। সুতরাং তাই বলা যায়, সম্মোহনী নেতৃত্বই হলো উত্তম নেতৃত্ব।"
        }
      ]
    },
    {
      "number": "7",
      "uddipok": "মি. ইকবাল একটি সংগঠনের সদস্য। তার সংগঠন বিভিন্ন বিষয় নিয়ে ক্ষমতাসীনদের ওপর প্রভাব বিস্তারের চেষ্টা করে। মি. ইকবালের বন্ধু সুমন অন্য। একটি বৃহৎ সংগঠনের প্রেসিডিয়াম সদস্য। তিনি পার্লামেন্টেরও সদস্য। বছরের বেশির ভাগ সময় তিনি বিভিন্ন কর্মসূচি বাস্তবায়নে জনগণের সাথে মতবিনিময় করে থাকেন।",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "ক্ষমতা স্বতন্ত্রীকরণ নীতির প্রবক্তা হলেন মন্টেফু"
        },
        {
          "label": "খ",
          "question": "",
          "explanation": "ক্ষমতার স্বতন্ত্রীকরণ বলতে সরকারের তিনটি বিভাগ যথা-আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। সরকারের তিনটি বিভাগ তাদের নিজস্ব কর্মক্ষেত্রে স্বাধীন থাকবে। এক বিভাগ অন্য বিভাগের কাজে হস্তক্ষেপ বা বাধাপ্রদান করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইনের ব্যাখ্যা দান ও বিভিন্ন মামলার বিচার পরিচালনা করবে। অর্থাৎ ক্ষমতার স্বতন্ত্রীকরণ অর্থ হলো সরকারের তিনটি বিভাগের পৃথকীকরণ।"
        },
        {
          "label": "গ",
          "question": "",
          "explanation": "সুমন যে সংগঠনের সদস্য তা হলো একটি রাজনৈতিক দল। আর একটি রাজনৈতিক দল নানাবিধ কার্যাবলি সম্পাদন করে থাকে। রাজনৈতিক দল বলতে এমন এক সুসংগঠিত ও সংঘবদ্ধ জনসমষ্টিকে বোঝায়, যারা একটি নির্দিষ্ট নীতির ভিত্তিতে একত্রিত হয়ে রাষ্ট্রের বিভিন্ন সমস্যা সম্পর্কে একমত পোষণ করে, নিয়মতান্ত্রিক পন্থায় ক্ষমতা দখলে আগ্রহী এবং রাজনৈতিক হিসেবে কাজ করে। রাজনৈতিক দল জনগণের মধ্যে নেতৃত্বের বিকাশ ঘটিয়ে নেতৃত্ব দেওয়ার মানসিকতা তৈরি করে দেয়। স্থানীয় পর্যায় থেকে ক্রমে জাতীয় পর্যায়ে নেতৃত্বদানের ক্ষমতা রাজনৈতিক দলই ব্যক্তির মধ্যে জাগ্রত হওয়ার সুযোগ করে দেয়। রাজনৈতিক দলের অন্যতম কাজ হচ্ছে তার আদর্শ ও কর্মসূচির পক্ষে জনমত গঠন করা। বিভিন্ন সভা, মিছিল, মিটিং ও গণযোগাযোগের মাধ্যমে রাজনৈতিক দল এ কাজটি করে থাকে। সরকারের কোনো ভুল সিদ্ধান্তের গঠনমূলক সমালোচনায় বিরোধী দলগুলো গুরুত্বপূর্ণ ভূমিকা পালন করে থাকে। এছাড়া রাজনৈতিক দল বিভিন্ন ধর্ম, শ্রেণি, পেশা ও বর্ণের মানুষকে একত্র করে সামাজিক ঐক্য প্রতিষ্ঠায় গুরুত্বপূর্ণ ভূমিকা পালন করে। উদ্দীপকে দেখা যায়, মি. সুমন একটি সংগঠনের প্রেসিডিয়াম সদস্য এবং তিনি একজন পার্লামেন্টেরও সদস্য। বছরের বেশিরভাগ সময় তিনি বিভিন্ন কর্মসূচি বাস্তবায়নে জনগণের মতবিনিময় করে থাকেন। মি. ইকবালের এসব কার্যাবলি মূলত একটি রাজনৈতিক দলের কার্যাবলি। তাই বলা যায়, মি. সুমন যে সংগঠনের সদস্য তা হলো একটি রাজনৈতিক দল। আর একটি রাজনৈতিক দল উপরিউক্ত কার্যাবলিগুলো সম্পাদন করে থাকে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে জনাব কামাল ও জনাব আরিফ সংগঠনের দ্বারা রাজনৈতিক দল ও চাপসৃষ্টিকারী গোষ্ঠী এ দুই সংগঠনকে বোঝানো হয়েছে। নিচে এ দুটি সংগঠনের মধ্যে তুলনামূলক বিশ্লেষণ করা হলো- ১. রাজনৈতিক দলগুলো রাজনৈতিক উদ্দেশ্য সাধনের জন্য সাধারণ নীতিমালা প্রণয়ন ও কার্যকরী করে সরকারি ক্ষমতা অর্জনের জন্য তৎপর থাকে। অপরদিকে, চাপসৃষ্টিকারী সংগঠন হচ্ছে এমন এক গোষ্ঠী যার সদস্যগণ সমজাতীয় মনোভাব' এবং স্বার্থের দ্বারা আবদ্ধ। ২. রাজনৈতিক দলের সামনে বৃহৎ জাতীয় কল্যাণের লক্ষ্য থাকে যা চাপসৃষ্টিকারী গোষ্ঠীর মধ্যে থাকে না। ৩. সাংগঠনিক দিক থেকে রাজনৈতিক দল অনেক শক্তিশালী কিন্তু সাংগঠনিকভাবে চাপসৃষ্টিকারী সংগঠন অনেক দুর্বল। ৪. রাজনৈতিক দলের মূল লক্ষ্য হলো রাষ্ট্রীয় ক্ষমতা দখল কিন্তু চাপসৃষ্টিকারী সংগঠনের লক্ষ্য হলো সরকারি সিদ্ধান্তকে নিজেদের অনুকূলে প্রভাবিত করা। ৫. রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী সংগঠনের কাজকর্ম সবসময় প্রকাশ্য থাকে না। ৬. রাজনৈতিক দল নির্বাচনে অংশগ্রহণ করে কিন্তু চাপসৃষ্টিকারী সংগঠন নির্বাচনে অংশগ্রহণ করে না। ৭. রাজনৈতিক দলে নেতৃত্বের স্তরভেদ দেখা যায় কিন্তু চাপসৃষ্টিকারী, সংগঠনে নেতৃত্বের স্তরভেদ দেখা যায় না।"
        }
      ]
    },
    {
      "number": "8",
      "uddipok": "'ক' সরকার 'খ' সরকার আনুষ্ঠানিক রাষ্ট্রপ্রধান প্রধানমন্ত্রী সরকারপ্রধান ও প্রকৃত শাসক প্রকৃত রাষ্ট্রপ্রধান যিনি রাষ্ট্রপ্রধান, তিনিই সরকারপ্রধান",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "বাংলাদেশ সরকারের নির্বাহী প্রধান হচ্ছে প্রধানমন্ত্রী।"
        },
        {
          "label": "খ",
          "question": "",
          "explanation": "কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকারব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা ভাগ করে দেওয়া হয়। কেন্দ্রীয় সরকার সাধারণ বিষয়সমূহ এবং অঙ্গরাজ্যগুলো আঞ্চলিক বিষয়সমূহ নিয়ন্ত্রণ করে। মার্কিন যুক্তরাষ্ট্র, কানাডা, ভারত যুক্তরাষ্ট্রীয় সরকার পদ্ধতির উদাহরণ।"
        },
        {
          "label": "গ",
          "question": "",
          "explanation": "নিম্নের অনুরূপ: ছকে আলোচিত 'ক' সরকারটি হলো সংসদীয় সরকারব্যবস্থা। কেননা, 'ক' সরকারটি মন্ত্রিপরিষদ শাসিত এবং ভারত, বাংলাদেশ ও গ্রেট ব্রিটেনে বিদ্যমান ব্যবস্থাটির অনুরূপ, যা সন্দেহাতীতভাবে সংসদীয় গণতন্ত্রকে নির্দিষ্ট উদাহরণ। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়বদ্ধ থাকে, তাকে সংসদীয় সরকার বলে। এরূপ সরকারের প্রধানতম বৈশিষ্ট্য হলো- এতে আইন বিভাগের নিকট শাসন বিভাগ জবাবদিহি করতে বাধ্য থাকে। সংসদীয় বা মন্ত্রিপরিষদ শাসিত শাসনব্যবস্থায় একজন নামমাত্র রাষ্ট্রপ্রধান থাকেন, সরকার পরিচালনার প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। প্রধানমন্ত্রী হচ্ছেন মন্ত্রিসভার নেতা, সংগঠক ও সরকারপ্রধান। মন্ত্রিসভা যতদিন পর্যন্ত আইনসভা আস্থাভাজন থাকবেন, ততদিন শাসনক্ষমতা পরিচালনা করতে পারবেন। আইনসভার অনাস্থা প্রকাশ পেলে মন্ত্রিসভা, পদত্যাগ করবে। মন্ত্রিসভার সদস্যগণ আইনসভার সদস্য। মন্ত্রিগণ ব্যক্তিগত ও যৌথভাবে সংসদের নিকট জবাবদিহি করেন। শাসন বিভাগ বা মন্ত্রিসভা জনগণের প্রতিনিধিসভা অর্থাৎ আইনসভার নিকট দায়ী থাকে বলে এ সরকারকে দায়িত্বশীল সরকারও বলা হয়ে থাকে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'ক' সরকারব্যবস্থায় সংসদীয় সরকার এবং 'খ'-তে রাষ্ট্রপতি শাসিত সরকারব্যবস্থার প্রতিফলন ঘটেছে। সংসদীয় সরকারে রাষ্ট্রপ্রধান ও সরকারপ্রধান পৃথক ব্যক্তি হলেও রাষ্ট্রপতি শাসিত সরকারে যিনি রাষ্ট্রপ্রধান আবার তিনিই সরকারপ্রধান। সংসদীয় সরকারব্যবস্থায় রাষ্ট্রপ্রধান নামমাত্র শাসক, কিন্তু রাষ্ট্রপতি শাসিত সরকার ব্যবস্থায় রাষ্ট্রপ্রধানই প্রকৃত শাসক। রাষ্ট্রপতি শাসিত সরকারে মন্ত্রিসভার সদস্যরা আইনসভার সদস্য নয়। তারা রাষ্ট্রপতি কর্তৃক নিযুক্ত ও তার আজ্ঞাবহ। কিন্তু সংসদীয় সরকারে মন্ত্রিসভার সদস্যরা আইনসভার সদস্য। তারা আইনসভার নিকট দায়বদ্ধ থাকলেও রাষ্ট্রপতি শাসিত সরকারব্যবস্থায় মন্ত্রিবর্গ আইনসভার সদস্য নয় বরং রাষ্ট্রপতির নিকট দায়ী থাকেন। সংসদীয় সরকারে অনাস্থা জ্ঞাপন করে যেকোনো মুহূর্তে আইনসভা মন্ত্রিপরিষদকে পদচ্যুত করতে পারে; কিন্তু রাষ্ট্রপতি শাসিত সরকারব্যবস্থায় মন্ত্রিসভার স্থায়িত্ব নির্ভর করে রাষ্ট্রপতির একক ইচ্ছার ওপর। রাষ্ট্রপতি শাসিত সরকার তুলনামূলকভাবে দীর্ঘস্থায়ী। আবার জরুরি অবস্থা মোকাবিলার দিক হতে রাষ্ট্রপতি শাসিত সরকারব্যবস্থা অধিক উপযোগী। তবে নমনীয়তার দিক বিবেচনায় সংসদীয় সরকার অধিক নমনীয়। সংসদীয় সরকারে ক্ষমতা স্বতন্ত্রীকরণ নীতি কার্যকর না হলেও রাষ্ট্রপতি শাসিত ব্যবস্থায় তা কার্যকর হতে দেখা যায়।"
        }
      ]
    },
    {
      "number": "9",
      "uddipok": "",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "সরকরের অঙ্গ তিনটি।"
        },
        {
          "label": "খ",
          "question": "",
          "explanation": "'বিচার বিভাগের স্বাধীনতা' কথাটির অর্থ হলো- কর্তব্য পালনে বিচারকদের স্বাধীনতা। কাজেই বিচার বিভাগের স্বাধীনতা বলতে বোঝায় আইনের ব্যাখ্যা প্রদান ও বিচার কাজ পরিচালনার ক্ষেত্রে বিচারকদের স্বাধীন ও নিরপেক্ষ মতামত প্রকাশের ক্ষমতা বা স্বাধীনতা। তাই স্বাধীন বিচার বিভাগ বলতে শাসন বিভাগ ও আইন বিভাগের প্রভাব ও নিয়ন্ত্রণমুক্ত বিচার বিভাগকে বোঝায়। বিচার বিভাগের স্বাধীনতার জন্য বিচারকদের দৃঢ় মনোবল, প্রজ্ঞা, বুদ্ধি ও আইনসংক্রান্ত গভীর জ্ঞানের প্রয়োজন।"
        },
        {
          "label": "গ",
          "question": "",
          "explanation": "উদ্দীপকে 'B' চিহ্নিত স্থানে সরকারের শাসন বিভাগের কথা বলা হয়েছে। সরকারের শাসন বিভাগ বিভিন্ন কার্যাবলি সম্পাদন করে থাকে। শাসন বিভাগ হলো সরকারের সেই অংশ যার ওপর রাষ্ট্রের শাসনকার্য পরিচালনার দায়িত্ব ন্যস্ত থাকে। শাসন বিভাগের অন্যতম কাজ হলো আইনসভা কর্তৃক প্রণীত আইন অনুযায়ী দেশের শাসনকার্য পরিচালনা করা। এছাড়া ও রাষ্ট্রের অভ্যন্তরে শান্তিশৃঙ্খলা রক্ষা করা শাসন বিভাগের অন্যতম কাজ। বর্তমান বিশ্বের সকল স্বাধীন ও সার্বভৌম - রাষ্ট্র পরস্পরের ওপর নির্ভরশীল। রাজনৈতিক বাণিজ্যিক, সামরিকও সাংস্কৃতিক ক্ষেত্রে পরস্পরের ওপর নির্ভরশীল রাষ্ট্রসমূহের মধ্যে আন্তঃরাষ্ট্র সম্পর্কে এক গুরুত্বপূর্ণ বিষয়ে পরিণত হয়েছে আর এ আন্তঃসম্পর্ক রাষ্ট্রের উন্নয়নে শাসন বিভাগ গুরুত্বপূর্ণ ভূমিকা পালন করে। দেশের স্বাধীনতা ও সার্বভৌমত্ব রক্ষা, বহিরাগমন প্রতিহত করা, দেশের অভ্যন্তরে আইনশৃঙ্খলা রক্ষার দায়িত্ব শাসন বিভাগের ওপর ন্যস্ত। এসব দায়িত্ব সঠিকভাবে পালন করে শাসন বিভাগ রাষ্ট্রের উন্নয়নে ভূমিকা রাখে। সরকারকে সঠিকভাবে পরিচালনার জন্য শাসন বিভাগকে নীতি নির্ধারণ সংক্রান্ত কাজ করতে হয়। স্বরাষ্ট্র ও পররাষ্ট্রসংক্রান্ত কার্যক্রম পরিচালনার জন্য সরকারের শাসন বিভাগ সুনির্দিষ্ট নীতি নির্ধারণ করে। আলোচনার পরিশেষে বলা যায়, রাষ্ট্রের স্বাধীনতা সার্বভৌমত্ব' ও অভ্যন্তরীণ শান্তি-শৃঙ্খলা রক্ষার পাশাপাশি নানাবিধ কার্যাবলি পরিচালনার মাধ্যমে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        },
        {
          "label": "ঘ",
          "question": "",
          "explanation": "চিত্রে মন্ত্রিপরিষদ শাসিত শাসনব্যবস্থায় B বিভাগ অর্থাৎ শাসন বিভাগ, A বিভাগ আইন বিভাগ দ্বারা নিয়ন্ত্রিত হয়। আইন বিভাগ তথা আইনসভা একটি দেশের জাতীয় তহবিলের অভিভাবক বা রক্ষাকারী। গণতান্ত্রিক মন্ত্রিপরিষদ, শাসিতব্যবস্থায় আইন বিভাগের অনুমোদন ব্যতীত সরকার বা শাসন বিভাগ কোনো কর ধার্য, কর আরোপ, করের হার পরিবর্তন, কর আদায় বা সংগৃহীত অর্থ ব্যয় করতে পারে না। ব্রিটিশ সরকার কমন্সসভা অর্থাৎ আইন বিভাগের সম্মতি ছাড়া আর্থিক নীতি প্রণয়ন ও অর্থবিষয়ক কাজকর্ম পরিচালনা করতে পারে না। সংসদীয় পদ্ধতিতে সরকার প্রত্যেক অর্থবছরে পরবর্তী বছরের আয় ও ব্যয়সংক্রান্ত বাজেট আইনসভায় উপস্থাপন করে। আইনসভার সদস্যগণ দীর্ঘ বিতর্ক ও আলোচনার মাধ্যমে প্রয়োজনীয় সংশোধনীসহ তা পাশ করেন। আইন বিভাগ অনুমোদিত বাজেট অনুযায়ী শাসন বিভাগ তথা সরকারকে বলতে হয়। এছাড়া শাসন বিভাগের বিভিন্ন কর্তৃপক্ষ, মন্ত্রণালয় ইত্যাদির ক্ষেত্রে যেসব মঞ্জুরি দেওয়া হয় তা আইনসভা অনুমোদন করে। এছাড়া ও আইনসভা অনাস্থা মূলতবি প্রস্তাব, প্রশ্ন জিজ্ঞাসার মাধ্যমে শাসন বিভাগ তথা সরকারকে নিয়ন্ত্রণ করে থাকে। সুতরাং তাই বলা যায়, এভাবে শাসনকার্যে আইন বিভাগ কর্তৃক শাসন বিভাগ নিয়ন্ত্রিত হয়।"
        }
      ]
    },
    {
      "number": "10",
      "uddipok": "জনসমাজ + রাজনৈতিক চেতনা=....?",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "ম্যাকিয়াভেলি জাতীয়তাবাদের ধারণা দেন।"
        },
        {
          "label": "খ",
          "question": "",
          "explanation": "গণতন্ত্রের বিপরীতধর্মী শাসনব্যবস্থা হলো একনায়কতন্ত্র।. একনায়কতন্ত্র হচ্ছে এমন এক শাসনব্যবস্থা সেখানে সরকারের সমস্ত ক্ষমতা একজন ব্যক্তি বা একনায়কের হাতে কুক্ষিগত থাকে। এতে একটি মাত্র রাজনৈতিক দল থাকে। এ দলের নেতাই সরকারপ্রধান। একনায়কের ইচ্ছা অনুযায়ী আইন প্রণয়ন ও বিচার কাজ সম্পন্ন করা হয়। এক জাতি, এক দেশ, এক নেতা একনায়কতন্ত্রের আদর্শ। এতে মনে করা হয় সবকিছু রাষ্ট্রের জন্য, এর বাইরে বা বিরুদ্ধে কিছু নয়।"
        },
        {
          "label": "গ",
          "question": "",
          "explanation": "'?' চিহ্নিত স্থানে উপযুক্ত বিষয়টি হলো জাতীয়তা। জাতীয়তা হচ্ছে এমন একটি মানসিক ধারণা এবং মনন ও চিন্তার এমন এক অবস্থা যা কোনো জনসমষ্টির মধ্যে ঐক্যবোধ গড়ে তোলে এবং অন্যান্য, জনসমষ্টি থেকে আলাদা করে। একই ভাষা, সাহিত্য, সংস্কৃতি, ধর্ম, বংশ, ঐতিহ্য, ভৌগোলিক সান্নিধ্য, অভিন্ন রাজনৈতিক বা অর্থনৈতিক চাহিদা সূত্রে আবদ্ধ হয়ে জাতীয়তা সৃষ্টি হয়ে থাকে। জাতীয়তা বিভিন্ন উপাদান রয়েছে। এর মধ্যে তিন গুরুত্বপূর্ণ উপাদান নিচে ব্যাখ্যা করা হলো- ১. ভৌগোলিক ঐক্য জাতীয়তাবাদের একটি উল্লেখযোগ্য উপাদান হলো ভৌগোলিক ঐক্য। কোনো একটি সুনির্দিষ্ট ভূখণ্ডে একটি জনসমষ্টি যদি দীর্ঘদিন পাশাপাশি বসবাস করে তবে তাদের মধ্যে যোগাযোগ স্থাপিত হয় এবং ভাবের আদান-প্রদান চলতে থাকে। এর ফলে ঐ জনসমাজের মধ্যে স্বাভাবিকভাবেই ঐক্যানুভূতি গড়ে ওঠে। ২. ভাষা, সাহিত্য ও সাংস্কৃতির ঐক্য জাতীয়তার অপর একটি গুরুত্বপূর্ণ উপাদান হলো ভাষা, সাহিত্য ও সাংস্কৃতিক ঐক্য। ভাষা, সাহিত্য ও সংস্কৃতির মাধ্যমে ভাবের আদান-প্রদান হয়। অভিন্ন ভাষায় ভাবের আদান-প্রদান জাতীয় ঐক্য প্রতিষ্ঠার অন্যতম উপায়। তবে বিভিন্ন ভাষাভাষী জনগোষ্ঠীর মধ্যেও জাতীয়তাবোধ গড়ে উঠতে দেখা যায়। ৩. বংশগত ঐক্য জাতি গঠনে একটি শক্তিশালী উপাদান হলো বংশগত ঐক্য। কোনো জনসমাজ যখন বিশ্বাস করে যে, তাদের শিরা-উপশিরায় একই রক্ত প্রবাহিত এবং তাদের আকৃতিগত বৈশিষ্ট্য অভিন্ন তখন স্বভাবতই তাদের মাঝে স্বজনপ্রীতি দেখা দেয়। রক্তের সম্পর্ক মানুষের মধ্যে একাত্মতার ভাব গড়ে তোলে যা গভীর জাতীয়তাবোধের সৃষ্টি করে।"
        },
        {
          "label": "ঘ",
          "question": "",
          "explanation": "উক্ত বিষয়টি হলো জাতীয়তা। জাতি ও জাতীয়তার মধ্যে বেশকিছু মৌলিক পার্থক্য বিদ্যমান। নিচে এর তুলনামূলক আলোচনা করা হলো- জাতীয়তা হচ্ছে জাতি গঠনের প্রাথমিক উপাদান। আর জাতি হচ্ছে জাতীয়তার সর্বোচ্চ ও চূড়ান্ত পর্যায়। উভয়ের মধ্যে ব্যাপক বৈসাদৃশ্য রয়েছে। যেমন জাতীয়তা এক ধরনের রাজনৈতিক চেতনাসম্পন্ন। জাতীয়তা গঠনের জন্য কতকগুলো সাধারণ সূত্রের মিল থাকতে হয়, যেমন- ভাষা, সাহিত্য, ইতিহাস প্রভৃতি। অন্যদিকে, জাতি গঠনের জন্য প্রয়োজন জাতীয়তাবোধ। জাতীয়তা হলো জনসমাজ ও মানসিক চেতনা। আর জাতি হলো জাতীয়তাবোধে, উদ্বুদ্ধ জনসমাজ বা রাজনৈতিক সংগঠন ও স্বাধীনতা মিলে গড়ে ওঠে। জাতি হচ্ছে একটি সুসংহত ও স্বাধীন জনসমষ্টি কিন্তু জাতীয়তার মধ্যে কোনো সার্বভৌমত্ব নেই। কেননা জাতীয়তার ধারণায় উদ্বুদ্ধ জনসমষ্টি স্বাধীন হতে পারে, নাও হতে পারে। আর সার্বভৌমত্ব ছাড়া স্বাধীনতা অর্জন করা যায় না। জাতীয়তা এক ধরনের ঐক্যের অনুভূতি। জাতীয়তার রাজনৈতিক সংগঠন নেই। কিন্তু জাতি গঠনে রাজনৈতিক সংগঠন অপরিহার্য। জাতীয়তার উৎপত্তি আধুনিককালে। অন্যদিকে, জাতির ধারণা অনেক পুরানো। জাতীয়তা খুব বেশি সুসংহত ও স্বাধীন নয়। কিন্তু জাতি খুব সুসংহত, স্বাধীন ও সার্বভৌম অথবা স্বাধীনতা সংগ্রামে লিপ্ত। জাতীয়তা হচ্ছে প্রাথমিক অবস্থা আর জাতি হচ্ছে এর পরিণত রূপ। উপরিউক্ত আলোচনায় স্পষ্ট হয় জাতি ও জাতীয়তার মধ্যে ব্যাপক পার্থক্য বিদ্যমান।"
        }
      ]
    },
    {
      "number": "11",
      "uddipok": "মোহাম্মদ আলী বাংলাদেশের নাগরিক। তিনি কর্মসূত্রে সংযুক্ত আরব আমিরাতে বসবাস করেন। কিন্তু দেশের বাইরে অবস্থান করলেও তিনি সর্বদাই দেশের খবরাখবর রাখেন। দেশের যেকোনো ভালো খবরে তার মন আনন্দিত হয়। ২০২৩ সালে ওয়ান-ডে বিশ্বকাপে বাংলাদেশ ক্রিকেট দলের পারফরম্যান্সে তিনি অত্যন্ত ব্যথিত হন।",
      "tag": "NGDCR 25,NGDC 25",
      "sub_questions": [
        {
          "label": "ক",
          "question": "",
          "explanation": "Natus শব্দের অর্থ জন্ম বা বংশ।"
        },
        {
          "label": "খ",
          "question": "",
          "explanation": "দেশপ্রেম হচ্ছে দেশের উন্নয়নে, দেশরক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। এককথায় মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। দেশপ্রেম পবিত্র এবং দেশ ও জাতির জন্য কল্যাণ ও গৌরবের। কিন্তু উগ্র ও অন্ধ দেশপ্রেম কল্যাণের পরিবর্তে ধ্বংসের পথ রচনা করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মি. দুর্জয়ের মধ্যে দেশপ্রেম অনুভূতির প্রকাশ ঘটেছে। মাতৃভূমির প্রতি ভাবাবেগ, মমত্ববোধ ও অনুভূতিই হলো দেশপ্রেম। এটি হলো এক ধরনের মানসিক চেতনা, যা দেশকে প্রবলভাবে ভালোবাসা, সমর্থন করা এবং দেশকে রক্ষার জন্য শত্রু বা অনিষ্টকারীর বিরুদ্ধে দাঁড়াতে প্রস্তুত রাখে। দেশের প্রচলিত আইন মেনে চলা, দেশীয় পণ্যকে প্রাধান্য দেওয়া, জাতীয় সম্পদের সুরক্ষা ও অপচয়রোধ, আইনের প্রতি শ্রদ্ধাশীল থাকা প্রভৃতি দেশপ্রেমের অন্তর্ভুক্ত। এমনকি পৃথিবীর যেকোনো স্থানে অবস্থান করলেও দেশকে সদা অন্তরে শ্রদ্ধার সাথে স্মরণ করা, দেশীয় সংস্কৃতি, রীতিনীতি, আচার-আচরণ প্রভৃতি দেশপ্রেমের প্রতিফলন। উদ্দীপকে বর্ণিত মি. দুর্জয়ের চরিত্রে দেশের প্রতি গভীর ভাবাবেগ প্রকাশ পেয়েছে। তিনি যুক্তরাষ্ট্রে বসবাস করেও দেশের জাতীয় দিবসসমূহ উদ্যাপন করেন। যা দ্বারা দেশপ্রেমের সুস্পষ্ট এবং গভীরতা প্রকাশ পায়। বিশ্বের যে প্রান্তেই থাকুক না কেন দেশপ্রেমিক সন্তান তার নিজ মাতৃভূমিকেই বুকে ধারণ করে পরম আনন্দ লাভ করে। সুতরাং বলা যায়, উদ্দীপকের মি. দুর্জয়ের মধ্যে দেশপ্রেম অনুভূতির প্রকাশ পেয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত ধারণাটি হলো দেশপ্রেম। দেশপ্রেমের সাথে। জাতীয়তার ঘনিষ্ঠ সম্পর্ক রয়েছে। জাতীয়তাবোধ থেকে দেশপ্রেমের সৃষ্টি হয় এবং জাতীয়তাবোধ ও দেশপ্রেম উভয়ই একপ্রকার মানসিক ধারণা ও অনুভূতি। দেশের মাটি ও মানুষকে একাত্ম করে ভাবার অনুভূতি মানুষ জন্মলগ্ন থেকেই অনুভব করে, কেননা জন্মসূত্রেই মানুষের সাথে জন্মভূমির সংযোগ গড়ে ওঠে। দেশপ্রেমে বলীয়ান ব্যক্তির কাছে নিজের দেশের চেয়ে বড় কিছু নেই। তাই দেশের জন্য জীবন দিতেও নাগরিকরা পিছপা হন না। দেশপ্রেমে গড়ে উঠে ঐক্যবোধ, যা জাতীয়তাবোধের বহিঃপ্রকাশ ঘটায়। দেশপ্রেমের মাধ্যমেই নাগরিকদের মনে জাতীয়তাবোধ জন্মায়। জাতীয়তাবাদের বিকাশের জন্য নানা ধরনের উপাদান থাকা আবশ্যক। আবার, দেশপ্রেমের বহিঃপ্রকাশও ঘটে এরূপ বিভিন্ন উপাদানের সমন্বয়েই। যেমন- বাঙালি জাতীয়তাবাদের অন্যতম ভিত্তি হলো ভাষা। আর বাংলা ভাষার জন্য বিপ্লবের মাধ্যমে সংঘটিত ভাষা আন্দোলন একাধারে জাতীয়তাবাদী আন্দোলন ও দেশপ্রেমের উজ্জ্বল দৃষ্টান্ত। এভাবে এ উপমহাদেশসহ বিশ্বের বিভিন্ন দেশে পরিচালিত জাতীয়তাবাদী আন্দোলনের মূল নিয়ামক হিসেবে দেশপ্রেমকে নির্দেশ করা যায়। তাই বলা যায়, জাতীয়তাবাদী চেতনা থেকে দেশপ্রেমের সৃষ্টি এবং কখনো কখনো দেশপ্রেম থেকে জাতীয়তাবোধের উৎপত্তি ঘটে। সুতরাং, দেশপ্রেম ও জাতীয়তা একই সূত্রে গাঁথা।"
        }
      ]
    }
  ]
}