{
  "title": "ক্যান্টনমেন্ট কলেজ, যশোর ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব 'ক' একটি আন্তর্জাতিক সেমিনারে বলেন, রাষ্ট্রের শাসনব্যবস্থায় সরকারের কার্যক্রমের স্বচ্ছতা, জবাবদিহিতা, আইনের শাসনের বিভিন্ন দিক, নাগরিকের দায়িত্ব ও কর্তব্য পর্যালোচনা ও বিশ্লেষণ করতে হলে একটি বিষয়ের জ্ঞান থাকা প্রয়োজন। তার মতে, উক্ত বিষয়ের জ্ঞান নাগরিককে সচেতন ও দায়িত্বশীল করে।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "সুশাসনের ইংরেজি প্রতিশব্দ 'Good Governance\"."
        },
        {
          "label": "খ",
          "question": "",
          "explanation": "নৈতিকতা বলতে বোঝায় মানুষের বিবেকবোধ, ন্যায়নীতি তথা মূল্যবোধের ওপর ভিত্তি করে সুষ্ঠু বিধিনিষেধের সমষ্টি। নৈতিকতা হলো নীতিঘটিত বা নীতিসংক্রান্ত বিষয়, যা সুনীতি, সৎ নীতি বা উৎকৃষ্ট নীতিকে ধারণ করে। অর্থাৎ নৈতিকতা হলো এক ধরনের মানসিক অবস্থা, যা কাউকে অপরের মঙ্গল কামনা করতে এবং সমাজের প্রেক্ষিতে ভালো কাজের অনুপ্রেরণা দেয়। নৈতিকতা হলো সমাজ কর্তৃক স্বীকৃত আচরণবিধি। নৈতিকতা মানুষের মনে উদ্ভব ও বিকশিত হয় এবং এটিকে সমাজ লালন করে।"
        },
        {
          "label": "গ",
          "question": "",
          "explanation": "সেমিনারে আলোচিত সরকারের স্বচ্ছতা ও জবাবদিহিতা বলতে সুশাসনকে ইঙ্গিত করা হয়েছে। সুশাসন হচ্ছে এক ধরনের শাসন প্রক্রিয়া যার মাধ্যমে ক্ষমতা সুষ্ঠুভাবে চর্চা করা হয়। এ শাসন প্রক্রিয়ায় জনগণ স্বাধীনভাবে অংশগ্রহণ করতে পারে, সরকারের নীতি ও কর্মকাণ্ড সম্পর্কে অবগত থাকে এবং নারী-পুরুষ স্বাধীনভাবে মতামত প্রকাশ করতে পারে। এটি স্বচ্ছতা, জবাবদিহিতা ও আইনের শাসন নিশ্চিত করে এবং আর্থসামাজিক অগ্রগতিকে প্রাধান্য দেয়। উদ্দীপকে জনাব 'ক' একটি আন্তর্জাতিক সেমিনারে কথা বলার সময় রাষ্ট্রের শাসনব্যবস্থায় সরকারের কার্যক্রমের স্বচ্ছতা, জবাবদিহিতা সম্পর্কে বলেন, যা রাষ্ট্রের সুশাসনকে ইঙ্গিত করে। কেননা সুশাসনের গুরুত্বপূর্ণ এবং অপরিহার্য শর্ত হলো রাষ্ট্রের সকল প্রশাসনিক কাজে স্বচ্ছতা ও জবাবদিহিতা নিশ্চিত করা। স্বচ্ছতা নিশ্চিত করে সরকারি কার্যক্রম ও সিদ্ধান্তসমূহ জনগণের কাছে প্রকাশ্য ও বোধগম্য হয়, যা দুর্নীতি রোধে সহায়ক। জবাবদিহিতা সরকারি কর্মকর্তাদের দায়িত্বশীল করে তোলে এবং জনগণের প্রতি তাদের দায়বদ্ধতা বাড়ায়। এ দুটি উপাদান সুশাসনের ভিত্তি তৈরি করে, যা রাষ্ট্রের সামগ্রিক উন্নয়ন ও জনকল্যাণ নিশ্চিত করে। তাই বলা যায়, সেমিনারে আলোচিত সরকারের স্বচ্ছতা ও জবাবদিহিতা বলতে সুশাসনকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, সরকারের কার্যক্রম পর্যালোচনার জন্য উত্ত বিষয়ের তথা পৌরনীতি ও সুশাসন বিষয়ের জ্ঞান থাকা জরুরি। নাগরিক মর্যাদাসম্পন্ন ও সচেতন জনগোষ্ঠী রাষ্ট্রের সম্পদ। জনসংখ্যাকে উত্তম ও সচেতন নাগরিক গোষ্ঠীতে পরিণত করার ক্ষেত্রে পৌরনীতি শিক্ষার কোনো বিকল্প নেই। সুনাগরিকতার শিক্ষা যেকোনো নাগরিকই পৌরনীতি পাঠের মাধ্যমে লাভ করে থাকে। বিবেক, বুদ্ধি, আত্মসংযম ও শৃঙ্খলাবোধসম্পন্ন নাগরিক জীবনের বিকাশের জন্য পৌরনীতি উত্তম দিকনির্দেশনা প্রদান করে থাকে। একটি রাষ্ট্র পরিচালনার জন্য শুধু ভালো মানুষের চেয়ে বরং ভালো নাগরিকের প্রয়োজন অত্যধিক। এ প্রসঙ্গে এরিস্টটল বলেন, \"সকল ভালো মানুষ ভালো নাগরিক নয়, কিন্তু সকল ভালো নাগরিকই ভালো মানুষ।\" মূলত পৌরনীতির জ্ঞান মানুষকে অধিকার সচেতন করে তোলে। পৌরনীতি ও সুশাসন নাগরিক অধিকার ও কর্তব্য পালনের মাধ্যমে অধিকার ভোগের শিক্ষাদান করে। এ বিষয়টি শিক্ষা লাভকরেই নাগরিক নিয়মতান্ত্রিক পন্থায় সরকারি কর্তৃপক্ষ ও জনসম্মুখে তাদের নায্য দাবি-দাওয়া তুলে ধরতে ও আদায় করতে সক্ষম হয়। বস্তুত সরকারের কার্যক্রম পর্যালোচনার জন্য পৌরনীতি ও সুশাসন সম্পর্কে জ্ঞান অপরিহার্য, কারণ এটি সরকারি নীতি, সিদ্ধান্ত ও বাস্তবায়ন প্রক্রিয়ার গুণগত মান নির্ধারণে সহায়তা করে। পৌরনীতি স্থানীয় সরকার ও প্রশাসনিক কাঠামো সম্পর্কে ধারণা দেয়, যা সরকারের কার্যক্রমের প্রভাব ও দক্ষতা মূল্যায়নে গুরুত্বপূর্ণ। সুশাসনের নীতিগুলো যেমন স্বচ্ছতা, জবাবদিহিতা ও অংশগ্রহণমূলক ব্যবস্থাপনা, সরকারি কার্যক্রমের সুষ্ঠু পরিচালনা নিশ্চিত করে। এই জ্ঞান থাকলে জনগণ সরকারের সিদ্ধান্ত ও নীতির সমালোচনা বা সমর্থন করতে পারে, যা গণতান্ত্রিক প্রক্রিয়াকে শক্তিশালী করে এবং উন্নয়নকে ত্বরান্বিত করে।"
        }
      ]
    },
    {
      "number": "2",
      "uddipok": "জনাব সফিক একজন সমাজকর্মী। তিনি এমন একটি সমাজ বিনির্মাণের লক্ষ্যে কাজ করছেন যেখানে জাতি, ধর্ম, বর্ণ, বংশ নির্বিশেষে কোনো পার্থক্য থাকবে না। সকলেই সমান সুযোগ-সুবিধা পেয়ে ব্যক্তিসত্তার বিকাশ ঘটাতে পারবেন। অপরদিকে, জনাব 'রহিম' একজন শিক্ষক। তিনি শিক্ষার্থীদের সৎ, সহনশীল ও অন্যদের প্রতি। 'শ্রদ্ধাশীল হওয়ার শিক্ষা দেন, যাতে ব্যক্তি জীবনে তারা ভালো মানুষ হিসেবে সমাজে ভূমিকা রাখতে পারে।",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "আইনের ইংরেজি প্রতিশব্দ লেখ।",
          "explanation": "আইনের ইংরেজি প্রতিশব্দ 'Law'."
        },
        {
          "label": "খ",
          "question": "",
          "explanation": "স্বাধীনতা হচ্ছে নিজের কাজ নিজের মতো করে করা, যেখানে কেউ কোনো বাধা সৃষ্টি করবে না। কিন্তু পৌরনীতি ও সুশাসনে স্বাধীনতা শব্দটি একটু অন্য অর্থে ব্যবহার করা হয়। পৌরনীতি ও সুশাসনে স্বাধীনতা বলতে অপরের কাজে কোনো ধরনের বাধা সৃষ্টি না করে নিজের ইচ্ছামতো কাজ করার অধিকারকে বোঝায়। অর্থাৎ স্বাধীনতা হলো এমন এক পরিবেশ যেখানে ব্যক্তি কোনো প্রকার বাধাবিপত্তি ছাড়া তার ব্যক্তিত্ব বিকাশের সকল সুযোগ-সুবিধা গ্রহণ করতে পারে।"
        },
        {
          "label": "গ",
          "question": "",
          "explanation": "জনাব সফিক সমাজে সুশাসন প্রতিষ্ঠায় কাজ করছেন। শাসন প্রক্রিয়ার সুশৃঙ্খল ও কাঠামোবদ্ধ একটি রূপ হলো সুশাসন। সুশাসন হচ্ছে এক ধরনের শাসন প্রক্রিয়া, যার মাধ্যমে ক্ষমতা সুষ্ঠুভাবে চর্চা করা হয়। এ শাসন প্রক্রিয়ায় জনগণ স্বাধীনভাবে অংশগ্রহণ করতে পারে, সরকারের নীতি ও কর্মকাণ্ড সম্পর্কে অবগত থাকে এবং নারী-পুরুষ স্বাধীনভাবে মতামত প্রকাশ করতে পারে। এটি স্বচ্ছতা, জবাবদিহিতা ও আইনের শাসন নিশ্চিত করে এবং আর্থসামাজিক অগ্রগতিকে প্রাধান্য দেয়। উদ্দীপকের জনাব সফিক একজন সমাজকর্মী। তিনি এমন একটি সমাজ বিনির্মাণের লক্ষ্যে কাজ করছেন যেখানে জাতি, ধর্ম, বর্ণ, বংশ নির্বিশেষে পার্থক্য থাকবে না। সকলেই সমান সুযোগ-সুবিধা পেয়ে ব্যক্তিসত্তার বিকাশ ঘটাতে পারবেন। এখানে তিনি মূলত সমাজে সুশাসন প্রতিষ্ঠা করতে চেয়েছেন, যার মাধ্যমে সমাজে সকল নাগরিকের সমান অধিকার নিশ্চিত হবে। এর মাধ্যমে সমাজে আইনের শাসন প্রতিষ্ঠা পাবে। ফলে সমাজব্যবস্থা সকলের বসবাস উপযোগী হয়ে উঠবে।"
        },
        {
          "label": "ঘ",
          "question": "",
          "explanation": "জনাব 'রহিম' শিক্ষার্থীদের সুনাগরিক হওয়ার শিক্ষা দিচ্ছেন। সুনাগরিক হলেন সেই ব্যক্তি যিনি দেশের আইন মেনে চলেন, সমাজের প্রতি দায়িত্ববোধ পালন করেন এবং অন্যের অধিকার ও স্বাধীনতার প্রতি শ্রদ্ধাশীল হন। তিনি দেশপ্রেমে উদ্বুদ্ধ হয়ে জাতীয় উন্নয়নে সক্রিয় ভূমিকা রাখেন। সুনাগরিকের মধ্যে নৈতিকতা, সহনশীলতা, সহমর্মিতা এবং সামাজিক দায়বদ্ধতার গুণাবলি বিদ্যমান থাকে। তিনি শুধু নিজের অধিকার চান না, বরং অন্যের অধিকার রক্ষায়ও সচেষ্ট হন। উদ্দীপকের জনাব 'রহিম' একজন শিক্ষক হিসেবে তিনি শিক্ষার্থীদের সৎ, সহনশীল, ও অন্যদের প্রতি শ্রদ্ধাশীল হওয়ার শিক্ষা দেন। যাতে ব্যক্তি জীবনে তারা ভালো মানুষ হিসেবে সমাজে ভূমিকা রাখতে পারে। জনাব রহিমের এরূপ শিক্ষা শিক্ষার্থীদের মাঝে সুনাগরিকতার শিক্ষা দেয়। কেননা, একজন সুনাগরিকের মূল বৈশিষ্ট্য হলো তিনি সমাজ ও রাষ্ট্রের প্রতি তার দায়িত্ববোধ সঠিকভাবে পালন করেন। তিনি আইনের প্রতি শ্রদ্ধাশীল এবং অপরাধমুক্ত জীবনযাপন করেন। সুনাগরিক শিক্ষিত, সচেতন ও দেশপ্রেমিক হয়ে থাকেন। তিনি পরিবেশ রক্ষা, সম্পদের সদ্ব্যবহার এবং অন্যের অধিকারকে সম্মান করেন। সামাজিক সমস্যা সমাধানে তিনি সক্রিয় ভূমিকা রাখেন এবং শান্তিপূর্ণ সহাবস্থান নিশ্চিত করেন। সুনাগরিকের মধ্যে সহমর্মিতা, সহনশীলতা ও ন্যায়পরায়ণতার গুণাবলি বিদ্যমান থাকে। তিনি দেশের উন্নয়নে অংশগ্রহণ করে জাতীয় ঐক্য ও অগ্রগতিতে অবদান রাখেন। আলোচনা শেষে তাই বলা যায়, জনাব রহিম তার শিক্ষার্থীদের সুনাগরিক হওয়ার শিক্ষা দেন।"
        }
      ]
    },
    {
      "number": "3",
      "uddipok": "",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "",
          "explanation": "ধর্মপালন ব্যক্তিগত স্বাধীনতা।"
        },
        {
          "label": "খ",
          "question": "",
          "explanation": "আইনের শাসন রাষ্ট্রে স্বজনপ্রীতি, দুর্নীতি প্রতিরোধ করে আইনে দৃষ্টিতে সমতা প্রতিষ্ঠার মাধ্যমে সুশাসন প্রতিষ্ঠা করে। যেখানে আইন থাকে না সেখানে আইনের দৃষ্টিতে সবাই সমান অধিকার পায় না। সংখ্যালঘু ও বিরোধী রাজনৈতিক দলের সদস্যরা নিপীড়নের শিকার হয়, মানবাধিকার লঙ্ঘিত হয় এবং সেখানে সুশাসন অলীক বস্তুতে পরিণত হয়। আইনের শাসন সমাজ থেকে এসকল প্রতিবন্ধকতা দূর করে সুশাসন প্রতিষ্ঠা করে।"
        },
        {
          "label": "গ",
          "question": "",
          "explanation": "উদ্দীপকের? চিহ্নিত বিষয়টি হলো আইন। আইন, স্বাধীনতা ও সাম্যের মধ্যে ত্রিমাত্রিক সম্পর্ক বিদ্যমান। তিনটি ধারণা এক অবিচ্ছেদ্য বন্ধনে আবদ্ধ। আইন স্বাধীনতার পূর্বশর্ত। আইনহীন। সমাজে স্বাধীনতা নিরর্থক। আবার সাম্য ব্যতীত স্বাধীনতা অর্থবহ হয় না। ফলে তিনটির মধ্যে এক ত্রিমাত্রিক সম্পর্ক লক্ষ করা যায়। উদ্দীপকেরে ছকে স্বাধীনতা ও সাম্যকে নির্দেশ করা হয়েছে। সুতরাং (?) চিহ্নিত বিষয়টি দ্বারা আইনকে নির্দেশ করা হচ্ছে এটা সহজেই অনুমেয়। কেননা, আইন স্বাধীনতার রক্ষক ও অভিভাবক। আইনের অনুপস্থিতিতে স্বাধীনতা থাকে না, আইন আবার সাম্যকেও অর্থবহ করে তোলে। রাষ্ট্রীয় আইনের মাধ্যমে সমাজ থেকে অসমতা দূর করা যায়। সামাজিক, রাজনৈতিক এবং অর্থনৈতিক অসমতা ও বৈষম্য দূর করতে বা একে সহনীয় পর্যায়ে আনয়ন করতে আইনের ভূমিকা অতীব গুরুত্বপূর্ণ। বিশ্বের অনেক রাষ্ট্রেই আইনের মাধ্যমে সাম্য প্রতিষ্ঠার উদ্যোগ গৃহীত হয়েছে এবং হচ্ছে। সুতরাং দেখা যাচ্ছে আইন, স্বাধীনতা ও সাম্য একে অপরের সাথে ঘনিষ্ঠভাবে সম্পর্কযুক্ত।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, উদ্দীপকের? চিহ্নিত বিষয়টি তথা আইন স্বাধীনতার প্রধান রক্ষাকবচ। সমাজে শান্তি-শৃঙ্খলা প্রতিষ্ঠার জন্য মানুষের আচার-আচরণ নিয়ন্ত্রণ - করার উপায় হিসেবে আইন তৈরি হয়ে থাকে। আর তাই আইনকে আচার-আচরণের নিয়ন্ত্রক বলা হয়। দেশে প্রচলিত আইন আছে বিধায় আমরা স্বাধীনভাবে যা ইচ্ছা তা করতে পারি না। কারণ আইন প্রণীত হয় নাগরিকের মৌলিক অধিকার রক্ষা করার জন্য, অন্যের স্বাধীনতায় 'হস্তক্ষেপ না করে মানুষ যাতে স্বাধীনভাবে কাজ করতে পারে সেজন্য আইন প্রণয়ন করা হয়েছে। কারণ আইন স্বাধীনতার রক্ষক। আইন আছে বলেই স্বাধীনতা উপভোগ করা যায়। সংবিধানে উল্লিখিত মৌলিক অধিকারগুলো সংরক্ষণের ব্যাপারে শাসনতান্ত্রিক আইন রক্ষাকবচ হিসেবে কাজ করে বলে সম্ভাব্য যেকোনো হস্তক্ষেপের বিরুদ্ধে ব্যবস্থা গ্রহণ করা যায়। ফলে সরকার বা অন্য কেউ নাগরিক স্বাধীনতার ওপর হস্তক্ষেপ করতে পারে না। জন লক যথার্থই বলেছেন, \"যেখানে আইন নেই সেখানে স্বাধীনতা থাকতে পারে না।\" উদ্দীপকে? চিহ্নিত বিষয়টি দ্বারা আইনের প্রতিই ইঙ্গিত করে। আর এ আইন নাগরিক স্বাধীনতাকে রক্ষা করে। কেননা আইনের উপস্থিতি ছাড়া রাষ্ট্রে যদি শুধু ক্ষমতাসীনদের শাসন প্রতিষ্ঠা পেত তবে তারা যা খুশি ইচ্ছা করতে পারত। অপেক্ষাকৃত দুর্বলরা তাদের স্বেচ্ছাচারিতার শিকার হতো। কিন্তু দেশে প্রচলিত আইন থাকায় কোনো ব্যক্তি কারও স্বাধীনতায় হস্তক্ষেপ করতে পারে না। সকলেই সকলের স্বাধীনতার প্রতি শ্রদ্ধাশীল থাকে। এ কারণে বলা যায়, আইনের উপস্থিতি সর্বোচ্চ নাগরিক স্বাধীনতা নিশ্চিত করে থাকে।"
        }
      ]
    },
    {
      "number": "4",
      "uddipok": "রহিমা ও হারুন একটি কারখানায় দশ ঘণ্টা কাজ করে। মালিকপক্ষ হারুনকে ৮০০০/- এবং রহিমাকে ৫০০০/- মজুরি প্রদান করে। এতে রহিমা বঞ্চিত হয় বলে প্রতিবাদ করে।",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "",
          "explanation": "তথ্য অধিকার আইন ২০০৯ সালে পাশ হয়।"
        },
        {
          "label": "খ",
          "question": "",
          "explanation": "রাষ্ট্রপতি শাসিত সরকার সাধারণত সেইসব রাষ্ট্রের জন্য উপযোগী যেখানে শক্তিশালী ও স্থিতিশীল নেতৃত্বের প্রয়োজন হয়, বিশেষ করে বৃহৎ ও বৈচিত্র্যময় দেশে। এই ব্যবস্থায় রাষ্ট্রপতি রাষ্ট্র ও সরকার উভয়ের প্রধান হিসেবে দায়িত্ব পালন করেন, যা প্রশাসনিক সিদ্ধান্ত গ্রহণকে দ্রুত ও কার্যকর করে। এটি বিভক্ত সমাজে ঐক্য বজায় রাখতে সাহায্য করে এবং আইন প্রণয়ন ও নির্বাহী বিভাগের মধ্যে স্পষ্ট বিভাজন নিশ্চিত করে। যুক্তরাষ্ট্র, ব্রাজিল ও ভারতের মতো দেশে এই ব্যবস্থা কার্যকরভাবে প্রয়োগ করা হয়েছে, যেখানে কেন্দ্রীয় নেতৃত্বের মাধ্যমে জাতীয় স্বার্থ রক্ষা করা সম্ভব হয়েছে।'"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত ঘটনায় জামিলা অর্থনৈতিক অধিকার থেকে বঞ্চিত বলে আমি মনে করি। যেসব অধিকার ব্যক্তিকে অভাব ও দারিদ্র্য থেকে মুক্তি দিয়ে অর্থনৈতিক, জীবনের নিরাপত্তা বিধান করে ডাকেই সাধারণত অর্থনৈতিক অধিকার বলা হয়। এর অন্তত পাঁচটি রূপ রয়েছে। ন্যায্য মজুরি লাভের অধিকার একটি গুরুত্বপূর্ণ অর্থনৈতিক অধিকারের রূপ। এটি একটি স্বীকৃত অধিকার যা জাতি-বর্ণ-প্রথা-ধর্ম-লিঙ্গ প্রভৃতির ঊর্ধ্বে কেবল কাজের জন্য যথাযথভাবে প্রত্যেকের জন্য নির্দেশিত। উদ্দীপকের জামিলা একজন পোশাককর্মী। মালিক পক্ষ রতনের চেয়ে জামিলাকে কম মজুরি প্রদান করে। যদিও রতন ও জামিলার কর্মক্ষেত্র অভিন্ন এবং কর্মঘণ্টা সমান, তথাপি জামিলাকে কম মজুরি প্রদান করা হচ্ছে। এর ফলে লিঙ্গভেদে বৈষম্য করা হয়েছে যেখানে বৈষম্যের শিকার জামিলার অর্থনৈতিক অধিকার লঙ্ঘিত হয়েছে। সুতরাং, নিঃসন্দেহে বলা যায়, উদ্দীপকের ঘটনায় জামিলার অর্থনৈতিক অধিকার থেকে বঞ্চিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: জামিলার প্রতি মালিকপক্ষের আচরণ সমাজ ও রাষ্ট্রে নেতিবাচক প্রভাব ফেলবে। - অর্থনৈতিক ক্ষেত্রে সুবিচার পাওয়ার অধিকার প্রত্যেক নাগিরকের রয়েছে। যদি এর ব্যত্যয় ঘটে তবে সমাজে বিশৃঙ্খলা সৃষ্টি হয়। উদ্দীপকের জামিলার প্রতি মালিকপক্ষের আচরণ বৈষম্যমূলক এবং এতে জামিলার অর্থনৈতিক অধিকার খর্ব হয়েছে। যেহেতু অধিকারের স্বীকৃতি ও সংরক্ষণ নাগরিকের আত্মবিকাশে সাহায্য করে থাকে, তাই উপরিউক্ত ঘটনার প্রেক্ষিতে জামিলার ক্ষেত্রে আত্মবিকাশ বাধাগ্রস্ত হবে। ফলে জামিলা তার সমাজ ও রাষ্ট্রীয় জীবনের পূর্ণ সুবিধা প্রাপ্তি ও কর্তব্য পালনে ব্যর্থ হবে। আবার অধিকার ভোগ ও কর্তব্য পালনের মাধ্যমে ব্যক্তিত্ব, নৈতিক গুণাবলির বিকাশ ও নাগরিক জীবনের সার্থকতা নির্ভর করে। জামিলার ক্ষতিগ্রস্ত অবস্থা তাই এসব সার্থকতা ও বিকাশের পথে প্রতিবন্ধকতা সৃষ্টি করবে যার প্রভাব ব্যক্তি পর্যায়ে সীমাবদ্ধ না থেকে সমাজ ও রাষ্ট্রীয় পর্যায়ে প্রভাব ফেলবে। একইভাবে, মালিকপক্ষের বৈষম্যমূলক আচরণে জামিলা তথা নারীরা কর্মে অনাগ্রহী হয়ে পড়বে, যা সামগ্রিক অর্থনৈতিক পরিস্থিতিতে ব্যাপক ভারসাম্যহীনতা সৃষ্টি করবে। ফলে সমাজ ও রাষ্ট্র অস্থিতিশীল হয়ে 'পিছিয়ে পড়ার সম্ভাবনা তৈরি হবে। আবার যেহেতু জামিলার এ অধিকারের আইনগত ভিত্তি রয়েছে, তাই এ আচরণ হচ্ছে আইনের পরিপন্থি। আর তাই এ আচরণ সমাজে ও রাষ্ট্রের আইনের শাসনে ব্যাঘাত ঘটবে। এসবের প্রভাবে সমাজ ও রাষ্ট্রে সাম্য বিধানে অসামঞ্জস্যতা সহ ব্যাপক নেতিবাচক - প্রভাব বিস্তার হতে থাকবে। তাই বলা যায়, জামিলার প্রতি মালিক পক্ষের আচরণ সমাজ ও রাষ্ট্রে অবশ্যই নেতিবাচক প্রভাব ফেলবে।"
        }
      ]
    },
    {
      "number": "5",
      "uddipok": "'ব' একটি গণতান্ত্রিক রাষ্ট্র। যেখানে দুটি সংগঠন দেখা যায়। 'প্রথম সংগঠনের সাংগঠনিক কাঠামো সারা দেশে বিস্তৃত। সংগঠনটি নির্বাচনে অংশগ্রহণ করে। দ্বিতীয় সংগঠনটি নির্বাচনে অংশগ্রহণ করে না, নিজেদের স্বার্থ আদায়ের চেষ্টা করে।",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "",
          "explanation": "নেতৃত্বের ইংরেজি প্রতিশব্দ 'Leadership'."
        },
        {
          "label": "খ",
          "question": "",
          "explanation": "সুশাসনের জন্য স্বচ্ছতা অপরিহার্য কারণ এটি সরকারি ও প্রশাসনিক কার্যক্রমের জবাবদিহিতা নিশ্চিত করে। স্বচ্ছতার মাধ্যমে জনগণ সরকারের সিদ্ধান্ত ও কর্মকাণ্ড সম্পর্কে সঠিক তথ্য পায়, যা তাদের অংশগ্রহণ ও মতামত প্রদানের সুযোগ তৈরি করে। এটি দুর্নীতি রোধ করে এবং সরকারি প্রতিষ্ঠানগুলোর কার্যকারিতা বৃদ্ধি করে। স্বচ্ছতা নাগরিকদের আস্থা বাড়ায় এবং সরকারের প্রতি তাদের বিশ্বাস সুদৃঢ় করে। এছাড়া, স্বচ্ছতা নীতিমালা ও সিদ্ধান্ত গ্রহণের প্রক্রিয়াকে সহজবোধ্য করে, যা সুশাসনের ভিত্তি হিসেবে কাজ করে। স্বচ্ছতা ছাড়া সুশাসন অসম্ভব, কারণ এটি জবাবদিহিতা, অংশগ্রহণ ও ন্যায়বিচার নিশ্চিত করে, যা একটি গণতান্ত্রিক সমাজের মূল স্তম্ভ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত রাফাত খানের সংগঠনটি বৈশিষ্ট্যের বিচারে রাজনৈতিক দলের অন্তর্গত। বর্তমান জাতীয় রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসনকার্যে অংশগ্রহণ করা সম্ভব নয়। ফলে প্রতিনিধি নির্বাচনের মাধ্যমে নাগরিকগণ শাসনকার্যে অংশগ্রহণ করে। এক্ষেত্রে প্রধান ভূমিকা পালন করে রাজনৈতিক দল। রাজনৈতিক দল হচ্ছে এমন একটি জনসমষ্টি যারা রাষ্ট্রীয় সমস্যা সমাধানের পন্থা জনসম্মুখে প্রচারের মাধ্যমে জনসমর্থন লাভ করে এবং ক্ষমতা দখল ও নিয়মতান্ত্রিক পদ্ধতিতে সরকার গঠন করে। উদ্দীপকে দেখা যায়, রাফাত খান একটি সংগঠনের সাথে যুক্ত যারা সবসময় রাষ্ট্রীয় ক্ষমতায় যাওয়ার উদ্দেশ্যে কাজ করে। এটি রাজনৈতিক দলের উদ্দেশ্যকেই উপস্থাপন করে। রাজনৈতিক দল কিছু সংখ্যক মানুষের একটি রাজনৈতিক সংগঠন। এ দলের একটি সুনির্দিষ্ট নীতি, আদর্শ ও কর্মসূচি থাকে। এসব রাজনৈতিক দল নিয়মতান্ত্রিক উপায়ে ক্ষমতা দখল করতে চেষ্টা করে। প্রত্যেক রাজনৈতিক দলেরই লক্ষ্য থাকে বৈধ উপায়ে ক্ষমতা দখল করা এবং সরকার গঠন করে স্বীয় নীতি ও কর্মসূচি বাস্তবায়ন করা। সরকার গঠনে ব্যর্থ হলে রাজনৈতিক দলকে দায়িত্বশীল বিরোধী দলের ভূমিকা পালন করতে হয়। রাজনৈতিক দলগুলো নিজ নিজ দলীয় স্বার্থ বজায় রাখে। সুতরাং বলা যায়, উদ্দীপকের রাফাত খানের সংগঠনটি অর্থাৎ রাজনৈতিক দল।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে জনাব কামাল ও জনাব আরিফ সংগঠনের দ্বারা রাজনৈতিক দল ও চাপসৃষ্টিকারী গোষ্ঠী এ দুই সংগঠনকে বোঝানো হয়েছে। নিচে এ দুটি সংগঠনের মধ্যে তুলনামূলক বিশ্লেষণ করা হলো- ১. রাজনৈতিক দলগুলো রাজনৈতিক উদ্দেশ্য সাধনের জন্য সাধারণ নীতিমালা প্রণয়ন ও কার্যকরী করে সরকারি ক্ষমতা অর্জনের জন্য তৎপর থাকে। অপরদিকে, চাপসৃষ্টিকারী সংগঠন হচ্ছে এমন এক গোষ্ঠী যার সদস্যগণ সমজাতীয় মনোভাব' এবং স্বার্থের দ্বারা আবদ্ধ। ২. রাজনৈতিক দলের সামনে বৃহৎ জাতীয় কল্যাণের লক্ষ্য থাকে যা চাপসৃষ্টিকারী গোষ্ঠীর মধ্যে থাকে না। ৩. সাংগঠনিক দিক থেকে রাজনৈতিক দল অনেক শক্তিশালী কিন্তু সাংগঠনিকভাবে চাপসৃষ্টিকারী সংগঠন অনেক দুর্বল। ৪. রাজনৈতিক দলের মূল লক্ষ্য হলো রাষ্ট্রীয় ক্ষমতা দখল কিন্তু চাপসৃষ্টিকারী সংগঠনের লক্ষ্য হলো সরকারি সিদ্ধান্তকে নিজেদের অনুকূলে প্রভাবিত করা। ৫. রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী সংগঠনের কাজকর্ম সবসময় প্রকাশ্য থাকে না। ৬. রাজনৈতিক দল নির্বাচনে অংশগ্রহণ করে কিন্তু চাপসৃষ্টিকারী সংগঠন নির্বাচনে অংশগ্রহণ করে না। ৭. রাজনৈতিক দলে নেতৃত্বের স্তরভেদ দেখা যায় কিন্তু চাপসৃষ্টিকারী, সংগঠনে নেতৃত্বের স্তরভেদ দেখা যায় না।"
        }
      ]
    },
    {
      "number": "6",
      "uddipok": "মি. 'ম' একজন জগৎ বিখ্যাত রাজনৈতিক নেতা। তার দেশের জনগণের অধিকার আদায়ে জীবনের অনেক সময় জেল খেটেছেন। তার ব্যক্তিত্ব, বুদ্ধি ও উদারতার কারণে মি. 'ম' কে তার দেশের জনগণ তাকে অন্ধের মতো বিশ্বাস ও ভালোবাসত।",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো কোনো নেতার সেসব গুণ, যা অন্যকে প্রভাবিত ও পরিচালিত করে এবং অভীষ্ট লক্ষ্যার্জনে সহায়তা করে।"
        },
        {
          "label": "খ",
          "question": "",
          "explanation": "মৌলিক অধিকার হলো এমন অধিকার, যা প্রতিটি মানুষের জন্মগতভাবে প্রাপ্য এবং যা রাষ্ট্র বা সমাজ কর্তৃক সংরক্ষিত ও সুরক্ষিত। এগুলো ব্যক্তির স্বাধীনতা, সমতা ও মর্যাদা নিশ্চিত করে। সাধারণত মৌলিক অধিকারের মধ্যে বাকস্বাধীনতা, ধর্মীয় স্বাধীনতা, সমতার অধিকার, শিক্ষার অধিকার, আইনের সমান আশ্রয় এবং জীবন ও ব্যক্তিস্বাধীনতার অধিকার অন্তর্ভুক্ত থাকে। এগুলো সংবিধান বা আইনের মাধ্যমে স্বীকৃত এবং রাষ্ট্রের যেকোনো অন্যায় বা নির্যাতনের বিরুদ্ধে নাগরিকদের সুরক্ষা প্রদান করে। মৌলিক অধিকার গণতন্ত্রের ভিত্তি হিসেবে কাজ করে এবং ন্যায়বিচার ও মানবাধিকার প্রতিষ্ঠায় গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত জাফর চৌধুরীর নেতৃত্ব সম্মোহনী নেতৃত্বকে নির্দেশ করে। কোনো বিশেষ নেতা বা নেত্রী যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম তখন সেই নেতৃত্বকে সম্মোহনী নেতৃত্ব বলা হয়। এ ধরনের নেতৃবৃন্দ তীব্র আকর্ষণ শক্তির অধিকারী এবং জনগণ তাদের প্রতি অন্ধ আনুগত্য প্রদর্শন করে। এ ধরনের নেতা তার আচরণ, ব্যক্তিত্ব, বক্তৃতা, কর্মসূচি দ্বারা জনগণকে মোহাচ্ছন্ন, আপুত ও বিমুগ্ধ করে তোলেন। এ ধরনের নেতৃত্বগুণে অনুসারীগণ নেতার প্রতি এতই আবেগে আপ্লুত থাকে যে নেতার নির্দেশে জীবন দিতেও প্রস্তুত থাকে। এ ধরনের নেতৃত্বে নেতা জনগণকে নিজের প্রতি এমনভাবে অনুকরণীয় ও অনুসরণীয় করে তোলেন যে জনগণ উক্ত নেতার কথা মানার পাশাপাশি নেতাকে নিজেদের অন্তরের মণিকোঠার সর্বোচ্চ স্থান দেয় এবং নেতার ইতিবাচক কর্মকাণ্ড ব্যতীত অন্যকোনো কর্মকান্ড তার কাছে গ্রহণযোগ্য হয় না। এ ধরনের নেতৃত্বের গুণের অধিকারী নেতা তার সম্মোহনী নেতৃত্ব দ্বারা জনগণের মন জয় করতে পারে এবং সফল রাজনৈতিক নেতৃত্ব অর্জন করেন। উদ্দীপকে বর্ণিত জাফর চৌধুরীর নেতৃত্বে যে সমস্ত বিষয় ফুটে উঠেছে তা থেকেই এ নেতৃত্বকে সম্মোহনী নেতৃত্ব বলা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত জাফর চৌধুরীর মাঝে নেতৃত্বের যে গুণাবলি বর্ণিত হয়েছে তা হলো সম্মোহনী নেতৃত্ব। নেতৃত্ব এমন একটা বিষয় যা সম্পূর্ণভাবেই অসাধারণ। যে ব্যক্তি নেতৃত্বের অধিকারী হয় তাকে অনেক গুণে গুণান্বিত হতে হয়। নেতৃত্বের গুণাবলি বিশ্লেষণ করলে একজন নেতার মধ্যে উদ্দীপকে বর্ণিত গুণাবলি ছাড়াও আরও অনেক গুণাবলি পরিলক্ষিত হয়। বুদ্ধিমত্তা নেতৃত্বের আবশ্যকীয় গুণ। নেতাকে অবশ্যই তীক্ষ্ণ বুদ্ধিসম্পন্ন হতে হবে। তিনি সমস্যা সমাধানের ক্ষেত্রে তীক্ষ্ণ বুদ্ধি প্রয়োগ করে জনগণের নিকট নিজেকে সম্মানের আসনে অধিষ্ঠিত করেন। একজন নেতাকে অবশ্যই পরিবর্তিত পরিস্থিতির সাথে সামঞ্জস্য বিধানে সাধারণ জ্ঞান ও বুদ্ধিমত্তার অধিকারী হতে হবে। নেতার অবশ্যই দক্ষতা থাকতে হবে। তার দক্ষতার উপর সমগ্র জাতির সাফল্য-ব্যর্থতা নির্ভর করে। যেকোনো লক্ষ্য যাতে সার্থকভাবে বাস্তবায়িত হয় সে বিষয়ে নেতার অবশ্যই দক্ষতা থাকতে হবে। নেতা হবেন নিজস্ব বিষয়ে উচ্চ শিক্ষা ও প্রজ্ঞার অধিকারী। জাতীয় ও আন্তর্জাতিক রাজনীতি বিষয়ে রাজনীতির তত্ত্বগত এবং প্রায়োগিক দিক সম্পর্কেও রাজনৈতিক নেতার পড়াশোনা থাকতে হবে। জ্ঞান আহরণের জন্য থাকতে হবে গভীর আগ্রহ। নেতাকে সাহস ও দৃঢ় মনোবলের অধিকারী হতে হবে। নেতা সাহসী ও আত্মবিশ্বাসী বা দৃঢ় মনোবলের অধিকারী না হলে অভীষ্ট লক্ষ্যে পৌঁছানো সম্ভব হয় না। দলের ভিতরে ও বাইরে বিরোধীপক্ষ দলগুলো তাকে ধ্বংস করতে চাইবে। এক্ষেত্রে অনেক সাহসের সঙ্গে নেতাকে বিরোধীপক্ষের মোকাবিলা করতে হয়। এ সমস্ত গুণাবলি ছাড়াও একজন নেতার মধ্যে অবশ্যই উদারতা, নিরপেক্ষতা, ধৈর্য ও সহনশীলতা, ন্যায়-নীতিপরায়ণ, দায়িত্ববোধ, সচেতনতা ইত্যাদি গুণাবলি থাকতে হবে। এ সমস্ত গুণাবলি থাকলেই একজন নেতা পরিপূর্ণ নেতায় পরিণত হবে।"
        }
      ]
    },
    {
      "number": "7",
      "uddipok": "হাসান 'ক' রাষ্ট্রে ও ফারুক 'খ' রাষ্ট্রে বসবাস করে। হাসানের রাষ্ট্রের সরকার জনগণের ভোটে নির্বাচিত হন। উক্ত রাষ্ট্রের সরকারপ্রধান ও মন্ত্রিসভার সদস্যগণ আইনসভার কাছে জবাবদিহি করেন না। অপরপক্ষে, ফারুকের রাষ্ট্রের সরকার জনগণের ভোটে নির্বাচিত হন এবং সরকারপ্রধান ও মন্ত্রিসভার সদস্যগণ তাদের কাজের জন্য আইনসভার কাছে জবাবদিহি করতে বাধ্য।",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "",
          "explanation": "রাষ্ট্রের ইচ্ছা-অনিচ্ছা ও বিধিবিধান যে প্রতিষ্ঠানের মাধ্যমে পরিচালিত হয় তাকে সরকার বলে।"
        },
        {
          "label": "খ",
          "question": "",
          "explanation": "যুক্তরাষ্ট্র সাধারণত কতকগুলো ক্ষুদ্র ক্ষুদ্র রাষ্ট্র কিংবা কতকগুলো অঞ্চল নিয়ে গঠিত হয়ে থাকে। যুক্তরাষ্ট্রীয় সরকারের মূলকথা হলো সাংবিধানিকভাবে কেন্দ্র ও প্রদেশের মধ্যে ক্ষমতা বণ্টন করে দেওয়া। একটি দেশ যদি ছোট হয় তাহলে কেন্দ্র থেকেই সহজে পরিচালনা করা যায়। বৃহৎ রাষ্ট্রের বিভিন্ন অঞ্চলের সমস্যা যেমন বিভিন্ন, তেমনি নাগরিকদের আশা-আকাঙ্ক্ষা ও মূল্যবোধে থাকে বৈচিত্র্য, যা কেন্দ্র থেকে অনুধাবন ও সমাধান করা সম্ভব হয় না। বৃহৎ রাষ্ট্রের বহুমুখি সমস্যা স্থানীয়ভাবে মিটানো সম্ভব। তাই এসব দিক বিবেচনায় বৃহৎ রাষ্ট্রের জন্য যুক্তরাষ্ট্রীয় ব্যবস্থা উপযোগী।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত 'ক' রাষ্ট্র সরকার ব্যবস্থা হচ্ছে মন্ত্রিপরিষদ শাসিত সরকারব্যবস্থা ও 'খ' রাষ্ট্রের সরকারব্যবস্থা হচ্ছে রাষ্ট্রপতি শাসিত সরকারব্যবস্থা। উভয় সরকার ব্যবস্থার মধ্যে বেশ কিছু বৈসাদৃশ্য রয়েছে। আইন ও শাসন বিভাগের মধ্যে সম্পর্কের ভিত্তিতে সরকার দুটি ভাগে বিভক্ত। একটি হলো সংসদীয় বা মন্ত্রিপরিষদ শাসিত সরকার ও অন্যটি হলো রাষ্ট্রপতি শাসিত সরকার। এ উভয় সরকারের সুস্পষ্ট পার্থক্য থাকা বাঞ্ছনীয়। উদ্দীপকে 'ক' রাষ্ট্রের রাষ্ট্রপ্রধানের নামে সকল কিছু পরিচালিত হলেও ক্ষমতার মূলে থাকে সরকার প্রধান। অন্যদিকে, 'খ' রাষ্ট্রের যিনি রাষ্ট্রপ্রধান তিনি সরকারপ্রধান। এ থেকে বোঝা যায় 'ক' রাষ্ট্রের সংসদীয় সরকার ব্যবস্থা ও 'খ' রাষ্ট্রের রাষ্ট্রপতি শাসিত সরকার ব্যবস্থা বিদ্যমান। সংসদীয় বা মন্ত্রী পরিষদ সরকার ব্যবস্থায় আইন সবার সার্বভৌম ক্ষমতার অধিকারী। এ শাসনব্যবস্থার রাষ্ট্রপতি হলেন নিয়ম তান্ত্রিক রাষ্ট্রপ্রধান। প্রকৃত শাসন ক্ষমতা ন্যস্ত থাকে প্রধানমন্ত্রীর হাতে। তিনি আইনসভার সংখ্যাগরিষ্ঠ দলের নেতা। উক্ত শাসন ব্যবস্থায় আইনসভার সংখ্যাগরিষ্ঠ দলই সরকার গঠন করে। অপরদিকে, রাষ্ট্রপতি শাসিত সরকার ব্যবস্থার রাষ্ট্রপতি একই সাথে রাষ্ট্রপ্রধান ও সরকার প্রধান। এ শাসন ব্যবস্থার মন্ত্রী পরিষদের সদস্যগণ আইনসভার সদস্য নন এবং রাষ্ট্রপতির সহকর্মীয় নন বরং অধস্তন কর্মচারী মাত্র। এ ধরনের শাসন ব্যবস্থায় বিচার বিভাগের প্রাধান্য থাকে। অতএব দেখা যায়,মন্ত্রিপরিষদ বা সংসদীয় সরকার ব্যবস্থা প্রধানমন্ত্রী হলেন সর্বময় ক্ষমতার অধিকারী এবং রাষ্ট্রপতি শাসিত সরকার ব্যবস্থার রাষ্ট্রপতি ও মসকল ক্ষমতার শীর্ষে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'ক' রাষ্ট্রের সংসদীয় সরকার এবং 'খ' রাষ্ট্রের রাষ্ট্রপতি শাসিত সরকার ব্যবস্থা বিদ্যমান। বাংলাদেশের জন্য এ দুটি সরকার ব্যবস্থার মধ্যে আমি সংসদের সরকার ব্যবস্থাকে উত্তম মনে করি।  গণতান্ত্রিক শাসন ব্যবস্থা দুটি গুরুত্বপূর্ণ রূপ হলো যথাক্রমে মন্ত্রীপরিষদ শাসিত সরকার ও রাষ্ট্রপতি শাসিত সরকার। এ দুটি শাসনব্যবস্থাকে একে অপরের বিপরীত রূপ বলে মনে করা হয়। উক্ত দুটি শাসন ব্যবস্থায় বেশ কিছু দোষত্রুটি রয়েছে। তবে উভয়ের মধ্যে সংসদীয় পদ্ধতির সরকার ব্যবস্থা উত্তম।  মন্ত্রিপরিষদ শাসিত সরকার ব্যবস্থার রাষ্ট্রপতি শাসিত সরকারের তুলনায় উত্তম। মন্ত্রিপরিষদ শাসিত সরকারের মন্ত্রিপরিষদ তার যাবতীয় কাজকর্মের জন্য আইনসভার নিকট দায়ী থাকে বলে মন্ত্রিপরিষদের স্বেচ্ছাচারী হয়ে ওঠার কোন সুযোগ থাকে না। এ সরকার ব্যবস্থার অন্যতম প্রধান গুণ হলো এর নমনীয়তা। এখানে পরিবর্তিত পরিস্থিতির সাথে সঙ্গতি রেখে প্রশাসন বা সরকারের প্রয়োজন মাফিক রদবদলের ব্যবস্থা রয়েছে। আইনসভার মাধ্যমে প্রশাসনিক সিদ্ধান্ত গৃহীত হয় বলে স্বচ্ছতা বজায় থাকে। মন্ত্রিপরিষদ শাসিত সরকার অধিকতর জনকল্যাণমুখী ও জনপ্রিয় শাসন ব্যবস্থা।  অপরদিকে, রাষ্ট্রপতি শাসিত সরকার ব্যবস্থা শাসন বিভাগ ও আইন বিভাগ পরস্পর স্বাধীনভাবে কাজ করায় উভয়ের মধ্যে সুষ্ঠু সহযোগিতা গড়ে ওঠে না। সকল ক্ষমতা রাষ্ট্রপতির হাতে থাকায় তা নিয়ন্ত্রণ করার শক্তি আইনসভার থাকে না। রাষ্ট্রপতি তার কার্যকালের অনিয়ন্ত্রিত ও একচ্ছএ ক্ষমতা প্রয়োগের সুযোগ পান যা গণতন্ত্রের পক্ষে বিপদজনক।  উপরিউক্ত আলোচনা থেকে বলা যায়, সর্বাধিক জনকল্যাণ এবং দ্বায়িত্বশীলতার বিষয়টি বিবেচনায় নিলে 'ক' দেশের রাষ্ট্রপতি শাসিত সরকার অপেক্ষায় 'খ' দেশের সংসদীয় সরকার ব্যবস্থা উত্তম।"
        }
      ]
    },
    {
      "number": "8",
      "uddipok": "",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "",
          "explanation": "একনায়কতন্ত্র হলো এমন এক ধরনের শাসনব্যবস্থা যেখানে সার্বভৌম ক্ষমতা এক ব্যক্তির হাতে কেন্দ্রীভূত হয় এবং সেই ব্যক্তি তার নিজের ইচ্ছানুযায়ী শাসনকার্য পরিচালনা করে।"
        },
        {
          "label": "খ",
          "question": "",
          "explanation": "এরিস্টটলের মতে, স্বাভাবিক সরকার তিন ধরনের। যথা- রাজতন্ত্র, অভিজাততন্ত্র ও পলিটি। রাজতন্ত্রে একজন যোগ্য ও ন্যায়পরায়ণ শাসক জনগণের কল্যাণে শাসন করেন। এটি আদর্শ শাসনব্যবস্থা, কিন্তু এটি যদি স্বেচ্ছাচারী হয়ে পড়ে, তবে তা রাজতন্ত্রে পরিণত হয়। অভিজাততন্ত্রে কয়েকজন গুণী ও দক্ষ ব্যক্তি দেশ শাসন করেন। এটি তখনই ভালো যখন শাসকগণ নৈতিক ও যোগ্য হন; কিন্তু যদি তারা স্বার্থপর হয়ে পড়েন, তবে এটি অলিগার্কিতে পরিণত হয়। পলিটি হলো মধ্যবিত্ত শ্রেণির শাসন, যেখানে আইনের শাসন ও জনগণের অংশগ্রহণ পুরুত্বপূর্ণ। এটি স্থিতিশীল ও ভারসাম্যপূর্ণ শাসনব্যবস্থা, যা গণতন্ত্রের কাছাকাছি। এরিস্টটল পলিটিকে সবচেয়ে বাস্তবসম্মত ও টেকসই শাসনব্যবস্থা হিসেবে বিবেচনা করেন।"
        },
        {
          "label": "গ",
          "question": "",
          "explanation": "উদ্দীপকের 'ক' সরকারটি হলো গণতান্ত্রিক সরকার। বর্তমান বিশ্বের সবচেয়ে জনপ্রিয় শাসনব্যবস্থা হলো গণতান্ত্রিক শাসনব্যবস্থা। গণতন্ত্র হলো জনগণের শাসন। অর্থাৎ যে শাসনব্যবস্থায় জনগণের হাতে ক্ষমতা থাকে তাকেই গণতন্ত্র বলে। এ শাসনব্যবস্থায় জনগণের শাসন প্রতিষ্ঠিত হয়। তবে এক্ষেত্রে জনগণ সরাসরি অথবা নির্বাচিত প্রতিনিধিদের মাধ্যমে শাসনকার্য পরিচালনায় অংশ নিয়ে থাকে। গণতান্ত্রিক শাসনব্যবস্থায় বহু রাজনৈতিক দলের উপস্থিতি দেখা যায়, যারা জনগণের প্রতিনিধিত্ব করে। এ ধরনের শাসনব্যবস্থায় গণমাধ্যম স্বাধীনভাবে তাদের মতামত প্রকাশ করতে পারে। বিচার বিভাগও স্বাধীনতভাবে জনগণের অধিকার রক্ষায় ভূমিকা পালন করার সুযোগ পায়। উদ্দীপকে সরকারের শ্রেণি বিভাগ নির্দেশ করা হয়েছে, যেখানে একপাশে স্বৈরতান্ত্রিক সরকারকে নির্দেশ করা আছে। এ ধরনের সরকারের বিপরীত সরকার হলো গণতান্ত্রিক সরকার। সুতরাং 'ক' সরকার দ্বারা গণতান্ত্রিক সরকারকে নির্দেশ করা হয়েছে। কেননা স্বৈরতন্ত্রে যেখানে একজনের শাসন প্রতিষ্ঠিত হয়, সেখানে গণতন্ত্রে জনগণের সরকার প্রতিষ্ঠা লাভ করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত স্বৈরতান্ত্রিক সরকার ও 'ক' সরকার তথা গণতান্ত্রিক সরকারের মধ্যে সুস্পষ্ট পার্থক্য বিদ্যমান। ক্ষমতার উৎসের ভিত্তিতে সরকারের দুটি রূপ দেখা যায়, একটি হলো একনায়কতান্ত্রিক বা স্বৈরতান্ত্রিক সরকার ও অন্যটি হলো গণতান্ত্রিক সরকারব্যবস্থা। গণতান্ত্রিক সরকার হলো সেই সরকারব্যবস্থা যেখানে শাসনক্ষমতায় জনগণ প্রত্যক্ষ ও পরোক্ষভাবে অংশগ্রহণ করে থাকে। আর একনায়কতান্ত্রিক সরকার ঠিক এর উল্টো। এখানে একজন শাসক রাষ্ট্রের সকল ক্ষমতা ভোগ ও নিয়ন্ত্রণ করে থাকে। উদ্দীপকের 'ক' সরকার হচ্ছে গণতান্ত্রিক সরকার। এ ধরনের সরকারব্যবস্থায় জনগণের শাসন প্রতিষ্ঠিত, একাধিক দলের উপস্থিতি রয়েছে, প্রচার মাধ্যমগুলো মুক্ত ও স্বাধীন। আইনসভা সার্বভৌম ক্ষমতার অধিকারী। এখানে জনগণই হচ্ছে সকল ক্ষমতার উৎস। জনগণ নিজেরাই নিজেদের মধ্য থেকে সরকার নির্বাচন করে। জনগণের প্রত্যক্ষ ভোটে সরকার নির্বাচিত হয়। সরকারকে জনগণের সমর্থন নিয়েই ক্ষমতায় যেতে হয়। আবার জনগণের আস্থা বা সমর্থন হারালে সরকার ক্ষমতা ছাড়তে বাধ্য হয়। জনগণ প্রত্যক্ষ বা পরোক্ষভাবে শাসন পরিচালনায় অংশগ্রহণ করার সুযোগ পায়। এতে তাদের ব্যক্তিত্বের বিকাশ ঘটে। তাছাড়া শান্তিপূর্ণভাবে ক্ষমতা পরিবর্তনের ব্যবস্থা থাকায় কোনো ধরনের বিদ্রোহ বা বিপ্লবের প্রয়োজন হয় না। অন্যদিকে, স্বৈরতান্ত্রিক সরকারের সকল ক্ষমতা একজন ব্যক্তির হাতে কুক্ষিগত থাকে বিধায় একটিমাত্র রাজনৈতিক দলের শাসন প্রতিষ্ঠিত হয়। প্রচার মাধ্যমগুলো সরকার কর্তৃক নিয়ন্ত্রিত থাকে। ফলে জনগণের বাকস্বাধীনতা থাকে না। আইনসভার প্রকৃতি অনেকটা প্রহসনমূলক হয়ে থাকে। এ ধরনের সরকারব্যবস্থায় শাসক যুক্তি অপেক্ষা পেশি শক্তিতে বেশি বিশ্বাস করে। জনগণের ব্যক্তিস্বাধীনতা বলতে কিছুই থাকে না। আলোচনার প্রেক্ষিতে বলা যায়, গণতন্ত্রে জবাবদিহিতা ও স্বচ্ছতা থাকে, কিন্তু একনায়কতন্ত্রে তা অনুপস্থিত। গণতান্ত্রিক ব্যবস্থা স্থিতিশীলতা ও উন্নয়নের পথ সুগম করে, অন্যদিকে একনায়কতন্ত্র দ্রুত সিদ্ধান্ত নিলেও তা প্রায়ই স্বৈরাচারী ও দুর্নীতিগ্রস্ত হয়। তাই গণতন্ত্রই অধিকতর মানবিক শাসনব্যবস্থা ও ন্যায়ভিত্তিক।"
        }
      ]
    },
    {
      "number": "9",
      "uddipok": "একটি রাষ্ট্রের সরকারের তিনটি অঙ্গ থাকে। একটি অঙ্গ আইন প্রণয়ন করে, একটি অঙ্গ শাসন করে এবং একটি অঙ্গ আইন অনুযায়ী বিচার করে। সরকারের অঙ্গসমূহ পারস্পরিক নির্ভরশীলতার মাধ্যমে রাষ্ট্রের শাসনকার্য পরিচালনা করতে পারে। আবার আলাদাভাবেও রাষ্ট্রের শাসনকার্য পরিচালনা করতে পারে। কিন্তু সরকারের অঙ্গসমূহের সম্পূর্ণ আলাদা আলাদা অবস্থান রাষ্ট্রের শাসনকার্যে অচলাবস্থার সৃষ্টি করতে পারে।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "এরিস্টটল দুটি নীতির উপর ভিত্তি করে সরকারের শ্রেণিবিভাগ করেছেন।"
        },
        {
          "label": "খ",
          "question": "",
          "explanation": "নিজেকে কোনো জাতির অন্তর্ভুক্ত জ্ঞান দ্বারা সেই জাতির ইতিহাস, ঐতিহ্য, সংস্কৃতি, বিকাশ, অগ্রগতি, ভৌগোলিক অবস্থান, আর্থসামাজিক, রাজনৈতিক মুক্তির আকাঙ্ক্ষা ইত্যাদির সঙ্গে একাত্মবোধ করাকেই জাতীয়তাবাদ বলা হয়। জাতীয়তাবাদ একটি চেতনা, এক ধরনের মানসিকতা এবং অনুভূতি।"
        },
        {
          "label": "গ",
          "question": "",
          "explanation": "সরকারের অঙ্গ সমহের আলাদা আলাদা অবস্থানকে ক্ষমতাস্বতন্ত্রীকরণ নীতি বলে। ক্ষমতাসতন্ত্রীকরণ নীতি বলতে বোঝায় রাষ্ট্রীয় ক্ষমতাকে সাংবিধানিকভাবে আইন, শাসন ও বিচার ভাগের মধ্যে এমনভাবে ভাগ করে দিতে হবে যাতে এক বিভাগ অন্য বিভাগের কাজে কোনোরূপ হস্তক্ষেপ করতে না পারে। সরকারের স্বেচ্ছাচারিতা ও নাগরিকের স্বাধীনতা রক্ষার জন্য পৌরবিজ্ঞানিগণ-ক্ষমতাস্বতন্ত্রীকরণ ও ভারসাম্য নীতি তত্ত্বের উদ্ভাবন করেন। ক্ষমতারস্বতন্ত্রীকরণ নীতি প্রয়োগের পাশাপাশি 'নিয়ন্ত্রণ ও ভারসাম্য নীতি' গ্রহণ করলে সরকারের প্রত্যেক বিভাগ অন্য বিভাগের কাজে কোনো ভূমিকা পালন না করে সমগ্র শাসনব্যবস্থাগত 'আধিপত্য বজায় রাখতে পারবে। যেমন- আইন বিভাগ আইন প্রণয়ন করবে, আবার বিচার বিভাগ সেই আইনের বৈধতা বিচার করবে। এর ফলে আইন বিভাগ তার ইচ্ছামতো যেকোনো আইন প্রণয়ন করতে পারবে না, সংবিধান অনুযায়ী আইন প্রণয়ন করবে। উদাহরণ হিসেবে আমরা মার্কিন যুক্তরাষ্ট্রের কথা বলতে পারি। সেখানে সরকারব্যবস্থায় ক্ষমতাস্বতন্ত্রীকরণের পাশাপাশি নিয়ন্ত্রণ ও ভারসাম্য নীতি প্রয়োগ করা হচ্ছে। উদ্দীপকে বলা হয়েছে, একটি রাষ্ট্রের সরকরের তিনটি অঙ্গ থাকে। একটি অঙ্গ আইন প্রণয়ন করে, একটি অঙ্গ শাসন করে এবং একটি অঙ্গ আইন অনুযায়ী বিচার করে। সরকারের অঙ্গসমূহ পারস্পরিক নির্ভরশীলতার মাধ্যমে রাষ্ট্রের শাসনকার্য পরিচালনা করতে পারে। আবার আলাদাভাবেও রাষ্ট্রের শাসনকার্য পরিচালনা করতে পারে। এরূপ বর্ণনায় সরকারের আইন, শাসন ও বিচার বিভাগের অবস্থান বর্ণনা করা হয়েছে। আর সকারের এই তিনটি বিভাগের আলাদা আলাদা অবস্থানকে ক্ষমতাস্বতন্ত্রীকরণ নীতি বলে।"
        },
        {
          "label": "ঘ",
          "question": "",
          "explanation": "\"উদ্দীপকে সরকারের অঙ্গসমূহের আলাদা আলাদা অবস্থান কাম্য নয়, সম্ভবও নয়।\"- মন্তব্যটি যথার্থ। সরকারের অঙ্গসমূহের মধ্যে ক্ষমতাস্বতন্ত্রীকরণ নীতি একটি গুরুত্বপূর্ণ গণতান্ত্রিক মূলনীতি, যা রাষ্ট্রের তিনটি প্রধান অঙ্গ- আইনসভা নির্বাহী ও বিচার বিভাগ-এর মধ্যে ক্ষমতার ভারসাম্য বজায় রাখে। এই নীতির মূল উদ্দেশ্য হলো কোনো একটি বিভাগ যাতে অতিরিক্ত ক্ষমতা অর্জন করে স্বৈরাচারী না হয়ে ওঠে এবং নাগরিকদের অধিকার সুরক্ষিত থাকে। তবে, ক্ষমতাস্বতন্ত্রীকরণ নীতি কঠোরভাবে প্রয়োগ করা সম্ভব নয়, কারণ সরকারের অঙ্গসমূহের মধ্যে পারস্পরিক নির্ভরশীলতা ও সমন্বয় অপরিহার্য। কারণ ক্ষমতার সম্পূর্ণ বিচ্ছিন্নতা প্রশাসনিক জটিলতা সৃষ্টি করতে পারে, যা কার্যকর শাসনের অন্তরায় হতে পারে। উদাহরণস্বরূপ, নির্বাহী বিভাগ যদি আইন প্রণয়নের কোনো ক্ষমতা না পায়, তবে জরুরি প্রয়োজনে সিদ্ধান্ত গ্রহণ বিলম্বিত হতে পারে। আবার, বিচার বিভাগ যদি নির্বাহী ও আইনসভাকে নিয়ন্ত্রণ করতে না পারে, তবে ক্ষমতার অপব্যবহার বেড়ে যেতে পারে। অন্যদিকে, আধুনিক গণতন্ত্রে 'নিয়ন্ত্রণ ও ভারসাম্য' (Checks and Balances) নীতির মাধ্যমে তিনটি অঙ্গ একে অপরের কার্যক্রমকে তদারকি করে এবং সীমার মধ্যে রাখে। উদাহরণস্বরূপ, আইনসভা আইন প্রণয়ন করলেও নির্বাহী বিভাগ তা কার্যকর করে এবং বিচার বিভাগ আইনগত বৈধতা নিশ্চিত করে। যদি এদের মধ্যে কোনো অঙ্গ সম্পূর্ণ স্বাধীনভাবে কাজ করতে চায়, তবে স্বেচ্ছাচারিতা বা অকার্যকর প্রশাসনের ঝুঁকি বেড়ে যায়। অতএব, ক্ষমতারস্বতন্ত্রীকরণ নীতি একেবারে কঠোরভাবে প্রয়োগযোগ্য নয়, বরং এটি একটি ভারসাম্যপূর্ণ ও সমন্বিত প্রক্রিয়া হওয়া উচিত, যাতে রাষ্ট্রের কার্যক্রম সুষ্ঠুভাবে পরিচালিত, হয় এবং নাগরিকদের 'অধিকার সুরক্ষিত থাকে।"
        }
      ]
    },
    {
      "number": "10",
      "uddipok": "জাইমা বাংলাদেশের নাগরিক। সে জানে ৫২-এর ভাষা আন্দোলনের মাধ্যমে বাঙালির ঐক্যবদ্ধতার সূত্রপাত। ভাষার দাবিকে প্রতিষ্ঠিত করার জন্য তার পূর্বসূরীরা রক্ত দিয়েছে। ভাষা আন্দোলনের চেতনাই স্বাধীনতার মূলমন্ত্র।",
      "tag": "JCPC 25",
      "sub_questions": [
        {
          "label": "ক",
          "question": "",
          "explanation": "জাতি হলো নির্দিষ্ট ভূখণ্ডে বসবাসকারী এমন এক জনসমষ্টি যারা ধর্ম, ভাষা, সাহিত্য, সংস্কৃতি, কৃষ্টি ও ঐতিহ্যের বন্ধনে আবদ্ধ এবং যাদের মধ্যে সামাজিক, রাজনৈতিক ও অর্থনৈতিক বিষয়ে ঐক্য বিদ্যমান এবং যারা হয় স্বাধীন বা স্বাধীনতাকামী।"
        },
        {
          "label": "খ",
          "question": "",
          "explanation": "দেশপ্রেম হচ্ছে দেশের উন্নয়নে, দেশরক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। এককথায় মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। দেশপ্রেম পবিত্র এবং দেশ ও জাতির জন্য কল্যাণ ও গৌরবের। কিন্তু উগ্র ও অন্ধ দেশপ্রেম কল্যাণের পরিবর্তে ধ্বংসের পথ রচনা করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বাংলাদেশের অভ্যুদয়ের ক্ষেত্রে জাতীয়তার ভাষাগত ঐক্য উপাদানটি কাজ করেছে। 'ভাষা' জাতীয়তা গঠনের অন্যতম গুরুত্বপূর্ণ উপাদান। মানুষের ভাব প্রকাশের প্রধান বাহন হলো ভাষা। অভিন্ন ভাষায় ভাবের আদান-প্রদান জাতীয় ঐক্য প্রতিষ্ঠার অন্যতম উপায়। যেমন- যখন কোনো জনসমাজের অন্তর্গত প্রায় সবাই একই ভাষায় কথা বলে এবং একই সাহিত্য-সংস্কৃর্তিতে সমভাবে আকৃষ্ট হয়, তখন তাদের মধ্য জাতীয়তাবোধের উন্মেষ ঘটে। বাংলাদেশের ভিত্তি রচিত হয়েছিল বাংলা ভাষাভিত্তিক জাতীয়তার মাধ্যমে। ১৯৫২ সালে রচিত হওয়া জাতীয়তাবোধের চেতনার ভিত্তিতেই পরবর্তীতে বাংলাদেশ নামক রাষ্ট্রের জন্ম হয়েছে। এভাবে পরাধীনতার শৃঙ্খল ভেঙে জাতীয়তাবোধে উদ্বুস্থ জনগণের স্বাধীনতা লাভ ও নতুন রাষ্ট্র হিসেবে আত্মপ্রকাশের পিছনে রয়েছে 'ভাষা' নামক জাতীয়তার উপাদানটি। উদ্দীপকে বলা হয়েছে, ১৯৪৮-৫২ সালে পূর্ব পাকিস্তানে এক আন্দোলন গড়ে ওঠে। উক্ত আন্দোলন ধীরে ধীরে জাতীয়তাবাদী আন্দোলনে রূপ নেয়। একপর্যায়ে স্বাধীন রাষ্ট্র হিসেবে একটি দেশের আত্মপ্রকাশ ঘটে। এরূপ বর্ণনার মাধ্যমে স্পষ্টভাবে জাতীয়তার ভাষা নামক উপাদানটি প্রকাশ পেয়েছে। কারণ ১৯৫২ সালের ভাষা আন্দোলনের মাধ্যমে যে জাতীয়তার জন্ম হয় তা ছিল মূলত মাতৃভাষা বাংলার প্রতি ভালোবাসা। আর এই ভাষার মাধ্যমে গড়ে ওঠা জাতীয়তার মাধ্যমেই বাংলাদেশ স্বাধীনতা লাভ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে জাতীয়তা গঠনের ভাষা উপাদানটি ছাড়াও জাতীয়তা গঠনে স্থান, কাল ও পরিবেশের ওপর ভিত্তি করে আরও বেশকিছু উপাদান কার্যকরী ভূমিকা পালন করে থাকে। এক্ষেত্রে জাতীয়তা সৃষ্টির জন্য সবচেয়ে গুরুত্বপূর্ণ এবং মৌলিক উপাদান হলো মনস্তাত্ত্বিক ঐক্য বা ভাবগত ঐক্য। এ ঐক্যের ফলে জাতীয়তাবোধ তৈরি হয় যা পরবর্তীকালে জাতিতে পরিণত হয়। তাছাড়া জাতি সৃষ্টির জন্য ইতিহাস ও ঐতিহ্যের ঐক্য গুরুত্বপূর্ণ অবদান রাখে। আবার, জাতীয়তা গঠনের অন্যতম উপাদান হলো ভৌগোলিক ঐক্য। এটির গুরুত্ব এতই অধিক যে এর অভাবে অনেক জনসমষ্টি জাতি হিসেবে আত্মপ্রকাশ করতে পারে না এবং জাতীয়তার বন্ধনে আবদ হতে পারে না। বংশগত ঐক্যও জাতীয়তা গঠনে যথেষ্ট প্রভাব বিস্তার করে। বংশগত ঐক্য এমন এক সুদৃঢ় ঐক্যভাবে গড়ে তোলে যা জাতি গঠনে গুরুত্বপূর্ণ উপাদান হিসেবে কাজ করে। জাতীয়তার অপর একটি উপাদান হলো ধর্মীয় ঐক্য। জাতীয়তার ধারণার সৃষ্টি এবং তা জোরদার করার ক্ষেত্রে ধর্মীয় ঐক্য একটি শক্তিশালী ঐক্য হিসেবে কাজ করে। এটি জাতীয়তাবাদ সৃষ্টির এক গুরুত্বপূর্ণ উৎস। আবার, অর্থনৈতিক ঐক্যও মানুষকে জাতীয়তাবোধে অনুপ্রাণিত করে। কারণ জনগণের অর্থনৈতিক স্বার্থ এক ও অভিন্ন হলে তাদের মধ্যে সুদৃঢ় জাতীয়তার বন্ধন গড়ে ওঠে। জাতি সৃষ্টির জন্য রাজনৈতিক ঐক্যের অবদান ব্যাপকভাবে স্বীকৃত। এছাড়াও জাতি গঠনে আচার ও রীতিনীতিগত ঐক্য এবং সমন্বার্থ গুরুত্বপূর্ণ ভূমিকা রাখে। সুতরাং উপরের আলোচনা থেকে বলা যায়, উদ্দীপকের উল্লিখিত ভাষা উপাদান ছাড়াও জাতীয়তা গঠনের ক্ষেত্রে উল্লেখিত উপাদানসমূহ গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "ইসরাইল গাজাবাসীর বিরুদ্ধে যুদ্ধ ঘোষণা করে গণহত্যা করছে। গাজার জনগণ বীরের মতো মাতৃভূমি রক্ষার্থে মরণপণ লড়াই করে যাচ্ছে এবং অনেকে মৃত্যুবরণ করছে। বিশ্ববাসী ইসরাইলের এই গণহত্যাকে জাতিসংঘের স্বীকৃত অধিকারের পরিপন্থি বলে প্রতিবাদ করছে।",
      "tag": "CPSCJ 25,JCPC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভার নাম 'জাতীয় সংসদ'।"
        },
        {
          "label": "খ",
          "question": "",
          "explanation": "আইনের অনুশাসন একটি সুশৃঙ্খল ও ন্যায়বিচারভিত্তিক সমাজ গঠনের জন্য অপরিহার্য। এটি সমাজে শান্তি, স্থিতিশীলতা ও ন্যায় প্রতিষ্ঠা করে। আইনের অনুশাসন মানে সকল নাগরিক ও প্রতিষ্ঠানকে আইনের প্রতি শ্রদ্ধাশীল হতে হবে এবং আইনের চোখে সবাই সমান। এটি ব্যক্তি ও প্রতিষ্ঠানের মধ্যে সংঘাত কমায়, অধিকার সুরক্ষিত করে এবং স্বেচ্ছাচারিতা রোধ করে। আইনের অনুশাসন ছাড়া সমাজে বিশৃঙ্খলা, অন্যায় ও অপরাধ বৃদ্ধি পায়। এটি নাগরিকদের মধ্যে আস্থা ও নিরাপত্তা তৈরি করে এবং রাষ্ট্রের উন্নয়ন ও স্থিতিশীলতা নিশ্চিত করে। তাই আইনের অনুশাসন একটি সভ্য ও গণতান্ত্রিক সমাজের ভিত্তি।"
        },
        {
          "label": "গ",
          "question": "",
          "explanation": "উদ্দীপকে গাজার জনগণের মধ্যে দেশপ্রেমের বহিঃপ্রকাশ ঘটেছে। দেশপ্রেম বলতে বোঝায় দেশের কল্যাণে যিনি নিজেকে স্বেচ্ছাপ্রণোদিত বা স্বেচ্ছায় উৎসর্গ করতে পারে। মূলত দেশপ্রেম হচ্ছে নিজের দেশের প্রতি অকৃত্রিম ভালোবাসা, এর দ্বারা পরিচিতি এবং এর কল্যাণের জন্য বিশেষ ভাবনা। দেশপ্রেমের মাধ্যমেই দেশের জনগণ দেশকে ভালোবাসতে শেখে এবং দেশের কল্যাণে নিজেকে উৎসর্গ করতে পিছপা হয় না। উদ্দীপকে. ইসরাইল গাজাবাসীর বিরুদ্ধে যুদ্ধ ঘোষণা করে গণহত্যা করছে। গাজার জনগণ বীরের মতো মাতৃভূমি রক্ষার্থে মরণপণ লড়াই করে যাচ্ছে এবং অনেকে মৃত্যুবরণ করছে। এমন বিরূপ পরিস্থিতিতে প্রিয় মাতৃভূমিকে রক্ষার জন্য গাজাবাসীর এমন আত্মত্যাগ তাদের অকৃত্রিম দেশপ্রেমেরই বহিপ্রকাশ। কেননা মৃত্যুভয় যখন দেশের স্বার্থের চেয়ে তুচ্ছ হয়ে যায় তখনই দেশপ্রেম নামক ভালোবাসা বা মমত্ববোধ মানুষের মাঝে জাগ্রত হয়।"
        },
        {
          "label": "ঘ",
          "question": "ইসরাইলের এ গণহত্যাকে জাতিসংঘের স্বীকৃত কোন অধিকারের পরিপন্থি? বিশ্লেষণ কর।",
          "explanation": "ইসরাইলের এই গণহত্যাকে জাতিসংঘের স্বীকৃত মানবাধিকারে অধিকারের পরিপন্থি। মানবাধিকার শব্দটিকে বিশ্লেষণ করলে দাঁড়ায় মানুষের অধিকার। মানুষের অস্তিত্ব রক্ষা, সহজাত ক্ষমতার সৃজনশীল বিকাশ এবং মর্যাদাপূর্ণ জীবনযাপনের জন্য একান্তভাবে প্রয়োজনীয় কতিপয় অধিকার যেগুলো আন্তর্জাতিকভাবে স্বীকৃত সেগুলোই হলো মানবাধিকার। এগুলো এমন অধিকার, যা ব্যতীত মানুষ সত্যিকার মানুষ হিসেবে সমাজে বেঁচে থাকতে পারে না। উদ্দীপকে ইসরাইল গাজাবাসীর বিরুদ্ধে যুদ্ধ ঘোষণা করে, গণহত্যা করছে। এমন গণহত্যা জাতিসংঘ ঘোষিত মানবাধিকার বিরোধী এবং মানবাধিকারের চরম লঙ্ঘন। কেননা, মানুষ জন্মগতভাবেই স্বাধীন। স্বাধীন সত্তা হিসেবে জাতি-ধর্ম-বর্ণ, নারী-পুরুষ, ধনী-গরিব নির্বিশেষে প্রত্যেক মানুষের রয়েছে স্বাধীনভাবে বেঁচে থাকার অধিকার। মানুষের মূল্য ও মর্যাদার সাথে সংশ্লিষ্ট এ অধিকারগুলো মানুষরূপে জন্মগ্রহণ করার কারণে তার জন্মগত অধিকার। মানবাধিকার কোনো দেশ বা কালের সীমানায় আবদ্ধ নয়। এ অধিকার সব দেশের সব কালের। জাতিসংঘের মানবাধিকার আইন অনুসারে প্রত্যেকেরই জীবনধারণ স্বাধীনতা ও ব্যক্তিগত নিরাপত্তার অধিকার রয়েছে। গৃহের নিরাপত্তা ও যোগাযোগের গোপনীয়তা রক্ষার অধিকার সকলের। কারও গৃহে বেআইনি হামলা ও কারও গোপনীয় যোগাযোগের ক্ষেত্রে হস্তক্ষেপ করা যাবে না। প্রত্যেকেই রাষ্ট্রের মধ্যে সর্বত্র চলাচল, নিজ দেশ ত্যাগ ও স্বদেশ প্রত্যাবর্তনের অধিকার পাবে (১২ ও ১৩নং ধারা অনুসারে)। উপর্যুক্ত আলোচনা থেকে বলা যায়, ইসরাইলের এই গণহত্যা জাতিসংঘের স্বীকৃত মানবাধিকারের পরিপন্থি।"
        }
      ]
    }
  ]
}