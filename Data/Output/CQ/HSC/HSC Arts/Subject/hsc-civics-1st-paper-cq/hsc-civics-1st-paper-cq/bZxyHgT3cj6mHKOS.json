{
  "title": "রাজশাহী বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "আহনাফ এসএসসি পাস করে একাদশ শ্রেণীতে ভর্তি হওয়ার অপেক্ষায় আছে। সে পত্রপত্রিকা, সামাজিক যোগাযোগ মাধ্যম এবং অন্যান্য ইলেকট্রনিক মিডিয়ার মাধ্যমে প্রতিনিয়ত নাগরিক জীবনের অবক্ষয়ের চিত্র অবলোকন করেন। সে তার শ্রেণিশিক্ষককে প্রশ্ন করল,\"ছাএ-ছাএীরা কোন বিষয়ে জ্ঞান অর্জনের মাধ্যমে এ ধরনের অবক্ষয় থেকে বেঁচে থাকতে পারবে?\" \"শিক্ষক উত্তরে বলেন, সুনাগরিকতার সাথে জড়িত সংশ্লিষ্ট বিষয়ের জ্ঞান।\"",
      "tag": "RB 22,BB 22",
      "sub_questions": [
        {
          "label": "ক",
          "question": "",
          "explanation": "Civitas শব্দের অর্থ নগররাষ্ট্র।"
        },
        {
          "label": "খ",
          "question": "",
          "explanation": "জনকল্যাণমূলক ও উন্নয়নকামী রাষ্ট্র প্রতিষ্ঠার জন্য সুশাসন প্রয়োজন। প্রশাসন নাগরিকের মানবিক অধিকার নিশ্চিত করে। সচেতন নাগরিকগোষ্ঠী ও সুশীল সমাজ সুশাসনের জন্য বিভিন্ন মতামত দিয়ে থাকেন। বিশ্বায়নের সুফল পেতে এবং উন্নয়ন বিশ্বের সাথে প্রতিযোগিতায় টিকে থাকতে হলে সুশাসনের বিকল্প নেই। সুশাসনের মাধ্যমে রাষ্ট্রে নাগরিকের সুঅবস্থান এবং অধিকারসমূহ পরিপূর্ণ প্রতিষ্ঠা লাভ করে। এসব কারণে সুশাসন প্রত্যয়টি অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত শ্রেণী শিক্ষক পৌরনীতি ও সুশাসন বিষয়ে অধ্যয়নের প্রতি ইঙ্গিত করেছেন।  পৌরনীতি হলো নাগরিকতা বিষয়ক একটি মৌলিক সামাজিক বিজ্ঞান। এটি এমন একটি শাস্ত্র, যার রাষ্ট্রে বসবাসরত নাগরিকদের আচার-আচরণ, রীতিনীতি ও কার্যাবলী নিয়ে আলোচনা করে। পৌরনীতি বিষয়বস্তু সামগ্রিক নাগরিক জীবনকেন্দ্রিক। নাগরিক জীবন যতোটুকু স্পর্শ করে তার সবটুকুই পৌরনীতির আলোচ্য বিষয়বস্তু। নাগরিকের অধিকার কর্তব্য, সামাজিক ও রাজনৈতিক প্রতিষ্ঠান, নাগরিকতার বিভিন্ন রূপ ও মাত্রা, আইন ও শাসনতান্ত্রিক বিভিন্ন বিষয় নিয়ে পৌরনীতি বিস্তারিত আলোচনা করে।  উদ্দীপকে আহনাফ পত্রপত্রিকা,সামাজিক যোগাযোগ মাধ্যম ও অন্যান্য ইলেকট্রনিক মিডিয়ার মাধ্যমে প্রতিনিয়ত নাগরিকের জীবন অবক্ষয় চিত্র অবলোকন করেছেন। সে থেকে বাঁচার জন্য করণীয় জানতে চাইলে তার শিক্ষক তাকে বলেন, সুনাগরিকতার সাথে জড়িত সংশ্লিষ্ট বিষয়ের জ্ঞান অর্জন আবশ্যক। শ্রেনী শিক্ষকের এরূপ ইঙ্গিতের মাধ্যমে পৌরনীতি ও সুশাসনের বিষয়টি প্রতি চিত্র প্রকাশ পেয়েছে। কেননা পৌরনীতি ও সুশাসন হলো নাগরিকতা বিষয়ক বিজ্ঞান যেখানে নাগরিকের জীবনে যাবতীয় সমস্যা সমাধানের পথ উল্লেখ থাকে। তাই এই বিষয়টি অধ্যয়নের মাধ্যমে নাগরিক সুন নাগরিকতার গুণাবলী অর্জন করতে পারবে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি সুনাগরিক হওয়ার জন্য উদ্দীপকের পৌরনীতি ও সুশাসন বিষয়টি অধ্যায়ন করা জরুরী। নাগরিক মর্যাদা সম্পন্ন ও সচেতন জনগোষ্ঠী রাষ্ট্রের সম্পদ। জনসংখ্যা কে উত্তম ও সচেতন নাগরিক গোষ্ঠীতে পরিণত করার ক্ষেত্রে পৌরনীতির শিক্ষার কোন বিকল্প নেই। সুনাগরিকতার শিক্ষা কোন নাগরিকই পৌরনীতি পাঠের মাধ্যমে লাভ করে থাকে । বিবেক, বুদ্ধি, আত্ম সংযম ও শৃঙ্খলাবোধ সম্পূর্ণ নাগরিক জীবনের বিকাশের জন্য পৌরনীতি উত্তম দিকনির্দেশনা প্রদান করে থাকে। একটি রাষ্ট্র পরিচালনার জন্য শুধু ভালো মানুষের চেয়ে বরং ভালো নাগরিকের প্রয়োজন অত্যাধিক। এ প্রসঙ্গে অ্যারিস্টোটল বলেন , সকল ভালো মানুষ ভালো নাগরিক নয়, কিন্তু সকল ভালো নাগরিকই ভালো মানুষ। \" মূলত পৌরনীতির জ্ঞান মানুষকে অধিক সচেতন করে তোলে। পৌরনীতি ও সুশাসন নাগরিক অধিকার ও কর্তব্য পালনের মাধ্যমে অধিকার ভোগের শিক্ষাদান করে। এ বিষয়টি শিক্ষা লাভ করেই নাগরিক নিয়মতান্ত্রিক পন্থায় সরকারি কর্তৃপক্ষ ও জনসম্মুখে তাদের ন্যায্য দাবি-দাওয়া তুলে ধরতে ও আদায় করতে সক্ষম হয়। বস্তুত পৌরনীতি ও সুশাসন পাঠের মাধ্যমেই নাগরিকের অধিকার কর্তব্য সম্পর্কে সচেতন করা যায় বিধায় তাদের মধ্যে সুনাগরিকতার গুণাবলী জাগ্রত হয়। উপরীয়ক্ত আলোচনার পরিশেষে বলা যায়, আমাদের মধ্যে যারা বুদ্ধিমান, বিবেকবোধসম্পন্ন এবং আত্মসংযমের তারাই সুনাগরিক। আর রাষ্ট্রীয় জীবনে এরুপ গুণাবলী অর্জনের জন্য পৌরনীতি ও সুশাসন বিষয়টি অধ্যয়ন করা প্রতিটি নাগরিকের জন্য একান্ত অপরিহার্য।"
        }
      ]
    },
    {
      "number": "2",
      "uddipok": "মি. 'ক' সপরিবারে ঢাকা থেকে ট্রেনে গ্রামের বাড়ি বেড়াতে যাচ্ছিলেন।তিনি তার পরিবারের সদস্যদের নিয়ে সিটে বসে গেলেন। গৃহকর্মীকে সিটে বসতে না দিয়ে পুরোপথ দাঁড় করিয়ে নিলেন।   অন্যদিকে 'খ' একজন ছাত্র। সে একই ট্রেনের সিটে বসে যাচ্ছিল। একজন বৃদ্ধ লোক ট্রেনের সিট না পাওয়ায় 'খ' সিট ছেড়ে দিয়ে বৃদ্ধ লোকটিকে বসতে দিল। লোকটি খুশি হয়ে তাকে আশীর্বাদ করলো।",
      "tag": "RB 22,BB 22",
      "sub_questions": [
        {
          "label": "ক",
          "question": "",
          "explanation": "আইন হচ্ছে সমাজ কর্তৃক স্বীকৃত এবং রাষ্ট্র কর্তৃক অনুমোদিত নিয়ম-কানুন, যা মানুষের ব্যাহিক আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "নৈতিকতা বলতে বোঝায় মানুষের বিবেকবোধ, নীতির তথা মূল্যবোধের উপর ভিত্তি করে সুষ্ঠু বিধিনিষেধের সমষ্টি। নৈতিকতা হলো নীতিঘটিত বা নীতিসংক্রান্ত বিষয়, যা সুনীতি, সৎ নীতি বা উৎকৃষ্ট নীতিকে ধারণ করে। অর্থাৎ নৈতিকতা হলো এক ধরনের মানসিক অবস্থা, যা কাউকে অপরের মঙ্গল কামনা করতে এবং সমাজের প্রেক্ষিতে ভালো কাজের অনুপ্রেরণা দেয়। নৈতিকতা মানুষের মনে উদ্ভব ও বিকশিত হয় এবং এটিকে সমাজ লালন করেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক'- এর আচরণে সামাজিক সাম্যের ঘাটতি পরিলক্ষিত হয়। সাম্য বলতে সেই পরিবেশ বা প্রক্রিয়াকে বোঝায় যেখানে সকল মানুষ সমান সুযোগ সুবিধা ভোগ করে এবং সকলে সমান ভাবে আত্মবিকাশের সুযোগ লাভ করে। বিভিন্ন বৈশিষ্ট্য ও ক্ষেত্রভেদে সাম্যকে বিভিন্ন শ্রেণীকরণ করা হয়। যদিও সাম্য অখণ্ড ধারণা এবং সব ক্ষেত্রে সাম্য ও কার্যকর না হলে প্রকৃত সাম্য অর্জিত হয় না। তথাপি, জাতি-বর্ণ-ধর্ম ও পেশা বা লিঙ্গভেদে যখন মানুষের কোন পার্থক্য থাকে না তখন তাকে সামাজিক সাম্য বলে।। সামাজিক সাম্যের মূর্খতা হলো সমাজে বসবাসরত সকল মানুষ যোগ্যতা অনুযায়ী সমান সামাজিক সুযোগ-সুবিধা ভোগ করবে। উদ্দীপকে দেখা যায়, মি. 'ক' সপরিবারে ঢাকা থেকে ট্রেনে গ্রামের বাড়ি বেড়াতে যাচ্ছিলেন। তিনি তার পরিবারের সদস্যদের নিয়ে সিটে বসে গেলেন। গৃহকর্মীকে সিটে বসতে না দিয়ে পুরোপথ দাঁড় করিয়ে নিলেন। মি. 'ক'- এর এরূপ আচরণে সামাজিক সাম্যের ঘাটতি পরিলক্ষিত হয়। কেননা,গৃহকর্মী হলেও সে তার পরিবারেরই একজন সদস্য । কিন্তু শুধুমাত্র রক্ত সম্পর্কীয় না হওয়ায় তার প্রতি বৈষম্য দেখানো হয়েছে যেটা তাকে সামাজিক সাম্য থেকে বঞ্চিত করার শামিল। সুতরাং বলা যায়, মি. 'ক' এর আচরণে গৃহকর্মীটি সামাজিক সাম্য থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'খ' এর আচরণের নৈতিক মূল্যবোধ প্রকাশ পেয়েছে।আর সুষ্ঠু সমাজ গঠনে নৈতিক মূল্যবোধ গুরুত্বপূর্ণ ভূমিকা রাখবে বলে আমি মনে করি। যেসব চিন্তা-ভাবনা মানুষের সামগ্রিক আচরণ ও কর্মকাণ্ডকে নিয়ন্ত্রিত ও পরিচালিত করে তাকে সাধারণত মূল্যবোধ বলে। আর নীতি ও উচিত-অনুচিত বোধ থেকে নৈতিক মূল্যবোধের উৎপত্তি। নৈতিক মূল্যবোধ বলতে ঐসব মনোভাব ও আচরণ কে বুঝায়, যা মানুষ সবসময় ভালো, কল্যাণকর ও আবশ্যক বলে মনে করে তৃপ্তি লাভ করে। নৈতিক মূল্যবোধ দাঁড়ায় মানুষ সত্যকে সত্য বলা, মিথ্যাকে মিথ্যা বলা, অন্যায় কে অন্যায় বলা, বিপদগ্রস্ত মানুষের পাশে দাঁড়ানো , সাহায্য-সহযোগিতা করা, ন্যায়-অন্যায়ের পার্থক্য ও সত্য-মিথ্যার ভেদাভেদ নির্ধারণ করে থাকে। নৈতিক মূল্যবোধ একজন নাগরিকের মধ্যে সর্বপ্রথম পরিবার থেকে জাগ্রত হয়। এই নৈতিক মূল্যবোধ নাগরিকের পরিবার, সমাজ এমনকি রাষ্ট্রের উন্নত জীবন নিশ্চিত করে। অর্থাৎ নৈতিক মূল্যবোধ কোন ব্যক্তিকে তার নিজের কাজের মাধ্যমে পরিপূর্ণতা এনে দেয়। উদ্দীপকে 'খ' ট্রেনে ভ্রমণের সময় নিজের সিট ছেড়ে দিয়ে একজন বৃদ্ধ মানুষকে বসতে দেয়। তার এরূপ কাজের মাধ্যমে নৈতিক মূল্যবোধের প্রকাশ ঘটে। সুষ্ঠ সমাজ গঠনে এ ধরনের মূল্যবোধ খুব জরুরী। কারণ নীতি বা উচিত-অনুচিত বোধ থেকে নৈতিক মূল্যবোধের উদ্ভব ঘটে। ফলে সামাজিক শিষ্টাচার, সংস্কৃতি একটি ইতিবাচক ভিতের উপর গড়ে ওঠে। নৈতিক মূল্যবোধ সামাজিক কাঠামো সুদৃঢ হতে গুরুত্বপূর্ণ ভূমিকা পালন করে। তাই আমি মনে করি, নৈতিক মূল্যবোধ সুষ্ঠু সামাজিক পরিবেশ গড়ে তোলার মূল হাতিয়ার।"
        }
      ]
    },
    {
      "number": "3",
      "uddipok": "মি. 'X' বিদেশ থেকে ছুটিতে দেশে ফেরার সময় বন্ধু মি. বাটলারকে সাথে নিয়ে আসেন। এরই মধ্যে দেশে জাতীয় নির্বাচনের তারিখ ঘোষণা করা হয়। মি. 'X' ও তার স্ত্রী নির্বাচনে যোগ্য প্রার্থীকে ভোট দেন। এছাড়া তিনি কর অফিসে গিয়ে তার বকেয়া কর পরিষদ করেন। নির্বাচনের দিন লাইন ধরে দাঁড়িয়ে নারী-পুরুষের সমান ভোটাধিকার প্রধান দেখে মি. বাটলার খুবই অভিভূত হন এবং বলেন যে, তার দেশে নারীদের অধিকার সীমিত ও কর্মক্ষেত্রে ও নারীদের সুযোগের সীমাবদ্ধতা রয়েছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "তথ্য অধিকার হলো রাষ্ট্র কর্তৃক প্রদত্ত আইন, যার ফলে যে কোন নাগরিক কোনো কর্তৃপক্ষের নিকট থেকে তথ্যপ্রাপ্তির অধিকার ভোগ করেন।"
        },
        {
          "label": "খ",
          "question": "",
          "explanation": "মানুষ পৃথিবীতে জন্মগতভাবে যে সকল সুযোগ-সুবিধা দাবিদার হয় এবং যা ছাড়া মানুষের পরিপূর্ণ বিকাশ ঘটে না সে সকল সুযোগ-সুবিধা হচ্ছে মানবাধিকার। মানবাধিকার অধিকারেরই একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। প্রকৃতপক্ষে মানব পরিবারের সকল সদস্যদের জন্য সহজাত, সার্বজনীন ও হস্তান্তরযোগ্য কিছু অধিকার হলো মানবাধিকার।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. বাটলারের দেশে নারীরা রাজনৈতিক ও অর্থনৈতিক অধিকার থেকে বঞ্চিত। অধিকার হলো এমন কতকগুলো মৌলিক সুযোগ-সুবিধা যা সবার জন্য আবশ্যক। অধিকার বলতে মানুষের আত্মবিশ্বাসের জন্য কতিপয় সুযোগ-সুবিধা বা দাবিকে বুঝায়, সে দাবী সমূহের হয়তো নৈতিক না হয় আইনগত ভিত্তি রয়েছে। এ অধিকারের আবার কয়েকটি ভাগ রয়েছে। রাজনৈতিক ও অর্থনৈতিক অধিকার তার মধ্যে অন্যতম দুটি অধিকার। রাজনৈতিক অধিকার হলো যেসব অধিকার যেগুলোর মাধ্যমে নাগরিকরা রাষ্ট্র পরিচালনায় অংশগ্রহণ করে।ভোট প্রদানের অধিকার, নির্বাচিত হওয়ার অধিকার, সরকারি চাকরি লাভের অধিকার, সরকারি কাজের সমালোচনা করার অধিকার প্রভৃতি উল্লেখযোগ্য।অন্যদিকে, অর্থনৈতিক অধিকার হলো যেসব অধিকার যেগুলোর অভাব-অনটন ও অনিশ্চয়তা থেকে মুক্তি দিয়ে মানুষের জীবনকে সুখ-স্বাচ্ছন্দপূর্ণ ও নিরাপদ করে তোলে। কর্মের অধিকার, উপযুক্ত পারিশ্রমিকের অধিকার, অবকাশ লাভ এর অধিকার, সামাজিক নিরাপত্তা লাভের অধিকার প্রভৃতি অর্থনৈতিক অধিকার কে নির্দেশ করে। উদ্দীপকের মি. বাটলারের মতে, তার দেশের নারীদের ভোটাধিকার সীমিত ও কর্মক্ষেত্রে নারীদের সুযোগের সীমাবদ্ধতা রয়েছে। তার এর বক্তব্যে তার দেশের নারীদের রাজনৈতিক ও অর্থনৈতিক অধিকার থেকে বঞ্চিত হওয়ার ইঙ্গিত পাওয়া যায়। কারণ নারীদের ভোট দেওয়ার অধিকার হলো রাজনৈতিক অধিকার এবং কর্মক্ষেত্রে নিজের পছন্দ অনুযায়ী যে কোন কাজ বা চাকরি নেওয়ার তাদের অর্থনৈতিক অধিকার। এ থেকে বোঝা যায়,তার দেশের নারীরা রাজনৈতিক ও অর্থনৈতিক অধিকার থেকে বঞ্চিত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত মি. 'X' ও বাটলারের দেশের মধ্যে মি. 'X' এর দেশটি গণতন্ত্র ও নাগরিক অধিকার প্রতিষ্ঠায় এগিয়ে রয়েছে বলে আমি মনে করি।  বর্তমান বিশ্বে, মানুষের ব্যক্তিত্ব বিকাশ এবং সুসভ্য সমাজ জীবনের জন্য অধিকার প্রতিষ্ঠা করা আবশ্যক। রাষ্ট্র নাগরিকের সামাজিক, রাজনৈতিক, অর্থনৈতিক অধিকার সমূহ প্রবর্তন ও সেগুলো সংরক্ষণ করে থাকে। একটি রাষ্ট্রের জনগণ যখন পরিপূর্ণভাবে রাষ্ট্রপ্রদত্ত অধিকার ভোগ করার সুযোগ লাভ করে তখন সেদেশের গণতান্ত্রিক কাঠামো সুদৃঢ় হয়ে ওঠে। জনগণ স্বাধীনমতো তাদের ভোটাধিকার প্রয়োগ করে যোগ্য প্রতিনিধি নির্বাচন করতে পারে। এর মাধ্যমে গণতান্ত্রিক রাষ্ট্র কাঠামো নাগরিকের সম্পৃক্ততা নিশ্চিত হয়। জনগণ রাষ্ট্রের কার্যাবলী সম্পর্কে সহজেই জানতে পারে। এর জন্য প্রণয়ন করা হয় তথ্য অধিকার আইন। অর্থাৎ যে দেশের জনগণ যত সহজেই তাদের অধিকার ভোগ করতে পারবে সেই দেশের গণতন্ত্রের ভীতি মজবুত হয়।  উদ্দীপকের মি. 'X' ও তার স্ত্রী জাতীয় নির্বাচনে যোগ্য প্রার্থীকে ভোট দেন। এছাড়াও তিনি কর অফিসে গিয়ে তার বকেয়া কর পরিষদ করেন। নির্বাচনের দিন লাইনে দাঁড়িয়ে ভোট দিতে দেখে মি. বাটলার বলেন, তার দেশের নারীদের ভোটাধিকার ও কর্মক্ষেত্রে প্রবেশের অধিকার সীমিত। এ থেকে সহজে অনুধাবন করা যায়, মি. 'X' এর দেশটি গণতন্ত্র ও নাগরিক অধিকার প্রতিষ্ঠায় এগিয়ে রয়েছে। কেননা, মি. 'X' এর দেশে নারী পুরুষ নির্বিশেষে তাদের প্রতিনিধি নির্বাচনের জন্য ভোটাধিকার প্রয়োগ করতে পারেন। এমনকি তিনি কর অফিসে গিয়ে তার বকেয়া কর পরিষদ করেন। এর মাধ্যমে তার নাগরিক অধিকার নিশ্চিত হয়। এসব কাজের মাধ্যমে মি. 'X' এর দেশের গণতান্ত্রিক কাঠামো ও নাগরিক অধিকার প্রতিষ্ঠা লাভ করে যেটি মি. বাটলারের দেশের সম্ভব নয়। কেননা তার দেশের নারীরা ভোটাধিকার প্রয়োগ করতে পারে সীমিত আকারে এবং অর্থনৈতিক অধিকারের ক্ষেত্রেও সীমিত।  আলোচনা শেষে তাই বলা যায়, মি. বাটলারের দেশের তুলনায় মি. 'X' এর দেশটি গণতন্ত্র ও নাগরিক অধিকার প্রতিষ্ঠায় অনেক বেশি এগিয়ে আছে।"
        }
      ]
    },
    {
      "number": "4",
      "uddipok": "একাদশ শ্রেণির শ্রেণিকক্ষে পৌরনীতি ও সুশাসন বিষয়ের স্যার একটি আইন সম্পর্কে পড়াতে গিয়ে বলেন, বাংলাদেশ সরকার জনগণের অধিকার ও সরকারের জবাবদিহিতা নিশ্চিত করতে গিয়ে ২০০৯ সালে জাতীয় সংসদে একটি আইন পাস করেন। উক্ত আইন ও তথ্যপ্রযুক্তির বদৌলতে জনগণ সহজেই সরকার ও বিভিন্ন প্রতিষ্ঠানের নীতি ও কর্মসূচি সম্পর্কে জানতে পারছে। তিনি আরও বলেন, \"বাংলাদেশে সুশাসন প্রতিষ্ঠায় আইনটি একটি মাইলফলক\"।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "আন্তর্জাতিক মানবাধিকার সনদ ১৯৪৮ সালে গৃহীত হয়।"
        },
        {
          "label": "খ",
          "question": "",
          "explanation": "চাপসৃষ্টিকারি গোষ্ঠী হল এমন একটি গোষ্ঠী যার সদস্যরা নির্দিষ্ট শ্রেণীর দাবী ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের কথা বিবেচনায় না এনে কেবল নির্দিষ্ট শ্রেণীর দাবি ব্যক্ত করে এবং তা পূরণের জন্য চাপসৃষ্টি করে। চাপসৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃত উদাহরণ।"
        },
        {
          "label": "গ",
          "question": "",
          "explanation": "উদ্দীপকে আমার পঠিত তথ্য অধিকার আইনের প্রতি ইঙ্গিত করা হয়েছে। বাংলাদেশের ২০০৯ সালে ৫ এপ্রিল এ বিষয়ক একটি আইন পাশ হয়, যা তথ্য অধিকার আইন হিসেবে পরিচিত। তথ্যের অবাধ প্রবাহ এবং জনগণের তথ্য অধিকার নিশ্চিতকরণের লক্ষ্যে এ আইন প্রণীত হয়। এই আইডি চালু হওয়ার পূর্বে যে সব তথ্য গোপন ছিল, এখন জনগণ তার জেনে নিজেদের অধিকার যেমন ভোগ করতে পারবে, তেমনি সেসব প্রতিষ্ঠানে কাজের উপর নজরদারি স্থাপন করে তাদের কাজকে আরো নিয়মতান্ত্রিক ও সত্যনিষ্ঠ করে তুলতে পারবে। উদ্দীপকের শ্রেণী শিক্ষক একটি আইনের কথা বলেছেন যেটি বাংলাদেশের সরকার জনগণের অধিকার ও সরকারের জবাবদিহিতা নিশ্চিত করতে গিয়ে ২০০৯ সালে জাতীয় সংসদ কর্তৃক তৈরি করা হয়। উক্ত আইন ও তথ্যপ্রযুক্তির বদৌলতে জনগণ সহজে সরকার ও বিভিন্ন প্রতিষ্ঠানের নীতি ও কর্মসূচি সম্পর্কে জানতে পারবে। তার এরুপ বক্তব্যে ২০০৯ সালে তথ্য অধিকার আইন স্পষ্ট। কারণ এই আইনের মাধ্যমে বাংলাদেশের জনগণ সরকারের যেকোন প্রতিষ্ঠানে তথ্য সম্পর্কে অবহিত হতে পারে। অর্থাৎ এই আইনের মাধ্যমে তথ্যের অবাধ প্রবাহ নিশ্চিত হয়েছে।"
        },
        {
          "label": "ঘ",
          "question": "",
          "explanation": "বাংলাদেশের সুশাসন প্রতিষ্ঠায় তথ্য অধিকার আইনটি একটি মাইলফলক- শ্রেণীশিক্ষকের এই উক্তিটি যথার্থ। বাংলাদেশের ২০০৯ সালে ৫ এপ্রিল তথ্য অধিকার আইন প্রণীত হয়। তথ্যের অবাধ প্রবাহ এবং জনগণের তথ্য অধিকার নিশ্চিতকরণের লক্ষ্যে এই আইন প্রণীত হয়। এ আইনটা চালু হওয়ার পূর্বে যেসব তথ্য গোপন ছিল, এখন জনগণ তার জেনে নিজেদের অধিকার যেমন ভোগ করতে পারবে, তেমনি সেসব প্রতিষ্ঠানে কাজের উপর নজরদারি স্থাপন করে তাদের কাজকে আরো নিয়মতান্ত্রিক ও সত্যনিষ্ঠ করে তুলতে পারবে। তথ্য প্রশাসনিক কাজে স্বচ্ছতা ও জবাবদিহিতা নিশ্চিত হবে। জনগণের শাসন প্রতিষ্ঠা লাভ করবে যা দেশের সুশাসন প্রতিষ্ঠায় অগ্রণী ভূমিকা পালন করবে। বাংলাদেশের সুশাসন প্রতিষ্ঠায় উদ্দীপকে বর্ণিত তথ্য অধিকার আইনটির গুরুত্ব অত্যধিক। আধুনিক গণতান্ত্রিক রাষ্ট্রের জনগণ সব ক্ষমতার উৎস। রাষ্ট্রের সব কার্যক্রম জনগণ দ্বারা নিয়ন্ত্রিত হয় । আর তাই বাংলাদেশের জনগণের মৌলিক অধিকার প্রতিষ্ঠার জন্য তথ্য অধিকার আইন একটি যুগোপযোগী আইন। এই আইনের আওতায় জাতি-ধর্ম-বর্ণ নির্বিশেষে সব প্রাপ্তবয়স্ক নাগরিক তার প্রয়োজনীয় তথ্য জানার অধিকার রাখে। ফলে রাষ্ট্রের যে কোন নাগরিক এখন যে কোন প্রতিষ্ঠানে কর্মের তথ্য সংগ্রহ করতে পারবে । এর ফলে প্রশাসনের দুর্নীতির হ্রাস পাবে। তথ্য অধিকার আইন সরকার ও জনগণের মধ্যে সম্পর্কের উন্নয়ন ঘটিয়ে সমাজের সর্বস্তরের গণতান্ত্রিক চেতনা তৈরি ও গণতান্ত্রিক ক্ষমতা বিকাশের পথ প্রশস্ত করে। তথ্য অধিকার আইনের মাধ্যমে নাগরিকের মধ্যে এক ধরনের সচেতনতা সৃষ্টি হয়ে দায়িত্ববোধ জাগ্রত হয়। উপরিউক্ত আলোচনার শেষে বলা যায়, তথ্য অধিকার আইন জনগণের তথ্য অধিকার নিশ্চিত করে, প্রশাসন ও প্রতিষ্ঠানের স্বচ্ছতা ও জবাবদিহিতা নিশ্চিত করে গণতান্ত্রিক মূল্যবোধ প্রতিষ্ঠা করে। আরে দেশের সুশাসন প্রতিষ্ঠার ক্ষেত্রে এগুলো খুব গুরুত্বপূর্ণ। সুতরাং প্রশ্নোত্তর উক্তিটি যথার্থ।"
        }
      ]
    },
    {
      "number": "5",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "মানুষের বিবেকবোধ, ন্যায়নীতি তথা মূল্যবোধের উপর ভিত্তি করে যেসব বিধি-বিধানের সৃষ্টি হয় সেগুলো সমষ্টি হলো নৈতিকতা।"
        },
        {
          "label": "খ",
          "question": "",
          "explanation": "মানুষ বিভিন্ন কারণে রাষ্ট্রপ্রদত্ত্ব আইন মেনে চলে। বিশ্বের প্রতিটি রাষ্ট্রের আইন ভঙ্গাকারীদের বিরুদ্ধে শাস্তি প্রদানের বিধান রয়েছে। আইন ভঙ্গের পরিনতি সম্পর্কে মানুষের সচেতনতা মানুষকে আন মেনে চলতে উদ্বুদ্ধ করে। আইন মানুষকে সভ্য, সুশৃংখল ও উন্নত জীবনের নিশ্চয়তা দেয়। এছাড়াও ধর্মীয় বোধ ও সামাজিক কল্যাণের জন্য মানুষ আইন মেনে চলে।"
        },
        {
          "label": "গ",
          "question": "",
          "explanation": "উদ্দীপকে প্রশ্নবোধক (?) চিহ্নিত স্থানে আমার পাঠ্যপুস্তক এর 'আইন' বিষয়টির প্রতি ইঙ্গিত প্রদান করে। আইন হলো বিধিবদ্ধ যেসব নিয়মকানুনের সমষ্টি যেগুলো একটি রাষ্ট্রের সার্বভৌম কর্তৃপক্ষ কর্তৃক প্রয়োগ হয়ে থাকে। রাষ্ট্রীয় জীবনের উন্নতি ও শৃঙ্খলা নিশ্চিত করার জন্য নিয়ম-কানুন বিধি-বিধান প্রণীত হয়ে সৃষ্টি হয় আইন। এ আইন একটি রাষ্ট্রের মূলত আইনসভার প্রণয়ন করে থাকে। তবে আইনসভা ছাড়াও আইনের আরো অনেক উৎস রয়েছে যেগুলো থেকে রাষ্ট্র তার প্রয়োজনীয় বিধিবদ্ধ গুলো ধারণ করা থাকে। উদ্দীপকে প্রশ্নবোধক(?) চিহ্নিত স্থানে আইনসভা, প্রথা, বিজ্ঞানসম্মত আলোচনা, বিচারকের রায়, ধর্ম উপাদানগুলোকে উপস্থাপন করা হয়েছে। উল্লেখিত এসব উপাদান গুলো আইনের উৎস হিসেবে পরিচিত। সে হিসেবে (?) স্থানে উপযুক্ত হলো আইন। অধ্যাপক হল্যান্ড আইনের ছয়টি উৎসের কথা বলেছেন। এগুলো হলো - প্রথা, ধর্ম, বিচারকের রায়, আইনবিদদের গ্রন্থ, ন্যায়বোধ ও আইনসভা। এ উৎসগুলো উদ্দীপকে উপস্থাপিত হয়েছে। এ থেকে বোঝা যায়, উদ্দীপকে আইনের প্রতিই আলোকপাত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রশ্নবোধক (?) থানে ইঙ্গিত পূর্ণ বিষয়টি তথা আইন নাগরিকের স্বাধীনতা রক্ষা অন্যতম ভূমিকা পালন করে- মন্তব্যটি যথার্থ। সমাজে শান্তি-শৃঙ্খলা প্রতিষ্ঠার জন্য মানুষের আচার-আচরণ নিয়ন্ত্রণ করার উপায় হিসেবে আইন তৈরি হয়ে থাকে। আর তাই আইনকে আচার-আচরণের নিয়ন্ত্রক বলা হয়। দেশে প্রচলিত আইন আছে বিধায় আমরা স্বাধীনভাবে যা ইচ্ছা তা করতে পারি না। কারণ আইন প্রণীত হয় নাগরিকের মৌলিক অধিকার রক্ষার জন্য, আইনের স্বাধীনতা হস্তক্ষেপ না করে মানুষ যাতে স্বাধীনভাবে কাজ করতে পারে সেজন্য আইন প্রণয়ন করা হয়েছে। কারণ আইন স্বাধীনতার রক্ষক, আইন আছে বলেই স্বাধীনতা উপভোগ করা যায়। সংবিধানে উল্লেখিত মৌলিক অধিকারগুলো সংরক্ষণের ব্যাপারে শাসনতান্ত্রিক আইন রক্ষাকবচ হিসেবে কাজ করে বলে সম্ভাব্য যেকোনো হস্তক্ষেপের বিরুদ্ধে ব্যবস্থা গ্রহণ করা যায়। ফলে সরকার বা অন্য কেউ নাগরিক স্বাধীনতার ওপর হস্তক্ষেপ করতে পারে না। উদ্দীপকে বর্ণিত উৎসগুলো আইনের প্রতি ইঙ্গিত করে । আর এ আইন নাগরিক স্বাধীনতা কে রক্ষা করে। কেননা আইনের উপস্থিতি ছাড়া রাষ্ট্রে যদি শুধু ক্ষমতাসীনদের শাসন প্রতিষ্ঠা পেতো তবে তারা যা খুশি ইচ্ছা করতে পারত। অপেক্ষাকৃত দুর্বলরা তাদের স্বেচ্ছাচারিতার শিকার হতো। কিন্তু দেশে প্রচলিত আইন থাকায় কোন ব্যক্তি কারো স্বাধীনতা হস্তক্ষেপ করতে পারে না। সকলেই সকলের স্বাধীনতার প্রতি শ্রদ্ধাশীল থাকে এ কারণে বলা যায়, আইনের উপস্থিতি সর্বোচ্চ নাগরিক স্বাধীনতা নিশ্চিত করে থাকে।"
        }
      ]
    },
    {
      "number": "6",
      "uddipok": "রাজীব ও রাসেল দুই বন্ধু। রাজিব নিম্নমধ্যবিত্ত পরিবারের ছেলে এবং রাসেল ধনী পরিবারের ছেলে।রাসেলের কোনো কিছুর অভাব নেই। সে যেমন মেধাবী, বিনয়ী, তেমনি সুদর্শন। কিন্তু কোন কিছু নিয়ে তার কোন অহমিকা নেই।সবসময় অন্যের বিপদে-আপদে এগিয়ে আসে। রাজিবের বাবা হঠাৎ মারা যান। রাসেল সার্বক্ষণ রাজিবকে আগলে রাখে, সঙ্গে থেকে সাহায্য করে, কষ্টের সমব্যথী হয়। তাই সকলে রাসেলকে ভালোবাসে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "জাতি-ধর্ম-বর্ণ, নারী-পুরুষ নির্বিশেষে সকলকে সমান সুযোগ সুবিধা প্রদানের ব্যবস্থাই হলো সাম্য।"
        },
        {
          "label": "খ",
          "question": "",
          "explanation": "প্রশাসনের স্বেচ্ছাচারিতা দূর করে সুশাসন নিশ্চিত করতে জবাবদিহিতা প্রয়োজন। জবাবদিহিতা অর্থ হচ্ছে দায়িত্ববোধ অর্থাৎ নিজের দায়িত্ব, কর্তব্য ও কার্যক্রম সম্পর্কে সঠিক ব্যাখ্যা দেওয়া। একটি রাষ্ট্রের শাসন বিভাগ যেমন তাদের গৃহীত সিদ্ধান্ত ও কাজের জন্য আইন বিভাগের নিকট জবাবদিহি করতে বাধ্য থাকে, তেমনি রাষ্ট্রে অভ্যান্তরস্থীত সংগঠন পরিচালনার জন্যও এর পরিচালকদের দায়বদ্ধ থাকতে হয়, জবাবদিহি করতে হয়। এরূপ জবাবদিহিতা না থাকলে প্রশাসনের কর্তাব্যক্তিরা নিজেদের জনগণের সেবক না ভেবে প্রভু মনে করে। ফলে প্রশাসনের গতিশীলতা মন্থর হয়ে যায়,সুশাসন প্রতিষ্ঠার অন্তরায়। এ কারণে রাষ্ট্রে সুশাসন প্রতিষ্ঠায় জবাবদিহিতা নিশ্চিত করা গুরুত্বপূর্ণ ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত রাসেল এর মধ্যে মূল্যবোধের সহমর্মিতা ও সহনশীলতা উপাদানগুলো ফুটে ওঠে। সমাজ কাঠামোর অবিচ্ছেদ্য উপাদান হলো মূল্যবোধ। যে চিন্তাভাবনা, লক্ষ্য,উদ্দেশ্য ও সংকল্প মানুষের সামগ্রিক আচার ব্যবহার ও কর্মকান্ডকে নিয়ন্ত্রন ও পরিচালিত করে তাই মূল্যবোধ। মূল্যবোধ নির্ধারিত হয়ে সমাজের মানুষের আচার-আচরণ তথা সমষ্টিকে গ্রহণযোগ্য রীতিনীতি ও নৈতিকতার দ্বারা। প্রতিটি সমাজের প্রচলিত ভিন্ন ভিন্ন মূল্যবোধের ভিন্ন উপাদান বিদ্যমান থাকে। এসব উপাদান সমূহ হলো- নীতি-নৈতিকতা, সামাজিক ন্যায় বিচার, স্বচ্ছতা ও জবাবদিহিতা, আইনের শাসন, শৃঙ্খলাবোধ, সহনশীলতা প্রভৃতি। উদ্দীপকের রাসেল ধনী পরিবারের সন্তান হয়েও কোন অহমিকা তার মধ্যে নেই। সব সময় অন্যের বিপদে-আপদে এগিয়ে আসে। তার বন্ধু রাজিব এর বাবা মারা গেলে সে রাজিবকে সারাক্ষণ সঙ্গ দেয় । বিপদের সাহায্য করে আর কষ্টের সমব্যথী হয়। রাসেলের এই রূপ কর্মকাণ্ডের মূল্যবোধের সহমর্মিতা ও সহনশীলতা উপাদান প্রকাশ পেয়েছে। কেননা, সহমর্মিতার মূল কথা হলো সকলের তরে সকলে আমরা, প্রত্যেকে আমরা পরের তরে। রাসেলও তার বন্ধুর প্রতি সহমর্মিতা আচরণ করেছে যেটি মূল্যবোধ গঠনের অন্যতম উপাদান। এছাড়াও সহনশীলতা গুণের কারণে রাসেল ধনী পরিবারের সন্তান হয়েও মনের মধ্যে কোন অহমিকা ধারণ করেনি। অন্যের বিপদে সে ব্যথিত হয়। তাছাড়া সে বিনয়ী এবং মেধাবীও। সুতরাং এ থেকে বোঝা যায়, রাসেলের মধ্যে মূল্যবোধের সহনশীলতা ও সহমর্মিতা উপাদানের প্রকাশ ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে রাসেলের মধ্যে বিদ্যমান মূল্যবোধ গুলো তথা সহনশীল ও সহমর্মিতা সমৃদ্ধ সমাজ গঠনে ইতিবাচক ভূমিকা পালন করে। আমি এ বক্তব্যের সাথে একমত। মূল্যবোধ উৎসারিত হয় সমাজ থেকে। সমাজের মানুষজন যা ধারণ করে, সমাজ যেসব আচরণকে মূল্য দেয় তাই সাধারণ মূল্যবোধকে নির্দেশ করে। সমাজে নানা ধরনের মূল্যবোধ মানুষের আচার-আচরণকে নিয়ন্ত্রণ ও পরিচালিত করে। এসব মূল্যবোধ গুলো অনেক সময় এককভাবে অথবা সমষ্টিগত সমাজে ইতিবাচক পরিবর্তনে ভূমিকা পালন করে থাকে। উদ্দীপকে রাসেলের কর্মকাণ্ডে মূল্যবোধের সহনশীলতা ও সহমর্মিতা উপাদান গুলোর প্রতিফলন ঘটেছে। এসব উপাদান সমাজে ইতিবাচক পরিবর্তনের খুবই গুরুত্বপূর্ণ। কেননা সকলের তরে সকলে আমরা, প্রত্যেকে আমরা পরের তরে। অর্থাৎ মানুষ মানুষের জন্য এ বিষয়টি হলো সামাজিক সহমর্মিতার মূলভিওি।সামাজিক সহমর্মিতা ধারণ করে মানুষ অন্যের সুখ-দুঃখের সাথী হয় ও একে অন্যেকে আপন করে নেয় এবং মানুষের মানুষে বৈষম্য দূর করে। সহমর্মিতার অনুভূতি রাষ্ট্র ও সমাজের ভিত্তি সুদৃঢ করে এবং সামাজিক বন্ধকে শক্তিশালী করে।  সুতরাং আলোচনার শেষে বলা যায়, সহনশীলতা ও সহমর্মিতার মত গুরুত্বপূর্ণ উপাদানগুলো মূল্যবোধের ভিত্তিকে সুদৃঢ় হতে সাহায্য করে। আর এরূপ মূল্যবোধের উৎপাদন গুলো সামাজিক বন্ধনকে সুদৃঢ় করে সমৃদ্ধ সমাজ গঠনের সহায়তা করে।"
        }
      ]
    },
    {
      "number": "7",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "জাতি-ধর্ম-বর্ণ, নারী-পুরুষ নির্বিশেষে সকলে সমান সুযোগ সুবিধা প্রদানের ব্যবস্থাই হলো সাম্য।"
        },
        {
          "label": "খ",
          "question": "",
          "explanation": "বিচার বিভাগের স্বাধীনতা বলতে বিচার বিভাগকে সরকারের অন্যান্য বিভাগ থেকে নিয়ন্ত্রণমুক্ত থাকাকে বোঝায়। বিচারবিভাগের স্বাধীনতা ছাড়া রাষ্ট্রীয় জীবনে ন্যায়নীতি প্রতিষ্ঠা সম্ভব নয়।ব্যক্তির অধিকার ও স্বাধীনতাকে অর্থবহ করার জন্য বিচারবিভাগের স্বাধীনতা অপরিহার্য। বিচার বিভাগের স্বাধীনতা ছাড়া সুসভ্য নাগরিক জীবন কল্পনাতীত।এজন্য বিচারবিভাগের স্বাধীনতা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক' সরকার ব্যবস্থার সাথে সংসদীয় সরকারব্যবস্থার মিল রয়েছে। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে, তাকে মন্ত্রিপরিষদ শাসিত বা সংসদীয় সরকার বলে। অধ্যাপক গার্নারের মতে,\"সংসদীয় বা মন্ত্রিপরিষদ শাসিত শাসনব্যবস্থা হল এমন এক ধরনের শাসনব্যবস্থা, যেখানে প্রকৃত শাসক মন্ত্রিপরিষদ আইনসভার নিকট দায়ী থাকে।\" উদ্দীপকের 'ক' সরকার ব্যবস্থায় প্রধানমন্ত্রী সরকার প্রধান এবং শাসন বিভাগ আইন বিভাগের নিকট দায়ী এবং প্রধানমন্ত্রী সরকার প্রধান। অর্থাৎ 'ক' দেশে সংসদীয় সরকার ব্যবস্থা বিদ্যমান। যেখানে সরকার তার কাজের জন্য আইন বিভাগের নিকট দায়ী থাকে। সংসদীয় বা মন্ত্রিপরিষদ শাসিত শাসন ব্যবস্থায় একজন নামমাত্র রাষ্ট্রপ্রধান থাকেন, সরকার পরিচালনার প্রকৃত ক্ষমতা থাকে আইনসভার আস্থাভাজন মন্ত্রিসভার হাতে। প্রধানমন্ত্রী হচ্ছেন মন্ত্রিসভার নেতা, সংগঠক ও সরকার প্রধান। মন্ত্রিসভা যতদিন পর্যন্ত আইনসভা আস্থাভাজন থাকবেন,ততদিন শাসন ক্ষমতা পরিচালনা করতে পারবেন। আইন সবার অনাস্থা প্রকাশ পেলে মন্ত্রিসভা পদত্যাগ করবে। মন্ত্রিসভার সদস্যগণ আইনসভার সদস্য। মন্ত্রীগণ ব্যক্তিগত ও যৌথভাবে সংসদের নিকট জবাবদিহি করবেন। শাসন বিভাগ বা মন্ত্রিসভা জনগণের প্রতিনিধিসভা অর্থাৎ আইনসভার নিকট দায়ী থাকে বলে এ সরকারকে দায়িত্বশীল সরকার ও বলা হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকের 'ক' সরকার ব্যবস্থাটির সংসদীয় সরকার ব্যবস্থা ও 'খ' সরকারব্যবস্থাটি হলো রাষ্ট্রপতি শাসিত সরকারব্যবস্থা। এ দুটি সরকার ব্যবস্থার মধ্যে আমি সংসদীয় সরকার ব্যবস্থাকে অধিকতর জনকল্যাণকর বলে মনে করি। গণতান্ত্রিক শাসন ব্যবস্থায় আইন বিভাগ ও শাসন বিভাগের মধ্যে সম্পর্কের ভিত্তিতে সরকারি দুটি ভিন্ন রূপ হলো সংসদীয় সরকার ব্যবস্থা ও রাষ্ট্রপতি শাসিত সরকার ব্যবস্থা। এ দুটি শাসনব্যবস্থাকে একে অপরের বিপরীত রূপ বলে মনে করা হয়। এ দুটি শাসনব্যবস্থার গুণের পাশাপাশি দোষত্রুটি বিদ্যমান। তবে উভয়ের মধ্যে সংসদীয় বা মন্ত্রিপরিষদ সচেতন সরকারব্যবস্থা উত্তম। কারণ, মন্ত্রিপরিষদ শাসিত সরকারের মন্ত্রিপরিষদ তার যাবতীয় কাজ কর্মের জন্য আইনসভার নিকট দায়বদ্ধ থাকে বলে মধ্যে মন্ত্রিপরিষদের স্বেচ্ছাচারী হয়ে ওঠার কোনো সুযোগ থাকে না। এ সরকার ব্যবস্থার অন্যতম প্রধান গুণ হলো এর নমনীয়তা।এখানে পরিবর্তিত পদ্ধতির সাথে সঙ্গতি রেখে প্রশাসন বা সরকারের প্রয়োজনমাফিক রদবদলের ব্যবস্থা রয়েছে। আইনসভার মাধ্যমে প্রশাসনিক সিদ্ধান্ত গৃহীত হয় বলে স্বচ্ছতা বজায় থাকে। মন্ত্রিপরিষদ শাসিত সরকার অধিকতর জনকল্যাণমুখী ও জনপ্রিয় শাসনব্যবস্থা। অপরদিকে রাষ্ট্রপতি শাসিত সরকার ব্যবস্থা শাসন বিভাগ ও আইন বিভাগ পরস্পর স্বাধীনভাবে কাজ করার উভয়ের মধ্যে সুষ্ঠ সহযোগিতা গড়ে ওঠে না। সকল ক্ষমতার রাষ্ট্রপতির হাতে থাকায় তার নিয়ন্ত্রণ করার শক্তি আইনসভার থাকে না। রাষ্ট্রপতি তার কার্যকালে অনিয়ন্ত্রিত ও একচ্ছএ ক্ষমতা প্রয়োগের সুযোগ পান, যা গণতন্ত্রের পক্ষে বিপদজনক। রাষ্ট্রপতি জনপ্রতিনিধিদের কাছে জবাবদিহি করতে বাধ্য থাকেন না বলে স্বচ্ছতা ও থাকে না। এসব কারণে বলা যায়, সংসদীয় সরকার রাষ্ট্রপতি শাসিত সরকার অপেক্ষা বেশি জনকল্যাণকামী।"
        }
      ]
    },
    {
      "number": "8",
      "uddipok": "'ক' রাষ্ট্রে ৫০ টি প্রদেশ রয়েছে। কেন্দ্রীয় সরকারের পাশাপাশি প্রাদেশিক সরকার ও নিজ নিজ ক্ষেত্রে স্বাধীনভাবে ক্ষমতা প্রয়োগ করে। সংবিধানের মাধ্যমে কেন্দ্রীয় সরকার ও প্রাদেশিক সরকারের মধ্যে ক্ষমতা বন্টন করা হয়েছে। অপরপক্ষে, 'খ' রাষ্ট্রটি কেন্দ্রীয় সরকার দ্বারা পরিচালিত ও নিয়ন্ত্রিত হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "যখন কোন দেশে প্রধানত দুটি রাজনৈতিক দলের উপস্থিতি লক্ষ্য করা যায়, তাই দ্বিদলীয় ব্যবস্থা।"
        },
        {
          "label": "খ",
          "question": "",
          "explanation": "রাষ্ট্রের নাগরিক হিসেবে রাষ্ট্রীয় কাজ পরিচালনায় ব্যক্তি যেসব অধিকার ভোগ করে তাকে রাজনৈতিক অধিকার বলে। রাজনৈতিক অধিকারের মাধ্যমে রাষ্ট্রের সুনাগরিকরা রাষ্ট্র পরিচালনায় প্রত্যক্ষ ও পরোক্ষভাবে অংশগ্রহণের সুযোগ লাভ করে। একজন নাগরিকের রাজনৈতিক অধিকারগুলো হচ্ছে - রাজনৈতিক দল গঠনের অধিকার, শাসনকার্যে প্রত্যক্ষ ও পরোক্ষভাবে অংশগ্রহণের অধিকার, সরকারের কাজে মতামত প্রকাশের অধিকার ইত্যাদি। গণতান্ত্রিক শাসন ব্যবস্থায় নাগরিকের রাজনৈতিক অধিকার স্বীকৃত।"
        },
        {
          "label": "গ",
          "question": "",
          "explanation": "উদ্দীপকের 'ক' রাষ্ট্রে সরকার ব্যবস্থা সাথে আমার পঠিত যুক্তরাষ্ট্রীয় সরকার ব্যবস্থা সাদৃশ্য রয়েছে। যে সরকার ব্যবস্থা রাষ্ট্রের ক্ষমতা সংবিধান কর্তৃক কেন্দ্র ও প্রদেশের মধ্যে  বেষ্টিত থাকে সেটিই হলো যুক্তরাষ্ট্রীয় সরকার। এ সরকার কাঠামোতে একাধিক রাষ্ট্র বা প্রদেশ মিলে সরকার গঠন করে। এতে সাংবিধানিকভাবে রাষ্ট্রের ক্ষমতা ও কর্তৃত্বের কিছু অংশ প্রদেশ বা আঞ্চলিক সরকারের এবং জাতীয় বিষয়গুলো কেন্দ্রীয় সরকারের হাতে থাকে। উদ্দীপকের 'ক' রাষ্ট্রে ৫০ টি প্রদেশ রয়েছে। কেন্দ্রীয় সরকারের পাশাপাশি প্রাদেশিক সরকার ও নিজ নিজ ক্ষেত্রে স্বাধীনভাবে ক্ষমতা প্রয়োগ করে। সংবিধানের মাধ্যমে কেন্দ্রীয় সরকার ও প্রাদেশিক সরকারের মধ্যে ক্ষমতা বন্টন করা হয়েছে। এরূপ বর্ণনায় বোঝায় 'ক' দেশে যুক্তরাষ্ট্রীয় সরকার ব্যবস্থা বিদ্যমান। কারণ যুক্তরাষ্ট্রীয় সরকারের কেন্দ্রে ও প্রদেশের মধ্যে সংবিধানের মাধ্যমে ক্ষমতা বন্টন করে দেওয়া হয়। এ ধরনের সরকার ব্যবস্থায় আইনসভা দ্বিকক্ষবিশিষ্ট হয়ে থাকে।যুক্তরাষ্ট্রীয় সরকার ব্যবস্থায় রাষ্ট্রপতি শাসিত কিংবা সংসদীয় পদ্ধতির সরকার দ্বারা পরিচালিত হতে পারে। যেমন ভারতের সংসদীয় যুক্তরাষ্ট্র পরিচালিত যেমনটি উদ্দীপকের রাষ্ট্রটিতেও দেখা যায়। আবার মার্কিন যুক্তরাষ্ট্রের রাষ্ট্রপতি শাসিত যুক্তরাষ্ট্র বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকের 'ক' রাষ্ট্রে যুক্তরাষ্ট্রীয় এবং 'খ' রাষ্ট্রে এর বিপরীত সরকার ব্যবস্থা তথা এককেন্দ্রিক সরকার ব্যবস্থা বিদ্যমান। এর মধ্যে এককেন্দ্রিক সরকার ব্যবস্থা বাংলাদেশের জন্য অধিক উপযোগী বলে আমি মনে করি। এককেন্দ্রিক সরকার এমন এক ধরনের সরকারকে বোঝায় যেখানে সংবিধানের মাধ্যমে রাষ্ট্রীয় সমস্ত ক্ষমতা কেন্দ্রীয় সরকারের হাতের ন্যস্ত থাকে। এখানে প্রাদেশিক সরকার বা অঙ্গরাজ্য থাকতে পারে ;কিন্তু এ সরকার গুলো কোনো স্বাধীন ক্ষমতা ভোগ করতে পারে না । আঞ্চলিক ও প্রাদেশিক সরকার ক্ষমতা পরিচালনার ক্ষেত্রে কোনো সংবিধানিক স্বাধীনতা ভোগ করে না। গোটা দেশ একটি কেন্দ্র থেকে শাসিত হয়। উদ্দীপকের 'ক' ও 'খ' রাষ্ট্রের যথাক্রমে যুক্তরাষ্ট্রীয় ও এককেন্দ্রিক সরকার ব্যবস্থা বিদ্যমান। বাংলাদেশের মতো আয়তনের ছোট রাষ্ট্রের জন্য এককেন্দ্রিক সরকার ব্যবস্থা অধিকতর উপযোগী। কারণ, এককেন্দ্রিক সরকার ব্যবস্থা নমনীয়। কেননা কেন্দ্রীয় সরকার উপস্থিতি অনুযায়ী যে কোনো সিদ্ধান্ত নিতে সক্ষম। এককেন্দ্রিক সরকারের রাষ্ট্রীয় ক্ষমতা এক কেন্দ্র থেকে পরিচালিত হয় বিধায় বলিষ্ঠ ও দ্রুত সিদ্ধান্ত নেওয়া সম্ভব। এ শাসনব্যবস্থা সরকারি খরচের অপচয় রোধ করে এবং অপেক্ষাকৃত ছোট বা ক্ষুদ্র রাষ্ট্রে ও শাসনব্যবস্থা উপযোগী।কেন্দ্রীয় সরকার সমস্ত ক্ষমতার অধিকারী বিধায় রাষ্ট্রীয় ঐক্য সৃষ্টি করা সহজ হয়। জনগণ আঞ্চলিক আনুগত্যের প্রভাবে প্রভাবাঞ্চিত হয় না। এককেন্দ্রিক শাসন ব্যবস্থায় সুষ্ঠু শাসনের নিশ্চয়তা প্রদান করে জোরদার জাতীয় সংহতি গড়ে তোলা সম্ভব হয়। উপযুক্ত আলোচনার পরিশেষে বলা যায়, এককেন্দ্রিক সরকারব্যবস্থার একাধিক বৈশিষ্ট্য বা গুণাবলী রয়েছে, যা বাংলাদেশের মতো রাষ্ট্রের জন্য খুবই উপযোগী। তাছাড়া এরূপ ছোট একটি রাষ্ট্রে যুক্তরাষ্ট্রীয় সরকারব্যবস্থা পরিচালনা করার প্রয়োজনীয়তা নেই বললেই চলে। এসব কারণে বাংলাদেশের জন্য এককেন্দ্রিক সরকারব্যবস্থা অধিকতর উপযোগী।"
        }
      ]
    },
    {
      "number": "9",
      "uddipok": "মি. 'X' এর সংগঠনের কার্যক্রম দেশব্যাপী বিস্তৃত। সংগঠনটি জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতার অধিষ্ঠিত হতে চায়। অপরদিকে, মি. 'Y' এর সংগঠনটি নিজেদের স্বার্থ রক্ষার জন্য সরকারের সিদ্ধান্তসমূহ প্রভাবিত করার চেষ্টা করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো এমন একটি প্রক্রিয়া, যার মাধ্যমে একজন নেতা একটি নির্দিষ্ট লক্ষ্য অর্জনের (To achieve a specific goal) জন্য তাঁর অনুসারীদের (Followers) বা অন্যদেরকে স্বেচ্ছামূলকভাবে প্রভাবিত (Voluntarily influencing) করার ক্ষমতা রাখেন এবং তাদের পরিচালনা করেন।"
        },
        {
          "label": "খ",
          "question": "",
          "explanation": "বহুদলীয় ব্যবস্থা বলতে এমন এক রাজনৈতিক প্রক্রিয়াকে বোঝায়, যেখানে দুইটির বেশি রাজনৈতিক দল (More than two political parties) নির্বাচনে প্রতিদ্বন্দ্বিতা করে এবং সরকার গঠনে অংশ নেওয়ার জন্য যথেষ্ট ক্ষমতা রাখে।সংজ্ঞা: এটি হলো সেই গণতান্ত্রিক কাঠামো, যেখানে বহু সংখ্যক রাজনৈতিক দল (A multiplicity of parties) নির্বাচনে অংশগ্রহণ করে এবং জনগণের ভোটের মাধ্যমে তাদের শক্তি প্রতিফলিত হয়।ক্ষমতার বণ্টন: এই ব্যবস্থায় কোনো একটি দল এককভাবে সংখ্যাগরিষ্ঠতা অর্জন করতে না পারলে, একাধিক দল মিলে ঐক্যমতের ভিত্তিতে জোট সরকার (Coalition Government) গঠন করে।সুবিধা: বহুদলীয় ব্যবস্থায় জনগণের সামনে একাধিক মতবাদ ও আদর্শের বিকল্প থাকে, যার ফলে রাজনৈতিক অংশগ্রহণ (Political Participation) বাড়ে এবং একনায়কতন্ত্রের (Dictatorship) ঝুঁকি কমে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. 'X' ও মি. 'Y'- এর সংগঠন যথাক্রমে রাজনৈতিক দল ও চাপসৃষ্টিকারী গোষ্ঠী। উদ্দীপকে মি. 'X'- এর সংগঠনের কার্যক্রম দেশব্যাপী বিস্তৃত। এটি জনমত গঠনের মাধ্যমে নিয়মতান্ত্রিক উপায় রাষ্ট্রীয় ক্ষমতায় অধিষ্ঠিত হতে চায়। এরূপ বর্ণনায় রাজনৈতিক দলের প্রতিরূপ প্রকাশ পায়। আবার, মি. 'Y'- এর সাংগঠনিক নিজেদের স্বার্থ রক্ষার জন্য সরকারের সিদ্ধান্তসমূহকে প্রভাবিত করার চেষ্টা করে। অর্থাৎ এটি একটি চাপসৃষ্টিকারী গোষ্ঠী উভয়ের মাঝে বেশ কিছু সাদৃশ্য বৈসাদৃশ্য রয়েছে।  রাজনৈতিক দল বলতে এমন একদল সংঘবদ্ধ জল সমষ্টিকে বোঝায় যারা একই রাজনৈতিক আদর্শে বিশ্বাসী এবং সুসংগঠিত হয়ে নিয়মতান্ত্রিক উপায়ে ক্ষমতা দখলে এবং ক্ষমতা টিকে রাখার জন্য সচেষ্ট থাকে। অন্যদিকে, চাপসৃষ্টিকারী গোষ্ঠী হলো এমন একটি গোষ্ঠী যার সদস্যরা নির্দিষ্ট শ্রেণীর দাবি ব্যক্ত করে এবং তা পূরণের জন্য চাপসৃষ্টি করে। চাপসৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। রাজনৈতিক দল বৃহৎ জাতীয় কল্যাণের লক্ষ্যে কাজ করে, যা চাপসৃষ্টিকারী গোষ্ঠী করে না। রাজনৈতিক দলের মূল লক্ষ্য হলো ক্ষমতা দখল তাই তারা এ লক্ষ্যকে সামনে রেখে তাদের কার্যাবলী সম্পাদন করে। অন্যদিকে, চাপসৃষ্টিকারী গোষ্ঠীর সরাসরি সিদ্ধান্তকে নিজেদের অনুকূলে প্রভাবিত করার লক্ষ্যে তাদের কার্যাবলী সম্পাদন করে। কিন্তু চাপসৃষ্টিকারী গোষ্ঠীর কাজকর্ম সবসময় প্রকাশ্যে থাকে না। রাজনৈতিক দল নির্বাচনে অংশগ্রহণ করে, অন্যদিকে চাপসৃষ্টিকারী গোষ্ঠী নির্বাচনে অংশগ্রহণ করে না। রাজনৈতিক দল নির্বাচনে অংশগ্রহণের জন্য প্রার্থী মনোনয়ন করে কিন্তু চাপসৃষ্টিকারী গোষ্ঠী তা করার প্রয়োজন অনুভূত হয় না। রাজনৈতিক দল প্রচারণায় অংশগ্রহণ করে, পক্ষান্তরে চাপসৃষ্টিকারী গোষ্ঠী নিজেদের প্রচারণা করে না। রাজনৈতিক দল-ধর্ম-বর্ণ গঠনের বিশেষ এ সকল পেশার মানুষের স্বার্থের একত্রিকরণে কাজ করে কিন্তু চাপসৃষ্টিকারী গোষ্ঠী শুধুমাত্র নিজের স্বার্থই কাজ করে থাকে।"
        },
        {
          "label": "ঘ",
          "question": "",
          "explanation": "গণতন্ত্র ও আইনের শাসন প্রতিষ্ঠায় মি. 'X' এর সংগঠন তথা রাজনৈতিক দলের ভূমিকা অপরিহার্য। বর্তমান সময়ের বিশালাআয়তন রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসন কার্যে অংশগ্রহণ সম্ভব নয়। তাই বর্তমানে জনগণ প্রতিনিধি নির্বাচনের মাধ্যমে পরোক্ষভাবে শাসন কাজে অংশগ্রহণ করে থাকে। প্রতিনিধিত্বমূলক গণতন্ত্রের মূল ভিত্তি হচ্ছে রাজনৈতিক দল। রাজনৈতিক দল হচ্ছে এমন একটি সংগঠন যার সদস্যগণ রাষ্ট্রের সমস্যার সম্পর্কে ঐক্যমত পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়। রাজনৈতিক দলের মাধ্যমে সরকার এবং জনগণের মধ্যে সেতুবন্ধন সৃষ্টি হয়। বিরোধী দলের বক্তব্যের মাধ্যমে জনগণ নিজের দেশের সমস্যার সমূহ সম্পর্কে জানতে পারে। এতে জনগণের রাজনৈতিক সচেতনতা বৃদ্ধি পায়। প্রতিনিধিত্বমূলক গণতন্ত্রের দল যাতে কোন গণবিরোধী কাজের লিভ তো না হতে পারে সেজন্য বিরোধী দলগুলো সতর্ক দৃষ্টি রাখে। নির্বাচনকে কেন্দ্র করে রাজনৈতিক দলগুলো বিভিন্ন রাজনৈতিক কর্মসূচি প্রকাশ করে। জনগণ এর মধ্য থেকে সবচেয়ে কল্যাণকর ও বাস্তবমুখী কর্মসূচি সম্পূর্ণ রাজনৈতিক দলের প্রতি আস্থা ও সমর্থন প্রদান করে। রাজনৈতিক দল শান্তিপূর্ণ উপায়ে নির্বাচনের মাধ্যমে ক্ষমতা বদলের সাহায্য করে। কোনরকম রক্তপাত বা বিদ্রোহের প্রয়োজন হয় না। সর্বত্র জনগণের মতামত প্রাধান্য পায় বলে আইনের শাসন প্রতিষ্ঠা করাও সহজতর হয়ে উঠেছে। কেননা রাজনৈতিক দলগুলো আইনের প্রতি শ্রদ্ধাশীল থেকে তাদের কর্মসূচি প্রণয়ন করে এবং ক্ষমতায় যাওয়ার পর সকলের ন্যায্য অধিকার প্রতিষ্ঠায় আইনের শাসন প্রতিষ্ঠায় সচেতন থাকে। সুতরাং বলা যায়, গণতন্ত্র এবং আইনের শাসন উভয়ই জনকল্যাণের নির্মিওে নিয়োজিত দুটি প্রত্যয়। যাকে ধারণ করে প্রত্যেকটি রাজনৈতিক দল তাদের কর্মসূচি তৈরি ও বাস্তবায়নের সচেষ্ট হয়। তাই বলা যায়, গণতন্ত্র ও আইনের শাসন প্রতিষ্ঠার রাজনৈতিক দলের ভূমিকা অনন্য।"
        }
      ]
    },
    {
      "number": "10",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "আইন বিভাগ কর্তৃক প্রণীত আইন অনুসারে সরকারের যে বিভাগ দেশ পরিচালনা করে বা শাসন করে সে বিভাগই হলো শাসন বিভাগ।"
        },
        {
          "label": "খ",
          "question": "",
          "explanation": "একনায়কতন্ত্র বলতে আমরা এমন এক ধরনের শাসনকে বুঝি যেখানে এক ব্যক্তি বা গোষ্ঠী রাষ্ট্রের সকল ক্ষমতা করায়ত্ত করেন এবং বাধাহীন ও একচেটিয়াভাবে তা প্রয়োগ করে থাকেন। একনায়কতন্ত্রে রাষ্ট্রের সার্বভৌম ক্ষমতা একজন বা কয়েকজন ব্যক্তির হাতে ন্যস্ত থাকে। একনায়কতন্ত্র হলো গণতন্ত্রের বিপরীত ধর্মী শাসনব্যবস্থা।"
        },
        {
          "label": "গ",
          "question": "",
          "explanation": "চিত্রের প্রশ্নবোধক (?) চিহ্নিত স্থানটি সরকারের বিচারবিভাগকে নির্দেশ করে। সরকার তিনটি বিভাগের সমন্বয়ে গঠিত। আইন বিভাগ, শাসন বিভাগ, ও বিচার বিভাগ। এটি সরকারের তিনটি বিভাগের মধ্যে গুরুত্বপূর্ণ বিভাগ হিসেবে পরিণত হয়। সরকারের যে বিভাগটি ন্যায় বিচার প্রতিষ্ঠা করার উদ্দেশ্যে আইন বিভাগ প্রণীত আইন সমূহকে বিশেষ বিশেষ ক্ষেত্রে প্রয়োগ করে অপরাধের দন্ডবিধান করে থাকে তাকে বিচার বিভাগ বলে অবহিত করা হয়। নাগরিকদের স্বাধীনতা ও অধিকারকে অক্ষুন্য রাখার জন্য বিচারবিভাগ বিচার কার্য পরিচালনা করে। দেশের বিভিন্ন পর্যায়ের আদালতের সমন্বয়ে গঠিত হয় সরকারের বিচারবিভাগ। বিচার বিভাগ জনগণের অধিকার নিশ্চিত করে। বিচার বিভাগ দক্ষতা ও নিপুণতার ওপর নির্ভর করে শাসনব্যবস্থার উৎকর্ষতা।  উদ্দীপকেও দেখা যায়, প্রশ্নবোধক (?) চিহ্নিত স্থানে বা বিচার বিভাগ জনগণের অধিকার নিশ্চিত করে, সংবিধানের ব্যাখ্যা প্রদান করে এবং ন্যায় বিচার করে। তাই বলা যায়, এরূপ ঘটনার স্পষ্টত সরকারের বিচার বিভাগের প্রতিচ্ছবি ফুটে উঠেছে। কেননা রাষ্ট্রের সংবিধান লঙ্ঘিত হলে তার বিরুদ্ধে ব্যবস্থা নিয়ে থাকে বিচার বিভাগ। পাশাপাশি নাগরিকের মৌলিক অধিকার রক্ষা ও ব্যক্তি স্বাধীনতা রক্ষার জন্য ন্যায় বিচার প্রতিষ্ঠা করে। আর বিচার বিশ্লেষণের মাধ্যমে দৃষ্টের দমনকল্পে শাস্তি প্রদান করে এবং নিরপরাধীকে মুক্তি দেয়।"
        },
        {
          "label": "ঘ",
          "question": "",
          "explanation": "রাষ্ট্রের সুশাসন প্রতিষ্ঠায় উদ্দীপকে উল্লেখিত বিভাগের অর্থাৎ বিচার বিভাগের ভূমিকা অনস্বীকার্য। যে শাসন প্রক্রিয়ায় জনগণের অংশগ্রহণ, আইনের শাসন, অবাধ তথ্যপ্রবাহ, জনগণকে উন্নত সেবা দান, কর্তৃপক্ষের দায়বদ্ধতা ও সাম্য বিরাজ করে তাকে সুশাসন বলে। আর বিচার বিভাগ উক্ত বিষয়গুলো নিশ্চিত করে সুশাসন প্রতিষ্ঠার গুরুত্বপূর্ণ ভূমিকা পালন করে। বিচার বিভাগ রাষ্ট্রের প্রচলিত আইন অনুসারে বিচার কার্যক্রম পরিচালনা করে ন্যায় বিচার প্রতিষ্ঠা করে। ফলে সমাজে আইনের শাসন প্রতিষ্ঠিত হয়। আইনের দৃষ্টিতে সকলের সমান বিষয়টি বিচার বিভাগের কার্যক্রমে বাস্তব রূপ লাভ করে। আর আইনের শাসন সুশাসন প্রতিষ্ঠাট অপরিহার্য উপাদান। বিচার বিভাগ সরকারের প্রশাসনের স্বচ্ছতা ও জবাবদিহিতা নিশ্চিত করে কার্যকর ভূমিকা পালন করে। গণতন্ত্রের রক্ষাকর্তা হিসেবে বিচার বিভাগের ভূমিকা তাৎপর্যপূর্ণ। বিচার বিভাগ আইন ও শাসন বিভাগের স্বেচ্ছাচারিতা রোধ করে গণতন্ত্রকে সুসংহত করে। সরকার বা কোনো প্রতিষ্ঠান কোন নাগরিকের মৌলিক অধিকারের অন্যায় ভাবে হস্তক্ষেপ করলে বিচার বিভাগ তা প্রতিহত করে। এছাড়াও বিচার বিভাগ সংবিধান ও আইনের ব্যাখ্যা দান, বিচার বিভাগীয় সমীক্ষা, রাজনৈতিক প্রাতিষ্ঠানিক বিরোধ মীমাংসা, তদন্ত সংক্রান্ত কাজ করার মধ্য দিয়ে সুশাসন প্রতিষ্ঠায় গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "'ক' অঞ্চলের জনগণ বিভিন্ন ধর্মে বিশ্বাসী। একই ভাষায় মনের ভাব প্রকাশ করে এবং অভিন্ন সাহিত্য ও সংস্কৃতি লালন করে। অঞ্চলটির স্বাধীনতা যুদ্ধে সকল ধর্ম-বর্ণের জনগণ অংশগ্রহণ করে এবং পরাধীনতা হতে মুক্তি লাভ করে। স্বাধীনতা লাভের পরেও সকল শ্রেণীর জনগণ দেশ গড়ার কাজে আত্মনিয়োগ করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "জাতীয়তা হলো নির্দিষ্ট ভূখন্ডে বসবাসকারী এমন এক জনসমষ্টি যার সদস্যরা ভাষা, ধর্ম, সাহিত্য,সংস্কৃতি,রাজনৈতিক চিন্তাধারা এবং ঐতিহ্যের দ্বারা সংঘবদ্ধ এবং অন্যদের থেকে নিজেদের আলাদা মনে করে থাকে।"
        },
        {
          "label": "খ",
          "question": "",
          "explanation": "জাতীয়তাবোধ উদ্বুদ্ধ জনসমষ্টির রাষ্ট্রগুলোকে জাতীরাষ্ট্র বলা হয়। জাতীয়তার উৎপাদন গুলোর মাধ্যমে সংগঠিত ও স্বাধীন হয়ে এরূপ রাষ্ট্র গঠিত হয়। জাতিরাষ্ট্র ধারণার প্রবক্তা ম্যাকিয়াভেলি। বাংলাদেশ, কানাডা, ভারত,যুক্তরাষ্ট্র, ব্রিটেন, ফ্রান্স ইত্যাদি জাতিরাষ্ট্র।"
        },
        {
          "label": "গ",
          "question": "",
          "explanation": "উদ্দীপকে 'ক' অঞ্চলের জনগণ বিভিন্ন ধর্মের বিশ্বাসই হলো দেশ প্রেমের বিষয়টি তাদেরকে ঐক্যবদ্ধ হতে উদ্বুদ্ধ করে। দেশের প্রতি ভালোবাসা ও মর্মত্ববোধকে দেশপ্রেম বলে। দেশপ্রেম মানুষের স্বভাবগত প্রবৃত্তি। এ বিশাল পৃথিবীর যে ভূখণ্ডের মানুষ জন্ম নেয়, যে দেশের আলো, বাতাস, মাটি ও পানিতে সে বড় হয়, সেই মাটির প্রতি,সেদেশের প্রতি ভালোবাসা মানুষের জন্মগত একটি বিষয়।নিজের দেশের প্রতি মানুষের ভালোবাসা, দায়িত্ব ও কর্তব্যবোধ থেকে দেশপ্রেমের উদ্ভব। আমাদের মাতৃভূমি আমাদেরকে মায়ের মতই আদর-মমতা দিয়ে ভালোবাসা দিয়ে জড়িয়ে রাখে। তাই তারা বিভিন্ন ধর্মে বিশ্বাসী হয়েও সবাই একত্রে স্বাধীনতা যুদ্ধের জীবন বাজি রেখে যুদ্ধ করে দেশকে স্বাধীন করে। স্বাধীনতা পরবর্তী সময়েও তারা নিজেদেরকে দেশ গড়ার কাজে নিয়োজিত করে। কারও মধ্যে দেশপ্রেম থাকলে এরূপ কাজ করা সম্ভব। কেননা, দেশপ্রেমই শেখায় নিজের ক্ষুদ্র স্বার্থ ত্যাগ করে দেশের স্বার্থ রক্ষায় প্রাণপণ লড়াই করতে। তাই দেশকে ভালোবাসা, দেশের উন্নয়নে অবদান রাখা, দেশমাতৃকার জনসাধারণের জন্য কাজ করা প্রতিটি মানুষের দায়িত্ব। উদ্দীপকেও আমরা দেখতে পাই, 'ক' অঞ্চলের জনগণ বিভিন্ন ধর্মের বিশ্বাসী।তারা একই ভাষায় মনের ভাব প্রকাশ করে এবং অভিন্ন সাহিত্য ও সংস্কৃতি লালন করে। অঞ্চলটি স্বাধীনতা যুদ্ধে সকল ধর্ম বর্ণের জনগণ অংশগ্রহণ করে এবং পরাধীনতা হতে মুক্তি লাভ করে। স্বাধীনতা লাভের পরেও সকল শ্রেণীর জনগণ দেশ গড়ার কাজে আত্মনিয়োগ করে, যা দেশপ্রেমকেই নির্দেশ করে। তাই বলা যায় 'ক' অঞ্চলের জনগণ বিভিন্ন ধর্মে বিশ্বাসী হলেও দেশপ্রেম বিষয়টি তাদেরকে ঐক্যবদ্ধ হতে উদ্বুদ্ধ করে।"
        },
        {
          "label": "ঘ",
          "question": "",
          "explanation": "জাতির সৃষ্টির জন্য উদ্দীপকে উল্লেখিত উপাদান গুলো তথা ভাষা ও সংস্কৃতিগত ঐক্য যথেষ্ট নয়। স্থান, কাল ও পরিবেশের ওপর ভিত্তি করে আরও বেশ কিছু উপাদান কার্যকারী ভূমিকা পালন করে থাকে। যখন কোন একটি জনসমাজে অধিকাংশ লোক একই বংশজাত বলে নিজেদের মনে করে তখন তাদের মধ্যে এক ধরনের প্রবল জাতীয় ঐক্যবদ্ধ সৃষ্টি হয় এবং তা তাদেরকে জাতীয়তা বোধে উদ্বুদ্ধ করে জাতির সৃষ্টি তার সহায়তা করে। ভৌগলিক ঐক্য জাতীয়তাবাদের অন্যতম একটি উপাদান। নির্দিষ্ট ভূখণ্ডে অবস্থানকারীরা সহজে জাতীয়তাবাদের উদ্বুদ্ধ হয়ে জাতি গঠনে ভূমিকা রাখে। ধর্মীয় ঐক্য ও জাতির সৃষ্টিতে গুরুত্বপূর্ণ উপাদান হিসেবে কাজ করে। এর ওপর ভিত্তি করে পৃথিবীতে বহু জাতি সৃষ্টি হয়েছে। এছাড়াও জাতির সৃষ্টির জন্য ইতিহাস ও ঐতিহ্যের ঐক্য গুরুত্বপূর্ণ অবদান রাখে। ইতিহাস ও ঐতিহ্যগত ভিন্নতার কারণে বাংলাদেশ স্বাধীন হয়েছিল। জাতীয়তা সৃষ্টির জন্য সবচেয়ে গুরুত্বপূর্ণ এবং মৌলিক উপাদান হলো মনস্তাত্ত্বিক ঐক্য বা ভাবগত ঐক্য। এ ঐক্যের ফলে জাতীয়তাবোধ তৈরি হয় যা পরবর্তীকালে জাতিতে পরিণত হয়। জাতীয় সৃষ্টির জন্য রাজনৈতিক ও অর্থনৈতিক ঐক্যের অবদান ব্যাপকভাবে স্বীকৃত। এছাড়াও জাতি গঠনে আচার ও রীতিনীতি গত ঐক্য এবং সমস্যার্থ্য গুরুত্বপূর্ণ ভূমিকা রাখে। অতএব উপরিউক্ত আলোচনার প্রেক্ষিতে বলা যায়, জাতি গঠনে উদ্দীপকে উল্লিখিত উপাদানগুলোই যথেষ্ট নয়।"
        }
      ]
    }
  ]
}