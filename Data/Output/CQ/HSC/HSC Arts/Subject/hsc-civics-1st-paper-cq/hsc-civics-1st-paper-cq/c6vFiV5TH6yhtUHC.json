{
  "title": "মাইলস্টোন কলেজ, ঢাকা ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "পৌরনীতি সম্পর্কে ই.এম. হোয়াইটের সংজ্ঞাটি লিখো।",
          "explanation": "পৌরনীতি সম্পর্কে ই. এম. হোয়াইটের সংজ্ঞা \"নাগরিকতার সাথে জড়িত সকল প্রশ্ন নিয়ে যে শাস্ত্র আলোচনা করে তাকে পৌরনীতি বলে।\""
        },
        {
          "label": "খ",
          "question": "সুনাগরিকতা সম্পর্কে লেখো।",
          "explanation": "উত্তম নাগরিক হিসেবে ব্যক্তি যে মর্যাদা লাভ করে তাকে সুনাগরিকতা বলে। সুনাগরিকতা নাগরিকের একটি মহৎ গুণ। বুদ্ধি, বিবেক ও আত্মসংযমের মাধ্যমে সুনাগরিকতা অর্জন করা যায়। সুশাসন প্রতিষ্ঠায় সুনাগরিকের গুরুত্ব অধিক।"
        },
        {
          "label": "গ",
          "question": "ওপরের ছকে পৌরনীতি ও সুশাসনের যে চিত্র তুলে ধরা হয়েছে তার স্বরূপ ব্যাখ্যা করো।",
          "explanation": "পৌরনীতি ও সুশাসন নাগরিকতা বিষয়ক বিজ্ঞান। এদিকে লক্ষ রেখে উপরের ছকে নাগরিকতার দুটি দিক উল্লেখ করা হয়েছে। নাগরিকের অতীত, বর্তমান ও ভবিষ্যৎ নিয়ে আলোচনা করে পৌরনীতি ও সুশাসন, নাগরিরকের আচার-আচরণ, রীতি-নীতি, অধিকার-কর্তব্য ও কার্যাবলি এবং তাদের সংশ্লিষ্ট বিভিন্ন সামাজিক, রাজনৈতিক, অর্থনৈতিক ও সাংস্কৃতিক সংগঠন অতীতে কেমন ছিল, বর্তমানে কেমন আছে এবং দৃশ্যমান ভবিষ্যত ও দূর ভবিষ্যতে কেমন হবে তার চিত্র তুলে ধরে পৌরনীতি ও সুশাসন। নাগরিকতা বিষয়ক বিজ্ঞান হিসেবে পৌরনীতি স্থানীয় যেমন: বাংলাদেশের ইউনিয়ন পরিষদ জাতীয় যেমন নাগরিকের অধিকার ও কর্তব্য, আইন, শাসন, বিচার বিভাগীয় রাজনৈতিক দল, সুশাসন, এবং আন্তর্জাতিক যেমন জাতিসংঘ, সার্ক, কমনওয়েলথ প্রভৃতি বিষয়ের চিত্র তুলে ধরা হয়েছে।"
        },
        {
          "label": "ঘ",
          "question": "পৌরনীতি ও সুশাসন পাঠ নাগরিক জীবনকে কীভাবে প্রভাবিত করে? যুক্তি দিয়ে বোঝাও।",
          "explanation": "পৌরনীতি ও সুশাসন নাগরিক জীবনকে বিশেষভাবে প্রভাবিত করে। পৌরনীতি ও সুশাসন পাঠ নাগরিকদের আত্মসংযম, বিবেক, বুদ্ধিমত্তা ইত্যাদি গুণাবলি শিক্ষা দেয় এবং নাগরিক সচেতনতা বৃদ্ধি করে। সামাজিক পরিবেশের সাথে নাগরিক জীবনকে খাপ খাইয়ে নেওয়ার শিক্ষা পৌরনীতি ও সুশাসন পাঠের মাধ্যমে অর্জন করা যায়। তাই উন্নত সামাজিক ও রাষ্ট্রীয় জীবন গঠন করার জন্য পৌরনীতি ও সুশাসনের শিক্ষা অত্যাবশ্যক। পৌরনীতি ও সুশাসন পাঠের মাধ্যমে নাগরিকরা তাদের অধিকার এবং দায়িত্ব-কর্তব্য সম্পর্কে যথার্থ জ্ঞান লাভ করতে পারে। এ বিষয়টি সুনাগরিক সৃষ্টির মাধ্যমে রাষ্ট্রীয় জীবনে শান্তি প্রতিষ্ঠার পাশাপাশি বিশ্বশান্তির পথকেও নিশ্চিত করার শিক্ষা দিয়ে থাকে। পৌরনীতি ও সুশাসন পাঠের মাধ্যমে নাগরিকরা গণতান্ত্রিক রীতিনীতি, মূল্যবোধ প্রভৃতি সম্পর্কে শিক্ষা লাভ করে। এছাড়া পৌরনীতি ও সুশাসন বিষয়ের পাঠ জাতিকে সুযোগ্য নেতৃত্ব গঠনে সহায়তা করে। তাই প্রত্যেক নাগরিকের পৌরনীতি ও সুশাসন সম্পর্কে জ্ঞান থাকা আবশ্যক। : উদ্দীপকে নির্দেশিত বিষয়টি নগর, নগররাষ্ট্র ও সুনাগরিকের গুণাবলি সম্পর্কে সঠিক ধারণা প্রদান করে। যেহেতু নগর, নগররাষ্ট্র ও সুনাগরিকের গুণাবলি সম্পর্কিত আলোচনা পৌরনীতি ও সুশাসনের আলোচ্য বিষয়, সেহেতু বলা যায়, উদ্দীপকে নির্দেশিত বিষয়টি হলো পৌরনীতি ও সুশাসন। আর পৌরনীতি ও সুশাসনের শিক্ষা সামাজিক, রাষ্ট্রীয় ও আন্তর্জাতিক পরিমণ্ডলে ব্যবহৃত হয়। পরিশেষে বলা যায়, পৌরনীতি ও সুশাসনের শিক্ষা নাগরিককে সুনাগরিক হিসেবে গড়ে তোলে এবং জীবনের সকল ক্ষেত্রে সঠিক ভূমিকা পালনে সক্ষম করে তোলে। তাই প্রত্যেক নাগরিকেরই পৌরনীতি ও সুশাসনের জ্ঞান থাকা আবশ্যক। যা নাগরিক জীবনের সকল ক্ষেত্রে ব্যবহার্য।"
        }
      ]
    },
    {
      "number": "2",
      "uddipok": "'ক' রাষ্ট্রের রাজনৈতিক ব্যবস্থায় রাজনীতিবিদগণ জনগণের নিকট দায়বদ্ধ। সেখানকার রাজনৈতিক সংস্কৃতি খুবই ইতিবাচক। বিচার বিভাগ নির্বাহী বিভাগ থেকে স্বাধীন থাকার কারণে জনগণ ন্যায় বিচার পায়।",
      "tag": "MC 23",
      "sub_questions": [
        {
          "label": "ক",
          "question": "সরকার কাকে বলে?",
          "explanation": "রাষ্ট্রের ইচ্ছা-অনিচ্ছা ও বিধিবিধান যে প্রতিষ্ঠানের মাধ্যমে পরিচালিত হয়, তাকে সরকার বলে।"
        },
        {
          "label": "খ",
          "question": "জবাবদিহিতা বলতে কী বোঝায়?",
          "explanation": "জবাবদিহিতা হচ্ছে সম্পাদিত কর্ম সম্পর্কে একজন ব্যক্তির ব্যাখ্যা দানের বাধ্যবাধকতা। রাজনৈতিক জবাবদিহিতা গণতান্ত্রিক রাষ্ট্রের সুশাসনের অন্যতম বৈশিষ্ট্য। রাজনীতিবিদগণ তাদের কর্মকাণ্ডের জন্য জনগণের নিকট দায়বদ্ধ থাকবেন। জবাবদিহিতা নিশ্চিত করতে আইনের প্রয়োজন, যেগুলো নির্বাহী সদস্যদের জবাবদিহি করতে বাধ্য করে। রাজনৈতিক জবাবদিহিতার অপর গুরুত্বপূর্ণ বিষয় হচ্ছে বিরোধী রাজনৈতিক দলের কার্যকরী অংশগ্রহণ।"
        },
        {
          "label": "গ",
          "question": "'ক' রাষ্ট্রে কী ধরনের শাসনব্যবস্থার ইঙ্গিত পাওয়া যায়? ব্যাখ্যা করো।",
          "explanation": "উদ্দীপকে উল্লেখিত 'ক' রাষ্ট্রে গণতান্ত্রিক শাসনব্যবস্থার ইঙ্গিত পাওয়া যায়। গণতান্ত্রিক শাসনব্যবস্থায় জনগণের অধিকার রয়েছে রাষ্ট্রীয় সিদ্ধান্ত গ্রহণ প্রক্রিয়ায় অংশগ্রহণের। যুক্তরাষ্ট্রের সাবেক প্রেসিডেন্ট আব্রাহাম লিংকন বলেছেন- 'গণতন্ত্র হচ্ছে জনগণের শাসন, জনগণ কর্তৃক পরিচালিত শাসন ও জনগণের জন্য শাসনতন্ত্র গণতান্ত্রিক শাসনব্যবস্থায় জনগণ প্রত্যক্ষ কিংবা পরোক্ষভাবে সিদ্ধান্ত গ্রহণ করতে পারে। আধুনিক জাতিরাষ্ট্রের (Nation State) ধারণায় জনগণ প্রতিনিধি নির্বাচনের মাধ্যমে রাষ্ট্রের সিদ্ধান্তগ্রহণ প্রক্রিয়ায় অংশগ্রহণ করে। নির্বাচিত প্রতিনিধিগণ জনগনের পক্ষে অংশগ্রহণ করে এবং জনগণের আশা-আকাঙ্ক্ষার প্রতিফলন ঘটায়। যদি ব্যর্থ হয় জনগণ নির্বাচনের মাধ্যমে প্রতিনিধির পরিবর্তন ঘটায়। তাই নির্বাচন হচ্ছে সিদ্ধান্তগ্রহণ প্রক্রিয়ায় অংশগ্রহণের মাধ্যম।"
        },
        {
          "label": "ঘ",
          "question": "উদ্দীপকে বর্ণিত ব্যবস্থা উন্নয়নের পূর্বশর্ত। তুমি কি একমত? বিশ্লেষণ করো।",
          "explanation": "উদ্দীপকে বর্ণিত শাসনব্যবস্থা তথা 'গণতন্ত্র' উন্নয়নের পূর্বশর্ত, ধারণাটির সাথে আমি একমত। গণতন্ত্র হচ্ছে জনগণের শাসন। তাই জনগণ এই শাসনব্যবস্থাকে মেনে নিয়েছে। গণতন্ত্রে প্রধান দুইটি উপাদান রয়েছে। যথা: (১) সরকারের বৈধতার জন্য সাধারণ নির্বাচনের মাধ্যমে সরকার পরিবর্তন, (২) ব্যক্তিস্বাধীনতা ও আইনের চোখে সকলের সমতার স্বীকৃতি। কোনো দেশের জনগণ যখন নির্বাচনের মাধ্যমে শাসকবর্গকে শাসন করার অধিকার প্রদান করে তখন সরকার তার বৈধ কর্তৃত্ব নিয়ে দেশের সার্বিক কল্যাণ ও উন্নয়নে ভূমিকা রাখতে পারে। জনগণ তখন ঐ গণতান্ত্রিক শাসনব্যবস্থায় নিজেকে গুরুত্বপূর্ণ অংশীদার মনে করে। যদি গণতন্ত্র বিদ্যমান না থাকে তাহলে সরকারের বৈধতা থাকে না এবং জনগণ নিজেদের রাষ্ট্রের অংশীদার ভাবতে পারে না। সরকার তখন নৈতিক শক্তি নিয়ে রাষ্ট্রের সার্বিক উন্নয়নে ভূমিকা রাখতে পারে না। অন্যদিকে গণতন্ত্রে সকলের সমান অধিকার স্বীকৃত। জনগণ যদি মনে করে আমরা সবাই সমান তাহলে সবাই রাষ্ট্রের সার্বিক কল্যাণ ও অগ্রগতিতে নিজেদের নিয়োজিত করে। তখন রাষ্ট্রের সার্বিক কল্যাণ ও অগ্রগতি ত্বরান্বিত হয়। তাই বলা যায় গণতন্ত্র হচ্ছে রাষ্ট্রের সার্বিক কল্যাণ ও অগ্রগতির পূর্বশর্ত।"
        }
      ]
    },
    {
      "number": "3",
      "uddipok": "শিক্ষক শ্রেণিকক্ষে বলেন, একটি রাষ্ট্রের গণতান্ত্রিক ব্যবস্থাকে সুদৃঢ় ও মজবুত করার লক্ষ্যে জনগণের মধ্যে সহমর্মিতা, সহনশীলতা, আত্মসংযম ও শৃঙ্খলাবোধ থাকা প্রয়োজন। কেননা এগুলোর প্রভাবে রাষ্ট্রে ঐক্যবোধ ও আইনের শাসন প্রতিষ্ঠিত হয়।",
      "tag": "MC 23",
      "sub_questions": [
        {
          "label": "ক",
          "question": "স্বচ্ছতা কাকে বলে?",
          "explanation": "যে কোনো ধরনের অনৈতিকতা পরিহার করে নিয়মনীতি মেনে কোন কাজ সুষ্ঠুভাবে সম্পাদন করাকে স্বচ্ছতা বলে।"
        },
        {
          "label": "খ",
          "question": "নৈতিকতা বলতে কী বোঝায়?",
          "explanation": "নৈতিকতা হলো সমাজের বিবেকের সাথে সংগতিপূর্ণ কতকগুলো ধ্যান-ধারণা ও আদর্শের সমষ্টি বা সমাজস্বীকৃত আচরণবিধি। নৈতিকতা মূলত একধরনের মানসিক অবস্থা যা কাউকে অপরের মঙ্গল কামনা এবং ভালো কাজের অনুপ্রেরণা দিয়ে থাকে। নৈতিকতা মানুষের মনে উদ্ভব ও বিকশিত হয় এবং এটিকে লালন করে সমাজ। সত্য কথা বলা, গুরুজনকে মান্য করা, অসহায়কে সাহায্য করা, চুরি, দুর্নীতি থেকে বিরত থাকা এগুলো মানুষের নৈতিকতারই বহিঃপ্রকাশ।"
        },
        {
          "label": "গ",
          "question": "উদ্দীপকে উল্লিখিত বিষয়টি ব্যাখ্যা করো।",
          "explanation": "একটি গণতান্ত্রিক রাষ্ট্রে যে সব লক্ষ্য, উদ্দেশ্যে ও সংকল্প মানুষের সামগ্রিক আচার ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। আমরা জানি যে সহনশীলতা, সহমর্মিতা, আত্মসংযম ও শৃঙ্খলা বোধ গণতান্ত্রিক মূল্যবোধের বিভিন্ন দিক। এ জাতীয় মূল্যবোধের ফলে সমাজে সাম্য, মৈত্রী, ভালবাসা, পরমত সহিষ্ণুতা, পরোপকারিতার কন্দনে আবদ্ধ হয়। ফলে গণতন্ত্রের বন্ধন হয় সুদৃঢ়। উপরের আলোচনা থেকে বলা যায় যে, উদ্দীপকে শিক্ষক শ্রেণিকক্ষে গণতন্ত্রকে সুদৃঢ়করণের জন্য উল্লেখ সহমর্মিতা, সহনশীলতা, আত্মসংযম ও মূল্যবোধেরই অভিন্ন দিক। তাই নিসন্দেহে বলা যায় উদ্দীপকে উল্লিখিত বিষয়টি গণতান্ত্রিক মূল্যবোধ।"
        },
        {
          "label": "ঘ",
          "question": "রাষ্ট্রে সুশাসন প্রতিষ্ঠায় উদ্দীপকে বর্ণিত বিষয়টির প্রভাব বিশ্লেষণ করো।",
          "explanation": "গণতান্ত্রিক রাষ্ট্রে সুশাসন প্রতিষ্ঠায় গণতান্ত্রিক মূল্যবোধের গুরুত্ব অপরিসীম। গণতান্ত্রিক মূল্যবোধ হলো একটি অনুশীলন যার লক্ষ্য হলো রাষ্ট্রের দৃষ্টি দিয়ে নাগরিকদের দেখা নয়, বরং নাগরিকদের দৃষ্টি দিয়ে রাষ্ট্রকে দেখা। গণতান্ত্রিক মূল্যবোধ ব্যতীত সুশাসন প্রতিষ্ঠা অসম্ভব। সে কারণে সুশাসনে গণতান্ত্রিক মূল্যবোধকে গুরুত্ব দেওয়া হয়। আইনের শাসন গণতান্ত্রিক মূল্যবোধের একটি গুরুত্বপূর্ণ উপাদান। আইনের শাসন প্রতিষ্ঠিত হলে ব্যক্তি তার সামাজিক মর্যাদা খুঁজে পাবে এবং অধিকার ও কর্তব্য সম্পর্কে নিশ্চিত হবে। আইনের শাসন সুশাসনেরও গুরুত্বপূর্ণ বৈশিষ্ট্য ও আবশ্যকীয় উপাদান। আইনের শাসন না থাকলে সুশাসন প্রতিষ্ঠিত হয় না। গণতান্ত্রিক মূল্যবোধ সমাজ জীবনকে নিয়ন্ত্রিত ও পরিচালিত করে এবং সামাজিক ঐক্য ও শৃঙ্খলা প্রতিষ্ঠা করে। গণতান্ত্রিক মূল্যবোধ মানুষের নৈতিক গুণাবলি জাগ্রত ও বিকশিত করে। কর্তব্যবোধ গণতান্ত্রিক মূল্যবোধের অন্যতম উপাদান। কর্তব্যবোধ না থাকলে সুশাসনও প্রতিষ্ঠিত হয় না। এজন্যই নাগরিক সচেতনতা ও কর্তব্যবোধকে নাগরিকের অন্যতম গুণ বলা হয়। সরকার ও রাষ্ট্রের জনকল্যাণমুখিতাকে গণতান্ত্রিক মূল্যবোধের উপাদান যেমন মনে করা হয়, তেমনি তা সুশাসনেরও অত্যন্ত প্রয়োজনীয় উপাদান বা বৈশিষ্ট্য মনে করা হয়। এছাড়া জবাবদিহিতা ও দায়বদ্ধতাকে যেমন সুশাসনের বৈশিষ্ট্য বলে চিহ্নিত করা হয়, তেমনি তা মূল্যবোধেরও আবশ্যকীয় উপাদান বলে মনে করা হয়। পরিশেষে বলা যায়, সুশাসন পেতে হলে গণতান্ত্রিক মূল্যবোধের প্রতি শ্রদ্ধাশীল হতে হবে। এজন্যই বলা হয় যে, ব্যক্তিগত, সামাজিক ও রাষ্ট্রীয় জীবনে গণতান্ত্রিক মূল্যবোধ ও সুশাসনের সম্পর্ক খুবই নিবিড়।"
        }
      ]
    },
    {
      "number": "4",
      "uddipok": "রহিমা বেসরকারি প্রতিষ্ঠানে চাকরি করে। মজুরি কম হওয়ায় তার সংসারে অভাব লেগেই থাকে। তাছাড়া উক্ত প্রতিষ্ঠানে চাকরির কোনো সুনির্দিষ্ট নীতিমালা না থাকায় প্রতিনিয়ত সে চাকরি চলে যাওয়ার আতঙ্কে থাকে।",
      "tag": "MC 23",
      "sub_questions": [
        {
          "label": "ক",
          "question": "সাম্য কাকে বলে?",
          "explanation": "যোগ্যতা অনুযায়ী রাষ্ট্রীয় সুযোগ-সুবিধা সমভাবে বণ্টিত হলে তাকে সাম্য বলে।"
        },
        {
          "label": "খ",
          "question": "আইনের শাসন বলতে কী বোঝায়?",
          "explanation": "আইনের শাসন বলতে আইনের চোখে সবার সমান হওয়া এবং সব কিছুর ওপরে আইনের প্রাধান্যের স্বীকৃতিকে বোঝায়। গণতান্ত্রিক রাষ্ট্রের অন্যতম ভিত্তি হচ্ছে আইনের শাসন। এর অর্থ হচ্ছে; ধর্ম-বর্ণ-শ্রেণি এবং ছোট বড় নির্বিশেষে সবাই আইনের কাছে সমান। কেউ বিশেষ মর্যাদার অধিকারী নয়। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে- এটাই আইনের শাসনের বিধান।"
        },
        {
          "label": "গ",
          "question": "উদ্দীপকে বর্ণিত হালিমার ঘটনা কোন ধরনের স্বাধীনতার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপক বর্ণিত হালিমার ঘটনা অর্থনৈতিক স্বাধীনতার সাথে সাদৃশ্যপূর্ণ। অর্থনৈতিক স্বাধীনতা বলতে যোগ্যতা ও দক্ষতা অনুযায়ী জীবিকা নির্বাহের উপযুক্ত অর্থনৈতিক পরিবেশ প্রাপ্তি এবং দৈনন্দিন অভাব ও অনিশ্চয়তা থেকে মুক্তিকে বোঝায়। অধ্যাপক লাস্কির মতে, অর্থনৈতিক স্বাধীনতা বলতে প্রতিনিয়ত বেকারত্বের আশঙ্কা ও আগামীকালের অভাব থেকে মুক্তি এবং দৈনিক জীবিকা অর্জনের সুযোগ-সুবিধাকে বোঝায়। যোগ্যতা ও দক্ষতা অনুযায়ী কাজ পাওয়া, ন্যায্য মজুরি লাভ, বেকার ও বৃদ্ধ বয়সে ভাতা পাওয়ার অধিকার, অক্ষম অবস্থায় রাষ্ট্রের মাধ্যমে প্রতিপালন প্রভৃতি অর্থনৈতিক স্বাধীনতার অন্তর্ভুক্ত। উদ্দীপকে দেখা যায়, বেসরকারি চাকুরীজীবী রহিমাকে যে বেতন দেওয়া হয় তা এতই নগণ্য যে সংসারে অভাব, লেগেই থাকে। তাছাড়া তাঁর প্রতিষ্ঠানে চাকুরীর চাকুরীর কোনো নীতিমালা না থাকায় তিনি সব সময় চাকরী হারানোর অদৃশ্য ভয়ে থাকেন। যেহেতু ন্যায্য মজুরী লাভ, কর্মের নিশ্চয়তা নাগরিকের অর্থনৈতিক স্বাধীনতার অন্তর্ভুক্ত। তাই বলা যায় উদ্দীপকে হালিমার ঘটনা অর্থনৈতিক স্বাধীনতার সাথে সাদৃশ্যপূর্ণ।"
        },
        {
          "label": "ঘ",
          "question": "\"উক্ত স্বাধীনতা ব্যতীত রাজনৈতিক স্বাধীনতা অর্থহীন।\"- বিশ্লেষণ করো।",
          "explanation": "উক্ত স্বাধীনতা অর্থাৎ অর্থনৈতিক স্বাধীনতা ব্যতীত রাজনৈতিক স্বাধীনতা অর্থহীন- কথাটি যথার্থ। জীবনধারণের জন্য প্রয়োজনীয় আর্থিক সুযোগ-সুবিধা লাভের অধিকারকে অর্থনৈতিক স্বাধীনতা বলা হয়। অর্থনৈতিক স্বাধীনতা ছাড়া রাজনৈতিক স্বাধীনতা অর্থহীন হয়ে পড়ে। কেননা ব্যক্তিত্ব বিকাশের জন্য সবার আগে প্রয়োজন অর্থনৈতিক স্বাধীনতা। আর রাষ্ট্রের শাসনকার্যে অংশগ্রহণ করার স্বাধীনতাকে রাজনৈতিক স্বাধীনতা বলা হয়। অধ্যাপক লাস্কির মতে, 'রাষ্ট্রের শাসনকার্যে সক্রিয়ভাবে অংশগ্রহণ করার অধিকারকে রাজনৈতিক স্বাধীনতা বলে'। রাজনৈতিক স্বাধীনতা ব্যক্তির গণতান্ত্রিক অধিকারকে সুপ্রতিষ্ঠিত করে। গণতান্ত্রিক শাসনব্যবস্থায় ভোটদান, নির্বাচনে প্রার্থী হওয়া, সরকারের গঠনমূলক সমালোচনা করা, সরকারি চাকরি লাভ প্রভৃতি রাজনৈতিক স্বাধীনতার অন্তর্ভুক্ত। রাজনৈতিক স্বাধীনতা তখনই অর্জিত হয় যখন অর্থনৈতিক স্বাধীনতা প্রতিষ্ঠিত হয়। অর্থনৈতিক স্বাবলম্বিতা এবং সুযোগ-সুবিধা অর্জন করার মধ্য দিয়ে রাষ্ট্রের নাগরিকরা রাজনৈতিকভাবে সচেতন হয় এবং রাজনৈতিক স্বাধীনতা অর্জনে সচেষ্ট হয়। কিন্তু অর্থনৈতিক স্বাধীনতা প্রতিষ্ঠিত না হলে শুধু রাজনৈতিক স্বাধীনতা দিয়ে সুশাসন প্রতিষ্ঠা করা সম্ভব হয় না। রাষ্ট্রে অর্থনৈতিক স্বাধীনতা থাকলে জনগণ স্বাভাবিক জীবনযাপন করতে পারে। ফলে তারা নিজেদেরকে দেশের রাজনৈতিক কর্মকান্ডে সংশ্লিষ্ট করতে উৎসাহী হয়। সেই সাথে তারা, রাষ্ট্রের প্রতি অর্থনৈতিক দায়িত্ব ও কর্তব্যগুলো যথাযথভাবে পালন করে। সে জন্য রাজনৈতিক স্বাধীনতাকে অর্থবহ করতে হলে অর্থনৈতিক স্বাধীনতা নিশ্চিত করতে হবে। উপরের আলোচনার পরিপ্রেক্ষিতে বলা যায়, অর্থনৈতিক ও রাজনৈতিক উভয় ধরনের স্বাধীনতাই গুরুত্বপূর্ণ। তবে অর্থনৈতিক স্বাধীনতা রাজনৈতিক স্বাধীনতাকে অর্থবহ করে তোলে।"
        }
      ]
    },
    {
      "number": "5",
      "uddipok": "ক' রাষ্ট্রের জনগণ কিছু সুযোগ সুবিধা ভোগ করলেও ব্যক্তি স্বাধীনতার অধিকার, চলাফেলার অধিকার, চিন্তা ও মত প্রকাশের অধিকার, খ্যাতি ও সম্মান লাভের অধিকার থেকে বঞ্চিত। ফলে রাষ্ট্রের জনগণ প্রায়ই আন্দোলন করে তাদের অধিকার আদায়ের চেষ্টা করে।",
      "tag": "MC 23",
      "sub_questions": [
        {
          "label": "ক",
          "question": "কর্তব্য কাকে বলে?",
          "explanation": "সমাজ বা রাষ্ট্রকর্তৃক প্রদত্ত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "অর্থনৈতিক অধিকার বলতে কী বোঝায়?",
          "explanation": "যে অধিকার ব্যক্তিকে অভাব ও দারিদ্র্য থেকে মুক্তি দিয়ে অর্থনৈতিক জীবনের নিরাপত্তা বিধান করে তাকেই অর্থনৈতিক অধিকার বলে। কর্মের অধিকার, ন্যায্য মজুরী লাভের অধিকার, বিশ্রাম বা অবকাশ লাভের অধিকার অর্থনৈতিক অধিকার। অর্থনৈতিক অধিকারের অভাবে অন্যান্য অধিকার অনিশ্চিত হয়ে পড়ে।"
        },
        {
          "label": "গ",
          "question": "উদ্দীপকে উল্লিখিত 'ক' রাষ্ট্রের কোন ধরনের অধিকার থেকে বঞ্চিত? ব্যাখ্যা করো।",
          "explanation": "উদ্দীপকে উল্লেখিত 'ক' রাষ্ট্রের জনগণ সামাজিক অধিকার থেকে বঞ্চিত। সামাজিক অধিকার জনগণের আইনগত অধিকার। জীবনের অধিকার, ব্যক্তি স্বাধীনতার অধিকার, চলাফেরার অধিকার, চিন্তা ও মত প্রকাশের অধিকার, খ্যাতি ও সম্মান লাভের অধিকার প্রভৃতি জনগণের সামাজিক অধিকার। উদ্দীপকে আমরা দেখতে পাই 'ক' রাষ্ট্রের জনগণ কিছু সুযোগ সুবিধা ভোগ করলেও ব্যক্তি স্বাধীনতার অধিকার, চলাফেলার অধিকার, চিন্তা ও মত প্রকাশের অধিকার, খ্যাতি ও সম্মান লাভের অধিকার থেকে তারা বঞ্চিত। যেহেতু উক্ত অধিকারসমূহ সামাজিক অধিকারের মধ্যে পড়ে। তাই আমরা বলতে পারি 'ক' রাষ্ট্রের জনগণ সামাজিক অধিকার থেকে বঞ্চিত।"
        },
        {
          "label": "ঘ",
          "question": "উদ্দীপকে উল্লিখিত অধিকারের নিশ্চয়তা 'ক' রাষ্ট্রের জনগণের জীবনমান উন্নয়নে ইতিবাচক ভূমিকা পালন করে। বিশ্লেষণ করো।",
          "explanation": "উদ্দীপকে উল্লেখিত, অধিকারের' নিশ্চয়তা 'ক' রাষ্ট্রের জনগণের জীবনমান উন্নয়নে ভূমিকা পালন করবে- বিষয়টির সাথে আমি একমত পোষণ করছি। উদ্দীপকে 'ক' রাষ্ট্রের জনগণ সামাজিক অধিকার থেকে বঞ্চিত। বস্তুত, জনগণের প্রত্যেকটি অধিকার পারস্পরিক সম্পর্কযুক্ত। নাগরিক একটি থেকে বঞ্চিত হলে তার প্রভাব পড়ে অন্য অধিকারে। ব্যক্তি স্বাধীনতার অধিকার নাগরিকের অতি গুরুত্বপূর্ণ অধিকার। এই অধিকার প্রাপ্ত হলে 'ক' রাষ্ট্রের জনগণের ব্যক্তিত্বের বিকাশ ঘটবে। সে নিজেকে চিনবে পাশাপাশি সমাজ ও রাষ্ট্রের প্রতি তার দায়বদ্ধতা বাড়বে। উক্ত রাষ্ট্রের জনগণের চলাফেলার অধিকারের নিশ্চয়তা পেলে তারা তাদের কাজ-কর্ম পছন্দ এবং শিক্ষা ও স্বাস্থ্যের উন্নয়নের জন্য যে কোনো স্থানকে বেছে নিতে পারবে। ফলে জীবন মানের উন্নয়ন ঘটবে। চিন্তা ও মত প্রকাশের অধিকার পেলে এ অধিকার কাজে লাগিয়ে 'ক' রাষ্ট্রের জনগণ উন্নয়নে ভূমিকা রাখতে পারবে। খ্যাতি ও সম্মান লাভ প্রত্যেক নাগরিকের সাধনার বস্তু। জনগণ যখন তার কর্মের স্বীকৃতি স্বরূপ খ্যাতি ও সম্মান লাভের অধিকার পাবে তখন তার এ কাজের প্রতি উৎসাহ বৃদ্ধি পাবে পাশাপাশি জনগণও ভাল কাজে উদ্বুদ্য হবে। বস্তুত সামাজিক অধিকার লাভের মাধ্যমে মানুষের আত্মবিকাশ ঘটে। জনগণের মানসিক দিকটি পরিস্ফুটিত হয় নাগরিক হয়ে উঠে সুনাগরিক। তাই 'ক' রাষ্ট্রের জনগণের বঞ্চিত অধিকারগুলো নিশ্চিত হলে তাদের জীবনমান উন্নয়নে ইতিবাচক ভূমিকা রাখবে নিশ্চিতভাবে বলা যায়।"
        }
      ]
    },
    {
      "number": "6",
      "uddipok": "রবিন একটি সংগঠনের সদস্য। সংগঠনটি দেশের স্বার্থ রক্ষায় কাজ করে জনগণের সমর্থন আদায়ের চেষ্টা করে।",
      "tag": "MC 23",
      "sub_questions": [
        {
          "label": "ক",
          "question": "গণতন্ত্র কাকে বলে?",
          "explanation": "যে শাসনব্যবস্থায় রাষ্ট্রের সার্বভৌম ক্ষমতা জনগণের হাতে ন্যস্ত থাকে এবং জনগণ কর্তৃক নির্বাচিত প্রতিনিধিরা শাসনকার্য পরিচালনা করে তাকে গণতন্ত্র বলে।"
        },
        {
          "label": "খ",
          "question": "সমাজতান্ত্রিক সরকার বলতে কী বোঝায়?",
          "explanation": "যে সরকারে উৎপাদন ও বন্টন ব্যবস্থা ব্যক্তি মালিকানার পরিবর্তে রাষ্ট্র কর্তৃক পরিচালিত হয় তাকে সমাজতান্ত্রিক সরকার বলে। সমাজতান্ত্রিক সরকার ব্যবস্থায় শাসকদল ব্যতীত অন্য কোন দলের অস্তিত্ব থাকে না। ব্যক্তিগত সম্পত্তির কোন স্থান এ জাতীয় সরকারের নেই। মূলত এটি একটি অর্থনৈতিক দর্শন।"
        },
        {
          "label": "গ",
          "question": "উদ্দীপকে উল্লিখিত রবিনের সংগঠনটির কার্যাবলি ব্যাখ্যা করো।",
          "explanation": "উদ্দীপকে উল্লেখিত রবিনের সংগঠনটি একটি 'রাজনৈতিক দল'। রাজনৈতিক দল নানাবিধ কার্যাবলী সম্পাদন করে থাকে। আধুনিক প্রতিনিধিত্বমূলক গণতান্ত্রিক শাসনব্যবস্থায় রাজনৈতিক দলকে গণতন্ত্রের ভিত্তি বলা হয়। গণতন্ত্রে রাজনৈতিক দল অগ্রাধিকার ভিত্তিতে জাতীয় সমস্যাগুলো নির্ধারণ করে এবং এগুলো সমাধানের জন্য প্রয়োজনীয় করণীয় জনসম্মুখে উত্থাপন করে। রাজনৈতিক দল সুনির্দিষ্ট আদর্শের ভিত্তিতে পরিচালিত সংগঠন, যার চূড়ান্ত লক্ষ্য রাজনৈতিক ক্ষমতা গ্রহণ। উদ্দীপকের জনাব কামাল হাসান একটি সংগঠনের সদস্য। তার সংগঠনটি নিয়মতান্ত্রিক উপায়ে ক্ষমতায় যাওয়ার চেষ্টা করে। সংগঠনের সদস্যরা সংগঠনের নীতি, আদর্শ ও কর্মসূচি মেনে চলে। এসব রাজনৈতিক দলের বৈশিষ্ট্যকে প্রতিফলিত করে। রাজনৈতিক দল বহুবিধ কার্যাবলি সম্পাদন করে থাকে, যেমন- রাজনৈতিক দল কর্মসূচি প্রণয়ন ও নীতি নির্ধারণ করে জনসমর্থন লাভের চেষ্টা চালায়। দলীয় নীতি ও কর্মসূচির সমর্থনে জনমত গঠন ও প্রকাশ করে। নির্বাচনে অংশগ্রহণের জন্য রাজনৈতিক দলগুলো নিজ নিজ দলের প্রার্থী মনোনয়ন করে এবং প্রার্থীর পক্ষে প্রচার কাজ চালায়। রাজনৈতিক দল ভোটারদের স্বার্থ সংরক্ষণ করে এবং নির্বাচনে সংখ্যাগরিষ্ঠতা অর্জনের মাধ্যমে সরকার গঠন করে। বিরোধী দল সরকারের ভুল-ত্রুটি বা গণবিরোধী পদক্ষেপ সম্পর্কে জনগণকে অবহিত করে। এছাড়াও রাজনৈতিক দল স্বেচ্ছাচার প্রতিরোধ, রাজনৈতিক সামাজিকীকরণ, শান্তিপূর্ণ ও সাংবিধানিক পদ্ধতিতে ক্ষমতা পরিবর্তন, সরকারের বিভিন্ন বিভাগের মধ্যে সংযোগ সাধন প্রভৃতি কাজ সম্পাদন করে থাকে।"
        },
        {
          "label": "ঘ",
          "question": "একটি রাষ্ট্রে সুশাসন প্রতিষ্ঠায় রবিনের সংগঠনটির ভূমিকা মূল্যায়ন করো।",
          "explanation": "একটি রাষ্ট্রের সুশাসন প্রতিষ্ঠায় রবিনের সংগঠন 'রাজনৈতিক দল' গুরুত্বপূর্ণ ভূমিকা রাখে। সরকারের স্বচ্ছতা, জবাবদিহিতা, আইনের শাসন এবং জনগণের অংশ গ্রহণের ভিত্তিতে শাসনকার্য পরিচালনাই সুশাসন। রাজনৈতিক দল বিশেষ করে বিরোধী রাজনৈতিক দল সরকার কী সিদ্ধান্ত নিচ্ছে। কখন নিচ্ছে, কাদের উপস্থিতিতে নিচ্ছে এ বিষয়গুলো জনগণের নিকট তুলে ধরে স্বচ্ছ সরকারের স্বচ্ছতা নিশ্চিত করে। জবাবদিহিতা সুশাসনের প্রাণ। দায়িত্বশীল সরকারী দল এ বিষয়টি মাথায় রেখে তাদের সকল কাজের জন্য জবাবদিতে প্রস্তুত থাকে। অপরদিকে বিরোধী দল সরকারের গঠনমূলক সমালোচনার মাধ্যমে সরকারকে জবাবদিহিতার আওতায় আনে। আইনের শাসন নিশ্চিতকরণে রাজনৈতিক দলের ভূমিকা খুবই গুরুত্বপূর্ণ। রাষ্ট্র আইনের শাসন সুরক্ষায় রাজনৈতিক দল বিশেষ ভূমিকা পালন করে। শাসন কাজে জনগণের অংশগ্রহণের মধ্যদিয়ে সরকার ও জনগণের মধ্যে দূরত্ব কমাতে রাজনৈতিক দলের রয়েছে তাৎপর্য পূর্ণ ভূমিকা। উপরের আলোচনা থেকে বলা যায় যে, সরকার যখনই সুশাসনে আঘাত করতে চায় বিরোধী রাজনৈতিক দলসমূহ জনগণকে সাথে নিয়ে তা মোকাবেলা করার মাধ্যমে সুশাসন নিশ্চিত করে।"
        }
      ]
    },
    {
      "number": "7",
      "uddipok": "J'ক' রাষ্ট্রে আইনের শাসন প্রতিষ্ঠার জন্য জনগণের অংশগ্রহণ নিশ্চিত করার পাশাপাশি সাম্য ও স্বাধীনতা সংরক্ষণ করা হয়। যা রাষ্ট্রের জনগণের রাজনৈতিক সচেতনতা ও দেশপ্রেম বৃদ্ধিতে সহায়ক।",
      "tag": "MC 23",
      "sub_questions": [
        {
          "label": "ক",
          "question": "প্রজাতন্ত্র কাকে বলে?",
          "explanation": "যে শাসন ব্যবস্থা জনপ্রতিনিধি ও শাসকগণ প্রত্যক্ষ বা পরোক্ষভাবে জনগণ কর্তৃক নির্বাচিত হন তাকে প্রজাতন্ত্র বলে।"
        },
        {
          "label": "খ",
          "question": "একনায়কতান্ত্রিক সরকার বলতে কী বুঝায়?",
          "explanation": "একনায়কতন্ত্র হলো এমন এক ধরনের শাসনব্যবস্থা যেখানে সরকারের সমস্ত ক্ষমতা এক ব্যক্তির হাতে কুক্ষিগত থাকে। একনায়কতন্ত্র 'এক জাতি, এক দল ও এক নেতা' এই নীতিতে বিশ্বাসী। এ সরকার ব্যবস্থায় সরকারের বিরুদ্ধাচারণ কঠোর হাতে দমন করা হয়। একনায়কতন্ত্রের বিরুদ্ধে কোনো সমালোচনা সহ্য করা হয় না। এমনকি কোনো রাজনৈতিক সংগঠনও এখানে গড়ে উঠতে দেওয়া হয় না।"
        },
        {
          "label": "গ",
          "question": "উদ্দীপকে উল্লিখিত 'ক' রাষ্ট্রে কোন ধরনের শাসন ব্যবস্থা বিদ্যমান? ব্যাখ্যা করো।",
          "explanation": "উদ্দীপকে উল্লেখিত 'ক' রাষ্ট্রে গণতান্ত্রিক শাসন ব্যবস্থা বিদ্যমান। গণতন্ত্র হলো এমন এক শাসন ব্যবস্থা যেখানে শাসনকার্যে প্রত্যক্ষ বা পরোক্ষভাবে জনগণের অংশ থাকে। শাসন কাজে জনগণের অংশ গ্রহণ নিশ্চিত হলে জনগণ সমাজ ও রাষ্ট্র ভাবনা ইতিবাচক হয়। মানুষ নতুন করে স্বপ্ন দেখে নতুন করে বাঁচতে শেখে এই ধরণের পরিবেশে সাম্য ও স্বাধীনতা রক্ষিত হয়। মানুষের হতাশার যায়গাটি পূর্ণ হয় দেশপ্রেমে। সাম্য ও স্বাধীনতা গণতন্ত্রের মূল। বাণী। উদ্দীপকটি বিশ্লেষণ করলে আমরা দেখতে পাই 'ক' রাষ্ট্রের মূল লক্ষ্য হলো আইনের শাসনের প্রতিষ্ঠায় জন্য জনগণের অংশগ্রহণ নিশ্চিত করার পাশাপাশি স্বাধীনতা ও সাম্য সংরক্ষণ করা হয়। ফলে দেশের জনগণের সচেতনতা ও দেশ প্রেম বৃদ্ধি পায়। উপরের আলোচনায় আমরা দেখতে পাই। আইনের শাসন জনগণের অংশগ্রহণ, সাম্য, স্বাধীনতা, সচেতন জনগণ, দেশ প্রেমের যা বিষয়গুলো ফুটে উঠেছে তা গণতান্ত্রিক শাসন ব্যবস্থারই প্রতিরূপ তাই আমরা বলতে পারি উল্লেখিত 'ক' রাষ্ট্রে গণতান্ত্রিক শাসন ব্যবস্থা বিদ্যমান।"
        },
        {
          "label": "ঘ",
          "question": "সুশাসন প্রতিষ্ঠায় উক্ত শাসন ব্যবস্থার কার্যকারিতা মূল্যায়ন করো।",
          "explanation": "সুশাসন প্রতিষ্ঠায় উক্ত শাসন ব্যবস্থা অর্থাৎ গণতন্ত্র অত্যন্ত সহায়ক ভূমিকা রাখে বলে আমি মনে করি।। সুশাসন হচ্ছে দায়িত্বশীল, অংশগ্রহণমূলক, স্বচ্ছ ও ন্যায়ানুগ শাসনের প্রক্রিয়া। আর গণতন্ত্র বলতে জনগণের প্রত্যক্ষ বা পরোক্ষ অংশগ্রহণের মাধ্যমে গড়ে ওঠা শাসনব্যবস্থাকে বোঝায়। উদ্দীপকে বহুদলীয় ব্যবস্থা, মৌলিক অধিকার, আইনের শাসন, স্বাধীন বিচার বিভাগ, ক্ষমতার বিকেন্দ্রীকরণ, জবাবদিহিতা ইত্যাদির মাধ্যমে গণতন্ত্রকে নির্দেশ করা হয়েছে। গণতান্ত্রিক শাসনব্যবস্থা প্রতিনিধিত্বমূলক হয়। এ শাসন ব্যবস্থার সব স্তরই জনগণের নির্বাচিত প্রতিনিধিদের মাধ্যমে পরিচালিত হয়। এতে জনগণের ক্ষমতায়ন ঘটে। এতে জনকল্যাণের বিষয়টি গুরুত্ব পায় যা সুশাসনের প্রধান লক্ষ্য। তাই সুশাসনের জন্য গণতান্ত্রিক শাসনব্যবস্থা প্রয়োজন। গণতন্ত্রে সার্বভৌম ক্ষমতার উৎস জনগণ। জনগণের ক্ষমতার এই স্বীকৃতি গণতান্ত্রিক শাসন ব্যবস্থার প্রাণস্বরূপ। সুশাসন প্রতিষ্ঠার জন্যও সংবিধানে জনগণের সার্বভৌমত্বের স্বীকৃতি আবশ্যক। আইনের শাসন গণতন্ত্রের একটি, গুরুত্বপূর্ণ বৈশিষ্ট্য। আইনের শাসন ছাড়া রাষ্ট্রে স্বেচ্ছাচারিতা বিরাজ করে। সুশাসনের জন্যও আইনের শাসন অপরিহার্য। দলব্যবস্থা গণতন্ত্রের প্রাণস্বরূপ। বহুদলীয় ব্যবস্থা সরকারের ভূমিকাকে গণমুখী করার ক্ষেত্রে ভূমিকা রাখে। জনগণ ও সরকারের মধ্যে সেতুবন্ধন তৈরি করে। দলব্যবস্থার কার্যকর ভূমিকা ছাড়া সুশাসন চিন্তা করা যায় না। গণতান্ত্রিক শাসনব্যবস্থায় নাগরিকের মৌলিক অধিকার স্বীকৃত। সংবিধানে নাগরিকের মৌলিক অধিকার নিশ্চিত করা হলে তা সুশাসন নিশ্চিত করার ক্ষেত্রেও সহায়ক হয়। আলোচনা শেষে বলা যায়, গণতন্ত্রের বৈশিষ্ট্যসমূহ সুশাসন প্রতিষ্ঠার পথ সুগম করে। আর এ কারণে গণতন্ত্রকে সুশাসন প্রতিষ্ঠায় সহায়ক বলে আমি মনে করি।"
        }
      ]
    },
    {
      "number": "8",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "রাজতন্ত্র কাকে বলে?",
          "explanation": "যে সরকার ব্যবস্থায় রাষ্ট্রপ্রধান উত্তরাধীকার সূত্রে নিয়োগপ্রাপ্ত হন তাকে রাজতন্ত্র বলে।"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝায়?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "ছকে উল্লিখিত 'ক' সরকার সম্পর্কে ব্যাখ্যা করো।",
          "explanation": "ছকে উল্লেখিত 'ক' সরকার হলো এককেন্দ্রিক সরকার ক্ষমতা বণ্টন নীতির উপর ভিত্তি করে সরকারকে এককেন্দ্রিক ও যুক্তরাষ্ট্রীয় এই দুই ভাগে ভাগ করা হয়। যে রাষ্ট্রের শাসন ক্ষমতা একটিমাত্র জাতীয় বা কেন্দ্রীয় সরকারের হাতে পুঞ্জীভূত থাকে তাকে এককেন্দ্রিক সরকার ব্যবস্থা বলে। এককেন্দ্রিক সরকার ব্যবস্থায় প্রাদেশিক সরকার বা স্থানীয় সরকার থাকতে পারে, কিন্তু তারা সবাই কেন্দ্রীয় সরকারের অধীনে থাকে। তারা স্বাধীনভাবে কাজ করতে পারে না। অর্থাৎ এ ব্যবস্থায় একটিমাত্র কেন্দ্র থেকেই রাষ্ট্র পরিচালিত হয়। এককেন্দ্রিক সরকার ব্যবস্থায় আইনসভা হয় এক কক্ষবিশিষ্ট। এতে একক নাগরিকত্ব স্বীকৃত এবং নাগরিকগণ একটিমাত্র কেন্দ্রীয় সরকারের প্রতি আনুগত্য প্রকাশ করে। এ জাতীয় সরকার ব্যবস্থায় জাতীয় সংহতী ও রাষ্ট্রীয় দুকা প্রতিষ্ঠিত হয়। এ ব্যবস্থায় এক কক্ষ বিশিষ্ট্য আইন সভা ও একক নাগরিকত্ব দেখা যায়। ক্ষুদ্র রাষ্ট্রের জন্য এ সরকার ব্যবস্থা বিশেষ উপযোগী।"
        },
        {
          "label": "ঘ",
          "question": "হকে উল্লিখিত 'ক' সরকার ও 'খ' সরকারের মধ্যকার তুলনামূলক বিশ্লেষণ করো।",
          "explanation": "উদ্দীপকের 'ক' ও 'খ' রাষ্ট্রের শাসনব্যবস্থা হলো যথাক্রমে এককেন্দ্রিক ও যুক্তরাষ্ট্রীয় পদ্ধতির। এ দুটি শাসনব্যবস্থা বা সরকার পদ্ধতির মধ্যে বেশকিছু পার্থক্য পরিলক্ষিত হয়। এককেন্দ্রিক শাসনব্যবস্থায় রাষ্ট্রের শাসনক্ষমতা একটিমাত্র কেন্দ্রীয় সরকারের হাতে ন্যস্ত থাকে। ফলে কেন্দ্র থেকে দেশ পরিচালনা করা হয়। উদ্দীপকের 'ক' রাষ্ট্রের শাসনব্যবস্থা এ পদ্ধতির সাথে সাদৃশ্যপূর্ণ। অপরদিকে যুক্তরাষ্ট্রীয় শাসনব্যবস্থায় সরকারের কাজের সুবিধার জন্য কেন্দ্র ও প্রদেশের মধ্যে ক্ষমতা বণ্টন করা হয়। যা উদ্দীপকের 'খ' রাষ্ট্রের শাসনব্যবস্থায় প্রতীয়মান হয়েছে। এককেন্দ্রিক ও যুক্তরাষ্ট্রীয় শাসনব্যবস্থার পার্থক্য নিম্নরূপ- এককেন্দ্রিক শাসনব্যবস্থায় প্রাদেশিক বা আঞ্চলিক সরকারকে শাসনকার্য পরিচালনার জন্য কেন্দ্রীয় সরকারের ওপর নির্ভরশীল হতে হয়। পক্ষান্তরে, যুক্তরাষ্ট্রীয় শাসনব্যবস্থায় কেন্দ্রীয় ও প্রাদেশিক সরকার স্ব স্ব ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। এককেন্দ্রিক শাসনে একক নাগরিকত্ব থাকলেও যুক্তরাষ্ট্রীয় ব্যবস্থায় দ্বৈতনাগরিকতা স্বীকৃত। এককেন্দ্রিক শাসনব্যবস্থায় সংবিধান লিখিত বা অলিখিত হতে পারে কিন্তু যুক্তরাষ্ট্রীয় পদ্ধতিতে লিখিত সংবিধান থাকা বাঞ্ছনীয়। যুক্তরাষ্ট্রীয় শাসনে দ্বৈতকাঠামো থাকে বলে এটি এককেন্দ্রিক শাসনব্যবস্থা অপেক্ষা ব্যয়বহুল। এককেন্দ্রিক শাসনব্যবস্থা ছোট রাষ্ট্রের জন্য এবং যুক্তরাষ্ট্রীয় শাসন পদ্ধতি বড় রাষ্ট্রের জন্য বিশেষভাবে উপযোগী। উপরের আলোচনা থেকে প্রতীয়মান হয় যে, এককেন্দ্রিক ও যুক্তরাষ্ট্রীয় শাসনব্যবস্থার মধ্যে গঠন ও কার্যাবলিজনিত বিভিন্ন, পার্থক্য রয়েছে।"
        }
      ]
    },
    {
      "number": "9",
      "uddipok": "",
      "tag": "MC 23",
      "sub_questions": [
        {
          "label": "ক",
          "question": "দেশপ্রেম কাকে বলে?",
          "explanation": "দেশের প্রতি মমত্ববোধ, অকৃত্রিম ভালোবাসা আবেগ ও অনুভূতিকে দেশপ্রেম বলে।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কী বোঝায়?",
          "explanation": "কেন্দ্র ও প্রদেশের মধ্যে সংবিধানের ভিত্তিতে ক্ষমতা বণ্টনের মাধ্যমে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার ব্যবস্থায় কেন্দ্রীয় সরকার রাষ্ট্রের জাতীয় বিষয়গুলো পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয়সমূহ পরিচালনা করে। প্রাদেশিক সরকারগুলো অভ্যন্তরীণ বিষয়সমূহের বিষয়ে স্বাধীনভাবে আইন প্রণয়ন করে। একেই বলে প্রাদেশিক স্বায়ত্তশাসন কেন্দ্রের সাধারণত ও সকল বিষয়ে কোনরূপ নিয়ন্ত্রণ থাকে না।"
        },
        {
          "label": "গ",
          "question": "ছকে উল্লিখিত 'ক' বিভাগের কার্যাবলি ব্যাখ্যা করো।",
          "explanation": "ছকে উল্লেখিত বিভাগটি আইন বিভাগ। সরকারের তিনটি বিভাগ রয়েছে। এগুলো হলো আইন, শাসন ও বিচার বিভাগ। তাই '?' চিহ্নিত স্থানে আইন বিভাগ হবে। সরকারের তিনটি • বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা সংবিধান রচনা করে এবং প্রয়োজনে তা সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- 'অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উপরের আলোচনার প্রেক্ষিতে বলা যায়, গণতান্ত্রিক শাসনব্যবস্থায় আইনসভার কার্যাবলি অনেক বিস্তৃত এবং এর মর্যাদা ও গুরুত্ব বিশেষভাবে উল্লেখযোগ্য।"
        },
        {
          "label": "ঘ",
          "question": "একটি রাষ্ট্রের জনগণের সার্বিক কল্যাণ নিশ্চিত করবে 'খ' বিভাগের ভূমিকা মূল্যায়ন করো।",
          "explanation": "উদ্দীপকের 'খ' বিভাগ দ্বারা শাসন বিভাগকে বুঝানো হয়েছে। একটি রাষ্ট্রের সার্বিক কল্যাণ নিশ্চিত করণে শাসন বিভাগ গুরুত্বপূর্ণ ভূমিকা পালন করে থাকে। সরকারের যে বিভাগ রাষ্ট্রের শাসনকাজ পরিচালনা করে তাকে নির্বাহী বা শাসন বিভাগ বলা হয়। আইন বিভাগ কর্তৃক প্রণীত আইন বাস্তবায়ন করাই শাসন বিভাগের কাজ। সংসদীয় সরকারে রাষ্ট্রপতি, প্রধানমন্ত্রী, মন্ত্রিপরিষদসহ প্রশাসনিক কাজে নিয়োজিত সকল কর্মচারীই শাসন বিভাগের অন্তর্ভুক্ত। শাসন বিভাগ দেশের অভ্যন্তরে শান্তি-শৃঙ্খলা প্রতিষ্ঠা ছাড়াও সরকারি কর্মচারীদের নিয়োগ, বদলি, পদোন্নতি, অবসর ভাতা প্রদান, বেতন-ভাতাদি নির্ধারণ ও প্রদান, প্রশাসনিক নিয়মাবলি প্রণয়ন, জরুরি আইন ও অধ্যাদেশ প্রভৃতি করে থাকে। অর্থ ব্যয় করার পাশাপাশি এ বিভাগকে অর্থ সংগ্রহও করতে হয়। আইনসভার সম্মতিক্রমে শাসন বিভাগ সাধারণ কর ধার্য, সেবামূলক কাজ সম্পাদন এবং অন্যান্য উপায় অবলম্বন করে অর্থ সংগ্রহ ও তা ব্যয় করে থাকে। সংসদীয় সরকার ব্যবস্থায় শাসন বিভাগ সরাসরি আইন প্রণয়নে অংশগ্রহণ করে থাকে। এছাড়া আধুনিক কল্যাণকর রাষ্ট্রে শাসন বিভাগ জনস্বাস্থ্য, জনশিক্ষা, কৃষি, শিল্প, বাণিজ্য, যোগাযোগ, অর্থনৈতিক পরিকল্পনা প্রণয়ন ও বাস্তবায়ন প্রভৃতি কাজে লিপ্ত হয়। উপরের আলোচনা থেকে বলা যায় যে, একটি রাষ্ট্রের সার্বিক কল্যাণে শাসন বিভাগ গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "'ক' রাষ্ট্রে সরকারের একটি বিভাগ সংবিধানের অভিভাবক হিসেবে কাজ করে এবং ব্যক্তি স্বাধীনতা ও মৌলিক অধিকার রক্ষায় প্রয়োজনীয় পদক্ষেপ গ্রহণ করে।",
      "tag": "MC 23",
      "sub_questions": [
        {
          "label": "ক",
          "question": "সুশাসন কাকে বলে?",
          "explanation": "সরকারের স্বচ্ছতা, জবাবদিহিতা, আইনের শাসন এবং জনগণের অংশগ্রহণের ভিত্তিতে যে শাসন কার্য পরিচালনা করা হয় তাকে সুশাসন বলে।"
        },
        {
          "label": "খ",
          "question": "যুক্তরাষ্ট্রীয় সরকার বলতে কী বোঝায়?",
          "explanation": "কেন্দ্র ও প্রদেশের মধ্যে সংবিধানের ভিত্তিতে ক্ষমতা বণ্টনের মাধ্যমে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার ব্যবস্থায় কেন্দ্রীয় সরকার রাষ্ট্রের জাতীয় বিষয়গুলো পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয়সমূহ পরিচালনা করে। মার্কিন যুক্তরাষ্ট্র, কানাডা, সুইজারল্যান্ড, অস্ট্রেলিয়া, ভারত প্রভৃতি দেশে যুক্তরাষ্ট্রীয় সরকার ব্যবস্থা প্রচলিত রয়েছে।"
        },
        {
          "label": "গ",
          "question": "উদ্দীপকে উল্লিখিত সরকারের বিভাগটি উল্লেখপূর্বক কার্যাবলি ব্যাখ্যা করো।",
          "explanation": "উদ্দীপকে উল্লেখিত বিভাগটি সরকারের বিচার বিভাগ। সরকারের তিন ধরনের কাজের জন্য তিনটি বিভাগ রয়েছে। আইন সংক্রান্ত কাজের জন্য আইন বিভাগ, শাসন সংক্রান্ত কাজের জন্য শাসন বিভাগ এবং বিচার সংক্রান্ত কাজের জন্য বিচার বিভাগ রয়েছে। উক্ত তিন বিভাগের মধ্যে বিচার বিভাগ সরকারের অন্যতম গুরুত্বপূর্ণ বিভাগ। বিচার বিভাগ আইন অনুযায়ী বিচার করে অপরাধীর দণ্ড বিধান করে। বিচার বিভাগ রাষ্ট্রের নাগরিকের ব্যক্তি স্বাধীনতা ও মৌলিক অধিকার রক্ষা করে। বিচার বিভাগ সংবিধানের ব্যাখ্যা করে। সংবিধান, পরিপন্থি কোনো আইন প্রণীত হলে বিচার বিভাগ তা বাতিল করে দেয়। বিচার বিভাগ দুষ্টের দমন ও শিষ্টের পালন করে সমাজে ন্যায়বিচার প্রতিষ্ঠা করে। জনগণের মৌলিক অধিকার রক্ষা, সংবিদানের সুরক্ষার মহান ব্রত নিয়ে বিচার বিভাগ পরিক্ষীত বন্ধুর মত জনগণের পাশে দাঁড়ায়।"
        },
        {
          "label": "ঘ",
          "question": "উদ্দীপকে বর্ণিত বিভাগটি রাষ্ট্রে সুশাসন প্রতিষ্ঠার জন্য অপরিহার্য। -বিশ্লেষণ করো।",
          "explanation": "উদ্দীপকে বর্ণিত বিভাগটি অর্থাৎ বিচার বিভাগ রাষ্ট্রে সুশাসন প্রতিষ্ঠার জন্য অপরিহার্য বলে আমি মনে করি। সুশাসনের অন্যতম প্রধান শর্ত আইনের শাসন। আইনের শাসন কার্যকর হয় বিচার বিভাগের মাধ্যমে। আইনের দৃষ্টিতে সবাই সমান- আইনের শাসনের এই চেতনা ধারণ করে বিচার বিভাগ সকল জনগণের জন্য আইন সমভাবে প্রয়োগের নিশ্চয়তা বিধান করে। ফলে সুশাসন নিশ্চিত হয়। সুশাসন জনগণের মৌলিক অধিকারের প্রতি অতি যত্নশীল। মৌলিক অধিকার প্রদান করে দেশের সংবিধান আর সংবিধানের রক্ষক ও অভিভাবক বিচার বিভাগ। তাই জনগণের মৌলিক অধিকার কোন কারণে লঙ্ঘিত হলে বিচার বিভাগ এক্ষেত্রে শক্ত অবস্থান নেয় এবং মৌলিক অধিকার উদ্ধার করে। স্বচ্ছতা ও জবাবদিহিতা সুশাসনের প্রাণ এক্ষেত্রে সরকারের অন্যান্য বিভাগের স্বচ্ছতা ও জবাবদিহিতা নিয়ন্ত্রণে বিচার বিভাগ বিশেষ ভূমিকা পালন করে। শাসন বিভাগের কোন কর্মসূচী কি এবং আইন বিভাগের প্রণীত কোন আইন যদি সংবিধানের মূল চেতনার পরিপন্তি হয় তবে বিচার বিভাগ তা বাতিল করতে পারে। এভাবে ক্ষমতাসীনদের প্রতি এক ধরণের অদৃশ্য চাপ প্রয়োগ করে বিচার বিভাগ স্বচ্ছতা ও জবাবদিহিতা নিশ্চিত করণের মাধ্যমে সুশাসন প্রতিষ্ঠায় ভূমিকা রাখে।.. সুশাসনের মূল উদ্দেশ্য হলো রাষ্ট্র থেকে দুর্নীতি দর করে সুসম উদয়ন নিশ্চিত করা। এক্ষেত্রে উপরে উল্লেখিত কাজের মধ্যে যে বিচার বিভাগ প্রত্যক্ষ বা পরোক্ষভাবে সুশাসন প্রতিষ্ঠার বিশেষ ভূমিকা রাখে। তাই সুশাসন প্রতিষ্ঠার জন্য বিচার বিভাগ অপরিহার্য।"
        }
      ]
    },
    {
      "number": "11",
      "uddipok": "ব্রিটিশ সাম্রাজ্য থেকে ভারতীয় উপমহাদেশ স্বাধীনতা লাভ করলে দুটি রাষ্ট্রের সৃষ্টি হয়। যদিও রাষ্ট্র দুটি সৃষ্টি হয় জাতীয়তার একটি বিশেষ উপাদানকে ভিত্তি করে। তবে কোনো রাষ্ট্র সৃষ্টিতেই ওই একটি উপাদান যথেষ্ট নয়।",
      "tag": "MC 23",
      "sub_questions": [
        {
          "label": "ক",
          "question": "জাতীয়তার সংজ্ঞা দাও।",
          "explanation": "জাতীয়তা হলো একটি মানসিক ধারণা যা অন্য জনসমাজ থেকে কোনো একটি জনসমাজকে পৃথক করে এবং নিজেদের মধ্যে ঐক্যবোধ তৈরি করে।"
        },
        {
          "label": "খ",
          "question": "মৌলিক অধিকার বলতে কি বোঝায়?",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। এক্ষেত্রে আদালত রায়ের মাধ্যমে সরকারকে ঐসব বঞ্চিত ব্যক্তিদের অধিকার ফিরিয়ে দেওয়ার আদেশ দিতে পারে। বাংলাদেশ সংবিধানের তৃতীয় ভাগে ২৭ থেকে ৪৪ অনুচ্ছেদ পর্যন্ত মৌলিক অধিকার সম্পর্কে সুস্পষ্ট ব্যাখ্যা দেওয়া হয়েছে।"
        },
        {
          "label": "গ",
          "question": "উদ্দীপকে উল্লিখিত রাষ্ট্র দুটি সৃষ্টিতে জাতীয়তার যে উপাদনটি ফুটে উঠেছে তা ব্যাখ্যা করো।",
          "explanation": "উদ্দীপকে উল্লেখিত রাষ্ট্র দুটি সৃষ্টিতে জাতীয়তার যে উপাদান ফুটে উঠেছে তা হলো ধর্মীয় ঐক্য। জাতীয়তার একটি গুরুত্বপূর্ণ উপাদান হচ্ছে ধর্মীয় ঐক্য। জাতীয়তার ধারণা সৃষ্টি এবং তা জোরদার করার ক্ষেত্রে ধর্মীয় ঐক্য একটি শক্তিশালী উপাদান হিসেবে কাজ করে। সাধারণত এক ধর্মাবলম্বী জনগোষ্ঠীর মধ্যে সহজেই ঐক্যভাব জাগ্রত হয়। ধর্মীয় ঐক্যের ওপর ভিত্তি করে বিশ্বের বিভিন্ন অংশে বহুজাতীয় রাষ্ট্রের উদ্ভব ঘটেছে। আমরা জানি যে, ব্রিটিশ সম্রাজ্য থেকে ভারতীয় উপমহাদেশ স্বাধীনতা লাভ করলে পাকিস্তান ও ভারত ইউনিয়ন নামে দুটি রাষ্ট্রের সৃষ্টি হয়। রাষ্ট্র দুটি সৃষ্টির একমাত্র পটভূমি ছিল ধর্মীয় অনুভূতি। তাই মুসলিম সংখ্যাগরিষ্ঠ এলাকা নিয়ে পাকিস্তান ও হিন্দু সংখ্যাগরিষ্ঠ এলাকা নিয়ে ভারত ইউনিয়নের জন্ম হয়। তাই বলা যায় উল্লেখিত রাষ্ট্র দুটি সৃষ্টিতে জাতীয়তার ধর্মীয় ঐক্য উপাদানটি ফুটে উঠেছে।"
        },
        {
          "label": "ঘ",
          "question": "উদ্দীপকের সর্বশেষ বাক্যটি বিশ্লেষণ করো।",
          "explanation": "উদ্দীপকের সর্বশেষ বাক্যটি হলো 'তবে কোনো রাষ্ট্র সৃষ্টিতে ঐ উপাদান যথেষ্ট নয়'। অর্থাৎ ধর্মীয় উপাদান জাতীয়তাবাদের একমাত্র উপাদান নয়। বাক্যটি যথার্থ বলে আমি মনে করি। জাতীয়তার একটি গুরুত্বপূর্ণ উপাদান হলো ধর্মীয় ঐক্য। ধর্মীয় ঐক্যের ভিত্তিতে বিশ্বের বিভিন্ন অংশে জাতি রাষ্ট্র গড়ে উঠেছে। তবে ধর্মীয় ঐক্যই জাতীয়তার একমাত্র উপাদান নয়। ধর্মীয় ঐক্য ছাড়া জাতীয়তার আরো কতগুলো উপাদান রয়েছে। জাতীয়তার অন্যতম গুরুত্বপূর্ণ উপাদান হলো ভৌগোলিক ঐক্য। একই ভূখণ্ডে বহুদিন ধরে বসবাসকারী জনগোষ্ঠীর মধ্যে গভীর ঐক্যবোধ গড়ে ওঠে। বংশগত ঐক্যও জাতীয়তা গঠনে যথেষ্ট প্রভাব বিস্তার করে। বংশগত ঐক্য তথা রক্তের সম্পর্ক মানুষের মধ্যে এমন এক সুদৃঢ় ঐক্যভাব গড়ে তোলে যা জাতি গঠনে গুরুত্বপূর্ণ উপাদান হিসেবে কাজ করে। ইতিহাস ও ঐতিহ্য জাতীয়তার অন্যতম উপাদান। কোনো ভূখণ্ডে বসবাসকারী জনগোষ্ঠী যদি মনে করে যে, তাদের ইতিহাস ও ঐতিহ্য অভিন্ন এবং তারা সুখ-দুঃখ, হাসি-কান্না, গৌরব-গ্লানির সমান অংশীদার তখন সেই জনগোষ্ঠীর মধ্যে জাতীয়তা জাগ্রত হয়। জাতীয়তার আরেকটি উপাদান হলো ভাষা, সাহিত্য ও সাংস্কৃতিক ঐক্য। একই ভাষা, সাহিত্য ও সংস্কৃতি জনসমাজের মধ্যে একাত্মবোধ সৃষ্টি করে। যেমন- ১৯৫২ সালের ভাষা আন্দোলন বাঙালি জাতিসত্তার বিকাশে সহায়তা করেছিল। অর্থনৈতিক ঐক্যও জাতীয়তা গঠনে ভূমিকা রাখে। অভিন্ন অর্থনৈতিক স্বার্থের কারণে কোনো জনসমষ্টি সংঘবদ্ধ ও ঐক্যবদ্ধ হয়। অর্থনৈতিক অধিকার আদায়ে বাংলাদেশের জনগণ পাকিস্তানের বিরুদ্ধে ঐক্যবদ্ধ হয়েছিল। জাতীয়তা গঠনের সবচেয়ে গুরুত্বপূর্ণ ও কার্যকর উপাদান হলো ভাবগত ঐক্য। কোনো একটি জনগোষ্ঠীর মধ্যে অন্যান্য ঐক্য না থাকলেও শুধু ভাবগত ঐক্যের ভিত্তিতে জাতীয়তা গড়ে উঠতে পারে। পরিশেষে বলা যায়, ধর্মীয় ঐক্যই জাতীয়তার একমাত্র উপাদান নয়। এটি ছাড়াও জাতীয়তার আরও উপাদান আছে।"
        }
      ]
    }
  ]
}