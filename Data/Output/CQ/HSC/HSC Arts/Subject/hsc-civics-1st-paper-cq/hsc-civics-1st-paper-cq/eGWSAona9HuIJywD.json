{
  "title": "ঢাকা সিটি কলেজ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "পৌরনীতি ও সুশাসন মূলত 'নাগরিকতা বিষয়ক বিজ্ঞান' নাগরিকের সামাজিক ও রাজনৈতিক কার্যাবলীই পৌরনীতি ও সুশাসনের মুখ্য আলোচ্য বিষয়। পৌরনীতি ও সুশাসনের 'সংজ্ঞা বিশ্লেষণ করলে দেখা যায় যে, নাগরিকের জীবন ও কার্যাবলী যতদূর বিস্তৃত, পৌরনীতি ও সুশাসনের পরিধিও ততদূর প্রসারিত।",
      "tag": "DCC 23",
      "sub_questions": [
        {
          "label": "ক",
          "question": "পৌরনীতি সম্পর্কে এফ.আই. গ্লাউডের সংজ্ঞাটি লেখ।",
          "explanation": "এফ, আই, মাউড (F. 1. Gloud) এর মতে 'যেসব প্রতিষ্ঠান, অভ্যাস, কার্যাবলি ও চেতনার দ্বারা মানুষ রাষ্ট্রীয় বা রাজনৈতিক সমাজের প্রতি দায়িত্ব ও কর্তব্য পালন এবং অধিকার ভোগ করতে পারে, তার অধ্যয়নই হচ্ছে পৌরনীতি।"
        },
        {
          "label": "খ",
          "question": "স্বচ্ছতা বলতে কী বোঝ?",
          "explanation": "সুশাসনের অন্যতম প্রধান বৈশিষ্ট্য হলো স্বচ্ছতা। স্বচ্ছতা হলো এমন একটি বিমূর্ত ধারণা যা দ্বারা মানুষ উপলব্ধি করতে পারে যে, কোনো কর্মকাণ্ড কতটুকু নীতিসঙ্গত বা বৈধ। এককথায় স্বচ্ছতা হলো সুস্পষ্টতা। এটি সুশাসনের একটি অন্যতম প্রধান বৈশিষ্ট্য। সরকারি কর্মকান্ডের স্বচ্ছতা ও জবাবদিহিতার ওপর সুশাসন নির্ভর করে। তাই স্বচ্ছতা তখনই প্রতিষ্ঠিত হবে যখন সরকার তাদের কর্মকাণ্ড, নীতিমালা, সিদ্ধান্ত জনগণকে অবহিত করবে।"
        },
        {
          "label": "গ",
          "question": "উদ্দীপকে উল্লেখিত বিষয়টিকে “নাগরিকতা বিষয়ক বিজ্ঞান\" বলা হয় কেন?",
          "explanation": "উদ্দীপকে উল্লেখিত বিষয় অর্থাৎ পৌরনীতি ও সুশাসন নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে একে নাগরিকতা বিষয়ক বিজ্ঞান বলা হয়। পৌরনীতি ও সুশাসন হচ্ছে সেই শাস্ত্র যা নাগরিক অধিকার ও কর্তব্যের পাশাপাশি নাগরিক জীবনের সাথে জড়িত সকল প্রতিষ্ঠান ও আচরণ সম্পর্কে আলোচনা করে। নাগরিক জীবনের সাথে সংশ্লিষ্ট বিভিন্ন ক্রিয়াকলাপ নিয়ে পৌরনীতি অনুশীলন চালিয়ে যায়। নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতির বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়। উদ্দীপকের বিষয়টি হলো পৌরনীতি ও সুশাসন। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন- পরিবার, সমাজ ও রাষ্ট্রের উৎপত্তি, বিকাশ, কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন। নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগরিকদেরকে বিভিন্ন বিষয়ে অবক্ষয় থেকে রক্ষা করে। পৌরনীতি ও সুশাসন নাগরিকতার সাথে সম্পর্কিত স্থানীয়, জাতীয় এবং আন্তর্জাতিক প্রতিষ্ঠানসমূহ সম্পর্কে আলোচনা করে থাকে।"
        },
        {
          "label": "ঘ",
          "question": "উল্লেখিত বিষয়টি অধ্যয়নের গুরুত্ব বর্ণনা করো।",
          "explanation": "সুনাগরিক হওয়ার জন্য পৌরনীতি ও সুশাসন বিষয়টি অধ্যয়নের গুরুত্ব অপরিসীম। পৌরনীতি ও সুশাসন নাগরিকতা বিষয়ক বিজ্ঞান। তাই একজন নাগরিকের সুনাগরিক হিসেবে গড়ে উঠতে পৌরনীতি ও সুশাসন অধ্যয়ন ও অনুশীলনের গুরুত্ব অপরিসীম। রাষ্ট্রের সব নাগরিকই সুনাগরিক নয়। বুদ্ধি, বিবেক ও আত্মসংযম এই তিনটি গুণসম্পন্ন ব্যক্তিকে সুনাগরিক হিসেবে আখ্যায়িত করা হয়। বুদ্ধিমান নাগরিকরা নিজ পরিবার, সমাজ ও রাষ্ট্রের বহুমুখী সমস্যা চিহ্নিত করে সমাধানের ক্ষেত্রে সঠিক ও কার্যকর সিদ্ধান্ত নিতে পারে। বিবেকবোধসম্পন্ন ব্যক্তি ন্যায়-অন্যায়, সৎ-অসৎ, ভালো-মন্দ অনুধাবন করতে পারে এবং অন্যায় ও অসৎ কর্মকান্ড থেকে নিজেকে বিরত রাখে। এছাড়া রাষ্ট্র প্রদত্ত অধিকার ভোগ করার পাশাপাশি রাষ্ট্রের প্রতি তার দায়িত্ব ও কর্তব্য পালন করে থাকে। আত্মসংযমী ব্যক্তি নিজেকে সকল প্রকার লোভ-লালসার ঊর্ধ্বে রেখে সততা ও নিষ্ঠার সাথে নিজের দায়িত্ব- কর্তব্য পালন করে। পৌরনীতি ও সুশাসন নাগরিকতার অর্থ ও প্রকৃতি, নাগরিকতা অর্জন ও বিলোপ, সুনাগরিকতা, সুনাগরিকতা অর্জনের প্রতিবন্ধকতা ও দূরীকরণের উপায়, নাগরিকের অধিকার ও কর্তব্য ইত্যাদি সম্পর্কে আলোচনা করে। এছাড়া নাগরিকের স্থানীয়, জাতীয় ও আন্তর্জাতিক প্রতিষ্ঠানসমূহের আলোচনাও পৌরনীতি ও সুশাসনের পরিধির অন্তর্ভুক্ত। পৌরনীতি ও সুশাসন বিভিন্ন রাজনৈতিক প্রতিষ্ঠান যেমন- রাষ্ট্র, সরকার, নির্বাচন, রাজনৈতিক দল, জনমত প্রভৃতি নিয়েও আলোচনা করে। এসব বিষয়ের জ্ঞান নাগরিককে সুনাগরিক হিসেবে সামাজিক, জাতীয় ও আন্তর্জাতিক ক্ষেত্রে সঠিক ভূমিকা পালনে সক্ষম করে তোলে। পরিশেষে বলা যায়, সুনাগরিক হওয়ার জন্য পৌরনীতি ও সুশাসন পাঠের কোনো বিকল্প নেই। কেননা সুনাগরিকতার শিক্ষা পৌরনীতি ও সুশাসন বিষয় অধ্যয়ন থেকেই পাওয়া যায়। তাই একথা সত্য যে, সুনাগরিক 'হওয়ার জন্য পৌরনীতি ও সুশাসন বিষয়টির পরিধি সম্পর্কে ধারণা লাভ করা জরুরি।"
        }
      ]
    },
    {
      "number": "2",
      "uddipok": "জন অস্টিনের মতে, আইনের উৎস একটি এবং তা হচ্ছে 'সার্বভৌমের আদেশ।' ওপেনহাইম 'জনমতকেও' আইনের উৎস বলে মনে করেছেন।",
      "tag": "DCC 23",
      "sub_questions": [
        {
          "label": "ক",
          "question": "সাম্য, মৈত্রী, স্বাধীনতা কোন বিপ্লবের শ্লোগান ছিল?",
          "explanation": "সাম্য, মৈত্রী, স্বাধীনতা ফরাসি বিপ্লবের স্লোগান।"
        },
        {
          "label": "খ",
          "question": "মূল্যবোধ বলতে কী বোঝ?",
          "explanation": "মূল্যবোধ এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে। মানুষের সামাজিক সম্পর্ক ও আচার-আচরণ প্রত্যক্ষভাবে নিয়ন্ত্রণের জন্য সব সমাজেই বিভিন্ন ধরনের বিধিনিষেধ প্রচলিত থাকে। এ সব বিধিনিষেধ অর্থাৎ ভালো-মন্দ, ঠিক-বেঠিক সম্পর্কে সমাজের সদস্যদের যে ধারণা তাই হলো মূল্যবোধ। মূল্যবোধ মানুষের জীবনে ঐক্য ও শৃঙ্খলা প্রতিষ্ঠা, সামাজিক জীবনকে সুদৃঢ় করা এবং ব্যক্তি ও সমাজের মধ্যে যথার্থ সম্পর্ক নির্ণয়ে অবদান রাখে।"
        },
        {
          "label": "গ",
          "question": "উদ্দীপকে দু'জন দার্শনিক কর্তৃক উল্লেখিত আইনের উৎস আলোচনা করো।",
          "explanation": "উদ্দীপকের জন অস্টিনের মতে আইনের উৎস হলো সার্বভৌম আদেশ এবং ওপেনহেইমারের মতে আইনের উৎস হলো জনমত। আইন হলো সমাজস্বীকৃত ও রাষ্ট্রকর্তৃক অনুমোদিত নিয়ম-কানুনকে বোঝায় যা মানুষের বাহ্যিক আচরণ নিয়ন্ত্রণ করে। আইন বিভিন্ন উৎস থেকে গৃহীত হয়। সাধারণত যেসকল বিষয়ের রীতি-নীতি, বিধি-বিধানকে আইন হিসেবে গ্রহণ করা হয়েছে তাদেরকে আইনের উৎস বলে। আইনের বিভিন্ন উৎস রয়েছে। সেগুলোর মধ্যে থেকে দুটি গুরুত্বপূর্ণ উৎস হলো আইনসভা ও জনমত। আইনসভাকে আইনের আধুনিক উৎস বলা হয়ে থাকে। বর্তমানে প্রত্যেক দেশের আইনসভা রাষ্ট্রীয় কার্য পরিচালনার জন্য যাবতীয় আইন প্রণয়ন করে। এক্ষেত্রে অবশ্য জনমতকে যথেষ্ট গুরুত্ব দেওয়া হয়। আধুনিক রাষ্ট্র ব্যবস্থায় আইনসভা কর্তৃক প্রণীত আইন রাষ্ট্রীয় আইন হিসেবে স্বীকৃত। আইনসভা প্রণীত আইন সামাজিক মূল্যবোধের প্রতিফলন ঘটায়।জনমত আইনের উৎসের ক্ষেত্রে গুরুত্বপূর্ণ ভূমিকা পালন করে। আইন প্রণয়নের সময় জনমতের প্রতি বিশেষভাবে লক্ষ রেখে প্রণয়ন করা উচিত। বিশিষ্ট আইনজ্ঞ অপেন হেইমার- এর ভাষায়, 'জনমত আইনের অন্যতম উৎস।"
        },
        {
          "label": "ঘ",
          "question": "উক্ত উৎসসমূহ ব্যতীত আইনের অন্যান্য উৎসসমূহ আলোচনা করো।",
          "explanation": "জনমত ও সার্বভৌমত্বের আদেশ বা আইনসভা ছাড়াও আইনের আরো উৎস রয়েছে। প্রথা হলো আইনের প্রাচীন উৎস। এক্ষেত্রে রাষ্ট্র সৃষ্টির পূর্বে সমাজে যেসব স্বীকৃত রীতিনীতি প্রচলিত ছিল তা পরে রাষ্ট্রীয় কর্তৃপক্ষের মাধ্যমে অনুমোদন লাভ করে আইনে পরিণত হয়। ধর্ম আইনের একটি প্রধান উৎস। ধর্মীয় অনুশাসন এবং ধর্মগ্রন্থ হতে আইনের উৎপত্তি হয়ে থাকে। বিচারক অনেক সময় বিচারকালে নতুন নতুন আইন সৃষ্টি করেন। যখন প্রচলিত কোনো আইন দ্বারা কোনো মোকদ্দমার নিষ্পত্তি করা সম্ভব হয় না তখন বিচারকদের নতুন আইন তৈরি করে তার নিষ্পত্তি করতে হয়। এভাবে প্রণীত আইনকে 'বিচারক প্রণীত আইন' বা 'বিচার বিভাগীয় পর্যালোচনা' বলা হয়। প্রখ্যাত আইনবিদদের বিজ্ঞানসম্মত আলোচনাও আইনের অন্যতম একটি উৎস। আইনজ্ঞদের ব্যাখ্যা ও আলোচনা অনেক সময় আইনের প্রকৃত অর্থ প্রকাশ করে। ন্যায়বোধ আইনের অপর একটি মূল্যবান উৎস। বিচারকগণ অনেক সময় বিচারকার্য সম্পন্ন করতে গিয়ে সামাজিক ন্যায়বোধ ও বিচার-বুদ্ধির আশ্রয় গ্রহণ করে থাকেন। বিচারকদের ন্যায়বোধ হতে এভাবে নতুন আইন সৃষ্টি হয়। আধুনিককালে শাসনব্যবস্থার জটিলতার কারণে আইনসভা তার কর্তৃত্বের এক বিরাট অংশ শাসনবিভাগের কর্মকর্তাদের হাতে অর্পণ করে। এছাড়া শাসন বিভাগীয় কর্তৃপক্ষ বিভিন্ন সময়ে স্বীয় ক্ষমতাবলে প্রয়োজনীয় ঘোষণা ও ডিক্রি জারি করে থাকেন। এরূপ জারিকৃত সকল ঘোষণা বা আদেশকে প্রশাসনিক আইন বলা হয়। আইনসভা এবং জনমত ছাড়াও উপরের আলোচিত বিষয়গুলো আইনের উৎস হিসেবে বিবেচিত হয়।"
        }
      ]
    },
    {
      "number": "3",
      "uddipok": "স্বাধীনতা মানুষের জন্মগত অধিকার। কিন্তু স্বাধীনতা অর্জন, যেমন দূরহ প্রক্রিয়া, স্বাধীনতা সংরক্ষণ, ততোধিক গুরুত্বপূর্ণ সমস্যা। 'আইন' স্বাধীনতার শর্ত এবং প্রধান রক্ষাকবচ। তবে স্বাধীনতা রক্ষায় ক্ষমতা স্বতন্ত্রীকরণ নীতি এবং ক্ষমতার বিকেন্দ্রীকরণ নীতিও গুরুত্বপূর্ণ ভূমিকা পালন করে।",
      "tag": "DCC 23",
      "sub_questions": [
        {
          "label": "ক",
          "question": "নৈতিকতা কী?",
          "explanation": "সমাজের বিবেকের সাথে সঙ্গতিপূর্ণ ধ্যানধারণা ও আদর্শের সমষ্টিকে, নৈতিকতা বলে।"
        },
        {
          "label": "খ",
          "question": "মানুষ আইন মান্য করে কেন?",
          "explanation": "সামাজিক, রাজনৈতিক, অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য মানুষ আইন মান্য করে থাকে। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হবস, জেরেমি রেখাম, জন অস্টিন প্রমুখ বলেন, মানুষ আইন মেনে চলে শাস্তির ভয়ে। কেননা আইন ভঙ্গ করলে শাস্তি পেতে হয়। তাই ব্যক্তি ও সমাজ জীবনকে সুন্দর ও সুশৃঙ্খল করে গড়ে তুলতে মানুষের আইন মেনে চলা উচিত।"
        },
        {
          "label": "গ",
          "question": "উদ্দীপকে স্বাধীনতার কোন কোন রক্ষাকবচের কথা উল্লেখ করা হয়েছে?",
          "explanation": "উদ্দীপকে স্বাধীনতার রক্ষাকবচ আইন, ক্ষমতার স্বতন্ত্রীকরণ নীতি এবং ক্ষমতার বিকেন্দ্রীকরণ নীতির কথা উল্লেখ করা হয়েছে। স্বাধীনতাকে যে বিষয়গুলো রক্ষা করে তাই স্বাধীনতার রক্ষাকবচ।আইন স্বাধীনতার অন্যতম শর্ত ও সহায়ক শক্তি এবং প্রধান রক্ষাকবচ। আইনবিয়ীন সমাজে স্বাধীনতা স্বেচ্ছাচারিতার নামান্তর। জন লক বলেন, 'যেখানে আইন নেই; সেখানে স্বাধীনতা থাকতে পারে না'। আইনের নিয়ন্ত্রণ স্বাধীনতাকে পরিপূর্ণ করে। আইন স্বাধীনতার ক্ষেত্রকে প্রসারিত করে। তবে শুধু আইনের উপস্থিতিই যথেষ্ট নয়। স্বাধীনতা সংরক্ষণের জন্য আইনের শাসন অপরিহার্য। ক্ষমতার স্বতন্ত্রীকরণ নাগরিক স্বাধীনতার উল্লেখযোগ্য রক্ষাকবচ। ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা-আইন, শাসন ও বিচার বিভাগের স্বাধীন ও স্বতন্ত্র থেকে নিজ নিজ দায়িত্ব পালন করার প্রীতিকে বোঝায়। আইন বিভাগ, বিচার বিভাগ ও শাসন বিভাগ যদি স্ব স্ব দায়িত্ব পালনের ক্ষেত্রে স্বাধীন থাকে, তবে কোনো বিভাগ দ্বৈরাচারী হতে পারবে না। ফলে ব্যক্তি স্বাধীনতা রক্ষিত হবে। ক্ষমতা বিকেন্দ্রীকরণ বলতে সরকারের শাসন ক্ষমতা অতিমাত্রায় কেন্দ্রীভূত না করে তা বিভিন্ন পেশাগত গোষ্ঠী বা স্থানীয় সংস্থাগুলোর হাতে অর্পণ করাকে বোঝায়। ক্ষমতা বিকেন্দ্রীকরণের ফলে ব্যক্তিস্বাধীনতা অধিক পরিমাণে সংরক্ষিত হয়ে থাকে।"
        },
        {
          "label": "ঘ",
          "question": "উদ্দীপকে উল্লেখিত রক্ষাকবচ ব্যতীত স্বাধীনতার অন্যান্য রক্ষাকবচসমূহ আলোচনা করো।",
          "explanation": "উদ্দীপকে উল্লেখিত স্বাধীনতার রক্ষাকবচ আইন, ক্ষমতার স্বতন্ত্রীকরণ নীতি এবং ক্ষমতার বিকেন্দ্রীকরণ নীতির ছাড়াও আরোকিছু রক্ষাকবচ রয়েছে। আইনের শাসন স্বাধীনতার রক্ষাকবচ। আইনের শাসন বলতে আইনের প্রাধান্যকে বোঝায়। গণতন্ত্র স্বাধীনতার অন্যতম রক্ষাকবচ। গণতান্ত্রিক শাসনব্যবস্থায় শাসন ক্ষমতা জনগণের হাতে ন্যস্ত থাকায় তা জনস্বার্থে পরিচালিত হয়। এই শাসনব্যবস্থায় জনমতের প্রতি শ্রদ্ধা প্রদর্শন করা হয়। এছাড়া জনগণ অধিকার সচেতন থাকার ফলে গণতান্ত্রিক পরিবেশ স্বাধীনতা রক্ষার 'অতন্দ্র প্রহরী' হিসেবে কাজ করে। দায়িত্বশীল শাসনব্যবস্থায় শাসন বিভাগ তার কাজ-কর্মের জন্য আইন বিভাগের কাছে দায়ী থাকবে। এ ধরনের শাসনব্যবস্থায় বিরোধী দল কার্যকর ভূমিকা পালন করে ও গঠনমূলক সমালোচনা করে। তাই সরকার জনগণের স্বাধীনতায় হস্তক্ষেপ করতে সাহস পায় না। স্বাধীন বিচার বিভাগব্যক্তি স্বাধীনতা ও ব্যক্তির অধিকারের রক্ষক ও অবিভাবক হিসেবে কাজ করে। স্বাধীনতা রক্ষা করতে শিক্ষিত জনগণ প্রয়োজন। কেননা শিক্ষিত নাগরিকগণ নিজেদের অধিকার ও কর্তব্য সম্পর্কে সচেতন হয়। স্বাধীনতাকে উপভোগ করতে হলে সরকার ও জনগণের মধ্যে সুসম্পর্ক থাকা আবশ্যক। সংবাদপত্র ও অন্যান্য গণমাধ্যম জনমত গঠনে সহায়তা করে। এ কারণে গণমাধ্যমের স্বাধীনতা একান্ত প্রয়োজন। স্বাধীনতার অন্যতম রক্ষাকবচ হলো নাগরিকদের সতর্ক ও সজাগ দৃষ্টি এবং সদা সতর্ক জনমত। দেশে সৎ ও সুনিপুণ, দূরদৃষ্টিসম্পন্ন, সাহসী ও দৃঢ়চেতা নেতার উপস্থিতি জনগণের স্বাধীনতার রক্ষাকবচ হিসেবে কাজ করে। পরিশেষে বলা যায় স্বাধীনতা রক্ষার জন্য জনগণ সচেতন, সতর্ক ও সচেষ্ট না হলে নিছক আনুষ্ঠানিক পদ্ধতির মাধ্যমে স্বাধীনতা সংরক্ষণ সম্ভব নয়।"
        }
      ]
    },
    {
      "number": "4",
      "uddipok": "'ক' নামক রাষ্ট্রটিতে গণতন্ত্র প্রতিষ্ঠিত হয়েছে। কিন্তু একসময় এখানকার কৃষাঙ্গ শ্রেণি বর্ণবাদের শিকার হয়েছিল। কৃষ্ণাজারা শ্বেতাঙ্গদের সাথে একই স্কুলে পড়তে পারতো না। একই ট্রেনে যাতায়াত করা কিংবা একই মাঠে খেলাধুলা করতে পারত না। কৃষ্ণাঙ্গ ও শ্বেতাঙ্গদের জন্য পৃথক আইন ছিল। এসবের প্রতিবাদের সেখানকার রাজনৈতিক নেতৃবৃন্দ আন্দোলন শুরু করে এবং পরিণামে কারাবরণ করে। অনেক বছর পর এই বৈষম্যের অবসান ঘটে।",
      "tag": "DCC 23",
      "sub_questions": [
        {
          "label": "ক",
          "question": "\"আইন হচ্ছে নিম্নতমের প্রতি ঊর্ধ্বতন রাজনৈতিক কর্তৃত্বের আদেশ\"- কার উক্তি?",
          "explanation": "'আইন হচ্ছে নিম্নতমের প্রতি ঊর্ধ্বতন রাজনৈতিক কর্তৃত্বের আদেশ'।- উক্তি জন অস্টিনের।"
        },
        {
          "label": "খ",
          "question": "অর্থনৈতিক সাম্য বলতে কী বোঝ?",
          "explanation": "রাষ্ট্রের সকল ব্যক্তিকে সমানভাবে অর্থনৈতিক ক্রিয়াকলাপে অংশগ্রহণের সুযোগ প্রদান করাকে অর্থনৈতিক সাম্য বলে। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সকলের মাঝে সমানভাবে ভাগ করে দেওয়া নয়, বরং জাতি- ধর্ম-বর্ণ, নারী-পুরুষ নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থনৈতিক সাম্যের মূলকথা হলো যোগ্যতা অনুযায়ী সমতার ভিত্তিতে সম্পদ ও সুযোগের বণ্টন।"
        },
        {
          "label": "গ",
          "question": "'ক' নামক রাষ্ট্রের নির্ধারিত জনগোষ্ঠী কোন ধরনের সাম্য থেকে বঞ্চিত ছিল? ব্যাখ্যা করো।",
          "explanation": "উদ্দীপকে 'ক' নামক রাষ্ট্রের নির্যাতিত জনগোষ্ঠী সামাজিক সাম্য থেকে বঞ্চিত ছিল। সামাজিক সাম্য বলতে সামাজিক ক্ষেত্রে সকল মানুষ সমান এবং সকলের সমান সুযোগ-সুবিধা ভোগ করাকে বোঝায়। জাতি, ধর্ম, বর্ণ, বংশ, অর্থ ইত্যাদির ভিত্তিতে যখন মানুষের সাথে মানুষের কোনো পার্থক্য করা হয় না, তখন তাকে সামাজিক সাম্য বলা হয়। সামাজিক সাম্য প্রতিষ্ঠা হলে সমাজে কোনোপ্রকার অশান্তি, অন্যায়, বিশৃঙ্খলা থাকবে না। সামাজিক সাম্যই কেবল মানুষে মানুষে ভেদাভেদ দূর করতে সক্ষম। যে সমাজে সামাজিক সাম্য বিদ্যমান সেখানে কে ধনী কে গরিব, কে কোন ধর্মের অধিকারী, কে কোন বংশের অধিকারী এগুলো গৌণ বিষয় হিসেবে পরিগণিত হয় এবং যোগ্যতা অনুযায়ী ব্যক্তি তার সম্মান ও মর্যাদা লাভ করে। উদ্দীপকে বলা হয়েছে 'ক' নামক রাষ্ট্রে একসময় কৃষ্ণাঙ্গ শ্রেণি বর্ণবাদের শিকার হয়েছিল। তারা শ্বেতাঙ্গদের সাথে একই স্কুলে পড়তে পারত না, একই ট্রেনে যাতায়াত করা কিংবা একই মাঠে খেলাধুলা করতে পারত না। কৃষ্ণাঙ্গ ও শ্বেতাঙ্গদের জন্য আলাদা আইন ছিল। এ থেকে বোঝা যায়, 'ক' রাষ্ট্রের কৃষ্ণাঙ্গ জনগোষ্ঠী সামাজিক সাম্য থেকে বঞ্চিত হয়েছিল। সামাজিক সাম্য বলতে সামাজিক অধিকার ও স্বাধীনতা ভোগের ক্ষেত্রে সকলের সমান সুযোগ থাকাকে বোঝায়। অর্থাৎ জাতি, ধর্ম, বর্ণ, নারী-পুরুষ নির্বিশেষে সকল মানুষ সমানভাবে সামাজিক অধিকার ভোগ করলে তাকে সামাজিক সাম্য বলা হয়। উদ্দীপকে বর্ণিত 'ক' রাষ্ট্রটিতে অতীতে শ্বেতাঙ্গরা সমাজের সকল সুযোগ-সুবিধা ভোগ করলেও কৃষ্ণাঙ্গরা শিক্ষা, চলাফেরা ও খেলাধুলার ক্ষেত্রে সমান সুযোগ থেকে বঞ্চিত ছিল। এ ঘটনা থেকে বোঝা যায়, উক্ত রাষ্ট্রে কৃষ্ণাঙ্গরা বর্ণের কারণে অর্থাৎ কালো হওয়ার কারণে সামাজিকভাবে সমান সুযোগ-সুবিধা ও অধিকার থেকে বঞ্চিত হয়েছিল, যা সামাজিক সাম্যের ধারণার সাথে সামঞ্জস্যপূর্ণ নয়।"
        },
        {
          "label": "ঘ",
          "question": "উক্ত সাম্য প্রতিষ্ঠার সাথে সুশাসনের সম্পর্ক মূল্যায়ন করো।",
          "explanation": "সামাজিক সাম্য প্রতিষ্ঠার সাথে সুশাসনের সম্পর্ক অঙ্গাঙ্গিভাবে জড়িত। পৌরনীতি ও সুশাসনে সাম্য বলতে সুযোগ-সুবিধার সমতাকে বোঝায়। সমাজ ও রাষ্ট্রের প্রতিটি সদস্য যখন অনুভব করতে পারে যে, তার অধিকার অন্য কারও চেয়ে কম নয়, সুশাসনের দৃষ্টিকোণ থেকে সে অবস্থাকেই সাম্য বলা হয়। সাম্য সামাজিক, রাজনৈতিক, অর্থনৈতিক, ব্যক্তিগত, আইনগত অর্থাৎ নাগরিক জীবনের সকল ক্ষেত্রেই সমতা প্রতিষ্ঠা করে। আর সুশাসন নিশ্চিত করতে হলে অবশ্যই সবার সামনে যথাযথ সুযোগ-সুবিধার দ্বার উন্মুক্ত রাখতে হবে। এক্ষেত্রে কোনো বৈষম্য করা যাবে না। সামাজিক সাম্যের কারণে জাতি, ধর্ম, বর্ণ নির্বিশেষে প্রত্যেকেই সামাজিক কাজে সমভাবে অংশগ্রহণের সুযোগ পায়। সমাজের সার্বিক উন্নয়নের জন্য সুশাসন অপরিহার্য। কেননা সুশাসন প্রতিষ্ঠিত হলে সামাজিক অধিকার প্রতিষ্ঠা ও সামাজিক সাম্য নিশ্চিত হয়। আবার কোনো সমাজের সামাজিক সাম্য প্রতিষ্ঠিত হলেও সেখানে স্বয়ংকৃতভাবে সুশাসন বিরাজ করে। সুশাসনের ফলে সামাজের সকলে শিক্ষা ও স্বাস্থ্যসেবাসহ অন্যান্য অধিকার নিশ্চিত এবং সামাজিক সাম্য প্রতিষ্ঠিত হয়। সুশাসন প্রতিষ্ঠিত হলে আইনের শাসন নিশ্চিত হয়। আর আইনের শাসন নিশ্চিত হলে সামাজিক সাম্য বিদ্যমান থাকে এবং সবাই সমান সুবিধা ভোগ করে। এক্ষেত্রে সবার সামাজিক মর্যাদা একই রকম হয় এবং সমাজজীবনে কোনো বৈষম্য থাকে না। আলোচনা শেষে বলা যায়, সামাজিক সাম্য প্রতিষ্ঠার সাথে সুশাসন অন্তরজাভাবে জড়িত।"
        }
      ]
    },
    {
      "number": "5",
      "uddipok": "",
      "tag": "DCC 23",
      "sub_questions": [
        {
          "label": "ক",
          "question": "কত তারিখে আন্তর্জাতিক মানবাধিকার দিবস পালিত হয়?",
          "explanation": "বিশ্ব মানবাধিকার দিবস প্রতিবছর ১০ ডিসেম্বর পালিত হয়।"
        },
        {
          "label": "খ",
          "question": "নাগরিকের দু'টো কর্তব্য বর্ণনা করো।",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে নাগরিক কর্তব্য বলে। নাগরিকগণ রাষ্ট্র থেকে অনেক সুযোগ-সুবিধা বা অধিকার পেয়ে থাকে। তাই রাষ্ট্রের প্রতি নাগরিকদের কিছু দায়িত্ব পালন করতে হয়। সেগুলোর মধ্যে দুটি কর্তব্য হলো- নৈতিক ও আইনগত কর্তব্য। নাগরিকের নীতিবোধ থেকে উদ্ভূত যেসব কর্তব্য সেগুলো হচ্ছে নৈতিক কর্তব্য। আর রাষ্ট্রীয় আইন দ্বারা যেসব কর্তব্য আরোপিত ও কার্যকর করা হয় সেগুলো হচ্ছে নাগরিকের আইনগত কর্তব্য। রাষ্ট্রের প্রতি আনুগত্য প্রকাশ, কর প্রদান, ভোট প্রয়োগ ইত্যাদি আইনগত কর্তব্যের অন্তর্ভুক্ত।"
        },
        {
          "label": "গ",
          "question": "১নং বক্সে যে বিষয়টির উল্লেখ আছে তার সাথে মানবাধিকারের পার্থক্য দেখাও।",
          "explanation": "১নং বক্সে যে বিষয়টি উল্লেখ আছে তার সাথে অর্থাৎ অধিকার বা মৌলিক অধিকারের সাথে মানবাধিকারের বেশকিছু পার্থক্য রয়েছে। মানবাধিকার বলতে বিশ্বের নাগরিক হিসেবে নাগরিকগণ আন্তর্জাতিকভাবে স্বীকৃত যে সকল অধিকার ভোগ করে সেগুলোকে বোঝায়। আর মৌলিক অধিকার বলতে সেই সকল অধিকারকে বোঝায় যা সার্বভৌম রাষ্ট্রের সংবিধানে সন্নিবেশিত ও বলবৎযোগ্য। মানবাধিকারের উৎস হলো আন্তর্জাতিক সংস্থা জাতিসংঘ। অপরদিকে, মৌলিক অধিকারের উৎস হলো সার্বভৌম রাষ্ট্রের সংবিধান। মানবাধিকারের রক্ষক হলো জাতিসংঘ। আর মৌলিক অধিকারের রক্ষক রাষ্ট্র এবং সংবিধান। মানবাধিকারের পরিধি বিশ্বব্যাপী বিস্তৃত। আর মৌলিক অধিকারের পরিধি নিজ রাষ্ট্রে সীমাবদ্ধ। মৌলিক অধিকারের চেয়ে মানবাধিকারের পরিধি ব্যাপক ও বিস্তৃত। জাতিসংঘভুক্ত প্রতিটি রাষ্ট্র একই ধরনের মানবাধিকারের প্রতি শ্রদ্ধা জ্ঞাপন করতে এবং তা রক্ষা করতে বাধ্য। আর এক রাষ্ট্রের স্বীকৃত মৌলিক অধিকার অন্য রাষ্ট্র অপেক্ষা ভিন্নতর হতে পারে। মানবাধিকার আন্তর্জাতিক অধিকার। আর মৌলিক অধিকার রাষ্ট্রীয় বা স্থানীয় অধিকার। মানবাধিকার বিকাশ লাভ করে আন্তর্জাতিক চেতনাবোধ থেকে। কিন্তু মৌলিক অধিকার বিকাশ লাভ করে রাষ্ট্রীয় চেতনাবোধ থেকে। মানবাধিকার কার্যকর করা সহজ নয়। পক্ষান্তরে মৌলিক অধিকার অনেকটা সহজে কার্যকর করা যায়। মানবাধিকার অপেক্ষা মৌলিক অধিকার অনেকটা সুস্পষ্ট ও সুনির্দিষ্ট। ব্যক্তি নিজ রাষ্ট্রে নিরাপত্তা বোধ না করলে মানবাধিকার বলে অন্য রাষ্ট্রে আশ্রয় গ্রহণ করতে পারে। কিন্তু মৌলিক অধিকার ব্যক্তিকে সে সুযোগ প্রদান করে না। বস্তুত মানবাধিকার ও মৌলিক অধিকারের মধ্যে প্রকৃতিগত কিছু পার্থক্য লক্ষ করা গেলেও উভয়েরই উদ্দেশ্য ব্যক্তির কল্যাণ সাধন করা।"
        },
        {
          "label": "ঘ",
          "question": "২নং বক্সে যে অধিকার বসবে সে অধিকারসমূহ কী কী উল্লেখ করো।",
          "explanation": "২নং বক্সে যে অধিকার বসবে তা হলো আইনগত অধিকার। অধিকারকে প্রধানত দুই ভাগে ভাগ করা যায়। যথাঃ আইনগত অধিকার ও নৈতিক অধিকার। রাষ্ট্রকর্তৃক স্বীকৃত ও অনুমোদিত অধিকারকে আইনগত অধিকার বলা হয়। আইনগত অধিকারের পিছনে রাষ্ট্রের সার্বভৌম কর্তৃত্ব থাকে। এ অধিকার ভক্ত্যকারীকে রাষ্ট্রীয় আইন অনুযায়ী শাস্তি দেওয়া হয়। জীবন ধারণের অধিকার, সম্পত্তি লাভের অধিকার, শিক্ষার অধিকার, চাকরি লাভের অধিকার ইত্যাদি আইনগত অধিকারের অন্তর্ভুক্ত। আইনগত অধিকারকে আবার কয়েকটি ভাগে ভাগ করা হয়। যেমন- সামাজিক অধিকার, রাজনৈতিক অধিকার, অর্থনৈতিক অধিকার, সাংস্কৃতিক অধিকার ইত্যাদি। সামাজিক অধিকার বলতে সেসব অধিকারকে বোঝায় যেগুলো সমাজে সভ্য জীবনযাপন করতে সাহায্য করে এবং যা জীবন সংরক্ষণ ও নিরাপত্তার জন্য একান্তভাবে অপরিহার্য। জীবনধারণের অধিকার, চলাফেরার অধিকার, মতামত প্রকাশের অধিকার, সংবাদপত্রের স্বাধীনতার অধিকার, সভা- সমিতির অধিকার, ধর্মীয় অধিকার, আইনের চোখে সমান অধিকার, পরিবার গঠনের অধিকারপ্রভৃতি সামাজিক অধিকারের অন্তর্ভুক্ত। রাজনৈতিক অধিকার, হলো সেসব অধিকার যেগুলোর মাধ্যমে সুনাগরিকরা রাষ্ট্র পরিচালনায় অংশগ্রহণ করে। ভোট প্রদানের অধিকার, নির্বাচিত হওয়ার অধিকার, আইনসভার সদস্য হওয়ার অধিকার প্রভৃতি রাজনৈতিক অধিকারের অন্তর্ভুক্ত। অর্থনৈতিক অধিকার হলো সেইসব অধিকার যেগুলো অভাব-অনটন ও অনিশ্চয়তা থেকে মুক্তি দিয়ে মানুষের জীবনকে সুখ- স্বাচ্ছন্দ্যপূর্ণ ও নিরাপদ করে তোলে। অতএব বলা যায়, আইনগত অধিকার উপভোগের মাধ্যমেই ব্যক্তির ব্যক্তিত্ব বিকাশ সম্ভব হয়। তাই রাষ্ট্রের লক্ষ্য হলো নাগরিকদের অধিকার উপভোগের অনুকূল পরিবেশ সৃষ্টি করা।"
        }
      ]
    },
    {
      "number": "6",
      "uddipok": "হিরন, কিরন ও মিরন তিন ভাই। রাজনৈতিক আদর্শের ক্ষেত্রে তিন ভাইয়ের মধ্যে কিছুটা পার্থক্য বিদ্যমান। হিরন সমাজতান্ত্রিক রাষ্ট্রের আদলে একদলীয় ব্যবস্থায় বিশ্বাসী, কিরন দ্বি-দলীয় ব্যবস্থায় বিশ্বাসী এবং মিরন বহুদলীয় ব্যবস্থায় বিশ্বাসী। তবে তারা তিনজনই একমত যে, সব ধরনের শাসনব্যবস্থাতেই রাজনৈতিক দলের গুরুত্ব অপরিসীম।",
      "tag": "DCC 23",
      "sub_questions": [
        {
          "label": "ক",
          "question": "বাংলাদেশে কোন ধরনের দল ব্যবস্থা প্রচলিত আছে?",
          "explanation": "বাংলাদেশে বহুদলীয় ব্যবস্থা প্রচলিত রয়েছে।"
        },
        {
          "label": "খ",
          "question": "উপদল কী?",
          "explanation": "দলের কিছু সদস্য দলীয় নীতি ও কর্মসূচির কোনো ক্ষেত্রে দ্বিমত পোষণ করে; কিংবা ক্ষুদ্র ব্যক্তি ও গোষ্ঠীস্বার্থ উদ্ধারে ঐক্যবদ্ধ হলে তাকে উপদল বলে। কোনো রাজনৈতিক দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয় তখন তাকে উপদল বলে। উপদল রাজনৈতিক দলের একটি খন্ডিত রূপ। এর কাঠামো, কর্মসূচি ও লক্ষ্য সংকীর্ণ।"
        },
        {
          "label": "গ",
          "question": "উদ্দীপকে তিন ভাই যে সংগঠনিক গুরুত্বের বিষয়ে একমত, তার সাথে স্বার্থবাদী গোষ্ঠীর পার্থক্য তুলে ধরো।",
          "explanation": "উদ্দীপকে তিন ভাই রাজনৈতিক দলের গুরুত্বের বিষয়ে একমত; রাজনৈতিক দলের সাথে স্বার্থবাদী বা চাপসৃষ্টিকারী গোষ্ঠীর পার্থক্য রয়েছে। উদ্দীপকের হিরন, কিরন ও মিরনের রাজনৈতিক আদর্শগত পার্থক্য থাকলেও তিনজনই রাজনৈতিক দলের সদস্যা। আর রাজনৈতিক দল ও চাপসৃষ্টিকারী গোষ্ঠীর মধ্যে পার্থক্য রয়েছে। রাজনৈতিক দল বলতে এমন এক সংগঠিত জনসমষ্টিকে বোঝায় যারা কতিপয় নীতিমালার ভিত্তিতে একত্রিত হয় এবং নিয়মতান্ত্রিক উপায়ে সরকারি ক্ষমতা দখলের চেষ্টা করে। অপরদিকে চাপসৃষ্টিকারী গোষ্ঠী এমন একটি জনসমষ্টি যার সদস্যরা সমজাতীয় মনোভাব এবং স্বার্থের বন্ধনে আবদ্ধ, ক্ষমতা দখলের কোনো উদ্দেশ্য তাদের নেই। বরং তাদের উদ্দেশ্য হলো গোষ্ঠীর স্বার্থোদ্ধার। রাজনৈতিক দল ও চাপসৃষ্টিকারী গোষ্ঠীর মধ্যে কিছু ক্ষেত্রে মিল থাকলেও উভয়ের মধ্যে যথেষ্ট পার্থক্য রয়েছে। উভয়ের মধ্যে উৎপত্তি, লক্ষ্য বা উদ্দেশ্য এবং কর্মসূচির মধ্যে পার্থক্য লক্ষ করা যায়। রাজনৈতিক দলের সামনে বৃহৎ জাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা দুর্বল। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু, চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। আবার, রাজনৈতিক দল নির্বাচনে অংশগ্রহণ করে। কিন্তু, চাপসৃষ্টিকারী গোষ্ঠী তা করে না।"
        },
        {
          "label": "ঘ",
          "question": "উক্ত সংগঠনটির ভূমিকা গণতান্ত্রিক শাসনব্যবস্থার প্রেক্ষিতে মূল্যায়ন করো।",
          "explanation": "গণতান্ত্রিক শাসনব্যবস্থার প্রেক্ষিতে রাজনৈতিক দলের গুরুত্ব অপরিসীম। গণতন্ত্র ও রাজনৈতিক দল পরস্পর ওতপ্রোতভাবে জড়িত। রাজনৈতিক দলকে গণতন্ত্রের ভিত্তি বলে অভিহিত করা হয়। গণতান্ত্রিক ব্যবস্থা সংরক্ষণে রাজনৈতিক দল সক্রিয় এবং গঠনমূলক ভূমিকা পালন করে। রাজনৈতিক দল সংখ্যাগরিষ্ঠের শাসনের ধারণাকে বাস্তবে পরিণত করে। উদ্দীপকে দেখা যায়, আধুনিক গণতান্ত্রিক রাজনৈতিক ব্যবস্থায় জনগণ তাদের স্বার্থ সম্পর্কে চিন্তিত নয়। কারণ তারা জানে তাদের পক্ষে তাদের স্বার্থগুলো নিয়ে কিছু সংগঠন খুবই তৎপর রয়েছে। এসব বিষয় রাজনৈতিক দলের কার্যক্রমকেই প্রতিফলিত করে। যা গণতন্ত্র প্রতিষ্ঠায় গুরুত্বপূর্ণ ভূমিকা রাখে। রাজনৈতিক দল নির্বাচনের সময় দলীয় প্রার্থী মনোনয়ন, মনোনীত প্রার্থীর সমর্থনে প্রচারণা ও ভোটারদের স্বার্থ সংরক্ষণ করে। ক্ষমতাসীন দল নির্বাচনি প্রচারণার সময় প্রদত্ত প্রতিশ্রুতি অনুসারে যথাযথভাবে সরকার পরিচালনায় সচেষ্ট হয়, যা গণতন্ত্রকে সুসংহত করে। অপরদিকে, বিরোধী দল ক্ষমতাসীন দলের কর্মকাণ্ডে অসংগতি পেলে গঠনমূলক সমালোচনা করে গণতন্ত্রকে ত্বরান্বিত করে। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা-বিবৃতি ও প্রচারের মাধ্যমে সেরূপ জনমত সৃষ্টি করে। গণতান্ত্রিক শাসনব্যবস্থায় বিভিন্ন জনগোষ্ঠী রাজনৈতিক দলগুলোর মাধ্যমেই নিজেদের দাবি সরকারের নিকট তুলে ধরে। এভাবে রাজনৈতিক দল গণতন্ত্র প্রতিষ্ঠায় সক্রিয় ভূমিকা পালন করে। 'পরিশেষে বলা যায়, আধুনিক গণতন্ত্র হলো পরোক্ষ বা প্রতিনিধিত্বমূলক গণতন্ত্র। আর প্রতিনিধিত্বমূলক গণতন্ত্রের মূলভিত্তিই হলো রাজনৈতিক দল। রাজনৈতিক দলগুলোই তাদের কর্মকাণ্ডের মাধ্যমে গণতান্ত্রিক ধারা অব্যাহত রাখে।"
        }
      ]
    },
    {
      "number": "7",
      "uddipok": "মাসুদ সাহেব একজন জনপ্রিয় নেতা। তিনি অতি সহজেই তার ব্যক্তিত্বের মাধ্যমে, জনগণকে আকৃষ্ট করতে পারেন। জনগণ তাকে অন্ধভাবে বিশ্বাস করে। তিনি শিক্ষিত, অভিজ্ঞতাসম্পন্ন এবং দায়িত্বশীল।",
      "tag": "DCC 23",
      "sub_questions": [
        {
          "label": "ক",
          "question": "চাপ সৃষ্টিকারী গোষ্ঠীর প্রধান লক্ষ্য কোনটি?",
          "explanation": "গোষ্ঠী স্বার্থ উদ্ধারই চাপসৃষ্টিকারী গোষ্ঠীর মূল লক্ষ্য।"
        },
        {
          "label": "খ",
          "question": "রাজনৈতিক দল বলতে কী বোঝ?",
          "explanation": "রাজনৈতিক দল বলতে বোঝায় নীতি বা আদর্শের সমর্থনে সংগঠিত সংঘ বিশেষ, যা সাংবিধানিক উপায়ে সরকার গঠন ও পরিচালনার চেষ্টা করে। আধুনিক গণতান্ত্রিক শাসনব্যবস্থায় রাজনৈতিক দল অপরিহার্য। জনপ্রতিনিধিত্বমূলক গণতন্ত্রের মূল ভিত্তিই হলো রাজনৈতিক দল। রাজনৈতিক দল জনসাধারণকে সংঘবন্ধ করার মাধ্যমে দলের নীতি বাস্তবায়ন করে এবং বিভিন্ন রাজনৈতিক কর্মসূচি প্রণয়ন করে। রাজনৈতিক দলের প্রধান লক্ষ্য হচ্ছে সাংবিধানিকভাবে রাষ্ট্র ক্ষমতা গ্রহণ, পরিচালনা, নিজেদের নির্বাচনি কর্মসূচি বাস্তবায়ন, ধর্ম-বর্ণ-শ্রেণি, নারী-পুরুষ নির্বিশেষে সকলের মজালের জন্য কাজ করা।"
        },
        {
          "label": "গ",
          "question": "উদ্দীপকে মাসুদ সাহেবের নেতৃত্বের ধরন উল্লেখ করে তার নেতৃত্বের গুণাবলিগুলো উল্লেখ করো।",
          "explanation": "নিম্নের অনুরুপ: উদ্দীপকে জাতির জনক বঙ্গবন্ধু শেখ মুজিবুর রহমানের যে বিশেষ নেতৃত্বের পরিচয় মেলে তা হলো সম্মোহনী নেতৃত্ব। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আব্দুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে জাতির জনক বঙ্গবন্ধু শেখ মুজিবুর রহমানের ঐতিহাসিক ৭ই মার্চের ভাষণের অংশবিশেষ উল্লেখ করা হয়েছে। এ ভাষণে উদ্বুদ্ধ হয়েই বাঙালিরা স্বাধীনতা সংগ্রামে ঝাঁপিয়ে পড়ে এবং দীর্ঘ নয় মাস সশস্ত্র সংগ্রামের মাধ্যমে ১৯৭১ সালের ১৬ই ডিসেম্বর চূড়ান্ত বিজয় অর্জন করে। বঙ্গবন্ধু শেখ মুজিবুর রহমানের এরূপ নেতৃত্ব সম্মোহনী নেতৃত্বেরই পরিচায়ক।"
        },
        {
          "label": "ঘ",
          "question": "উক্ত গুণাবলী ব্যতীত নেতৃত্বের অন্যান্য গুণাবলিগুলো উল্লেখ করো।",
          "explanation": "শিক্ষা, অভিজ্ঞতাএবং দায়িত্বশীল গুণ ছাড়া নেতৃত্বের আরো অনেক গুণাবলি রয়েছে। নেতৃত্ব প্রদান সহজ কাজ নয়; যে কেউ ইচ্ছা করলেই সমাজে নেতৃত্ব প্রদান করতে পারে না। কেবল নেতৃত্ব প্রদানের ন্যায় যোগ্যতাসম্পন্ন ব্যক্তিগণই নেতৃত্ব প্রদানে সক্ষম। নেতৃত্ব প্রদানের জন্য নেতাকে বেশ কিছু গুণের অধিকারী হতে হয়। নেতাকে আত্মবিশ্বাসে বলীয়ান হতে হবে; অন্যথায় অন্যের মনে বিশ্বাস সৃষ্টি করা যাবে না। নেতৃত্বের অপরিহার্য গুণ হলো কঠোরতা ও কোমলতা। পরিস্থিতির প্রয়োজনে নেতাকে পুষ্পের ন্যায় কোমল হতে হবে, আবার কখনো কখনো কঠিন নীতি অবলম্বন করতে হবে। যোগ্য নেতৃত্বের অপরিহার্য গুণ হলো নিরপেক্ষতা। সকলের প্রতি সমান আচরণ - করবেন। একজন নেতাকে অবশ্যই দেশপ্রেমিক হতে হবে। নেতার অপরিহার্য গুণ হলো তার ব্যক্তিত্ব। নেতাকে অবশ্যই সুদৃঢ় ব্যক্তিত্বের অধিকারী হতে হবে। ব্যক্তিত্বহীন নেতার পক্ষে নেতৃত্ব প্রদান কিছুতেই সম্ভব নয়। নেতাকে হতে হবে উদার' ও বিশাল হৃদয়ের অধিকারী। সংকীর্ণমনা ও স্বার্থপর ব্যক্তির পক্ষে নেতৃত্ব প্রদান করা সম্ভব নয়। নেতৃত্বের জন্য 'পারদর্শিতা একান্ত প্রয়োজন। নেতৃত্ব দিতে হলে যেকোনো ব্যক্তিকে অবশ্যই গভীর জ্ঞানী হতে হবে। দূরদৃষ্টিসম্পন্ন নেতার পক্ষেই এ লক্ষ্য অর্জন করা সম্ভব। যেকোনো মুহূর্তে এবং জরুরি অবস্থায় দ্রুত ও সঠিক সিদ্ধান্ত গ্রহণের নিমিত্তে নেতাকে উপস্থিত বুদ্ধিসম্পন্ন হতে হবে। উত্তম নেতা অবশ্যম্ভাবীরূপে একজন উত্তম রক্তা। সংযম ও সহনশীলতা নেতৃত্বের একটি বিশেষ গুণ। নেতাকে অবশ্যই সংযমী হতে হবে। নেতৃত্বের কাজ সুচারুরূপে সম্পন্ন করার জন্য দৃঢ় প্রেষণা থাকতে হবে। পরিশেষে বলা যায়, নেতৃত্ব হচ্ছে কোনো নেতার গুণবিশেষ। এ গুণাবলি অপরকে প্রভাবিত ও পরিচালিত করে অভীষ্ট লক্ষ্য অর্জনে সহায়তা করে। নেতার সাফল্য, স্বীকৃতি, আত্মসম্মান ও ক্রমোন্নতির প্রত্যাশা এবং আকাঙ্ক্ষার শেষ নেই।"
        }
      ]
    },
    {
      "number": "8",
      "uddipok": "স্বপন ও তপন সরকারের বিভিন্ন বিভাগের ক্ষমতা নিয়ে আলোচনা করেছিল। স্বপন বলল, আইনসভা আইন প্রণয়ন করলেও তা বাস্তবায়ন করে অন্য বিভাগ। বিভাগটি, অন্য দু'টি বিভাগ হতে গুরুত্বপূর্ণ। সরকার বলতে সাধারণত আমরা উক্ত বিভাগকেই বুঝি।",
      "tag": "DCC 23",
      "sub_questions": [
        {
          "label": "ক",
          "question": "দ্বি-কক্ষ বিশিষ্ট আইনসভা রয়েছে এমন কয়েকটি রাষ্ট্রের নাম লেখো।",
          "explanation": "দ্বিকক্ষ বিশিষ্ট রয়েছে এমন কয়েকটি দেশ হলো- ভারত, মার্কিন যুক্তরাষ্ট্র ও সুইজারল্যান্ড।"
        },
        {
          "label": "খ",
          "question": "এক কক্ষবিশিষ্ট আইনসভা কী?",
          "explanation": "কোনো দেশের আইনসভা যখন কেবল একটি কক্ষ বা পরিষদ নিয়ে গঠিত হয় তখন তাকে এক কক্ষবিশিষ্ট আইনসভা বলা হয়। একটিমাত্র কক্ষ বা পরিষদ নিয়ে এক কক্ষবিশিষ্ট আইনসভা গঠিত হয়। সাধারণত এ ধরনের আইনসভার সদস্যরা সর্বজনীন ভোটাধিকারের ভিত্তিতে নির্বাচিত হয়ে থাকেন। বাংলাদেশ, তুরস্ক, নিউজিল্যান্ড, ফিনল্যান্ড প্রভৃতি রাষ্ট্রে এককক্ষবিশিষ্ট আইনসভা রয়েছে। এককেন্দ্রিক শাসনব্যবস্থায় আইনসভা প্রধানত এক কক্ষবিশিষ্ট হয়ে থাকে।"
        },
        {
          "label": "গ",
          "question": "স্বপন প্রথমে যে বিভাগটির কথা উল্লেখ করেছিল তার তিনিটি কার্য উল্লেখ করো।",
          "explanation": "উদ্দীপকের স্বপন প্রথমে যে বিভাগটির কথা উল্লেখ করেছে তা হলো আইন বিভাগ। উদ্দীপকে বলা হয়েছে, স্বপন ও তপন সরকারের বিভিন্ন বিভাগের ক্ষমতা 'নিয়ে আলোচনা করেছিল। স্বপন, বললো, আইনসভা আইন প্রণয়ন করলেও তা বাস্তবায়ন করে অন্য বিভাগ। স্বপনের উল্লেখ করা সরকারের প্রথম বিভাগটি হলো আইন বিভাগ। কারণ হলো আইন প্রণয়ন করা আইন বিভাগের কাজ। সংসদীয় গণতান্ত্রিক সরকারের সবচেয়ে গুরুত্বপূর্ণ ও শক্তিশালী বিভাগ হলো আইন বিভাগ। জনগণের নির্বাচিত প্রতিনিধিদের নিয়ে আইনসভা গঠিত হয়। জনপ্রতিনিধিত্বশীল হওয়ার কারণে এ বিভাগের কাছে জনগণের অনেক প্রত্যাশা থাকে। বিভিন্ন দেশের আইনসভা বিভিন্ন নামে পরিচিত। যেমন- বাংলাদেশের আইনসভার নাম জাতীয় সংসদ, ভারতের সংসদ, যুক্তরাজ্যের পার্লামেন্ট এবং মার্কিন যুক্তরাষ্ট্রের আইনসভার নাম কংগ্রেস। আধুনিক রাষ্ট্রে আইনসভা বিভিন্ন কাজ সম্পাদন করে থাকে। সেগুলোর মধ্যে উল্লেখযোগ্য ৩টি কাজ হলো- আইন প্রণয়নসংক্রান্ত, শাসনসংক্রান্ত ও বিচার সংক্রান্ত কাজ। আধুনিককালে আইনসভা আইনের প্রধান উৎস। দেশের শাসনকাজ সুষ্ঠুভাবে পরিচালনার জন্য আইনসভা প্রয়োজনীয় আইন প্রণয়ন করে। বিশ্বের অনেক দেশেই আইনসভা শাসনসংক্রান্ত কিছু কাজ করে থাকে। মন্ত্রিপরিষদ শাসিত বা সংসদীয় সরকারের আইনসভা শাসন বিভাগকে নিয়ন্ত্রণ করে। আইনসভার বিচার সংক্রান্ত কাজও বিশেষভাবে উল্লেখযোগ্য। বাংলাদেশ ও মার্কিন যুক্তরাষ্ট্রের আইনসভা রাষ্ট্রদ্রোহ, ঘুষ-দুর্নীতি বা অন্য কোনো গুরুতর অপরাধে সরকারপ্রধান, রাষ্ট্রপ্রধান, বিচারপতি এবং সরকারি উচ্চপদস্থ কর্মকর্তাদের অভিশংসন বা অপসারণ করতে পারে।"
        },
        {
          "label": "ঘ",
          "question": "উদ্দীপকে স্বপন 'সরকার' বলতে যে বিভাগটিকে ইঙ্গিত করেছে তার কার্যাবলী আলোচনা করো।",
          "explanation": "উদ্দীপকে স্বপন সরকার বলতে যে বিভাগটিকে ইঙ্গিত করেছে উত্ত বিভাগ অর্থাৎ শাসন বিভাগ অনেক গুরুত্বপূর্ণ কার্যাবলি সম্পাদন করে থাকে। সরকারের তিনটি অঙ্গের মধ্যে শাসন বিভাগ অন্যতম। যে বিভাগ রাষ্ট্রের। শাসনকাজ পরিচালনা করে তাকে শাসন বিভাগ বলে। একে নির্বাহী বিভাগও বলা হয়। আইন বিভাগ প্রণীত আইন বাস্তবে প্রয়োগ করাই শাসন বিভাগের প্রধান কাজ। সাধারণত শাসন বিভাগ বলতে রাষ্ট্রপতি, প্রধানমন্ত্রী ও মন্ত্রিপরিষদকে বোঝায়। তবে ব্যাপক অর্থে রাষ্ট্রপ্রধান থেকে শুরু করে প্রশাসনিক কাজে নিয়োজিত সাধারণ কর্মচারী পর্যন্ত সবাই শাসন বিভাগের অন্তর্ভুক্ত। এ অর্থে রাষ্ট্রপ্রধান থেকে গ্রামপুলিশ পর্যন্ত সবাই শাসন বিভাগের অন্তর্ভুক্ত। শাসন বিভাগকে কেন্দ্র করেই রাষ্ট্র তথা সরকারের শাসনকাজ পরিচালিত হয়। শাসন বিভাগ দেশের অভ্যন্তরে শান্তি-শৃঙ্খলা প্রতিষ্ঠা ছাড়াও সরকারি কর্মচারীদের নিয়োগ, বদলি, পদোন্নতি, অবসর ভাতা প্রদান, বেতন-ভাতাদি নির্ধারণ ও প্রদান, প্রশাসনিক নিয়মাবলি প্রণয়ন, 'জরুরি আইন ও অধ্যাদেশ প্রভৃতি করে থাকে। অর্থ ব্যয় করার পাশাপাশি এ বিভাগকে অর্থ সংগ্রহও করতে হয়। আইনসভার সম্মতিক্রমে শাসন বিভাগ সাধারণ কর ধার্য, সেবামূলক কাজ সম্পাদন এবং অন্যান্য উপায় অবলম্বন করে অর্থ সংগ্রহ ও তা ব্যয় করে থাকে। সংসদীয় সরকার ব্যবস্থায় শাসন বিভাগ সরাসরি আইন প্রণয়নে অংশগ্রহণ করে থাকে। এছাড়া আধুনিক কল্যাণকর রাষ্ট্রে শাসন বিভাগ জনস্বাস্থ্য, জনশিক্ষা, কৃষি, শিল্প, বাণিজ্য, যোগাযোগ, অর্থনৈতিক পরিকল্পনা প্রণয়ন ও বাস্তবায়ন প্রভৃতি কাজে লিপ্ত হয়। পরিশেষে বলা যায়, দেশ পরিচালনার ক্ষেত্রে শাসন বিভাগ অনেক গুরুত্বপূর্ণ কাজ করে থাকে।"
        }
      ]
    },
    {
      "number": "9",
      "uddipok": "সম্প্রতি 'ক' রাষ্ট্রে জাতীয় নির্বাচন অনুষ্ঠিত হয়। রাজনৈতিক দলসমূহ নির্বাচনি ফলাফল মেনে নেয় এবং বিজয়ী রাজনৈতিক দলকে অভিনন্দন জানায়। রাষ্ট্রপতি বিজয়ী দলকে সরকার গঠনের আহ্বান জানান। নতুন সরকারের শপথ গ্রহণ অনুষ্ঠানে সকলেই অংশগ্রহণ করেন।",
      "tag": "DCC 23",
      "sub_questions": [
        {
          "label": "ক",
          "question": "গণতন্ত্র কত প্রকার?",
          "explanation": "গণতন্ত্র দুই প্রকার। যথা- প্রত্যক্ষ গণতন্ত্র ও পরোক্ষ বা প্রতিনিধিত্বমূলক গণতন্ত্র।"
        },
        {
          "label": "খ",
          "question": "যুক্তরাষ্ট্রীয় সরকার কী?",
          "explanation": "কেন্দ্র ও প্রদেশের মধ্যে সংবিধানের ভিত্তিতে ক্ষমতা বণ্টনের মাধ্যমে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার ব্যবস্থায় কেন্দ্রীয় সরকার রাষ্ট্রের জাতীয় বিষয়গুলো পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয়সমূহ পরিচালনা করে। মার্কিন যুক্তরাষ্ট্র, কানাডা, সুইজারল্যান্ড, অস্ট্রেলিয়া, ভারত প্রভৃতি দেশে যুক্তরাষ্ট্রীয় সরকার ব্যবস্থা প্রচলিত রয়েছে।"
        },
        {
          "label": "গ",
          "question": "উদ্দীপকে বর্ণিত 'ক' রাষ্ট্রে কোন ধরনের সরকার ব্যবস্থা বিদ্যমান? তার বৈশিষ্ট্য আলোচনা করো।",
          "explanation": "উদ্দীপকে বর্ণিত 'ক' রাষ্ট্রে গণতান্ত্রিক সরকার ব্যবস্থা বিদ্যমান। উদ্দীপকে বলা হয়েছে, সম্প্রতি 'ক' রাষ্ট্রে জাতীয় নির্বাচন অনুষ্ঠিত হয়। রাজনৈতিক দলসমূহ নির্বাচনি ফলাফল মেনে নেয় এবং বিজয়ী রাজনৈতিক দলকে অভিনন্দন জানায়। রাষ্ট্রপতি বিজয়ী দলকে সরকার গঠনের আহ্বান জানায়। নতুন সরকারের শপথ গ্রহণ অনুষ্ঠানে সকলেই অংশগ্রহণ করেন। এখানে গণতান্ত্রিক সরকার ব্যবস্থাকে ইঙ্গিত করা হয়েছে। গণতন্ত্র বলতে এমন এক শাসনব্যবস্থাকে বোঝায় যেখানে জাতি, ধর্ম, বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। গণতান্ত্রিক সরকার গঠিত হয় জনগণের সম্মতিক্রমে। জনসমর্থন হারালে নির্বাচনে সরকারকে পরাজিত হতে হয়। বর্তমান বিশ্বের সবচেয়ে কল্যাণধর্মী হিসেবে স্বীকৃত ও জনপ্রিয় শাসনব্যবস্থা হচ্ছে গণতন্ত্র। গণতন্ত্রের স্বরূপ ও প্রকৃতি বিশ্লেষণ করলে এর কতগুলো বৈশিষ্ট্য দেখতে পাওয়া যায়। গণতান্ত্রিক শাসনব্যবস্থা নিয়মতান্ত্রিকতায় বিশ্বাস করে। এ ধরনের শাসনব্যবস্থায় নিয়মতান্ত্রিক উপায়ে সরকার বাছাই এবং পরিবর্তন করা হয়ে থাকে। প্রতিনিধিত্বমূলক সরকার গঠন গণতন্ত্রের একটি বিশেষ বৈশিষ্ট্য। গণতন্ত্রের অন্যতম প্রধান বৈশিষ্ট্য হলো এটি সংখ্যাগরিষ্ঠের শাসন। গণতান্ত্রিক শাসব্যবস্থায় জনগণই প্রকৃত সার্বভৌমত্বের' অধিকারী। এগুলো ছাড়াও গণতন্ত্রের আরোকিছু বৈশিষ্ট্য রয়েছে। জনমতের প্রাধান্য, বহুদলীয় ব্যবস্থা, আইনের শাসন, সংবিধানের প্রাধান্য, বিচার বিভাগের নিরপেক্ষতা, স্বাধীন প্রচারমাধ্যম, নাগরিক অধিকার সংরক্ষণ প্রভৃতি গণতান্ত্রিক সরকার ব্যবস্থার বৈশিষ্ট্য।"
        },
        {
          "label": "ঘ",
          "question": "উক্ত সরকার ব্যবস্থার সাফল্যের শর্তসমূহ বর্ণনা করো।",
          "explanation": "উক্ত সরকার ব্যবস্থা তথা গণতান্ত্রিক সরকার ব্যবস্থার সাফল্যের অনেকগুলো শর্ত রয়েছে। গণতন্ত্রের সাফল্যের জন্য দরকার গণতান্ত্রিক চেতনাসম্পন্ন জনগণ। অর্থাৎ গণতন্ত্রকে চাপিয়ে দিলেই হবে না, জনগণের মধ্যে গণতন্ত্রকে যথাযথভাবে অনুধাবন করার বোধশক্তি ও, চর্চা করার মানসিকতা থাকতে হবে। অন্যথায় গণতন্ত্র কখনও সাফল্য লাভ করবে না। কোনো সমাজে গণতন্ত্রের ঐতিহ্য না থাকলে সেখানে গণতান্ত্রিক শাসন সফল হয় না। গণতন্ত্রকে সফল করতে হলে চাই ব্যাপক শিক্ষার প্রসার। শিক্ষা মানুষকে আত্মসচেতন, আত্মমর্যাদাবান, কর্তব্যনিষ্ঠ ও অধিকার সচেতন করে তোলে। এর ফলে গণতন্ত্র সর্বশ্রেষ্ঠ সরকারে পরিণত হয়। সমাজে আর্থিক সমতা বিধান করতে না পারলে গণতন্ত্র সফল হতে পারে না। এজন্য অর্থনৈতিক সাম্য গণতন্ত্রের সফলতার অন্যতম গুরুত্বপূর্ণ শর্ত বলে বিবেচিত হয়। গণতান্ত্রিক শাসন জনমতের ওপর নির্ভরশীল। নির্বাচনে ক্ষমতা হারানোর ভয়ে ক্ষমতাসীন সরকার সাধারণত জনমতের প্রতি শ্রদ্ধাশীল থাকে। আধুনিক প্রতিনিধিত্বমূলক গণতন্ত্রে সুসংগঠিত রাজনৈতিক দলের ভূমিকা খুবই গুরুত্বপূর্ণ। গণতন্ত্রের সফলতার অন্যতম পূর্বশর্ত হলো মুক্ত ও স্বাধীন প্রচার মাধ্যম। গুরুত্বের জন্য সংবাদমাধ্যমকে-রাষ্ট্রের 'চতুর্থ এস্টেট' বলে অভিহিত করা হয়েছে। গণতন্ত্রের সাফল্যের জন্য ক্ষমতার বিকেন্দ্রীকরণ নীতিকে অন্যতম পূর্বশর্ত হিসেবে গণ্য করা হয়ে থাকে। ক্ষমতার বিকেন্দ্রীকরণের মাধ্যমে স্থানীয় শাসনকে শক্তিশালী করা যায়। আর স্থানীয় স্বায়ত্তশাসন গণতন্ত্রকে শক্তিশালী করে। গণতন্ত্রের সফলতার জন্য লিখিত সংবিধান বড় ভূমিকা রাখে। গণতন্ত্রের সফলতার আরেকটি পূর্বশর্ত হলো রাষ্ট্রে আইনের শাসন প্রতিষ্ঠা করা। অর্থাৎ, 'আইনের দৃষ্টিতে সবাই সমান' এ নীতির বাস্তবায়ন প্রয়োজন। ধনী, দরিদ্র, দুর্বল, ক্ষমতাবান নির্বিশেষে সবার ব্যাপারে আইন সমানভাবে প্রযোজ্য না হলে গণতন্ত্র সফল হবে না। উপরের শর্তগুলো যথাযথভাবে বাস্তবায়নের ওপর গণতন্ত্রের সাফল্য নির্ভর করে। তাই আধুনিক সমস্যাসঙ্কুল রাষ্ট্রে নানাবিধ সংকটের মোকাবিলা করে গণতন্ত্রকে সফল করতে উল্লিখিত শর্তগুলো পূরণে সব নাগরিক, দল ও সরকারের সচেষ্ট হওয়া উচিত।"
        }
      ]
    },
    {
      "number": "10",
      "uddipok": "সরকারের তিনটি বিভাগের একটি বিভাগের ব্যক্তিবর্গকে নিয়োগ দেন রাষ্ট্রপতি। তাদের বিজ্ঞতা, সাহসিকতা ও সততার উপর উক্ত বিভাগের স্বাধীনতা নির্ভর করে। সেই সাথে প্রয়োজন তাদের জন্য উপযুক্ত বেতন, ভাতাদি, পদোন্নতি এবং সামাজিক মর্যাদা। আইনগতভাবে ক্ষমতার স্বতন্ত্রীকরণ না থাকলে উক্ত বিভাগ ব্যক্তি স্বাধীনতা ও ন্যায়বিচার সংরক্ষণ করতে পারে না।",
      "tag": "DCC 23",
      "sub_questions": [
        {
          "label": "ক",
          "question": "শাসনবিভাগ কয়টি অংশ নিয়ে গঠিত?",
          "explanation": "শাসন বিভাগ দুইটি অংশ নিয়ে গঠিত। যথা- রাজনৈতিক অংশ ও অরাজনৈতিক অংশ।"
        },
        {
          "label": "খ",
          "question": "ক্ষমতার স্বতন্ত্রীকরণ নীতি বলতে কী বোঝ?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "উদ্দীপকে সরকারের যে বিভাগকে ইঙ্গিত করা হয়েছে তার সদস্যদের নিয়োগ পদ্ধতি বর্ণনা করো।",
          "explanation": "উদ্দীপকে সরকারের যে বিভাগকে ইঙ্গিত করা হয়েছে তা হলো বিচার বিভাগ। উদ্দীপকে বলা হয়েছে, সরকারের তিনটি বিভাগের একটি বিভাগের ব্যক্তিবর্গকে নিয়োগ দেন রাষ্ট্রপতি। তাদের বিজ্ঞতা, সাহসিকতা ও সততার উপর উক্ত বিভাগের স্বাধীনতা নির্ভর করে। সেই সাথে প্রয়োজন তাদের জন্য উপযুক্ত বেতন, ভাতাদি, পদোন্নতি এবং সামাজিক মর্যাদা। আইনগতভাবে ক্ষমতার স্বতন্ত্রীকরণ না থাকলে উক্ত বিভাগ ব্যক্তি স্বাধীনতা ও ন্যায়বিচার সংরক্ষণ করতে পারে না। এ থেকে বোঝা যায়, উদ্দীপকে বিচার বিভাগকে ইঙ্গিত করা হয়েছে। বিচার বিভাগ সরকারের তিনটি বিভাগের মধ্যে যথেষ্ট গুরুত্বপূর্ণ। নাগরিকদের স্বাধীনতা ও অধিকারকে অক্ষুণ্ণ রাখার জন্য বিচার বিভাগ বিচারকার্য পরিচালনা করে। দেশের বিভিন্ন পর্যায়ের আদালতের সমন্বয়ে গঠিত হয় সরকারের বিচার বিভাগ। বিচার বিভাগের সদস্য তথা বিচারকদের নিয়োগ পদ্ধতি বিভিন্ন দেশে বিভিন্ন প্রকার হতে পারে। কোনো কোনো রাষ্ট্রে বিচারকগণ জনগণের ভোটে নির্বাচিত হয়ে থাকেন। কোনো কোনো দেশে আবার বিচারকগণ আইনসভার ভোটে নির্বাচিত হয়ে থাকেন। বিচারকগণ আবার শাসন বিভাগের প্রধান কর্তৃক নিয়োগ লাভ করে থাকেন। এ পদ্ধতিই আধুনিককালে বিচারক নিয়োগের সবচেয়ে বেশি গ্রহণযোগ্য ও জনপ্রিয় পদ্ধতি। পৃথিবীর অধিকাংশ দেশেই বিচারকগণ শাসন বিভাগ কর্তৃক নিয়োগ লাভ করে থাকেন। তবে এক্ষেত্রে প্রধান নির্বাহীকে যথেষ্ট সতর্কতা অবলম্বন করতে হয়। বাংলাদেশে প্রধান বিচারপতি ও সুপ্রিম কোর্টের অন্যান্য বিচারপতিগণ বাংলাদেশের রাষ্ট্রপ্রধান কর্তৃক নিযুক্ত হয়ে থাকেন।"
        },
        {
          "label": "ঘ",
          "question": "উক্ত বিভাগের স্বাধীনতা নিশ্চিতকরণে কোন কোন রক্ষাকবচ অত্যাবশ্যক?",
          "explanation": "বিচারকগণ যখন রায় প্রদানের ক্ষেত্রে সর্বপ্রকার সামাজিক, রাজনৈতিক ও অর্থনৈতিক প্রভাব এবং সরকারি কর্মচারীদের নিয়ন্ত্রণ হতে মুক্ত থাকবেন তখনই বিচার বিভাগের সত্যিকার স্বাধীনতা রক্ষিত হবে। যেকোনো রাষ্ট্রের শাসনব্যবস্থায় স্বাধীন ও নিরপেক্ষ বিচার বিভাগের ভূমিকা অপরিসীম। বিচার বিভাগের স্বাধীনতা বলতে বোঝায় আইন ও শাসন বিভাগের নিয়ন্ত্রণমুক্ত থেকে স্বাধীনভাবে বিচারকার্য পরিচালনা করা। বিচার বিভাগের স্বাধীনতা সংরক্ষণ একটি গুরুদায়িত্ব। আর এ গুরুদায়িত্ব পূরণে বেশ কিছু শর্তাবলি মানতে হয়। বিচার বিভাগের স্বাধীনতা রক্ষার জন্য আইন বিষয়ে অভিজ্ঞ, সৎ, সাহসী এবং দলীয় রাজনীতির সাথে সম্পর্কহীন ব্যক্তিদেরকে বিচারপতি পদে নিয়োগের ব্যবস্থা করতে হবে। বিচারক নিয়োগের ক্ষেত্রে শাসন বিভাগের মাধ্যমে সরাসরি নিয়োগ পদ্ধতিই উত্তম। এক্ষেত্রে বিচারকমণ্ডলীর সমন্বয়ে গঠিত একটি স্থায়ী কমিটির সুপারিশক্রমে শাসন বিভাগের মাধ্যমে বিচারক নিয়োগ করা জরুরি। বিচারপতিদের কার্যকালের স্থায়িত্ব বিধান করা প্রয়োজন। কেননা, কার্যকালের স্থায়িত্ব নিশ্চিত থাকলে বিচারকরা নির্ভয়ে ও সততার সাথে বিচারকাজ সম্পাদন করতে পারেন। বিচারকদের জন্য আকর্ষণীয় বেতন- ভাতা এবং অন্যান্য সুযোগ-সুবিধা প্রদান করতে হবে। ফলে তারা সৎ ও নির্লোভ থাকবেন এবং হীনমন্যতায় ভুগবেন না। যোগ্যতা ও জ্যেষ্ঠতার ভিত্তিতে সময়মতো বিচারকদের পদোন্নতির ব্যবস্থা করতে হবে। বিচার বিভাগের স্বাধীনতা রক্ষার জন্য আইন ও শাসন বিভাগের প্রভাবমুক্ত থাকা অত্যাবশ্যক। আধুনিক রাষ্ট্রবিজ্ঞানীদের মতানুসারে বিচার বিভাগের স্বাধীনতা সংরক্ষণের ক্ষেত্রে গৃহীত ব্যবস্থা যথেষ্ট নয়। বিচারপতিগণ সাধারণত রাষ্ট্রের প্রকৃতি ও উদ্দেশ্য অনুসারে পরিচালিত হয়। কেননা সমাজের স্বরূপ ও রাষ্ট্রের উদ্দেশ্য অনুসারে আইন প্রণীত হয় এবং বিচারপতিগণ সেই আইন প্রয়োগ করেন। তবে বিচার বিভাগের স্বাধীনতা বহুলাংশে নির্ভর করে বিচারকের চারিত্রিক মনোবল, নিরপেক্ষতা ও দৃঢ় মনোভাবের ওপর।"
        }
      ]
    },
    {
      "number": "11",
      "uddipok": "ক' রাষ্ট্রটি পূর্ব ও পশ্চিমে অঞ্চলে বিভক্ত। উভয় অঞ্চলের জনগণের ভাষা সংস্কৃতি আলাদা। ফলে পূর্ব অঞ্চলের জনগণ পশ্চিম অঞ্চলের জনগণ থেকে নিজেদের আলাদা ভাবে। কেন্দ্রীয় সরকার পূর্ব অঞ্চলের সংখ্যাগরিষ্ঠ মানুষের মাতৃভাষাকে অগ্রাহ্য করে অন্য একটি ভাষাকে চাপিয়ে দিতে চায়। ফলে পূর্ব অঞ্চলের মানুষ মাতৃভাষার দাবিতে রাজপথে নামে এবং পরবর্তীতে বিভিন্ন আন্দোলন সংগ্রামের মধ্য দিয়ে নতুন একটি রাষ্ট্রের জন্ম দেয়।",
      "tag": "DCC 23",
      "sub_questions": [
        {
          "label": "ক",
          "question": "জাতীয়তাবাদ বা জাতি রাষ্ট্রের জনক বা স্বপ্নদ্রষ্টা কে?",
          "explanation": "জাতীয়তাবাদ বা জাতি রাষ্ট্রের জনক বা স্বপ্নদ্রষ্টা হলেন নিকোলো ম্যাকিয়াভেলি।"
        },
        {
          "label": "খ",
          "question": "জাতি ও জাতীয়তার পার্থক্য দেখাও।",
          "explanation": "জাতি ও জাতীয়তার মধ্যে সুস্পষ্ট পার্থক্য বিদ্যমান। জাতি বলতে বোঝায় এমন এক রাজনৈতিক চেতনাসম্পন্ন জনসমাজ যারা একটি স্বাধীন রাষ্ট্রের অধিবাসী। অন্যদিকে, কোনো জনসমাজের মধ্যে যখন রাজনৈতিক চেতনার সঞ্চার হয় তখন তাকে জাতীয়তা বলে। অর্থ্যাৎ জাতি গঠনের ক্ষেত্রে রাষ্ট্রের সংগঠন থাকা অপরিহার্য, কিন্ত জাতীয়তার ক্ষেত্রে রাষ্ট্রের প্রয়োজন নেই। জাতি গঠনের পূর্বশর্ত হলো জাতীয়তাবোধ ও স্বাধীনতা। কিন্তু জাতীয়তা গঠনে স্বাধীনতার প্রয়োজন নেই। বরং মানসিক ঐক্যানুভূতি, অভিন্ন ভাষা-সংস্কৃতি ও ইতিহাস- ঐতিহ্য থাকা প্রয়োজন।"
        },
        {
          "label": "গ",
          "question": "উদ্দীপকে বর্ণিত 'ক' রাষ্ট্রের জনগণ কোন চেতনায় উদ্বুদ্ধ হয়ে আন্দোলন করেছিল?",
          "explanation": "উদ্দীপকে বর্ণিত 'ক' রাষ্ট্রের জনগণ ভাষাগত ঐক্য চেতনায় উদ্বুদ্ধ হয়ে আন্দোলন করেছিল। ভাষা মনের ভাব প্রকাশের প্রধান মাধ্যম বা বাহন। এর মাধ্যমে মানুষ ভাবের আদান-প্রদান করে এবং পরস্পরের সাথে যোগাযোগ রক্ষা করে। ভাষার মাধ্যমে নিজেদের সাহিত্য, সংস্কৃতি ও ধ্যান-ধারণা প্রকাশিত হয়। একই ভাষার কথা বলা জনগোষ্ঠীর মধ্যে সহজেই একাত্মবোধ গড়ে ওঠে। এভাবে তাদের মধ্যে জাতীয়তাবোধের উন্মেষ ঘটে। যেমন- ১৯৫২ সালের ভাষা আন্দোলন বাঙালি জাতিসত্তার বিকাশে সহায়তা করেছিল। উদ্দীপকে বর্ণিত ঘটনায় দেখা যায়, 'ক' রাষ্ট্রটি পূর্ব ও পশ্চিম অঞ্চলে বিভক্ত। উভয় অঞ্চলের জনগণের ভাষা ও সংস্কৃতি আলাদা। ফলে পূর্ব অঞ্চলের জনগণ পশ্চিম অঞ্চলের জনগণ থেকে নিজেদের আলাদা ভাবে। কেন্দ্রীয় সরকার পূর্ব অঞ্চলের সংখ্যাগরিষ্ঠ মানুষের মাতৃভাষাকে অগ্রাহ্য করে অন্য একটি ভাষাকে চাপিয়ে দেওয়ার চেষ্টা করে। ফলে পূর্ব অঞ্চলের মানুষ মাতৃভাষার দাবিতে রাজপথে নামে এবং পরবর্তীতে বিভিন্ন আন্দোলন সংগ্রামের মধ্য দিয়ে নতুন একটি রাষ্ট্রের জন্ম দেয়। তাই বলা যায়, 'ক' রাষ্ট্রের পূর্বাঞ্চলের মানুষ ভাষাকেন্দ্রিক চেতনায় উদ্বুদ্ধ হয়ে সংগ্রাম করেছিল।"
        },
        {
          "label": "ঘ",
          "question": "উদ্দীপকে বর্ণিত উপাদানই জাতীয়তার একমাত্র উপাদান নয়- বিশ্লেষণ করো।",
          "explanation": "উদ্দীপকে বর্ণিত উপাদান তথা ভাষাই জাতীয়তার একমাত্র উপাদান নয়। জাতীয়তা বলতে আমরা সেই জনসমাজকে বুঝি, যারা দেশ, ভাষা ও সাহিত্য, রীতি-নীতি, ইতিহাস ও ঐতিহ্যের ঐক্যসূত্রে আবদ্ধ। এই ঐক্যসূত্রগুলোই জাতীয়তার উপাদান। যেসব উপাদান কোনো একটি জনসমাজকে ঐক্যবদ্ধ ও জাতীয়তাবোধে উদ্বুদ্ধ করে সেগুলোকে জাতীয়তার উপাদান বলা হয়। জাতীয়তার ভিত্তিতেই রাষ্ট্র সৃষ্টি হয়। জাতীয়তার অন্যতম একটি উপাদান হলো ভাষা যা উদ্দীপকে নির্দেশিত হয়েছে। তবে এ উপাদানটি ছাড়াও জাতীয়তার আরও উপাদান রয়েছে। জাতীয়তার অন্যতম গুরুত্বপূর্ণ উপাদান হলো ভৌগোলিক ঐক্য। একই ভৌগোলিক সীমানায় বসবাসের কারণে ভাবের আদান-প্রদানের মাধ্যমে জনসমষ্টির মধ্যে ঐক্যবোধের জন্ম হয়। বংশগত ঐক্যও জাতীয়তা গঠনে গুরুত্বপূর্ণ উপাদান হিসেবে কাজ করে। বংশগত ঐক্য বা রক্তের সম্পর্ক মানুষের মধ্যে সুদৃঢ় ঐক্যভাব গড়ে তোলে। জাতীয়তার অপর একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস-ঐতিহ্যগত ঐক্যও জাতীয়তার উপাদান। অভিন্ন ইতিহাস-ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে। উপরের আলোচনার ভিত্তিতে বলা যায়, ভাষা, সাহিত্য ও সাংস্কৃতিক ঐক্য ছাড়াও জাতীয়তার আরও উপাদান রয়েছে।"
        }
      ]
    }
  ]
}