{
  "title": "ভিকারুননিসা কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "প্রতিটি গণতান্ত্রিক রাষ্ট্রেই নাগরিকদের জন্য কিছু সুযোগ-সুবিধা থাকে, যা ব্যক্তির ব্যক্তিত্বকে বিকশিত করে, যা রাষ্ট্রের আইন দ্বারা সমর্থিত। এগুলো ক্ষুণ্ণ করলে তাকে শাস্তির আওতায় আনা হয়।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "আইন একটি ফারসি শব্দ।"
        },
        {
          "label": "খ",
          "question": "",
          "explanation": "বিভিন্ন কর্মসূচি গ্রহণে ও বাস্তবায়নের মাধ্যমে মানবাধিকার রক্ষা করা যায়। যেমন- মানবাধিকার বাস্তবায়নের জন্য স্বতন্ত্র মানবাধিকার কমিশন গঠন, আন্তর্জাতিক মানবাধিকার আইনের আলোকে রাষ্ট্রসমূহের সংবিধানের মধ্যকার সামঞ্জস্য বিধান, নাগরিকের অর্থনৈতিক, সামাজিক, সাংস্কৃতিক অধিকার নিশ্চিত করা, নারীর অধিকার ও রাজনৈতিক ক্ষমতায়নের জন্য প্রয়োজনীয় পদক্ষেপ গ্রহণ, শিশু অধিকার নিশ্চিত করা, এছাড়া স্বাধীন বিচার বিভাগের প্রতিষ্ঠা করতে হবে। এই কর্মসূচিগুলো বাস্তবায়নের মাধ্যমে মানবাধিকারের রক্ষা সম্ভব।"
        },
        {
          "label": "গ",
          "question": "",
          "explanation": "উদ্দীপকে স্বাধীনতাকে বোঝানো হয়েছে।.. স্বাধীনতা হলো এমন এক পরিবেশ যেখানে ব্যক্তি কোনো প্রকার বাঁধাবিঘ্ন ছাড়া তার ব্যক্তিত্ব বিকাশের সকল সুযোগ-সুবিধা গ্রহণ করতে পারে। প্রতিটি গণতান্ত্রিক রাষ্ট্রই আইনের মাধ্যমে স্বাধীনতাকে সুরক্ষা প্রদান করে থাকে। তাই বলা যায়, উদ্দীপকে স্বাধীনতার। বিষয়টিকেই বোঝানো হয়েছে। স্বাধীনতার বিভিন্ন প্রকারভেদ রয়েছে। যেমন- ব্যক্তিগত স্বাধীনতা, সামাজিক স্বাধীনতা, রাজনৈতিক স্বাধীনতা, অর্থনৈতিক স্বাধীনতা, জাতীয় স্বাধীনতা, প্রাকৃতিক স্বাধীনতা এবং আইনগত স্বাধীনতা। ব্যক্তিগত স্বাধীনতা বলতে সেই স্বাধীনতাকে বোঝায়, যা ব্যক্তির নিজস্ব কাজ ও আচরণকে প্রভাবিত করে এবং অন্যের ওপর কোনোরূপ প্রভাব বিস্তার করে না। সমাজে বসবাস করতে মানুষের যে স্বাধীনতা সমাজ নিশ্চিত করে, তাই সামাজিক স্বাধীনতা। আবার, রাষ্ট্রের শাসনকার্যে অংশগ্রহণের স্বাধীনতাকে রাজনৈতিক স্বাধীনতা বলে। অর্থনৈতিক জীবনে মানুষের স্বাধীন থাকার অর্থ হলো অর্থনৈতিক স্বাধীনতা। বহিঃশক্তির নিয়ন্ত্রণ থেকে মুক্ত থাকা হলো জাতীয় স্বাধীনতা। প্রাকৃতিক রাজ্যে আইন ব্যতীত মানুষ যে অবাধ স্বাধীনতা ভোগ করত তাই প্রাকৃতিক স্বাধীনতা। অন্যদিকে, রাষ্ট্রীয় আইন, সংবিধান এবং অন্যান্য মাধ্যমে যেসব অধিকারকে সুনির্দিষ্টভাবে নির্ধারণ করে দেওয়া হয়েছে, তাকে আইনগত স্বাধীনতা বলে। এসব স্বাধীনতার মাধ্যমেই ব্যক্তি তার ব্যক্তিত্বের পরিপূর্ণ বিকাশ ঘটাতে সক্ষম হয়।"
        },
        {
          "label": "ঘ",
          "question": "",
          "explanation": "উদ্দীপকের বিষয়টি তথা স্বাধীনতা এর রক্ষাকবচসমূহের মাধ্যমে রক্ষা করা যায়। স্বাধীনতা রক্ষার উপায়কে স্বাধীনতার রক্ষাকবচ বলা হয়। গণতন্ত্র স্বাধীনতা রক্ষার প্রথম ও প্রধান রক্ষাকবচ। কারণ গণতান্ত্রিক শাসনব্যবস্থায় জনগণ সকল ক্ষমতার অধিকারী হয়। ফলে তাদের ইচ্ছায় শাসনকার্য পরিচালিত হয় এবং ব্যক্তিস্বাধীনতার নিশ্চয়তা থাকে। আইন সমাজে শান্তিশৃঙ্খলা বজায় রেখে স্বাধীনতার ক্ষেত্রকে প্রসারিত করার মাধ্যমে স্বাধীনতাকে রক্ষা করে। এছাড়াও আইনের শাসন স্বাধীনতা রক্ষার অন্যতম একটি রক্ষাকবচ। রাষ্ট্রে আইনের শাসন প্রতিষ্ঠিত হলে স্বাধীনতা অক্ষুণ্ণ থাকে। নিরপেক্ষ বিচার বিভাগ ও ক্ষমতা স্বতন্ত্রীকরণ স্বাধীনতা রক্ষার হাতিয়ার হিসেবে কাজ করে। সংবিধানে মৌলিক অধিকারসমূহ অন্তর্ভুক্ত করা জনগণ তাদের অধিকার সম্পর্কে সচেতন হয় এবং অধিকার খর্ব হলে আদালতে আশ্রয় নিতে পারে। ফলে নাগরিক স্বাধীনতা রক্ষা পায়। সমাজে ন্যায়বিচার বিদ্যমান থাকলে স্বাধীনতা, সুরক্ষিত থাকে। স্বাধীনতার অন্যতম রক্ষাকবচ দায়িত্বশীল শাসনব্যবস্থা। শাসন বিভাগ যদি তার কাজের জন্য আইন বিভাগের নিকট দায়ী থাকে, তাহলে শাসক জনগণের স্বাধীনতা ও অধিকার হরণ করতে পারে না। আবার সংবাদপত্রের স্বাধীনতা ও সদা জাগ্রত জনমত স্বাধীনতা রক্ষার বাহন হিসেবে কাজ করে থাকে। সংবাদ মাধ্যম ও জনগণ যদি নির্লিপ্ত না হয়ে নিজেদের অধিকার ও স্বাধীনতা সম্পর্কে সতর্ক ও সচেতন থাকে তাহলে স্বাধীনতা সংরক্ষণ অনেক সহজ হয়। এছাড়াও শিক্ষার প্রসার, অর্থনৈতিক সাম্য এবং প্রত্যক্ষ গণতান্ত্রিক পদ্ধতির প্রয়োগ স্বাধীনতার রক্ষাকবচ হিসেবে সুপ্রতিষ্ঠিত। সুতরাং বলা যায়, স্বাধীনতার রক্ষাকবচসমূহের সঠিক কর্মতৎপরতার মাধ্যমে স্বাধীনতা রক্ষা করা যায়।"
        }
      ]
    },
    {
      "number": "2",
      "uddipok": "১৯৭১ সালে বাংলাদেশ স্বাধীনতা লাভ করে। এই স্বাধীনতা ব্যতীত অন্যান্য স্বাধীনতা অর্জিত হয় না। তবে স্বাধীনতা অর্জনের চেয়ে এটি রক্ষা করা কঠিন।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের সর্বোচ্চ আদালতের নাম সুপ্রিম কোর্ট।"
        },
        {
          "label": "খ",
          "question": "",
          "explanation": "জাতি বলতে একটি বিশেষ চেতনার দ্বারা ঐক্যবদ্ধ ও রাজনৈতিকভাবে সংগঠিত জনসমষ্টিকে বোঝায়। একটি নির্দিষ্ট ভূখণ্ডে বসবাসকারী জনসমষ্টি যারা ধর্ম, ভাষা, সাহিত্য, সংস্কৃতি, কৃষ্টি এবং ঐতিহ্যের বন্ধনে আবদ্ধ তাদের জাতি বলে। একটি জাতির মধ্যে সাধারণত সামাজিক, সাংস্কৃতিক, রাজনৈতিক ও অর্থনৈতিক ঐক্য বিদ্যমান থাকে। একটি জনসমাজ জাতীয়তাবোধে উদ্বুদ্ধ হলে এবং রাজনৈতিক সংগঠনের ভিত্তিতে স্বাধীন হওয়ার চেষ্টা করলে বা স্বাধীন হলে পৌরনীতির দৃষ্টিকোণে তা জাতিতে পরিণত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত স্বাধীনতা হলো জাতীয় স্বাধীনতা। জাতীয় স্বাধীনতা সব ধরনের স্বাধীনতার ভিত্তি। জাতীয় স্বাধীনতা বলতে মূলত বহিঃশক্তির নিয়ন্ত্রণমুক্ত থাকাকেই বোঝানো হয়। এটি রাষ্ট্রীয় স্বাধীনতারই অংশ। জাতীয় স্বাধীনতাবলে রাষ্ট্র স্বাধীনভাবে সার্বভৌমত্ব চর্চা করার ক্ষমতা অর্জন করে থাকে। জাতীয় স্বাধীনতা ছাড়া রাষ্ট্রের অপরাপর স্বাধীনতাগুলো বিঘ্নিত হয়। ১৯৭১ সালে বাংলাদেশের স্বাধীনতা অর্জন জাতীয় স্বাধীনতার অন্যতম উদাহরণ। উদ্দীপকের এই জাতীয় স্বাধীনতার চিত্রই ফুটিয়ে তোলা হয়েছে। এছাড়াও, সামাজিক স্বাধীনতা ব্যক্তির প্রধান স্বাধীনতাসমূহের মধ্যে অন্যতম। সমাজে বসবাস করতে মানুষের যে স্বাধীনতা সমাজ নিশ্চিত করে, তাকে সামাজিক স্বাধীনতা বলে। যেমন- শিক্ষালাভ, চলাফেরা ও পরিবার গঠনের স্বাধীনতা। এ স্বাধীনতা মূলত ব্যক্তিত্বের পূর্ণ বিকাশ ও সমাজজীবনে সুখশান্তির পরিবেশ নিশ্চিত করে। আবার, অর্থনৈতিক জীবনে মানুষের স্বাধীন থাকার অধিকার হলো অর্থনৈতিক স্বাধীনতা। অন্ন, বস্ত্র, বাসস্থান, চিকিৎসা এবং কর্মসংস্থান ও উপযুক্ত মজুরি বা পারিশ্রমিক লাভ করার নিশ্চয়তা অর্থনৈতিক স্বাধীনতাকে সুদৃঢ় করে। জাতীয় স্বাধীনতাসহ, সামাজিক ও অর্থনৈতিক স্বাধীনতা ব্যক্তির সুষ্ঠু ও কল্যাণকর রাষ্ট্রজীবনে গুরুত্বপূর্ণ অবদান রাখে।"
        },
        {
          "label": "ঘ",
          "question": "",
          "explanation": "উদ্দীপকের সর্বশেষ বাক্যটি তথা 'স্বাধীনতা অর্জনের চেয়ে এটি রক্ষা করা কঠিন'- সঠিক ও যথার্থ। স্বাধীনতা অর্জনের জন্য বহু ত্যাগ, আত্মদান, শত সংগ্রাম ও কখনো অগণিত প্রাণ বিসর্জন দিতে হয়। তবুও এই স্বাধীনতা অর্জনের চেয়ে রক্ষা করা কঠিন কারণ টিকিয়ে রাখতে সুশাসন, ঐক্য, সতর্কতা ও ত্যাগের প্রয়োজন হয়। ইতিহাস সাক্ষ্য দেয় যে অনেক দেশ স্বাধীনতা পেয়েও সঠিক নেতৃত্ব, সুশাসন ও পরিকল্পনার অভাবে তা হারিয়েছে। স্বাধীনতার পর অভ্যন্তরীণ বিরোধ, দুর্নীতি, অদক্ষ নেতৃত্ব ও বৈশ্বিক চক্রান্ত একটি রাষ্ট্রকে দুর্বল করতে পারে। নাগরিকদের সচেতনতা, দায়িত্ববোধ ও দেশপ্রেম ছাড়া স্বাধীনতা রক্ষা সম্ভব নয়। রাষ্ট্রে গণতন্ত্র না থাকলে স্বাধীনতা ব্যর্থ হয়। গণতন্ত্র স্বাধীনতা রক্ষার প্রথম ও প্রধান রক্ষাকবচ হিসেবে কাজ করে। গণতন্ত্রের পাশাপাশি আইনের শাসন, নিরপেক্ষ বিচার বিভাগ এবং সামাজিক ন্যায় রাষ্ট্রে না থাকলে সেখানে স্বাধীনতা থাকতে পারে না। তাই রাষ্ট্রে এসব উপাদানের সুষ্ঠু ও সঠিক প্রয়োগ থাকতে হবে। এছাড়াও অর্থনৈতিক সমৃদ্ধি, শিক্ষা, মৌলিক অধিকারের নিশ্চয়তা ও জনমতের স্বাধীনতা নিশ্চিত করাও গুরুত্বপূর্ণ। বহির্বিশ্বের প্রতিযোগিতা ও চ্যালেঞ্জ মোকাবিলা করতে না পারলে স্বাধীনতা হুমকির মুখে পড়ে। তাই স্বাধীনতা রক্ষায় সর্বদা সতর্ক থাকতে হয়। অতএব, উপরিউক্ত আলোচনার প্রেক্ষিতে বলা যায়, 'স্বাধীনতা অর্জনের চেয়ে এটি রক্ষা করা কঠিন' বক্তব্যটি যথার্থ।"
        }
      ]
    },
    {
      "number": "3",
      "uddipok": "মানুষের বাহ্যিক আচরণ নিয়ন্ত্রণের জন্য রাষ্ট্র কর্তৃক যে নিয়মকানুন আরোপিত হয় তা সমাজ দ্বারাও স্বীকৃত হতে হয়।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "'Liberty' ইংরেজি শব্দ।"
        },
        {
          "label": "খ",
          "question": "",
          "explanation": "ধর্মকে আইনের প্রাচীন উৎস বলা হয়। মধ্যযুগে ধর্মকে কেন্দ্র করে আইন প্রণীত হতো। কারণ একজন শাসকের হাতে রাজনৈতিক ও ধর্মীয় ক্ষমতা থাকলে সে ব্যক্তি রাষ্ট্র পরিচালনায় ধর্মীয় অনুশাসন প্রয়োগ করে। পরবর্তীতে সেসব ধর্মীয় অনুশাসন আইনে পরিণত হয়। উদাহরণস্বরূপ উল্লেখ করা যায়, হিন্দু ও মুসলমানদের বিবাহ, সামাজিক সম্পর্ক ও উত্তরাধিকার' সংক্রান্ত আইনগুলো, হিন্দু ও মুসলমানদের ধর্মগ্রন্থ থেকে নেওয়া হয়েছে। বিশেষত প্রাচীন গ্রিস ও রোমের অধিকাংশ আইন প্রণীত হয়েছিল ধর্মকে কেন্দ্র করে।"
        },
        {
          "label": "গ",
          "question": "",
          "explanation": "উদ্দীপকের বিষয়টি তথা আইনের বেশকিছু উৎস রয়েছে। আইন রাষ্ট্র কর্তৃক স্বীকৃত নিয়মকানুন যা মানুষের বাহ্যিক আচরণ নিয়ন্ত্রণ করে। উদ্দীপকে এই ধারণার প্রতিফলনের মাধ্যমে আইনকে ইঙ্গিত করা হয়েছে। আইনের উৎস বহুবিধ। তন্মধ্যে সর্বপ্রাচীন হলো প্রথা। প্রথার মাধ্যমে বহু আইনের সৃষ্টি হয়েছে। দীর্ঘদিনের সামাজিক রীতি ও অভ্যাস রাষ্ট্রীয় স্বীকৃতির মাধ্যমে আইনে পরিণত হয়। ধর্মকে আইনের প্রাচীন উৎস বলা হয়। মধ্যযুগে ধর্মকে কেন্দ্র করে আইন প্রণীত হতো। পরবর্তীতে বিভিন্ন ধর্মীয় অনুশাসন আইনে পরিণত হয়েছে। তাছাড়া বিচারকের রায় আইনের অন্যতম উৎস। বিচারকগণ যখন কোনো মামলার বিচার করেন তখন সে মামলার জন্য প্রচলিত আইন যদি অস্পষ্ট থাকে; তাহলে বিচারকগণ নিজস্ব বুদ্ধি ও প্রজার সাহায্যে রায় দেন। পরবর্তীতে ওইরূপ মামলার রায় একইরূপে দেওয়া হয় এবং তা আইনে পরিণত হয়। বিজ্ঞানসম্মত আলোচনা ও আইনবিদের গ্রন্থ থেকেও আইন উৎপত্তি লাভ করে। বর্তমান যুগে আইনের সর্বপ্রধান উৎস আইনসভা। আইনসভা যুগের চাহিদা অনুযায়ী মানুষের জন্য নতুন নতুন আইন প্রণয়ন করে এবং পুরাতন আইন সংশোধন কিংবা বাতিল করে। এছাড়াও জনমত, প্রশাসনিক ঘোষণা ও বৈদেশিক চুক্তিও আইনের উৎস হিসেবে বিবেচিত। এভাবেই বিভিন্ন উৎস হতে আইন সৃষ্টি হয়ে থাকে।"
        },
        {
          "label": "ঘ",
          "question": "",
          "explanation": "উক্ত বিষয়টি তথা আইনের সাথে নৈতিকতার সাদৃশ্য বিদ্যমান। নৈতিকতা হলো এক ধরনের মানুষিক অবস্থা যা কাউকে অপরের মঙ্গল কামনা করতে এবং সমাজের প্রেক্ষিতে ভালো কাজের অনুপ্রেরণা দেয়। এটিকে প্রত্যেক ব্যক্তিই আইন বা অন্য কোনো বিষয়ের চেয়ে বেশি গুরুত্ব দিয়ে থাকে। অন্যদিকে আইন হলো বিধিবদ্ধ নিয়মকানুনের সমষ্টি বা মানুষের আচরণকে নিয়ন্ত্রণ করে এবং সার্বভৌম কর্তৃপক্ষ কর্তৃক বলবৎ করা হয়। আইন ও নৈতিকতার লক্ষ্য এক ও অভিন্ন। উভয়ের আলোচ্য বিষয় হচ্ছে মানুষের আচরণ। আইন মানুষের বাহ্যিক আচরণ নিয়ন্ত্রণ করে এবং নৈতিকতা মানুষের মনোজগৎকে নিয়ন্ত্রণ করে। সুতরাং দেখা যাচ্ছে যে, আইন ও নৈতিকতা উভয়ের লক্ষ্য হচ্ছে আচরণ নিয়ন্ত্রণ করে মানুষের কল্যাণ সাধন করা। আইন হচ্ছে সামাজিক ন্যায়বোধের প্রতিফলন। মানুষের নৈতিকতাবোধ রাষ্ট্রীয় আইনকে প্রভাবিত ও সাহায্য করে। সমাজজীবনে উৎকর্ষতা সাধনে আইন ও নৈতিকতা ঘনিষ্ঠভাবে কাজ করে। ন্যায়-অন্যায় সম্পর্কে প্রচলিত ধারণা যেমন অনেক সময় আইনে পরিণত হয়, তেমনি আইনও অনেক সময় কুর্নীতিকে দূর করে সুনীতিকে প্রতিষ্ঠিত করে। আইনের কার্যকারিতা যেমন মানুষের নৈতিক বিশ্বাসের ওপর নির্ভরশীল, তেমনি সময় ও পারিপার্শ্বিকতার সাথে সামঞ্জস্যহীন নৈতিক বিশ্বাসও আইনের দ্বারা পরিবর্তিত ও পরিমার্জিত হয়। রাষ্ট্র সাধারণত নৈতিক আদর্শকে অনুসরণ করে। আইনের মতোই নৈতিকতাও সমাজ এবং রাষ্ট্রনির্ভর। সমাজব্যবস্থা এবং রাষ্ট্রব্যবস্থার পরিবর্তনের সাথে সাথে নৈতিক ধারণা ও আদর্শেরও পরিবর্তন ঘটে। সমাজতান্ত্রিক সমাজব্যবস্থার নৈতিক ভিত্তি হলো সামাজিক স্বার্থকে ব্যক্তিস্বার্থের উর্ধ্বে স্থান দেওয়া। এক্ষেত্রে আইন ও নৈতিকতার সমন্বয় সমাজকে সমৃদ্ধ করে। অতএব উপরিউক্ত আলোচনার পরিপ্রেক্ষিতে বলা যায়, আইন ও নৈতিকতা উভয়ের সম্পর্ক খুবই ঘনিষ্ঠ ও মধুর। উভয়ই একে অপরের পরিপূরক। যখন কোনো আইন-নৈতিকতার ওপর ভিত্তি করে গড়ে 'ওঠে তখনই তা জনগণ কর্তৃক সমাদৃত হয়। নৈতিকতাবিরোধী আইন কোনো দিনই জনসমর্থন লাভ করেনি এবং টিকেও থাকেনি।"
        }
      ]
    },
    {
      "number": "4",
      "uddipok": "",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "গণতান্ত্রিক সরকারব‍্যবস্থায় গুণের সংখ্যা প্রাধান্য পায়।"
        },
        {
          "label": "খ",
          "question": "",
          "explanation": "উত্তম সরকারের দুটি বৈশিষ্ট্য হলো- ১. উত্তম সরকার হবে গণতান্ত্রিক। সরকার গঠিত হবে নির্বাচনের মাধ্যমে। রাষ্ট্রীয় সব কাজই জনপ্রতিনিধিগণ পরিচালনা ও নিয়ন্ত্রণ করবেন। ২. উত্তম সরকার অবশ্যই দায়িত্বশীল ও জবাবদিহিমূলক হবে। সরকারের প্রতিটি কাজ বা উদ্যোগ সমর্থিত বা অনুমোদিত হতে হবে। সরকার জনগণ তথা জনপ্রতিনিধিদের নিকট সবকিছুর জন্য দায়ী থাকবেন।"
        },
        {
          "label": "গ",
          "question": "",
          "explanation": "জী 'গ' চিহ্নিত স্থানের উপযুক্ত বিষয়টি হলো মানবাধিকার। অধিকার হলো এমন কতকগুলো মৌলিক সুযোগ-সুবিধা যা সবার জন্য আবশ্যক। অধিকার ব্যতীত ব্যক্তির ব্যক্তিত্বের বিকাশ ঘটে না এবং সুষ্ঠু, সুন্দর, ব্যক্তি, সামাজিক ও রাষ্ট্রীয় জীবন ব্যাহত হয়। একজন মানুষ জন্মগ্রহণের পর দুই ধরনের অধিকার লাভ করে। প্রথমত, রাষ্ট্রে জন্মগ্রহণ করার ফলে ঐ রাষ্ট্র কর্তৃক স্বীকৃত মৌলিক অধিকার। দ্বিতীয়ত, মানুষ হিসেবে জন্মগ্রহণ করার জন্য জাতিসংঘ স্বীকৃত মানবাধিকার। উদ্দীপকের ছকে অধিকারের এই দুই শ্রেণিবিভাগের মধ্যে একটি মৌলিক অধিকার তুলে ধরা হয়েছে। তাই সুস্পষ্টতই 'গ' চিহ্নিত স্থানের উপযুক্ত বিষয়টি হলো মানবাধিকার। মানবাধিকার মানুষের জন্মগত অধিকার। মানবাধিকারের উৎস ও রক্ষক হলো জাতিসংঘ। মানুষের অস্তিত্ব রক্ষা, সহজাত ক্ষমতার সৃজনশীল বিকাশ এবং মর্যাদাপূর্ণ জীবনযাপনের জন্য মানবাধিকার একান্তভাবে প্রয়োজনীয়। এগুলো এমন অধিকার যা ব্যতীত মানুষ সত্যিকার মানুষ হিসেবে সমাজে বেঁচে থাকতে পারে না। মানুষের মর্যাদা ও মূল্যের সাথে মানবাধিকার সংশ্লিস্ট। মানুষের ব্যক্তিত্ব বিকাশের মাধ্যমে সমগ্র বিশ্বসমাজের উন্নয়নই এর লক্ষ্য এবং উদ্দেশ্য।"
        },
        {
          "label": "ঘ",
          "question": "",
          "explanation": "সুশাসন নিশ্চিতকরণে উক্ত বিষয় তথা মানবাধিকার গুরুত্বপূর্ণ ভূমিকা পালন করে। সুশাসন প্রতিষ্ঠার পূর্বশর্ত হচ্ছে মানবাধিকার বাস্তবায়ন। সুশাসন নিশ্চিতকরণে মানবাধিকারের প্রয়োজনীয়তা অপরিসীম। যেসব রাষ্ট্রে সুশাসন পতিষ্ঠাকে লক্ষ্য হিসেবে গ্রহণ করেছে, কেবল ঐসব রাষ্ট্রই মানবাধিকার বাস্তবায়নে তৎপর হয়ে উঠেছে। মানুষের সামাজিক, রাজনৈতিক, অর্থনৈতিক ও সাংস্কৃতিক অধিকার সংরক্ষণের মাধ্যমে মানবাধিকার রক্ষা হলেই ধরে নিতে হয় সেখানে সুশাসন প্রতিষ্ঠিত হয়েছে। অর্থাৎ মানবাধিকার সুশাসন প্রতিষ্ঠার পথ সুনিশ্চিত করে। সুশাসন ও মানবাধিকার পরস্পর পরিপূরক। অর্থাৎ মানবাধিকার প্রতিষ্ঠিত হলে সুশাসনের বৈশিষ্ট্য, যেমন- অংশগ্রহণ, স্বচ্ছতা, জবাবদিহিতা ইত্যাদি পরিলক্ষিত হয়, তেমনি সুশাসনের ফলে মানুষের ভ্রাতৃত্বসুলভ আচরণ, সুবিধার, চলাফেরার স্বাধীনতা ইত্যাদি মানবাধিকার সংরক্ষিত হয়। মানবাধিকারের দুটি উল্লেখযোগ্য ধারা হলো- আইনের চোখে সবাই সমান ও বিনা বিচারে কাউকে শান্তি দেওয়া যাবে না। এ ধারা দুটো সুশাসনের অন্যতম উপাদান আইনের শাসন ও আইনের দৃষ্টিতে সমতারই মূলকথা। মানবাধিকার এভাবেই সুশাসন নিশ্চিতকরণে সহায়তা করে। মোটকথা, 'মানবাধিকার সুশাসন প্রতিষ্ঠার পথ রচিত করে সুশাসন নিশ্চিতকরণে সহায়তা করে। তাই বলা যায়, সুশাসন নিশ্চিতকরণে মানবাধিকার অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "রাষ্ট্রের অস্তিত্ব রক্ষার্থে নাগরিকগণকে আবশ্যিক কিছু কাজ করতে হয় এবং কিছু কাজ করা থেকে বিরত থাকতে হয়। এগুলো পালন না করা দন্ডনীয় অপরাধ।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "স্থায়িভাবে বসবাসের অধিকার হলো রাজনৈতিক অধিকার।"
        },
        {
          "label": "খ",
          "question": "",
          "explanation": "সমাজের সদস্য হিসেবে মানুষ যে সাম্যের প্রাপ্তিবোধ করে তাই সামাজিক সাম্য। জাতি, ধর্ম, বর্ণ ও গোত্র নির্বিশেষে যখন সকল মানুষকে সমান সামাজিক সুযোগ-সুবিধা প্রদান করা হলো সামাজিক সাম্য। এরূপ সাম্যের সামাজিক পরিবেশ এমন হয়, যেখানে প্রতিটি ব্যক্তি তার নিজ নিজ যোগ্যতা বিকাশে সমান সামাজিক সুযোগ-সুবিধা পাবে। অর্থাৎ সমাজের সদস্য হিসেবে নারী-পুরুষ সমাজের প্রতিটি ক্ষেত্রে যে সুযোগ-সুবিধা প্রাপ্তির অধিকার রাখে তাকেই সামাজিক সাম্য বলা হয়।"
        },
        {
          "label": "গ",
          "question": "",
          "explanation": "উদ্দীপকে আইনগত কর্তব্য তথা সামাজিক, রাজনৈতিক ও অর্থনৈতিক কর্তব্য পালনের কথা বলা হয়েছে। আইনের দ্বারা স্বীকৃত অধিকার ভোগ করতে গিয়ে নাগরিককে যে সকল দায়িত্ব পালন করতে হয় তাকে নাগরিক, কর্তব্য বলে। যেসব কর্তব্য রাষ্ট্র কর্তৃক আরোপিত এবং রাষ্ট্রীয় আইন দ্বারা কার্যকরী করা হয় তাকে আইনগত কর্তব্য বলে। আইনগত কর্তব্য নাগরিকের সেসব দায়িত্বকে বোঝায়, যা রাষ্ট্রের জন্য অপরিহার্য এবং নাগরিকের জন্য অত্যাবশ্যক। এসব কর্তব্য ভঙ্গ করলে রাষ্ট্র প্রদত্ত শাস্তি ভোগ করতে হয়। আইনগত কর্তব্যকে আবার তিন ভাগে ভাগ করা হয়। যথা-ক. সামাজিক কর্তব্য, খ. রাজনৈতিক কর্তব্য, গ. অর্থনৈতিক কর্তব্য। রাষ্ট্রের প্রতি আনুগত্য প্রদর্শন করা, নিয়মিত কর দেওয়া, সততার সাথে ভোটাধিকার প্রয়োগ করা, রাষ্ট্রের আইন মেনে চলা ইত্যাদি নাগরিকের আইনগত কর্তব্য। এসব কর্তব্য পালন করার পাশাপাশি রাষ্ট্রবিরোধী ও অন্যায় কাজ থেকে বিরত থাকাও নাগরিকের আইনগত কর্তব্য। কেননা, এসব আইনবিরোধী কাজ থেকে বিরত না থাকলে ব্যক্তি আইনের আওতায় শাস্তি পায়। উদ্দীপকের রাষ্ট্রের অস্তিত্ব রক্ষার্থে নাগরিকদের আবশ্যিক যে কাজ করতে হয় এবং যে কাজ করা থেকে বিরত থাকতে হয় তার ইঙ্গিত দেওয়া হয়েছে। যা পালন না করলে দন্ডনীয় অপরাধ হয়। অর্থাৎ এখানে সুস্পষ্টতই আইনগত কর্তব্যের কথা বলা হয়েছে। তাই বলা যায়, উদ্দীপকে আইনগত কর্তব্য তথা সামাজিক, রাজনৈতিক ও অর্থনৈতিক কর্তব্য পালনের কথা বলা হয়েছে।"
        },
        {
          "label": "ঘ",
          "question": "",
          "explanation": "অধিকারের সাথে উক্ত বিষয়টির তথা আইনগত কর্তব্যের ঘনিষ্ঠ সম্পর্ক রয়েছে। কর্তব্য ও অধিকারের সম্পর্ক অত্যন্ত ঘনিষ্ঠ। অধিকার ও কর্তব্য একে অপরের পরিপূরক। উভয়ের উৎস হলো সমাজ। অধিকার ও কর্তব্য পরস্পর নির্ভরশীল। অধিকার ও কর্তব্যকে একই বস্তুর দুই 'পিঠ বা একই চিত্রের দুই দিকও বলা হয়। সমাজ সচেতনতা থেকে এ দুটির উৎপত্তি এবং সমাজের মধ্য থেকেই দুটি অর্থপূর্ণ হয়ে ওঠে। নাগরিকগণ নিজ নিজ অধিকারের বিনিময়ে রাষ্ট্রের প্রতি কিছু কর্তব্য পালন করে থাকেন। কর্তব্য পালনের মাধ্যমেই অধিকার উপভোগ করা যায়। একজনের অধিকার বলতে অন্যজনের কর্তব্যকে বোঝায়। যেমন- একজনের যেমন বেঁচে থাকার অধিকার রয়েছে, তেমনি তার কর্তব্য হলো অন্যের জীবননাশের চেষ্টা না করা। সমাজে একজনের অধিকারের পরিধি অন্যের কর্তব্যবোধ দ্বারা আবদ্ধ। কারণ অধিকার যদি অবাধ ও সীমাহীন হয় তবে স্বেচ্ছাচারিতার জন্ম হবে। এর ফলে সকল, অধিকার ভোগ করবে কিন্তু দুর্বল তার অধিকার থেকে বঞ্চিত হবে। অধিকার ও কর্তব্য ব্যক্তিগত নয়, সর্বজনীন। একজনের অধিকার ভোগের সাথে অন্য সবার অধিকার ভোগের দাবি ও স্বীকৃত হয়। তেমনি কর্তব্যও পালন করতে হয়। 'পরিশেষে বলা যায়, নাগরিকের অধিকার ও কর্তব্য এ দুটি ধারণা অঙ্গাঙ্গিভাবে জড়িত। অধিকার ব্যতীত নাগরিক জীবন যেমন কল্পনা করা যায় না, তেমনি কর্তব্য পালন ব্যতীত রাষ্ট্রের অস্তিত্ব টিকে থাকাই সম্ভব হবে না।"
        }
      ]
    },
    {
      "number": "6",
      "uddipok": "রহমান সাহেবের সংগঠনটি জনগণের ভোটাধিকার প্রতিষ্ঠার পাশাপাশি রাষ্ট্রের ক্ষমতায় যেতে চায়। কিন্তু রফিক সাহেবের সংগঠনটি নিজেদের গোষ্ঠী স্বার্থ আদায়ের জন্য কাজ করে থাকে।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "ভোটাধিকার রাজনৈতিক স্বাধীনতা।"
        },
        {
          "label": "খ",
          "question": "",
          "explanation": "জাতীয়তার ভিত্তিতে সৃষ্ট রাষ্ট্রই জাতিরাষ্ট্র। জাতীয়তাবোধে উদ্বুদ্ধ জনসমষ্টি যখন অন্যদের থেকে নিজেদের স্বতন্ত্র মনে করে এবং স্বাধীন হতে চায় বা স্বাধীনতা অর্জন করে তখন সেই রাষ্ট্রকেই জাতিরাষ্ট্র বলে। বিপুল জনসংখ্যা ও বিশাল আয়তন হচ্ছে জাতিরাষ্ট্রের বৈশিষ্ট্য।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রহমান সাহেবের সংগঠনটি হলো রাজনৈতিক দল ও রফিক সাহেবের সংগঠনটি হলো চাপসৃষ্টিকারী গোষ্ঠী, যাদের মধ্যে বেশকিছু পার্থক্য বিদ্যমান। প্রতিনিধিত্বমূলক গণতন্ত্রের মূলভিত্তি হলো রাজনৈতিক দল। রাজনৈতিক দল হচ্ছে এমন একটি জনসমষ্টি যারা রাষ্ট্রীয় সমস্যা সমাধানের পন্থা জনসম্মুখে প্রচারের মাধ্যমে জনসমর্থন লাভ করে এবং ক্ষমতা দখল ও নিয়মতান্ত্রিক পদ্ধতিতে সরকার গঠন করে। কিন্তু চাপসৃষ্টিকারী গোষ্ঠী কোনো রাজনৈতিক দল নয়। এরা সরকারি নীতিকে প্রভাবিত করে নিজেদের স্বার্থ যথাযথভাবে প্রতিফলিত করতে সর্বদা সচেষ্ট থাকে। রাজনৈতিক দলের মূল উদ্দেশ্য হলো জাতীয় স্বার্থ সংরক্ষণ করে জনসাধারণের কল্যাণ সাধন করা। কিন্তু চাপসৃষ্টিকারী গোষ্ঠীর উদ্দেশ্য হলো গোষ্ঠীগত স্বার্থ সংরক্ষণ করা। রাজনৈতিক দল সুনির্দিষ্ট মতামতের ভিত্তিতে গড়ে উঠলেও চাপসৃষ্টিকারী গোষ্ঠী কোনো বিশেষ মতাদর্শের ভিত্তিতে সৃষ্টি হয় না। রাজনৈতিক দল আলাপ-আলোচনা ব্যতীত কোনো বিষয়ে সহজে সিদ্ধান্ত নিতে পারে না। কিন্তু চাপসৃষ্টিকারী গোষ্ঠী যেকোনো বিষয়ে সহজে দ্রুত সিদ্ধান্ত নিতে পারে। রাজনৈতিক দলের অভ্যন্তরে পরস্পর বিরোধ দেখা দেয়। কিন্তু সংকীর্ণ ও সমন্বার্থের ভিত্তিতে গড়ে ওঠায় চাপসৃষ্টিকারী গোষ্ঠীর ক্ষেত্রে এ সম্ভাবনা কম। উপরিউক্ত পার্থক্যসমূহের কারণেই রাজনৈতিক দল ও চাপসৃষ্টিকারী গোষ্ঠী পরস্পরবিরোধী সংগঠন বলে গণ্য হয়। তথাপি বিশেষ বিশেষ ক্ষেত্রে এদের মধ্যে সাদৃশ্যও দেখা যায়।"
        },
        {
          "label": "ঘ",
          "question": "",
          "explanation": "আধুনিক গণতান্ত্রিক রাষ্ট্রে উদ্দীপকের সংগঠন তথা রাজনৈতিক দলের ভূমিকা অপরিসীম। বর্তমান সময়ের বিশালায়তন রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসনকার্যে অংশগ্রহণ সম্ভব নয়। তাই বর্তমানে জনগণ প্রতিনিধি নির্বাচনের মাধ্যমে পরোক্ষভাবে শাসনকাজে অংশগ্রহণ করে থাকে। প্রতিনিধিত্বমূলক গণতন্ত্রের মূলভিত্তি হচ্ছে রাজনৈতিক দল। রাজনৈতিক দল হচ্ছে এমন একটি জনসংগঠন যার সদস্যগণ রাষ্ট্রের সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়। রাজনৈতিক দলের মাধ্যমে সরকার এবং জনগণের মধ্যে সেতুবন্ধন সৃষ্টি হয়। বিরোধী দলের বক্তব্যের মাধ্যমে জনগণ নিজের দেশের সমস্যাসমূহ সম্পর্কে জানতে পারে। এতে জনগণের রাজনৈতিক সচেতনতা বৃদ্ধি পায়। প্রতিনিধিত্বমূলক গণতন্ত্রে দল যাতে কোনো পর্ণবিরোধী কাজে লিপ্ত না হতে পারে সেজন্য বিরোধী দলগুলো সতর্ক দৃষ্টি রাখে। নির্বাচনকে কেন্দ্র করে রাজনৈতিক দলগুলো বিভিন্ন রাজনৈতিক কর্মসূচি প্রকাশ করে। জনগণ এর মধ্য থেকে সবচেয়ে কল্যাণকর ও বাস্তবমুখী কর্মসূচিসম্পন্ন রাজনৈতিক দলের প্রতি আস্থা ও সমর্থন প্রদান করে। রাজনৈতিক দল শান্তিপূর্ণ উপায়ে নির্বাচনের মাধ্যমে ক্ষমতা বদলে সাহায্য করে। কোনো রকম রক্তপাত বা বিদ্রোহের প্রয়োজন হয় না। আলোচনার পরিশেষে তাই বলা যায়, বর্তমান সময়ের প্রতিনিধিত্বশীল গণতান্ত্রিক ব্যবস্থায় রাজনৈতিক দল হলো অপরিহার্য। এর উপস্থিতি ছাড়া আধুনিক গণতন্ত্র তাই কল্পনা করা যায় না। সুতরাং আধুনিক গণতান্ত্রিক ব্যবস্থা মূলত রাজনৈতিক দলেরই শাসনব্যবস্থা।"
        }
      ]
    },
    {
      "number": "7",
      "uddipok": "জনাব 'ক' সচিবালয়ের একজন ঊর্ধ্বতন কর্মকর্তা। তিনি পরিবেশ মন্ত্রণালয়ের সাথে যুক্ত।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "ব্রিটেনে কোন ধরনের সরকারব্যবস্থা বিদ্যমান?",
          "explanation": "ব্রিটেনে সংসদীয় সরকারব্যবস্থা বিদ্যমান।"
        },
        {
          "label": "খ",
          "question": "মূল্যবোধের দুটি বৈশিষ্ট্য লেখ।",
          "explanation": "মূল্যবোধের দুটি বৈশিষ্ট্য হলো- ১.মূল্যবোধ নির্ধারিত হয় ব্যক্তির আচরণ দ্বারা। ব্যক্তির আচরণের মাধ্যমেই মূল্যবোধ প্রকাশ পায়। ২. স্থান-কাল-পাত্রভেদে মূল্যবোধের ভিন্নতা লক্ষণীয়। মূল্যবোধ বিভিন্ন সমাজে বিভিন্ন ধরনের হতে পারে।"
        },
        {
          "label": "গ",
          "question": "জনাব 'ক' সরকারের কোন বিভাগে কর্মরত আছেন? উত্ত বিভাগের গঠন বর্ণনা কর।",
          "explanation": "জনাব 'ক' সরকারের শাসন বিভাগে কর্মরত আছেন। যে বিভাগ রাষ্ট্রের শাসনকাজ পরিচালনা করে তাকে শাসন বিভাগ বলে। শাসন বিভাগ আইন বিভাগ প্রণীত আইন অনুযায়ী দেশ পরিচালনা, সরকারি নীতি নির্ধারণ ও তা বাস্তবায়নের কাজ করে। রাষ্ট্রপ্রধান থেকে শুরু করে সকল মন্ত্রণালয়ের কর্মকর্তা-কর্মচারী ছাড়াও প্রশাসনিক কাজে নিয়োজিত সকলেই শাসন বিভাগের অন্তর্ভুক্ত। উদ্দীপকের সচিবালয়ের ঊর্ধ্বতন কর্মকর্তা জনাব 'ক' পরিবেশ মন্ত্রণালয়ের সাথে যুক্ত। তাই তিনি সুস্পষ্টভাবেই শাসন বিভাগে কর্মরত আছেন। গঠন ও কাজের দিক থেকে শাসন বিভাগকে প্রধানত দুই ভাগে ভাগ করা যায়। যথা: ক. রাজনৈতিক শাসক, খ. অ-রাজনৈতিক শাসক। দেশের সাধারণ নির্বাচনে জনগণের ভোটে নির্বাচিত জনপ্রতিনিধিদের নিয়ে শাসন বিভাগের রাজনৈতিক অংশ গঠিত হয়। তারা নির্দিষ্ট সময়ের জন্য নির্বাচিত হন এবং তাদের কাজের জন্য জনগণের কাছে দায়বদ্ধ থাকেন। প্রধানমন্ত্রী ও মন্ত্রিসভার সদস্যদের নিয়ে শাসন বিভাগের রাজনৈতিক অংশ গঠিত হয়। অন্যদিকে, প্রতিযোগিতামূলক পরীক্ষার মাধ্যমে যোগ্যতার ভিত্তিতে স্থায়িভাবে নিযুক্ত সরকারি কর্মকর্তা-কর্মচারীদের নিয়ে শাসন বিভাগের অরাজনৈতিক অংশ গঠিত হয়। তারা রাজনৈতিক শাসকদের নির্দেশনা অনুযায়ী সরকারের সিদ্ধান্ত বাস্তবায়ন ও প্রশাসনিক কর্মকান্ড সম্পাদন করেন। যেমন-সচিব, জেলা প্রশাসক ও উপজেলা নির্বাহী কর্মকর্তা ইত্যাদি।"
        },
        {
          "label": "ঘ",
          "question": "উক্ত বিভাগের কাজগুলো আলোচনা কর।",
          "explanation": "উত্ত বিভাগ তথা শাসন বিভাগ রাষ্ট্রের উন্নয়নে নানাবিধ কার্য সম্পাদন করে থাকে। সরকার ও রাষ্ট্রপ্রধান যেহেতু শাসন বিভাগের অন্তর্ভুক্ত তাই শাসন বিভাগের কাজ অত্যন্ত গুরুত্বপূর্ণ ও জবাবদিহিমূলক। শাসন বিভাগ হলো সরকারের সেই অংশ যার ওপর রাষ্ট্রের শাসনকার্য পরিচালনার দায়িত্ব ন্যস্ত থাকে। শাসন বিভাগের অন্যতম কাজ হলো আইনসভা কর্তৃক প্রণীত আইন অনুযায়ী দেশের শাসনকার্য পরিচালনা করা। এছাড়াও রাষ্ট্রের অভ্যন্তরে শান্তিশৃঙ্খলা রক্ষা করা শাসন বিভাগের অন্যতম কাজ। দেশের স্বাধীনতা ও সার্বভৌমত্ব রক্ষা, বহিরাক্রমণ প্রতিহত করা, দেশের অভ্যন্তরে আইনশৃঙ্খলা রক্ষার দায়িত্ব শাসন বিভাগের ওপর ন্যস্ত। সরকারকে সঠিকভাবে পরিচালনার জন্য শাসন বিভাগকে নীতিনির্ধারণসংক্রান্ত কাজ করতে হয়। স্বরাষ্ট্র ও পররাষ্ট্রসংক্রান্ত কার্যক্রম পরিচালনার জন্য সরকারের শাসন বিভাগ সুনির্দিষ্ট নীতিনির্ধারণ করে। এসব দায়িত্ব সঠিকভাবে পালন করে শাসন বিভাগ রাষ্ট্রের উন্নয়নে ভূমিকা রাখে। উপরিউক্ত আলোচনার প্রেক্ষিতে বলা যায়, স্বাধীনতা-সার্বভৌমত্ব ও অভ্যন্তরীণ শান্তি-শৃঙ্খলা রক্ষার পাশাপাশি সরকারের বিভিন্ন বিভাগের কাজের মধ্যে সমন্বয় সাধন করে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "'Kratia' গ্রিক শব্দ।"
        },
        {
          "label": "খ",
          "question": "",
          "explanation": "সংসদীয় সরকারব্যবস্থায় সরকারের জবাবদিহিতা বেশি। সংসদীয় সরকারব্যবস্থায় জনপ্রতিনিধিদের মধ্য থেকে নেতৃস্থানীয় ব্যক্তিদের নিয়ে মন্ত্রিসভা গঠিত হয় বিধায় সরকার সর্বদা আইনসভার কাছে দায়বদ্ধ থাকে। এ সরকারব্যবস্থায় সরকার তার সব কাজের জন্য প্রত্যক্ষভাবে আইনসভার কাছে এবং চূড়ান্তভাবে জনগণের কাছে জবাবদিহি করতে বাধ্য থাকে। এর ফলে গণতন্ত্রের প্রকৃত স্বরূপ বজায় থাকে। এছাড়া এ সরকারব্যবস্থায় সরকার আইনসভার আস্থা হারালে সরকারকে পদতাগ করতে হয়। তাই বলা যায়, সংসদীয় সরকার ব্যবস্থায় সরকারের জবাবদিহিতা বেশি থাকে।"
        },
        {
          "label": "গ",
          "question": "",
          "explanation": "'ক' চিহ্নিত স্থানের উপযুক্ত বিভাগটি তথা বিচার বিভাগ নানাবিধ কার্যাবলি সম্পাদন করে। সরকারের তিনটি বিভাগের মধ্যে বিচার বিভাগ অন্যতম। বিচার বিভাগ নাগরিকদের মৌলিক অধিকার রক্ষা, আইনের শাসন প্রতিষ্ঠা এবং সংবিধানের রক্ষক হিসেবে বহুবিধ গুরুত্বপূর্ণ কার্যাবলি সম্পাদন করে থাকে। আইনের ব্যাখ্যা এবং প্রয়োগ করা হলো বিচার বিভাগের প্রধান কাজ। আইন অনুযায়ী বিচার করে বিচার বিভাগ ন্যায়বিচার নিশ্চিত করে। আইনসভা কর্তৃক প্রণীত কোনো আইনের ভাষাগত অস্পষ্টতা বা স্ববিরোধিতা থাকলে বিচারকগণ তার ব্যাখ্যা দেন। এছাড়াও বিচার বিভাগের আওতাধীন সর্বোচ্চ আদালত সংবিধানের অভিভাবক ও রক্ষক হিসেবে কাজ করে। আইন বিভাগ বা শাসন বিভাগ প্রণীত কোনো আইন বা বিধিমালা যদি এমন হয়, যা সংবিধানবিরোধী তাহলে বিচার বিভাগীয় পর্যালোচনা বলে বিচার বিভাগ সে আইন বাতিল করতে পারে। বিচার বিভাগ নাগরিকদের অধিকার সংরক্ষণ এবং ব্যক্তিস্বাধীনতার রক্ষক হিসেবে কাজ করে। এছাড়াও বিচার বিভাগ কতকগুলো শাসন বিভাগীয় দায়িত্ব সম্পাদন করে। যেমন- নাবালকের অভিভাবক নিয়োগ, মৃত ব্যক্তির উইল অনুমোদন, লাইসেন্স প্রদান, দেউলিয়া প্রতিষ্ঠানের পক্ষে আদায়কারী নিয়োগ প্রভৃতি। এসকল কার্যাবলির মাধ্যমে বিচার বিভাগ রাষ্ট্র পরিচালনায় গুরুত্বপূর্ণ অবদান রাখে।"
        },
        {
          "label": "ঘ",
          "question": "",
          "explanation": "উক্ত বিভাগ তথা বিচার বিভাগের স্বাধীনতা রক্ষা করা অত্যন্ত গুরুত্বপূর্ণ। এক্ষেত্রে নানাবিধ উপায়ে বিচার বিভাগের স্বাধীনতা রক্ষা করা যায়। গণতান্ত্রিক সরকার এবং আইনের শাসন প্রতিষ্ঠার জন্য স্বাধীন ও নিরপেক্ষ বিচার বিভাগের কোনো বিকল্প নেই। স্বাধীন রাষ্ট্রের শাসনব্যবস্থার উৎকর্ষতার জন্য স্বাধীন বিচারব্যবস্থা অপরিহার্য। তাই আধুনিক কল্যাণরাষ্ট্রে বিচার বিভাগের স্বাধীনতা ও নিরপেক্ষতা রক্ষা করা একটি গুরুদায়িত্ব। এ বিভাগের স্বাধীনতা রক্ষায় যেসব বিষয়ের ওপর গুরুত্বারোপ করতে হয় সেগুলো হলো- বিচারপতিদের যোগ্যতা, বিচারকদের নিয়োগ পদ্ধতি, বিচারপতিদের সম্মানজনক বেতন-ভাতার ব্যবস্থা করা, বিচারকদের কার্যকাল, অন্যান্য বিভাগের হস্তক্ষেপ থেকে মুক্ত রাখা, জনসাধারণের সদিচ্ছা ইত্যাদি। ন্যায়পরায়ণ, সুযোগ্য ও আইনজ্ঞ বিচারক নিয়োগদানের মাধ্যমে বিচার বিভাগের স্বাধীনতা রক্ষা করা সম্ভব। তাদের নিয়োগ পদ্ধতিতেও স্বচ্ছতা ও যথাযথ নিয়ম অনুসরণ করতে হবে। তাদেরকে এমন বেতন-ভাতা প্রদান করতে হবে যাতে তারা ঘুষের প্রলোভনে আকৃষ্ট না হয় এবং সম্মানের সাথে জীবিকা নির্বাহ করতে পারে। বিচারকদের কার্যকাল শেষ হওয়ার আগে তাকে বরখাস্ত করা যাবে না। তবে গুরুতর অপরাধ বা দুর্নীতির দায়ে অভিযুক্ত বিচারপতিকে সাংবিধানিক উপায়ে বরখাস্ত করা যাবে। সর্বোপরি, বিচার বিভাগকে শাসন বিভাগ ও আইন বিভাগের হস্তক্ষেপ থেকে মুক্ত রাখতে হবে। এসব উপায় অবলম্বন করেই বিচার বিভাগের স্বাধীনতা রক্ষা করা যায়।"
        }
      ]
    },
    {
      "number": "9",
      "uddipok": "'ক' সরকার: সাম্য, মৈত্রী, স্বাধীনতা। 'খ' সরকার: এক জাতি, এক দল, এক নেতা।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো একটি শক্তিশালী কৌশল যার মাধ্যমে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন এবং সমাজের ইন্সিত লক্ষ্য অর্জনের জন্য অন্যদের উদ্দীপ্ত করেন।"
        },
        {
          "label": "খ",
          "question": "",
          "explanation": "NGO (Non-Government Organization) হলো একটি বেসরকারি সংস্থা, যা লাভের উদ্দেশ্য ছাড়াই সমাজসেবামূলক, মানবাধিকার, শিক্ষা, স্বাস্থ্য, পরিবেশ ও দারিদ্রদ্র্য বিমোচনের মতো বিষয়ে কাজ করে। এ ধরনের সংস্থা মূলত মুনাফা অর্জন নয় বরং সামাজিক উন্নয়নের উদ্দেশ্যে গড়ে ওঠে। এনজিওসমূহ সরকার কর্তৃক নিয়ন্ত্রিত হয় না, তবে সরকারি নীতি ও আইন মেনে চলে।"
        },
        {
          "label": "গ",
          "question": "",
          "explanation": "উদ্দীপকের 'ক' ও 'খ' সরকার যথাক্রমে গণতন্ত্র এবং একনায়কতন্ত্র। গণতন্ত্র ও একনায়কতন্ত্রের মধ্যে সুস্পষ্ট পার্থক্য বিদ্যমান। গণতন্ত্র ও একনায়কতন্ত্র সম্পূর্ণ বিপরীতধর্মী শাসনব্যবস্থা। উভয়ের লক্ষ্য ও তা বাস্তবায়নের পদ্ধতি সম্পূর্ণ ভিন্ন। গণতন্ত্র জনপ্রতিনিধি নিয়ে গঠিত। গণতন্ত্রে জনগণের হাতে শাসনক্ষমতা ন্যস্ত করা হয়। অন্যদিকে, একনায়কতন্ত্রে একজনের হাতে সকল ক্ষমতা ন্যস্ত থাকে। গণতন্ত্রে সকল ক্ষমতার উৎস জনগণ। পক্ষান্তরে, একনায়কতন্ত্রে একনায়কই সকল ক্ষমতার উৎস। গণতন্ত্র জনগণের সম্মতির ওপর প্রতিষ্ঠিত ও ব্যক্তিস্বাধীনতায় বিশ্বাসী। একনায়কতন্ত্র শক্তি ও কর্তৃত্বের উপর প্রতিষ্ঠিত এবং ব্যক্তিস্বাধীনতা বিরোধী। গণতন্ত্রে একাধিক রাজনৈতিক দল থাকে। একনায়কতন্ত্রে একটির বেশি রাজনৈতিক দল গড়ে উঠতে দেওয়া হয় না। গণতন্ত্রে জবাবদিহিতা এবং প্রচার মাধ্যমের স্বাধীনতা থাকে। অন্যদিকে, একনায়কতন্ত্রে কোনো জবাবদিহিতা নেই ও প্রচার মাধ্যমসমূহ একনায়কের নিয়ন্ত্রণে থাকে। গণতন্ত্রে আইনসভা সার্বভৌম ক্ষমতা ভোগ করে। পক্ষান্তরে, একনায়কতন্ত্রে আইনসভা একটি প্রহসনমূলক প্রতিষ্ঠানে পরিণত হয়। গণতন্ত্রে বিচার বিভাগ স্বাধীন ও নিরপেক্ষ থাকে। একনায়কতন্ত্রে বিচার বিভাগের স্বাধীনতা একনায়কের ক্ষমতার মধ্যে পড়ে নিরপেক্ষতা অনিশ্চিত হয়ে যায়। তাই বলা যায়, গণতন্ত্র ও একনায়কতন্ত্রের মধ্যে বিভিন্ন দিক থেকে ব্যাপক পার্থক্য বিদ্যমান।"
        },
        {
          "label": "ঘ",
          "question": "",
          "explanation": "প্রদত্ত ছকের 'ক' সরকার তথা গণতান্ত্রিক সরকার সফল করার জন্য গণতন্ত্র প্রতিষ্ঠার প্রতিবন্ধকতাসমূহ দূরীকরণের পদক্ষেপ নেওয়া প্রয়োজন। গণতান্ত্রিক রাষ্ট্রের নাগরিকদের ব্যক্তিগত, সামাজিক ও গোষ্ঠীয় জীবনের সকল ক্ষেত্রে গণতান্ত্রিক আচরণ করতে হবে। এজন্য যা করা প্রয়োজন তা হলো- নাগরিকদের পরমতসহিষ্ণু হতে হবে। সবাইকে মত প্রকাশের সুযোগ দিতে হবে। অন্যের মতকে শ্রদ্ধা করতে হবে এবং অধিকাংশের মতামতকে সবার মতামত হিসেবে মেনে নেওয়ার মানসিকতা থাকতে হবে। নিজের বা নিজ দলীয় মতামত জোর করে অন্যদের ওপর চাপিয়ে দেওয়া যাবে না। ব্যক্তিগত ও দলীয় স্বার্থপরতা পরিহার করতে হবে। এটি সকল নাগরিক ও রাজনৈতিক দলের জন্য প্রযোজ্য। কেবল বিরোধিতার জন্য বিরোধিতা করলে হবে না। দেশের মঙ্গলকে প্রাধান্য দিয়ে কাজ করতে হবে। নিজের অধিকার আদায়ের পাশাপাশি অন্যের অধিকারকে সম্মান করতে হবে। নিজের অধিকার আদায় যেন অন্যের অধিকার ভঙ্গের কারণ না হয়, সে বিষয়ে সচেতন থাকতে হবে। বিভিন্ন সম্প্রদায় এবং দলের সম্প্রীতি, সহযোগিতা ও সহনশীলতা বজায় রাখতে হবে। ব্যক্তিস্বাতন্ত্র্যকে শ্রদ্ধা করতে হবে। সেই সাথে নাগরিকদের সুনাগরিকের গুণাবলি অর্জন করতে হবে। নাগরিকদের হতে হবে বুদ্ধিমান, আত্মসংযমী ও বিবেকবান। গণতন্ত্রের বাহন হচ্ছে নির্বাচন। নির্বাচন যেন সুষ্ঠু ও নিরপেক্ষ হয়, সেজন্য নাগরিকদের প্রয়োজনীয় সহযোগিতা দিতে হবে। অযোগ্য লোক যেন নির্বাচিত হতে না পারে, সেজন্য নাগরিকদের সচেতনভাবে ভোট দিয়ে উপর্যুক্ত লোককে নির্বাচিত করতে হবে। এতে গণতন্ত্র শক্তিশালী হবে। আইনের শাসন হলো গণতন্ত্রের প্রাণ। এজন্য সবাইকে আইন মানতে হবে। আইনের চোখে সবাই সমান। অতএব, সকলের প্রতি সমান আচরণ করতে হবে। অর্থাৎ সমান অধিকার ও সুযোগ-সুবিধা দিতে হবে। উল্লিখিত পদক্ষেপসমূহ গৃহীত হলেই গণতন্ত্র সফল হবে বলে আমি মনে করি।"
        }
      ]
    },
    {
      "number": "10",
      "uddipok": "'C' ও 'D' উভয় রাষ্ট্রেই প্রদেশ রয়েছে। 'C' রাষ্ট্রের প্রদেশগুলোর কোন সাংবিধানিক স্বাধীনতা নেই। কিন্তু 'D' রাষ্ট্রের প্রদেশগুলোর সাংবিধানিক স্বাধীনতা রয়েছে।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "মানবাধিকারের রক্ষক হলো জাতিসংঘ।"
        },
        {
          "label": "খ",
          "question": "",
          "explanation": "সমাজতান্ত্রিক সরকারের দুটি বৈশিষ্ট্য হলো- ১. সমাজতান্ত্রিক সরকারে একটি মাত্র রাজনৈতিক দল থাকে। অন্য দলকে সহ্য করা হয় না। ২. উৎপাদনের উপকরণের ওপর রাষ্ট্রীয় মালিকানা বলবৎ থাকে। এতে সম্পদের ব্যক্তিগত মালিকানা স্বীকৃত নয়।"
        },
        {
          "label": "গ",
          "question": "",
          "explanation": "উদ্দীপকের 'C' ও 'D' রাষ্ট্রে যথাক্রমে এককেন্দ্রিক এবং যুক্তরাষ্ট্রীয় সরকারব্যবস্থা বিদ্যমান। ক্ষমতা বণ্টননীতির ভিত্তিতে এ দুই সরকারব্যবস্থার মধ্যে পার্থক্য পরিলক্ষিত হয়। এককেন্দ্রিক সরকারব্যবস্থায় শাসনকার্যের সুবিধার্থে কেন্দ্রীয় সরকার কিছু ক্ষমতা ও দায়িত্ব স্থানীয় সংস্থা ও আঞ্চলিক সংস্থাসমূহের কাজে অর্পণ করে। তবে স্থানীয় শাসনকগণ তাদের কাজের জন্য কেন্দ্রের নিকট দায়বদ্ধ থাকে। অন্যদিকে, যুক্তরাষ্ট্রীয় সরকারে সাংবিধানিকভাবে কেন্দ্রের মধ্যে ক্ষমতা বণ্টন করে দেওয়া হয় এবং উভয়ই স্বাধীন ও স্বতন্ত্র থাকে। যুক্তরাষ্ট্রীয় ও এককেন্দ্রিক শাসনব্যবস্থার মধ্যে এককেন্দ্রিক শাসনব্যবস্থা অভিন্ন আইনের দ্বারা অখন্ড নীতির ভিত্তিতে পরিচালিত হয় বিধায় শাসনকার্যে দৃঢ়তা প্রকাশ পায়। পক্ষান্তরে, যুক্তরাষ্ট্রীয় সরকারব্যবস্থায় দুটি সরকারের মধ্যে ক্ষমতা ভাগাভাগি ও আলাদা নীতির কারণে শাসনব্যবস্থা দুর্বল প্রকৃতির হয়ে থাকে। তাছাড়া এককেন্দ্রিক সরকারব্যবস্থায় জাতীয় ঐক্য ও সংহতি সুদৃঢ় হয়ে তাকে। অন্যদিকে, ক্ষমতার বিভাজননীতির কারণে যুক্তরাষ্ট্রীয় সরকারব্যবস্থায় জাতীয় ঐক্য ও অগ্রগতিতে নানা প্রতিবন্ধকতা থাকে। এককেন্দ্রিক সরকার যেহেতু একক সিদ্ধান্তে পরিচালিত হয়, সেহেতু এ সরকার সিদ্ধান্ত দ্রুত, সময়োপযোগী ও বাস্তবসম্মত হয়। অধিকন্তু এককেন্দ্রিক সরকার কম ব্যয়বহুল ও জরুরি অবস্থায় সহায়ক।"
        },
        {
          "label": "ঘ",
          "question": "",
          "explanation": "উদ্দীপকের 'D' নির্দেশিত সরকার তথা যুক্তরাষ্ট্রীয় সরকারের সফলতার বেশকিছু শর্ত রয়েছে। যুক্তরাষ্ট্রীয় সরকারব্যবস্থার সাফল্যের প্রধান শর্ত হলো কেন্দ্র ও প্রদেশের মধ্যে সাংবিধানিকভাবে স্পষ্ট করে ক্ষমতার বণ্টন। এক্ষেত্রে কোনো প্রকার অস্পষ্টতা থাকলে যুক্তরাষ্ট্রীয় সরকার হুমকিতে পড়তে বাধ্য। এছাড়া নাগরিকদের মধ্যে যুক্তরাষ্ট্রীয় মনোভাবের উপস্থিতি। যুক্তরাষ্ট্রের নীতিকে অনুধাবন করে ঐক্যবদ্ধ হওয়া এবং নিজের অস্তিত্ব বিলীন না করে স্বকীয়তা বজায় রাখার মাধ্যমেই যুক্তরাষ্ট্র সফল হতে পারে। ভৌগোলিক নৈকট্য যুক্তরাষ্ট্রীয় ব্যবস্থার অন্যতম প্রধান শর্ত। প্রদেশগুলোর মধ্যে পারস্পরিক সহযোগিতা ও সম্প্রীতির বন্ধন দৃঢ় করতে তাদের ভৌগোলিক নৈকট্য একান্ত প্রয়োজন। আবার, ভাষা, সাংস্কৃতিক ও ধর্মীয় ঐক্য নাগরিকদের মধ্যে পারস্পরিক সহযোগিতা ও সহমর্মিতা বৃদ্ধি করে। ফলে জাতীয় ঐক্য সুদৃঢ় হয়। এরূপ ঐক্য যুক্তরাষ্ট্রীয় সরকার সফল হতে ভূমিকা রাখে। অনেকেই দ্বিকক্ষবিশিষ্ট আইনসভাকে যুক্তরাষ্ট্রীয় সরকারের সফলতার শর্ত হিসেবে মত প্রকাশ করেন। আবার যুক্তরাষ্ট্রীয় ব্যবস্থা যেহেতু সংবিধানের মাধ্যমে সৃষ্টি হয়েছে তাই এর সফলতার জন্য সংবিধানের প্রাধান্য অত্যন্ত জরুরি। এছাড়া সৎ ও সুযোগ্য নেতৃত্ব, সুস্থ দলব্যবস্থা, আইনের প্রতি শ্রদ্ধাশীলতা, উপযুক্ত শিক্ষার বিস্তার ও রাজনৈতিক চেতনা, আর্থিক সামর্থ্য ইত্যাদি যুক্তরাষ্ট্রীয় ব্যবস্থাকে সফল করে তোলে। উপরিউক্ত আলোচনা শেষে বলা যায়, যুক্তরাষ্ট্রীয় সরকারের সাফল্যের পশ্চাতে সবচেয়ে বড় শক্তি হলো সুশিক্ষিত, সচেতন, দায়িত্বশীল, নাগরিক এবং তাদের যথাযথ পরিচালনা করার জন্য সৎ, দক্ষ ও যোগ্য নেতৃত্ব।"
        }
      ]
    },
    {
      "number": "11",
      "uddipok": "জনাব 'Y' জাতীয় সংসদের একজন নির্বাচিত সদস্য। তিনি মনে করেন, রাষ্ট্রের এই বিভাগটি গুরুত্বপূর্ণ কাজ করে থাকে।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "যুক্তরাষ্ট্র গঠনের কোন পদ্ধতিতে মার্কিন যুক্তরাষ্ট্র গঠিত হয়েছে?",
          "explanation": "যুক্তরাষ্ট্র গঠনের সাংবিধানিক সম্মেলন ও চুক্তিভিত্তিক পদ্ধতিতে মার্কিন যুক্তরাষ্ট্র গঠিত হয়েছে।"
        },
        {
          "label": "খ",
          "question": "",
          "explanation": "সরকারের তিনটি বিভাগ রয়েছে। যথা- আইন, শাসন ও বিচার বিভাগ। ক্ষমতাস্বতন্ত্রীকরণ নীতির অর্থ সরকারের এ তিনটি বিভাগের ক্ষমতা ও কাজকে পৃথক বা স্বতন্ত্র করে দেওয়া। এক্ষেত্রে প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এ নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যাদান এবং বিভিন্ন মামলায় প্রয়োগ করবে।"
        },
        {
          "label": "গ",
          "question": "",
          "explanation": "জনাব 'Y' রাষ্ট্রের আইন বিভাগের সদস্য। উদ্দীপকের জনাব 'Y' জাতীয় সংসদ তথা আইনসভার নির্বাচিত সদস্য। তাই সুনিশ্চিতভাবেই বলা যায় তিনি আইন বিভাগের সদস্য। আইন বিভাগ সরকারের অন্যতম প্রধান গুরুত্বপূর্ণ বিভাগ। আইনসভার সদস্যদের দ্বারা আইন বিভাগ গঠিত হয়। বাংলাদেশে সংসদীয় সরকারব্যবস্থা বিদ্যমান। বাংলাদেশের আইনসভা এক কক্ষবিশিষ্ট। আইনসভার সদস্যরা ভোটারদের প্রত্যক্ষ ভোটের মাধ্যমে নির্বাচিত হয়। আইনসভার সদস্য সংখ্যা ৩৫০। এর মধ্যে জনগণের প্রত্যক্ষ ভোটে নির্বাচিত সদস্য ৩০০ জন এবং সংরক্ষিত নারী আসন ৫০টি। বাংলাদেশের আইনসভার মেয়াদকাল পাঁচ বছর।"
        },
        {
          "label": "ঘ",
          "question": "",
          "explanation": "উদ্দীপকের সর্বশেষ বাক্যটি যথা 'রাষ্ট্রের এই বিভাগটি তথা আইন বিভাগ গুরুত্বপূর্ণ কাজ করে থাকে'- উক্তিটি যথার্থ। আইন বিভাগের প্রধান কাজ হলো আইন প্রণয়ন। আইন বিভাগের প্রণীত আইনের ভিত্তিতে শাসন বিভাগ শাসন ও বিচার বিভাগ বিচার কাজ করে থাকে। আইনের ও সংবিধানের সংশোধন করে জাতির আশা-আকাঙ্ক্ষার সাথে দেশকে আধুনিকায়ন করে আইন বিভাগ। আইন বিভাগের প্রথম ও প্রধান কাজ আইন প্রণয়ন হলেও এ বিভাগটির কিছু শাসনসংক্রান্ত কাজও রয়েছে। মন্ত্রিপরিষদ শাসিত সরকারের আইনসভা শাসন বিভাগকে নিয়ন্ত্রণ করে। এতে শাসন বিভাগ তার যাবতীয় কাজের জন্য আইনসভার নিকট দায়ী থাকে। আইন বিভাগ শুধুমাত্র বাজেট নির্ধারণ করেই ক্ষান্ত হয় না। সরকারের আর্থিক আয়-ব্যয় নিয়ন্ত্রণের পাশাপাশি এটি করারোপ ও ব্যয় বরাদ্দকরণের মাধ্যমে জনগণের জীবনযাত্রার মানকে প্রভাবিত করে। আবার আইন বিভাগ সরকারি নীতিমালাও প্রণয়ন করে। সরকার কী করবে, সরকারি নীতি কী হবে প্রভৃতি বিষয়াদির সাথে আইন বিভাগের কাজ সংশ্লিষ্ট থাকে। আইনসভা জনমত গঠন করতে সহায়ক ভূমিকা পালন করে। আইনসভায় জনপ্রতিনিধিগণ বিতর্ক আলোচনা ও ভোটাভুটির মাধ্যমে সরকারের নিকট জনগণের দাবিদাওয়া তুলে ধরে। তাছাড়া আইন বিভাগের হাতে নির্বাচন ক্ষমতাও রয়েছে। বাংলাদেশ ও ভারতে আইনসভা রাষ্ট্রপতি নির্বাচন করে। আইন রিভাগ অনেক গুরুত্বপূর্ণ বিষয়ে অনুসন্ধান ও তল্লাশি পরিচালনা করে থাকে। আইন বিভাগে আইন প্রণয়ন, নীতিনির্ধারণ, সরকারি সিদ্ধান্তের ওপর আলোচনা ও বিতর্ক হয়। এতে করে সুস্থ ও উন্নতমানের আইন ও শাসনসংক্রান্ত নীতি প্রণয়ন করা সম্ভব হয়। এভাবেই আইন বিভাগ রাষ্ট্রের গুরুত্বপূর্ণ কাজ করে থাকে। অতএব, বলা যায় আলোচ্য উক্তিটি যথার্থ।"
        }
      ]
    }
  ]
}