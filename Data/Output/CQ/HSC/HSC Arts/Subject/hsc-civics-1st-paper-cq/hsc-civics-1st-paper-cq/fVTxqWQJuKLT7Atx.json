{
  "title": "আইডিয়াল কলেজ, মতিঝিল ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ইয়ানা উচ্চমাধ্যমিক শ্রেণির ছাত্রী। তার শিক্ষক তাকে নাগরিকের অধিকার ও কর্তব্য সম্পর্কিত একটি বিষয় অধ্যয়ন করার জন্য বলেন। তিনি তাকে আরও বলেন যে, দায়িত্ববোধ সম্পন্ন সুনাগরিকতার শিক্ষা এ বিষয় হতে পাওয়া যায়।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "পৌরনীতি হচ্ছে এমন একটি শাস্ত্র, যা নাগরিকের অধিকার ও কর্তব্য, নাগরিকের অতীত, বর্তমান ও ভবিষ্যৎ জীবনে এবং নাগরিকতার স্থানীয়, জাতীয় ও আন্তর্জাতিক প্রতিষ্ঠান সম্পর্কে আলোচনা করে।"
        },
        {
          "label": "খ",
          "question": "",
          "explanation": "আইনের শাসন বলতে আইনের চোখে সবার সমান হওয়া এবং সব কিছুর ওপরে আইনের প্রাধান্যের স্বীকৃতিকে বোঝায়। আইনের শাসনের অর্থ হচ্ছে ধর্ম, বর্ণ, শ্রেণি এবং ছোট-বড় নির্বিশেষে সবাই আইনের কাছে সমান। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে-এটাই আইনের শাসনের বিধান। আইনের শাসন ব্যক্তির সাম্য ও স্বাধীনতার রক্ষাকবচ।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে উল্লেখিত আজমল সাহেবের পাঠদানের বিষয়টি আমার পঠিত পৌরনীতি ও সুশাসন নামে পরিচিত, যার পরিধি ও বিষয়বস্তু ব্যাপক ও বিস্তৃত। পৌরনীতি ও সুশাসনের পরিধি ও বিষয়বস্তুর ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়গুলোও পৌরনীতি ও সুশাসনের আলোচ্য বিষয়। উদ্দীপকে বলা হয়েছে, আজমল সাহেব ছাত্রদের শ্রেণিকক্ষে নাগরিক, নাগরিকের ক্রিয়াকলাপ, নাগরিকের অধিকার ও কর্তব্য এবং নাগরিক জীবনের বিভিন্ন দিক ও রূপ নিয়ে আলোচনা করে। উদ্দীপকের সকল তথ্য পৌরনীতি ও সুশাসনকেই নির্দেশ করে। কারণ নাগরিক জীবনের সাথে সংশ্লিষ্ট বিষয় নিয়ে পৌরনীতি ও সুশাসনই আলোচনা করে থাকে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে উল্লেখিত বিষয়টি তথা পৌরনীতি ও সুশাসন সুনাগরিকের করণীয় বিষয়গুলো আলোচনার মাধ্যমে ব্যক্তিকে সুনাগরিক হিসেবে গড়ে ওঠার শিক্ষা দেয়। পৌরনীতি ও সুশাসন নাগরিকতা বিষয়ক বিজ্ঞান। তাই একজন নাগরিকের সুনাগরিক হিসেবে গড়ে উঠতে পৌরনীতি ও সুশাসন অধ্যয়ন ও অনুশীলনের গুরুত্ব অপরিসীম। রাষ্ট্রের সব নাগরিকই সুনাগরিক নয়। বুদ্ধি, বিবেক ও আত্মসংযম এই তিনটি গুণসম্পন্ন ব্যক্তিই সুনাগরিক হিসেবে পরিগণিত। বিবেকবুদ্ধিসম্পন্ন ব্যক্তি নিজ পরিবার, সমাজ ও রাষ্ট্রের বহুমুখী সমস্যা চিহ্নিত করে সমাধানের ক্ষেত্রে সঠিক ও কার্যকর সিদ্ধান্ত নিতে পারে। ন্যায়-অন্যায়, সৎ-অসৎ, ভালো-মন্দ অনুধাবন করতে পারে এবং অন্যায় ও অসৎ কর্মকান্ড থেকে নিজেকে বিরত রাখতে পারে। এছাড়া রাষ্ট্র প্রদত্ত অধিকার ভোগ করার পাশাপাশি রাষ্ট্রের প্রতি তার দায়িত্ব ও কর্তব্য পালন করে থাকে। আত্মসংযমী ব্যক্তি নিজেকে সকল প্রকার লোভ-লালসার ঊর্ধ্বে রেখে সততা ও নিষ্ঠার সাথে নিজের দায়িত্ব-কর্তব্য পালন করে। পৌরনীতি ও সুশাসন পাঠের মাধ্যমে নাগরিকতার অর্থ ও প্রকৃতি, নাগরিকতা অর্জন ও বিলোপ, সুনাগরিকতা, সুনাগরিকের প্রতিবন্ধকতা দূরীকরণের উপায়, নাগরিকের অধিকার, দায়িত্ব ও কর্তব্য ইত্যাদি সম্পর্কে বিস্তারিত জানা যায়। এছাড়া পৌরনীতি ও সুশাসন পাঠ করে নাগরিকগণ নিজেদেরকে সৎ, ন্যায়পরায়ণ, বুদ্ধিমান, আত্মসংযমী, দায়িত্বশীল, বিবেকবান এবং সত্যনিষ্ঠ মানুষ হিসেবে গড়ে তুলতে পারে। একমাত্র পৌরনীতি ও সুশাসনের জ্ঞান মানুষকে সুনাগরিক হিসেবে গড়ে উঠতে সাহায্য করে। আলোচনার প্রেক্ষিতে বলা যায়, পৌরনীতি ও সুশাসন নাগরিকতার সাথে জড়িত সকল বিষয় নিয়ে আলোচনা করে, যা থেকে শিক্ষা নিয়ে ব্যক্তি সুনাগরিক হিসেবে গড়ে উঠতে পারে।"
        }
      ]
    },
    {
      "number": "2",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সমাজ ও রাষ্ট্র কর্তৃক অনুমোদিত যেসব সুযোগ-সুবিধা ব্যক্তির ব্যক্তিত্ব বিকাশের জন্য অপরিহার্য তাকে অধিকার বলে।"
        },
        {
          "label": "খ",
          "question": "",
          "explanation": "মূল্যবোধ এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে। মানুষের সামাজিক সম্পর্ক ও আচার-আচরণ প্রত্যক্ষভাবে নিয়ন্ত্রণের জন্য সব সমাজেই বিভিন্ন ধরনের বিধিনিষেধ প্রচলিত থাকে। এ সব বিধিনিষেধ অর্থাৎ ভালো-মন্দ, ঠিক-বেঠিক সম্পর্কে সমাজের সদস্যদের যে ধারণা তাই হলো মূল্যবোধ। মূল্যবোধ মানুষের জীবনে ঐক্য ও শৃঙ্খলা প্রতিষ্ঠা, সামাজিক জীবনকে সুদৃঢ় করা এবং ব্যক্তি ও সমাজের মধ্যে যথার্থ সম্পর্ক নির্ণয়ে অবদান রাখে।"
        },
        {
          "label": "গ",
          "question": "",
          "explanation": "নিম্নের অনুরূপঃ '?' চিহ্নিত স্থানে আইনগত অধিকার বসবে। অধিকারকে প্রধানত দুই ভাগে ভাগ করা যায়। যথা: আইনগত অধিকার ও নৈতিক অধিকার। রাষ্ট্রকর্তৃক স্বীকৃত ও অনুমোদিত অধিকারকে আইনগত অধিকার বলা হয়। আইনগত অধিকারের পিছনে রাষ্ট্রের সার্বভৌম কর্তৃত্ব থাকে। এ অধিকার ভঙ্গকারীকে রাষ্ট্রীয় আইন অনুযায়ী শাস্তি দেওয়া হয়। জীবন ধারণের অধিকার, সম্পত্তি লাভের অধিকার, শিক্ষার অধিকার, চাকরি লাভের অধিকার ইত্যাদি আইনগত অধিকারের অন্তর্ভুক্ত। আইনগত অধিকারকে আবার কয়েকটি ভাগে ভাগ করা হয়। যেমন- সামাজিক অধিকার, রাজনৈতিক অধিকার, অর্থনৈতিক অধিকার, সাংস্কৃতিক অধিকার ইত্যাদি। আর নৈতিক অধিকার বলতে সেসব অধিকারকে বোঝায় যা নৈতিকতা ও ন্যায়বোধ থেকে উদ্ভূত। যেমন- দরিদ্রের সাহায্য পাওয়ার অধিকার, পিতামাতা কর্তৃক সন্তান লালন-পালন ও তাদের ভরণ-পোষণের অধিকার ইত্যাদি। নৈতিক অধিকার 'রাষ্ট্রকর্তৃক প্রবর্তিত নয়। তাই এ অধিকার ভঙ্গকারীকে কোনোরূপ শাস্তি দেওয়া হয় না। নৈতিক অধিকার ভঙ্গকারীকে লোকনিন্দার সম্মুখীন হতে হয়। আলোচ্য উদ্দীপকে অধিকারের শ্রেণিবিভাগ উল্লেখ করা হয়েছে। যেহেতু অধিকারকে প্রধানত আইনগত ও নৈতিক অধিকার এ দুই ভাগে ভাগ করা হয় সেহেতু বলা যায়'?' চিহ্নিত স্থানে আইনগত অধিকার বসবে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উক্ত অধিকার তথা আইনগত অধিকার ভোগের জন্য নাগরিকের সব ধরনের দায়িত্ব ও কর্তব্য পালন করা উচিত বলে আমি মনে করি। অধিকার ও কর্তব্য নাগরিকতার দুটি দিক। নাগরিকের যেমন অধিকার আছে তেমন কর্তব্যও আছে। তাই আইনগত অধিকার ভোগ করার পাশাপাশি নাগরিকদের বেশকিছু দায়িত্ব ও কর্তব্য পালন করতে হয়। আলোচ্য ছকে নির্দেশিত রাজনৈতিক, সামাজিক ও অর্থনৈতিক অধিকারগুলো মূলত আইনগত অধিকারেরই শ্রেণিবিভাগ। এসব অধিকার ভোগ করার পাশাপাশি নাগরিকগণ বেশকিছু নৈতিক ও আইনগত কর্তব্যও পালন করবে। নাগরিকের নৈতিক কর্তব্যের মধ্যে রয়েছে ভিক্ষুককে ভিক্ষা দেওয়া, দরিদ্র ও অসহায় ব্যক্তিকে সাহায্য করা, অন্যায়ের বিরুদ্ধে প্রতিবাদ করা, বিশ্বমানবতার সেবায় এগিয়ে আসা ইত্যাদি। আইনগত কর্তব্যের আবার কিছু ভাগ রয়েছে। যেমন- সামাজিক কর্তব্য, রাজনৈতিক কর্তব্য ও অর্থনৈতিক কর্তব্য। পরিবার, সন্তান ও সমাজের প্রতি কর্তব্য, সামাজিক প্রতিষ্ঠান গঠন করা, সামাজিক নীতিমালার প্রতি শ্রদ্ধা ও আনুগত্য প্রদর্শন করা ইত্যাদি হলো নাগরিকদের সামাজিক কর্তব্য। রাষ্ট্রের প্রতি আনুগত্য প্রদর্শন করা, রাষ্ট্রের আইন মেনে চলা, ভোটাধিকার প্রয়োগে সৎ থাকা, রাষ্ট্রের কল্যাণে সেবামূলক কাজ করা, সরকারি কাজ যথাযথভাবে পালন করা, জাতীয় সম্পদের রক্ষণাবেক্ষণ করা ইত্যাদি হলো নাগরিকের রাজনৈতিক কর্তব্য। এছাড়া নাগরিকরা বেশকিছু অর্থনৈতিক কর্তব্যও পালন করবে। যেমন- খাজনা ও কর প্রদান করা, ব্যবসায়-বাণিজ্য করা, কৃষি উৎপাদনে অংশগ্রহণ করা, শিল্পকারখানা গড়ে তোলা, জনকল্যাণে অর্থের যোগান দেওয়া ইত্যাদি। অধিকার ভোগের মাধ্যমে নাগরিকরা এসব দায়িত্ব ও কর্তব্য পালন করবে বলে আমি মনে করি। উপরের আলোচনার ভিত্তিতে বলা যায়, রাষ্ট্রকর্তৃক স্বীকৃত আইনগত অধিকার ভোগ করার পাশাপাশি নাগরিকদের রাষ্ট্রের প্রতি সব ধরনের কর্তব্য পালন করা উচিত।"
        }
      ]
    },
    {
      "number": "3",
      "uddipok": "রিয়া এবং রোদ পাঠ্যবইয়ের একটি বিষয় নিয়ে আলোচনা করছিল, যা আমাদের ব্যক্তিগত, সামাজিক ও রাষ্ট্রীয় জীবনের প্রতিটি ক্ষেত্রে জড়িত। এটি জনকল্যাণে অপরিহার্য। রাষ্ট্রের সব নাগরিকের এ বিষয়ের জ্ঞান থাকলে কেউ কারও অধিকার নিয়ে এবং স্বাধীনতা নিয়ে হস্তক্ষেপ করবে না।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "আইনের প্রাচীন উৎস হলো প্রথা।"
        },
        {
          "label": "খ",
          "question": "",
          "explanation": "অক্ষমতা স্বতন্ত্রীকরণ নীতি বলতে সরকারের তিনটি বিভাগ যথা- আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এক্ষেত্রে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "",
          "explanation": "উদ্দীপকের আলোচনায় পাঠ্যবইয়ের 'আইন' বিষয়টি ফুটে উঠেছে। আইন বলতে সমাজজীবনের কতকগুলো সুনির্দিষ্ট নিয়মকানুনকে বোঝায়, যা মানুষের বাহ্যিক আচরণকে নিয়ন্ত্রণ করে। আইনই মানুষের অধিকারের সুরক্ষা প্রদান করে। আইন ভঙ্গকারীর জন্য শাস্তির বিধান আছে বলে মানুষ আইন মান্য করে। ফলে নিরাপদ সুন্দর ও সুশৃঙ্খল সামাজিক ও রাষ্ট্রীয় জীবন নিশ্চিত হয়। এজন্য আইনকে জনকল্যাণের অপরিহার্য উপাদান বলা হয়। উদ্দীপকের রিয়া ও রোদ যে বিষয় নিয়ে কথা বলছিল, সেটি আমাদের ব্যক্তিগত, সামাজিক ও রাষ্ট্রীয় জীবনের প্রতিটি ক্ষেত্রে জড়িত। এটি জনকল্যাণে অপরিহার্য। এ থেকে বোঝা যায়, তারা আইন নিয়ে আলোচনা করছিল। আইনের বৈশিষ্ট্যাবলি নিম্নরূপ- আইন সামাজিক ও রাজনৈতিক কর্তৃত্বের দ্বারা স্বীকৃত ও অনুমোদিত। সমাজে বসবাসকারী সকলকে আইন মেনে চলতে হয়। আইনের দৃষ্টিতে সকলেই সমান। ধনী, গরিব, শিক্ষিত, অশিক্ষিত, বংশ, ধর্ম, প্রভৃতির প্রেক্ষিতে আইনের কোনো তারতম্য ঘটে না। এটি মানুষের বাহ্যিক আচরণ নিয়ন্ত্রণের অন্যতম উপাদান। কারণ সম্ভাব্য শাস্তির ভয়ে মানুষ আইন লঙ্ঘন হতে বিরত থাকে। সামাজিক ও রাজনৈতিক সর্বক্ষেত্রেই আইন প্রযোজ্য। এছাড়া আইন সর্বদা সুস্পষ্ট ও দ্ব্যর্থহীন হয়।"
        },
        {
          "label": "ঘ",
          "question": "",
          "explanation": "উদ্দীপকের বিষয় তথা আইনের সাথে নৈতিকতার ঘনিষ্ঠ সম্পর্ক রয়েছে। আইন হলো রাষ্ট্রের নৈতিক অগ্রগতির দর্পণস্বরূপ। আইন ও নৈতিকতা পরস্পর সম্পর্কযুক্ত। আইন মানুষের বাহ্যিক আচার-আচরণ নিয়ন্ত্রণ করে। অন্যদিকে, নৈতিকতা মানুষের অভ্যন্তরীণ তথা মানসিক দিকের নিয়ন্ত্রণ করে সামাজিক নিয়মনীতি, আচার-আচরণকে একটি নৈতিক মানদণ্ডে আসীন করে। আইন ও নৈতিকতার উৎস এক ও অভিন্ন। আইনের উৎসগুলো হলো প্রথা, ধর্ম, ন্যায়বোধ ইত্যাদি। মানুষের নৈতিকতাও সামাজিক লোকাচার, ধর্ম, ন্যায়বোধ ইত্যাদি দ্বারা গড়ে উঠে। উভয়ের মূল উদ্দেশ্য মানুষের আচরণ নিয়ন্ত্রণ করা। আইন মানুষের বাহ্যিক আচরণ নিয়ন্ত্রণ করে, আর নৈতিকতা মানসিক দিক নিয়ন্ত্রণ করে। উভয়ই সমাজ ও রাষ্ট্রের ওপর নির্ভরশীল। সমাজ ব্যবস্থার পরিবর্তনের সাথে সাথে নৈতিকতারও পরিবর্তন ঘটে। নতুন আইনের ফলে নৈতিকতার আদর্শও পরিবর্তিত হয়ে থাকে। ন্যায়-অন্যায়বোধ থেকে যেমন অনেক আইনের জন্ম, তেমনি সমাজের প্রচলিত কুসংস্কারকে আবার আইনই দূর করে। অর্থাৎ আইন ও নৈতিকতা একে অন্যকে প্রভাবিত করে। আইন ও নৈতিকতার মধ্যে সামঞ্জস্য থাকলে সমাজজীবনে উৎকর্ষতা অর্জিত হয়। উপরের আলোচনার প্রেক্ষিতে বলা যায়, আইন ও নৈতিকতার মধ্যে ঘনিষ্ঠ সম্পর্ক বিদ্যমান। আইন ও নৈতিকতা একে অপরের পরিপূরক হিসেবে ভূমিকা পালন করে। যখনই আইন নৈতিকতার ওপর ভিত্তি করে গড়ে ওঠে তখনই তা নাগরিক কর্তৃক বেশি সমাদৃত হয়। নৈতিকতা বিরোধী আইন কোনো রাষ্ট্রেই জনসমর্থন লাভ করে না এবং তা টিকেও থাকে না।"
        }
      ]
    },
    {
      "number": "4",
      "uddipok": "আইন কি স্বাধীনতা রক্ষা করে? রাকিবের এমন প্রশ্নের জবাবে তার শ্রেণিশিক্ষক বললেন, স্বাধীনতার জন্য আইন তৈরি হয়েছে এবং স্বাধীনতাই আইন তৈরি করতে সহায়তা করে। তাই আইন ও স্বাধীনতা একে অপরের ভিত্তি রচনা করে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "স্বাধীনতার ইংরেজি প্রতিশব্দ 'Liberty'।"
        },
        {
          "label": "খ",
          "question": "",
          "explanation": "মূল্যবোধ এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে। মানুষের সামাজিক সম্পর্ক ও আচার-আচরণ প্রত্যক্ষভাবে নিয়ন্ত্রণের জন্য সব সমাজেই বিভিন্ন ধরনের বিধিনিষেধ প্রচলিত থাকে। এ সব বিধিনিষেধ অর্থাৎ ভালো-মন্দ, ঠিক-বেঠিক সম্পর্কে সমাজের সদস্যদের যে ধারণা তাই হলো মূল্যবোধ। মূল্যবোধ মানুষের জীবনে ঐক্য ও শৃঙ্খলা প্রতিষ্ঠা, সামাজিক জীবনকে সুদৃঢ় করা এবং ব্যক্তি ও সমাজের মধ্যে যথার্থ সম্পর্ক নির্ণয়ে অবদান রাখে।"
        },
        {
          "label": "গ",
          "question": "",
          "explanation": "উদ্দীপকের রাকিবের শিক্ষকের জবাবে আইন ও স্বাধীনতার পারস্পরিক সুসম্পর্ক প্রকাশ পেয়েছে। আইন বলতে সমাজস্বীকৃত ও রাষ্ট্রকর্তৃক অনুমোদিত নিয়ম-কানুনকে বোঝায়, যা মানুষের বাহ্যিক আচরণ নিয়ন্ত্রণ করে। আর স্বাধীনতা হলো অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী কাজ করা। অর্থাৎ আইন ও নাগরিকের স্বাধীনতার সম্পর্ক অত্যন্ত ঘনিষ্ঠ। আইন আছে বলেই নাগরিকগণ স্বাধীনতা উপভোগ করে। আইন নাগরিকদের স্বাধীনতার রক্ষাকবচ হিসেবে কাজ করে। ফলে সরকার বা অন্য কেউ নাগরিকের স্বাধীনতার ওপর হস্তক্ষেপ করতে পারে না। আইন না থাকলে সবলদের কারণে দুর্বলরা স্বাধীনতা উপভোগ থেকে বঞ্চিত হতো। আইনের নিয়ন্ত্রণ থাকায় সকল নাগরিক সমানভাবে স্বাধীনতা ভোগ করতে পারে। উদ্দীপকে দেখা যায়, রাকিব তার শিক্ষককে প্রশ্ন করে আইন স্বাধীনতা রক্ষা করে কি না। উত্তরে তার শ্রেণি শিক্ষক বলেন, স্বাধীনতার জন্য আইন তৈরি হয়েছে এবং স্বাধীনতাই আইন তৈরি করতে সাহায্য করে। উপরের আলোচনার সাথে তুলনা করলে বোঝা যায়, তার এ বক্তব্য আইন ও স্বাধীনতার সুসম্পর্ককে নির্দেশ করে।"
        },
        {
          "label": "ঘ",
          "question": "",
          "explanation": "\"আইন ও স্বাধীনতা একে অপরের ভিত্তি রচনা করে”- এ বক্তব্যের সাথে আমি একমত। আইন ও স্বাধীনতার সম্পর্কের ক্ষেত্রে দেখা যায়, আইনের নিয়ন্ত্রণ ছাড়া যেমন স্বাধীনতা উপভোগ করা যায় না, তেমনি স্বাধীনতা নিশ্চিত করতে না পারলে আইনের বাস্তবায়নও অসম্ভব হয়ে পড়ে। অর্থাৎ আইন ও স্বাধীনতা গভীরভাবে সম্পর্কযুক্ত। এছাড়া আইন স্বাধীনতার অন্যতম রক্ষক। যখন ব্যক্তির স্বাধীনতা অন্য ব্যক্তি বা গোষ্ঠীর মাধ্যমে খর্ব হওয়ার আশঙ্কা থাকে তখন সে আইনের আশ্রয় গ্রহণ করতে পারে। আইনের সক্রিয় উপস্থিতি ছাড়া স্বাধীনতার কথা চিন্তা করা যায় না। এর যথাযথ প্রয়োগ ব্যক্তির স্বাধীনতা রক্ষায় ভূমিকা রাখে। আইনই স্বাধীনতার ভিত্তি দান করে এবং স্বাধীনতার ক্ষেত্র নির্ধারণ করে থাকে। উদ্দীপকের রাকিবের শিক্ষক ও তার বক্তব্যে এ বিষয়ে আলোকপাত করেছেন। আইন নাগরিকের স্বাধীনতাকে সম্প্রসারিত করে। শিক্ষা, স্বাস্থ্য, কর্মসংস্থান, সামাজিক নিরাপত্তা প্রভৃতি নাগরিক সুবিধা ও অধিকার আইনের মাধ্যমে নিশ্চিত হয়। আইন নাগরিকের অধিকার ও স্বাধীনতার ওপর সরকার বা অন্য কোনো গোষ্ঠীর স্বেচ্ছাচারিতা দূর করে। ফলে স্বাধীনতা ভোগের মাধ্যমে নাগরিক জীবন বিকশিত হয়। সর্বোপরি আইন মানুষের জীবন ও সম্পত্তির নিরাপত্তা বিধান করে। শান্তিপূর্ণ সমাজ গড়ে তোলে নাগরিকের সুষ্ঠু স্বাভাবিক বিকাশের পথ প্রশস্ত করে দেয় এবং সর্বপ্রকার অন্যায় দমন করে নাগরিকদের স্বাধীনতা নিশ্চিত করে। আলোচনা থেকে প্রতীয়মান হয় যে, আইন না থাকলে যেমন স্বাধীনতা ভোগ করা যায় না, তেমনি আইন, প্রণয়ন ও প্রয়োগের জন্য স্বাধীনতা অপরিহার্য। এজন্য প্রশ্নোক্ত বক্তব্যটি যথার্থ।"
        }
      ]
    },
    {
      "number": "5",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সরকারের অঙ্গ বা বিভাগ তিনটি। যথা- আইন, শাসন ও বিচার বিভাগ।"
        },
        {
          "label": "খ",
          "question": "",
          "explanation": "বাংলাদেশের আইনসভার নির্বাচনমূলক কাজ হলো রাষ্ট্রপতি এবং সংরক্ষিত আসনের সংসদ সদস্য নির্বাচন। আইনসভার মূল কাজ আইন প্রণয়ন করা হলেও এর নির্বাচন সংক্রান্ত কিছু কাজও রয়েছে। বাংলাদেশে সংসদ সদস্যগণ ভোট প্রদানের মাধ্যমে রাষ্ট্রপতি নির্বাচন করেন। একইভাবে জাতীয় সংসদের সংরক্ষিত ৫০টি নারী আসনের সদস্যও নির্বাচন করা হয়।"
        },
        {
          "label": "গ",
          "question": "",
          "explanation": "নিচে ছকের সাহায্যে শাসন বিভাগ সংগঠনের বিভিন্ন মাত্রা দেখানো হলো-"
        },
        {
          "label": "ঘ",
          "question": "",
          "explanation": "বর্তমান সরকারের সবচেয়ে গুরুত্বপূর্ণ বিভাগ হিসেবে বিশেষ মর্যাদার অধিকারী হচ্ছে বিচার বিভাগ। কারণ সমাজ জীবনের সম্ভাব্য সকল প্রকার অন্যায়, অবিচার, অত্যাচার, নির্যাতন, নিপীড়ন ইত্যাদির বিরুদ্ধে প্রধান শক্তিই হলো স্বাধীন ও নিরপেক্ষ বিচার বিভাগ। বিচার বিভাগ আছে বলেই একটি দেশের সরকার সংবিধানের নির্দেশমতো চলতে বাধ্য হয়। বিনা অপরাধে পক্ষপাতদুষ্ট বিচারে কোনো মানুষ যেন শাস্তি না পায়, আবার বিচারককে প্রভাবিত করে কোনো দুষ্টচক্র যেন পার না পেয়ে যায়- এ দুটি দিকেই সতর্ক দৃষ্টি রেখে আইনানুগভাবে ন্যায়নিষ্ঠ দায়িত্ব পালন করা বিচারকদের প্রধান কাজ। গণতন্ত্রকে সুরক্ষিত এবং গণতন্ত্রের মহান আদর্শ সমুন্নত রাখতে স্বাধীন ও নিরপেক্ষ বিচার বিভাগ সবচেয়ে বেশি প্রয়োজন। এজন্য বিচার বিভাগের স্বাধীনতা নিশ্চিত করার জন্য বিচার বিভাগকে শাসন বিভাগ থেকে পৃথক করতে হবে। কোনো দেশের বিচার বিভাগের কার্যকারিতা পর্যবেক্ষণ করলে সেদেশের নৈতিক আদর্শ ও মূল্যবোধকে অনুধাবন করা যায়। বিচার বিভাগ ব্যক্তিস্বাধীনতা ও অধিকারের রক্ষাকর্তা। তাই বিচার বিভাগকে স্বাধীনভাবে দায়িত্ব পালনের সুযোগ দিতে হবে। আধুনিক গণতান্ত্রিক শাসনব্যবস্থায় মানুষের অধিকার, সাম্য ও স্বাধীনতা প্রতিষ্ঠার জন্য প্রয়োজন- বিচার বিভাগের স্বাধীন ও নিরপেক্ষ ভূমিকা। পরিশেষে বলা যায়, \"বিচার বিভাগের কর্মকুশলতা অপেক্ষা সরকারের যোগ্যতা বিচার করার অধিকতর উপযোগী মানদণ্ড আর নেই।\""
        }
      ]
    },
    {
      "number": "6",
      "uddipok": "তাহেরা একটি বই পড়ে জানতে পারলো যে, বাংলাদেশ এবং যুক্তরাষ্ট্রে একই ধরনের সরকার ব্যবস্থা প্রচলিত রয়েছে। ক্ষমতা বণ্টনের নীতি অনুসারে এই দুই দেশের সরকার পরিচালনা পদ্ধতি ভিন্ন। বাংলাদেশে রাষ্ট্রপ্রধান এবং সরকার প্রধান ভিন্ন ব্যক্তি এবং আইন বিভাগ শক্তিশালী। অন্যদিকে যুক্তরাষ্ট্রে একই ব্যক্তি রাষ্ট্রপ্রধান ও সরকার প্রধান এবং রাষ্ট্রপতি ক্ষমতাশালী।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "একনায়কতন্ত্র হচ্ছে এমন এক ধরনের সরকারব্যবস্থা যেখানে কোনো ব্যক্তি, সংস্থা, গোষ্ঠী বা দল সব রাজনৈতিক কাজকর্ম পরিচালনার ক্ষমতা লাভ করে এবং সব নাগরিকের কাছ থেকে আনুগত্য আদায় করে।"
        },
        {
          "label": "খ",
          "question": "",
          "explanation": "কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার কাঠামোতে একাধিক রাষ্ট্র বা প্রদেশ মিলে সরকার গঠন করা হয়। এ ধরনের সরকার ব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা বিভাজন করে দেওয়া হয়। ফলে প্রাদেশিক ও কেন্দ্রীয় উভয় সরকারই মৌলিক ক্ষমতার অধিকারী হয় এবং স্ব স্ব ক্ষেত্রে স্বাধীন ও স্বতন্ত্র থেকে দেশ পরিচালনা করে থাকে। মার্কিন যুক্তরাষ্ট্র, কানাডা, ভারত প্রভৃতি যুক্তরাষ্ট্রীয় সরকার পদ্ধতির উদাহরণ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সরকারগুলো অর্থাৎ এককেন্দ্রিক ও যুক্তরাষ্ট্রীয় সরকার ব্যবস্থা হলো গণতান্ত্রিক সরকার ব্যবস্থার দুটি ভিন্নরূপ। ক্ষমতা বণ্টনের নীতির ভিত্তিতে গণতান্ত্রিক সরকার দুই প্রকার। যথা- এককেন্দ্রিক ও যুক্তরাষ্ট্রীয়। এককেন্দ্রিক সরকার বলতে এমন এক ধরনের সরকারকে বোঝায় যেখানে সংবিধানের মাধ্যমে রাষ্ট্রীয় সকল ক্ষমতা কেন্দ্রীয় সরকারের নিকট ন্যস্ত থাকে। অন্যদিকে, কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। এককেন্দ্রিক ও যুক্তরাষ্ট্রীয় সরকার ব্যবস্থা সরকার পরিচালনা পদ্ধতি সংসদীয় বা মন্ত্রিপরিষদ শাসিত হতে পারে, আবার রাষ্ট্রপতি শাসিতও হতে পারে। সংসদীয় বা মন্ত্রিপরিষদ শাসিত সরকারে প্রধানমন্ত্রী হলেন সরকার প্রধান। এ ব্যবস্থায় একজন নিয়মতান্ত্রিক রাষ্ট্র প্রধান থাকেন এবং আইন বিভাগ শাসন বিভাগকে নিয়ন্ত্রণ করে। অন্যদিকে, রাষ্ট্রপতি শাসিত সরকারে রাষ্ট্রপতি একাধারে, রাষ্ট্র ও সরকার প্রধান। এছাড়া যে কোনো সিদ্ধান্ত গ্রহণের ক্ষেত্রে তিনিই সর্বোচ্চ ক্ষমতার অধিকারী। উদ্দীপকে বর্ণিত তাহেরা একটি বই পড়ে বাংলাদেশ ও যুক্তরাষ্ট্রে একই ধরনের সরকার ব্যবস্থা প্রচলিত রয়েছে বলে জানতে পারে। অর্থাৎ বিশাল বাংলাদেশ ও যুক্তরাষ্ট্রে বিদ্যমান গণতান্ত্রিক সরকার ব্যবস্থা সম্পর্কে জানতে পারে। এছাড়া সে আরও জানতে পারে, ক্ষমতা বণ্টনের নীতি অনুসারে এই দুই দেশের সরকার পরিচালনা পদ্ধতি ভিন্ন। অর্থাৎ ক্ষমতা বণ্টনের নীতির ভিত্তিতে বাংলাদেশে এককেন্দ্রিক এবং যুক্তরাষ্ট্রে প্রচলিত যুক্তরাষ্ট্রীয় সরকার সম্পর্কেও সে জানতে পারে। তদুপরি সে আরও জানতে পারে, বাংলাদেশে রাষ্ট্রপ্রধান ও সরকার প্রধান ভিন্ন ব্যক্তি এবং আইন বিভাগ শক্তিশালী। অন্যদিকে, যুক্তরাষ্ট্রে একই ব্যক্তি রাষ্ট্রপ্রধান ও সরকার প্রধান এবং রাষ্ট্রপতি ক্ষমতাশালী। অর্থাৎ বাংলাদেশে বিদ্যমান সংসদীয় বা মন্ত্রিপরিষদ শাসিত এবং যুক্তরাষ্ট্রে বিদ্যমান রাষ্ট্রপতি শাসিত সরকারব্যবস্থা সম্পর্কেও তাহেরা জানতে পারে। তাই বলা যায়, উদ্দীপকে বর্ণিত সরকারগুলো অর্থাৎ এককেন্দ্রিক ও যুক্তরাষ্ট্রীয় সরকার গণতান্ত্রিক সরকারেরই ভিন্নরূপ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মার্কিন যুক্তরাষ্ট্রে যুক্তরাষ্ট্রীয় এবং বাংলাদেশে এককেন্দ্রিক সরকার কাঠামো বিদ্যমান। এ দুটি সরকার কাঠামোর মধ্যে বিভিন্ন কারণে অমিল দেখা যায়। ক্ষমতা বণ্টনের নীতি অনুযায়ী সরকারের দুটি ধরন হলো যুক্তরাষ্ট্রীয় ও এককেন্দ্রিক সরকার। এ ধরনের সরকারব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা বিভাজন করে দেওয়া হয়। কেন্দ্রীয় সরকার সাধারণ বিষয়সমূহ এবং অঙ্গরাজ্যগুলো আঞ্চলিক বিষয়সমূহ নিয়ন্ত্রণ করে। এককেন্দ্রিক সরকার ব্যবস্থায় কেন্দ্রীয় সরকার সর্বময় ক্ষমতার অধিকারী। কেন্দ্রীয় আইনসভা দেশের একমাত্র সর্বোচ্চ আইন প্রণয়নকারী সংস্থা। কিন্তু যুক্তরাষ্ট্রীয় সরকারব্যবস্থায় কেন্দ্রীয় সরকার একমাত্র ক্ষমতার অধিকারী হয় না। সেখানে কেন্দ্র ও প্রদেশের মধ্যে ক্ষমতা বিভাজিত হয়। এককেন্দ্রিক সরকারব্যবস্থায় দেশের সংবিধান লিখিত বা অলিখিত, সুপরিবর্তনীয় বা দুষ্পরিবর্তনীয় যেকোনো ধরনের হতে পারে। কিন্তু যুক্তরাষ্ট্রীয় সরকারব্যবস্থায় দেশের সংবিধান অবশ্যই লিখিত ও দুষ্পরিবর্তনীয় হয়। এককেন্দ্রিক সরকারব্যবস্থায় দেশের নাগরিককে শুধুমাত্র কেন্দ্রীয় সরকারের প্রতি অনুগত থাকতে হয়। আর যুক্তরাষ্ট্রীয় ব্যবস্থায় নাগরিককে কেন্দ্রীয় ও আঞ্চলিক উভয় সরকারের প্রতি আনুগত্য প্রদর্শন করতে হয়। উল্লেখিত দুটি সরকার ব্যবস্থার মধ্যে এককেন্দ্রিক শাসনব্যবস্থা শক্তিশালী সরকার গঠনে সহায়ক। অন্যদিকে, যুক্তরাষ্ট্রীয় ব্যবস্থায় দুটি সরকারের মধ্যে ক্ষমতা ভাগাভাগি এবং আলাদা নীতির ভিত্তিতে পরিচালিত হয় বলে শাসনব্যবস্থা দুর্বল হয়ে থাকে। এককেন্দ্রিক সরকার ব্যয়বহুল নয়, কিন্তু যুক্তরাষ্ট্রীয় সরকার ব্যয়বহুল। এককেন্দ্রিক সরকারে প্রাদেশিক স্বায়ত্তশাসন নেই, কিন্তু যুক্তরাষ্ট্রে প্রদেশগুলোর স্বায়ত্তশাসন সংবিধান কর্তৃক স্বীকৃত। উপরের আলোচনার প্রেক্ষিতে বলা যায়, রাষ্ট্রীয় ক্ষমতার বণ্টন ও কার্য সম্পাদনের ভিত্তিতে এককেন্দ্রিক ও যুক্তরাষ্ট্রীয় সরকারের মধ্যে বেশকিছু কারণে অমিল বা বৈসাদৃশ্য লক্ষ করা যায়।"
        }
      ]
    },
    {
      "number": "7",
      "uddipok": "জনাব আজাদ একজন জনপ্রিয় রাজনৈতিক নেতা। তিনি অতি সহজেই তার প্রজ্ঞা ও ব্যক্তিত্ব দিয়ে জনগণকে আকৃষ্ট করতে পারেন। জনগণ তাকে অন্ধভাবে বিশ্বাস করে। বিশেষ করে তার বক্তব্য ও ব্যক্তিত্ব জনগণকে উজ্জীবিত করে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "রাজনৈতিক দল হলো বিশেষ নীতি বা আদর্শের ভিত্তিতে সংগঠিত সংঘ বিশেষ, যা সাংবিধানিক উপায়ে সরকার গঠন ও পরিচালনার চেষ্টা করে।"
        },
        {
          "label": "খ",
          "question": "",
          "explanation": "রাজনৈতিক কাজে সক্রিয়ভাবে অংশগ্রহণের সময় এবং তার আগে নাগরিকগণ কর্তৃক রাজনৈতিক মূল্যবোধ অর্জনের পদ্ধতি হচ্ছে রাজনৈতিক সামাজিকীকরণ। রাজনৈতিক দল বিভিন্ন কার্য পরিচালনার মাধ্যমে রাজনৈতিক ব্যবস্থার সংহতি ও স্থায়িত্ব সংরক্ষণ এবং নিয়ন্ত্রণ প্রতিষ্ঠা করে। রাজনৈতিক দল সংকীর্ণ কার্যসমূহকে ঐক্যবদ্ধ করে। ভৌগোলিক দূরত্বকে বিলুপ্ত করে বিভিন্নতাবাদী শক্তিকে প্রতিহত করে জনগণকে একত্রীকরণের মাধ্যমে তাদের সামাজিকীকরণের বোধ সৃষ্টি করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের 'ক' সাহেবের মধ্যে সম্মোহনী নেতৃত্বের প্রকাশ দেখতে পাওয়া যায়। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আবদুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, 'ক' সাহেব একজন নেতা। তিনি সহজেই তার বক্তব্য দ্বারা জনগণকে উজ্জীবিত ও আকৃষ্ট করতে পারেন। নেতৃত্বের এসব বৈশিষ্ট্য সম্মোহনী নেতৃত্বকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত জনাব আজাদের মধ্যে প্রকাশিত নেতৃত্বের বাচন ক্ষমতা ও ব্যক্তিত্ব গুণ ছাড়াও নেতৃত্বের আরো অনেক গুণ রয়েছে। বুদ্ধিমত্তা নেতৃত্বের আবশ্যকীয় গুণ। নেতার মেধা হবে তীক্ষ্ম। নির্বোধ বা বুদ্ধিহীন মানুষ ভালো নেতা হতে পারেন না। নেতাকে সুস্থ দেহ-মনের অধিকারী হতে হয়। নেতাকে দক্ষ-অভিজ্ঞ ও কুশলী হতে হয়। নেতা যে বিষয়ে নেতৃত্ব প্রদান করেন তাঁর সে বিষয়ে যথেষ্ট অভিজ্ঞতা থাকতে হয়। দূরদৃষ্টি নেতৃত্বের আরেকটি অপরিহার্য গুণ। জটিল সমস্যাসমূহের সমাধানের জন্য প্রয়োজন দূরদৃষ্টিসম্পন্ন নেতৃত্ব। নেতাকে অতীতের আলোকে বর্তমানের মূল্যায়ন করতে হবে এবং ভবিষ্যৎ করণীয় স্থির করতে হবে। নেতার চরিত্র হবে একদিকে কোমল, অপরদিকে প্রয়োজনবোধে কঠোর। চরিত্রের কোমলতা নেতাকে যেমন জনগণের ভালোবাসা অর্জনে সাহায্য করবে, তেমনি চরিত্রের কঠোরতা ও দৃঢ়তা তার প্রতি জনগণের আনুগত্য ও শ্রদ্ধাবোধকে জাগিয়ে তুলবে। নেতা হবেন উদার ও বড় মনের অধিকারী। নেতাকে অবশ্যই ক্ষুদ্র ব্যক্তিস্বার্থকে জলাঞ্জলী দিয়ে জাতীয় স্বার্থকে প্রাধান্য দিতে হবে। উপরের আলোচনার পরিপ্রেক্ষিতে বলা যায়, একজন প্রকৃত নেতা হতে হলে একজন নেতার মধ্যে বাচন ক্ষমতা ও ব্যক্তিত্ব ছাড়াও উল্লিখিত গুণগুলো থাকা প্রয়োজন।"
        }
      ]
    },
    {
      "number": "8",
      "uddipok": "২০১২ সালের ৮ জুলাই জাতীয় সংসদে পাস হয় বন্যপ্রাণী (সংরক্ষণ) বিল। এ বিল অনুযায়ী, ১৩২৩টি প্রাণী ও উদ্ভিদকে চিহ্নিত করা হয় সংরক্ষণের জন্য। ২০১২ সালে পাসকৃত আইনগুলোর মধ্যে এটি উল্লেখযোগ্য।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "জাতীয় সংসদের সদস্য হতে হলে ন্যূনতম ২৫ বছর বয়স হতে হবে।"
        },
        {
          "label": "খ",
          "question": "",
          "explanation": "জাতীয় সংসদ কিছু বিচার সংক্রান্ত দায়িত্ব পালনের মাধ্যমে বিচার বিভাগীয় কাজ সম্পদানে ভূমিকা রাখে। জাতীয় সংসদের আইন প্রণয়ন সংক্রান্ত কাজই মুখ্য দায়িত্ব হলেও এটি কিছু বিচারিক 'ক্ষমতাও প্রয়োগ করতে পারে। যেমন- অসদাচরণের অভিযোগে এটি যেকোনো সদস্যের সদস্যপদ বাতিল করতে পারে। এছাড়া জাতীয় সংসদ ভোটাভোটির প্রেক্ষিতে রাষ্ট্রপতি ও প্রধানমন্ত্রীকে অভিশংসন বা অপসারণ করতে পারে।"
        },
        {
          "label": "গ",
          "question": "",
          "explanation": "উদ্দীপকের বিল উত্থাপন জাতীয় সংসদের আইন প্রণয়ন সংক্রান্ত কার্যাবলিকে ইঙ্গিত করে। জাতীয় সংসদ হলো বাংলাদেশের আইনসভা। আধুনিক বিশ্বে আইনসভা আইনের প্রধান উৎস। আইন প্রণয়ন করা আইনসভার প্রধান কাজ। দেশের শাসনকার্য পরিচালনার জন্য জনমতকে প্রাধান্য দিয়ে আইনসভা প্রয়োজনীয় আইন প্রণয়ন করে। আবার, সমাজ ও রাষ্ট্রের চাহিদা অনুযায়ী এটি পুরনো আইন পরিবর্তন বা সংশোধন করে যুযোপযোগী করে তোলে। উদ্দীপকে বলা হয়েছে, ২০১২ সালের ৮ জুলাই জাতীয় সংসদে বন্যপ্রাণী (সংরক্ষণ) বিল' পাস হয়। এ বিল অনুযায়ী, ১৩২৩টি প্রাণী ও উদ্ভিদকে সংরক্ষণের জন্য চিহ্নিত করা হয়। এটি ২০১২ সালে পাসকৃত আইনগুলোর মধ্যে একটি। অর্থাৎ উদ্দীপকে আইন প্রণয়নের বিষয়টি উল্লেখ করা হয়েছে। আর আইন প্রণয়ন করা যেহেতু আইনসভার মুখ্য কাজ সেহেতু বলা যায়, উদ্দীপকের বিল উত্থাপন জাতীয় সংসদের আইন প্রণয়ন সংক্রান্ত কার্যাবলিকে ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকের ঘটনাটি তথা আইন প্রণয়ন জাতীয় সংসদের সমগ্র কার্যাবলিকে চিত্রায়িত করে না- উক্তিটি যথার্থ। বাংলাদেশের শাসন পরিচালনার ক্ষেত্রে জাতীয় সংসদের প্রধান কাজ হচ্ছে আইন প্রণয়ন করা। রাষ্ট্রীয় মূলনীতিগুলোকে সমুন্নত রেখে এটি প্রচলিত আইনের কিংবা প্রথাগত বিধানের সংশোধন, পরিবর্তন ও পরিবর্ধন করে থাকে। এর পাশাপাশি এটি সংবিধান রচনা ও প্রয়োজনবোধে তা সংশোধন করে থাকে। জাতীয় সংসদ জাতীয় অর্থ তহবিলের অভিভাবক ও রক্ষক। জাতীয় সংসদের সম্মতি ব্যতীত কোনো কর ধার্য বা ব্যয় বরাদ্দ করা যায় না। এটি বিভিন্ন কমিটির মাধ্যমে শাসন সংক্রান্ত কাজ নিয়ন্ত্রণ করে থাকে। জাতীয় সংসদ কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্য পদ বাতিল করতে পারে। শাসন বিভাগ ও মন্ত্রিসভা তাদের কাজের জন্য যৌথভাবে জাতীয় সংসদের নিকট দায়ী থাকে। এটি সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। এ ছাড়া নির্বাচন সংক্রান্ত জনমত গঠনসহ বিভিন্ন গুরুত্বপূর্ণ ক্ষেত্রে এটির অবদান রয়েছে। পরিশেষে বলা যায়, বাংলাদেশে প্রচলিত সংসদীয় সরকার ব্যবস্থায় জাতীয় সংসদের কার্যাবলির গুরুত্ব অপরিসীম।"
        }
      ]
    },
    {
      "number": "9",
      "uddipok": "১৯৫২ সালের ২১ ফেব্রুয়ারি যে আন্দোলনের সূত্রপাত হয়, তাকে কেন্দ্র করে পূর্ববাংলার জনগণ দীর্ঘ সংগ্রামের পথ পাড়ি দেয়। বাঙালি জাতি ছয় দফা কর্মসূচি, ১৯৬৯-এর গণঅভ্যুত্থানের মাধ্যমে ঐক্যবদ্ধ হয়। অবশেষে মুক্তিযুদ্ধের মাধ্যমে স্বাধীনতা লাভ করে।",
      "tag": "DIN.B 23,ISCM 24",
      "sub_questions": [
        {
          "label": "ক",
          "question": "দেশপ্রেম কী?",
          "explanation": "মাতৃভূমির প্রতি মমত্ববোধ, আবেগ, অনুভূতি ও ভালোবাসাই হচ্ছে দেশপ্রেম।"
        },
        {
          "label": "খ",
          "question": "উগ্র জাতীয়তাবাদ কি বিশ্বশান্তির জন্য হুমকিস্বরূপ? ব্যাখ্যা করো।",
          "explanation": "হ্যাঁ, উগ্র জাতীয়তাবাদ নিঃসন্দেহে বিশ্বশান্তির জন্য হুমকিস্বরূপ। জাতীয়তাবাদ নিজস্ব জাতির প্রতি ভালোবাসা ও একাত্মবোধের মানসিক অনুভূতি। এ অনুভূতি যখন অন্য সকল জাতি ও দেশকে হেয় করে নিজেদের শ্রেষ্ঠত্বের দিকে ধাবিত করে তখন তা উগ্র জাতীয়তাবাদ হিসেবে বিবেচিত হয়। জাতীয়তাবাদ উগ্র হলে বিশ্বশান্তি হুমকির মুখে পড়ে। কেননা নিজেদের শ্রেষ্ঠত্ব প্রমাণের জন্য উগ্র জাতীয়তাবাদীরা অন্য দেশে আক্রমণ করে বসে। যার উৎকৃষ্ট উদাহরণ জার্মানির হিটলার এবং ইতালির মুসোলিনির কর্মকাণ্ড ও বিশ্বযুদ্ধের মতো ভয়াবহ ঘটনা, যা বিশ্বশান্তি বিনষ্ট করেছিল।"
        },
        {
          "label": "গ",
          "question": "উদ্দীপকে জাতীয়তার কোন উপাদানটি লক্ষ করা যায়? ব্যাখ্যা করো।",
          "explanation": "উদ্দীপকে জাতীয়তার ভাষা ও সাংস্কৃতিক ঐক্য উপাদানটি লক্ষ করা যায়। ভাষা হলো মানুষের মনের ভাব প্রকাশের প্রধান বাহন। কোনো জনসমষ্টির সকল মানুষের ভাষা যদি একই হয় এবং তাদের সাহিত্যও যদি এক হয় তাহলে স্বভাবতই তারা নিজেদের মধ্যে দৃঢ় ঐক্য অনুভব করে এবং তাদের মধ্যে জাতীয়তাবোধের সৃষ্টি হয়। এছাড়া একই জনসমষ্টির মধ্যে একই ধরনের আচরণ ও রীতিনীতি গড়ে উঠলে তারা নিজেদেরকে অন্য জনসমষ্টি থেকে স্বতন্ত্র মনে করে। আচরণ ও রীতিনীতিগত এ ঐক্য জনসমষ্টিকে ঐক্যের বন্ধনে আবদ্ধ করে জাতীয়তাবোধে উদ্বুদ্ধ করে। উদ্দীপকে এ বিষয়েরই বহিঃপ্রকাশ ঘটেছে। উদ্দীপকে বলা হয়েছে, ১৯৫২ সালের ২১ ফেব্রুয়ারি যে আন্দোলনের সূত্রপাত হয়, তাকে কেন্দ্র করে পূর্ববাংলার জনগণ দীর্ঘ সংগ্রামের পথ পাড়ি দেয়। উক্ত আন্দোলনটি ছিল 'ভাষা আন্দোলন', যা বাংলা ভাষা ও বাঙালি সংস্কৃতির সম্পর্ক এবং গুরুত্ব মানুষের কাছে স্পষ্ট করার মাধ্যমে বাঙালি জাতীয়তাবোধের উন্মেষ ঘটিয়েছিল। ভাষাকেন্দ্রিক এ জাতীয়তাবোধের ওপর ভিত্তি করেই ছয় দফা কর্মসূচি, ১৯৬৯ এর গণঅভ্যুত্থান, অসহযোগ আন্দোলন প্রভৃতি পরিচালিত হয়। অবশেষে মুক্তিযুদ্ধের মাধ্যমে বাংলাদেশ স্বাধীন ও সার্বভৌম রাষ্ট্রের স্বীকৃতি অর্জন করে। এ থেকে বোঝা যায়, উদ্দীপকে জাতীয়তার 'ভাষা ও সাংস্কৃতিক ঐক্য' উপাদানকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত উপাদানটি ছাড়া জাতীয়তার অন্যান্য উপাদানগুলোর মধ্যে যে কোনো চারটির বর্ণনা দাও।",
          "explanation": "উদ্দীপকে বর্ণিত উপাদান তথা ভাষা ও সাংস্কৃতিক ঐক্য ছাড়া জাতীয়তার আরও চারটি উপাদান হলো- ভৌগোলিক ঐক্য, বংশগত ঐক্য, ধর্মীয় ঐক্য এবং ভাবগত ঐক্য। জাতীয়তা হলো এমন মানসিক ধারণা, চেতনা, মনন ও চিন্তার সমন্বয়, যা কোনো গোষ্ঠীর মধ্যে ঐক্যবোধ তৈরি করে। ভৌগোলিক ঐক্য হলো জাতীয়তার প্রথম ও প্রধান উপাদান। একই ভৌগোলিক সীমানায় বসবাসের ফলে ভাবের আদান-প্রদানের মাধ্যমে জনসমষ্টির মধ্যে ঐক্যবোধের সৃষ্টি হয়, যা ভূখণ্ডভিত্তিক জাতীয়তা সৃষ্টি করতে পারে। আবার বংশগত ঐক্যও জাতীয়তা গঠনে গুরুত্বপূর্ণ প্রভাব বিস্তার করে। রক্ত সম্পর্ক ও বংশগত ঐক্য মানুষের মধ্যে যদি সুদৃঢ় ঐক্যবোধ সৃষ্টি করে তবে তারা জাতীয়তাবোধে উদ্বুদ্ধ হতে পারে। তবে বর্তমান যুগের নৃতত্ত্ববিদরা এ উপাদানকে অপরিহার্য মনে করেন না। অন্যদিকে ধর্মীয় ঐক্য এমন একটি উপাদান যা জাতীয়তার ধারণা সৃষ্টি এবং তা জোরদার করতে শক্তিশালী ভূমিকা পালন করে। একই ধর্মাবলম্বী জনগোষ্ঠীর মধ্যে সহজেই ঐক্যভাব জাগ্রত হয়। যার উপর ভিত্তি করে বিশ্বে বিভিন্ন জাতিরাষ্ট্রের উদ্ভব ঘটেছে। ১৯৪৭ সালে ধর্মীয় জাতীয়তার প্রেক্ষিতেই পাকিস্তান ও ভারত নামে দুটি নতুন রাষ্ট্র সৃষ্টি হয়েছিল। পরিশেষে, ভাবগত ঐক্য জাতীয়তার সর্বাপেক্ষা গুরুত্বপূর্ণ উপাদান। কেননা, উপরিউক্ত উপাদানগুলোর যেকোনোটি বাদে জাতীয়তা সৃষ্টি সম্ভব হলেও ভাবগত ঐক্য ছাড়া জাতীয়তাবোধের উন্মেষ ঘটতে পারে না। এজন্য অধ্যাপক লাস্কি বলেছেন, \"জাতীয়তার ধারণাটি অপরিহার্যভাবেই একটি আত্মিক ব্যাপার।\" উপরিউক্ত আলোচনার প্রেক্ষিতে বলা যায়, জাতীয়তা গঠনের পেছনে কোনো একক উপাদান নয়, বরং একাধিক উপাদানের সমন্বয়েই একটি শক্তিশালী জাতীয়তাবোধের সৃষ্টি হয়।"
        }
      ]
    },
    {
      "number": "10",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সুসংগঠিত এমন এক জনগোষ্ঠী যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "",
          "explanation": "লালফিতার দৌরাত্ম্যের ফলে প্রশাসনে স্থবিরতা সৃষ্টি হয় এবং জনকল্যাণ ব্যাহত হয় বলে এটি আমলাতন্ত্রের অন্যতম জুটি। প্রশাসনিক কোনো বিষয়ে সিদ্ধান্ত বা উদ্যোগ গ্রহণের দীর্ঘসূত্রিতাকে লালফিতার দৌরাত্ম্য বলে। এর ফলে প্রশাসনিক কার্যক্রম ধীর গতির হয়ে পড়ে। পাশাপাশি জনস্বার্থ উপেক্ষিত হয় এবং জনগণের কল্যাণ বাধাপ্রাপ্ত হয়। এ জন্য লালফিতার দৌরাত্ম্যকে আমলাতন্ত্রের প্রধান ত্রুটি মনে করা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'A' চিহ্নিত স্থানটি আইনগত অধিকারকে নির্দেশ করছে। এ অধিকারের মোট তিনটি ধরন বিদ্যমান। অধিকার হলো সমাজ ও রাষ্ট্র কর্তৃক স্বীকৃত কতকগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে। অধিকারকে প্রধানত দুই ভাগে ভাগ করা হয়। যথা- নৈতিক অধিকার ও আইনগত অধিকার। উদ্দীপকের ছকে অধিকারের প্রথম প্রকরণ তথা নৈতিক অধিকার উল্লেখ করা হয়েছে। এ থেকে বোঝা যায়, 'A' চিহ্নিত স্থানে আইনগত অধিকার বসবে। রাষ্ট্র কর্তৃক স্বীকৃত ও অনুমোদিত অধিকারকে আইনগত অধিকার বলে। আইনগত অধিকারের তিনটি প্রকারভেদ হলো- সামাজিক, রাজনৈতিক ও অর্থনৈতিক অধিকার। যেগুলো সমাজে সভ্য জীবনযাপন করতে সাহায্য করে এবং যা জীবন সংরক্ষণ ও নিরাপত্তার জন্য অপরিহার্য তাই সামাজিক অধিকার। যেমন- জীবনধারণ, চলাফেরা, সম্পত্তি ভোগ, ধর্মচর্চা, পরিবার গঠন প্রভৃতির অধিকার। দ্বিতীয়ত, যেসব অধিকারের মাধ্যমে নাগরিকরা রাষ্ট্র পরিচালনায় অংশগ্রহণের সুযোগ পায় সেগুলো রাজনৈতিক অধিকার। যেমন- স্থায়ীভাবে বসবাস, নির্বাচন, সরকারি চাকরি লাভ, সরকারের সমালোচনা প্রভৃতির অধিকার। তৃতীয়ত, যেসব অধিকার অভাব অনটন ও অনিশ্চয়তা থেকে মুক্তি দিয়ে মানুষের জীবন সুখ-স্বাচ্ছন্দ্যপূর্ণ করে তোলে তাই অর্থনৈতিক অধিকার। কর্মলাভ, ন্যায্য পারিশ্রমিক লাভ, অবকাশ লাভ, শ্রমিক সংঘ গঠন প্রভৃতির অধিকার হলো অর্থনৈতিক অধিকারের উদাহরণ।"
        },
        {
          "label": "ঘ",
          "question": "",
          "explanation": "হ্যাঁ, 'A' চিহ্নিত অধিকার তথা আইনগত অধিকারের অনেকগুলো রক্ষাকবচ রয়েছে বলে আমি মনে করি। রাষ্ট্র নাগরিকের সামাজিক, রাজনৈতিক ও অর্থনৈতিক অধিকারসমূহ প্রবর্তন ও সংরক্ষণ করে থাকে। যে ব্যবস্থা অবলম্বনের মাধ্যমে অধিকারকে রক্ষা করা যায় সেগুলোকে অধিকারের রক্ষাকবচ বলে। আইন, গণতন্ত্র, আইনের অনুশাসন, সংবিধানে মৌলিক অধিকারের ঘোষণা, দায়িত্বশীল সরকার, ক্ষমতার স্বতন্ত্রীকরণ, গণমাধ্যমের স্বাধীনতা, বিচার বিভাগের স্বাধীনতা প্রভৃতি অধিকারের উল্লেখযোগ্য রক্ষাকবচ। আইন হচ্ছে অধিকারের প্রধান রক্ষাকবচ। কারণ রাষ্ট্র কর্তৃক আইনের মাধ্যমে প্রদত্ত শাস্তির ভয়ে কেউ সাধারণত অন্যের অধিকার খর্ব করেন না। এক্ষেত্রে আইনের অনুশাসন বিশেষ ভূমিকা পালন করে। আইনের দৃষ্টিতে সকলে সমান এবং সবাই আইনের সমান আশ্রয় লাভের অধিকারী হয় তখন অধিকারসমূহ রক্ষিত হয়। আবার, নাগরিকগণ যেসব মৌলিক অধিকার ভোগ করবে তা সংবিধানে সন্নিবেশিত থাকলে অধিকারগুলো রক্ষা করা যায়। দায়িত্বশীল সরকার জনমতকে প্রাধান্য দিয়ে সংবিধানে বর্ণিত অধিকারসমূহ প্রতিবিধানে সচেষ্ট থাকে। অন্যদিকে, অধিকার রক্ষা করতে বিচার বিভাগের স্বাধীনতা একান্ত জরুরি। কেননা, বিচার বিভাগ স্বাধীনভাবে বিচারকার্য পরিচালনা করতে পারলে প্রত্যেক নাগরিক তার আইনগত অধিকার যথাযথভাবে ভোগ করতে পারবে। উপরের আলোচনা থেকে প্রতীয়মান হয় যে, অনেকগুলো রক্ষাকবচের মাধ্যমে নাগরিকের আইনগত অধিকার সংরক্ষণ নিশ্চিত করা হয়।"
        }
      ]
    },
    {
      "number": "11",
      "uddipok": "রুবি একজন পোশাক কর্মী। রুবিসহ তার অন্যান্য সহকর্মীরা দীর্ঘদিন যাবৎ তাদের বেতন বৃদ্ধির দাবি জানিয়ে আসছিল। কিন্তু কিছুদিন পূর্বে মালিকপক্ষ তাদের প্রতিষ্ঠানের পুরুষ শ্রমিকদের বেতন বৃদ্ধি করলেও নারীদের বেতন বৃদ্ধি করেনি।",
      "tag": "ISCM 24",
      "sub_questions": [
        {
          "label": "ক",
          "question": "বিশ্ব মানবাধিকার দিবস কবে পালিত হয়?",
          "explanation": "বিশ্ব মানবাধিকার দিবস পলিত হয় ১০ ডিসেম্বর।"
        },
        {
          "label": "খ",
          "question": "",
          "explanation": "অধিকার ও কর্তব্য একে অপরের পরিপূরক। অধিকার হলো সমাজ ও রাষ্ট্রকর্তৃক স্বীকৃত কতগুলো সুযোগ-সুবিধা যা ভোগের মাধ্যমে নাগরিকের ব্যক্তিত্বের বিকাশ ঘটে। আর অধিকার ভোগের বিনিময়ে নাগরিককে রাষ্ট্রের প্রতি যে সকল দায়িত্ব পালন করতে হয় তাকে বলা হয় কর্তব্য। অধিকার ও কর্তব্য শব্দ দুটি আপাতদৃষ্টিতে বিপরীতমুখী মনে হলেও এদের পারস্পরিক সম্পর্ক ঘনিষ্ঠ। অধিকার ভোগ করলে কর্তব্য পালন করতে হয়। একটিকে বাদ দিয়ে অপরটি হয় না। তাই বলা হয়, অধিকার কর্তব্যের মধ্যেই নিহিত।"
        },
        {
          "label": "গ",
          "question": "",
          "explanation": "উদ্দীপকের রুবি অর্থনৈতিক অধিকার থেকে বঞ্চিত হয়েছে। যে অধিকার ব্যক্তিকে অভাব ও দারিদ্র্য থেকে মুক্তি দিয়ে মানুষের জীবনকে সুখ-স্বাচ্ছন্দ্যপূর্ণ ও নিরাপদ করে তোলে তাকে অর্থনৈতিক অধিকার বলে। কর্মের অধিকার, ন্যায্য মজুরি লাভের অধিকার, বিশ্রাম বা অবকাশ লাভের অধিকার, শ্রমিক সংঘ গঠন করার অধিকার প্রভৃতি অর্থনৈতিক অধিকারের অন্তর্ভুক্ত। উদ্দীপকে বর্ণিত পোশাক শ্রমিক রুবি এই অর্থনৈতিক অধিকার থেকেই বঞ্চিত হয়েছে। উদ্দীপকে বলা হয়েছে, পোশাককর্মী রুবিসহ তার অন্যান্য সহকর্মীরা দীর্ঘদিন যাবৎ তাদের বেতন বৃদ্ধির দাবি জানিয়ে আসছিল। কিছুদিন পূর্বে মালিকপক্ষ তার প্রতিষ্ঠানের পুরুষ শ্রমিকদের বেতন বৃদ্ধি করলেও নারীদের বেতন বৃদ্ধি করেনি। অর্থাৎ রুবি ন্যায্য মজুরি পায়নি। ন্যায্য মজুরি লাভের অধিকার হলো অর্থনৈতিক অধিকার। আর রুবি যেহেতু ন্যায্য মজুরি পায়নি সেহেতু বলা যায়, সে অর্থনৈতিক অধিকার থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে মালিক পক্ষ জামিলাকে অর্থনৈতিক অধিকার থেকে বঞ্চিত করেছে। জামিলার প্রতি মালিক পক্ষের এই আচরণ নিঃসন্দেহে সমাজ ও রাষ্ট্রে নেতিবাচক প্রভাব ফেলবে। আত্মবিকাশে সাহায্য করে। অর্থনৈতিক অধিকার উপভোগের মাধ্যমে একদের নাগরিকের ব্যক্তিত্বের পরিপূর্ণ বিকাশ ঘটে এবং জীবন সুন্দর ও সার্থক হয়। নাগরিক হিসেবে রাষ্ট্র জামিলাকে অর্থনৈতিক অধিকার হিসেবে চাকরি করার সুযোগ প্রদানের পাশাপাশি উপযুক্ত মজুরি প্রদানেরও বিধান করেছে, যা রাষ্ট্রকর্তৃক স্বীকৃত অধিকার। কিন্তু জামিলা রাষ্ট্রকর্তৃক স্বীকৃত সঠিক মজুরি লাভের অধিকার থেকে বঞ্চিত হয়েছে। কেননা মালিক পক্ষ সহকর্মী রতনের চেয়ে জামিলাকে কম মজুরি প্রদান করে। এর ফলে জামিলাসহ অন্যান্য নারী শ্রমিকদের কাজের প্রতি আগ্রহ কমে যাবে এবং কাজের মান নিম্নমুখী হবে, যা সমাজ ও রাষ্ট্রের অর্থনৈতিক উন্নয়নকে ব্যাহত করবে। জামিলার প্রতি উল্লিখিত আচরণের কারণে অন্য নারীরাও পোশাক শিল্পে কাজ করতে নিরুৎসাহিত হতে পারে। অথচ তৈরি পোশাক খাতের বেশিরভাগ কর্মীই নারী। তারা কর্মক্ষেত্রে না এলে দেশের অন্যতম প্রধান রপ্তানি খাতে নেতিবাচক প্রভাব পড়বে, ফলে সমাজ ও রাষ্ট্রের সামগ্রিক অর্থনৈতিক উন্নয়ন ব্যাহত হবে। শুধু তা-ই নয়, এর ফলে সমাজ ও রাষ্ট্রে নারীর সার্বিক ক্ষমতায়নও পিছিয়ে পড়বে। নারী-পুরুষ বৈষম্য বৃদ্ধি পাবে। সর্বোপরি সুশাসন প্রতিষ্ঠা বাধাগ্রস্ত হবে। পরিশেষে বলা যায়, জামিলার প্রতি মালিক পক্ষের আচরণ অনৈতিক ও বেআইনি। জামিলার প্রতি মালিক পক্ষের এই আচরণ সমাজ ও রাষ্ট্রের উন্নয়নকে ব্যাহত করবে।"
        }
      ]
    }
  ]
}