{
  "title": "ঢাকা বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "শিহাব ও সমিরের বাবা পদ্মা নদীর ফেরি চালক। তারা প্রতিদিন যাত্রী পারাপার করে জীবিকা নির্বাহ করেন। পদ্মা সেতুর নির্মাণ কাজ শুরু হওয়ায় তারা কিছুটা উদ্বিগ্ন। তাদের মতে, পদ্মা সেতু হয়তো তাদের ভাগ্য উন্নয়নে কোনো ভূমিকা রাখবে না। কিন্তু শিহাব ও সমির টেলিভিশন দেখে জানতে পারে পদ্মা সেতুই দক্ষিণ অঞ্চলের মানুষের ভাগ্য উন্নয়নে অত্যন্ত গুরুত্বপূর্ণ ভূমিকা রাখবে।",
      "tag": "DB 19",
      "sub_questions": [
        {
          "label": "ক",
          "question": "রাষ্ট্রের উপাদান কয়টি?",
          "explanation": "রাষ্ট্রের উপাদান ৪টি। যথা: ১ জনসমষ্টি, ২. নির্দিষ্ট ভূখণ্ড, ৩. সরকার ও ৪. সার্বভৌমত্ব।"
        },
        {
          "label": "খ",
          "question": "জাতি ও জাতীয়তার মধ্যে পার্থক্য কী?",
          "explanation": "জাতি ও জাতীয়তার মধ্যে সুস্পষ্ট পার্থক্য বিদ্যমান। জাতি বলতে বোঝায় এমন এক রাজনৈতিক চেতনাসম্পন্ন জনসমাজ যারা একটি স্বাধীন রাষ্ট্রের অধিবাসী। অন্যদিকে, কোনো জনসমাজের মধ্যে যখন রাজনৈতিক চেতনার সঞ্চার হয় তখন তাকে জাতীয়তা বলে। অর্থাৎ জাতি গঠনের ক্ষেত্রে রাষ্ট্রীয় সংগঠন থাকা অপরিহার্য, কিন্তু জাতীয়তার ক্ষেত্রে রাষ্ট্রের প্রয়োজন নেই। জাতি গঠনের পূর্বশর্ত হলো জাতীয়তাবোধ ও স্বাধীনতা। কিন্তু জাতীয়তা গঠনে স্বাধীনতার প্রয়োজন নেই, বরং মানসিক ঐক্যানুভূতি, অভিন্ন ভাষা-সংস্কৃতি ও ইতিহাস-ঐতিহ্য থাকা প্রয়োজন।"
        },
        {
          "label": "গ",
          "question": "উদ্দীপকে কার মতামতকে জনমত হিসেবে বিবেচনা করা যায়? পাঠ্যবইয়ের আলোকে ব্যাখ্যা করো।",
          "explanation": "উদ্দীপকে টেলিভিশনে প্রচারিত জনগণের মতামতকে জনমত হিসেবে বিবেচনা করা যায়। জনস্বার্থসংশ্লিষ্ট সাধারণ জনগণের মতামতকে জনমত বলে। কিন্তু পৌরনীতি ও সুশাসনে জনমত একটি স্বতন্ত্র অর্থ বহন করে। জনমত বলতে জনকল্যাণকর ও সৎ উদ্দেশ্যে প্রধান প্রধান জাতীয় সমস্যার ওপর জনসাধারণের প্রভাবশালী অংশের মতামতকে বোঝায়। জাতীয় সমস্যাবলির ওপর রাষ্ট্রের বিভিন্ন শ্রেণির জনগণ বিভিন্ন মত পোষণ করতে পারে। কিন্তু সেটি জনমত বলে বিবেচিত হয় তখনই যখন তা হয় অত্যন্ত প্রভাবশালী ও ন্যায়সঙ্গত। জনমত সচেতন ও যুক্তিভিত্তিক। জনমত শুধু রাজনৈতিক ক্ষেত্রেই নয়; সামাজিক, অর্থনৈতিক, সাংস্কৃতিক ও অন্যান্য বিষয়েও গঠিত হতে পারে। উদ্দীপকে লক্ষ করা যায়, পদ্মা নদীর ফেরি চালক হিসেবে শিহাব ও সমিরের বাবা প্রতিদিন যাত্রী পারাপার করে জীবিকা নির্বাহ করেন। পদ্মা সেতুর নির্মাণ কাজ শুরু হওয়ায় তারা কিছুটা উদ্বিগ্ন। তাদের মতে, পদ্মা সেতু হয়তো তাদের ভাগ্য উন্নয়নে কোনো ভূমিকা রাখবে না। কিন্তু শিহাব ও সমির টেলিভিশন দেখে জানতে পারে, পদ্মা সেতুই দক্ষিণ অঞ্চলের মানুষের ভাগ্য উন্নয়নে অত্যন্ত গুরুত্বপূর্ণ ভূমিকা রাখবে। অর্থাৎ টেলিভিশনের মাধ্যমে পদ্মা সেতু সম্পর্কে জনগণের প্রভাবশালী, ন্যায়সঙ্গত, সচেতন ও যুক্তিভিত্তিক মতামত প্রকাশিত হয়েছে যা জনমতের ধারণার অনুরূপ। তাই বলা যায়, উদ্দীপকে টেলিভিশনে প্রচারিত জনগণের মতামত হলো জনমত।"
        },
        {
          "label": "ঘ",
          "question": "উদ্দীপকে পদ্মা সেতু নির্মাণে রাষ্ট্রের কোন উদ্দেশ্য ফুটে উঠেছে? পাঠ্যবইয়ের আলোকে মূল্যায়ন করো।",
          "explanation": "উদ্দীপকে পদ্মা সেতু নির্মাণে রাষ্ট্রের কল্যাণমূলক উদ্দেশ্য ফুটে উঠেছে। মানুষের প্রয়োজনেই রাষ্ট্র গড়ে উঠেছে। মানব জীবনের সামগ্রিক কল্যাণ সাধনই রাষ্ট্রের কাজ। বিশ্লেষকদের মতে, রাষ্ট্র প্রধানত দুই ধরনের ভূমিকা। পালন করে থাকে। যথা: নিয়ন্ত্রণমূলক ও কল্যাণমূলক। এ দুই ধরনের ভূমিকার ভিত্তিতে আধুনিক রাষ্ট্রের কার্যাবলিকে দুটি শ্রেণিতে ভাগ করা যায়। যথা: অপরিহার্য বা মুখ্য কার্যাবলি এবং কল্যাণমূলক বা ঐচ্ছিক কার্যাবলি। উদ্দীপকে বর্ণিত পদ্মা সেতু নির্মাণ রাষ্ট্রের কল্যাণমূলক কার্যাবলির অন্তর্ভুক্ত। বর্তমানে প্রত্যেক রাষ্ট্রই কল্যাণমূলক রাষ্ট্র হিসেবে নিজেদের দাবি করে। রাজনৈতিক তত্ত্ববিদরা একসময় ভাবতে শুরু করেন যে, রাষ্ট্রের ভূমিকা শুধু' আইন শৃঙ্খলা রক্ষা এবং কর আদায়ের মধ্যেই সীমাবদ্ধ হওয়া উচিত নয়। রাষ্ট্রকে অবশ্যই সমাজের সামগ্রিক উন্নতির জন্য নাগরিকদের নৈতিক, সামাজিক, সাংস্কৃতিক, অর্থনৈতিক জীবনের পরিপূর্ণ বিকাশে কল্যাণমূলক ভূমিকায় অবতীর্ণ হতে হবে। জনকল্যাণ ও উন্নয়নে রাষ্ট্রের এ কাজগুলো ঐচ্ছিক বা কল্যাণমূলক কাজ। রাষ্ট্রের ঐচ্ছিক বা কল্যাণমূলক কার্যাবলির অন্তর্ভুক্ত হলো- রাষ্ট্রের জনসাধারণকে শিক্ষিত করে তোলা, জনসাধারণের স্বাস্থ্য সুরক্ষায় প্রয়োজনীয় ব্যবস্থা গ্রহণ করা, নিত্যপ্রয়োজনীয় খাদ্য ও পণ্য সরবরাহ প্রক্রিয়া সচল রাখা, শিল্প ও বাণিজ্যের উন্নয়ন, অবকাঠামোগত উন্নয়ন প্রভৃতি। অবকাঠামোগত উন্নয়নের মধ্যে রয়েছে রাস্তাঘাট, সড়ক-রেলপথ নির্মাণ, সেতু নির্মাণ, নৌ-চলাচল, বিমান যোগাযোগ স্থাপন ইত্যাদি। উপরের আলোচনার ভিত্তিতে বলা যায়, সেতু নির্মাণ রাষ্ট্রের কল্যাণমূলক কার্যাবলির অন্তর্ভুক্ত। তাই পদ্মা সেতু নির্মাণে রাষ্ট্রের কল্যাণমূলক উদ্দেশ্যই প্রতিফলিত হয়েছে।"
        }
      ]
    },
    {
      "number": "2",
      "uddipok": "",
      "tag": "DB 19",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো সমাজের মানুষের মৌলিক বিশ্বাস, যা মানুষের নীতি ও চিন্তা-চেতনার মানদণ্ড এবং যা মানুষকে ভালো-মন্দ, ন্যায়-অন্যায় বিবেচনা করতে সহায়তা করে।"
        },
        {
          "label": "খ",
          "question": "স্বাধীনতা বলতে কী বোঝ?",
          "explanation": "সাধারণ অর্থে স্বাধীনতা বলতে নিজের ইচ্ছা অনুযায়ী যেকোনো কাজ করাকে বোঝায়। কিন্তু প্রকৃত অর্থে স্বাধীনতা বলতে এ ধরনের অবাধ স্বাধীনতাকে বোঝায় না । পৌরনীতি ও সুশাসনে স্বাধীনতা ভিন্ন অর্থে ব্যবহৃত হয়। অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। অর্থাৎ স্বাধীনতা হলো এমন সুযোগ-সুবিধা ও পরিবেশ, যেখানে কেউ কারও ক্ষতি না করে সবাই নিজের অধিকার ভোগ করে। স্বাধীনতা ব্যক্তির ব্যক্তিত্ব বিকাশে সহায়তা করে এবং অধিকার ভোগের ক্ষেত্রে বাধা অপসারণ করে।"
        },
        {
          "label": "গ",
          "question": "চিত্রের প্রশ্নবোধক (?) চিহ্নিত স্থানে কী বসবে? উদ্দীপকে বর্ণিত বৈশিষ্ট্য ছাড়া এটির অন্যান্য বৈশিষ্ট্য ব্যাখ্যা করো।",
          "explanation": "চিত্রের প্রশ্নবোধক (?) চিহ্নিত স্থানে সুশাসন বসবে। সুশাসন হলো অংশগ্রহণমূলক, স্বচ্ছ, দায়িত্বশীল ও ন্যায়পরায়ণ শাসনব্যবস্থা। সুশাসনের আইনগত ও প্রাতিষ্ঠানিক কাঠামো গড়ে তুলতে গণতান্ত্রিক শাসনব্যবস্থা, আইনের শাসন, প্রশাসনের স্বচ্ছতা, জবাবদিহিতা, দক্ষতা, দায়িত্বশীলতা, স্বাধীন বিচার বিভাগ প্রতিষ্ঠা প্রভৃতি শর্তগুলো পূরণ করতে হয়। সুশাসন আইনের শাসন নিশ্চিত করে এবং অর্থনৈতিক, সামাজিক ও রাজনৈতিক অগ্রগতিকে প্রাধান্য দেয়, নাগরিক অধিকার নিশ্চিত করে এবং রাষ্ট্রের সমৃদ্ধি বৃদ্ধি করে। চিত্রে অংশগ্রহণমূলক, \"আইনের শাসন, জবাবদিহিতা, দক্ষতা, দায়িত্বশীলতা, স্বচ্ছতা দ্বারা সুশাসনের বৈশিষ্ট্যকে নির্দেশ করা হয়েছে। এসব বৈশিষ্ট্য ছাড়াও সুশাসনের আরো বৈশিষ্ট্য রয়েছে। যেমন- সরকারের বৈধতা, ' সুশীল সমাজের ভূমিকা, ক্ষমতার বিকেন্দ্রীকরণ, গণমাধ্যমের স্বাধীনতা, সাম্য, সংবেদনশীলতা, লিঙ্গ বৈষম্যের অবসান প্রভৃতি সুশাসনের অন্যতম \"বৈশিষ্ট্য। এছাড়াও রাজনৈতিক স্থিতিশীলতা, মৌলিক অধিকার সংরক্ষণ, স্বাধীন ও নিরপেক্ষ বিচার ব্যবস্থা প্রভৃতি সুশাসনের অন্যতম বৈশিষ্ট্য হিসেবে বিবেচিত। এ বৈশিষ্ট্যগুলো অর্জন করার মধ্য দিয়েই কোনো রাষ্ট্রে সুশাসন প্রতিষ্ঠিত হতে পারে।"
        },
        {
          "label": "ঘ",
          "question": "উদ্দীপকে যে বিষয়টি ইঙ্গিত করা হয়েছে তা প্রতিষ্ঠার সমস্যা বাংলাদেশের প্রেক্ষিতে আলোচনা করো।",
          "explanation": "উদ্দীপকে সুশাসনের প্রতি ইঙ্গিত করা হয়েছে। সুশাসন প্রতিষ্ঠায় বাংলাদেশে বহুবিধ সমস্যা বিদ্যমান। বর্তমান সময়ের যুগোপযোগী ব্যবস্থা হলো সুশাসন। তবে সুশাসন নিশ্চিত করা সহজ নয়। এটি প্রতিষ্ঠা করতে গিয়ে একটি রাষ্ট্রকে বিভিন্ন বাধা অতিক্রম করতে হয়। বাংলাদেশও তার ব্যতিক্রম নয়। সুশাসন প্রতিষ্ঠায় একটি অন্যতম সমস্যা হলো দারিদ্র্য। বাংলাদেশের অধিকাংশ জনগণ দারিদ্র্যের শিকার। দারিদ্র্যের কারণে জনগণ শিক্ষা ও উন্নত জীবনযাপন থেকে বঞ্চিত হয়। দরিদ্র ও অশিক্ষিত জনগণ রাজনৈতিকভাবে অসচেতন থাকে। ফলে তারা সুশাসনের প্রয়োজনীয়তা ও এটি প্রতিষ্ঠার উপায় সম্পর্কে অজ্ঞ থাকে। তাই দারিদ্র্য ও সুশাসন এক সাথে চলতে পারে না। দুর্নীতি সুশাসন প্রতিষ্ঠার ক্ষেত্রে অপর একটি বড় বাধা। বাংলাদেশে দুর্নীতি একটি সামাজিক ব্যাধির মতো ছড়িয়ে পড়েছে। সুশাসন প্রতিষ্ঠায় আরেকটি সমস্যা হলো গণতান্ত্রিক রাজনৈতিক ব্যবস্থার অভাব। বাংলাদেশে গণতন্ত্র প্রচলিত থাকলেও তা সুসংহত নয়, যা সুশাসনের অন্তরায়। দক্ষ ও গণতান্ত্রিক চেতনায় উজ্জীবিত নেতৃত্ব ছাড়া সুশাসন প্রতিষ্ঠা করা যায় না। আর বাংলাদেশে এ ধরনের নেতৃত্বের সংকট রয়েছে। সুশাসন প্রতিষ্ঠার গুরুত্বপূর্ণ শর্ত হচ্ছে আইনের শাসন। বাংলাদেশে আইনের শাসনের অভাব রয়েছে। বাংলাদেশে গণমাধ্যমের স্বাধীনতা রয়েছে, কিন্তু অনেক ক্ষেত্রেই গণমাধ্যমের ওপর কমবেশি হস্তক্ষেপ করা হয়। এর ফলে সুশাসন বাধাগ্রস্ত হয়। তাছাড়া ই-গভর্নেন্স ছাড়া বর্তমানে সুশাসন প্রতিষ্ঠা করা কঠিন । আর বাংলাদেশে এখনও ই-গভর্নেন্স সম্পূর্ণরূপে প্রতিষ্ঠিত হয়নি। উপরের বিষয়গুলো ছাড়াও বাংলাদেশে নাগরিক অসচেতনতা, কর্তৃত্বমূলক অবকাঠামো, প্রাতিষ্ঠানিকীকরণের অভাব, স্থানীয় শাসন কাঠামোর দুর্বলতা প্রভৃতি সমস্যা রয়েছে। এসব সমস্যা বাংলাদেশে সুশাসন প্রতিষ্ঠায় অন্তরায় হিসেবে কাজ করছে।"
        }
      ]
    },
    {
      "number": "3",
      "uddipok": "নাহিদ ঢাকা না গিয়েই গ্রামে বসে অনলাইনে ঢাকা বিশ্ববিদ্যালয়ের ভর্তি ফরম পূরণ করে। কিছুদিন পরে সে তার মোবাইলে ভর্তি পরীক্ষার তারিখ ও ভেন্যু সম্পর্কিত একটি এস.এম.এস পায়। অনলাইনভিত্তিক এই সেবা পেয়ে সে খুব খুশি হয়। কিন্তু তার বন্ধু রুবেল, নাহিদের মতো বিশেষ কাজে দক্ষ না হওয়ায় সে ফরম পূরণ করতে পারেনি।",
      "tag": "DB 19",
      "sub_questions": [
        {
          "label": "ক",
          "question": "সাম্য কী?",
          "explanation": "জাতি-ধর্ম-বর্ণ, নারী-পুরুষ নির্বিশেষে সবাইকে সমান সুযোগ-সুবিধা প্রদানের ব্যবস্থাকে সাম্য বলা হয়।"
        },
        {
          "label": "খ",
          "question": "আইন মেনে চলা হয় কেন?",
          "explanation": "সামাজিক, রাজনৈতিক, অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য মানুষ আইন মান্য করে। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হবস (Thomas Hobbes), জেরেমি বেশ্বাম (Jeremy Bentham), জন অস্টিন (John Austin) প্রমুখ বলেন- 'মানুষ আইন মেনে চলে শাস্তির ভয়ে। কেননা আইন ভঙ্গ করলে অভিযুক্ত হতে এবং শাস্তি পেতে হয়। ইংরেজ দার্শনিক এবং চিকিৎসক জন লক (John Locke ) বলেন 'যেখানে আইন থাকে না, সেখানে স্বাধীনতা থাকতে পারে না। আইন স্বাধীনতার রক্ষক ও অভিভাবক'। তাই বলা যায়, ব্যক্তি ও সমাজজীবনকে সুন্দর ও সুশৃঙ্খল করে গড়ে তুলতে মানুষ আইন মান্য করে।"
        },
        {
          "label": "গ",
          "question": "উদ্দীপকে তথ্য ও প্রযুক্তিনির্ভর যে ব্যবস্থার চিত্র ফুটে উঠেছে তার সূফল ব্যাখ্যা করো।",
          "explanation": "উদ্দীপকে তথ্য ও প্রযুক্তি নির্ভর যে ব্যবস্থার চিত্র ফুটে উঠেছে তা হলো ই-গভর্নেন্স । ই-গভর্নেন্সের অনেক সুবিধা রয়েছে। ই-গভর্নেন্স হলো শাসনকার্যে স্বচ্ছতা ও দ্রুতগতি নিশ্চিত করার লক্ষ্যে সরকারের বিভিন্ন বিভাগের কার্যক্রমে ডিজিটাল যন্ত্র-সরঞ্জাম তথা প্রযুক্তির প্রয়োগ ঘটানো। এর আওতায় সরকারের সাথে নাগরিকদের যোগাযোগ ও তথ্যের আদান-প্রদান, সহজে ও দ্রুত নাগরিকদের সরকারি সেবা পৌঁছে দেওয়া এবং সরকারের সাথে অন্য রাষ্ট্রের যোগাযোগ ইত্যাদি কাজ চালানো হয়। অন্যান্য দেশের মতো বাংলাদেশেও ই-গভর্নেন্স ব্যবস্থা চালু হওয়ার ফলে জনগণ ঘরে বসেই বিভিন্ন সরকারি সেবা ভোগ করছে। ই- গভর্নেন্স তথ্য-প্রযুক্তি ব্যবহার করে প্রশাসনিক কর্মকাণ্ডের গতি বাড়িয়েছে। এর মাধ্যমে শিক্ষা, স্বাস্থ্য, কৃষি, সামাজিক নিরাপত্তা ইত্যাদি খাতে সরকার যে সেবা দিচ্ছে তা জনগণের কাছে পৌঁছানো সহজতর হচ্ছে। বর্তমানে পরীক্ষার ফল জানা, পাবলিক বিশ্ববিদ্যালয় ও কলেজে ভর্তি ফরম পূরণ করা, ট্রেনের টিকিট কাটা, পাসপোর্টের আবেদন জমা দেওয়া, সরকারি চাকরির আবেদন করা, কর' ও পরিসেবার বিল দেওয়া, টেন্ডার জমা দেওয়া এসব কাজ মানুষ সহজেই অনলাইনে করতে পারছে। উদ্দীপকে দেখা যাচ্ছে, নাহিদ ঢাকা না গিয়েই গ্রামে বসে অনলাইনে ঢাকা বিশ্ববিদ্যালয়ের ভর্তি ফরম পূরণ করে। কিছুদিন পরে সে তার মোবাইলে ভর্তি পরীক্ষার তারিখ ও ভেন্যু সম্পর্কিত একটি এস.এম.এস পায়। অনলাইনভিত্তিক এই সেবা ই-গভর্নেন্সের সুফলকেই নির্দেশ করছে।"
        },
        {
          "label": "ঘ",
          "question": "উদ্দীপকে ইঙ্গিতকৃত ব্যবস্থা প্রতিষ্ঠার ক্ষেত্রে প্রতিবন্ধকতাসমূহ আলোচনা করো।",
          "explanation": "উদ্দীপকে ইজিাতকৃত ব্যবস্থা হলো ই-গভর্নেন্স। উন্নয়নশীল দেশসমূহে ই-গভর্নেন্স প্রতিষ্ঠার ক্ষেত্রে নানাবিধ প্রতিবন্ধকতা লক্ষ করা যায়। উদ্দীপকে যেসব সুবিধার কথা বলা হয়েছে সেগুলো ই-গভর্নেন্স এর সুবিধা । এসব সুবিধা বাস্তবায়নে বিভিন্ন প্রতিবন্ধকতা রয়েছে। ই-গভর্নেন্স-এর বিভিন্ন প্রতিবন্ধকতা নিম্নরূপ- ই-গভর্নেন্সবান্ধব অবকাঠামো অত্যন্ত ব্যয়বহুল ও সময়সাপেক্ষ, যা তৃতীয় বিশ্বের দেশগুলোর জন্য এক বিরাট চ্যালেঞ্জ।নিরবচ্ছিন্ন বিদ্যুৎ সরবরাহের সমস্যা ও স্বল্পমূল্যে বিদ্যুতের ব্যবহার না করতে পারা ই-গভর্নেন্স বাস্তবায়নের বিশেষ বাধা। উন্নয়নশীল দেশে ইন্টারনেট সেবার সর্বজনীনতা, উচ্চগতি ও স্বল্পমূল্য বিদ্যমান না থাকা ই-গভর্নেন্স বাস্তবায়নের আরেকটি অন্তরায়। ই- গভর্নেন্স প্রতিষ্ঠার জন্য ইংরেজি জ্ঞানসম্পন্ন ও প্রযুক্তিতে দক্ষ মানবসম্পদ প্রয়োজন। কিন্তু উন্নয়নশীল দেশসমূহে বিদ্যমান শিক্ষা ব্যবস্থায় দক্ষ ও পর্যাপ্ত তথ্য-প্রযুক্তি জ্ঞানসম্পন্ন মানবসম্পদের অভাব দেখা যায়। ই-গভর্নেন্স প্রতিষ্ঠার আরেকটি বাধা হলো সরকারি ও বেসরকারি প্রতিষ্ঠানগুলোর মধ্যে আন্তঃযোগাযোগ ও সমন্বয়ের অভাব। তথ্যপ্রযুক্তি ব্যবহারে সাইবার অপরাধের ঝুঁকি থাকায় অনেক মানুষ তথ্যপ্রযুক্তি ব্যবহারে নিরুৎসাহিত হয়। ই-গভর্নঙ্গে প্রতিষ্ঠার জন্য শান্তিপূর্ণ রাজনৈতিক পরিবেশ থাকা অপরিহার্য। কিন্তু অস্থিতিশীল রাজনৈতিক পরিবেশ ই-গভর্নেন্স প্রতিষ্ঠায় সরকার ও জনগণের আগ্রহ ও সক্ষমতা উভয়ই কমিয়ে দেয়। এছাড়া ই-গভর্নেন্স সম্পর্কে ইতিবাচক প্রচারণার যেমন অপ্রতুলতা রয়েছে, তেমনি জনগণও সুশাসন এবং ই-গভর্নেন্স বিষয়ে যথেষ্ট সচেতন নয় । পরিশেষে বলা যায়, ই-গভর্নেন্স একটি যুগোপযোগী যোগাযোগ ব্যবস্থা। এর মাধ্যমে সরকার ও জনগণের সম্পর্ক দৃঢ় হয়। কিন্তু নানা প্রতিবন্ধকতার কারণে উন্নয়নশীল দেশসমূহ ই-গভর্নেন্স প্রতিষ্ঠায় পিছিয়ে আছে। এসব প্রতিবন্ধকতা দূর করার জন্য সরকার ও জনগণের সদিচ্ছা থাকা আবশ্যক। তাহলে ই-গভর্নেন্স বাস্তবায়ন অনেকাংশে সহজ হবে ।"
        }
      ]
    },
    {
      "number": "4",
      "uddipok": "রহিম সাহেব নির্বাচনে প্রেসিডেন্ট প্রার্থী হিসেবে প্রতিদ্বন্দ্বিতা করেন। তার ভবিষ্যৎ পরিকল্পনা সম্পর্কে মিডিয়া কর্মীরা জানতে চাইলে তিনি রাষ্ট্র ও প্রশাসনের সর্বস্তরে ই-গভর্নেন্স চালু করা, জনগণের তথ্য। অধিকার নিশ্চিত করা, সরকারি অফিস আদালত, হাসপাতাল ও শিল্প প্রতিষ্ঠানে ই-সেবা চালু করা তার প্রধান লক্ষ্য বলে উল্লেখ করেন।",
      "tag": "DB 19",
      "sub_questions": [
        {
          "label": "ক",
          "question": "ই-গভর্নেন্স অর্থ কী?",
          "explanation": "সরকারি তথ্য ও সেবা ইন্টারনেটের মাধ্যমে জনগণের কাছে পৌঁছানোর ব্যবস্থাই হলো ই-গভর্নেন্স (Electronic Governance)।"
        },
        {
          "label": "খ",
          "question": "রাজনৈতিক দল বলতে কী বোঝ?",
          "explanation": "রাজনৈতিক দল (Political Party) হলো কোনো নীতি বা আদর্শের সমর্থনে সংগঠিত সংঘবিশেষ যা সাংবিধানিক উপায়ে সরকার গঠন ও দেশ পরিচালনার চেষ্টা করে । সাধারণত রাজনৈতিক দলের প্রধান লক্ষ্য থাকে নিয়মতান্ত্রিকভাবে রাষ্ট্র ক্ষমতা গ্রহণ, সরকার গঠন ও পরিচালনা, নিজেদের নির্বাচনি অঙ্গীকার বাস্তবায়ন, সব নাগরিকের কল্যাণের জন্য কাজ করা। গণতান্ত্রিক রাষ্ট্রগুলোতে জনগণ রাজনৈতিক দলের মাধ্যমে প্রতিনিধি, নির্বাচন করে পরোক্ষভাবে শাসন কাজে অংশগ্রহণ করে। তাই রাজনৈতিক দলই হলো এই প্রতিনিধিত্বমূলক গণতন্ত্রের প্রাণ ।"
        },
        {
          "label": "গ",
          "question": "উদ্দীপকের রহিম সাহেবের পরিকল্পনা কোন ধরনের শাসনব্যবস্থা প্রতিষ্ঠা করতে সহায়ক? ব্যাখ্যা করো।",
          "explanation": "উদ্দীপকের রহিম সাহেবের পরিকল্পনা ই-গভর্নেন্স বাস্তবায়নের মাধ্যমে সুশাসন প্রতিষ্ঠায় সহায়ক। ই-গভর্নেন্স বলতে এমন একটি শাসন প্রক্রিয়াকে বোঝায় যেখানে তথ্যপ্রযুক্তি ব্যবহারের মাধ্যমে সরকারের বিভিন্ন সেবা ও তথ্য জনগণ তাৎক্ষণিকভাবে পেতে পারে। এ ধরনের শাসন প্রক্রিয়ার উদ্দেশ্য হলো তথ্য ও যোগাযোগ প্রযুক্তির সর্বোচ্চ ব্যবহার করে কার্যকর সরকার ব্যবস্থা প্রতিষ্ঠা করা। ই-গভর্নেন্স সরকারের স্বচ্ছতা বাড়ানোর মাধ্যমে সরকার ও জনগণের সম্পর্ককে একটি শক্ত ভিত্তির ওপর দাঁড় করায় এবং সুশাসন প্রতিষ্ঠায় সাহায্য করে। বর্তমান যুগে জনগণ সহজে ও দ্রুত সরকারি সেবা পেতে চায়। সরকারও চায় অল্প সময়ে অধিক সেবা জনগণের কাছে পৌঁছে দিতে। তাই বর্তমান বিশ্বের সরকারগুলো সুশাসন প্রতিষ্ঠার জন্য ই- গভর্নেন্স বাস্তবায়নের ওপর জোর দিচ্ছে। কেননা এখনকার যুগে ই- গভর্নেন্স ছাড়া সুশাসন প্রতিষ্ঠা করা সম্ভব নয়। উদ্দীপকে দেখা যায়, রহিম সাহেব নির্বাচনে প্রেসিডেন্ট প্রার্থী হিসেবে প্রতিদ্বন্দ্বিতা করেন । তার ভবিষ্যৎ পরিকল্পনা সম্পর্কে মিডিয়া কর্মীরা জানতে চাইলে তিনি রাষ্ট্র ও প্রশাসনের সর্বস্তরে ই-গভর্নেন্স চালু করা, জনগণের তথ্য অধিকার নিশ্চিত করা, সরকারি অফিস আদালত, হাসপাতাল ও শিল্প প্রতিষ্ঠানে ই-সেবা চালু করা তার প্রধান লক্ষ্য বলে উল্লেখ করেন। তাই বলা যায়, রহিম সাহেবের পরিকল্পনা ই-গভর্নেন্স বাস্তবায়নের মাধ্যমে সুশাসন প্রতিষ্ঠায় সহায়ক।"
        },
        {
          "label": "ঘ",
          "question": "রহিম সাহেবের পরিকল্পনা বাস্তবায়িত হলে সমাজ ও রাষ্ট্রে যে, প্রভাব পড়বে তা বিশ্লেষণ করো।",
          "explanation": "রহিম সাহেবের পরিকল্পনা হলো রাষ্ট্রে ই-গভর্নেন্স বাস্তবায়ন। আর উক্ত পরিকল্পনা অর্থাৎ ই-গভর্নেন্স বাস্তবায়ন হলে সমাজ ও রাষ্ট্রে সুশাসন প্রতিষ্ঠিত হবে বলে আমি মনে করি। আধুনিক কল্যাণমূলক গণতান্ত্রিক রাষ্ট্রের জনগণের জীবযাত্রার মান উন্নয়নে সরকারের দ্রুত সিদ্ধান্ত গ্রহণ ও তার বাস্তবায়ন জরুরি। এছাড়া উন্নয়নের জন্য সরকার ও জনগণের মধ্যে যোগাযোগকে সহজতর করা প্রয়োজন। ই-গভর্নেন্স এক্ষেত্রে বিশাল ভূমিকা রাখতে পারে। ই- গভর্নেন্স এর ফলে সরকারের সাথে নাগরিকের (G2C), নাগরিকের সাথে সরকারের (C2G) এবং সরকারের সাথে ব্যবসায়ীদের (G2B) তথ্যের প্রবাহ ও সম্পর্ক স্থাপন সহজ হবে। আবার জনগণ তথ্য ও যোগাযোগ প্রযুক্তির মাধ্যমে টেলিযোগাযোগ, পরিবহন, ডাক, চিকিৎসা, শিক্ষা, জন্মনিবন্ধন, জাতীয় পরিচয়পত্র ইত্যাদি সরকারি সেবা সহজেই পাবে। তাছাড়া ই-টেন্ডার, ই-লাইসেন্স প্রক্রিয়ার কারণে সরকারি কাজের ঠিকাদারি ও ব্যবসা-বাণিজ্যে স্বচ্ছতাও নিশ্চিত হবে। ফলে জনগণের সার্বিক জীবনমান উন্নত হবে। এসব কারণে সরকার ও নাগরিকের মধ্যে সুসম্পর্ক বজায় থাকবে। এটি সুশাসনের জন্য সহায়ক। ই-গভর্নেন্স বাস্তবায়িত হলে সরকারের দক্ষতা ও জবাবদিহিতা বৃদ্ধি পাবে, দুর্নীতি কমবে, আমলাতান্ত্রিক জটিলতা হ্রাস পাবে, সময় বাঁচবে, জনগণের ব্যাপক অংশগ্রহণ বাড়বে, মানবসম্পদের উন্নয়ন হবে এবং সর্বোপরি প্রশাসনিক স্বচ্ছতা নিশ্চিত হবে। ফলে সুশাসন প্রতিষ্ঠিত হবে। পরিশেষে বলা যায়, কোনো রাষ্ট্র ও সমাজে যদি ই-গভর্নেন্সের ব্যাপক প্রচলন নিশ্চিত করা যায় তাহলে সেখানে সুশাসন প্রতিষ্ঠার পথ সুগম হবে।"
        }
      ]
    },
    {
      "number": "5",
      "uddipok": "'ক' ভাষাভাষী কিছু জনগোষ্ঠী যুক্তরাষ্ট্র, যুক্তরাজ্য এবং অস্ট্রেলিয়াসহ পৃথিবীর বিভিন্ন রাষ্ট্রে বিক্ষিপ্তভাবে বসবাস করলেও তারা। নিজেদের জাতি বলে মনে করে।",
      "tag": "DB 19",
      "sub_questions": [
        {
          "label": "ক",
          "question": "জাতি কী?",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সুসংগঠিত এমন এক জনসমষ্টি যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "জাতীয়তা বলতে কী বোঝায়?",
          "explanation": "জাতীয়তা একটি মানসিক ধারণা ও চেতনা যা কোনো একটি জনসমাজকে অন্য জনসমাজ হতে পৃথক করে তোলে এবং নিজেদের মধ্যে ঐক্যবোধ গড়ে তোলে। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, সংস্কৃতি, ইতিহাস, ঐতিহ্যের বন্ধন দ্বারা ঐক্যবদ্ধ। আর এই ঐক্যবোধ তাদেরকে অন্য জনসমষ্টি হতে পৃথক ভাবতে শেখায়।"
        },
        {
          "label": "গ",
          "question": "উদ্দীপকে জাতীয়তার কোন উপাদানের অনুপস্থিতির ইঙ্গিত। দেওয়া হয়েছে? ব্যাখ্যা করো।",
          "explanation": "উদ্দীপকে জাতীয়তার ভৌগোলিক ঐক্য উপাদানের অনুপস্থিতির ইঙ্গিত দেওয়া হয়েছে।একটি নির্দিষ্ট ভূ-খণ্ডে কোনো জনসমষ্টি যদি দীর্ঘদিন পাশাপাশি বসবাস করে তাহলে তাদের মধ্যে ঘনিষ্ঠ যোগাযোগ এবং ভাবের আদান-প্রদান সহজতর হয়। ফলে উক্ত ভূ-খণ্ডে বসবাসকারী জনসমাজের মধ্যে স্বাভাবিকভাবে ঐক্য গড়ে ওঠে। এ এলাকাকে উক্ত জনসমাজ মাতৃ বা পিতৃভূমি বলে মনে করে। এই মাতৃভূমি রক্ষা করার জন্য তারা জীবন উৎসর্গ করতেও দ্বিধাবোধ করে না। উদ্দীপকে বর্ণিত 'ক' ভাষাভাষী জনগোষ্ঠী যুক্তরাষ্ট্র, যুক্তরাজ্য ও অস্ট্রেলিয়াসহ পৃথিবীর বিভিন্ন রাষ্ট্রে বিক্ষিপ্তভাবে বসবাস করে। অর্থাৎ তারা একই ভৌগোলিক সীমারেখায় বসবাস করে না। তাই বলা যায়, উদ্দীপকে জাতীয়তার ভৌগোলিক ঐক্য উপাদানটির অনুপস্থিতি লক্ষ করা যায়।"
        },
        {
          "label": "ঘ",
          "question": "উদ্দীপকে উল্লেখিত জনগোষ্ঠীকে তুমি যথার্থ জাতি বলে মনে কর কি? তোমার উত্তরের সপক্ষে যুক্তি দাও।",
          "explanation": "না, উদ্দীপকে উল্লেখিত জনগোষ্ঠীকে আমি যথার্থ জাতি বলে মনে করি না.। জাতি একটি মূর্ত ও পরিপূর্ণ ধারণা। জাতি বলতে সেই জনসমষ্টিকে বোঝায়, যারা একটি নির্দিষ্ট ভৌগোলিক এলাকায় বাস করে এবং যাদের মধ্যে ভাষাগত, কৃষ্টি ও ঐতিহ্যগত, অর্থনৈতিক ও রাজনৈতিক ঐক্য বিরাজমান থাকে। জাতির মধ্যে রাজনৈতিক চেতনা থাকে প্রবল। উদ্দীপকের 'ক' ভাষাভাষী কিছু জনগোষ্ঠী পৃথিবীর বিভিন্ন রাষ্ট্রে বসবাস করলেও তারা নিজেদেরকে জাতি বলে মনে করে। এটি মূলত জাতীয়তার ধারণাকে নির্দেশ করে। কারণ তাদের মধ্যে একই ভৌগোলিক আবাস এবং রাজনৈতিক চেতনা নেই। জাতিতে পরিণত হওয়া মানে পরাধীনতার শৃঙ্খল ভেঙে স্বাধীনতা লাভ করা। জাতি সার্বভৌম ও স্বাধীন হয়, না হয় স্বাধীনতা সংগ্রামে লিপ্ত থাকে। যদিও জাতীয়তা থেকেই জাতি উদ্ভূত হয়, কিন্তু জাতীয়তার রূপকেই জাতি বলা যায় না। এছাড়া একটি রাষ্ট্রে একাধিক জাতীয়তা থাকলেও জাতি কেবল একটিই থাকতে পারে। মোটকথা জাতীয়তা থেকে জাতিতে পরিণত হতে হলে রাজনৈতিক সংগঠন এবং স্বাধীন অথবা স্বাধীনতাকামী হওয়া আবশ্যক। উপরিউক্ত আলোচনা থেকে বোঝা যায়, উদ্দীপকের 'ক' ভাষাভাষী জনগোষ্ঠীর মধ্যে জাতীয়তা থাকলেও তাদের মধ্যে জাতি গঠনের মৌলিক শর্তগুলো পূরণ হয়নি। তাই বলা যায়, 'ক' ভাষাভাষী জনগোষ্ঠী যথার্থ জাতি' নয়।"
        }
      ]
    },
    {
      "number": "6",
      "uddipok": "ইদানিং বিদ্যালয়গুলোতে 'সততা' নামে ব্যতিক্রমধর্মী দোকান দেখা যায়। দোকানটিতে ছাত্র-ছাত্রীদের প্রয়োজনীয় জিনিসপত্র থাকে। কিন্তু দোকানে কোনো দোকানি থাকে না। ছাত্র-ছাত্রীরা পছন্দমতো জিনিস নিয়ে এর গায়ে মূল্য দেখে দামটা একটি বাক্সে রেখে যায়। ছাত্র-ছাত্রীদের পড়াশোনার পাশাপাশি সৎ মানুষ হিসেবে গড়ে তোলাই এর উদ্দেশ্য।",
      "tag": "DB 19",
      "sub_questions": [
        {
          "label": "ক",
          "question": "'পুর' শব্দের অর্থ কী?",
          "explanation": "'পুর' শব্দের অর্থ হলো 'নগর'।"
        },
        {
          "label": "খ",
          "question": "স্বচ্ছতা বলতে কী বোঝায়?",
          "explanation": "স্বচ্ছতা হলো এমন একটি বিমূর্ত ধারণা যার মাধ্যমে মানুষ উপলব্ধি করতে পারে, কোনো কর্মকাণ্ড কতটুকু নীতিসঙ্গত বা বৈধ। এককথায় স্বচ্ছতা হলো সুস্পষ্টতা। এটি সুশাসনের একটি অন্যতম প্রধান বৈশিষ্ট্য। সরকারি কর্মকাণ্ডের স্বচ্ছতা ও জবাবদিহিতার ওপর সুশাসন নির্ভর করে। তাই স্বচ্ছতা তখনই প্রতিষ্ঠিত হবে যখন সরকার তাদের কর্মকাণ্ড, নীতিমালা ও সিদ্ধান্ত জনগণকে অবহিত করতে পারবে।"
        },
        {
          "label": "গ",
          "question": "উদ্দীপকের বিষয়টি কোন ধরনের মূল্যবোধ গঠনে সাহায্য করবে? ব্যাখ্যা কর।",
          "explanation": "উদ্দীপকে জনাৰ নাবিলা হকের বক্তব্যে সামাজিক মূল্যবোধের ইঙ্গিত পাওয়া যায়। যে চিন্তাভাবনা, লক্ষ্য, উদ্দেশ্য ও সংকর মানুষের সামাজিক আচার-ব্যবহার ও কর্মকাণ্ডকে নিয়ন্ত্রিত ও পরিচালিত করে তার সমষ্টিকে সামাজিক মূল্যবোধ বলে। মার্কিন সমাজবিজ্ঞানী এবং শিক্ষাবিদ স্টুয়ার্ট সি, ডড (Stuart Carter Dodd) এর মতে, সামাজিক মূল্যবোধ হলো সেসব রীতিনীতির সমষ্টি যা ব্যক্তি সমাজের কাছ থেকে আশা করে এবং সমাজ ব্যক্তির কাছ থেকে লাভ করে। সামাজিক মূল্যবোধ সামাজিক উন্নয়নের - ভিত্তি বা মানদণ্ড। সামাজিক শিষ্টাচার, সততা, সত্যবাদিতা, ন্যায়বিচার, সহমর্মিতা, সহনশীলতা, শৃঙ্খলাবোধ, শ্রমের মর্যাদা, দানশীলতা, আতিথেয়তা, জনসেবা, আত্মত্যাগ প্রভৃতি মানবিক গুণাবলির সমষ্টি হচ্ছে সামাজিক মূল্যবোধ। সামাজিক মূল্যবোধের মাপকাঠিতেই মানুষের আচরণ ও কাজের ভালো-মন্দ বিচার করা হয় । উদ্দীপকে লক্ষ করা যায়, বিশ্ববিদ্যালয়ের শিক্ষক জনাব নাবিলা হক তাঁর শিক্ষার্থীদের জীবনে সফলতা লাভের জন্য বাবা-মা ও শিক্ষকদের উপদেশ মেনে চলা এবং ন্যায়-অন্যায়বোধ জাগ্রত রাখার কথা বলেন। এছাড়া তিনি জ্ঞানচর্চার পাশাপাশি ভবিষ্যতে আলোকিত মানুষ হয়ে অসহায়, দুস্থ ও | বিপদগ্রস্ত মানুষের পাশে দাঁড়ানোর কথা বলেন। তাঁর এসব কথা সামাজিক মূল্যবোধেরই পরিচায়ক। কারণ সামাজিক মূল্যবোধের অন্যতম উপাদান হলো সামাজিক শিষ্টাচার, ন্যায়বিচার, সহমর্মিতা ইত্যাদি, যা জনাব নাবিলা হকের বক্তব্যে প্রকাশিত হয়েছে। তাই বলা যায়, উদ্দীপকে জনাব নাবিলা হকের বক্তব্যে সামাজিক মূল্যবোধের প্রতিফলন ঘটেছে।"
        },
        {
          "label": "ঘ",
          "question": "উদ্দীপকে উল্লেখিত ধারণা যে সমাজে যত বেশি প্রচলিত সে সমাজ তত বেশি উন্নত — বিশ্লেষণ কর।",
          "explanation": "সামাজিক মূল্যবোধের ধারণা যে সমাজে যত বেশি প্রচলিত, সে সমাজ তত বেশি উন্নত - উক্তিটি যথার্থ। উদ্দীপকে সামাজিক মূল্যবোধের প্রতি ইঙ্গিত করা হয়েছে। ব্যক্তিগত, সামাজিক ও রাষ্ট্রীয় জীবনে সামাজিক মূল্যবোধের প্রয়োজনীয়তা অপরিসীম। যে সমাজে সামাজিক মূল্যবোধের ধারণা যত বেশি উন্নত, সে সমাজ তত বেশি উন্নত ও প্রগতিশীল। সামাজিক মূল্যবোধ ব্যতীত ব্যক্তিসতার বিকাশ সাধন সম্ভব নয়। ব্যক্তিজীবনের পরিপূর্ণতার জন্য সামাজিক মূল্যবোধের প্রয়োজনীয়তা অপরিসীম। কোনো কোনো ক্ষেত্রে, দেখা যায়, সামাজিক মূল্যবোধ রাষ্ট্রীয় আইনের মতো শক্তিশালী। যেমন- ব্রিটেনে সামাজিক রীতি-নীতি, প্রথা রাষ্ট্রীয় আইনের ন্যায় মান্য করা হয়। সেখানে সামাজিক নীতিমালার উপর ভিত্তি করে রাষ্ট্রীয় শাসনব্যবস্থা পরিচালিত হয়। সামাজিক মূল্যবোধের ওপর ভিত্তি করেই গড়ে উঠে একটি জাতির সভ্যতা, সংস্কৃতি, ঐতিহ্য ও গণতান্ত্রিক রাষ্ট্র ব্যবস্থা। সামাজিক মূল্যবোধ নিজের প্রতি, সমাজের প্রতি, দেশের প্রতি কর্তব্য ও দায়িত্ব পালনের প্রেরণা যোগায়। সামাজিক মূল্যবোধ দেশকে ভালোবাসতে, নাগরিক চেতনা বৃদ্ধিতে এবং মানুষকে চরিত্রবান হতে শিক্ষা দেয়। তাই সামাজিক মূল্যবোধের ধারণা যে সমাজে যত বেশি প্রচলিত, সে সমাজ তত বেশি উন্নত হয়। পরিশেষে বলা যায়, সামাজিক মূল্যবোধ একটি জাতির উন্নতির মাপকাঠি। তাই যে সমাজে সামাজিক মূল্যবোধের ধারণা যত বেশি উন্নত হবে, সে সমাজও তত বেশি উন্নত ও প্রগতিশীল হবে।"
        }
      ]
    },
    {
      "number": "7",
      "uddipok": "মি. 'ক' একটি প্রতিষ্ঠানের প্রধান। তিনি তার সহকর্মীদের পরামর্শক্রমে প্রতিষ্ঠানটি পরিচালনা করেন। তিনি তার সকল কাজে 'প্রতিষ্ঠানের সদস্যদের নিকট জবাবদিহি করেন। ফলে তার প্রতিষ্ঠানটি দিনদিন উন্নতির দিকে এগিয়ে যাচ্ছে। অন্যদিকে মি. 'খ' অপর একটি প্রতিষ্ঠানের প্রধান। তিনি কোনো সিদ্ধান্ত গ্রহণে প্রতিষ্ঠানের কারো সাথে পরামর্শ করেন না বরং তার মতামত অন্যদের ওপর চাপিয়ে দেন।",
      "tag": "DB 19",
      "sub_questions": [
        {
          "label": "ক",
          "question": "গণতন্ত্র কী?",
          "explanation": "যে শাসনব্যবস্থায় রাষ্ট্রের সার্বভৌম ক্ষমতা জনগণের হাতে ন্যস্ত থাকে এবং জনগণ কর্তৃক নির্বাচিত প্রতিনিধিরা শাসনকার্য পরিচালনা করে তাকে গণতন্ত্র বলে।"
        },
        {
          "label": "খ",
          "question": "বহুদলীয় ব্যবস্থা বলতে কী বোঝ?",
          "explanation": "একটি রাষ্ট্রে দুটির অধিক রাজনৈতিক দল রাষ্ট্রীয় ক্ষমতা লাভের লড়াইয়ে কার্যকর ভূমিকা পালন করলে তাকে বহুদলীয় ব্যবস্থা বলে। বহুদলীয় ব্যবস্থা জাতি, ধর্ম, ভাষা বা শ্রেণির ভিত্তিতে গড়ে উঠতে পারে। এ ব্যবস্থায় দলগুলো নিজ নিজ মতাদর্শ, নীতি ও কর্মসূচি অনুযায়ী নির্বাচনে প্রতিদ্বন্দ্বিতা করে। নির্বাচনে কোনো দল সংখ্যাগরিষ্ঠ আসনে জয়ী হলে সেই দলই সরকার গঠন করে। তবে বহুদলীয় ব্যবস্থায় কোনো দলের পক্ষে। অনেক সময় এককভাবে নিরঙ্কুশ সংখ্যাগরিষ্ঠতা অর্জন করা সম্ভব হয় না। তখন একাধিক দল মিলিত হয়ে সম্মিলিত সরকার (Coalition Government) গঠন করে। ফ্রান্স, ইতালি, বাংলাদেশ, ভারত, পাকিস্তান, হল্যান্ড, বেলজিয়াম প্রভৃতি দেশে বহুদলীয় ব্যবস্থা বিদ্যমান।"
        },
        {
          "label": "গ",
          "question": "উদ্দীপকে বর্ণিত মি. 'ক' এর আচরণ কোন শাসনব্যবস্থার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের ছক অনুযায়ী 'A' নামক রাষ্ট্রে গণতান্ত্রিক সরকার ব্যবস্থা বিদ্যমান। গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম-বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। আধুনিক গণতন্ত্র হচ্ছে প্রতিনিধিত্বমূলক শাসনব্যবস্থা। প্রতিনিধিত্বমূলক গণতন্ত্রে বিভিন্ন রাজনৈতিক দল এবং আইনের শাসন বিদ্যমান থাকে। এছাড়া গণতান্ত্রিক রাষ্ট্রে শাসন বিভাগের ওপর আইন বিভাগের নিয়ন্ত্রণ থাকে। ফলে শাসন বিভাগ স্বেচ্ছাচারি হতে পারে না। আবার আইন বিভাগ প্রণীত আইনের মাধ্যমে বিচার বিভাগ শাস্তি প্রদান এবং নিরপরাধীকে মুক্তিদান করে। ফলে বিচার বিভাগের উপরও আইন বিভাগের পরোক্ষ নিয়ন্ত্রণ থাকে। এছাড়া গণতান্ত্রিক সরকার হচ্ছে জবাবদিহিমূলক শাসনব্যবস্থা। এ ব্যবস্থায় সরকারের দায়িত্বশীল প্রত্যেককে তার কাজের জন্য জনগণের নিকট জবাবদিহি করতে হয়। উদ্দীপকে লক্ষ করা যায়, 'A' এর রাষ্ট্রে একাধিক রাজনৈতিক দল এবং আইনের শাসন বিদ্যমান রয়েছে। সরকারের অন্যান্য বিভাগের ওপর আইনসভার। প্রাধান্য বিদ্যমান। এছাড়া দায়িত্বশীল সরকার ব্যবস্থাও বিদ্যমান। তাই বলা যায়, উদ্দীপকের 'A' রাষ্ট্রে গণতান্ত্রিক সরকার ব্যবস্থা বিদ্যমান।"
        },
        {
          "label": "ঘ",
          "question": "মি. 'ক' এবং মি. 'খ' এর আচরণের মধ্যে কোনটিকে তুমি সমর্থন কর? যুক্তি দাও।",
          "explanation": "‘A' ও 'B' রাষ্ট্রের মধ্যে আমি 'A' রাষ্ট্রে বিদ্যমান সরকার ব্যবস্থাকে উত্তম মনে করি। শান্তি-শৃঙ্খলা ও স্বাধীনতা রক্ষা করা এবং নাগরিকদের নৈতিক, আর্থিক ও মানবিক বিকাশ সাধন রাষ্ট্রের প্রধান উদ্দেশ্য। আর রাষ্ট্র পরিচালনার একটি গুরুত্বপূর্ণ উপাদান হলো সরকার। চলমান বিশ্বে নানা ধরনের সরকারের অস্তিত্ব লক্ষ করা যায়- গণতান্ত্রিক ও একনায়কতান্ত্রিক সরকার ব্যবস্থা তার মধ্যে উল্লেখযোগ্য। উদ্দীপকে 'A' রাষ্ট্রে বিদ্যমান সরকার পদ্ধতি বা গণতান্ত্রিক সরকার ব্যবস্থা আধুনিক সরকার ব্যবস্থাগুলোর মধ্যে সর্বোত্তম। এ ব্যবস্থায় ক্ষমতার উৎস হলো জনগণ। গণতান্ত্রিক ব্যবস্থায় বিশেষ করে সংসদীয় গণতন্ত্রে শাসন বিভাগ তাদের কাজের জন্য আইনসভার নিকট দায়ী থাকে। অন্যদিকে 'B' রাষ্ট্রে বিদ্যমান সরকারব্যবস্থা হলো একনায়কতান্ত্রিক সরকারব্যবস্থা। কেননা একনায়কতন্ত্রে একনায়ক তার কার্যাবলির জন্য কারো কাছে দায়বদ্ধ থাকে না। ফলে এটি একটি দায়িত্বহীন শাসন ব্যবস্থায় পরিণত হয়। গণতান্ত্রিক সরকারব্যবস্থা জনমতভিত্তিক শাসনব্যবস্থা। এ ব্যবস্থায় জনমতের ভিত্তিতে শাসনকার্য পরিচালিত হয় বলে জনআকাঙ্ক্ষা পূর্ণ হয়! অন্যদিকে, একনায়কতন্ত্রে জনগণের আশা-আকাঙ্ক্ষার প্রতিফলন ঘটে না। এখানে জনগণের মতামতকে উপেক্ষা করা হয়। গণতন্ত্র নমনীয় শাসনব্যবস্থা। এ শাসনব্যবস্থায় সরকারকে সহজেই পরিবর্তন করা যায়। কিন্তু একনায়কতান্ত্রিক শাসনব্যবস্থায় ক্ষমতার অতি কেন্দ্রীকরণ হয়ে থাকে। যার কারণে জনগণের আশা-আকাঙ্ক্ষার প্রতিফলন ঘটে না। ফলে সুশাসনও নিশ্চিত হয় না। উপরের আলোচনার প্রেক্ষিতে আমরা বলতে পারি, 'A' রাষ্ট্রে বিদ্যমান গণতান্ত্রিক সরকার ব্যবস্থা, 'B' রাষ্ট্রে বিদ্যমান একনায়কতান্ত্রিক শাসনব্যবস্থা থেকে অধিক জনকল্যাণমূলক। আর তাই 'A' রাষ্ট্রে বিদ্যমান গণতান্ত্রিক শাসনব্যবস্থাকে আমি উত্তম মনে করি।"
        }
      ]
    },
    {
      "number": "8",
      "uddipok": "'ক' নামক রাষ্ট্রটিতে বর্তমানে গণতান্ত্রিক শাসন ব্যবস্থা প্রতিষ্ঠিত হয়েছে। কিন্তু একসময় এখানকার কৃষ্ণাঙ্গ জনগোষ্ঠী বর্ণবাদের শিকার হয়েছিল। শ্বেতাঙ্গদের সাথে তারা একই স্কুলে পড়াশোনা, একই ট্রেনে যাতায়াত ও একই মাঠে খেলাধুলা করতে পারতো না। কৃষ্ণাঙ্গ ও মোাদের জন্য পৃথক আইন করা হয়েছিল। এসবের প্রতিবাদে সেখানকার রাজনৈতিক নেতৃত্ব, আন্দোলন সংগ্রাম গড়ে তোলেন। এ জন্য শীর্ষ নেতৃত্বকে কারাবরণ পর্যন্ত করতে হয়েছে। তবে শেষ পর্যন্ত এই সব বৈষম্যের অবসান হয়েছে।",
      "tag": "DB 19",
      "sub_questions": [
        {
          "label": "ক",
          "question": "জনমতের একটি গুরুত্বপূর্ণ বাহনের নাম লিখ।",
          "explanation": "জনমতের একটি গুরুত্বপূর্ণ বাহন হলো আইনসভা।"
        },
        {
          "label": "খ",
          "question": "'সাম্য ব্যতীত স্বাধীনতা অর্থহীন' কেন?",
          "explanation": "সাম্যের মাধ্যমেই স্বাধীনতাকে পরিপূর্ণভাবে উপভোগ করা যায়। তাই সাম্য ব্যতীত স্বাধীনতা অর্থহীন হয়ে পড়ে। সমাজে সাম্য না থাকলে স্বাধীনতা অর্জন করা বা বজায় রাখা সম্ভব নয়। আবার স্বাধীনতা সাম্যের ক্ষেত্রকে প্রসারিত করে। সমাজে সাম্য প্রতিষ্ঠিত হলে মানুষ বৈষম্যহীনভাবে অর্থনৈতিক, সামাজিক ও রাজনৈতিক অধিকার ভোগ করতে পারে। স্বাধীনতা থাকলে সাম্যের এই আদর্শ বাস্তবায়ন সম্ভব হয়। কারণ, স্বাধীনতা সবাইকে সমানভাবে সমাজের সুযোগ-সুবিধাগুলো ভোগ করার অধিকার দেয়। এ সুযোগ না থাকলে স্বাধীনতা নাগরিকের কাছে অর্থবহ হয় না। তাই বলা হয়, সাম্য ব্যতীত স্বাধীনতা অর্থহীন।"
        },
        {
          "label": "গ",
          "question": "'ক' নামক রাষ্ট্রের নির্যাতিত জনগোষ্ঠী কোন ধরনের সাম্য থেকে বঞ্চিত ছিল? ব্যাখ্যা কর।",
          "explanation": "সিদ্দিক সামাজিক সাম্য প্রতিষ্ঠায় কাজ করছেন। সামাজিক সাম্য বলতে সামাজিক ক্ষেত্রে সকল মানুষ সমান এবং সকলের সমান সুযোগ-সুবিধা ভোগ করাকে বোঝায়। জাতি, ধর্ম, বর্ণ, বংশ, অর্থ ইত্যাদির ভিত্তিতে যখন মানুষের সাথে মানুষের কোনো পার্থক্য করা হয় না, তখন তাকে সামাজিক সাম্য বলা হয়। সামাজিক সাম্য প্রতিষ্ঠা পেলে সমাজে কোনো প্রকার অশান্তি, অন্যায়, বিশৃঙ্খলা থাকবে না। সামাজিক সাম্যই কেবল মানুষে মানুষে ভেদাভেদ দূর করতে সক্ষম। যে সমাজে সামাজিক সাম্য বিদ্যমান সেখানে কে ধনী কে গরিব, কে কোন ধর্মের অধিকারী, কে কোন বংশের অধিকারী এগুলো গৌণ বিষয় হিসেবে পরিগণিত হয় এবং যোগ্যতা অনুযায়ী ব্যক্তি তার সম্মান ও মর্যাদা লাভ করে। উদ্দীপকের সিদ্দিকের কর্মকাণ্ডেও এ ধরনের সাম্য প্রতিষ্ঠার প্রচেষ্টা ফুটে উঠেছে। উদ্দীপকে দেখা যায়, সমাজকর্মী সিদ্দিক এমন একটি সমাজ বিনির্মাণের লক্ষ্যে কাজ করছেন যেখানে জাতি, ধর্ম, বর্ণ নির্বিশেষে কোনো পার্থক্য থাকবে না। অর্থাৎ তার কাজের মাধ্যমে সমাজের মানুষের মধ্যে সকল ভেদাভেদ দূর হবে এবং সকলের জন্য সমান সুযোগ-সুবিধা নিশ্চিত হওয়ার দ্বারা সামাজিক সাম্য প্রতিষ্ঠিত হবে। সামাজিক সাম্য প্রতিষ্ঠার মাধ্যমে যেহেতু জাতি, ধর্ম, বর্ণ নির্বিশেষে সবাই সমান অধিকার ভোগ করতে পারে সেহেতু সিদ্দিকের কর্মকাণ্ড সামাজিক সাম্যের আওতায় পড়ে।"
        },
        {
          "label": "ঘ",
          "question": "উদ্দীপকে বর্ণিত নেতৃত্বের ভূমিকা সমাজ ও রাষ্ট্রে যে পরিবর্তন আনয়ন করবে তা মূল্যায়ন কর !",
          "explanation": "উদ্দীপকে বর্ণিত সংগ্রামী নেতৃত্ব সমাজ ও রাষ্ট্রে বৈষম্য দূর করে সুশাসন প্রতিষ্ঠায় ভূমিকা রাখতে পারে। সমাজ ও রাষ্ট্রকে অভীষ্ট লক্ষ্য অর্জনে পরিচালিত করাই নেতৃত্বের মূল উদ্দেশ্য। তাই সমাজ ও রাষ্ট্রের বিভিন্ন সমস্যা ও সংকট সমাধানে সুযোগ্য নেতৃত্বের বিকল্প নেই। কেননা দক্ষ নেতৃত্বই সমাজ ও দেশকে প্রগতির পথে এগিয়ে নিয়ে যেতে পারে। উদ্দীপকে উল্লেখিত নেতৃত্বকে এর উজ্জ্বল দৃষ্টান্ত হিসেবে ধরা যায়। তারা নিজেদের রাষ্ট্রে বিদ্যমান বর্ণবৈষম্যের অবসান ঘটাতে সফল হয়েছেন। এ ধরনের নেতৃত্ব সমাজ ও রাষ্ট্রের আরও নানামুখী পরিবর্তনে ভূমিকা রাখতে পারবে। রাজনৈতিক নেতৃত্বের অন্যতম কাজ হলো রাষ্ট্রীয় নীতি স্থির করা। সংশ্লিষ্ট সংগ্রামী নেতারা ভবিষ্যতে ক্ষমতায় গিয়ে দেশের জন্য মঙ্গলজনক নীতি গ্রহণ করতে পারবেন। রাষ্ট্রীয় নীতি প্রণয়নে কোন কোন বিষয় প্রাধান্য পাবে সে সিদ্ধান্ত তারাই নেবেন । অভিজ্ঞ রাজনৈতিক নেতারা দূরদর্শী বক্তব্য দিয়ে জনগণকে রাজনৈতিকভাবে শিক্ষিত ও সচেতন করে তুলবেন। সংখ্যাগরিষ্ঠের মতকে মেনে নেওয়া, পরমতসহিষ্ণুতা, সহনশীলতা ইত্যাদি আদর্শ প্রচারের মাধ্যমে নেতারা সমাজ ও দেশে গণতান্ত্রিক চেতনার বিস্তার ঘটাতে পারবেন। সুযোগ্য, সম্মোহনী ক্ষমতাসম্পন্ন নেতারা বক্তব্য-বিবৃতি এবং প্রচার-প্রচারণার মাধ্যমে জাতীয় ঐক্য ও সংহতি সুদৃঢ় করতে সক্ষম হবেন। উল্লিখিত আলেচনার ভিত্তিতে বলা যায়, উদ্দীপকের নেতাদের মতো দক্ষ ও নিবেদিতপ্রাণ রাজনৈতিক নেতৃত্ব সঠিকভাবে দায়িত্ব পালনের মাধ্যমে গণতন্ত্র ও সুশাসন নিশ্চিত করতে গুরুত্বপূর্ণ ভূমিকা রাখতে পারবেন ।"
        }
      ]
    },
    {
      "number": "9",
      "uddipok": "জনাব সুমন সম্প্রতি পদোন্নতি পেয়ে একটি উপজেলার কর্মকর্তা হিসেবে যোগদান করেছেন। তিনি তার অফিসে সিটিজেন চার্টার টানিয়েছেন ও ওয়ানস্টপ সার্ভিস চালু করেছেন। তিনি নিজে কোনো ফাইল আটকে রাখেন না।",
      "tag": "DB 19",
      "sub_questions": [
        {
          "label": "ক",
          "question": "আমলাতন্ত্রের জনক কে?",
          "explanation": "আমলাতন্ত্রের জনক হলেন জার্মান সমাজবিজ্ঞানী ম্যাক্স ওয়েবার (Max Weber) I"
        },
        {
          "label": "খ",
          "question": "স্থানীয় সরকার বলতে কী বোঝ?",
          "explanation": "স্থানীয় সরকার হচ্ছে সমগ্র রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে প্রতিষ্ঠিত সরকারব্যবস্থা। স্থানীয় সরকারব্যবস্থা চালুর ফলে ক্ষমতার বিভাজন ঘটে। এতে করে স্থানীয় পর্যায়ে স্বচ্ছতা ও জবাবদিহিতা নিশ্চিতকরণ সহজ হয় এবং দুর্নীতির মাত্রা কমে যায়। যার ফলে সর্বাধিক জনকল্যাণ ও সেবা জনগণের দোরগোড়ায় পৌছানো যায়। জনগণ অতি সহজেই উন্নত সেবা পেয়ে থাকে। বাংলাদেশে বর্তমানে তিন স্তর বিশিষ্ট স্থানীয় সরকার কাঠামো লক্ষ করা যায়। যথা- ইউনিয়ন, থানা/উপজেলা ও জেলা পরিষদ।"
        },
        {
          "label": "গ",
          "question": "জনাব সুমনের কার্যক্রমে প্রশাসনের কোন দিকটি ফুটে উঠেছে? ব্যাখ্যা করো।",
          "explanation": "জনাব সুমনের কার্যক্রমে জনসেবায় আমলাতন্ত্রের ভূমিকার দিকটি ফুটে উঠেছে। প্রত্যেক রাষ্ট্র ব্যবস্থায়ই সরকারের স্থায়ী, বেতনভুক্ত কর্মকর্তা-কর্মচারীদের দ্বারা প্রশাসনিক কর্মকাণ্ড পরিচালিত হয়; যারা আমলা নামে পরিচিত। আমলাগণ একদিকে যেমন, সরকারের গৃহীত নীতি ও সিদ্ধান্ত বাস্তবায়নে অগ্রণী ভূমিকা পালন করেন; অন্যদিকে আইন প্রণয়ন, সিদ্ধান্ত গ্রহণ, চুক্তি সম্পাদন ইত্যাদি ক্ষেত্রে প্রয়োজনীয় তথ্য-উপাত্ত সরবরাহ করে সরকারকে সথয়তা করেন। আধুনিক কল্যাণমূলক রাষ্ট্রে সরকারের বিপুল পরিমাণ জনকল্যাণকর কাজ সম্পাদনের দায়িত্ব আমলাদের ওপর ন্যস্ত। অর্থাৎ আমলারাই সরকারি বিভিন্ন সেবা প্রদান করে জনসেবায় নিয়োজিত থাকে। উদ্দীপকে লক্ষ করা যায়, জনাব সুমন উপজেলা নির্বাহী কর্মকর্তা হিসেবে পদোন্নতি পেয়ে অফিসে সিটিজেন চার্টার টানিয়েছেন ও ওয়ানস্টপ সার্ভিস চালু করেছেন। তিনি তার অফিসে কোনো ফাইল আটকে রাখেন। না। উদ্দীপকে উল্লেখিত ঘটনায় জনাব সুমনও একই ধরনের কাজ করেছেন। এ ঘটনার দ্বারা সুস্পষ্টভাবেই আমলাদের সাথে জনগণের সেতুবন্ধনের প্রমাণ। পাওয়া যায়। কেননা, বাংলাদেশ সংবিধানের ২১ (২) অনুচ্ছেদে উল্লেখ। রয়েছে সব সময়ে জনগণের সেবা করিবার চেষ্টা করা প্রজাতন্ত্রের কর্মে। নিযুক্ত প্রত্যেক ব্যক্তির কর্তব্য।' এ থেকেই বোঝা যায়, আমলাতন্ত্র জনগণের প্রভু নয় বরং সেবক।"
        },
        {
          "label": "ঘ",
          "question": "জনাব সুমনের আচরণ বাংলাদেশের বর্তমান প্রেক্ষিতে মূল্যায়ন। করো।",
          "explanation": "সুমনের আচরণ বাংলাদেশের বর্তমান প্রেক্ষিতে প্রশংসার দাবিদার।বাংলাদেশ তৃতীয় বিশ্বের একটি উন্নয়নশীল রাষ্ট্র। অন্যান্য রাষ্ট্রের ন্যায় বাংলাদেশের অন্যতম প্রশাসনিক অংশ হলো আমলাতন্ত্র। আমলাতন্ত্রের মাধ্যমে সরকারের নীতিনির্ধারণ থেকে শুরু করে তা বাস্তবায়ন পর্যন্ত সব ক্ষেত্রে কাজ হয়ে থাকে। উদ্দীপকে জনাব সুমন একজন সরকারি আমলা হয়ে তিনি জনকল্যাণ সাধনে বিভিন্ন কার্যক্রম গ্রহণ করেন। এতে তার কাজের স্বচ্ছতা ও জবাবদিহিতা নিশ্চিত হয়, যা সুশাসন প্রতিষ্ঠার ক্ষেত্রে সহায়ক। বাংলাদেশের আমলাশ্রেণি যদি সুমনের মতো জনকল্যাণ ও সেবার জন্য বিভিন্ন কার্যক্রম গ্রহণ করে তা হলে প্রশাসনের স্বচ্ছতা ও জবাবদিহিতা নিশ্চিত হবে এবং প্রশাসন দুর্নীতিমুক্ত হবে। ফলে রাষ্ট্রে সুশাসন প্রতিষ্ঠিত হবে যা রাষ্ট্রের উন্নয়নের পথ সুগম করবে। মূলত সুশাসনের উদ্দেশ্য হলো দুর্নীতিমুক্ত প্রশাসন গড়ে তোলা এবং সরকারের নীতি ও উদ্দেশ্য সঠিকভাবে বাস্তবায়ন করা। উদ্দীপকের জনাব সুমনের কার্যক্রমের ন্যায় বাংলাদেশের প্রশাসন ব্যবস্থায় বর্তমানে সিটিজেন চার্টার ও ওয়ানস্টপ সার্ভিস চালু করা হয়েছে। এতে জনগণের সরকারি তথ্য ও সেবা পাওয়ার পথ সুগম হয়েছে। কাজেই এ ধারা অব্যাহত রাখতে হবে এবং আমলা শ্রেণিকে তাদের কাজের স্বচ্ছতা ও জবাবদিহিতা নিশ্চিত করতে হবে। তাহলেই সুশাসন প্রতিষ্ঠার পথ সুগম হবে। পরিশেষে বলা যায়, জনাব সুমনের কার্যক্রম বাংলাদেশের বর্তমান প্রেক্ষিতে গ্রহণ করা হলে সুশাসন নিশ্চিত করা সহজ হবে।"
        }
      ]
    },
    {
      "number": "10",
      "uddipok": "রিনা একজন পোশাক কর্মী। রিনাসহ তার অন্যান্য সহকর্মীরা দীর্ঘদিন যাবৎ তাদের বেতন বৃদ্ধির দাবি জানিয়ে আসছিল। কিন্তু কিছুদিন পূর্বে হঠাৎ মালিক পক্ষ তার প্রতিষ্ঠানে পুরুষ শ্রমিকদের বেতন বৃদ্ধি করলেও নারী শ্রমিকদের বেতন বৃদ্ধি করেনি।",
      "tag": "DB 19",
      "sub_questions": [
        {
          "label": "ক",
          "question": "আইন কী?",
          "explanation": "আইন হলো সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুনের সমষ্টি, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "মানবাধিকার বলতে কী বোঝ?",
          "explanation": "মানবাধিকার বলতে সেইসব মৌলিক অধিকার ও স্বাধীনতাকে বোঝায়, যা জন্মগতভাবে প্রতিটি মানুষের প্রাপ্য। এই অধিকারগুলো জাতি, ধর্ম, বর্ণ, লিঙ্গ, ভাষা, রাজনৈতিক মতাদর্শ বা অন্য যেকোনো পরিচয় নির্বিশেষে সবার জন্য সমানভাবে প্রযোজ্য। মানবাধিকারের মূল লক্ষ্য হলো মানুষের মর্যাদা, নিরাপত্তা এবং সুস্থ জীবন নিশ্চিত করা।"
        },
        {
          "label": "গ",
          "question": "উদ্দীপকে বর্ণিত ঘটনায় নারী শ্রমিকরা কোন ধরনের অধিকার থেকে বঞ্চিত বলে তুমি মনে কর?",
          "explanation": "উদ্দীপকে বর্ণিত ঘটনায় জামিলা অর্থনৈতিক অধিকার থেকে বঞ্চিত হয়েছে। যে অধিকার ব্যক্তিকে অভাব ও দারিদ্র্য থেকে মুক্তি দিয়ে মানুষের জীবনকে সুখ-স্বাচ্ছন্দ্যপূর্ণ ও নিরাপদ করে তোলে তাকে অর্থনৈতিক অধিকার বলে। কর্মের অধিকার, ন্যায্য মজুরি লাভের অধিকার, বিশ্রাম বা অবকাশ লাভের অধিকার, শ্রমিক সংঘ গঠন করার অধিকার প্রভৃতি অর্থনৈতিক অধিকারের অন্তর্ভুক্ত। উদ্দীপকে বর্ণিত নারী শ্রমিক জামিলা এই অর্থনৈতিক অধিকার থেকেই বঞ্চিত হয়েছে। উদ্দীপকে দেখা যায়, জামিলা ও রতন একই কারখানায় পোশাক কর্মী হিসেবে কাজ করে। কিন্তু মালিক পক্ষ রতনের চেয়ে জামিলাকে কম মজুরি প্রদান করে। অর্থাৎ জামিলা তার ন্যায্য মজুরি লাভের অধিকার থেকে বর্ণিত হয়েছে। এই ন্যায্য মজুরি লাভের অধিকার অর্থনৈতিক অধিকারের অন্তর্ভুক্ত। তাই বলা যায়, উদ্দীপকে বর্ণিত ঘটনায় জামিলা অর্থনৈতিক অধিকার থেকে বঞ্চিত হয়েছে ।"
        },
        {
          "label": "ঘ",
          "question": "রিনার প্রতি মালিক পক্ষের আচরণ সমাজ ও রাষ্ট্রে কী ধরনের. প্রভাব ফেলবে? উত্তরের সপক্ষে যুক্তি দাও।",
          "explanation": "উদ্দীপকে মালিক পক্ষ জামিলাকে অর্থনৈতিক অধিকার থেকে বঞ্চিত করেছে। জামিলার প্রতি মালিক পক্ষের এই আচরণ নিঃসন্দেহে সমাজ ও রাষ্ট্রে নেতিবাচক প্রভাব ফেলবে। অর্থনৈতিক অধিকারের স্বীকৃতি ও সংরক্ষণের মাধ্যমে রাষ্ট্র নাগরিকদের আত্মবিকাশে সাহায্য করে। অর্থনৈতিক অধিকার উপভোগের মাধ্যমে একজন নাগরিকের ব্যক্তিত্বের পরিপূর্ণ বিকাশ ঘটে এবং জীবন সুন্দর ও সার্থক হয়। নাগরিক হিসেবে রাষ্ট্র জামিলাকে অর্থনৈতিক অধিকার হিসেবে চাকরি করার সুযোগ প্রদানের পাশাপাশি উপযুক্ত মজুরি প্রদানেরও বিধান করেছে, যা রাষ্ট্রকর্তৃক স্বীকৃত অধিকার। কিন্তু জামিলা রাষ্ট্রকর্তৃক স্বীকৃত সঠিক মজুরি লাভের অধিকার থেকে বঞ্চিত হয়েছে। কেননা মালিক পক্ষ সহকর্মী রতনের চেয়ে জামিলাকে কম মজুরি প্রদান করে। এর ফলে জামিলাসহ অন্যান্য নারী শ্রমিকদের কাজের প্রতি আগ্রহ কমে যাবে এবং কাজের মান নিম্নমুখী হবে, যা সমাজ ও রাষ্ট্রের অর্থনৈতিক উন্নয়নকে ব্যাহত করবে। জামিলার প্রতি উল্লিখিত আচরণের কারণে অন্য নারীরাও পোশাক শিল্পে। কাজ করতে নিরুৎসাহিত হতে পারে। অথচ তৈরি পোশাক খাতের বেশিরভাগ কর্মীই নারী। তারা কর্মক্ষেত্রে না এলে দেশের অন্যতম প্রধান রপ্তানি খাতে নেতিবাচক প্রভাব পড়বে, ফলে সমাজ ও রাষ্ট্রের সামগ্রিক অর্থনৈতিক উন্নয়ন ব্যাহত হবে। শুধু তা-ই নয়, এর ফলে সমাজ ও রাষ্ট্রে নারীর সার্বিক ক্ষমতায়নও পিছিয়ে পড়বে। নারী-পুরুষ বৈষম্য বৃদ্ধি পাবে। সর্বোপরি সুশাসন প্রতিষ্ঠা বাধাগ্রস্ত হবে। পরিশেষে বলা যায়, জামিলার প্রতি মালিক পক্ষের আচরণ অনৈতিক ও বেআইনি। জামিলার প্রতি মালিক পক্ষের এই আচরণ সমাজ ও রাষ্ট্রের উন্নয়নকে ব্যাহত করবে।"
        }
      ]
    },
    {
      "number": "11",
      "uddipok": "সফিক সাহেব একজন শিক্ষক। তিনি তার শিক্ষার্থীদের নাগরিক অধিকার, কর্তব্য, স্বাধীনতা ও আইন সম্পর্কে সুস্পষ্ট ধারণা দিতে একটি বিষয়ের জ্ঞানার্জনের উপর গুরুত্ব আরোপ করেন। তিনি বলেন, ‘প্রত্যেকেরই নিজ নিজ রাষ্ট্রের উন্নয়নের পাশাপাশি বিশ্ব সভ্যতার উন্নয়নে কাজ করতে হবে।",
      "tag": "DB 19",
      "sub_questions": [
        {
          "label": "ক",
          "question": "গণতন্ত্র সম্পর্কে আব্রাহাম লিংকনের বিখ্যাত সংজ্ঞাটি লেখ।",
          "explanation": "গণতন্ত্র সম্পর্কে আব্রাহাম লিংকনের বিখ্যাত সংজ্ঞাটি হলো'গণতন্ত্র হচ্ছে জনগণের কল্যাণের জন্য, জনগণের দ্বারা পরিচালিত জনপ্রতিনিধিত্বমূলক শাসনব্যবস্থা।"
        },
        {
          "label": "খ",
          "question": "ইতিহাস এবং পৌরনীতি ও সুশাসন একে অন্যের পরিপূরক— ব্যাখ্যা কর।",
          "explanation": "ইতিহাস এবং পৌরনীতি ও সুশাসন একে অপরের পরিপূরক হিসেবে কাজ করে। পৌরনীতি হচ্ছে নাগরিকতা বিষয়ক বিজ্ঞান, আর ইতিহাস মানবজাতির সামগ্রিক ব্যবস্থার প্রতিচ্ছবি। তাই এ দু'টি বিষয়ের সম্পর্ক ঘনিষ্ঠ। পৌরনীতি ও সুশাসনের আলোচিত বিষয় যেমন- পরিবার, রাষ্ট্র, সমাজ প্রভৃতি অতীতে কীরূপ ছিল এবং কীভাবে বর্তমানের রূপ লাভ করল তা ইতিহাস থেকে জানা যায়। ঐতিহাসিক সাক্ষ্য-প্রমাণ ও তথ্য ব্যতীত যেমন পৌরনীতি ও সুশাসন অসম্পূর্ণ, তেমনি রাজনৈতিক দৃষ্টিকোণ থেকে বিশ্লেষিত না হলে ইতিহসের আলোচনাও নিরর্থক হয়ে পড়ে। তাই বলা যায়, ইতিহাস এবং পৌরনীতি ও সুশাসন পরস্পরের পরিপূরক।"
        },
        {
          "label": "গ",
          "question": "উদ্দীপকে বর্ণিত বিষয়ের ধারণা নেওয়ার জন্য শিক্ষার্থীদের কোন বিষয়ের জ্ঞানার্জন প্রয়োজন? ব্যাখ্যা কর।",
          "explanation": "উদ্দীপকে বর্ণিত বিষয়ের ধারণা নেওয়ার জন্য শিক্ষাথীদের পৌরনীতি ও সুশাসন বিষয়ের জ্ঞানার্জন প্রয়োজন। পৌরনীতি ও সুশাসন নাগরিকতা বিষয়ক বিজ্ঞান। পৌরনীতি ও সুশাসনের মুখ্য উদ্দেশ্য হলো রাষ্ট্রের নাগরিকের অধিকার ও কর্তব্য সম্পর্কে আলোচনা করা। এছাড়া রাষ্ট্র সংক্রান্ত বিভিন্ন বিষয় যেমন- আইন, স্বাধীনতা, সাম্য, মূল্যবোধ, আমলাতন্ত্র প্রভৃতি বিষয় নিয়েও পৌরনীতি ও সুশাসন পর্যালোচনা করে। উদ্দীপকে দেখা যায়, শিক্ষক সফিক সাহেব তার শিক্ষাথ্থীদের নাগরিক অধিকার, কর্তব্য, স্বাধীনতা ও আইন সম্পর্কে সুম্পষ্ট ধারণা নিতে একটি বিষয়ের জ্ঞানার্জনের ওপর গুরুত্ব আরোপ করেন। সফিক সাহেবের বর্ণিত এ বিষয়গুলো নিয়ে পৌরনীতি ও সুশাসন আলোচনা করে। নাগরিকের অতীত, বর্তমান ও ভবিষ্যৎ এবং স্থানীয়, জাতীয় ও আন্তর্জাতিক দিক সম্পর্কেও পৌরনীতি ও সুশাসন আলোচনা করে থাকে। অর্থাৎ, রাষ্ট্র ও নাগরিক সংক্রান্ত সামগ্রিক বিষয় পৌরনীতি ও সুশাসনের বিষয়বস্তুর অন্তর্ভুক্ত। তাই বলা যায়, উদ্দীপকে বর্ণিত বিষয়সমূহের ধারণা নেওয়ার জন্য শিক্ষাথীদের পৌরনীতি ও সুশাসন বিষয়ের জ্ঞানার্জন করা প্রয়োজন।"
        },
        {
          "label": "ঘ",
          "question": "উদ্দীপকে বর্ণিত বিষয়ের জ্ঞান বিশ্ব সভ্যতার উন্নয়নে ভূমিকা রাখবে— তুমি কি একমত? তোমার উত্তরের সপক্ষে যুক্তি দাও।",
          "explanation": "উদ্দীপকে বর্ণিত বিষয় তথা পৌরনীতি ও সুশাসনের জ্ঞান বিশ্বসভ্যতার উন্নয়নে ভূমিকা রাখবে- এ বক্তব্যের সাথে আমি একমত। পৌরনীতি ও সুশাসনের পরিধি ব্যাপক ও বিস্তৃত। এছাড়াও আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক প্রভৃতি বিষয়ের জ্ঞান পৌরনীতি ও সুশাসন পাঠের মাধ্যমে লাভ করা যায়, যা বিশ্বসভ্যতার অগ্রগতিতে অবদান রাখে। উদ্দীপকের শিক্ষক সফিক সাহেব তার শিক্ষাথীদের পৌরনীতি ও সুশাসনের জ্ঞানার্জনের পরামর্শ দেন এবং বলেন প্রত্যেকেরই নিজ রাষ্ট্রের উন্নয়নের পাশাপাশি বিশ্বসভ্যতার উন্নয়নে কাজ করতে হবে। বস্তুত রাষ্ট্রের সদস্য হিসেবে একজন নাগরিক বিশ্বসমাজেরও সদস্য। আধুনিক যুগে নাগরিকের ভূমিকা স্থানীয় ও জাতীয় সীমানা পেরিয়ে আন্তর্জাতিক পরিমণ্ডলে প্রবেশ করেছে। তাই আন্তর্জাতিক পরিমণ্ডলে নাগরিকের ভূমিকা কী হতে পারে তা পৌরনীতি ও সুশাসনে বিশদভাবে বর্ণনা করা হয়েছে। নাগরিকের সাথে সংশ্লিষ্ট বিভিন্ন আন্তর্জাতিক ও আণ্জলিক সংস্থার উদ্ভব, বিকাশ, উদ্দেশ্য ও কার্যাবলি পৌরনীতি ও সুশাসন পাঠ করলে ভালোভাবে জানা যায়। আর বিশ্বনাগরিক হিসেবে ব্যক্তি যখন তার দায়িত্ব ও কর্তব্য সম্পর্কে জানতে পারে তখনই সে বিশ্বসভ্যতার উন্নয়নে অবদান রাখতে পারে। উপরের আলোচনা থেকে বোঝা যায়, পৌরনীতি ও সুশাসন বিশ্বনাগরিক হিসেবে একজন নাগরিকের দায়িত্ব ও কর্তব্য নিয়ে পর্যালোচনা করে, যা বিশ্বসভ্যতার উন্নয়নের জন্য আবশ্যক। তাই বলা যায়, উদ্দীপকে বর্ণিত বিষয়ের জ্ঞান অর্থাৎ পৌরনীতি ও সুশাসনের জ্ঞান বিশ্বসভ্যতার উন্নয়নে ভূমিকা রাখবে।"
        }
      ]
    }
  ]
}