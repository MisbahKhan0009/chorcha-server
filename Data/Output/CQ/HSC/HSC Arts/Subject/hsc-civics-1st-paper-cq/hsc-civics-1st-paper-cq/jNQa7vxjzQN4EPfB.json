{
  "title": "আদমজী ক্যান্ট. কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "একাদশ শ্রেণির ছাত্র ফারিহা ও তাহসিনা ভবিষ্যতে সরকার ও রাজনীতি বিষয়ে পড়াশোনা করতে চায়। এজন্য তারা তাদের পাঠ্যসূচির অন্তর্ভুক্ত একটি বিষয় নেওয়ার প্রয়োজনীয়তা বোধ করে। কারণ বিষয়টি পাঠ করলে তারা রাষ্ট্র, সংবিধান, নাগরিকদের করণীয়-বর্জনীয় এবং দেশের রাজনীতির সঠিক ইতিহাস সম্পর্কে জানতে পারবে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "'Civis' শব্দের অর্থ নাগরিক।"
        },
        {
          "label": "খ",
          "question": "",
          "explanation": "সুশাসনের সাথে জবাবদিহিতার সম্পর্ক অত্যন্ত নিবিড়। সুশাসন প্রতিষ্ঠায় জবাবদিহিতা এক গুরুত্বপূর্ণ নিয়ামক। কারণ সরকারি নীতিনির্ধারণ ও নীতি বাস্তবায়নে জবাবদিহিতা না থাকলে যেকোনো সিদ্ধান্ত পক্ষপাতদুষ্ট হয় যা সুশাসনের অন্তরায়। সুশাসন প্রতিষ্ঠার ক্ষেত্রে জবাবদিহিতা একান্ত প্রয়োজন। যোগ্যতা ও মেধার ভিত্তিতে প্রশাসনে নিয়োগ নিশ্চিত করে প্রশাসনকে ঢেলে সাজালে প্রশাসনিক জবাবদিহিতা বৃদ্ধি পাবে, যা সুশাসনের জন্য গুরুত্বপূর্ণ সহায়ক। সকল ক্ষেত্রেই সুশাসন নিশ্চিত করতে জবাবদিহিতা পূর্বশর্ত। এজন্য সুশাসন ও জবাবদিহিতার সম্পর্ক অত্যন্ত গভীর।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিষয়টির তথা পৌরনীতি ও সুশাসনের বিষয়বস্তু ব্যাপক ও বিস্তৃত। উদ্দীপকে লক্ষ করা যায়, একাদশ শ্রেণির ছাত্রী ফারিহা ও তাহসিনা ভবিষ্যতে সরকার ও রাজনীতি বিষয়ে পড়াশোনা করতে চায়। এজন্য তারা তাদের পাঠ্যসূচির অন্তর্ভুক্ত এমন একটি বিষয় নেওয়ার প্রয়োজনীয়তা বোধ করে যেটি পাঠ করলে তারা রাষ্ট্র, সংবিধান, নাগরিকদের করণীয় বর্জনীয় এবং দেশের রাজনীতির সঠিক ইতিহাস সম্পর্কে জানতে পারবে। এ থেকে বোঝা যায়, ফারিহা ও তাহসিনার আগ্রহের বিষয়টি হলো পৌরনীতি ও সুশাসন। পৌরনীতি ও সুশাসনের বিষয়বস্তুর ক্ষেত্রে দেখা যায়, নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান ও ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়ে আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিষয় তথা 'পৌরনীতি ও সুশাসন অধ্যয়ন নাগরিক জীবনকে প্রভাবিত করে'- উক্তিটি যথার্থ। পৌরনীতি ও সুশাসন বিষয়টি নাগরিক জীবনের সাথে জড়িত সব প্রতিষ্ঠান ও বিষয় সম্পর্কে আলোচনার পাশাপাশি সুনাগরিকতা নিয়েও আলোচনা করে। পৌরনীতি ও সুশাসন পাঠ নাগরিককে তার জীবনের সাথে জড়িত নানা বিষয়ে জ্ঞান দান করে। পৌরনীতি ও সুশাসন পাঠ নাগরিকদেরকে পরিবার, সমাজ, রাষ্ট্র, সরকার, রাজনৈতিক দল প্রভৃতি প্রতিষ্ঠানের উৎপত্তি, বিকাশ, গঠনকাঠামো, কার্যাবলি ও উদ্দেশ্য সম্পর্কে জ্ঞান দান করে। পৌরনীতি ও সুশাসন পাঠে নাগরিকদের মধ্যকার গোঁড়ামি, কুসংস্কার, সাম্প্রদায়িকতা, সংকীর্ণতা প্রভৃতি দূর হয়।ফলে নাগরিকদের বুদ্ধির বিকাশ ঘটে এবং দৃষ্টিভঙ্গি উদার হয়। পৌরনীতি ও সুশাসন পাঠের মাধ্যমে রাষ্ট্র, সরকার ব্যবস্থা, আইন, সংবিধান, নাগরিকের বিভিন্ন অধিকার ও কর্তব্য প্রভৃতি বিষয়ে জ্ঞান আহরণ করা যায়। পৌরনীতি ও সুশাসন পাঠ করে নাগরিকরা ভালো-মন্দ, ন্যায়- অন্যায়ের পার্থক্য করতে পারে এবং সৎ ও ন্যায়ের পথে চলতে উদ্বুদ্ধ হয়। তারা সকল প্রকার লোভ-লালসার ঊর্ধ্বে উঠে রাষ্ট্রের কল্যাণে নিজেকে নিয়োজিত রাখে। অর্থাৎ পৌরনীতি ও সুশাসনের পাঠ নাগরিকদের বিবেকবান ও আত্মসংযমী করে তোলে। আর বুদ্ধি, বিবেক ও আত্মসংযম হলো সুনাগরিকের অপরিহার্য গুণাবলি। পরিশেষে বলা যায়, উদ্দীপকে উল্লিখিত পৌরনীতি ও সুশাসন বিষয়ের অধ্যয়ন নাগরিককে সুনাগরিক হিসেবে গড়ে তুলে রাষ্ট্রের প্রতি যথাযথভাবে দায়িত্ব ও কর্তব্য পালনের মাধ্যমে রাষ্ট্রের উন্নয়নকে ত্বরান্বিত করে।"
        }
      ]
    },
    {
      "number": "2",
      "uddipok": "প্রফেসর গোলাম রাব্বানী সম্প্রতি 'ক' রাষ্ট্র সফর করেন। তিনি দেখতে পান, সেখানকার রাজনৈতিক ব্যবস্থায় জনগণের মতামত খুবই প্রাধান্য পায়। স্বচ্ছতা ও জবাবদিহিতার সাথে রাষ্ট্রের যাবতীয় কর্মকাণ্ড পরিচালিত হওয়ায় সরকারের জনপ্রিয়তা দিন দিন বাড়ছে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "অধ্যাপক হল্যান্ড আইনের ৬টি উৎসের কথা বলেছেন।"
        },
        {
          "label": "খ",
          "question": "",
          "explanation": "জবাবদিহিতা হচ্ছে নিজের কাজের জন্য অন্য ব্যক্তির কাছে ব্যাখ্যাদানের বাধ্যবাধকতা। জবাবদিহিতা সুশাসনের একটি গুরুত্বপূর্ণ বৈশিষ্ট্য। ব্যক্তি যখন তার কাজের জন্য অন্য কারো কাছে উত্তর দেয় যে, সে কাজটি কীভাবে করেছে তখন তাকে জবাবদিহিতা বলে। সুশাসনের ক্ষেত্রে জবাবদিহিতা বলতে সরকারি ও বেসরকারি প্রতিষ্ঠানসমূহের জবাবদিহিতাকে বোঝায়। উদাহরণস্বরূপ বলা যায়, নিম্নস্তরের আমলারা তাদের কাজের জন্য ঊর্ধ্বতন আমলাদের নিকট জবাবদিহি করেন। তদ্রুপ ঊর্ধ্বতনরাও শাসন বিভাগের কর্তাদের নিকট জবাবদিহি করে থাকেন।"
        },
        {
          "label": "গ",
          "question": "",
          "explanation": "'ক' রাষ্ট্রের রাজনৈতিক ব্যবস্থায় সুশাসনের ওপর গুরুত্বারোপ করা হয়। যে শাসন প্রক্রিয়ায় জনগণের অংশগ্রহণের সুযোগ ও প্রশাসনের জবাবদিহিতা, বৈধতা, স্বচ্ছতা থাকে এবং বাক-স্বাধীনতাসহ সব রাজনৈতিক স্বাধীনতা সুরক্ষার ব্যবস্থা থাকে তাকে সুশাসন বলে। সুশাসনের অন্যতম বৈশিষ্ট্য হচ্ছে প্রশাসনিক কাজের স্বচ্ছতা, সরকারের বৈধতা, রাজনৈতিক স্থিতিশীলতা এবং জনমতের প্রতি গুরুত্ব। চলমান বিশ্বে রাজনৈতিক ক্ষেত্রে সুশাসনের গুরুত্ব সর্বজনস্বীকৃত। সুশাসন প্রতিষ্ঠিত হলে রাজনৈতিক ব্যবস্থায় স্বচ্ছতা ও জবাবদিহিতা বিরাজ করে, জনগণের বাক-স্বাধীনতা ও মৌলিক অধিকার নিশ্চিত হয় এবং সরকার ও জনগণের মধ্যে সম্পর্ক দৃঢ় হয়। এর ফলে রাজনৈতিক ব্যবস্থায় স্থিতিশীলতা বিরাজ করে। উদ্দীপকে দেখা যায়, প্রফেসর গোলাম রব্বানী 'ক' রাষ্ট্র সফর করেন। তিনি দেখতে পান সেখানকার রাজনৈতিক ব্যবস্থায় জনগণের মতামত প্রাধান্য পায়। স্বচ্ছতা ও জবাবদিহিতার সাথে রাষ্ট্রের যাবতীয় কার্যক্রম পরিচালিত হওয়ায় সরকারের জনপ্রিয়তা বাড়ছে। অর্থাৎ 'ক' রাষ্ট্রের রাজনৈতিক ব্যবস্থায় সুশাসনের অন্যতম উপাদান জনগণের অংশগ্রহণ, স্বচ্ছতা, জবাবদিহিতা ও রাজনৈতিক স্থিতিশীলতা পরিলক্ষিত হয়। তাই বলা যায়, 'ক' রাষ্ট্রের রাজনৈতিক ব্যবস্থায় সুশাসনের ওপর গুরুত্বারোপ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ব্যবস্থা অর্থাৎ, সুশাসন অর্থনৈতিক উন্নয়নকে ত্বরান্বিত করে- কথাটির সাথে আমি একমত। সুশাসন হচ্ছে সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনা। রাষ্ট্রের সর্বস্তরে সুশাসন প্রতিষ্ঠার মাধ্যমে ক্ষুধা ও দারিদ্র্যমুক্ত সমাজ প্রতিষ্ঠা এবং আর্থ-সামাজিক ক্ষেত্রে সাম্য সুনিশ্চিত করা সম্ভব। সুশাসনের আর্থিক নীতি হলো স্বচ্ছতা ও জবাবদিহিতার ভিত্তিতে রাষ্ট্রীয় অর্থ জনকল্যাণে ব্যয় হবে। সুশাসন রাষ্ট্রের আর্থিক খাতসহ সব উন্নয়নমূলক কার্যক্রমে স্বচ্ছতা নিশ্চিত করে। বিশ্বব্যাংকের মতে- 'সুশাসন অর্থ ও মানবসম্পদ ব্যবহারের জন্য দক্ষ এবং উপযুক্ত ব্যবস্থাপনার মাধ্যমে দেশের বাজেট ও হিসাবরক্ষণে স্বচ্ছতা নিশ্চিত করে এবং সরকারি প্রতিষ্ঠানসমূহে দক্ষ ব্যবস্থাপনা প্রতিষ্ঠা করে।' সুশাসন প্রতিষ্ঠিত হলে জনগণের সম্পদের সর্বোত্তম ব্যবহার নিশ্চিত হয়। সুশাসন প্রতিষ্ঠিত না হলে রাজনৈতিক স্থিতিশীলতা বিনষ্ট হয়। রাজনৈতিক দলগুলোর সহিংস আচরণ এবং জ্বালাও-পোড়াও নীতি অবলম্বনের ফলে অর্থনৈতিক উন্নয়ন বাধাগ্রস্ত হয়। বিদেশি উদ্যোক্তারা শিল্প-কারখানা স্থাপনে বা পুঁজি বিনিয়োগে আগ্রহ হারিয়ে ফেলে। ফলে অর্থনীতিতে ব্যাপক ক্ষতি সাধিত হয়। কিন্তু সুশাসন প্রতিষ্ঠিত হলে বিদেশি উদ্যোক্তারা বিনিয়োগ করে, জাতীয় উৎপাদন বৃদ্ধি পায়, দুর্নীতি হ্রাস পায় এবং রাষ্ট্র অর্থনৈতিক উন্নয়নের পথে অগ্রসর হয়। পরিশেষে বলা যায়, সুশাসন প্রতিষ্ঠিত হলে রাষ্ট্রীয় সম্পদের সর্বোত্তম ব্যবহার নিশ্চিত হয়। ফলে অর্থনৈতিক উন্নয়ন ত্বরান্বিত হয়।"
        }
      ]
    },
    {
      "number": "3",
      "uddipok": "ব্যক্তির ইচ্ছামত কোনো কিছু করা বা না করাকে বোঝায়, যদি উত্ত কাজের দ্বারা অন্যের অনুরূপ কার্যক্রমকে বাধাগ্রস্ত না করে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "সমাজের বিবেকের সাথে সঙ্গতিপূর্ণ ধ্যান-ধারণা ও আদর্শের সমষ্টিকে নৈতিকতা বলে।"
        },
        {
          "label": "খ",
          "question": "",
          "explanation": "কোনো নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন, তখন সেই নেতৃত্বকে সম্মোহনী নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ, আবেগাপ্লুত এবং অন্ধ অনুকরণে অনুপ্রাণিত করে। সম্মোহনী নেতৃত্ব প্রকৃতপক্ষে এক জাদুকরী নেতৃত্ব। এ ধরনের নেতৃত্বের মাধ্যমে কোনো নেতা তার বক্তব্য, নিপুণতা, চারিত্রিক দৃঢ়তা, সাহসিকতা ও মোহনীয়তা ব্যক্তিত্বের প্রবল জাদুকরী- স্পর্শে জনগণকে তার প্রতি আনুগত্য প্রকাশে অনুপ্রাণিত ও উদ্বুদ্ধ করতে পারেন। মহাত্মা গান্ধী, মওলানা আবদুল হামিদ খান ভাসানী, বঙ্গবন্ধু শেখ মুজিবুর রহমান প্রমুখ সম্মোহনী নেতৃত্বের প্রকৃষ্ট উদাহরণ।"
        },
        {
          "label": "গ",
          "question": "",
          "explanation": "উদ্দীপকে স্বাধীনতা সম্পর্কে আলোকপাত করা হয়েছে। স্বাধীনতার বেশকিছু রক্ষাকবচ রয়েছে। স্বাধীনতা বলতে অপরের স্বাধীনতা বা অধিকারে হস্তক্ষেপ না করে নিজ ইচ্ছা মতো কাজ করার অধিকারকে বোঝায়। উদ্দীপকে বলা হয়েছে, ব্যক্তির ইচ্ছামতো কোনোকিছু করা বা না করাকে বোঝায় যদি উক্ত কাজ অন্যের অনুরূপ কার্যক্রমকে বাধাগ্রস্ত না করে। উদ্দীপকে উল্লেখিত এ বিষয়টি মূলত স্বাধীনতাকেই নির্দেশ করে। স্বাধীনতার কতগুলো রক্ষাকবচ বিদ্যমান। আইন স্বাধীনতার অন্যতম শর্ত ও সহায়ক শক্তি এবং প্রধান রক্ষাকবচ। আইনবিহীন সমাজে স্বাধীনতা স্বেচ্ছাচারিতার নামান্তর। এজন্য জন লক বলেছেন- 'যেখানে আইন নেই, সেখানে স্বাধীনতা থাকতে পারে না'। স্বাধীনতার অন্যতম রক্ষাকবচ হলো সংবিধানে মৌলিক অধিকার সন্নিবেশ। নাগরিকদের মৌলিক অধিকারগুলো সংবিধানে সন্নিবেশিত থাকলে এগুলো সাংবিধানিক মর্যাদা লাভ করে। সরকার, ব্যক্তি বা ব্যক্তিগোষ্ঠী সেই অধিকার লঙ্ঘন বা হরণ করতে পারে না। ফলে স্বাধীনতা রক্ষিত হয়। গণতন্ত্র স্বাধীনতার অন্যতম রক্ষাকবচ। গণতান্ত্রিক শাসন ব্যবস্থায় শাসন ক্ষমতা জনগণের হাতে ন্যস্ত থাকায় তা জনস্বার্থে পরিচালিত হয়। এই শাসন ব্যবস্থায় জনমতের প্রতি শ্রদ্ধা প্রদর্শন করা হয়। তাছাড়া জনগণ অধিকার সচেতন থাকার ফলে গণতান্ত্রিক পরিবেশ স্বাধীনতা রক্ষার 'অতন্দ্র প্রহরী' হিসেবে কাজ করে। স্বাধীনতার আরেকটি রক্ষাকবচ হলো ক্ষমতার বিকেন্দ্রীকরণ। ক্ষমতা বিকেন্দ্রীকরণ বলতে সরকারের শাসন ক্ষমতা অতিমাত্রায় কেন্দ্রীভূত না করে তা বিভিন্ন পেশাগত গোষ্ঠী বা স্থানীয় সংস্থাগুলোর হাতে অপর্ণ করাকে বোঝায়। ক্ষমতা বিকেন্দ্রীকরণের ফলে ব্যক্তি স্বাধীনতা অধিক পরিমাণে সংরক্ষিত হয়। এছাড়াও আইনের অনুশাসন, গণমাধ্যমের স্বাধীনতা, দায়িত্বশীল শাসন ব্যবস্থা, ক্ষমতার স্বতন্ত্রীকরণ, স্বাধীন বিচার বিভাগ, সদা সতর্ক জনমত ইত্যাদি স্বাধীনতা রক্ষায় গুরুত্বপূর্ণ ভূমিকা পালন করে। সুতরাং বলা যায়, স্বাধীনতা যাতে স্বেচ্ছাচারিতায় পরিণত না হয় সেজন্য উল্লিখিত রক্ষাকবচগুলো থাকা দরকার।"
        },
        {
          "label": "ঘ",
          "question": "",
          "explanation": "উদ্দীপকের বিষয়টি অর্থাৎ স্বাধীনতার সাথে আইনের ঘনিষ্ঠ সম্পর্ক বিদ্যমান। স্বাধীনতা বলতে অন্যের অধিকারে হস্তক্ষেপ বা বাধা সৃষ্টি না করে নিজের ইচ্ছামতো কাজ করার অধিকারকে বোঝায়। উদ্দীপকে এ ধারণারই প্রতিফলন ঘটেছে। আইন ও স্বাধীনতার সম্পর্কের ক্ষেত্রে দেখা যায়, আইনের নিয়ন্ত্রণ ছাড়া যেমন স্বাধীনতা উপভোগ করা যায় না, তেমনি স্বাধীনতা নিশ্চিত করতে না পারলে আইনের বাস্তবায়নও অসম্ভব হয়ে পড়ে। অর্থাৎ আইন ও স্বাধীনতা গভীরভাবে সম্পর্কযুক্ত। এছাড়া আইন স্বাধীনতার অন্যতম রক্ষক। যখন ব্যক্তির স্বাধীনতা অন্য ব্যক্তি বা গোষ্ঠীর মাধ্যমে খর্ব হওয়ার আশঙ্কা থাকে তখন সে আইনের আশ্রয় গ্রহণ করতে পারে। আইনের সক্রিয় উপস্থিতি ছাড়া স্বাধীনতার কথা চিন্তা করা যায় না। এর যথাযথ প্রয়োগ ব্যক্তির স্বাধীনতা রক্ষায় ভূমিকা রাখে। আইনই স্বাধীনতার ভিত্তি দান করে এবং স্বাধীনতার ক্ষেত্র নির্ধারণ করে থাকে। আইন স্বাধীনতার অভিভাবকের ভূমিকা পালন করে। এর ফলে সমাজ ও রাষ্ট্রে সভ্য, সুন্দর ও মুক্ত জীবনযাপনের অনুকূল পরিবেশ তৈরি হয়। আইন ব্যক্তি বা সরকারের স্বেচ্ছাচারিতা দূর করতে ভূমিকা রাখে। আইন প্রত্যেকের কর্মের আওতা নির্ধারিত করে দেয়। ফলে সরকার বা অন্য কারো স্বেচ্ছাচারী হওয়ার অবকাশ থাকে না। আইন ও স্বাধীনতা উভয়ই ব্যক্তিত্ব বিকাশের উপযুক্ত পরিবেশ সৃষ্টিতে ভূমিকা রাখে। সামাজিক শৃঙ্খলা রক্ষায় আইন মুখ্য ভূমিকা পালন করে। জনগণ বিশৃঙ্খল সমাজে স্বাধীনতার কথা চিন্তাই করতে পারে না। একমাত্র আইনই পারে সামাজিক শৃঙ্খলা রক্ষা করে জনগণের স্বাধীনতাকে সুরক্ষিত করতে। পরিশেষে বলা যায়, আইন বাস্তবায়নে স্বাধীনতা সুরক্ষিত থাকবে। আবার স্বাধীনতাকে নিশ্চিত করতে পারলেই কেবল আইন কাজে আসতে পারে। তবে আইন এমনভাবে প্রণয়ন করতে হবে যেন তাতে সকলের সমর্থন থাকে।"
        }
      ]
    },
    {
      "number": "4",
      "uddipok": "বিশ্ববিদ্যালয় পড়ুয়া শিমুল তার শিক্ষক ও বন্ধুদের কাছে প্রিয়। সে প্রতিদিন সময়মতো ক্লাসে আসে। ক্লাস শেষে বাড়ি ফেরার আগে সে প্রতিদিন তার ক্লাস রুমের বৈদ্যুতিক সুইচগুলো বন্ধ করে রেখে যায়। এছাড়াও বিগত ভয়াবহ বন্যার সময়ে সে ও তার বন্ধুরা বন্যা দুর্গত এলাকায় ত্রাণ সামগ্রী নিয়ে যায় এবং বিতরণ করে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "সুশাসন শব্দের ইংরেজি প্রতিশব্দ হলো 'Good Governance'।"
        },
        {
          "label": "খ",
          "question": "",
          "explanation": "আইনের শাসন বলতে আইনের প্রাধান্যকে বোঝায়। আইনের শাসন বলতে আইনের চোখে সবার সমান হওয়া এবং সব কিছুর ওপরে আইনের প্রাধান্যের স্বীকৃতিকে বোঝায়। এর অর্থ হলো ধর্ম-বর্ণ, শ্রেণি, নারী-পুরুষ, ধনী-দরিদ্র এবং ছোট বড় নির্বিশেষে সবাই আইনের কাছে সমান। আইনের দৃষ্টিতে সকলে সমান, দেশের রাষ্ট্রপ্রধান থেকে জনগণ পর্যন্ত সকলেই দেশের সাধারণ আইন মেনে চলতে বাধ্য। কেউ বিশেষ মর্যাদার অধিকারী নয়। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে এটাই আইনের শাসনের বিধান।"
        },
        {
          "label": "গ",
          "question": "",
          "explanation": "শিমুলের কর্মকাণ্ডে নৈতিক মূল্যবোধ প্রতিফলিত হয়েছে। নীতি ও উচিত-অনুচিত বোধ হলো নৈতিক মূল্যবোধের উৎস। নৈতিক মূল্যবোধ হচ্ছে সেসব মনোভাব এবং আচরণের সমষ্টি যা মানুষ সবসময় ভালো, কল্যাণকর ও অপরিহার্য বিবেচনা করে মানসিকভাবে তৃপ্তিবোধ করে। সত্য কথা বলা, মিথ্যা কথা না বলা, অন্যায় কাজ থেকে নিজেকে বিরত রাখা ও অন্যকে বিরত থাকতে পরামর্শ দেওয়া, দুস্থ ও বিপদগ্রস্ত মানুষের পাশে দাঁড়ানো, অসহায়কে সাহায্য করা প্রভৃতি নৈতিক মূল্যবোধের অন্তর্গত। নৈতিক মূল্যবোধসম্পন্ন মানুষকে সবাই পছন্দ করে। উদ্দীপকে দেখা যায়, শিমুল তার শিক্ষক ও বন্ধুদের কাছে প্রিয়। সে নিয়মমতো ক্লাসে আসে এবং প্রতিদিন ক্লাস থেকে ফেরার সময় ক্লাসরুমের বৈদ্যুতিক সুইচগুলো বন্ধ করে রেখে যায়। বন্যার সময় সে ও তার বন্ধুরা বন্যাদুর্গত এলাকায় ত্রাণসামগ্রী বিতরণ করে। তাই বলা যায়, শিমুলের কর্মকাণ্ডে নৈতিক মূল্যবোধ প্রতিফলিত হয়েছে।"
        },
        {
          "label": "ঘ",
          "question": "",
          "explanation": "সমাজে মানবতাবোধ জাগ্রত করার ক্ষেত্রে উদ্দীপকে উল্লেখিত মূল্যবোধ অর্থাৎ, নৈতিক মূল্যবোধের ভূমিকা অত্যন্ত গুরুত্বপূর্ণ। দায়িত্বশীলতা, কর্তব্যপরায়ণতা ও ভালো-মন্দের বোধ থেকে নৈতিক মূল্যবোধের জন্ম হয়। পরিবার ও সমাজ থেকে পাওয়া শিক্ষা মানুষের নৈতিক মূল্যবোধের উৎস। নৈতিক মূল্যবোধের কারণে মানুষ অভিন্ন কল্যাণের বিষয়ে সচেতন থাকে। ফলে সমাজে মানবতাবোধ জাগ্রত হয়। নৈতিক মূল্যবোধের তাগিদেই ব্যক্তির প্রতি ব্যক্তির এবং সমাজের প্রতি ব্যক্তির দায়িত্ব ও কর্তব্যবোধ জাগ্রত হয়। সমাজের মানুষের মধ্যে পারস্পরিক ভালোবাসা ও সম্প্রীতির সৃষ্টি হয়। এ ভালোবাসা ও সম্প্রীতি ব্যক্তি ও সমাজকে সুখ এবং সমৃদ্ধির পথে এগিয়ে নিয়ে যায়। দৃষ্টান্ত হিসেবে ইজাজ উদ্দিন আহমেদ কায়কোবাদের কথা বলা যায়। তিনি রানা প্লাজা ধসের পর স্বেচ্ছাসেবক হিসেবে উদ্ধারকাজে অংশ নিয়েছিলেন। ধ্বংসস্তূপের ভেতরে আটকা পড়া এক গার্মেন্টস কর্মীকে উদ্ধার করতে গিয়ে তিনি মারাত্মকভাবে অগ্নিদগ্ধ হন। বলিষ্ঠ নৈতিক মূল্যবোধের কারণেই তার মধ্যে এমন মানবতাবোধ জাগ্রত হয়েছিল। নৈতিক মূল্যবোধ এভাবে মানুষকে একে অপরের দুঃখে সাহায্যের হাত বাড়িয়ে দিতে অনুপ্রাণিত করে। মূল্যবোধ সমাজব্যবস্থাকে সুশৃঙ্খল করে সমাজে স্থিতিশীলতা আনে। মানুষ তার মূল্যবোধের তাগিদেই দেশ ও সমাজের প্রয়োজনে বিভিন্ন ত্যাগ স্বীকার করে। উপরের আলোচনা থেকে বোঝা যায়, নৈতিক মূল্যবোধের মাধ্যমেই ব্যক্তির মধ্যে মানবতাবোধ জাগ্রত হয়, যা সমাজে ছড়িয়ে পড়ে। তাই বলা যায়, সমাজে মানবতাবোধ জাগ্রত করার জন্য নৈতিক মূল্যবোধের ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "২০২১ সালের ১ মে মহান মে দিবস উপলক্ষ্যে রাজধানীর জাতীয় শহিদ মিনারের পাদদেশে নারী শ্রমিকদের এক বিশাল সমাবেশ অনুষ্ঠিত হয়। সমাবেশে নারী নেত্রীবৃন্দ সকল কাজের সমান সুযোগ এবং পুরুষ শ্রমিকদের সমান পারিশ্রমিক প্রদানের দাবি জানান।",
      "tag": "DIN.B 22,ACC 24",
      "sub_questions": [
        {
          "label": "ক",
          "question": "আইন কী ?",
          "explanation": "আইন'হলো সমাজস্বীকৃত এবং রাষ্ট্রকর্তৃক অনুমোদিত নিয়ম-কানুন, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "কেন গণতান্ত্রিক মূল্যবোধ প্রয়োজন?",
          "explanation": "সুশাসন প্রতিষ্ঠার জন্য গণতান্ত্রিক মূল্যবোধ প্রয়োজন । একটি গণতান্ত্রিক রাষ্ট্রে যেসব চিন্তা-ভাবনা, লক্ষ্য ও উদ্দেশ্য মানুষের গণতান্ত্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। গণতান্ত্রিক রাষ্ট্রের নাগরিক একে অপরের মতামত প্রকাশের সুযোগ দেয় এবং নিজের মতামত প্রকাশ করে । পরমতসহিষ্ণুতা, সহনশীলতা, শ্রদ্ধাবোধ ইত্যাদি গণতান্ত্রিক মূল্যবোধের অংশ। গণতান্ত্রিক মূল্যবোধ সমতাভিত্তিক রাষ্ট্র ও সমাজ প্রতিষ্ঠা করে সুশাসন প্রতিষ্ঠার পথ সুগম করে। তাই গণতান্ত্রিক মূল্যবোধ অত্যন্ত জরুরি।"
        },
        {
          "label": "গ",
          "question": "প্রদত্ত উদ্দীপকে নারীর কোন কোন অধিকার আদায়ের কথা বলা হয়েছে? ব্যাখ্যা করো।",
          "explanation": "উদ্দীপকে নারীর যে দুটি অধিকার আদায়ের কথা বলা হয়েছে তা হলো: কাজের সমান সুযোগের অধিকার: নারী-পুরুষ নির্বিশেষে প্রত্যেকের জন্য কাজ করার সমান সুযোগ থাকা উচিত। অর্থাৎ, যোগ্যতা ও দক্ষতার ভিত্তিতে কর্মসংস্থানের ক্ষেত্রে কোনো বৈষম্য থাকবে না। সমান পারিশ্রমিকের অধিকার: একই ধরনের কাজ, একই পরিমাণ সময় এবং একই মানের দক্ষতার জন্য নারী ও পুরুষ উভয়ই সমান পারিশ্রমিক পাবে। নারী বলে পারিশ্রমিক কম হবে না। প্রদত্ত উদ্দীপকে বর্ণিত নারী শ্রমিকদের সমাবেশটি মূলত দুটি গুরুত্বপূর্ণ মানবাধিকারের ওপর আলোকপাত করেছে: কর্মক্ষেত্রে বৈষম্যহীনতা এবং সমান পারিশ্রমিকের নীতি । কাজের সমান সুযোগের অধিকার এটি একটি মৌলিক মানবাধিকার যা আন্তর্জাতিক শ্রম সংস্থা (ILO) এবং জাতিসংঘের বিভিন্ন সনদ দ্বারা স্বীকৃত। এই অধিকারের মূল কথা হলো, কর্মক্ষেত্রে নিয়োগ, পদোন্নতি, প্রশিক্ষণ এবং অন্যান্য সুযোগ-সুবিধার ক্ষেত্রে নারী-পুরুষের মধ্যে কোনো বৈষম্য থাকবে না। উদ্দীপকে নারীরা এই অধিকার আদায়ের দাবি জানিয়েছেন, যার অর্থ তারা মনে করেন যে সমাজে নারীরা এখনো কাজের ক্ষেত্রে পুরুষের মতো সমান সুযোগ পাচ্ছেন না। সমান পারিশ্রমিকের অধিকার এই অধিকারটি 'সমান কাজের জন্য সমান পারিশ্রমিক' (Equal pay for equal work) নীতির উপর ভিত্তি করে প্রতিষ্ঠিত। এর অর্থ হলো, যদি একজন পুরুষ এবং একজন নারী একই ধরনের কাজ করেন, একই পরিমাণ সময় ধরে কাজ করেন এবং তাদের দক্ষতাও একই থাকে, তবে তাদের পারিশ্রমিকও সমান হতে হবে। উদ্দীপকে নারী শ্রমিকরা এই দাবি তুলেছেন কারণ তারা প্রায়শই লক্ষ্য করেন যে পুরুষ সহকর্মীদের তুলনায় তাদের পারিশ্রমিক কম দেওয়া হয়, যা এক ধরনের অর্থনৈতিক বৈষম্য।"
        },
        {
          "label": "ঘ",
          "question": "উদ্দীপকে বর্ণিত নারীর অধিকারসমূহ বাস্তবায়িত হলে সমাজে এর কী প্রভাব পড়বে? বিশ্লেষণ করো।",
          "explanation": "উদ্দীপকে বর্ণিত নারীর অধিকারসমূহ বাস্তবায়িত হলে সমাজে এর ইতিবাচক প্রভাব পড়বে। উদ্দীপকে বর্ণিত মহান মে দিবসের বিশাল সমাবেশে উত্থাপিত দাবিগুলো মূলত নারীর অর্থনৈতিক অধিকার নিশ্চিত করার দাবি। যে অধিকারগুলো অভাব-অনটন ও অনিশ্চয়তা থেকে মুক্তি দিয়ে মানুষের জীবনকে সুখি, স্বাচ্ছন্দ্যময় ও নিরাপদ করে তোলে সেগুলোই অর্থনৈতিক অধিকার। কর্মের অধিকার, উপযুক্ত পারিশ্রমিক লাভের অধিকার প্রভৃতি অর্থনৈতিক অধিকারের অন্তর্ভুক্ত। আমাদের সমাজে মোট জনসংখ্যার প্রায় অর্ধেকই নারী। এই বিশাল জনগোষ্ঠীকে কর্মের বাইরে রেখে বা উপযুক্ত পারিশ্রমিক থেকে বঞ্চিত করে অর্থনৈতিক উন্নয়ন কোনোভাবেই সম্ভব নয়। নারীদের কর্মের ন্যায্য মজুরি প্রদান নিশ্চিত করা গেলে কর্মক্ষেত্রে নারীদের অংশগ্রহণ বৃদ্ধি পাবে। দেশের অর্থনীতি উন্নত হবে। নারীরা তাদের অর্জিত জ্ঞান কর্মক্ষেত্রে অধিকার ও ন্যায্য মজুরি প্রদান নিশ্চিত করা গেলে কর্মক্ষেত্রে নারীদের অংশগ্রহণ বৃদ্ধি পাবে। দেশের অর্থনীতি উন্নত হবে। নারীরা তাদের অর্জিত জ্ঞান কর্মক্ষেত্রে প্রয়োগের মাধ্যমে দেশের সেবা করতে পারবে। এর ফলে পরিবার, সমাজ ও রাষ্ট্রে নারীর মর্যাদা বৃদ্ধি পাবে। সিদ্ধান্ত গ্রহণে নারীর অংশগ্রহণ বাড়বে, নারী নির্যাতন ব্যাপকহারে হ্রাস পাবে এবং নারীদের সম্পর্কে সমাজে প্রচলিত বিভিন্ন কুসংস্কার ও নেতিবাচক ধারণা দূর হবে। পাশাপাশি সমাজে সাম্য প্রতিষ্ঠিত হবে। সাম্যের মাধ্যমে সকল নারী-পুরুষের জীবিকা ও জীবনযাত্রার মানোন্নয়ন হয়, যা সমাজ ও রাষ্ট্রের উন্নয়নকে ত্বরান্বিত করে। পরিশেষে বলা যায়, নারীদের অর্থনৈতিক অধিকার প্রতিষ্ঠিত হলে তারা যোগ্য সম্মান পাবে এবং নারীর ক্ষমতায়ন নিশ্চিত হবে। সর্বোপরি, একটি সুশৃঙ্খল ও ভারসাম্যপূর্ণ সমাজ ও রাষ্ট্র প্রতিষ্ঠার পথ সুগম হবে।"
        }
      ]
    },
    {
      "number": "6",
      "uddipok": "জরিনা একজন ভিক্ষুক। তার কোনো থাকার জায়গা নেই। সারাদিন ভিক্ষা করে রাতে কমলাপুর রেল স্টেশনে সে আশ্রয় নেয়। ভিক্ষা করে যা পায় অ দিয়ে কোনো রকমে জীবনযাপন করে। তার চিকিৎসা ও বস্ত্রের কোনো নিশ্চয়তা নাই। দারিদ্র্যই তার পরম সঙ্গী।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "মৌলিক অধিকার হচ্ছে সেই অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে।"
        },
        {
          "label": "খ",
          "question": "",
          "explanation": "জাতি ও জাতীয়তার মধ্যে সুস্পষ্ট পার্থক্য বিদ্যমান। জাতি বলতে বোঝায় এমন এক রাজনৈতিক চেতনাসম্পন্ন জনসমাজ যারা একটি স্বাধীন রাষ্ট্রের অধিবাসী। অন্যদিকে, কোনো জনসমাজের মধ্যে যখন রাজনৈতিক চেতনার সঞ্চার হয় তখন তাকে জাতীয়তা বলে। অর্থাৎ জাতি গঠনের ক্ষেত্রে রাজনৈতিক সংগঠন থাকা অপরিহার্য, কিন্ত জাতীয়তার ক্ষেত্রে রাষ্ট্রের প্রয়োজন নেই। জাতি গঠনের পূর্বশর্ত হলো জাতীয়তাবোধ ও স্বাধীনতা। কিন্তু জাতীয়তা গঠনে স্বাধীনতার প্রয়োজন নেই। বরং মানসিক ঐক্যানুভূতি, অভিন্ন ভাষা-সংস্কৃতি ও ইতিহাস- ঐতিহ্য থাকা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জরিনা সামাজিক অধিকার থেকে বঞ্চিত হচ্ছে। সামাজিক অধিকার বলতে সেসব অধিকারকে বোঝায় যেগুলো সমাজে সভ্য জীবনযাপন করতে সাহায্য করে এবং যা জীবন সংরক্ষণ ও নিরাপত্তার জন্য একান্তভাবে অপরিহার্য। মানুষের জীবন রক্ষার জন্য পর্যাপ্ত ব্যবস্থার নামই জীবনধারণের অধিকার। খাদ্য, বস্ত্র, শিক্ষা, চিকিৎসা ও বাসস্থানের সুবন্দোবস্ত করা এবং কেউ যাতে কারো প্রাণহানি করতে না পারে তার জন্য আইনগত ও শস্তিমূলক ব্যবস্থা গ্রহণ করা রাষ্ট্রের দায়িত্ব। সামাজিক অনুকূল পরিবেশে বসবাসের মাধ্যমে জীবনকে উন্নত করার মধ্যে জীবনধারণের অধিকার নিহিত। উদ্দীপকের তথ্যানুযায়ী, ভিক্ষুক জরিনার থাকার কোনো জায়গা নেই। সারাদিন ভিক্ষা করে রাতে কমলাপুর রেলস্টেশনে সে আশ্রয় নেয়। ভিক্ষা করে যা পায় তা দিয়ে কোনোরকমে জীবনযাপন করে। তার চিকিৎসা ও বস্ত্রের কোনো নিশ্চয়তা নেই। এ থেকে বোঝা যায়, জরিনা জীবনধারণের অধিকার থেকে বঞ্চিত হচ্ছে, যা সামাজিক অধিকারের অন্তর্ভুক্ত। তাই বলা যায়, উদ্দীপকের জরিনা সামাজিক অধিকার থেকে বঞ্চিত হচ্ছে।"
        },
        {
          "label": "ঘ",
          "question": "",
          "explanation": "উদ্দীপকের জরিনার জীবনমান উন্নয়নে রাষ্ট্রের বেশকিছু ভূমিকা পালন করা উচিত বলে আমি মনে করি। উদ্দীপকের জরিনা ভিক্ষা করে কোনোরকমে জীবনযাপন করে। তার থাকার কোনো জায়গা নেই। এছাড়া তার চিকিৎসা ও বস্ত্রের কোনো নিশ্চয়তা নেই। এ থেকে বোঝা যায়, জরিনা সামাজিক অধিকারের অন্তর্ভুক্ত জীবনধারণের অধিকার থেকে বঞ্চিত হয়ে মানবেতর জীবনযাপন করছে। জরিনার জীবনমান উন্নয়নের জন্য রাষ্ট্র বা সরকারের বিভিন্ন পদক্ষেপ গ্রহণ করা উচিত। প্রথমত, সরকারের উচিত জরিনার কর্মসংস্থানের ব্যবস্থা করা। কর্মসংস্থানের ব্যবস্থা হলে জরিনার মাস শেষে নির্দিষ্ট আয়ের ব্যবস্থা হবে। এর মাধ্যমে সে তার খাবার, চিকিৎসা ও বস্ত্রের ব্যবস্থা করতে পারবে। তবে ব্যয়বহুল চিকিৎসার ক্ষেত্রে সরকারের উচিত জরিনাকে সহায়তা করা। দ্বিতীয়ত, সরকার জরিনার জন্য সামাজিক নিরাপত্তা কর্মসূচির ব্যবস্থা করতে পারে। তৃতীয়ত, জরিনার জীবনমান উন্নয়নের জন্য রাষ্ট্রের উচিত জরিনার জন্য বাসস্থানের ব্যবস্থা করা। কেননা জরিনার থাকার কোনো জায়গা নেই। চতুর্থত, জরিনাকে বয়স্ক শিক্ষাকেন্দ্রে পাঠানোও রাষ্ট্রের উচিত। কেননা শিক্ষার মাধ্যমে সচেতনতা তৈরি হয়। আর সচেতন নাগরিক নিজের জীবনমান উন্নয়নে উদ্যোগী হয়। উপরের আলোচনার ভিত্তিতে বলা যায়, জরিনা সামাজিক অধিকার থেকে বঞ্চিত। তাই জরিনার জীবনমান উন্নয়নের জন্য রাষ্ট্রের উল্লিখিত পদক্ষেপগুলো গ্রহণ করা উচিত।"
        }
      ]
    },
    {
      "number": "7",
      "uddipok": "দল ব্যবস্থা A এক দলীয় ব্যবস্থা B দ্বি-দলীয় ব্যবস্থা C ?",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো একটি কৌশল, যার মাধ্যমে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন।"
        },
        {
          "label": "খ",
          "question": "",
          "explanation": "গণতান্ত্রিক রাষ্ট্রে রাজনৈতিক দলই জনমত গঠন ও প্রচারের শ্রেষ্ঠতম মাধ্যম বলে স্বীকৃত। রাজনৈতিক দল রাষ্ট্রের নানাবিধ সমস্যা জনগণের সম্মুখে তুলে ধরে এবং এ সকল ব্যাপারে জনমত গড়ে তোলে। তাছাড়া রাজনৈতিক দল বিভিন্ন সভা- সমিতি এবং সংবাদপত্রের মাধ্যমে বক্তৃতা-বিবৃতি প্রদান করে এবং দলীয় পুস্তক-পত্রিকার মাধ্যমে প্রচারকার্য পরিচালনা করে জনমত গঠন করে।"
        },
        {
          "label": "গ",
          "question": "",
          "explanation": "উদ্দীপকের 'C' বহুদলীয় ব্যবস্থার ইঙ্গিত করছে। বহুদলীয় ব্যবস্থার কিছু দোষ-গুণ বিদ্যমান। সংখ্যার ভিত্তিতে রাজনৈতিক দলকে তিন ভাগে ভাগ করা যায়। এগুলো হলো- একদলীয় ব্যবস্থা, দ্বি-দলীয় ব্যবস্থা এবং বহুদলীয় ব্যবস্থা। এ থেকে বোঝা যায়, উদ্দীপকের 'C' বহুদলীয় ব্যবস্থাকে নির্দেশ করছে। বহুদলীয় ব্যবস্থার গুণের ক্ষেত্রে দেখা যায়, এ ব্যবস্থায় সমস্যা সমাধান সহজ হয়। কেননা বহুদলীয় ব্যবস্থায় দলগুলো দেশের অসংখ্য সমস্যার মধ্যে গুরুত্বপূর্ণ সমস্যাগুলো চিহ্নিত করে অগ্রাধিকারের ভিত্তিতে সেগুলো সমাধানের পথ জনগণের সামনে তুলে ধরে। এর ফলে জনগণ সহজেই উত্তম পন্থা বেছে নেওয়ার সুযোগ পায়। এছাড়া বহুদলীয় ব্যবস্থায় সংখ্যাগরিষ্ঠ দলের প্রাধান্য লোপ পায়। কারণ বিরোধী দলগুলো সর্বদা বিরোধিতার খাতিরে ঐক্যবদ্ধ হয়ে সরকারকে চাপের মুখে রাখে। আবার এ ব্যবস্থায় প্রার্থী নির্বাচনে স্বাধীনতা থাকার কারণে নির্বাচকগণ তাদের পছন্দমতো ব্যক্তিকে নির্বাচিত করতে পারে। এছাড়া রাজনৈতিক শিক্ষার বিস্তার, সরকারের স্বেচ্ছাচারিতা রোধ, কোয়ালিশন সরকার গঠনের সুযোগ প্রভৃতি বহুদলীয় ব্যবস্থার গুণ হিসেবে বিবেচিত হয়। এ ব্যবস্থার দোষের ক্ষেত্রে দেখা যায়, বহুদলীয় ব্যবস্থায় সরকার ক্ষণস্থায়ী প্রকৃতির হয়। আবার ক্ষণস্থায়ী হওয়ার কারণে সরকারের পক্ষে কোনো দীর্ঘমেয়াদি পরিকল্পনা গ্রহণ ও বাস্তবায়ন সম্ভব হয় না। ফলে দেশের টেকসই উন্নয়ন ও সমৃদ্ধি ব্যাহত হয়। এছাড়া নির্বাচনে প্রার্থী বাছাইয়ে জটিলতা, দুর্নীতির প্রভাব, আমলাতন্ত্রের প্রাধান্য, অন্তর্দ্বন্দ্ব প্রভৃতি বহুদলীয় ব্যবস্থার দোষ হিসেবে পরিগণিত হয়।"
        },
        {
          "label": "ঘ",
          "question": "",
          "explanation": "বর্তমান বিশ্বের গণতান্ত্রিক ধারায় উদ্দীপকের 'A' তথা একদলীয় শাসন ব্যবস্থা এখন অকার্যকর বক্তব্যটি যথার্থ। কোনো রাষ্ট্রে যখন একটি মাত্র রাজনৈতিক দলের অস্তিত্ব থাকে এবং রাষ্ট্রের সব রাজনৈতিক কাজ সেই দলের মাধ্যমে পরিচালিত হয় তখন তাকে একদলীয় শাসন ব্যবস্থা বলা হয়। বর্তমানে বিভিন্ন কারণে একদলীয় শাসন ব্যবস্থা অকার্যকর হয়ে পড়ছে। একদলীয় ব্যবস্থা অগণতান্ত্রিক। এ ব্যবস্থায় গণতান্ত্রিক রীতিনীতি ও মূল্যবোধ ভূলুণ্ঠিত হয়। একদলীয় ব্যবস্থায় একটিমাত্র রাজনৈতিক দল থাকে। ফলে জনগণের হাতে ক্ষমতা চর্চার কোনো সুযোগ থাকে না। এ ব্যবস্থায় ব্যক্তির মত প্রকাশের স্বাধীনতা, সংগঠন করার স্বাধীনতা, সরকারের সমালোচনা করার স্বাধীনতা থাকে না। একদলীয় ব্যবস্থায় বিরোধী মত প্রকাশের সুযোগ এবং প্রচার মাধ্যমের স্বাধীনতা না থাকায় সুষ্ঠু জনমত বিকশিত হতে পারে না। এ ব্যবস্থায় কোনো প্রতিদ্বন্দ্বী না থাকায় শাসকগণ স্বৈরাচারী হয়ে ওঠে। একদলীয় ব্যবস্থায় জনগণের রাজনৈতিক শিক্ষার কোনো সুযোগ নেই বলে এ শাসন ব্যবস্থায় বিপ্লবের সম্ভাবনা থাকে। এ ব্যবস্থায় জনগণ শাসকগণের কোনো সমালোচনা করতে পারে না। ফলে জনগণের মনে ক্ষোভ দানা বাঁধতে থাকে, যা পরবর্তীতে বিপ্লবের সম্ভাবনা তৈরি করে। একদলীয় ব্যবস্থায় একাধিক রাজনৈতিক দল গঠনের সুযোগ নেই। ফলে সংখ্যালঘুদের স্বার্থ অবহেলিত হয়। পরিশেষে বলা যায়, একদলীয় ব্যবস্থার উপরোক্ত ভুল-ত্রুটিই এ ব্যবস্থাকে অকার্যকর করে তুলছে। তবে এই ভুল-ত্রুটি সংশোধনের মাধ্যমেই এ ব্যবস্থাকে কার্যকর করা সম্ভব।"
        }
      ]
    },
    {
      "number": "8",
      "uddipok": "১৯৭১ সালের ৭ মার্চ, জাতির পিতা বঙ্গবন্ধু শেখ মুজিবুর রহমান এক ঐতিহাসিক ভাষণ দিলেন। তার ভাষণ স্বাধীনতা অর্জনে মন্ত্রের মতো কাজ করেছিল। এ ভাষণে অনুপ্রাণিত হয়ে জনগণ বহুল আকাঙ্ক্ষিত স্বাধীনতাকে ছিনিয়ে আনে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "সরকারের অঙ্গ তিনটি।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে আলোচিত মহান নেতা অর্থাৎ বঙ্গবন্ধু শেখ মুজিবুর রহমানের মধ্যে সম্মোহনী নেতৃত্ব বিদ্যমান ছিল। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে 'সম্মোহনী বা জাদুকরী নেতৃত্ব' বলা হয়। 'সম্মোহন' শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্স ওয়েবার সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আবদুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, বাংলাদেশের একজন মহান নেতা তাঁর বলিষ্ঠ নেতৃত্বের মাধ্যমে দেশকে স্বাধীন করেছেন। যাকে বাংলাদেশের জনগণ 'বঙ্গবন্ধু' উপাধিতে ভূষিত করে। উদ্দীপকে আরও বলা হয়েছে, স্বাধীন বাংলাদেশ প্রতিষ্ঠায় তাঁর অনবদ্য অবদানের জন্য বাঙালি জাতি তাকে শ্রদ্ধার সাথে স্মরণ করে। উদ্দীপকের এসব তথ্য জাতির পিতা বঙ্গবন্ধু শেখ মুজিবুর রহমানকে নির্দেশ করে যিনি সম্মোহনী নেতৃত্বের অধিকারী ছিলেন।"
        },
        {
          "label": "ঘ",
          "question": "",
          "explanation": "নিম্নের অনুরূপঃ জাতীয় ঐক্য ও সংহতি প্রতিষ্ঠায় বঙ্গবন্ধু শেখ মুজিবুর রহমানের ৭ মার্চের ভাষণের গুরুত্ব ও তাৎপর্য অপরিসীম। জাতীয় ঐক্য ও সংহতি বলতে বোঝায় কোনো একটি জাতির মধ্যে ভাষা- সাহিত্য, শিল্প-সংস্কৃতি, ইতিহাস-ঐতিহ্য, চিন্তা-চেতনা ও ভাবগত মিলবন্ধনে আবদ্ধ হওয়া। আর এই ঐক্যসূত্রে আবদ্ধ হওয়ার ক্ষেত্রে নেতৃত্বের ভূমিকা অনস্বীকার্য। বঙ্গবন্ধু শেখ মুজিবুর রহমান একজন সম্মোহনী নেতৃত্বের অধিকারী বাঙালি জাতির অবিসংবাদিত নেতা। বাঙালি জাতিকে পরাধীনতার শৃঙ্খল থেকে মুক্ত করতে ১৯৭১ সালে ৭ মার্চ তাঁর প্রদত্ত ভাষণ ছিল অত্যন্ত তাৎপর্যপূর্ণ। বাঙালি জাতির এক সংকটময় পরিস্থিতিতে বঙ্গবন্ধু ৭ মার্চের ভাষণ প্রদান করেন। এ ভাষণে তিনি বাঙালিকে মুক্তিযুদ্ধের জন্য প্রস্তুত হওয়ার আহ্বান জানান। ভাষণে তিনি পাকিস্তানি শাসকদের শোষণ, বঞ্চনা ও নিপীড়নের প্রসঙ্গ তুলে ধরে দুঃশাসন ও পরাধীনতার বেড়াজাল ছিন্ন করতে বাঙালি জাতিকে ঐক্যবদ্ধ হওয়ার আহ্বান করেন। মূলত এ ভাষণেই বঙ্গবন্ধু প্রতিরোধ সংগ্রাম, যুদ্ধের কলা-কৌশল ও শত্রু মোকাবিলার উপায় সম্পর্কে দিকনির্দেশনা দেন। বঙ্গবন্ধুর এ ভাষণে সাড়া দিয়ে বাঙালি জাতি ঐক্যবদ্ধ হয় এবং মুক্তিযুদ্ধে ঝাঁপিয়ে পড়ে। দীর্ঘ নয় মাস যুদ্ধ করে বাংলাদেশকে শত্রুমুক্ত করে। পরিশেষে বলা যায়, বঙ্গবন্ধু শেখ মুজিবুর রহমানের ৭ মার্চের ভাষণ বাঙালির ইতিহাসে এক যুগান্তকারী অধ্যায়। এই ভাষণ বাঙালি জাতিকে মন্ত্রমুগ্ধ করে স্বাধীনতার পক্ষে ঐক্যবদ্ধ করেছিল, যার ফলস্বরূপ আমরা পেয়েছি স্বাধীন বাংলাদেশ।"
        }
      ]
    },
    {
      "number": "9",
      "uddipok": "ক-রাষ্ট্র খ-রাষ্ট্র কেন্দ্রীয় ও প্রাদেশিক সরকার বিদ্যমান একটি কেন্দ্র থেকে রাষ্ট্র পরিচালিত হয় প্রত্যেক প্রদেশ স্বায়ত্তশাসিত স্থানীয় শাসন বিদ্যমান দেশ রক্ষা ও পররাষ্ট্র কেন্দ্রের কাজ স্থানীয় শাসকগণ কেন্দ্রের নিকট দায়বদ্ধ সাংবিধানিকভাবে দায়িত্ব বণ্টন সমগ্র দেশে একই নীতি",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "বাংলাদেশের সর্বোচ্চ আদালতের নাম সুপ্রিম কোর্ট।"
        },
        {
          "label": "খ",
          "question": "",
          "explanation": "কোনো দেশের আইনসভা যখন দুটি কক্ষ বা পরিষদ নিয়ে গঠিত হয় তখন তাকে দ্বি-কক্ষবিশিষ্ট আইনসভা বলা হয়। দ্বিকক্ষবিশিষ্ট আইনসভা নিম্নকক্ষ ও উচ্চকক্ষের সমন্বয়ে গঠিত হয়। এ ধরনের আইনসভার প্রথম কক্ষকে নিম্নকক্ষ (Lower House) এবং দ্বিতীয় কক্ষকে উচ্চকক্ষ (Upper House) বলে। সাধারণত যুক্তরাষ্ট্রীয় সরকারব্যবস্থায় দ্বি-কক্ষবিশিষ্ট আইনসভা বেশি দেখা যায়। দ্বি- কক্ষবিশিষ্ট আইনসভা সর্বজনীন ভোটাধিকার, আংশিক মনোনয়ন কিংবা উত্তরাধিকার সূত্রে গঠিত হয়। ভারত, পাকিস্তান, যুক্তরাষ্ট্র, যুক্তরাজ্য ইত্যাদি দেশের আইনসভা দ্বি-কক্ষবিশিষ্ট।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক' রাষ্ট্রে যুক্তরাষ্ট্রীয় পদ্ধতির সরকার ব্যবস্থা বিদ্যমান। কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। এ পদ্ধতিতে কেন্দ্রীয় ও প্রাদেশিক সরকার নিজ নিজ ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। উদ্দীপকে 'ক' রাষ্ট্রের শাসনব্যবস্থার ক্ষেত্রেও দেখা যায়, কেন্দ্রীয় ও প্রাদেশিক সরকার বিদ্যমান, প্রত্যেক প্রদেশ স্বায়ত্তশাসিত, দেশ রক্ষা ও পররাষ্ট্র কেন্দ্রের কাজ, সাংবিধানিকভাবে দায়িত্ব বণ্টন। অর্থাৎ 'ক' রাষ্ট্রে যুক্তরাষ্ট্রীয় পদ্ধতির সরকার ব্যবস্থা প্রচলিত রয়েছে। যুক্তরাষ্ট্রীয় সরকারে দ্বৈত প্রশাসন ব্যবস্থা স্বীকৃত হওয়ায় 'কেন্দ্রীয় ও আঞ্চলিক' এই দুই ধরনের সরকারের মাধ্যমে রাষ্ট্র পরিচালিত হয়। মুদ্রা, বৈদেশিক সম্পর্ক, দেশরক্ষা প্রভৃতি জাতীয় গুরুত্বপূর্ণ বিষয়গুলো কেন্দ্রীয় সরকারের হাতে এবং অন্যান্য বিষয়গুলো প্রাদেশিক সরকারের হাতে অর্পণ করা হয়। সাংবিধানিকভাবে প্রাদেশিক সরকারের আইন প্রণয়ন ও আইনসভা পরিচালনার ক্ষমতা থাকলেও তাদের হাতে কোনো সার্বভৌম ক্ষমতা থাকে না। যুক্তরাষ্ট্রীয় সরকারের দ্বি-কক্ষবিশিষ্ট আইনসভা থাকে। প্রথম কক্ষ রাষ্ট্রের জনগণের এবং দ্বিতীয় কক্ষটি আঞ্চলিক বা প্রাদেশিক সরকারসমূহের প্রতিনিধিত্ব করে। এছাড়া দ্বি-নাগরিকত্ব, লিখিত ও দুষ্পরিবর্তনীয় সংবিধান, বিচার বিভাগের প্রাধান্য প্রভৃতি যুক্তরাষ্ট্রীয় সরকারের উল্লেখযোগ্য বৈশিষ্ট্য।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে উল্লিখিত 'ক' রাষ্ট্রে এককেন্দ্রিক এবং 'খ' রাষ্ট্রে যুক্তরাষ্ট্রীয় সরকার ব্যবস্থা বিদ্যমান। এই দুই ব্যবস্থার মধ্যে আমি যুক্তরাষ্ট্রীয় ব্যবস্থাকে উত্তম বলে মনে করি। যুক্তরাষ্ট্রীয় সরকারের একটি প্রধান গুণ হলো দেশের শাসনব্যবস্থায় ক্ষমতার বিকেন্দ্রীকরণ নীতি অনুসরণ। যুক্তরাষ্ট্রীয় ব্যবস্থায় কেন্দ্র ও অঙ্গরাজ্যগুলোর সরকারের মধ্যে সুনির্দিষ্টভাবে ক্ষমতা বণ্টিত হওয়ায় কোনো সরকারের কাছে ক্ষমতা কেন্দ্রীভূত হয় না। যুক্তরাষ্ট্রীয় শাসনব্যবস্থায় একদিকে যেমন অঙ্গরাজ্যের সরকারগুলো গড়ে ওঠে, অন্যদিকে তেমনি বৈচিত্র্যের মধ্যে ঐক্য ও জাতীয়তাবোধ নিয়ে গড়ে ওঠে জাতীয় সরকার। যুক্তরাষ্ট্রীয় শাসনব্যবস্থার আরেকটি গুণ হলো রাজ্য সরকারগুলো আঞ্চলিক সমস্যা সম্পর্কে ওয়াকিবহাল থাকায় সেগুলোর দ্রুত এবং কার্যকর সমাধান সম্ভব হয়। এভাবে আঞ্চলিক স্বার্থ ও স্বাতন্ত্র্য বজায় থাকায় বিচ্ছিন্নতাবাদ জন্ম নিতে পারে না। এছাড়াও যুক্তরাষ্ট্রীয় শাসনব্যবস্থায় ক্ষমতা বিকেন্দ্রীকরণ নীতি বাস্তবায়িত করা যায় বলে দেশের বিভিন্ন অঞ্চল থেকে শাসনকাজে অধিকসংখ্যক জনগণের প্রতিনিধিত্বমূলক অংশগ্রহণ সম্ভব হয়। তাছাড়া যুক্তরাষ্ট্রীয় ব্যবস্থায় সমগ্র দেশের প্রশাসন কেন্দ্র ও অঙ্গরাজ্যগুলো জনপ্রতিনিধিদের হাতে থাকে বলে আমলাতান্ত্রিক কর্তৃত্ব হ্রাস পায়। উল্লিখিত বৈশিষ্ট্য বা সুবিধার কারণেই আমি যুক্তরাষ্ট্রীয় অর্থাৎ 'খ' রাষ্ট্রের শাসনব্যবস্থাকে উত্তম বলে মনে করি।"
        }
      ]
    },
    {
      "number": "10",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "‘সার্বভৌম শাসকের আদেশই আইন’–উক্তিটি জন অস্টিনের।"
        },
        {
          "label": "খ",
          "question": "",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে বর্ণিত জনাব আশিক সরকারের যে বিভাগে কর্মরত তা হলো আইন বিভাগ। সরকারের তিনটি বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা প্রয়োজনে সংবিধান সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উদ্দীপকে বলা হয়েছে, জনাব আশিক সরকারের এমন একটি পরিষদের নির্বাচিত সদস্য, যেখানে রাষ্ট্রের নীতিমালাসমূহ তৈরি করা হয় এবং অপ্রয়োজনীয় আইনসমূহ বাতিল করা হয়। রাষ্ট্রের বার্ষিক আয়-ব্যয়ের বিবরণী পাস করা হয়। বাস্তবে গণতান্ত্রিক সরকার উক্ত পরিষদের নিকট তাদের কাজের জন্য দায়বদ্ধ। জনাব আশিকের বিভাগের কার্যক্রম সংসদীয় সরকারের আইন বিভাগকে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ আইনের শাসন প্রতিষ্ঠা ও নাগরিক অধিকার সংরক্ষণে উক্ত বিভাগের অর্থাৎ বিচার বিভাগের গুরুত্ব অপরিসীম। আইনের শাসনের অর্থ হলো আইনের প্রাধান্য স্বীকার করা এবং আইনানুযায়ী শাসন করা। এ অনুযায়ী আইনের দৃষ্টিতে সকলে সমান এবং সকলের জন্য একই প্রকার আইন প্রযোজ্য। আইনের শাসনকে বলা যায় নাগরিক স্বাধীনতার রক্ষাকবচ। আইনের শাসন প্রতিষ্ঠায় সবচেয়ে গুরুত্বপূর্ণ ভূমিকা রাখতে পারে বিচার বিভাগ। নাগরিক অধিকার সংরক্ষণেও বিচার বিভাগের গুরুত্বপূর্ণ ভূমিকা রয়েছে। বিচার বিভাগ রাষ্ট্রের প্রচলিত আইন অনুসারে বিচার কার্যক্রম পরিচালনা করে। রাষ্ট্রীয় আইনের বৈশিষ্ট্য হলো এটি সকল নাগরিকের জন্য সমভাবে প্রযোজ্য হয়। তাই \"আইনের দৃষ্টিতে সকলে সমান\" এই বিষয়টি বিচার বিভাগের কাজে বাস্তব রূপ লাভ করে। বিচারকার্য পরিচালনা করতে গিয়ে বিচারকমণ্ডলী অনেক সময় প্রচলিত আইনকে যথেষ্ট স্পষ্ট মনে করেন না। তাই তারা আইনের ব্যাখ্যার মাধ্যমে নতুন আইন সৃষ্টি করেন এবং আইনের শাসনকে সুনিশ্চিত করেন। বিচার বিভাগ নাগরিকের মৌলিক অধিকার সংরক্ষণ করে থাকে। কোনো নাগরিকের মৌলিক অধিকার লঙ্ঘিত হলে তিনি বিচার বিভাগের দ্বারস্থ হতে এবং রিট আবেদন করতে পারেন। কোনো নাগরিক যদি নিম্ন আদালতের রায়ে সন্তুষ্ট না হন তবে তিনি উচ্চ আদালতে আপিল করতে পারেন। তাছাড়া বিচার বিভাগ সুয়োমোটো বুল জারি করে নাগরিকের অধিকার রক্ষায় ভূমিকা রাখে। বিচার বিভাগের এসব কাজ আইনের শাসন রক্ষায় অপরিহার্য ভূমিকা রাখে। উল্লিখিত আলোচনার ভিত্তিতে বলা যায়, মূলত বিচার বিভাগের কাজের মধ্য দিয়েই রাষ্ট্রে আইনের শাসন ও নাগরিক অধিকার সুরক্ষিত হয়। তাই বলা যায়, আইনের শাসন প্রতিষ্ঠা ও নাগরিক অধিকার সংরক্ষণে বিচার বিভাগের গুরুত্ব অপরিসীম।"
        }
      ]
    },
    {
      "number": "11",
      "uddipok": "'ক' একটি সংগঠিত জাতি। তাদের মধ্যে জাতীয়তার বেশিরভাগ উপাদানের মিল রয়েছে। তারা স্বাধীনতার পর চার দশকের বেশি সময় অতিক্রম করেছে কিন্তু উন্নতির কাঙ্ক্ষিত লক্ষ্যে পৌছাতে পারেনি। সুশীল সমাজ লাগামহীন দুর্নীতি ও দেশপ্রেমহীনতাকেই এর জন্য দায়ী করেছেন। এ জাতির বেশিরভাগ জনগোষ্ঠীই ব্যক্তিগত স্বার্থ অন্বেষণে ব্যস্ত। ফলে এখনো বৃহৎ জনগোষ্ঠী দারিদ্র্য ও নিরক্ষরতায় নিমজ্জিত।",
      "tag": "ACC 24",
      "sub_questions": [
        {
          "label": "ক",
          "question": "গ্রিক শব্দ 'Demos' অর্থ কী?",
          "explanation": "গ্রিক শব্দ 'Demos' অর্থ জনগণ।"
        },
        {
          "label": "খ",
          "question": "",
          "explanation": "সামাজিক, রাজনৈতিক ও অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য মানুষ আইন মান্য করে থাকে। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হক্স, জেরেমি বেন্থাম, জন অস্টিন প্রমুখ বলেন, মানুষ আইন মেনে চলে শাস্তির ভয়ে। কেননা আইন ভঙ্গ করলে শাস্তি পেতে হয়। তাই ব্যক্তি ও সমাজ জীবনকে সুন্দর ও সুশৃঙ্খল করে গড়ে তুলতে মানুষের আইন মেনে চলা উচিত।"
        },
        {
          "label": "গ",
          "question": "",
          "explanation": "উদ্দীপকের আলোকে বলা যায়, দেশপ্রেম ও জাতীয়তার সম্পর্ক অত্যন্ত গভীর। দেশপ্রেম ও জাতীয়তা এক গভীর বন্ধনে আবদ্ধ। জাতীয়তাবোধ থেকেই দেশপ্রেমের উন্মেষ ঘটে এবং তা ক্রমে বিকশিত হতে থাকে। জাতীয়তাবোধ একটা জাতিকে সংগঠিত করে। জাতীয়তাবোধে উদ্বুদ্ধ হয়ে যেকোনো একটা জাতি নিজেদের অন্য জাতি থেকে পৃথক মনে করে। এ মনোবাসনা থেকেই একটি জাতির মধ্যে রাজনৈতিক চেতনার উদ্ভব ঘটে। ফলে তারা সুসংগঠিত হয়। জাতীয়তাবোধ জন্মভূমির প্রতি ব্যক্তির ভালোবাসাকে গভীর করে। এ জাতীয় চেতনা যখন সর্বোচ্চ সীমায় পৌঁছে তখন মানুষ স্বাধীনতার জন্য জীবন দিতেও কুণ্ঠিত হয় না। আর দেশের জন্য মানুষের এ আত্মত্যাগ স্বীকারের প্রবণতাই হলো দেশপ্রেম, যা জাতীয়তাবোধ থেকে সৃষ্টি হয়। উদ্দীপকে লক্ষ করা যায়, 'ক' একটি সংগঠিত জাতি। তাদের মধ্যে জাতীয়তার বেশির ভাগ উপাদানের মিল থাকায় তারা স্বাধীনতা অর্জনের মাধ্যমে জাতিতে পরিণত হয়। অর্থাৎ 'ক' জাতির মধ্যে জাতীয়তা থেকে দেশপ্রেম জাগ্রত হয় এবং এরই ভিত্তিতে তারা স্বাধীন জাতি হিসেবে আত্মপ্রকাশ করে। তাই উদ্দীপকের আলোকে বলা যায়, দেশপ্রেম ও জাতীয়তার সম্পর্ক অত্যন্ত গভীর।"
        },
        {
          "label": "ঘ",
          "question": "",
          "explanation": "উদ্দীপকে সুশীল সমাজের বক্তব্যকে আমি যথার্থ বলে মনে করি। উদ্দীপকে বলা হয়েছে, 'ক' জাতি স্বাধীনতার পর চার দশকের বেশি সময় অতিক্রম করেও উন্নতির কাঙ্ক্ষিত লক্ষ্যে পৌঁছাতে পারেনি। এ জাতির বেশিরভাগ জনগোষ্ঠীই ব্যক্তিগত স্বার্থ অন্বেষণে ব্যস্ত। ফলে এখনও বৃহৎ জনগোষ্ঠী দরিদ্রতা ও নিরক্ষরতায় নিমজ্জিত। দেশের সুশীল সমাজ লাগামহীন দুর্নীতি ও দেশপ্রেমহীনতাকে এজন্য দায়ী করেছেন। সুশীল সমাজের এ বক্তব্যকে আমি সমর্থন করি। দেশ ও জাতির উন্নতির ক্ষেত্রে একটি বড় বাধা হলো দুর্নীতি। ব্যক্তিগত স্বার্থ হাসিলের উদ্দেশ্যে অর্পিত ক্ষমতার অপব্যবহারই দুর্নীতি। দুর্নীতি ন্যায্যতা, মানবাধিকার, সাম্য, স্বচ্ছতা ইত্যাদির পরিপন্থি বলে এটি নিয়ন্ত্রণ করা না গেলে দেশের উন্নয়ন সম্ভব নয়। আর একটি দেশের উন্নয়নের মূল চাবিকাঠি হলো দেশপ্রেম। মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। এটি নাগরিকের এক পবিত্র অনুভূতি। দেশপ্রেম জাতীয় উন্নতিকে ত্বরান্বিত করে। দেশপ্রেমের কারণেই মানুষ দেশের উন্নয়নে, দেশরক্ষায়, দেশের প্রয়োজনে সবসময় সর্বোচ্চ ত্যাগ স্বীকার করতে প্রস্তুত থাকে। আর দেশপ্রেমের অভাবে মানুষ ব্যক্তিস্বার্থকে বড় করে দেখে। দুর্নীতিসহ নানাবিধ নেতিবাচক কর্মকাণ্ডে লিপ্ত হয়। ফলে দেশের উন্নয়ন চরমভাবে বাধাগ্রস্ত হয়। যেমনটি উদ্দীপকেও লক্ষ করা যায়। উপরের আলোচনা থেকে এটি সুস্পষ্টভাবে প্রতীয়মান হয় যে, 'ক' জাতির অনুন্নতির কারণ হিসেবে সুশীল সমাজ যে লাগামহীন দুর্নীতি ও দেশপ্রেমহীনতাকে দায়ী করেছেন, তা যথার্থ।"
        }
      ]
    }
  ]
}