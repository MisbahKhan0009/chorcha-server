{
  "title": "আইডিয়াল কলেজ, মতিঝিল ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জহির বিশ্ববিদ্যালয়ের ছাত্র রাজনীতির সাথে জড়িত। সে তার রাজনৈতিক কর্মকাণ্ডে প্রায়ই বিশ্ব নেতৃত্বের উদাহরণ প্রয়োগ করে বক্তৃতা প্রদান করেন থাকে। তার এক বক্তৃতায় মালয়েশিয়ার জনপ্রিয় নেতা ড. মাহাথির মোহাম্মাদের কিছু কর্মকাণ্ডের দৃষ্টান্ত উপস্থাপন করা হয়। জহির বলেন, এ নেতা তার দেশের আইন বিভাগ, শাসন বিভাগ এবং বিচার বিভাগের মধ্যে স্বচ্ছতা, জবাবদিহিতা এবং অংশগ্রহণ নিশ্চিত করেন। সম্পদের সুষ্ঠু ব্যবহার করে জনগণকে অধিক সুযোগ-সুবিধা প্রদান করেছিলেন। এ কারণে তিনি প্রায় ২২ বছর দেশটির জনপ্রিয় নেতা হিসেবে জনমনে জায়গা করে নিয়েছেন।",
      "tag": "ISCM 23",
      "sub_questions": [
        {
          "label": "ক",
          "question": "UNDP-এর পূর্ণরূপ কী?",
          "explanation": "UNDP-এর পূর্ণরূপ হলো- United Nations Development Programme."
        },
        {
          "label": "খ",
          "question": "পৌরনীতিকে নাগরিকতা বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন ক্রিয়াকলাপ নিয়ে পৌরনীতি অনুশীলন চালিয়ে যায়। নাগরিকের অতীত, বর্তমান ও ভবিষ্যৎ জীবনের। সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতির বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "ড. মাহাথির মোহাম্মাদের কার্যক্রমে পাঠ্যপুস্তকের যে ধারণার প্রতিচ্ছবি প্রকাশিত হয়েছে তার ব্যাখ্যা করো।",
          "explanation": "ড. মাহাথির মোহাম্মদের কার্যক্রমে পাঠ্যপুস্তকের 'সুশাসন' বিষয়টির প্রতিচ্ছবি প্রকাশিত হয়েছে। সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন। সরকারের স্বচ্ছতা ও জবাবদিহিতা সুশাসনের অন্যতম গুরুত্বপূর্ণ বৈশিষ্ট্য। প্রশাসনিক স্বচ্ছতা ও জবাবদিহিতা রাষ্ট্রে দুর্নীতির আশঙ্কা কমায় এবং সুষম উন্নয়ন নিশ্চিত করে। দুর্নীতিমুক্ত সমাজ ব্যবস্থায় ধনী-গরিবের আয়ের বৈষম্য হ্রাস পায়, সুবিধাবঞ্চিত জনগোষ্ঠী উন্নয়নের মূল স্রোত ধারায় সবাই যুক্ত হয়। শাসনকার্যে জনগণের অংশ গ্রহণ নিশ্চিত হলে তাঁদের সমাজ ও রাষ্ট্রচিন্তা বৃদ্ধি পায়। ফলে জনগণ দেশকে আপন ভাবতে শেখে, ভালোবাসতে শেখে। উদ্দীপকের ড. মাহাথির মোহাম্মাদের কার্যক্রমে সরকারের স্বচ্ছতা ও জবাবদিহিতা নিশ্চিত করে এবং সরকারে জনগণের অংশগ্রহণের অংশগ্রহণের মধ্যদিয়ে সম্পদের সুষম বণ্টন করা হয়েছে। ফলে জনগণ অধিক সুযোগ সুবিধা পেয়েছে। এগুলো সবই সুশাসনের অতি গুরুত্বপূর্ণ বৈশিষ্ট্য। তাই বলা যায় ড. মাহাথির মোহাম্মদের কার্যক্রমে সুশাসনের প্রতিচ্ছবি প্রকাশিত হয়েছে।"
        },
        {
          "label": "ঘ",
          "question": "তুমি কি মনে কর সুশাসন ড. মাহাথির মোহাম্মাদের কার্যক্রমে পুরোপুরি নিহিত? উত্তরের স্বপক্ষে যুক্তি দাও।",
          "explanation": "আমি মনে করি ড. মাহাথির মোহাম্মাদের কার্যক্রমে পুরাপুরি সুশাসন নিহিত নেই। সুশাসনের অন্যতম প্রধান বৈশিষ্ট্য হলো আইনের শাসন। উদ্দীপকে এই বৈশিষ্ট্যটি অনুপস্থিত। আইনের শাসন প্রতিষ্ঠা না পেলে জনগণের মৌলিক অধিকার সুরক্ষিত হয় না। ক্ষমতাসীনরা দুর্বলকে গ্রাস করার চেষ্টা করে। এছাড়া উদ্দীপকে ড. মাহাথির মোহাম্মদের কার্যক্রমে সুশাসনের আরো অনেক বৈশিষ্ট্য উল্লেখ করা হয় নাই। যেমন- সরকারের সংবেদনশীলতা, সরকারের বৈধতা, স্বাধীন বিচার বিভাগ, গণমাধ্যমের স্বাধীনতা ইত্যাদি। রাজনৈতিক স্থিতিশীলতা, মৌলিক অধিকার সংরক্ষণ, ক্ষমতা বিকেন্দ্রীকরণ, সাম্য প্রভৃতি সুশাসনের অন্যতম বৈশিষ্ট্য হিসেবে বিবেচিত। উপরের আলোচনা থেকে বলা যায় যে, ড. মাহাথির মোহাম্মাদের কার্যক্রমে সুশাসন নিহিত আছে এ কথা সত্য তবে পুরোপুরি নয়।"
        }
      ]
    },
    {
      "number": "2",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "পৌরনীতি কাকে বলে?",
          "explanation": "পৌরনীতি হচ্ছে এমন একটি শাস্ত্র যা নাগরিক হিসেবে মানুষের অধিকার ও কর্তব্য এবং নাগরিকের সাথে সংশ্লিষ্ট অন্যান্য বিষয় নিয়ে আলোচনা করে।"
        },
        {
          "label": "খ",
          "question": "সুশাসন বলতে কী বোঝ?",
          "explanation": "সুশাসন বলতে অংশগ্রহণমূলক, স্বচ্ছ ও জবাবদিহিতাসম্পন্ন শাসন ব্যবস্থাকে বোঝায়। 'শাসন শব্দটির সাথে 'সু' প্রত্যয় যোগ হয়ে সুশাসন শব্দটির উদ্ভব ঘটেছে। এটি বিশ্বব্যাংকের উদ্ভাবিত একটি ধারণা। সুশাসন অর্থ হচ্ছে নির্ভুল, দক্ষ ও কার্যকর শাসন। বিশ্বব্যাংকের মতে সুশাসন চারটি প্রধান স্তম্ভের ওপর নির্ভরশীল। যথা- ১. দায়িত্বশীলতা, ২. স্বচ্ছতা, ৩. আইনি কাঠামো ও ৪. অংশগ্রহণ। ম্যাক করনি (Mac corney) সুশাসনের সংজ্ঞায় বলেন, সুশাসন হচ্ছে রাষ্ট্রের সাথে সুশীল সমাজের, সরকারের সাথে শাসিত জনগণের ও শাসকের সাথে শাসিতের সম্পর্ক।"
        },
        {
          "label": "গ",
          "question": "উদ্দীপকের (?) চিহ্নিত স্থানের ধারণা ব্যাখ্যা করো।",
          "explanation": "উদ্দীপকের (?) চিহ্নিত স্থানের বিষয়টি হলো পৌরনীতি ও সুশাসন। পৌরনীতির ইংরেজি প্রতিশব্দ 'Civics' শব্দটি দুটি ল্যাটিন শব্দ 'Civis' এবং 'Civitas' শব্দ থেকে এসেছে। 'Civis' শব্দের অর্থ নাগরিক এবং 'Civitas' শব্দের অর্থ 'নগররাষ্ট্র'। সুতরাং শব্দগত অর্থে পৌরনীতির অর্থ নগররাষ্ট্রে বসবাসরত নাগরিকদের আচরণ ও কার্যাবলি সংক্রান্ত বিজ্ঞান। কিন্তু আধুনিক জাতিরাষ্ট্রে পৌরনীতিকে শুধু শব্দগত অর্থে আলোচনা করা হয় না। আধুনিক ধারণায় পৌরনীতিকে সুশাসনের সাথে সম্পৃক্ত করে একে নাগরিকতা বিষয়ক বিজ্ঞান বলা হয় যা নাগরিকতার সাথে জড়িত সকল বিষয় নিয়ে আলোচনা করে। নাগরিকের অতীত, বর্তমান ও ভবিষ্যৎ দিক, অধিকার-কর্তব্য প্রভৃতি বিষয় পৌরনীতি ও সুশাসনের আলোচ্য বিষয়। এছাড়া নাগরিকের স্থানীয়, জাতীয় ও আন্তর্জাতিক রূপ, রাষ্ট্র, রাষ্ট্রের উৎপত্তি, বিকাশ, বিশ্বমানবতা প্রভৃতি বিষয় নিয়েও পৌরনীতি ও সুশাসন আলোচনা করে। উদ্দীপকে (?) চিহ্নিত স্থানের বিষয়টির সাথে সম্পর্কিত বিষয়গুলো হলো নাগরিক, নগররাষ্ট্র, নাগরিকের অতীত, বর্তমান ও ভবিষ্যৎ দিক, অধিকার, কর্তব্য, নাগরিকের স্থানীয়, জাতীয় ও আন্তর্জাতিক রূপ এবং রাষ্ট্র ও বিশ্বমানবতা। এসবই পৌরনীতি ও সুশাসনের আলোচ্য বিষয়। তাই বলা যায়, উদ্দীপকে (?) চিহ্নিত স্থানের বিষয়টি হলো পৌরনীতি ও সুশাসন।"
        },
        {
          "label": "ঘ",
          "question": "\"সুনাগরিক হওয়ার জন্য (?) চিহ্নিত বিষয়টির পরিধি সম্পর্কে ধারণা লাভ করা জরুরি\"-মতামত দাও।",
          "explanation": "সুনাগরিক হওয়ার জন্য পৌরনীতি ও সুশাসন বিষয়টির পরিধি সম্পর্কে ধারণা লাভ করা জরুরি- কথাটির সাথে আমি একমত। পৌরনীতি ও সুশাসন নাগরিকতা বিষয়ক বিজ্ঞান। তাই একজন নাগরিকের সুনাগরিক হিসেবে গড়ে উঠতে পৌরনীতি ও সুশাসন অধ্যয়ন ও অনুশীলনের গুরুত্ব অপরিসীম। রাষ্ট্রের সব নাগরিকই সুনাগরিক নয়। বুদ্ধি, বিবেক ও আত্মসংযম এই তিনটি গুণসম্পন্ন ব্যক্তিকে সুনাগরিক হিসেবে আখ্যায়িত করা হয়। বুদ্ধিমান নাগরিকরা নিজ পরিবার, সমাজ ও রাষ্ট্রের বহুমুখী সমস্যা চিহ্নিত করে সমাধানের ক্ষেত্রে সঠিক ও কার্যকর সিদ্ধান্ত নিতে পারে। বিবেকবোধসম্পন্ন ব্যক্তি ন্যায়-অন্যায়, সৎ-অসৎ, ভালো-মন্দ অনুধাবন করতে পারে এবং অন্যায় ও অসৎ কর্মকাণ্ড থেকে নিজেকে বিরত রাখে। এছাড়া রাষ্ট্র প্রদত্ত অধিকার ভোগ করার পাশাপাশি রাষ্ট্রের প্রতি তার দায়িত্ব ও কর্তব্য পালন করে থাকে। আত্মসংযমী ব্যক্তি নিজেকে সকল প্রকার লোভ-লালসার ঊর্ধ্বে রেখে সততা ও নিষ্ঠার সাথে নিজের দায়িত্ব-কর্তব্য পালন করে। পৌরনীতি ও সুশাসন নাগরিকতার অর্থ ও প্রকৃতি, নাগরিকতা অর্জন ও বিলোপ, সুনাগরিকতা, সুনাগরিকতা অর্জনের প্রতিবন্ধকতা ও দূরীকরণের উপায়, নাগরিকের অধিকার ও কর্তব্য ইত্যাদি সম্পর্কে আলোচনা করে। এছাড়া নাগরিকের স্থানীয়, জাতীয় ও আন্তর্জাতিক প্রতিষ্ঠানসমূহের আলোচনাও পৌরনীতি ও সুশাসনের পরিধির অন্তর্ভুক্ত। পৌরনীতি ও সুশাসন বিভিন্ন রাজনৈতিক প্রতিষ্ঠান যেমন- রাষ্ট্র, সরকার, নির্বাচন, রাজনৈতিক দল, জনমত প্রভৃতি নিয়েও আলোচনা করে। এসব বিষয়ের জ্ঞান নাগরিককে সুনাগরিক হিসেবে সামাজিক, জাতীয় ও আন্তর্জাতিক ক্ষেত্রে সঠিক ভূমিকা পালনে সক্ষম করে তোলে। পরিশেষে বলা যায়, সুনাগরিক হওয়ার জন্য পৌরনীতি ও সুশাসন পাঠের কোনো বিকল্প নেই। কেননা সুনাগরিকতার শিক্ষা পৌরনীতি ও সুশাসন বিষয় অধ্যয়ন থেকেই পাওয়া যায়। তাই একথা সত্য যে, সুনাগরিক হওয়ার জন্য পৌরনীতি ও সুশাসন বিষয়টির পরিধি সম্পর্কে ধারণা লাভ করা জরুরি।"
        }
      ]
    },
    {
      "number": "3",
      "uddipok": "ড. নাদিম পেশায় একজন আইনজীবী। তিনি মনে করেন কেবল আইনই স্বাধীনতা নিশ্চিত করতে পারে না। মানুষ বিবেকবোধ, ন্যায়নীতি, উচিত-অনুচিতের দ্বারাও পরিচালিত হয়। সেগুলো আইন থেকে পৃথক। তিনি বিশ্বাস করেন সমাজে যদি বৈষম্য বিরাজ করে তাহলে স্বাধীনতা কখনও ফলপ্রসু হয় না। তাই ড. নাদিম স্বাধীনতাকে ফলপ্রসু করতে অর্থনৈতিক সাম্যের উপর গুরুত্ব আরোপ করেছেন।",
      "tag": "ISCM 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "মূল্যবোধ হলো এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে।"
        },
        {
          "label": "খ",
          "question": "\"সাম্য ব্যতীত স্বাধীনতা অর্থহীন।\"- কেন?",
          "explanation": "সাম্য ও স্বাধীনতার সম্পর্ক অত্যন্ত গভীর। সমাজে ও রাষ্ট্রে সাম্য প্রতিষ্ঠিত না হলে প্রকৃত স্বাধীনতা ভোগ করা যায় না। সাম্যের মূল চেতনা হলো সকল মানুষ সমান। সাম্য স্বাধীনতাকে অর্থবহ করে তোলে। গণতান্ত্রিক শাসন ব‍্যবস্থার ভিত্তি হলো সাম্য। অন্যদিকে গণতন্ত্রের উৎস সাম্য সমঅধিকার নিশ্চিত করার মাধ্যমে মানুষে মানুষে বৈষম্য কমিয়ে এক ধরনের মৈত্রীর বন্ধনে আবদ্ধ করে। তাই সাম্য ব্যতীত স্বাধীনতা অর্থহীন।"
        },
        {
          "label": "গ",
          "question": "ড. নাদিম বিবেকবোধ, ন্যায়নীতিকে আইন থেকে পৃথক বলেছেন কেন? ব্যাখ্যা করো।",
          "explanation": "ড. নাদিম বিবেকবোধ, ন্যায়নীতিকে আইন থেকে পৃথক করেছেন। তার এ পৃথকিকীরণ যথার্থ। আইন হলো রাষ্ট্র কর্তৃক স্বীকৃত এবং সমাজ কর্তৃক গৃহীত এমন কিছু বিধি-বিধান যা অবশ্যই পালনীয় এবং পালন না করলে শাস্তির ব্যবস্থা থাকে। অন্যদিকে বিবেকবোধ, ন্যায়নীতি মানুষের নৈতিক গুণাবলী। এটি মানুষের ন্যায়বোধ, সহমর্মিতা, ঔচিত্য ইত্যাদি থেকে উদ্ভূত। এসব ক্ষেত্রে শাস্তির বিধান থাকে না। তবে মানুষের স্বাধীনতা নিশ্চিত করতে এটির গুরুত্ব কম নয়। উপরের আলোচনা থেকে বলা যায়, ড. নাদিম মানুষের বিবেকবোধ, ন্যায়নীতিকে আইন থেকে আলাদা করেছেন- এটি যথার্থ।"
        },
        {
          "label": "ঘ",
          "question": "উদ্দীপকের শেষ লাইন ড. নাদিম এর মতামতের সাথে তুমি কি। একমত? তোমার উত্তরের সপক্ষে যুক্তি দাও।",
          "explanation": "উদ্দীপকের শৈষ লাইনে ড. নাদিম স্বাধীনতাকে ফলপ্রসু করতে অর্থনৈতিক সাম্যের উপর গুরুত্ব আরোপ করেছেন। তার এ চিন্তার সাথে আমি একমত। অন্যের কাজে কোনোরূপ হস্তক্ষেপ না করে নিজের কাজ সম্পাদন করার অধিকারকে স্বাধীনতা বলে। বস্তুত স্বাধীনতা হলো এমন একটি পরিবেশ যেখানে ব্যক্তি তার ব্যক্তিত্বের পরিপূর্ণ বিকাশ ঘটাতে পারে। অন্যদিকে অর্থনৈতিক সাম্যের মূল কথা হলো উৎপাদন ও বণ্টনের ক্ষেত্রে সকল প্রকার বৈষম্য দূর করে সমান সুযোগ সুবিধা প্রদান। অর্থনৈতিক সাম্য না থাকলে, সমাজে ধনি গরিবের সম্পদের বৈষম্য বৃদ্ধি পায়। এক শ্রেণির মানুষের মধ্যে সম্পদ পঞ্চিভূত হওয়ায় তারা ক্ষমতাধর হয়ে উঠে। দুর্বলের উপর সবলের অত্যাচার বেড়ে যায়। জনগণের মধ্যে ক্ষোভ-হতাশা বৃদ্ধি পায়। ফলে সে নিজেকে স্বাধীন ভাবতে পারে না। এরূপ বিরূপ স্বাধীন পরিবেশে সে মুক্তির পথ খোঁজে। উপরের আলোচনা থেকে ড. নাদিম-এর সাথে একমত হয়ে বলা যায় যে, স্বাধীনতা ফলপ্রসূ করতে অর্থনৈতিক সাম্যের গুরুত্ব অধিক।"
        }
      ]
    },
    {
      "number": "4",
      "uddipok": "'Z' দেশের সকল নাগরিক স্বাধীনতার চলাফেরা করতে পারে এবং নিজ নিজ ধর্ম পালন করতে পারে। এমনকি প্রত্যেকই তার নিজ নিজ সিদ্ধান্ত গ্রহণ করতে পারে। এতে রাষ্ট্র হস্তক্ষেপ করে না। 'X' দেশের মানুষ যোগ্যতা ও সমার্থ্য অনুযায়ী কর্মে নিযুক্ত হওয়ার অধিকার, বেকারও বৃদ্ধ বয়সে ভাতা পাবার অধিকার বিদ্যমান।",
      "tag": "ISCM 23",
      "sub_questions": [
        {
          "label": "ক",
          "question": "'Liberty' শব্দটি ল্যাটিন কোন শব্দ থেকে আসেছে?",
          "explanation": "'Liberty' শব্দটি ল্যাটিন 'Liber' থেকে এসেছে।"
        },
        {
          "label": "খ",
          "question": "সাংবিধানিক আইন বলতে কী বোঝ?",
          "explanation": "যে সমস্ত আইন সংবিধানে সুস্পষ্টভাবে উল্লেখ থাকে তাকে সাংবিধানিক আইন বলা হয়। সাংবিধানিক আইনের মাধ্যমে সরকারের ক্ষমতা এবং শাসক ও শাসিতের সম্পর্ক নির্ধারিত ও নিয়ন্ত্রিত হয়। এই আইনের চেতনার পরিপন্থি কোনো সাধারণ আইন প্রণয়ন করা হলে তা বাতিলের ব্যবস্থা তাকে। জনগণের মৌলিক অধিকার সাংবিধানিক আইনের মাধ্যমে প্রতিষ্ঠিত হয়। সাংবিধানিক আইন দেশের সর্বোচ্চ আইন।"
        },
        {
          "label": "গ",
          "question": "উদ্দীপকে 'Z' দেশের কোন ধরনের স্বাধীনতার প্রতিফলন ঘটেছে? ব্যাখ্যা করো।",
          "explanation": "উদ্দীপকে 'Z' দেশের জনগণের ব্যক্তিগত স্বাধীনতার প্রতিফলন ঘটেছে। যেসব সুযোগ-সুবিধা ব্যক্তির সুস্থ-সুন্দর জীবনযাপন ও ব্যক্তিত্ব বিকাশের জন্য অপরিহার্য তাই ব্যক্তিগত স্বাধীনতা। ব্যক্তিগত স্বাধীনতা বলতে ব্যক্তির একান্ত নিজস্ব স্বাধীনতাকে 'বোঝায়। এ স্বাধীনতা ব্যক্তিগত সুখ-স্বাচ্ছন্দ্যের জন্য ব্যক্তির বাহ্যিক কিছু আচরণের ওপর নিয়ন্ত্রিণবিহীনতা। ব্যক্তির ইচ্ছামত রাষ্ট্রীয় ভূখণ্ডে চলাফেরার অধিকার, নিজ নিজ ধর্ম পালনের অধিকার, সম্পত্তি ভোগের অধিকার, ব্যক্তিগত সিদ্ধান্ত গ্রহণের অধিকার প্রভৃতি ব্যক্তিগত স্বাধীনতার অন্তর্ভুক্ত। নাগরিকের ব্যক্তিগত স্বাধীনতায় রাষ্ট্র কোনোরূপ হস্তক্ষেপ করে না। উদ্দীপকে 'Z' রাষ্ট্রের ক্ষেত্রে দেখা যায়, সেখানে সকল নাগরিক স্বাধীনভাবে চলাফেরা করতে পারে এবং নিজ নিজ ধর্ম পালন করতে পারে। তারা প্রত্যেকেই নিজ নিজ সিদ্ধান্ত গ্রহণ করতে পারে এবং রাষ্ট্র এতে কোনোরূপ হস্তক্ষেপ করে না। আর এসব বিষয় ব্যক্তিগত স্বাধীনতার অন্তর্ভুক্ত। তাই বলা যায়, উদ্দীপকে ব্যক্তিগত স্বাধীনতার প্রতিফলন ঘটেছে।"
        },
        {
          "label": "ঘ",
          "question": "'X' দেশের 'নাগরিক কোন ধরনের অধিকার ভোগ করে? ব্যাখ্যা করো।",
          "explanation": "উদ্দীপকে 'X' দেশের নাগরিকরা অর্থনৈতিক অধিকার ভোগ করে। যোগ্যতা ও সামর্থ অনুযায়ী কর্মে নিযুক্ত হওয়ার অধিকার এবং বেকার ও বৃদ্ধ বয়সে রাষ্ট্রের নিকট থেকে আর্থিক নিরাপত্তা লাভের অধিকার নাগরিকের অর্থনৈতিক অধিকার। উদ্দীপকে 'X' দেশের মানুষের যোগ্যতা ও সামর্থ অনুযায়ী কর্মে নিযুক্ত হওয়ার এবং বেকার ও বৃদ্ধ বয়সে ভাতা পাওয়ার অধিকার বিদ্যমান যা অর্থনৈতিক অধিকারের অংশ। 'অধিকার হলো সমাজে সকলের জন্য কল্যাণকর কতগুলো সুযোগ সুবিধা যা সমাজ ও রাষ্ট্র কর্তৃক স্বীকৃত। আর যে অধিকার ব্যক্তিকে অভাব ও দারিদ্র্য থেকে মুক্তি দিয়ে অর্থনৈতিক জীবনের নিরাপত্তা বিধান করে তাকেই অর্থনৈতিক অধিকার বলে। কর্মের অধিকার, ন্যায্য মজুরী লাভের অধিকার বিশ্রাম ও অবকাশ লাভের অধিকার শ্রমিক সংঘ গঠনের অধিকার। বেকার ও বৃদ্ধ বয়সে রাষ্ট্রের নিকট থেকে আর্থিক নিরাপত্তা পাওয়ার অধিকার নাগরিকের অর্থনৈতিক অধিকার। উপরের আলোচনা থেকে বলা যায় যে, 'X' দেশের নাগরিকগণ অর্থনৈতিক অধিকার ভোগ করে।"
        }
      ]
    },
    {
      "number": "5",
      "uddipok": "মি. 'X' পেশায় একজন শিক্ষক। তিনি বাংলাদেশের নাগরিক হিসেবে রাষ্ট্রের প্রতি আনুগত্য জ্ঞাপন করেন, আইন মেনে চলেন। যোগ্য নেতাকে ভোটাধিকার প্রয়োগ করেন এবং ছাত্র-ছাত্রীদের উপযুক্ত মানুষ হওয়ার প্রয়োজনীয় পরামর্শ প্রদান করেন। তিনি মানবাধিকারকে নাগরিক অধিকার ও কর্তব্যের পরিপূরণ বলে মন্তব্য করেন।",
      "tag": "ISCM 23",
      "sub_questions": [
        {
          "label": "ক",
          "question": "আন্তর্জাতিক মানবাধিকার সনদ গৃহীত হয় কত সালে?",
          "explanation": "আন্তর্জাতিক মানবাধিকার সনদ গৃহীত হয় ১৯৪৮ সালের ১০ ডিসেম্বর।"
        },
        {
          "label": "খ",
          "question": "মৌলিক অধিকার বলতে কী বোঝায়?",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। এক্ষেত্রে আদালত রায়ের মাধ্যমে সরকারকে ঐসব বঞ্চিত ব্যক্তিদের অধিকার ফিরিয়ে দেওয়ার আদেশ দিতে পারে। বাংলাদেশ সংবিধানের তৃতীয় ভাগে ২৭ থেকে ৪৪ অনুচ্ছেদ পর্যন্ত মৌলিক অধিকার সম্পর্কে সুস্পষ্ট ব্যাখ্যা দেওয়া হয়েছে।"
        },
        {
          "label": "গ",
          "question": "\"রাষ্ট্রের প্রতি মি. 'X' এর দায়িত্ব' এবং প্রাপ্ত সুবিধা পরস্পরের পরিপূরক।\" পৌরনীতির আলোকে ব্যাখ্যা কর।",
          "explanation": "রাষ্ট্রের প্রতি মি. 'X' এর দায়িত্ব ও প্রাপ্ত সুবিধা পরস্পর পরিপূরক এ উক্তি দ্বারা মূলত নাগরিকের অধিকার ও কর্তব্যের মধ্যে সম্পর্ককে বুঝানো হয়েছে। অধিকার ও কর্তব্য পরস্পরের এতই পরিপূরক যে, বলা হয় অধিকার ও কর্তব্য একই মুদ্রার এ পিঠ ও পিঠ। রাষ্ট্র প্রদত্ত অধিকার ভোগ করতে হলে নাগরিককে কতগুলো কর্তব্য পালন করতে, হয়। যেমন- ভোট দান নাগরিকের অধিকার। ভোটধিকার প্রয়োগ নাগরিকের কর্তব্য। কর্তব্য পালন না করে নাগরিক অধিকার দায়ী করতে পারে না। অন্য দিকে নাগরিক অধিকার নিশ্চিত না করে রাষ্ট্র নাগরিকদের কর্তব্য আশা করতে পারে না। উদ্দীপকে মি. 'X' রাষ্ট্রের প্রতি আনুগত্য প্রকাশ করে এবং রাষ্ট্রের আইন মেনে চলে এটি তার পাশাপাশি তিনি যোগ্য ব্যক্তিকে ভোট দেন এবং শিক্ষার্থীদের মানুষের মত মানুষ হতে পরামর্শ দেন। এ সকল কাজের মধ্য দিয়ে মি. 'X' এর রাষ্ট্রে কাছে এখন অধিকারের দাবীদার। তাই বলা যায় অধিকার ও কর্তব্য অবশ্যই পরস্পরের পারিপূরক।"
        },
        {
          "label": "ঘ",
          "question": "উপদ্দীপকের মি. 'X' এর শেষের উক্তিটি যুক্তির আলোকে বিশ্লেষণ করো।",
          "explanation": "উদ্দীপকে মি. 'X' মানবাধিকারকে নাগরিক অধিকার ও কর্তব্যের পরিপূরক বলে মন্তব্য করেছেন। তার মন্তব্যটি আমি যথার্থ মনে করি। কর্তব্য পরস্পরের এতই পরিপূরক যে, বলা হয় অধিকার ও কর্তব্য একই মুদ্রার এপিঠ ওপিঠ। রাষ্ট্র প্রদত্ত অধিকার ভোগ করতে হলে নাগরিককে কতগুলো কর্তব্য পালন করতে হয়। যেমন- ভোট দান নাগরিকের অধিকার, ভোটাধিকার প্রয়োগ নাগরিকের কর্তব্য। কর্তব্য পালন না করে নাগরিক অধিকার দাবী করতে পারে না। অন্য দিকে নাগরিক অধিকার নিশ্চিত না করে রাষ্ট্র নাগরিকদের কর্তব্য আশা করতে পারে না। উদ্দীপকে মানবাধিকারকে নাগরিকের অধিকার ও কর্তব্যের পরিপূরক বলার অর্থ হলো কর্তব্য পালন না করে যেমন কোন নাগরিক অধিকার দাবী করতে পারে না। তেমনি মানবাধিকারের প্রতি শ্রদ্ধাশীল। মানবাধিকার সুরক্ষায় ভূমিকা রাখা ব্যক্তিই মানবাধিকার পাওয়ার দাবী করতে পারে। কোন ব্যক্তির ছারা যদি মানবাধিকার ভূলুণ্ঠিত হয় তবে সে কোন অবস্থায় মানবধিকারের দাবী করতে পারে না। তাই আলোচনার শেষে বলা যায় যে, উদ্দীপকের মি. 'X' এর শেষের মন্তব্যটি যথার্থ ও প্রাসঙ্গিক।"
        }
      ]
    },
    {
      "number": "6",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "কর্তব্য কি?",
          "explanation": "সমাজ বা রাষ্ট্রকর্তৃক প্রদত্ত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "মানবাধিকার বলতে কী বোঝ?",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থ নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "বক্সে '?' চিহ্নিত স্থানে কোন অধিকার হবে? নির্ণয় কর। নৈতিক অধিকারের সাথে নির্ণেয় অধিকারের কোনো পার্থক্য আছে কি? ব্যাখ্যা করো।",
          "explanation": "বক্সের প্রশ্নচিহ্নিত (?) স্থানের অধিকার হবে 'আইনগত অধিকার'। নৈতিক অধিকারের সাথে নির্ণেয় অধিকার অর্থাৎ আইনগত অধিকারের অবশ্য পার্থক্য আছে। নৈতিক অধিকার বলতে আমরা সেসব অধিকারকে বুঝি, যা নৈতিক বা ন্যায় বোধ থেকে উদ্ভূত। যেমন দরিদ্রের সাহায্যে পাওয়ার অধিকার। অন্যদিকে আইনগত অধিকার বলতে বুঝায় যা রাষ্ট্র কর্তৃক স্বীকৃত এবং অনুমোদিত। আইনগত অধিকার ভঙ্গকারীকে শাস্তি দেওয়া যায়। নৈতিক অধিকার মানুষের নৈতিক মূল্যবোধ থেকে উদ্ভূত অধিকার। এর পিছনে কোন বাদীয় স্বীকৃতি থাকে না অপর দিকে অপরদিকে আইনগত অধিকার রাষ্ট্র কর্তৃক স্বীকৃত তাই বলা যায় দুটি অধিকারের মধ্যে সুস্পষ্ট পার্থক্য রয়েছে।"
        },
        {
          "label": "ঘ",
          "question": "উল্লিখিত অধিকার ভোগের মাধ্যমে নাগরিক কী কী দায়িত্ব কর্তব্য পালন করতে পারবে বলে তুমি মনে কর? বর্ণনা করো।",
          "explanation": "উক্ত অধিকার তথা আইনগত অধিকার ভোগের জন্য নাগরিকের সব ধরনের দায়িত্ব ও কর্তব্য পালন করা উচিত বলে আমি মনে করি। অধিকার ও কর্তব্য নাগরিকতার দুটি দিক। নাগরিকের যেমন অধিকার আছে তেমন কর্তব্যও আছে। তাই আইনগত অধিকার ভোগ করার পাশাপাশি নাগরিকদের বেশকিছু দায়িত্ব ও কর্তব্য পালন করতে হয়। আলোচ্য ছকে নির্দেশিত রাজনৈতিক, সামাজিক ও অর্থনৈতিক অধিকারগুলোর মূলত আইনগত অধিকারেরই শ্রেণিবিভাগ। এসব অধিকার ভোগ করার পাশাপাশি নাগরিকগণ বেশকিছু নৈতিক ও আইনগত কর্তব্যও পালন করবে। নাগরিকের নৈতিক কর্তব্যের মধ্যে রয়েছে ভিক্ষুককে ভিক্ষা দেওয়া, দরিদ্র ও অসহায় ব্যক্তিকে সাহায্য করা, অন্যায়ের বিরুদ্ধে প্রতিবাদ করা, বিশ্বমানবতার সেবায় এগিয়ে আসা ইত্যাদি। আইনগত কর্তব্যের আবার কিছু ভাগ রয়েছে। যেমন- সামাজিক কর্তব্য, রাজনৈতিক কর্তব্য ও অর্থনৈতিক কর্তব্য। পরিবার, সন্তান ও সমাজের প্রতি কর্তব্য, সামাজিক প্রতিষ্ঠান গঠন করা, সামাজিক নীতিমালার প্রতি শ্রদ্ধা ও আনুগত্য প্রদর্শন করা ইত্যাদি হলো নাগরিকদের সামাজিক কর্তব্য। রাষ্ট্রের প্রতি আনুগত্য প্রদর্শন করা, রাষ্ট্রের আইন মেনে চলা, ভোটাধিকার প্রয়োগে সৎ থাকা, রাষ্ট্রের কল্যাণে সেবামূলক কাজ করা, সরকারি কাজ যথাযথভাবে পালন করা, জাতীয় সম্পদের রক্ষণাবেক্ষণ করা ইত্যাদি হলো নাগরিকের রাজনৈতিক কর্তব্য। এছাড়া নাগরিকরা বেশকিছু অর্থনৈতিক কর্তব্যও পালন করবে। যেমন- খাজনা ও কর প্রদান করা, ব্যবসায়-বাণিজ্য করা, কৃষি উৎপাদনে অংশগ্রহণ করা, শিল্পকারখানা গড়ে তোলা, জনকল্যাণে অর্থের যোগান দেওয়া ইত্যাদি। অধিকার ভোগের মাধ্যমে নাগরিকরা এসব দায়িত্ব ও কর্তব্য পালন করবে বলে আমি মনে করি। উপরের আলোচনার ভিত্তিতে বলা যায়, রাষ্ট্রকর্তৃক স্বীকৃত 'আইনগত অধিকার ভোগ করার পাশাপাশি নাগরিকদের রাষ্ট্রের প্রতি সব ধরনের কর্তব্য পালন করা উচিত।"
        }
      ]
    },
    {
      "number": "7",
      "uddipok": "জনাব রফিকুল ইসলাম তাঁর অসাধারণ গুণাবলির জন্য জনসাধারণের কাছে বিশেষ সম্মানের আসনে সমাসীন। তিনি সহজেই জনগণকে প্রভাবিত করতে পারেন। বিশেষত চারিত্রিক দৃঢ়তা, সহাসিকতা ও বাগ্মিতার জন্য জনগণ তার প্রতি মুগ্ধ। তিনি রাজনীতিতে বহুদলীয় ব্যবস্থার নীতিতে বিশ্বাসী ছিলেন।",
      "tag": "ISCM 23",
      "sub_questions": [
        {
          "label": "ক",
          "question": "রাজনৈতিক দল কী?",
          "explanation": "রাজনৈতিক দল হলো বিশেষ নীতি বা আদর্শের সমর্থনে সংগঠিত সংঘবিশেষ, যা সাংবিধানিক উপায়ে সরকার গঠন ও পরিচালনার চেষ্টা করে।"
        },
        {
          "label": "খ",
          "question": "জনমত বলতে কী বোঝ?",
          "explanation": "জনমত হলো কল্যাণধর্মী, বলিষ্ঠ, যুক্তিভিত্তিক ও সুস্পষ্ট মতামত, যা প্রধানত রাজনৈতিক, অর্থনৈতিক ও জাতীয় গুরুত্বপূর্ণ বিষয়ের সাথে সম্পর্কযুক্ত। গণতান্ত্রিক শাসন ব্যবস্থায় জনমতের ভিত্তিতে শাসন কাজে জনগণের অংশগ্রহণ নিশ্চিত হয়। ফলে সুশাসন প্রতিষ্ঠা সহজ হয়। জনমতের ভিত্তিতে সরকার কর্মসূচি নির্ধারণ করে এবং জনমত সরকারকে প্রভাবিত করে।"
        },
        {
          "label": "গ",
          "question": "উদ্দীপকে বর্ণিত জনাব রফিকুল ইসলামের আচরণে কী ধরনের নেতৃত্বের প্রকাশ লক্ষ করা যায়? ব্যাখ্যা করো।",
          "explanation": "উদ্দীপকে বর্ণিত জনাব রফিকুল ইসলামের আচরণে সম্মোহনী নেতৃত্বের প্রকাশ লক্ষ করা যায়। কোনো নেতা যখন তার চারিত্রিক দৃঢ়তা, সাহসিকতা, ব্যক্তিত্ব বক্তৃতা দ্বারা জনগণকে প্রভাবিত করতে পারেন তখন সে নেতৃত্বকে 'সম্মোহনী নেতৃত্ব বলে। এ ধরনের নেতৃত্বে জনগণ নেতার প্রতি এতই মুগ্ধ থাকে যে, তাঁর যে কোন নির্দেশনা হাসিমুখে মেনে নেয়। বাংলাদেশে জাতির পিতা বঙ্গবন্ধু শেখ মুজিবুর রহমান, দক্ষিণ আফ্রিকার নেলসন ম্যান্ডেলা সম্মোহনী নেতৃত্বের প্রকৃষ্ট উদাহরণ। উদ্দীপকে দেখা যায় জনাব রফিকুল ইসলাম তার চারিত্রিক দৃঢ়তা, সাহসিকতা ও বাগ্মিতার জনগণকে সহজে প্রভাবিত করতে পারে এবং জনগণ তার প্রতি মুগ্ধ। তাঁর এসব গুণাবলির জন্য তিনি জনসাধারণের কাছে বিশেষ সম্মানের আসনে সমাসীন। উদ্দীপকের জনাব রফিকুল ইসলামের এরূপ গুণাবলি উপরে আলোচিত সম্মোহনী নেতৃত্বেরই বহিঃপ্রকাশ। তাই এটি স্পষ্ট যে, জনাব রফিকুল ইসলামের মধ্যে নেতৃত্বের সম্মোহনী গুণাবলি ফুটে উঠেছে।"
        },
        {
          "label": "ঘ",
          "question": "জনাব রফিকুল যে নীতিতে বিশ্বাসী ছিলেন তা দেশের রাজনৈতিক ব্যবস্থাকে আরো সুদৃঢ় করবে বলে তুমি কি মনে করো? যুক্তির আলোকে বিশ্লেষণ করো।",
          "explanation": "উদ্দীপকে উল্লেখিত জনাব রফিকুল ইসলাম রাজনৈতিক ব্যবস্থার নীতিতে বিশ্বাসী ছিলেন। তাঁর এ নীতি রাজনৈতিক ব্যবস্থাকে আরো সুদৃঢ় করবে বলে আমি মনে করি। কোনো দেশের রাজনৈতিক ব্যবস্থা কতটুকু সুদৃঢ় তা নির্ভর করে ঐ দেশের দলীয় ব্যবস্থায় উপর। কোন দেশে যখন বহুদল বিদ্যমান থাকে তখন সে দেশে উন্নত রাজনৈতিক সংস্কৃত সৃষ্টি হয়। বহুদলীয় রাজনৈতিক ব্যবস্থার এক ধরনের জবাবদিহির সংস্কৃতির সৃষ্টি হয় ফলে সরকারের স্বেচ্ছাচারিতার সুযোগ থাকে না। বহুদলীয় ব্যবস্থা গণতন্ত্রের প্রাণ। এ ব্যবস্থায় বিরোধী দলসমূহ সরকারের গঠনমূলক সমালোচনার মাধ্যমে সরকারকে এক ধরনের চাপের মধ্যে রাখে। ফলে সরকারের জনগণের প্রাধান্য স্বীকৃত হয়। বহু দলীয় ব্যবস্থায় বহু দল থাকায় বহুমতের সংমিশ্রণ ঘটে, নতুন নতুন তথ্য ও তত্ত্বের সমন্বয় হয় ফলে রাজনৈতিক ব্যবস্থায় হয়ে উঠে অধিক সমৃদ্ধ। বহুদলীয় ব্যবস্থায় গণতন্ত্রকে এতই সুদৃঢ় করে যে, শাসকগণ নিজেদেরকে প্রভু মনে না করে জনগণের সেবক মনে করে। উপরের আলোচনা থেকে বল যায় যে জনাব রফিকুল ইসলাম যে বহুদলীয় ব্যবহার নীতিতে বিশ্বাসী রাজনৈতিক ব্যবস্থাকে দৃঢ় করতে তার কোনো বিকল্প নেই।"
        }
      ]
    },
    {
      "number": "8",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "বাংলাদেশের আইন সভার নাম কী?",
          "explanation": "বাংলাদেশের আইনসভার নাম 'জাতীয় সংসদ।'"
        },
        {
          "label": "খ",
          "question": "উদারতাকে নেতৃত্বের একটি গুরুত্বপূর্ণ গুণ বলা হয় কেন?",
          "explanation": "উদারতাকে নেতৃত্বের একটি গুরুত্বপূর্ণ গুণ বলা হয়। কারণ, উদারতার মাধ্যমে নেতৃত্ব সহনশীল ও সহমর্মী হয়ে উঠে। নেতা যখন সকল প্রকার স্বার্থ, সংকীর্ণতা, জটিলতা, কুটিলতার উর্ধ্বে থেকে নেতৃত্ব দেন তখন নেতৃত্বের উদারতার দিকটি ফুটে উঠে। উদারতা নেতাকে পরমতের প্রতি শ্রদ্ধাশীল হতে শেখায়। এরূপ গুণসম্পন্ন নেতৃত্বে মানুষে মানুষে দূরত্ব ঘুচিয়ে সমাজে ভ্রাতৃত্বের বন্ধনকে অটুট রাখে।"
        },
        {
          "label": "গ",
          "question": "ছকটিতে চিত্র কোন বিষয়টির রূপরেখা ফুটে উঠেছে? ব্যাখ্যা করো।",
          "explanation": "উদ্দীপকের ছকটিতে চিত্র-১ রাজনৈতিক দলেররূপ রেখা ফুটে উঠেছে। রাজনৈতিক দল হচ্ছে কতগুলো নীতি ও আদর্শের ভিত্তিতে সংগঠিত একটি জনসমষ্টি। রাজনৈতিক দল নানাবিধ কার্যাবলি সম্পাদন করে থাকে। যেমন- রাজনৈতিক দল নানাবিধ কার্যাবলি সম্পাদন করে থাকে। যেমন- রাজনৈতিক দলের অন্যতম কাজ হলো নেতৃত্ব তৈরি করা। দলের নেতৃত্ব জাতীয় পর্যায়ে যেমন থাকে, তেমনি স্থানীয় পর্যায়েও থাকে। আবার স্থানীয় পর্যায়ের নেতা ভবিষ্যতে জাতীয় পর্যায়ের নেতা নির্বাচিত হন। এভাবে রাজনৈতিক দল নেতৃত্ব তৈরির কাজটি করে থাকে। এছাড়া বিরোধী রাজনৈতিক দলগুলো গঠনমূলক সমালোচনার মাধ্যমে সরকারের ভুলত্রুটি ধরিয়ে দেয়। অর্থাৎ গঠনমূলক সমালোচনা রাজনৈতিক দলের অন্যতম কাজ। জনমত গঠনও রাজনৈতিক দলের অন্যতম আরেকটি কাজ। রাজনৈতিক দল তার আদর্শ ও কর্মসূচির পক্ষে জনমত গঠন করে। এই জনমত গঠনে রাজনৈতিক দল বিভিন্ন সভা, মিছিল ও গণযোগাযোগের কর্মসূচি গ্রহণ করে। এছাড়া রাজনৈতিক দল সামাজিক ঐক্য প্রতিষ্ঠায় ভূমিকা রাখে। উদ্দীপকে '?' চিহ্নিত স্থানের সাথে সম্পর্কিত বিষয়গুলো হলো নেতৃত্ব তৈরি, গঠনমূলক সমালোচনা, জনমত গঠন এবং সামাজিক ঐক্য প্রতিষ্ঠা। আর এগুলোর সবই রাজনৈতিক দলের কাজ। তাই বলা যায়, উদ্দীপকে বর্ণিত ছকটিতে চিত্র-১ রাজনৈতিক দলের রূপরেখা ফুটে উঠেছে।"
        },
        {
          "label": "ঘ",
          "question": "গণতন্ত্র সুদৃঢ়করণে চিত্র-২, এ (?) চিহ্নিত বিষয়টি অদ্বিতীয়। তুমি কি একমত? যুক্তি দাও।",
          "explanation": "চিত্র-২ এ '?' চিহ্নিত বিষয়টি হলো দ্বি-দলীয় ব্যবস্থা। গণতন্ত্র সুদৃঢ়করণে দ্বি-দলীয় ব্যবস্থার অদ্বিতীয় উক্তিটির সাথে আমি একমত। যখন কোনো দেশে প্রধানত দুটি রাজনৈতিক দল দেখতে পাওয়া যায়, তখন তাকে দ্বি-দলীয় ব্যবস্থা বলে। এ ব্যবস্থায় সাধারণত দুটি রাজনৈতিক দলের মধ্যে রাষ্ট্রক্ষমতা দখলের প্রতিযোগিতা হয়। গণতন্ত্রকে সুদৃঢ়করণে দ্বি-দলীয় ব্যবস্থা যে অদ্বিতীয় তার একটি চমৎকার উদাহরণ মার্কিন যুক্তরাষ্ট্র ও গ্রেট ব্রিটেন। মার্কিন যুক্তরাষ্ট্রের ডেমোক্রেটিক পার্টি ও রিপাবলিকান পার্টিই গ্রেট ব্রিটেনে মূলত প্রধান দুটি রাজনৈতিক দল। এ দুটি দল বিভিন্ন সময়ে সরকার গঠন করে আসছে এবং দেশ দুটির সুদৃঢ় গণতান্ত্রিক ব্যবস্থা অনুকরণ করার মত। দ্বি-দলীয় ব্যবস্থায় একদল সরকার গঠন করে এবং জনগণের পুরো দায়- দায়িত্ব কাঁধে তুলে নেয়। জনগণের নিকট ক্ষমতাশীল দলকেই জবাবদিহি করতে হয়। অপরদিকে একটি মাত্র বিরোধী দল হওয়ার বিরোধীদের দায়দায়িত্বের একটা জবাবদিহিতা থাকে। এখান একদলের দায়ভার অন্যদলের ঘাড়ে চাপিয়ে দেওয়ার কোন সুযোগ নেই। দ্বি-দলীয় ব্যবস্থায় কোয়ালিশন অর্থাৎ জোট সরকারের সুযোগ না থাকায় সরকারের স্থায়িত্ব অটুট হয়। 'পাশাপাশি জোট সরকারের শরিক দলের মধ্যে ভুল বুঝাবুঝি, সন্দেহ, অবিশ্বাস প্রভৃতির সুযোগ থাকে না। দ্বি-দলীয় ব্যবস্থায় জাতিসত্ত্বা বহুদলে বিভক্ত হওয়ার আশঙ্কা কম থাকে। হাজার মানুষ হাজার দল জাতির হাজার ভাগ। এরূপ কোনো সুযোগ না থাকায় জাতীয় ঐক্য অক্ষুণ্ণ থাকে। গণতান্ত্রিক শাসনব্যবস্থা সুদৃঢ় করতে জাতীয় ঐক্য অতি জরুরি। উপরের আলোচনা থেকে বলা যায় যে, চিত্র-২ এ যে দ্বি-দলীয় ব্যবস্থার কথা বলা হয়েছে, গণতান্ত্রিক ব্যবস্থাকে সুদৃঢ়করণে তা অদ্বিতীয়।"
        }
      ]
    },
    {
      "number": "9",
      "uddipok": "ক-বিভাগ খ-বিভাগ নমনীয় প্রকৃতির সরকার ↓ আইন ও শাসন বিভাগের মধ্যে সুসম্পর্ক ↓ মন্ত্রিসভা আইনসভার নিকট দায়িত্বশীল ↓ রাষ্ট্রপতি নামেমাত্র রাষ্ট্রপ্রধান শাসন বিভাগ আইন বিভাগের নিকট দায়ী নয় ↓ আইনসভার সদস্যগণ শাসন বিভাগের সদস্য নন ↓ মন্ত্রিসভার সদস্যগণ রাষ্ট্রপতি কর্তৃক নিযুক্ত এবং তার একান্ত অনুগত",
      "tag": "ISCM 23",
      "sub_questions": [
        {
          "label": "ক",
          "question": "জাতীয় অর্থ তহবিলের তত্ত্বাবধানকারী কে?",
          "explanation": "জাতীয় অর্থ তহবিলের তত্ত্বাবধানকারী কোনো রাষ্ট্রের 'আইন বিভাগ।'"
        },
        {
          "label": "খ",
          "question": "গণতন্ত্রকে সফল করতে জবাবদিহিতা ও দায়িত্বশীলতার ভূমিকা কতটুকু?",
          "explanation": "জবাবদিহিতা হলো নিজের কাজের জন্য অন্যের নিকট ব্যাখ্যা প্রদানের বাধ্যবাধকতা। দায়িত্বশীলতা অর্থ সরকার তার কাজের জন্য প্রকারান্তরে, জনগণের নিকট দায়ী থাকবে। জবাবদিহিতা ও দায়িত্বশীলতা কার্যকর হলে সরকারি কর্মকাণ্ড বাস্তবায়নের দায়িত্ব যে সকল ব্যক্তি বা প্রতিষ্ঠানের উপর ন্যস্ত সে সকল ব্যক্তি বা প্রতিষ্ঠান তাদের কাজ কিভাবে করল, কতটুকু করল এই বিষয়গুলোর সুস্পষ্ট জবাব জনগণের নিকট দিতে বাধ্য থাকে। ফলে রাষ্ট্রে এক ধরনের দায়িত্বশীলতার পরিবেশ সৃষ্টি হয় এবং গণতন্ত্র সফল হয়।"
        },
        {
          "label": "গ",
          "question": "উদ্দীপকে 'ক' বিভাগে কোন ধরনের সরকারকে ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরুপ: উদ্দীপকে উল্লেখিত হেনরীর দেশে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে মন্ত্রিপরিষদ শাসিত বা সংসদীয় সরকার ব্যবস্থা বলে। এ সরকার ব্যবস্থা জনমতের মাধ্যমে নিয়ন্ত্রিত হয় এবং জনসাধারণের প্রতিনিধির মাধ্যমে পরিচালিত হয়। সংসদীয় ব্যবস্থায় শাসন সংক্রান্ত সব ক্ষমতা মন্ত্রিপরিষদের হাতে ন্যস্ত থাকে এবং মন্ত্রিপরিষদ নিজেদের যাবতীয় কাজ ও নীতি নির্ধারণের জন্য আইন পরিষদের কাছে দায়ী থাকে। আধুনিক গণতান্ত্রিক শাসনব্যবস্থা সমূহের মধ্যে সংসদীয় বা মন্ত্রিপরিষদ শাসিত সরকার হলো সর্বোত্তম। উদ্দীপকে হেনরীর দেশ সংসদীয় গণতন্ত্র ও আইনের শাসনের জন্মস্থান এবং সরকার তাদের কাজের জন্য একটি বিভাগের নিকট দায়বদ্ধ। আর এসব বৈশিষ্ট্য সংসদীয় সরকার ব্যবস্থাকে নির্দেশ করে। কেননা একমাত্র সংসদীয় বা মন্ত্রিপরিষদ শাসিত সরকার ব্যবস্থায় সরকার বা মন্ত্রিপরিষদ তাদের কাজের জন্য আইন সভার নিকট দায়বদ্ধ থাকে। তাই বলা যায়, হেনরীর দেশে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান।"
        },
        {
          "label": "ঘ",
          "question": "উদ্দীপকে উল্লিখিত দুটি সরকারের মধ্যে কোন শাসনব্যবস্থাকে তুমি উত্তম বলে মনে কর? ব্যাখ্যা করো।",
          "explanation": "নিম্নের অনুরুপ: 'ক' রাষ্ট্রে বিদ্যমান সরকার ব্যবস্থা অর্থাৎ রাষ্ট্রপতি শাসিত সরকার ব্যবস্থাকে নয়, বরং আমি সংসদীয় বা মন্ত্রিপরিষদ শাসিত সরকার ব্যবস্থাকে সর্বোত্তম বলে মনে করি। রাষ্ট্রপতি শাসিত সরকার ব্যবস্থায় রাষ্ট্রপতি হলেন সর্বময় ক্ষমতার অধিকারী এবং তিনি সরকার ও রাষ্ট্রপ্রধান। আর সংসদীয় বা মন্ত্রিপরিষদ শাসিত সরকার ব্যবস্থায় রাষ্ট্রপতি হলেন নামমাত্র রাষ্ট্রপ্রধান। এখানে সরকার প্রধান হলেন প্রধানমন্ত্রী। উদ্দীপকে বর্ণিত রাষ্ট্রপতি শাসিত সরকারের তুলনায় সংসদীয় সরকার ব্যবস্থা বেশি দায়িত্বশীল। সংসদীয় সরকারে আইনসভার সংখ্যাগরিষ্ঠ দলের সদস্যরা মন্ত্রীসভা গঠন করেন বলে আইনসভা ও শাসন বিভাগের মধ্যে বিরোধের আশঙ্কা খুবই কম। অন্যদিকে, রাষ্ট্রপতি শাসিত সরকার ব্যবস্থায় মন্ত্রিরা আইনসভার সদস্য না হওয়ায় আইনসভা ও শাসন বিভাগের মধ্যে বিরোধের যথেষ্ট আশঙ্কা থাকে। মন্ত্রিপরিষদ শাসিত সরকার ব্যবস্থায় জনগণের নির্বাচিত প্রতিনিধিদের মাধ্যমে শাসনকার্য পরিচালিত হয় বলে রাষ্ট্রপতি শাসিত সরকারের তুলনায় উৎকৃষ্ট আইন ও উন্নত ধরনের শাসন সম্ভব হয়। আবার সংসদীয় সরকারের মন্ত্রিসভা আইনসভার কাছে দায়ী থাকে বলে মন্ত্রীরা স্বেচ্ছাচারি, হতে পারেন না। কিন্তু রাষ্ট্রপতি শাসিত সরকার ব্যবস্থায় শাসন বিভাগ, আইন বিভাগের নিয়ন্ত্রণমুক্ত থাকে বলে মন্ত্রীদের স্বেচ্ছাচারি হওয়ার আশঙ্কা থাকে। এছাড়াও সংসদীয় সরকার সাধারণত রাষ্ট্রপতি শাসিত সরকারের তুলনায় অধিক গণমুখী হতে পারে। কেননা সংসদীয় সরকার হলো জনমতভিত্তিক শাসনব্যবস্থা। গণতান্ত্রিক শাসনব্যবস্থার উন্নয়নে মন্ত্রিপরিষদ বা সংসদীয় সরকার ব্যবস্থা সবচেয়ে বেশি উপযোগী। কেননা গণতান্ত্রিক শাসনব্যবস্থার জনমতের প্রাধান্য, বহুদলীয় ব্যবস্থা, প্রতিনিধিত্বমূলক সরকার, নির্বাচন, নমনীয়তা প্রভৃতি গুরুত্বপূর্ণ বৈশিষ্ট্যাবলি সংসদীয় সরকার ব্যবস্থায় বিদ্যমান। আলোচনা শেষে বলা যায়, আধুনিক গণতান্ত্রিক শাসন ব্যবস্থাসমূহের মধ্যে সর্বোত্তম শাসনব্যবস্থা হলো মন্ত্রিপরিষদ শাসিত বা সংসদীয় সরকার ব্যবস্থা। কেননা এ সরকার জনসাধারণ কর্তৃক নির্বাচিত জনপ্রতিনিধিদের দ্বারা পরিচালিত হয় এবং জনমত দ্বারা নিয়ন্ত্রিত হয়।"
        }
      ]
    },
    {
      "number": "10",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "বাংলাদেশের আইনসভার নাম কী?",
          "explanation": "বাংলাদেশের আইনসভার নাম 'জাতীয় সংসদ।'"
        },
        {
          "label": "খ",
          "question": "ক্ষমতা স্বতন্ত্রীকরণ নীতি বলতে কী বোঝায়?",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "উপরের ছকে 'ক' অংশটি রাষ্ট্র পরিচালনায় কোন ধরনের ভূমিকা পালন করেন? ব্যাখ্যা করো।",
          "explanation": "নিম্নের অনুরুপ: '?' চিহ্নিত স্থানে আইন বিভাগ বসবে, যার কার্যাবলি ব্যাপক ও বিস্তৃত। সরকারের তিনটি বিভাগ রয়েছে। এগুলো হলো আইন, শাসন ও বিচার বিভাগ। তাই '?' চিহ্নিত স্থানে আইন বিভাগ হবে। সরকারের তিনটি বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা সংবিধান রচনা করে এবং প্রয়োজনে তা সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উপরের আলোচনার প্রেক্ষিতে বলা যায়, গণতান্ত্রিক শাসনব্যবস্থায় আইনসভার কার্যাবলি অনেক বিস্তৃত এবং এর মর্যাদা ও গুরুত্ব বিশেষভাবে উল্লেখযোগ্য।"
        },
        {
          "label": "ঘ",
          "question": "আইনের শাসন প্রতিষ্ঠায় কোন বিভাগ দায়ী? উক্ত বিভাগের কর্মকাণ্ডই পারে রাষ্ট্রের উন্নয়ন ঘটাতে। বিশ্লেষণ করো।",
          "explanation": "নিম্নের অনুরুপ: উদ্দীপকের '?' চিহ্নিত স্থানটি সরকারের বিচার বিভাগকে নির্দেশ করে। বিচার বিভাগের স্বাধীনতা রক্ষার বেশকিছু উপায় রয়েছে। উদ্দীপকের '?' চিহ্নিত স্থানের সাথে সম্পর্কিত বিষয়গুলো হলো- সংবিধানের ব্যাখ্যা প্রদান, শাসন বিভাগকে পরামর্শ দান, দুষ্টের দমন ও শিষ্টের পালন এবং জনগণের মৌলিক অধিকার নিশ্চিত করা। এ বিষয়গুলো হলো বিচার বিভাগের কাজ। তাই উদ্দীপকের '?' চিহ্নিত স্থানটি সরকারের বিচার বিভাগের নির্দেশক। বিচার বিভাগের স্বাধীনতা রক্ষার কতগুলো উপায় রয়েছে। এগুলোর মধ্যে অন্যতম দুটি উপায় হলো- ১. বিচারপতি নিয়োগের ব্যাপারে প্রার্থীদের গুণগত যোগ্যতা সতর্কভাবে বিচার-বিবেচনা করতে হবে। বিচারপতিগণ অবশ্যই বিজ্ঞ, স্বাধীনতা ও নিরপেক্ষ হবেন। শাসন বিভাগের কোনো ব্যক্তিকে বিচারক পদে নিযুক্ত করা উচিত নয়। তেমনি বিচারপতিদেরকেও কোনো রাজনৈতিক পদে নিযুক্ত করা অনুচিত। কারণ, এরকম পদ লাভের আশায় বিচারকার্য সম্পাদনের ক্ষেত্রে বিচারপতিগণ শাসন বিভাগের প্রতি পক্ষপাতিত্ব করতে পারেন। ২. বিচারপতিদের কার্যকালের স্থায়িত্বের ওপরও বিচার বিভাগের স্বাধীনতা বিশেষভাবে নির্ভরশীল। কেননা কার্যকালের স্থায়িত্ব না থাকলে নিষ্ঠার সাথে বিচারকার্য সম্পাদন করা বিচারকদের পক্ষে সম্ভব হয় না। আবার কার্যকাল স্বল্পস্থায়ী হলেও বিচারপতিদের পদের অপব্যবহারের আশঙ্কা থাকে। তাই বিচার বিভাগের স্বাধীনতা নিশ্চিত করার জন্য বিচারকদের কার্যকালের স্থায়িত্ব নিশ্চিত করতে হবে।"
        }
      ]
    },
    {
      "number": "11",
      "uddipok": "নাসির শাহ তার দেশ নিয়ে খুবই গর্ভবোধ করেন। তিনি সবসময় স্বদেশি পণ্য ব্যবহার করেন এবং অনদেরও তা করার জন্য উৎসাহ দেন। তিনি মানুষকে আইন মেনে চলার পরামর্শ দেন।",
      "tag": "ISCM 23",
      "sub_questions": [
        {
          "label": "ক",
          "question": "জাতির সংজ্ঞা দাও।",
          "explanation": "সুনির্দিষ্ট ভূখণ্ডে জাতীয়তার ভিত্তিতে গঠিত স্বাধীন ও সার্বভৌম রাষ্ট্রকে জাতি রাষ্ট্র বলে।"
        },
        {
          "label": "খ",
          "question": "জাতীয়তা বলতে কী বোঝায়?",
          "explanation": "জাতীয়তা একটি মানসিক ধারণা ও চেতনা যা কোনো একটি জনসমাজকে অন্য জনসমাজ হতে পৃথক করে তোলে এবং নিজেদের মধ্যে ঐক্যবোধ গড়ে তোলে। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, সংস্কৃতি, ইতিহাস, ঐতিহ্যের বন্ধন দ্বারা ঐক্যবদ্ধ। আর এই ঐক্যবোধ তাদেরকে অন্য জনসমষ্টি হতে পৃথক ভাবতে শেখায়।"
        },
        {
          "label": "গ",
          "question": "নাসির শাহের আচরণে কোন ধরনের অনুভূতি প্রকাশ পেয়েছে? ব্যাখ্যা করো।",
          "explanation": "উদ্দীপকের নাসির শাহের আচরণে দেশপ্রেম প্রকাশ পেয়েছে। দেশের মাটি ও মানুষকে আপন করে ভাবার অনুভূতিই হলো দেশপ্রেম। দেশের মানুষ, ভাষা ও সংস্কৃতির প্রতি ভালোবাসা এবং মাটি, সম্পদ, পরিবেশ ও প্রতিবেশী তাদের সাথে একাত্মতা প্রকাশ করা এসব কিছুই দেশপ্রেমের অংশ। দেশ ঠিক মায়ের মতোই। জন্মভূমির থেকে বড় কিছু নেই। নিজের দেশের জন্য একজন নাগরিক তাই প্রাণ দিতেও কুণ্ঠাবোধ করে না। নিজের দেশের প্রতি ভালোবাসার এই আবেগ ও অনুভূতিকেই বলে দেশাত্মবোধ, স্বদেশপ্রেম বা দেশপ্রেম। উদ্দীপকে দেখা যায়, জনৈক নাসির শাহ তার দেশ নিয়ে খুবই গর্ববোধ করেন। এটি দেশকে ভালোবাসারই একটি অংশ। দেশের প্রতি মমত্বের নিদর্শন হিসেবে তিনি নিজেকে স্বদেশী পণ্য ব্যবহার করেন এবং অন্যকেও এ কাজে উৎসাহিত করেন। শুধু তাই নয় জনাব নাসির শাহ মানুষকে আইন মেনে চলার পরামর্শ দেন। এসব কিছুই তার দেশের প্রতি গভীর অনুরাগ, নিবিড় ভালোবাসা ও আনুগত্যের প্রতীক। তাই বলা যায় উদ্দীপকে নাসির শাহের আচরণে দেশপ্রেম প্রকাশ পেয়েছে।"
        },
        {
          "label": "ঘ",
          "question": "উদ্দীপকে বর্ণিত বিষয়ের উপর জাতীয় উন্নতি নির্ভরশীল- বিশ্লেষণ করো।",
          "explanation": "উদ্দীপকে বর্ণিত বিষয় অর্থাৎ দেশপ্রেমের ওপর জাতীয় উন্নতি নির্ভরশীল- উক্তিটি সঠিক। মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। এটি নাগরিকের এক পবিত্র অনুভূতি। দেশের মাটি, সম্পদ, পরিবেশ ও প্রতিবেশ, ভাষা ও সংস্কৃতি, আর দেশবাসীর প্রতি ভালোবাসা এবং তাদের সাথে একাত্মতা বোধ করা ইত্যাদি দেশপ্রেমের অংশ। দেশপ্রেম জাতীয় উন্নতিকে ত্বরান্বিত করে। চলমান গণতান্ত্রিক বিশ্বে একটি রাষ্ট্রের সার্বিক উন্নয়ন, অগ্রগতি ও শান্তি-শৃঙ্খলা অনেকাংশে নির্ভর করে জাতির দেশপ্রেমের ওপর। নাগরিক এবং রাজনৈতিক সামাজিক সংগঠনগুলো যদি দেশপ্রেমকে অগ্রাধিকার দেয়, তবেই দেশের উন্নয়ন হবে। দেশপ্রেমের ভিত্তিতেই জাতীয় ঐক্য গড়ে ওঠে। যে দেশগুলো উন্নত রাষ্ট্র হিসেবে প্রতিষ্ঠিত হয়েছে তাদের উন্নয়নে মূখ্য ভূমিকা পালন করেছে দেশপ্রেম। দেশপ্রেমে উদ্বুদ্ধ নাগরিক কখনও কর ফাঁকি দেবে না, দুর্নীতির আশ্রয় গ্রহণ করবে না বা জাতীয় সম্পদ বিনষ্ট করবে না। ফলে জাতীয় উন্নয়ন তরান্বিত হবে। পরিশেষে বলা যায়, দেশপ্রেম হলো একটি মানসিক ও বিমূর্ত ধারণা। দেশপ্রেম জাতি, জাতীয়তা ও রাষ্ট্র গঠন এবং রাষ্ট্রকে টিকিয়ে রাখার মূলমন্ত্র হিসেবে কাজ করে।"
        }
      ]
    }
  ]
}