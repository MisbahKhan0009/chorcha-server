{
  "title": "রেসিডেনসিয়াল কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "রফিকুল ইসলাম তার দেশকে নিয়ে খুবই গর্ববোধ করেন। তিনি সবসময় স্বদেশি পণ্য ব্যবহার করেন এবং অন্যদেরও তা করার জন্য উৎসাহিত করেন। তিনি মানুষকে আইন মেনে চলার পরামর্শ দেন।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "জাতি হচ্ছে জাতীয়তাবোধে উদ্বুদ্ধ এবং রাজনৈতিকভাবে সুসংগঠিত এমন একটি জনসমষ্টি যারা হয় স্বাধীন বা স্বাধীনতাকামী।"
        },
        {
          "label": "খ",
          "question": "",
          "explanation": "জাতীয়তা একটি মানসিক ধারণা ও চেতনা যা কোনো একটি জনসমাজকে অন্য জনসমাজ হতে পৃথক করে তোলে এবং নিজেদের মধ্যে ঐক্যবোধ গড়ে তোলে। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, সংস্কৃতি, ইতিহাস, ঐতিহ্যের বন্ধন দ্বারা ঐক্যবদ্ধ। আর এই ঐক্যবোধ তাদেরকে অন্য জনসমষ্টি হতে পৃথক ভাবতে শেখায়।"
        },
        {
          "label": "গ",
          "question": "",
          "explanation": "রফিকুল ইসলামের আচরণে দেশপ্রেমের অনুভূতি প্রকাশ পেয়েছে। দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছাকে দেশপ্রেম বলা হয়। এটি নাগরিকের এক পবিত্র অনুভূতি। দেশের মাটি, সম্পদ, ভাষা ও সংস্কৃতি, দেশের মানুষের প্রতি ভালোবাসা এবং তাদের সাথে একাত্মতা প্রকাশ করা সব কিছুই দেশপ্রেমের অংশ। দেশপ্রেম মানুষকে দেশবিরোধী যেকোনো কর্মকাণ্ডের বিরুদ্ধে স্বতঃস্ফূর্তভাবে জাগিয়ে তোলে। তাই ধর্ম, বর্ণ, দল, মত নির্বিশেষে যেকোনো সংকটে দেশের সর্বস্তরের জনগণের মধ্যে দেশপ্রেম জন্মভূমির জন্য মানুষের এক ধরনের অনুরাগময় ভাবাবের্গ। মা, মাতৃভাষা এবং মাতৃভূমির প্রতি গভীর ভালোবাসার আবেগময় প্রকাশ ঘটে দেশপ্রেমের মধ্য দিয়ে। উদ্দীপকের রফিকুল ইসলাম তার দেশকে নিয়ে খুবই গর্ববোধ করেন। তিনি সবসময় স্বদেশী পণ্য ব্যবহার করেন এবং অন্যদেরকেও তা করার জন্য উৎসাহিত করেন। তিনি মানুষকে আইন মেনে চলার পরামর্শ দেন। অর্থাৎ জনাব রফিকুল ইসলাম তার' দেশের প্রতি মায়া-মমতা অনুভব করেন। তাই তার আচরণে দেশপ্রেমের অনুভূতি প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয় অর্থাৎ দেশপ্রেমের ওপর জাতীয় উন্নতি নির্ভরশীল- উক্তিটি সঠিক। মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। এটি নাগরিকের এক পবিত্র অনুভূতি। দেশের মাটি, সম্পদ, পরিবেশ ও প্রতিবেশ, ভাষা ও সংস্কৃতি, আর দেশবাসীর প্রতি ভালোবাসা এবং তাদের সাথে একাত্মতা বোধ করা ইত্যাদি দেশপ্রেমের অংশ। দেশপ্রেম জাতীয় উন্নতিকে ত্বরান্বিত করে। চলমান গণতান্ত্রিক বিশ্বে একটি রাষ্ট্রের সার্বিক উন্নয়ন, অগ্রগতি ও শান্তি- শৃঙ্খলা অনেকাংশে নির্ভর করে জাতির দেশপ্রেমের ওপর। নাগরিক এবং রাজনৈতিক-সামাজিক সংগঠনগুলো যদি দেশপ্রেমকে অগ্রাধিকার দেয়, তবেই দেশের উন্নয়ন হবে। দেশপ্রেমের ভিত্তিতেই জাতীয় ঐক্য গড়ে ওঠে। পৃথিবীতে যে দেশগুলো উন্নত রাষ্ট্র হিসেবে প্রতিষ্ঠিত হয়েছে তাদের উন্নয়নে মূখ্য ভূমিকা পালন করেছে দেশপ্রেম। দেশপ্রেমে উদ্বুদ্ধ নাগরিক কখনও কর ফাঁকি দেবে না, দুর্নীতির আশ্রয় গ্রহণ করবে না বা জাতীয় সম্পদ বিনষ্ট করবে না। ফলে জাতীয় উন্নয়ন তরান্বিত হবে। পরিশেষে বলা যায়, দেশপ্রেম হলো একটি মানসিক ও বিমূর্ত ধারণা। দেশপ্রেম জাতি, জাতীয়তা ও রাষ্ট্র গঠন এবং রাষ্ট্রকে টিকিয়ে রাখার মূলমন্ত্র হিসেবে কাজ করে। তাই দেশপ্রেমের ওপর জাতীয় উন্নতি নির্ভরশীল।"
        }
      ]
    },
    {
      "number": "2",
      "uddipok": "শ্রেণিকক্ষে আইনসভা নিয়ে আলোচনা করছিলেন জনাব শফিক। তিনি বলেন, একটি দেশের সরকারের একটি বিভাগের সদস্যদের দক্ষতার ওপর নির্ভর করে শাসন বিভাগের সাফল্য। তাই গণতান্ত্রিক এবং উন্নয়নমুখী রাষ্ট্রে বিভাগটির গুরুত্ব অপরিসীম।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "সরকার হচ্ছে সার্বভৌম রাষ্ট্রের এমন সংগঠন, যার মাধ্যমে রাষ্ট্রীয় আইন, বিধি প্রয়োগ ও শাসন সংক্রান্ত যাবতীয় কার্যবলি পরিচালিত হয়।"
        },
        {
          "label": "খ",
          "question": "",
          "explanation": "সরকারের যে বিভাগ আইন প্রণয়ন, পরিবর্তন ও সংশোধন করে তাকে আইন বিভাগ বলে। গণতান্ত্রিক শাসন ব্যবস্থায় আইনসভার গুরুত্ব অপরিসীম। আইনসভা সাধারণ দুই প্রকার; ১. এককক্ষবিশিষ্ট আইনসভা এবং ২. দ্বি-কক্ষ বিশিষ্ট আইনসভা।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব আশিক সরকারের যে বিভাগে কর্মরত তা হলো আইন বিভাগ। সরকারের তিনটি বিভাগের মধ্যে আইনসভা অন্যতম গুরুত্বপূর্ণ বিভাগ। আইনসভার প্রধান কাজ আইন প্রণয়ন করা। দেশের শাসনকাজ সুষ্ঠুভাবে পরিচালনার জন্য আইনসভা আইন প্রণয়ন করে এবং পুরনো আইন পরিবর্তন বা সংশোধন করে যুগোপযোগী করে তোলে। আইনসভা প্রয়োজনে সংবিধান সংশোধন করে থাকে। গণতান্ত্রিক রাষ্ট্রে আইনসভা জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোনো কর ধার্য বা ব্যয় বরাদ্দ করা যায় না। আইনসভা শাসন বিভাগকে নিয়ন্ত্রণ করে থাকে। আইনসভা সাধারণ প্রশ্ন জিজ্ঞাসা, বিতর্ক ও আলোচনা, নিন্দা প্রস্তাব আনয়ন, মুলতুবি প্রস্তাব উত্থাপন এবং অনাস্থা প্রস্তাব পাস করে শাসন বিভাগকে নিয়ন্ত্রণ করে। শাসন বিভাগ বা মন্ত্রিসভা তাদের কাজের জন্য যৌথভাবে আইনসভার নিকট দায়ী থাকে। আইনসভা কিছু কিছু বিচার সংক্রান্ত কাজও করে থাকে। যেমন- অসদাচরণের অভিযোগে এটি যেকোনো সাংসদের সদস্যপদ বাতিল করতে পারে। এছাড়াও সরকার ও জনগণের মধ্যে সংযোগ সাধন, জনমত গঠন এবং নির্বাচন সংক্রান্ত কাজও আইনসভা করে থাকে। উদ্দীপকে বলা হয়েছে, জনাব আশিক সরকারের এমন একটি পরিষদের নির্বাচিত সদস্য, যেখানে রাষ্ট্রের নীতিমালাসমূহ তৈরি করা হয় এবং অপ্রয়োজনীয় আইনসমূহ বাতিল করা হয়। রাষ্ট্রের বার্ষিক আয়-ব্যয়ের বিবরণী পাস করা হয়। বাস্তবে গণতান্ত্রিক সরকার উক্ত পরিষদের নিকট তাদের কাজের জন্য দায়বদ্ধ। জনাব আশিকের বিভাগের কার্যক্রম সংসদীয় সরকারের আইন বিভাগকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত আইন বিভাগ একটি রাষ্ট্রে সুশাসন প্রতিষ্ঠিত করার জন্য প্রধান ভূমিকা পালন করে থাকে। সরকারের যে বিভাগ আইন প্রণয়ন, পরিবর্তন ও সংশোধন করে তাকে আইন বিভাগ বা আইনসভা বলে। আইন বিভাগ যে আইন প্রণয়ন করে শাসন বিভাগ সেই আইন প্রয়োগ করে প্রশাসন পরিচালনা করে এবং বিচার বিভাগ সেই আইন অনুসারে বিচারকার্য সম্পন্ন করে। আইন বিভাগ আইন প্রণয়ন ছাড়াও আরো কিছু কাজ সম্পন্ন করে থাকে। সরকারের বাৎসরিক আয়-ব্যয়ের হিসাব তথা বাজেটও পাস করে থাকে। আইনসভা শাসন বিভাগকে নিয়ন্ত্রণ করে থাকে। আইনসভা শাসন ও বিচার বিভাগের কাজে হস্তক্ষেপ করে না। শাসন বিভাগ তার কাজের জন্য আইনসভার নিকট দায়ী থাকে। সুশাসন প্রতিষ্ঠায় আইনসভার ভূমিকা অত্যন্ত গুরুত্বপূর্ণ। আধুনিক গণতন্ত্র প্রতিনিধিত্বমূলক হওয়ায় এ ব্যবস্থায় আইনসভার গুরুত্ব অপরিসীম। বিশেষ করে সংসদীয় গণতন্ত্রে আইনসভা শাসন বিভাগকে নিয়ন্ত্রণ করে থাকে। মূলত আইনসভার সদস্যদের মধ্য থেকেই মন্ত্রিসভা গঠন করা হয়। আর প্রধানমন্ত্রী নিজেও আইনসভার সদস্য। মন্ত্রিপরিষদ শাসিত সরকারে আইনসভার আস্থা হারালে মন্ত্রিসভাকে পদত্যাগ করতে হয়। আইন প্রণয়ন, পরিবর্তন ও সংশোধন করে আইনসভা শাসন বিভাগকে সহায়তা করে। রাষ্ট্রের বার্ষিক বাজেট অবশ্যই আইনসভায় পাস করাতে হয়। শাসন বিভাগের সব কর্মকাণ্ডেই আইনসভার অনুমোদন দরকার হয়। এথেকে স্পষ্ট বোঝা যায়, গণতান্ত্রিক শাসনব্যবস্থায় আইনসভার ভূমিকা খুবই তাৎপর্যপূর্ণ।"
        }
      ]
    },
    {
      "number": "3",
      "uddipok": "আলম সাহেব একজন রাজনৈতিক নেতা। এলাকার বিভিন্ন উন্নয়নমূলক এবং জনসেবামূলক কাজের সাথে তিনি জড়িত। কর্মচারী নিয়োগে তিনি সকল রাজনৈতিক সুপারিশ অগ্রাহ্য করে প্রতিযোগিতার মাধ্যমে যোগ্য ও মেধাবী প্রার্থীকে নিয়োগ দেন। এতে সকল স্তরের লোকজন তাকে সাধুবাদ জানায়।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "চাপ সৃষ্টিকারী গোষ্ঠী হচ্ছে এমন এক গোষ্ঠী যার সদস্যগণ সমজাতীয় মনোভাব এবং স্বার্থের দ্বারা আবদ্ধ।"
        },
        {
          "label": "খ",
          "question": "",
          "explanation": "একটি রাষ্ট্রে দুটির অধিক রাজনৈতিক দল রাষ্ট্রীয় ক্ষমতা লাভের লড়াইয়ে কার্যকর ভূমিকা পালন করলে তাকে বহুদলীয় ব্যবস্থা বলে। বহুদলীয় ব্যবস্থা জাতি, ধর্ম, ভাষা বা শ্রেণির ভিত্তিতে গড়ে উঠতে পারে। এ ব্যবস্থায় দলগুলো নিজ নিজ মতাদর্শ, নীতি ও কর্মসূচি অনুযায়ী নির্বাচনে প্রতিদ্বন্দ্বিতা করে। নির্বাচনে কোনো দল সংখ্যাগরিষ্ঠ আসনে জয়ী হলে সেই দলই সরকার গঠন করে। তবে বহুদলীয় ব্যবস্থায় কোনো দলের পক্ষে অনেক সময় এককভাবে নিরঙ্কুশ সংখ্যাগরিষ্ঠতা অর্জন করা সম্ভব হয় না। তখন একাধিক দল মিলিত হয়ে সম্মিলিত সরকার (Coalition Government) গঠন করে। ফ্রান্স, ইতালি, বাংলাদেশ, ভারত, পাকিস্তান, হল্যান্ড, বেলজিয়াম প্রভৃতি দেশে বহুদলীয় ব্যবস্থা বিদ্যমান।"
        },
        {
          "label": "গ",
          "question": "",
          "explanation": "উদ্দীপকের আলম সাহেবের মধ্যে নেতৃত্বের যে গুণাবলির বহিঃপ্রকাশ হয়েছে তা হলো ন্যায়পরায়ণতা ও নিরপেক্ষতা। আলম সাহেবের মধ্যে আমরা ব্যক্তিস্বার্থহীনতাও খুঁজে পাই। কেননা তিনি কর্মচারী নিয়োগের ক্ষেত্রে সকল রাজনৈতিক সুপারিশ অগ্রাহ্য করে প্রতিযোগিতার মাধ্যমে যোগ্য ও মেধাবী প্রার্থীকে নিয়োগ দেন। এতে তিনি সবার প্রিয় পাত্রে পরিণত হয়েছেন। অর্থাৎ আলম সাহেবের মধ্যে নেতৃত্বের ন্যায়নিষ্ঠা ও নিরপেক্ষতার গুণাবলি প্রকাশ পেয়েছে। সুযোগ্য নেতৃত্বের জন্য ন্যায়নিষ্ঠ ও নিরপেক্ষতা একান্ত আবশ্যক। নেতাকে অবশ্যই ন্যায়বান হতে হবে এবং সকলকে সমান চোখে দেখতে হবে। নেতা যদি পক্ষপাতকারী হন তবে যোগ্য ব্যক্তিগণ তাদের প্রয়োজনীয় সম্মান পাবেনা এবং জনগণ ও বৃহত্তর স্বার্থ ক্ষতিগ্রস্ত হবে। তাই, নেতাকে পক্ষপাতদুষ্টতা পরিহার করে ন্যায়নিষ্ঠ ও নিরপেক্ষ হতে হবে। তাহলে জনগণ যোগ্য ব্যক্তিদের সেবা দ্বারা উপকৃত হবে। পরিশেষে বলা যায়, আলম সাহেবের মতো রাজনৈতিক নেতারা তাদের ন্যায়নীতি এবং নিরপেক্ষ দৃষ্টিভঙ্গির কারণে গণমানুষের শ্রদ্ধা ও আনুগত্য লাভ করেন।"
        },
        {
          "label": "ঘ",
          "question": "",
          "explanation": "সমাজ ও রাষ্ট্রকে অভীষ্ট লক্ষ্য অর্জনে পরিচালিত করাই নেতৃত্বের মূল লক্ষ্য। উদ্দীপকে উল্লিখিত নেতৃত্বের অনুপস্থিতিতে রাষ্ট্র এইসব অর্জনে ব্যর্থ হবে এবং বিভিন্ন সমস্যা ও সংকটে জর্জরিত হবে। কোনো সুযোগ্য নেতৃত্ব ছাড়া কোনো জাতি বা রাষ্ট্র তাদের অভীষ্ট লক্ষ্যে পৌছাতে পারে না। সংগঠন ও প্রতিষ্ঠানেগুলো নেতৃত্বের গুণেই সুনিয়ন্ত্রিত ও সুচারুরূপে পরিচালিত হয়। পরিবর্তনশীল সমাজকে সুযোগ্য নেতৃত্বের অভাব কখনোই প্রগতির পথে এগিয়ে নিতে পারবে না এবং জাতীয় কোনো সংকটে পড়লে তা থেকে উঠে দাঁড়াতে পারবে ন। সদ্য স্বাধীন হওয়া অধিকাংশ রাষ্ট্রেই যোগ্য নেতৃত্বের অনুপস্থিতি লক্ষ্য করা যায়। সে কারণে রাষ্ট্রগুলো দুর্বল, দুর্নীতি পরায়ণ ও অনুন্নত হয়ে বেড়ে ওঠে। উপর্যুক্ত নেতৃত্বের অভাবে সেখানে এক ধরনের অপশাসন লক্ষ্য করা যায়। সুশাসন প্রতিষ্ঠার জন্য যে কয়েকটি বিষয় অপরিহার্য, সেগুলো হচ্ছে- আইনের শাসন ও স্বচ্ছ জবাবদিহিতামূলক শাসন, অংশীদারিত্বমূলক ও জনকল্যাণকামী প্রশাসন ব্যবস্থা। এই বিষয়গুলো ঠিক তখনই সম্ভব যখন এগুলো বাস্তবায়ন করার জন্য এক বা একাধিক যোগ্য নেতৃত্বদানকারী থাকবে। এছাড়াও যোগ্য নেতৃত্বের অনুপস্থিতিতে রাষ্ট্রে যে নেতিবাচক প্রভাবগুলো পড়তে পারে, সেগুলোর মধ্যে উল্লেখযোগ্য হলো; রাষ্ট্রীয় নীতি নির্ধারণে অক্ষমতা, রাজনৈতিক অপসস্কৃতি ও সচেতনতার অভাব, ঠিক পরিকল্পনা প্রণয়নের ঘাটতি, সংগঠনের বিভিন্ন শাখার মধ্যে সমন্বয়ের অভাব, গণতান্ত্রিক মূল্যবোধের ঘাটতি ইত্যাদি।"
        }
      ]
    },
    {
      "number": "4",
      "uddipok": "জনাব শহিদ জাতীয় নির্বাচনে একটি সংগঠন থেকে মনোনয়ন লাভ করেন। তিনি সৎ ও জনপ্রিয় নেতা। অপরদিকে তার বন্ধু রাজিব নির্বাচনে অংশগ্রহণ করে না। সে এমন একটি সংগঠনের সাথে জড়িত যারা শুধুমাত্র নিজেদের স্বার্থ নিয়েই কাজ করে। তবে জনাব শহিদ তার বন্ধু রাজিবের সংগঠনের সমর্থন আদায়ের চেষ্টা করে।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "রাজনৈতি দল হলো বিশেষ নীতি বা আদর্শের সমর্থনে সংগঠিত সংঘ বিশেষ, যা সাংবিধানিক উপায়ে সরকার গঠন ও পরিচালনার চেষ্টা করে।"
        },
        {
          "label": "খ",
          "question": "",
          "explanation": "দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে, কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয়, তখন তাকে উপদল (Faction) বা কুচক্রী দল বলে। উপদল বলতে বোঝায় এমন কিছু ব্যক্তির সমষ্টি যাদের কোনো স্থায়ী সংগঠন নেই। তাদের শুধু থাকে কিছু সংকীর্ণ স্বার্থ। আঞ্চলিক স্বার্থের ভিত্তিতে গঠিত হয় আঞ্চলিক উপদল। সাম্প্রদায়িক স্বার্থের ভিত্তিতে গঠিত হয় সাম্প্রদায়িক উপদল। উপদলের কোনো মহৎ লক্ষ্য থাকে না, থাকে না কোনো স্থায়ী সংগঠন। তবে এও দেখা যায়, দীর্ঘকালীন পরিসরে স্থায়ী' সংগঠন গড়ে কোনো কোনো উপদল রাজনৈতিক দলে রূপান্তরিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব শহিদের সংগঠনটি হলো রাজনৈতিক দল। আর জনাব রাজিবের সংগঠনটি হলো চাপসৃষ্টিকারী গোষ্ঠী। উভয় দলের মধ্যে বিস্তর পার্থক্য রয়েছে। জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া রাজনৈতিক দলের উদ্দেশ্য। আর চাপসৃষ্টিকারী গোষ্ঠী নিজেদের স্বার্থরক্ষায় সরকারের সিদ্ধান্তসমূহকে প্রভাবিত করার চেষ্টা করে। রাজনৈতিক দলের প্রধান উদ্দেশ্য হলো রাষ্ট্রক্ষমতা লাভ। অপরদিকে চাপসৃষ্টিকারী গোষ্ঠীর প্রধান উদ্দেশ্য হলো নিজেদের স্বার্থরক্ষা করা। রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। অপরদিকে চাপসৃষ্টিকারী গোষ্ঠী সরকারি কাঠামোর বাইরে থেকে সরকারের সিদ্ধান্ত গ্রহণ প্রক্রিয়াকে নিজেদের অনুকূলে নিতে চেষ্টা করে। তারা সরাসরি নির্বাচনে অংশ নেয় না, বরং বিভিন্ন রাজনৈতিক দলের পক্ষে প্রচারাভিযান চালায়। প্রয়োজনে তারা সরকারের সমালোচনা করে সরকারের ওপর চাপসৃষ্টি করে। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। রাজনৈতিক দলের সামনে বৃহৎ জাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা ক্ষুদ্র ও দুর্বল। উপরের আলোচনা থেকে বলা যায়, রাজনৈতিক দল ও চাপসৃষ্টিকারী গোষ্ঠীর মধ্যে সুস্পষ্ট পার্থক্য বিদ্যমান।"
        },
        {
          "label": "ঘ",
          "question": "",
          "explanation": "নিম্নের অনুরূপঃ গণতন্ত্র প্রতিষ্ঠায় উক্ত সংগঠনটি অর্থাৎ রাজনৈতিক দলের ভূমিকা অপরিসীম। গণতন্ত্র ও রাজনৈতিক দল পরস্পর ওতপ্রোতভাবে জড়িত। রাজনৈতিক দলকে গণতন্ত্রের ভিত্তি বলে অভিহিত করা হয়। গণতান্ত্রিক ব্যবস্থা সংরক্ষণে রাজনৈতিক দল সক্রিয় এবং গঠনমূলক ভূমিকা পালন করে। রাজনৈতিক দল সংখ্যাগরিষ্ঠের শাসনের ধারণাকে বাস্তবে পরিণত করে। উদ্দীপকে দেখা যায়, আধুনিক গণতান্ত্রিক রাজনৈতিক ব্যবস্থায় জনগণ তাদের স্বার্থ সম্পর্কে চিন্তিত নয়। কারণ তারা জানে তাদের পক্ষে তাদের স্বার্থগুলো নিয়ে কিছু সংগঠন খুবই তৎপর রয়েছে। এসব বিষয় রাজনৈতিক দলের কার্যক্রমকেই প্রতিফলিত করে। যা গণতন্ত্র প্রতিষ্ঠায় গুরুত্বপূর্ণ ভূমিকা রাখে। রাজনৈতিক দল নির্বাচনের সময় দলীয় প্রার্থী মনোনয়ন, মনোনীত প্রার্থীর সমর্থনে প্রচারণা ও ভোটারদের স্বার্থ সংরক্ষণ করে। ক্ষমতাসীন দল নির্বাচনি প্রচারণার সময় প্রদত্ত প্রতিশ্রুতি অনুসারে যথাযথভাবে সরকার পরিচালনায় সচেষ্ট হয়, যা গণতন্ত্রকে সুসংহত করে। অপরদিকে, বিরোধী দল ক্ষমতাসীন দলের কর্মকাণ্ডে অসংগতি পেলে গঠনমূলক সমালোচনা করে গণতন্ত্রকে ত্বরান্বিত করে। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা-বিবৃতি ও প্রচারের মাধ্যমে সেরূপ জনমত সৃষ্টি করে। গণতান্ত্রিক শাসনব্যবস্থায় বিভিন্ন জনগোষ্ঠী রাজনৈতিক দলগুলোর মাধ্যমেই নিজেদের দাবি সরকারের নিকট তুলে ধরে। এভাবে রাজনৈতিক দল গণতন্ত্র প্রতিষ্ঠায় সক্রিয় ভূমিকা পালন করে। পরিশেষে বলা যায়, আধুনিক গণতন্ত্র হলো পরোক্ষ বা প্রতিনিধিত্বমূলক গণতন্ত্র। আর প্রতিনিধিত্বমূলক গণতন্ত্রের মূলভিত্তিই হলো রাজনৈতিক দল। রাজনৈতিক দলগুলোই তাদের কর্মকান্ডের মাধ্যমে গণতান্ত্রিক ধারা অব্যাহত রাখে।"
        }
      ]
    },
    {
      "number": "5",
      "uddipok": "বিবেক এমন একটি আয়না যার মধ্যে তুমি তোমার সকল কাজের প্রতিবিম্ব দেখতে পাবে। বিবেকের চেয়ে বড় উপদেশদাতা আর নেই। এই মানসিক ভাবনা তোমার বাহ্যিক আচরণকে নিয়ন্ত্রণ করবে। অন্যের যে আচরণ দেখলে তোমার মধ্যে ঘৃণার সৃষ্টি হয়, তোমার নিজের সংশোধনের জন্যে সেগুলো নিয়ে চিন্তা-ভাবনা করাই যথেষ্ট।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "জাতি-ধর্ম-বর্ণ, নারী-পুরুষ নির্বিশেষে সবাইকে সমান সুযোগ-সুবিধা প্রদানের ব্যবস্থাকে সাম্য বলে।"
        },
        {
          "label": "খ",
          "question": "\"প্রচলিত প্রথা আইনের প্রাচীন উৎস\"- ব্যাখ্যা করো।",
          "explanation": "প্রথা আইনের একটি সুপ্রাচীন উৎস। সমাজের মধ্যে সুদীর্ঘকাল ধরে প্রচলিত আচার-ব্যবহার, রীতিনীতি প্রভৃতিকে প্রথা বলা হয়। প্রাচীনকালে কোনো আইনের অস্তিত্ব ছিল না। তখন সমাজে প্রচলিত প্রথার সাহায্যে দ্বন্দ্ব বা বিরোধের মীমাংসা করা হতো। জনগণ সমাজে প্রচলিত প্রথাকে মান্য করতো। কালক্রমে ঐসব প্রথা রাষ্ট্র কর্তৃক স্বীকৃতি ও অনুমোদন পেয়ে আইনে পরিণত হয়েছে।"
        },
        {
          "label": "গ",
          "question": "",
          "explanation": "উদ্দীপক দ্বারা আমার পাঠ্যবইয়ের 'নৈতিকতা' বিষয়টিকে ইঙ্গিত করা হয়েছে। নৈতিকতা হলো মানুষের অন্তর্নিহিত ধ্যান-ধারণার সমষ্টি যা মানুষকে সুকুমার বৃত্তি অনুশীলনে অনুপ্রাণিত করে। অর্থাৎ সমাজের প্রথা, আদর্শ, ধর্ম ও ন্যায়বোধ মানসিক বিষয়। এটি মানব মনের উচ্চ গুণাবলি। কোনো একটি কাজকে উচিত মনে করলে তা করার এবং কোনো কাজকে অনুচিত মনে করলে তা না করার জন্য ব্যক্তির নৈতিকতাবোধ কাজ করে থাকে। নৈতিকতার প্রতি যে দেশের নাগরিকদের শ্রদ্ধাবোধ বেশি, যারা জীবনে চলার পথে নীতিবোধ দ্বারা পরিচালিত হন তাঁরা খারাপ কাজে লিপ্ত হন না। নৈতিকতার পিছনে সার্বভৌম রাষ্ট্র বা কর্তৃত্বের সমর্থন বা নিয়ন্ত্রণ থাকে না। কেননা নৈতিকতা, বিবেক ও মূল্যবোধ দ্বারা পরিচালিত। বিবেকের দংশনই নৈতিকতার রক্ষাকবচ। আচরণ নিয়ন্ত্রণ করে মানুষের সামগ্রিক কল্যাণ সাধনই এর লক্ষ্য। উদ্দীপকে বলা হয়েছে, বিবেক এমন একটি আয়না যার মধ্যে সকল কাজের প্রতিবিম্ব দেখা যায়। বিবেকের চেয়ে বড় উপদেশদাতা নেই এবং অন্যের মধ্যে যে আচরণ দেখলে ঘৃণার সৃষ্টি হয়, নিজের সংশোধনের জন্য সেগুলো নিয়ে চিন্তাভাবনা করাই যথেষ্ঠ। এখানে বিবেকের উপদেশে অনুচিত কাজ পরিহার করার মাধ্যমে নৈতিকতা বিষয়টিই প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের বিষয়টি অর্থাৎ নৈতিকতা সুশৃঙ্খল ও সমৃদ্ধ সমাজ গঠনে সহায়ক- উক্তিটি যথার্থ। শুধুমাত্র আইন বা রাষ্ট্রীয় বিধিবিধানই নাগরিক জীবন নিয়ন্ত্রণের জন্য যথেষ্ট নয়। এছাড়াও মানুষের ন্যায়-অন্যায়, ভালো-মন্দ, উচিত-অনুচিত বোধ বা অনুভূতি দরকার, যেটাকে আমরা নৈতিকতা বলে অভিহিত করি। নৈতিকতা হলো মানুষের অন্তর্নিহিত ধ্যান-ধারণার সমষ্টি যা মানুষকে সুকুমার বৃত্তি অনুশীলনে অনুপ্রাণিত করে। আর এই বিষয়গুলোই সমাজে শৃঙ্খলা ও সমৃদ্ধি বয়ে আনে। নৈতিকতা বা ন্যায়- নীতিবোধের ধারণা বা এর প্রতি যে দেশের জনগণের শ্রদ্ধাবোধ বেশি, যারা জীবনের চলার পথে নীতিবোধ দ্বারা পরিচালিত হন, তারা দুর্নীতি বা স্বজনপ্রীতিতে লিপ্ত হন না। আইন অপেক্ষা বিবেক দ্বারা তাঁরা পরিচালিত হন। নীতিবান মানুষ ভালো-মন্দ, উচিত-অনুচিত, ন্যায়- অন্যায় ইত্যাদির মানদণ্ডে নিজেরাই চলার চেষ্টা করে। নৈতিকতার পিছনে সার্বভৌম কর্তৃপক্ষের সমর্থন বা কর্তৃত্ব থাকে না। কেননা নৈতিকতা বিবেক ও মূল্যবোধ দ্বারা পরিচালিত ও নিয়ন্ত্রিত। রাষ্ট্র নৈতিক বিধি প্রয়োগ করে না। বিবেকের দংশনই নৈতিকতার বড় রক্ষাকবচ। এটি মানুষকে সৎ ও ন্যায়ের পথে পরিচালিত করে। এর দরুণ মানুষ দুস্থ ও বিপদগ্রস্তদের সহায়তায় এগিয়ে আসে। নৈতিকতা বোধ সম্পন্ন মানুষ সমাজের বিভিন্ন কল্যাণ সম্পর্কে সচেতন থাকে এবং সমাজ ও রাষ্ট্রের প্রতি দায়িত্ব ও কর্তব্য যথাযথভাবে পালন করে। তারা সমাজের মানুষদের মধ্যে ভালোবাসা ও সম্প্রীতি গড়ে তোলে যা সুষ্ঠু, সুশৃঙ্খল ও সমৃদ্ধ সমাজ গঠনে সহাযতা করে। পরিশেষে বলা যায়, সুশৃঙ্খল ও সমৃদ্ধ সমাজ গঠনে নৈতিকতার ভূমিকা অনস্বীকার্য।"
        }
      ]
    },
    {
      "number": "6",
      "uddipok": "ভাষা আন্দোলনে সৃষ্ট ভাষা ও সংস্কৃতি ভিত্তিক জাতীয়তাকে বাঙালি জাতীয়তাবাদ বলা যায়। এই চেতনাই ছিল এদেশের সকল আন্দোলন ও সংগ্রামের প্রেরণা শক্তি। বহু ত্যাগ ও রক্তের বিনিময়ে আমরা ১৯৭১ সালে মহান মুক্তিযুদ্ধের মাধ্যমে যে স্বাধীনতা অর্জন করেছি তার মূলে ছিল জাতীয়তাবাদী চেতনা।",
      "tag": "DRMC 24",
      "sub_questions": [
        {
          "label": "ক",
          "question": "'Natus' শব্দের অর্থ কী?",
          "explanation": "Natus শব্দের অর্থ 'Birth' বা জন্ম।"
        },
        {
          "label": "খ",
          "question": "",
          "explanation": "জাতীয়তার ভিত্তিতে গড়ে ওঠা রাষ্ট্রকে জাতি রাষ্ট্র বলে। সাধারণত 'এক জাতি এক রাষ্ট্র' তত্ত্বের ভিত্তিতে গড়ে ওঠা রাষ্ট্রসমূহই জাতি রাষ্ট্র হিসেবে পরিচিত। ইতালিয়ান রাষ্ট্র দার্শনিক ম্যাকিয়াভেলি জাতি রাষ্ট্র সম্পর্কে প্রথম ধারণা দিয়েছিলেন। বর্তমান ধারণা অনুযায়ী রাষ্ট্র গঠনের পূর্বে গড়ে ওঠে জাতীয়তাবাদ আর পরবর্তীতে এ জাতীয়তাবাদের ভিত্তিতে গড়ে ওঠা রাষ্ট্রই হলো জাতি রাষ্ট্র। বর্তমান পৃথিবীর অধিকাংশ রাষ্ট্রই হলো জাতি রাষ্ট্র।"
        },
        {
          "label": "গ",
          "question": "",
          "explanation": "বাঙালি জাতি গঠনে ভাষার গুরুত্ব অপরিসীম। মূলত ভাষাই বাঙালি জাতিকে ঐক্যের আওতায় নিয়ে আসার প্রধান উপাদান। ভাষা হলো মানুষের মনের ভাব প্রকাশের প্রধান বাহন। কোনো জনসমষ্টির সকল মানুষের ভাষা যদি একই হয় এবং তাদের সাহিত্যও যদি এক হয় তাহলে স্বভাবতই তারা নিজেদের মধ্যে দৃঢ় ঐক্য অনুভব করে এবং তাদের মধ্যে জাতীয়তাবোধের সৃষ্টি হয়। এছাড়া একই জনসমষ্টির মধ্যে একই ধরনের আচরণ ও রীতিনীতি গড়ে উঠলে তারা নিজেদেরকে অন্য জনসমষ্টি থেকে স্বতন্ত্র মনে করে। আচরণ ও রীতিনীতিগত এ ঐক্য জনসমষ্টিকে ঐক্যের বন্ধনে আবদ্ধ করে জাতীয়তাবোধে উদ্বুদ্ধ করে। উদ্দীপকে এ বিষয়েরই বহিঃপ্রকাশ ঘটেছে। ১৯৫২ সালের ভাষা আন্দোলন সমগ্র বাঙালি জাতিকে ঐক্যবদ্ধ করেছিল। আমাদের মাতৃভাষা বাংলাকে রাষ্ট্রভাষা করার জন্য সালাম, বরকত, রফিক ও জব্বারসহ আরও অনেকে তাদের জীবন উৎসর্গ করেন। ভাষা, সাহিত্য ও সাংস্কৃতিক ঐক্যের ভিত্তিতেই ভাষা আন্দোলন সংঘটিত হয় এবং তৎকালীন পূর্ব পাকিস্তানের বাঙালিরা জীবন উৎসর্গ করে ভাষার দাবি প্রতিষ্ঠা করে। তাই বলা যায়, জাতি গঠনের ভাষা, সাহিত্য ও সাংস্কৃতিক ঐক্যই ভূমিকা রেখেছে।"
        },
        {
          "label": "ঘ",
          "question": "",
          "explanation": "বর্তমানে জাতি গঠনের পেছনে ধর্মের গুরুত্ব ক্রমশ হ্রাস পাচ্ছে। প্রাচীন ও মধ্যযুগে ধর্মকে জাতি গঠনের প্রধান উপাদান হিসেবে মনে করা হতো। একই ধর্মে বিশ্বাসী জনগোষ্ঠীর মধ্যে ঐক্যের মানসিকতা গড়ে ওঠে। মুসলিম জাতি ও ইহুদি জাতি মূলত ধর্মের ওপর ভিত্তি করেই গড়ে উঠেছিল। গিলক্রিস্টের মতে, “ধর্মবিশ্বাসের পার্থক্য যেখানে প্রবল, সেখানে জাতিগত ঐক্য স্বল্পস্থায়ী হতে বাধ্য।” কিন্তু বর্তমানে জাতি গঠনে ধর্মের ওপর খুব একটা গুরুত্ব দেওয়া হয় না। ধর্মের ওপর ভিত্তি করে ১৯৪৭ সালে ভারত ও পাকিস্তান নামে দুটি রাষ্ট্র সৃষ্টি হয়েছিল। কিন্তু ধর্মীয় ঐক্য পাকিস্তানের দুটি অংশকে একত্রিত রাখতে পারে নি। পাকিস্তানের দুটি অংশ পূর্ব পাকিস্তান ও পশ্চিম পাকিস্তানের মধ্যে ভাষা, সংস্কৃতি, রাজনৈতিক ও অর্থনৈতিক আকাঙ্ক্ষা, ভৌগোলিক, মানসিক বা ভাবগত ঐক্য ছিল না। এজন্য শুধু ধর্মীয় ঐক্য পাকিস্তানকে অখণ্ড রাখতে পারে নি। একই ধর্মের অনুসারী হওয়া সত্ত্বেও বাংলাদেশি ও পাকিস্তানি নামে দুটি আলাদা জাতি সৃষ্টি হয়েছে। আরব রাষ্ট্রগুলো একই ধর্মের অনুসারী। কিন্তু সেখানেও ভিন্ন ভিন্ন জাতীয়তা বিরাজমান। সুতরাং বলা যায়, জাতি গঠনে ধর্মের ভূমিকা ক্রমশ হ্রাস পাচ্ছে।"
        }
      ]
    },
    {
      "number": "7",
      "uddipok": "? বিচার সংক্রান্ত কাজ শাসন বিভাগকে পরামর্শ প্রদান নাগরিক অধিকার সংরক্ষণ",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "সরকারের বিভাগ তিনটি।"
        },
        {
          "label": "খ",
          "question": "",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "",
          "explanation": "নিম্নের অনুরূপঃ জনাব রোহান সরকারের বিচার বিভাগে কর্মরত। বিচার বিভাগের স্বাধীনতা রক্ষার বেশ কিছু উপায় আছে। যেকোনো রাষ্ট্রের শাসনব্যবস্থায় স্বাধীন ও নিরপেক্ষ বিচার বিভাগের ভূমিকা অপরিসীম। বিচার বিভাগের স্বাধীনতা বলতে বোঝায় আইন ও শাসন বিভাগের নিয়ন্ত্রণমুক্ত থেকে স্বাধীনভাবে বিচারকার্য পরিচালনা করা। যা বিচার বিভাগের স্বাধীনতাকে নির্দেশ করে। বিচার বিভাগের স্বাধীনতা রক্ষার জন্য যেসব ব্যবস্থা নিতে হবে সেগুলো হলো-প্রথমত, বিচার বিভাগের স্বাধীনতা রক্ষার জন্য আইন বিষয়ে অভিজ্ঞ, সৎ, সাহসী এবং দলীয় রাজনীতির সাথে প্রত্যক্ষ সম্পর্কহীন ব্যক্তিদেরকে বিচারপতি পদে নিয়োগের ব্যবস্থা করতে হবে। দ্বিতীয়ত, বিচারক নিয়োগের ক্ষেত্রে শাসন বিভাগের মাধ্যমে সরাসরি নিয়োগ পদ্ধতিই উত্তম। এক্ষেত্রে বিচারকমণ্ডলীর সমন্বয়ে গঠিত একটি স্থায়ী কমিটির সুপারিশক্রমে শাসন বিভাগের মাধ্যমে বিচারক নিয়োগ করা জরুরি। তৃতীয়ত, বিচারপতিদের কার্যকালের স্থায়িত্ব বিধান করা প্রয়োজন। কেননা, কার্যকালের স্থায়িত্ব নিশ্চিত থাকলে বিচারকরা নির্ভয়ে ও সততার সাথে বিচারকাজ সম্পাদন করতে পারেন। চতুর্থত, বিচারকদের জন্য আকর্ষণীয় বেতন-ভাতা এবং অন্যান্য সুযোগ-সুবিধা প্রদান করতে হবে। ফলে তারা সৎ ও নির্লোভ থাকবেন এবং হীনম্মন্যতায় ভুগবেন না। পঞ্চমত, যোগ্যতা ও জ্যেষ্ঠতার ভিত্তিতে সময়মতো বিচারকদের পদোন্নতির ব্যবস্থা করতে হবে। ষষ্ঠত, বিচার বিভাগের স্বাধীনতা রক্ষার জন্য আইন ও শাসন বিভাগের প্রভাবমুক্ত থাকা অত্যাবশ্যক। পরিশেষে বলা যায়, স্বাধীন বিচার বিভাগ আধুনিক গণতান্ত্রিক শাসনব্যবস্থার অপরিহার্য পূর্বশর্ত। তাই বিচার বিভাগের স্বাধীনতা রক্ষার জন্য উপরে বর্ণিত বিষয়গুলো গুরুত্বসহকারে বাস্তবায়ন করা প্রয়োজন।"
        },
        {
          "label": "ঘ",
          "question": "",
          "explanation": "নিম্নের অনুরূপঃ নাগরিক অধিকার ও স্বাধীনতা রক্ষায় বিচার বিভাগের গুরুত্ব অপরিসীম। জনগণের মৌলিক অধিকারের রক্ষক হিসেবে বিচার বিভাগ গুরুত্বপূর্ণ ভূমিকা পালন করে। মৌলিক অধিকার বলতে বোঝায় নাগরিকের জীবন বিকাশের জন্য অপরিহার্য শর্তাবলি, যা রাষ্ট্রের সংবিধানে স্বীকৃত। আর নাগরিক স্বাধীনতা বলতে স্বাধীনভাবে চলাফেরা, যোগ্যতানুযায়ী কাজ করা, বাকস্বাধীনতা ইত্যাদিকে বোঝায়। সরকার বা অন্য কারো মাধ্যমে নাগরিকের মৌলিক অধিকার লঙ্ঘিত হলে নাগরিকরা বিচার বিভাগের শরণাপন্ন হয়ে এর প্রতিকার চাইতে পারে। বিচার বিভাগ তার ক্ষমতা বলে নাগরিকের মৌলিক অধিকার রক্ষা করে সমাজ ও রাষ্ট্রে ন্যায়বিচার প্রতিষ্ঠার মাধ্যমে সুশাসনের পথকে সুগম করে। বিচার বিভাগীয় পর্যালোচনা, আইনের শাসন ও ন্যায়বিচার প্রতিষ্ঠার মাধ্যমে বিচার বিভাগ সংবিধানের প্রাধান্য ও জনগণের মৌলিক অধিকার রক্ষা করে থাকে। আইন ও শাসন বিভাগের স্বেচ্ছাচারী শাসনের ফলে নাগরিকের অধিকার খর্ব হলে বিচার বিভাগ নাগরিকের আবেদনক্রমে বা স্বতঃপ্রণোদিত হয়ে এগিয়ে আসে। সংবিধানে উল্লিখিত মৌলিক অধিকারসমূহে কেউ হস্তক্ষেপ করলে বিচার বিভাগ তা পুনঃপ্রতিষ্ঠা করতে পারে। নাগরিকের অধিকার রক্ষার জন্য বিচার বিভাগ নানা ধরনের বিচার বিভাগীয় আদেশ ও নির্দেশ দিতে পারে। যেমন- রিট অব এক্সিকিউসন, রিট অব কো-ওয়ারেন্টো, রিট অব হেবিয়াস কর্পাস, রিট অব প্রহিবিসন ইত্যাদি। বিচার বিভাগের শক্তিশালী ভূমিকা ব্যক্তিস্বাধীনতা রক্ষা এবং আইনের শাসন প্রতিষ্ঠায় সহায়ক। উপরের আলোচনার প্রেক্ষিতে বলা যায়, আধুনিক গণতান্ত্রিক রাষ্ট্রে নাগরিক অধিকার ও স্বাধীনতা রক্ষায় বিচার বিভাগের গুরুত্ব সর্বাধিক।"
        }
      ]
    },
    {
      "number": "8",
      "uddipok": "শাকিল নামের এক বখাটে যুবক প্রায়ই সোহেলীকে বিরক্ত করে। এ অবস্থায় সোহেলীর পিতা ক্ষুব্ধ হয়ে থানায় মামলা করতে যান। কিন্তু কর্তৃপক্ষ মামলা নিতে অস্বীকৃতি জানায়।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "আইন হলো সমাজ স্বীকৃত ও রাষ্ট্র কর্তৃক অনুমোদিত কতগুলো বিধি-বিধান যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "",
          "explanation": "আধুনিককালে আইনের প্রধান উৎস হচ্ছে আইনসভা। আইনসভা জনমতের সাথে সঙ্গতি রেখে আইন প্রণয়ন করে। আধুনিক রাষ্ট্রীয় আইনের এক বিরাট অংশজুড়ে রয়েছে আইনসভা কর্তৃক প্রণীত আইন। আইনসভা শুধু নতুন আইন তৈরি করে না, পুরনো আইন সংশোধন করে তা যুগোপযোগী করে তোলে।"
        },
        {
          "label": "গ",
          "question": "",
          "explanation": "সোহেলীর ক্ষেত্রে আইনগত স্বাধীনতা খর্ব হয়েছে। রাষ্ট্র কর্তৃক স্বীকৃত, সংরক্ষিত ও নিয়ন্ত্রিত স্বাধীনতাকে আইনগত স্বাধীনতা বলা হয়। দেশে প্রচলিত আইনের নিকট নারী, পুরুষ, ধনী, গরিব, উঁচু, নিচু সকল শ্রেণিই সমান বলে বিবেচিত হয়। কেউ যদি তার অন্যান্য স্বাধীনতা রক্ষার্থে ও তার সাথে ঘটে যাওয়া কোনো অন্যায়ের বিচার প্রার্থনার জন্য সংশ্লিষ্ট কর্তৃপক্ষের কাছে আর্জি বা মামলা করে, তবে কর্তৃপক্ষের দায়িত্ব হচ্ছে সেই ভুক্তভোগীর জন্য সুবিচার নিশ্চিত করা। উদ্দীপকে এক বখাটে যুবক সোহেলীকে প্রায়ই বিরক্ত করে। সোহেলীর পিতা এতে ক্ষুব্ধ হয়ে থানায় যায় মামলা করতে। কিন্তু কর্তৃপক্ষ মামলা নিতে অস্বীকৃতি জানায়। এই অস্বীকৃতি জানানোতে সোহেলীর আইনগত স্বাধীনতা বিঘ্ন হয়। কারণ রাষ্ট্রের একজন নাগরিক হিসেবে সুবিচার পাওয়ার অধিকার তার আছে।"
        },
        {
          "label": "ঘ",
          "question": "",
          "explanation": "উক্ত ঘটনায় আইনের শাসন সুষ্ঠুভাবে প্রতিফলিত হয়নি-উক্তিটি যথার্থ। আইনের শাসন বলতে আইনের চোখে সবাইকে সমান বোঝায়। আইনের শাসনের মূল চেতনা হলো কেউ আইনের ঊর্ধ্বে নয়। জাতি, ধর্ম, বর্ণ, নারী, পুরুষ, ধনী-নির্ধন নির্বিশেষে সকলেই আইনের দৃষ্টিতে সমান। একই ধরনের অপরাধের জন্য একজন দরিদ্র মানুষের যে শাস্তি হবে, সমাজের একজন উঁচু পর্যায়ের মানুষের সেই একই শাস্তি হবে। এটাই আইনের শাসন। উদ্দীপকে উল্লেখিত ঘটনায় দেখতে পাই, বখাটে শাকিলের বিরুদ্ধে সোহেলীর বাবার মামলা গ্রহণ করতে অস্বীকৃতি জানায় থানা কর্তৃপক্ষ। উক্ত ঘটনায় আইনের শাসন সুষ্ঠুভাবে প্রতিফলিত হয়নি। থানা কর্তৃপক্ষের উচিত ছিল বখাটের বিরুদ্ধে সুবিচার পাওয়ার জন্য সোহেলী ও তার বাবাকে আইনগত সকল ধরনের ব্যবস্থা গ্রহণ করা। আইনের শাসন মূলত নির্ভর করে সরকারের সংশ্লিষ্ট কর্তৃপক্ষের নিরপেক্ষতা ও পেশাদারিত্বের উপর। কিন্তু উদ্দীপকের ঘটনায় দুটো বিষয়েরই অনুপস্থিতি দেখতে পাই। আর এগুলো যে প্রশাসনে অনুপস্থিত, সেখানে আইনের শাসনও অনুপস্থিত।"
        }
      ]
    },
    {
      "number": "9",
      "uddipok": "জনাব সালাম একজন খ্যাতনামা আইনজীবী। অপরদিকে জনাব রাসেল একজন সাধারণ নাগরিক। তার স্থাবর সম্পত্তি ভোগের ক্ষেত্রে তার এক আত্মীয় বাধা প্রদান করে। এতে তিনি জনাব সালামের শরণাপন্ন হলে তিনি বলেন, এ ঘটনা দ্বারা নাগরিক অধিকার ক্ষুণ্ণ হয়েছে। আইনের আশ্রয় নিয়ে তিনি তার প্রতিকার লাভ করতে পারেন।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে।"
        },
        {
          "label": "খ",
          "question": "",
          "explanation": "স্বাধীনতার অন্যতম দুটি রক্ষাকবচ হিসেবে আইন এবং বিচার বিভাগের স্বাধীনতা। আইন স্বাধীনতার অন্যতম শর্ত, সহায়ক শক্তি এবং প্রধান রক্ষাকবচ। আইন স্বাধীনতা ভোগের পরিবেশ সৃষ্টি করে এবং স্বাধীনতাকে সবার জন্য উন্মুক্ত করে তোলে। আইন আছে বলেই স্বাধীনতা সবার নিকট উপভোগ্য হয়ে উঠে। স্বাধীনতার অন্য একটি গুরুত্বপূর্ণ রক্ষাকবচ হচ্ছে বিচার বিভাগের স্বাধীনতা। বিচার বিভাগকে যদি নিরপেক্ষ ও স্বাধীনভাবে গড়ে তোলা যায় তাহলে ব্যক্তি স্বাধীনতাকে স্বেচ্ছাচারিতা থেকে মুক্ত করা সম্ভব।"
        },
        {
          "label": "গ",
          "question": "",
          "explanation": "সামাজিক স্বাধীনতা থেকে বঞ্চিত হওয়ার মাধ্যমে জনাব রাসেলের স্বাধীনতা ক্ষুণ্ণ হয়েছে। সমাজের সুসভ্য সদস্য হিসেবে মানুষ যেসব সুযোগ-সুবিধার প্রয়োজন অনুভব করে সেগুলোকে সামাজিক স্বাধীনতা বলে। এ ধরনের স্বাধীনতা ভোগের মাধ্যমে নাগরিক জীবন বিকশিত হয়। সমাজে বসবাসকারী মানুষের অধিকার রক্ষার জন্যই সামাজিক স্বাধীনতা প্রয়োজন। এই স্বাধীনতা এমনভাবে ভোগ করতে হয়, যেন অন্যের অনুরূপ স্বাধীনতা ক্ষুণ্ণ না হয়। জীবন রক্ষা, সম্পত্তি ভোগ ও বৈধ পেশা গ্রহণ করা, ধর্ম চর্চার স্বাধীনতা ইত্যাদি সামাজিক স্বাধীনতার অন্তর্ভুক্ত। উদ্দীপকে বর্ণিত রাসেল একজন সাধারণ মানুষ। তার এক আত্মীয় তার সম্পত্তি ভোগে বাধা প্রদান করে। যেহেতু সম্পত্তি ভোগের অধিকার সামাজিক স্বাধীনতার অন্তর্ভুক্ত এবং রাসেল তার আত্মীয় কর্তৃক সম্পত্তি ভোগে বাধাপ্রাপ্ত হয়েছে, সেহেতু বলা যায়, উদ্দীপকের রাসেল সামাজিক স্বাধীনতা থেকে বঞ্চিত অর্থাৎ এর ফলে তার স্বাধীনতা ক্ষুণ্ণ হয়েছে।"
        },
        {
          "label": "ঘ",
          "question": "",
          "explanation": "\"আইন ও স্বাধীনতা পরস্পরের পরিপূরক\"-উক্তিটি যথার্থ। আইন ও স্বাধীনতার সম্পর্ক অত্যন্ত ঘনিষ্ঠ। কেননা স্বাধীনতা আইনের সৃষ্টি এবং আইন স্বাধীনতার পরিপূর্ণ বিকাশ ঘটায়। রাষ্ট্রের বাইরে যেমন নাগরিকতার অস্তিত্ব কল্পনা করা যায় না, তেমনি আইনের বাইরে স্বাধীনতার অস্তিত্ব কল্পনা করা যায় না। যদিও সুন্দর, সুষ্ঠু, শান্তিময় জীবনযাপন করতে গিয়ে আইন স্বাধীনতাকে নিয়ন্ত্রণ করে, তথাপি স্বাধীনতা তাতে সম্প্রসারিত হয়। আইনের নিয়ন্ত্রণ আছে বলে সবাই স্বাধীনতা ভোগ করতে পারে। পিতা-মাতা যেমন তার সন্তানদের সকল বিপদ-আপদ থেকে রক্ষা করে নিরাপদে রাখেন, ঠিক তেমনি আইন সর্বপ্রকার অন্যায় প্রতিহত করে স্বাধীনতাকে রক্ষা করে। আইন স্বাধীনতাকে খর্ব করে না বরং স্বাধীনতাকে সংরক্ষণ ও প্রসারে সহায়তা করে। আইনের নিয়ন্ত্রণ ছাড়া যথার্থভাবে স্বাধীনতা ভোগ করা যায় না। আইন আছে বলেই স্বাধীনতা রক্ষা পায়। স্বাধীনতার প্রধান ভিত্তি ও শর্তই হলো আইন। আইনের অবর্তমানে স্বাধীনতা স্বেচ্ছাচারিতায় পরিণত হয়। আইন আছে বলেই স্বাধীনতা ভোগ করা যায়। আইন স্বাধীনতার রক্ষাকবচ। আইন শাসকগোষ্ঠীর স্বেচ্ছাচারিতার হাত থেকে জনগণকে রক্ষা করে। আইন সংযত ও নির্দিষ্ট সীমারেখার গণ্ডিতে সকলকে আবদ্ধ রাখে। স্বাধীনতাকে রক্ষা করা এবং সকলের নিকট উপভোগ্য করে তোলাই আইনের লক্ষ্য। আইন আছে বলেই স্বাধীনতা ভোগ করা যায়। আইনের মাধ্যমে স্বাধীনতার পরিধি সম্প্রসারিত হয়। রাষ্ট্র আইনের দ্বারা এমন এক সামাজিক পরিবেশ সৃষ্টি করে যেখানে সুন্দর, সভ্য জীবনযাপনের অনুকূল অবস্থা প্রতিষ্ঠিত হয়। উপরের আলোচনা থেকে প্রতীয়মান হয় যে, আইন ও স্বাধীনতার মধ্যে গভীর সম্পর্ক বিদ্যমান।"
        }
      ]
    },
    {
      "number": "10",
      "uddipok": "জনাব আলী রহমতপুর ইউনিয়ন পরিষদের চেয়ারম্যান নির্বাচিত হয়েছেন। সার্বিক উন্নয়নে অত্যন্ত তৎপর থাকায় জনকল্যাণ ও জনস্বাস্থ্য বিষয়ক অনেক উন্নয়নমূলক কার্য সম্পাদিত হয়েছে। অপরদিকে আরেক জনপ্রিয় নেতা জনাব শফিক জাতীয় সংসদ সদস্য নির্বাচিত হয়েছেন। পরিবর্তীতে তিনি এদেশের প্রতিনিধি হিসেবে সার্ক ও জাতিসংঘের বিভিন্ন সম্মেলনে অংশগ্রহণ করার সুযোগ লাভ করেন।",
      "tag": "DRMC 24",
      "sub_questions": [
        {
          "label": "ক",
          "question": "পৌরনীতি সম্পর্কে ই. এম. হোয়াইটের সংজ্ঞাটি লেখো।",
          "explanation": "ই. এম. হোয়াইটের মতে, \"নাগরিকতার সাথে জড়িত সকল প্রশ্ন সম্পর্কে যে শাস্ত্র আলোচনা করে, তা-ই পৌরনীতি।\""
        },
        {
          "label": "খ",
          "question": "",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন- নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে আলোচিত বিষয়টি নাগরিকতার স্থানীয় দিকটি নির্দেশ করে। পৌরনীতি ও সুশাসনের অন্যতম একটি প্রধান আলোচ্য বিষয় নাগরিকতার স্থানীয় রূপ। সাধারণত যে প্রক্রিয়ায় একজন নাগরিক স্থানীয়ভাবে কতগুলো সুযোগ-সুবিধা ভোগ করে এবং এর বিনিময়ে বিভিন্ন দায়িত্ব ও কর্তব্য পালন করে তাকে নাগরিকতার স্থানীয়রূপ বলে। স্থানীয়ভাবে ব্যক্তির নাগরিক জীবন শুরু হয়। ফলে এলাকার স্থানীয় সদস্য হিসেবে নাগরিক কতগুলো সংগঠনের সাথে জড়িত থেকে বহুবিধ কার্যাবলি সম্পাদন করে। যেমন- ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ, জেলা পরিষদ প্রভৃতি সংগঠনের সদস্য হিসেবে কর প্রদান, কাঠামোগত উন্নয়ন, রাস্তাঘাট নির্মাণ ও এর রক্ষণাবেক্ষণসহ প্রভৃতি কাজে নিজেকে সম্পৃক্ত করে। স্থানীয় পর্যায়ে নাগরিকের এসব কার্যাবলির মাধ্যমে নাগরিকতার স্থানীয় রূপটিই স্পষ্টভাবে প্রকাশিত হয়। উদ্দীপকে লক্ষ করা যায়, জনাব আলী ইউনিয়ন পরিষদের নির্বাচিত চেয়ারম্যান হিসেবে তার নানাবিধ কার্যক্রম সম্পাদন করেন। যেহেতু ইউনিয়ন পরিষদ এবং এর সাথে সম্পর্কিত কার্যাবলি নাগরিকতার স্থানীয় দিকের অন্তর্ভুক্ত, সেহেতু বলা যায়, উদ্দীপকে নাগরিকতার স্থানীয় দিকটিই নির্দেশিত হয়েছে।"
        },
        {
          "label": "ঘ",
          "question": "",
          "explanation": "'জনাব শফিকের ক্ষেত্রে নাগরিকতার বৈশ্বিক দিকটি প্রকাশ পেয়েছে- উক্তিটি যথার্থ। বর্তমান যুগে নাগরিক জীবন কেবল একটি মাত্র দেশ বা অঞ্চলের মধ্যে সীমাবদ্ধ থাকছে না, বরং সময়ের সাথে সাথে নাগরিক বিশ্ব নাগরিকের মর্যাদা লাভ করেছে। রাষ্ট্রের সদস্য হিসেবে একজন নাগরিক বিশ্ব সমাজের সদস্য। রাষ্ট্রের উন্নতি, অগ্রগতি, অর্থনৈতিক উন্নয়ন, রাজনৈতিক ও সামাজিক ক্ষেত্রে সমৃদ্ধি অর্জনের ক্ষেত্রে একটি রাষ্ট্র অপর একটি রাষ্ট্রের ওপর অনেকখানি নির্ভরশীল। তাই রাষ্ট্রের সাথে সাথে নাগরিকেরও বিভিন্ন আন্তর্জাতিক প্রতিষ্ঠান ও সংস্থার সাথে পরিচয় ঘটছে। নাগরিক অধিকার নিশ্চিত করার লক্ষ্যে বিশ্বশান্তি ও অগ্রগতির জন্য মানুষ গড়ে তুলছে জাতিসংঘসহ আরও অনেক আন্তর্জাতিক সংস্থা যা নাগরিকের ভূমিকার ক্ষেত্রকে প্রসারিত করছে। কোনো রাষ্ট্রের নাগরিক যখন বিশ্ব সমাজ থেকে নানারকম অধিকার ভোগ করে এবং বিনিময়ে বিশ্ব সমাজের অপরাপর নাগরিকের প্রতি কর্তব্যবোধে উদ্দীপ্ত হয় তখন নাগরিকতা আন্তর্জাতিকতায় রূপ নেয়। উদ্দীপকে দেখা যায়, জনাব শফিক একজন জনপ্রিয় ও জনদরদী নেতা। তিনি জনগণের প্রত্যক্ষ ভোটে জাতীয় সংসদ সদস্য নির্বাচিত হয়েছেন। পরবর্তীতে তিনি এদেশের প্রতিনিধি হিসেবে সার্ক ও জাতিসংঘের বিভিন্ন সম্মেলনে অংশগ্রহণ করার সুযোগ পান। উপরের আলোচনার প্রেক্ষিতে তাই বলা যায়, জনাব শফিক একজন বিশ্ব নাগরিক।"
        }
      ]
    },
    {
      "number": "11",
      "uddipok": "খাদ্য উৎপাদনে বাংলাদেশ আজ স্বয়ংসম্পূর্ণ। এই কৃতিত্ব সারা দেশের ক্ষুদ্র ও মাঝারি কৃষকের। কিন্তু এই কৃষকরা বাজারে পণ্যের ন্যায্য দাম পায় না। অথচ মধ্যস্বত্বভোগকারীরা কোনো ঝুঁকি ছাড়াই লাভবান হয়। প্রকৃতপক্ষে, কৃষকরা লাভবান না হলে কৃষির অব্যাহত উন্নয়ন ধরে রাখা সম্ভব নয়।",
      "tag": "CB 19,DRMC 24",
      "sub_questions": [
        {
          "label": "ক",
          "question": "কর্তব্য কী?",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "মৌলিক অধিকার বলতে কী বোঝ?",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে গাড়ীবেশিত ও বলবৎযোগ্য থাকে। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। এক্ষেত্রে আদালত রায়ের মাধ্যমে সরকারকে . ঐসব বঞ্চিত ব্যক্তিদের অধিকার ফিরিয়ে দেওয়ার আদেশ দিতে পারে। বাংলাদেশ সংবিধানের তৃতীয় ভাগে ২৭ থেকে ৪৪ নম্বর অনুচ্ছেদ পর্যন্ত মৌলিক অধিকার সম্পর্কে সুস্পষ্ট ব্যাখ্যা দেওয়া হয়েছে।"
        },
        {
          "label": "গ",
          "question": "উদ্দীপকে কৃষকরা কী ধরনের অধিকার থেকে বঞ্চিত? তা ব্যাখ্যা করো।",
          "explanation": "উদ্দীপকে কৃষকরা অর্থনৈতিক অধিকার থেকে বঞ্চিত। অর্থনৈতিক অধিকার অর্থনৈতিক অধিকার হলো সেইসব সুযোগ-সুবিধা যা একজন ব্যক্তিকে অর্থনৈতিক কর্মকাণ্ডে অংশগ্রহণ এবং তার জীবিকা নির্বাহের সুযোগ দেয়। এই অধিকারের মূল উদ্দেশ্য হলো দারিদ্র্য দূর করা এবং প্রতিটি মানুষের জন্য একটি সম্মানজনক জীবন নিশ্চিত করা। অর্থনৈতিক অধিকারের মধ্যে রয়েছে: কাজ করার অধিকার: প্রতিটি মানুষের তার পছন্দ অনুযায়ী কাজ বেছে নেওয়ার এবং তার জন্য ন্যায্য মজুরি পাওয়ার অধিকার আছে। ন্যায্য মজুরির অধিকার: কাজের বিনিময়ে উপযুক্ত পারিশ্রমিক পাওয়া। সম্পত্তির মালিকানার অধিকার: বৈধ উপায়ে অর্জিত সম্পত্তির মালিকানা ও তা ভোগ করার অধিকার। সামাজিক নিরাপত্তা লাভের অধিকার: বেকারত্ব, অসুস্থতা বা বার্ধক্যের মতো পরিস্থিতিতে রাষ্ট্র থেকে সহায়তা পাওয়ার অধিকার। উদ্দীপকের সাথে সম্পর্ক উদ্দীপকে দেখা যাচ্ছে, কৃষকরা খাদ্য উৎপাদনে গুরুত্বপূর্ণ ভূমিকা রাখলেও তাদের ফসলের ন্যায্য মূল্য পায় না। এর ফলে তারা অর্থনৈতিকভাবে বঞ্চিত হচ্ছে। মধ্যস্বত্বভোগীরা কোনো ঝুঁকি না নিয়েই লাভবান হচ্ছে, যা অর্থনৈতিক বৈষম্য তৈরি করছে। এই পরিস্থিতি অর্থনৈতিক অধিকারের মূল নীতির পরিপন্থী, কারণ এখানে কৃষকদের পরিশ্রমের সঠিক মূল্যায়ন হচ্ছে না। কৃষকরা ন্যায্য মূল্য পেলে তাদের জীবনযাত্রার মান উন্নত হতো এবং কৃষি খাতের টেকসই উন্নয়ন নিশ্চিত হতো।"
        },
        {
          "label": "ঘ",
          "question": "কৃষকদের উক্ত অধিকার রক্ষায় কী কী ব্যবস্থা গ্রহণ করা যেতে পারে? বিশ্লেষণ করো।",
          "explanation": "কৃষকদের অর্থনৈতিক অধিকার রক্ষায় বেশ কিছু ব্যবস্থা গ্রহণ করা যেতে পারে। এগুলোর মধ্যে কিছু গুরুত্বপূর্ণ পদক্ষেপ নিচে বিশ্লেষণ করা হলো: ১. ন্যায্যমূল্য নিশ্চিতকরণ কৃষকদের পণ্যের ন্যায্যমূল্য নিশ্চিত করার জন্য সরকার বিভিন্ন উদ্যোগ নিতে পারে। এর মধ্যে রয়েছে: কৃষিপণ্যের ন্যূনতম সহায়ক মূল্য নির্ধারণ: সরকার প্রধান প্রধান কৃষিপণ্যের জন্য একটি ন্যূনতম সহায়ক মূল্য (Minimum Support Price) নির্ধারণ করে দিতে পারে। এতে করে কৃষকরা ক্ষতির শিকার হবেন না। মধ্যস্বত্বভোগীদের নিয়ন্ত্রণ: মধ্যস্বত্বভোগীদের দৌরাত্ম্য কমানোর জন্য সরকার সরাসরি কৃষকদের কাছ থেকে পণ্য ক্রয় করতে পারে। এতে করে কৃষকরা তাদের উৎপাদিত পণ্যের পুরো মূল্য পাবেন। ২. বাজার ব্যবস্থা উন্নয়ন একটি শক্তিশালী বাজার ব্যবস্থা কৃষকদের অর্থনৈতিক অধিকার রক্ষায় গুরুত্বপূর্ণ ভূমিকা পালন করে। সরাসরি বাজার সংযোগ: কৃষকদের জন্য এমন একটি প্ল্যাটফর্ম তৈরি করা যেতে পারে, যেখানে তারা সরাসরি ভোক্তাদের কাছে তাদের পণ্য বিক্রি করতে পারবে। এর ফলে মধ্যস্বত্বভোগীদের প্রয়োজন কমে যাবে। শীতল সংরক্ষণাগার (Cold Storage) তৈরি: প্রতিটি অঞ্চলে পর্যাপ্ত পরিমাণে শীতল সংরক্ষণাগার তৈরি করা হলে কৃষকরা তাদের পণ্যগুলো সংরক্ষণের সুযোগ পাবেন। এতে করে তারা কম দামে পণ্য বিক্রি করতে বাধ্য হবেন না। ৩. ঋণ ও ভর্তুকি প্রদান কৃষি খাতে পর্যাপ্ত ঋণ ও ভর্তুকি প্রদানের মাধ্যমে কৃষকদের অর্থনৈতিক অধিকার নিশ্চিত করা সম্ভব। সহজ শর্তে ঋণ: কৃষকদের জন্য সহজ শর্তে এবং কম সুদে কৃষি ঋণের ব্যবস্থা করা উচিত। এতে তারা উৎপাদনের জন্য প্রয়োজনীয় বিনিয়োগ করতে পারবেন। ভর্তুকি প্রদান: সার, বীজ এবং অন্যান্য কৃষি উপকরণের ওপর ভর্তুকি প্রদান করা হলে উৎপাদন খরচ কমে আসবে, যা কৃষকদের লাভ বাড়াতে সাহায্য করবে। এসব ব্যবস্থা গ্রহণ করা হলে কৃষকদের অর্থনৈতিক অধিকার নিশ্চিত হবে এবং দেশের কৃষি খাত আরও শক্তিশালী হবে।"
        }
      ]
    }
  ]
}