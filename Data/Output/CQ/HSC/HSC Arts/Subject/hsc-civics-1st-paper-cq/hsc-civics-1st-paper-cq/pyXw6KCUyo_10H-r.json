{
  "title": "মাইলস্টোন কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব আয়াজ একজন শিক্ষিত ব্যক্তি। কিন্তু নাগরিক অধিকার ও কর্তব্য সম্পর্কে তিনি খুব বেশি সচেতন নন। ভালো বেতনে চাকরি করার সুবাদে তিনি আরাম আয়েসে জীবন কাটাচ্ছেন। আয়কর প্রদান ও ভোট দিতে তার কোনো সদিচ্ছা নেই। সুনাগরিক ও সুশাসন শীর্ষক সেমিনারে যোগদানের পর তার মানসিকতার ব্যাপক পরিবর্তন ঘটে। এখন তিনি মনে করেন যে, সুনাগরিক হতে হলে তার দায়িত্ব-কর্তব্য সম্পর্কে জ্ঞান থাকা প্রয়োজন।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "পৌরনীতি হচ্ছে এমন একটি শাস্ত্র যা নাগরিক হিসেবে মানুষের অধিকার ও কর্তব্য এবং নাগরিকের সাথে সংশ্লিষ্ট অন্যান্য বিষয় নিয়ে আলোচনা করে।"
        },
        {
          "label": "খ",
          "question": "",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন- নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে পৌরনীতি ও সুশাসন বিষয়টির কথা বলা হয়েছে, যার পরিধি ব্যাপক ও বিস্তৃত। পৌরনীতি ও সুশাসনের পরিধির ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়ও পৌরনীতি ও সুশাসনের আলোচ্য বিষয়। উদ্দীপকে এমন একটি বিষয়ের কথা বলা হয়েছে যেটি সুনাগরিকের দায়িত্ব- কর্তব্য সম্পর্কে সঠিক ধারণা প্রদান করে। এছাড়া বিষয়টি অধ্যয়নের গুরুত্ব অত্যধিক। উদ্দীপকে নির্দেশিত এ বিষয়টি পৌরনীতি ও সুশাসনকেই নির্দেশ করে যার পরিধি ব্যাপক ও বিস্তৃত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বিষয়টি হলো পৌরনীতি ও সুশাসন। আর দায়িত্বশীল নাগরিক তৈরিতে পৌরনীতি ও সুশাসনের ভূমিকা খুবই গুরুত্বপূর্ণ। পৌরনীতি ও সুশাসন হচ্ছে সেই শাস্ত্র যা নাগরিক অধিকার ও কর্তব্যের পাশাপাশি জীবনের সাথে যুক্ত সব প্রতিষ্ঠান ও আচরণ সম্পর্কে আলোচনা করে। দায়িত্বশীল নাগরিক হিসেবে সুসংহত সামাজিক ও রাষ্ট্রীয় জীবন লাভ করতে পৌরনীতি ও সুশাসন বিষয়টি গুরুত্বপূর্ণ ভূমিকা পালন করে। তাই এ বিষয়টি পাঠের মাধ্যমে নাগরিকতার যাবতীয় দিক সম্পর্কে জ্ঞান অর্জন করা যায়। অতীতে নাগরিক জীবনের সূত্রপাত, নাগরিকতার স্বরূপ, বর্তমান যুগে নাগরিকতার ধরন, নাগরিকতা অর্জনের পদ্ধতি এবং ভবিষ্যতে নাগরিকের সম্ভাব্য আচরণ ও কার্যাবলি ইত্যাদি বিষয় পৌরনীতি ও সুশাসন পাঠের মাধ্যমে জানা যায়। পৌরনীতি ও সুশাসন ব্যক্তিকে সুনাগরিক হিসেবে গড়ে ওঠার জন্য এসব বিষয়ের পাশাপাশি অধিকার ও কর্তব্য সম্পর্কে জ্ঞান দান করে। একই সঙ্গে কর্তব্য পালনের মাধ্যমে অধিকার ভোগে সচেষ্ট হতে তাগিদ দেয়। এ সচেতনতার ফলে নাগরিকরা রাষ্ট্রের প্রতি দায়িত্বশীল হয়। আদর্শ নাগরিক হতে হলে ব্যক্তির বিচক্ষণতা থাকা প্রয়োজন। পৌরনীতি ও সুশাসন পাঠের মাধ্যমে নাগরিকরা এ গুণ অর্জন করতে সক্ষম হয়। সুনাগরিকতা অর্জনের তিনটি অপরিহার্য গুণ হচ্ছে- আত্মসংযম, বুদ্ধি ও বিবেকবোধ। পৌরনীতি ও সুশাসনের পাঠ নাগরিককে এ তিনটি গুণ লাভ করতে সহায়তা করে। পরিশেষে বলা যায়, পৌরনীতি ও সুশাসনের পাঠ নাগরিকদেরকে আদর্শ ও দায়িত্বশীল সুনাগরিক হিসেবে গড়ে তোলে।"
        }
      ]
    },
    {
      "number": "2",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "সরকারের কর্মকাণ্ডের স্বচ্ছতা, জবাবদিহিতা এবং জনগণের অংশগ্রহণের ভিত্তিতে পরিচালিত শাসনই সুশাসন।"
        },
        {
          "label": "খ",
          "question": "",
          "explanation": "আইনের অনুশাসন বলতে আইনের সুপ্রতিষ্ঠিত প্রাধান্য, স্বচ্ছ আইনি কাঠামো এবং সবার জন্য একই আইনের প্রয়োগকে বোঝায়। এই ধারণা অনুসারে আইন হলো নাগরিকদের অধিকার ও স্বাধীনতার রক্ষক এবং শাসকের স্বৈরাচারী ক্ষমতার বিরুদ্ধে আত্মরক্ষার উপায়। আইনের স্থান সর্বোচ্চ, সকলেই আইনের অধীন এবং আইনের দৃষ্টিতে সকলেই সমান। বর্তমান আইন শাস্ত্রে এবং সাংবিধানিক আইনে \"আইনের অনুশাসন\" কথাটি সর্বজনস্বীকৃত এবং প্রতিষ্ঠিত নীতিতে পরিণত হয়েছে। তবে আইনের অনুশাসনের ধারণা অত্যন্ত প্রাচীন। বিশিষ্ট রোমান দার্শনিক সিসেরো (Cicero) বলেছেন, আইনের অনুশাসনের নীতি ওতপ্রোতভাবে জড়িত। ব্রিটেনের সংবিধানের অন্যতম গুরুত্বপূর্ণ বৈশিষ্ট্য হলো আইনের অনুশাসন। আইনের অনুশাসন ব্রিটেনের সাধারণ আইনের উপর ভিত্তি করে গড়ে উঠেছে।"
        },
        {
          "label": "গ",
          "question": "",
          "explanation": "প্রদত্ত ছকে '?' চিহ্নিত স্থানে আমার পঠিত সুশাসন বিষয়টির সাদৃশ্য রয়েছে। সুশাসন হলো অংশগ্রহণমূলক, স্বচ্ছ, দায়িত্বশীল ও ন্যায়পরায়ণ শাসনব্যবস্থা। সুশাসনের আইনগত ও প্রাতিষ্ঠানিক কাঠামো গড়ে তুলতে গণতান্ত্রিক শাসনব্যবস্থা, আইনের শাসন, প্রশাসনের স্বচ্ছতা, জবাবদিহিতা, দক্ষতা, দায়িত্বশীলতা, স্বাধীন বিচার বিভাগ প্রতিষ্ঠা প্রভৃতি শর্তগুলো পূরণ করতে হয়। সুশাসন আইনের শাসন নিশ্চিত করে এবং অর্থনৈতিক, সামাজিক ও রাজনৈতিক অগ্রগতিকে প্রাধান্য দেয়। সুশাসন নাগরিক অধিকার নিশ্চিত করে এবং রাষ্ট্রের সমৃদ্ধি বৃদ্ধি করে। সুশাসনের কতগুলো বৈশিষ্ট্য রয়েছে। যথা- স্বচ্ছতা, জবাবদিহিতা, জনগণের অংশগ্রহণ, আইনের শাসন, দায়িত্বশীলতা, গণমাধ্যমের স্বাধীনতা, সাম্য, সুশীল সমাজের ভূমিকা প্রভৃতি। উদ্দীপকের ছকে আইনের শাসন, স্বচ্ছতা ও জবাবদিহিতা উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো সুশাসনের কতিপয় বৈশিষ্ট্য। সুতরাং বলা যায় যে, উদ্দীপকের প্রশ্ন '?' চিহ্নিত স্থানে সুশাসন প্রত্যয়টি বসবে।"
        },
        {
          "label": "ঘ",
          "question": "",
          "explanation": "না, কেবল উদ্দীপকে উল্লেখিত প্রত্যয়গুলোই '?' চিহ্নিত স্থানের বিষয়টি তথা সুশাসন প্রতিষ্ঠার একমাত্র সহায়ক নয় বলে আমি মনে করি। সুশাসন বলতে অংশগ্রহণমূলক, স্বচ্ছ, দায়িত্বশীল ও ন্যায়পরায়ণ শাসনব্যবস্থাকে বোঝায়। সুশাসনের যেসব বৈশিষ্ট্য পাওয়া যায় তন্মধ্যে অংশগ্রহণ, আইনের শাসন, স্বচ্ছতা, জবাবদিহিতা সংবেদনশীলতা, গণমাধ্যমের স্বাধীনতা, রাজনৈতিক স্থিতিশীলতা, সরকারের বৈধতা, স্বাধীন ও নিরপেক্ষ বিচার ব্যবস্থা, সাম্য, মৌলিক অধিকারের সংরক্ষণ, সুশীল সমাজের ভূমিকা প্রভৃতি বিশেষভাবে উল্লেখযোগ্য। এ থেকে বোঝা যায়, কেবল ছকে উল্লেখিত বিষয়গুলোই সম্পূর্ণ সুশাসন প্রতিষ্ঠা করতে পারে না। সুশাসনের অন্যতম মূল ভিত্তি হলো অংশগ্রহণ। অর্থাৎ সুশাসন প্রতিষ্ঠা করতে হলে রাষ্ট্রীয় কর্মকাণ্ডে ধর্ম-বর্ণ, নারী, পুরুষ নির্বেশেষে সকল নাগরিকের সমান অংশগ্রহণ থাকতে হয়। একইভাবে আইনের শাসন বা প্রাধান্যকেও স্বীকার করে নিতে হয়। ফলে সাম্য, স্বাধীনতা ও মৌলিক অধিকার প্রতিষ্ঠিত হয় এবং শাসক ও শাসিতের সুসম্পর্ক গড়ে ওঠে। সুশাসনের আরেকটি অপরিহার্য উপাদান হলো সরকারের বৈধতা। কারণ, সরকার গণতান্ত্রিক প্রক্রিয়ায় জনগণের সমর্থনপুষ্ট হয়ে নির্বাচিত না হলে তা স্থিতিশীল হয় না। এতে সুশাসন প্রতিষ্ঠা সম্ভব হয় না। বৈধ সরকারকে আবার সম্পূর্ণরূপে সংবেদনশীল হতে হয়। অর্থাৎ সকল সরকারি প্রতিষ্ঠান নাগরিক সেবা প্রদানে দ্রুত সাড়া প্রদান করবে এবং সময়সীমা সম্পর্কে সচেতন থাকবে। এছাড়া বিভিন্ন ধরনের গণমাধ্যমকে হতে হয় স্বাধীন ও সরকারের হস্তক্ষেপমুক্ত। এতে সরকারের জাবাবদিহিতা বৃদ্ধি পাওয়ার মাধ্যমে সুশাসন প্রতিষ্ঠার পথ সুগম হয়। এগুলোর পাশাপাশি রাজনৈতিক স্থিতিশীলতা প্রতিষ্ঠা এবং জনগণের মৌলিক অধিকারের পূর্ণ নিশ্চয়তা প্রদান করতে পারলে তা সুশাসনে সহায়ক ভূমিকা পালন করে। আলোচনা থেকে প্রতীয়মান হয় যে, স্বচ্ছতা, আইনের শাসন ও জবাবদিহিতার পাশাপাশি আরও অনেকগুলো উপাদান সুশাসন প্রতিষ্ঠায় সহায়তা করে।"
        }
      ]
    },
    {
      "number": "3",
      "uddipok": "রহিম ও তার স্ত্রী রাবিয়া একই ইটের ভাটায় কাজ করে। তারা উভয়ে দৈনিক ৮ ঘণ্টা কাজ করার পর মজুরি নেওয়ার সময় ম্যানেজার রহিমকে ৫০০ টাকা এবং রাবিয়াকে ৪০০ টাকা করে দেন। অপরদিকে করিম উপজেলার নিকট বাড়ি করার উদ্দেশ্যে ৫ কাঠা জমি ক্রয় করেন। কিছুদিন পর বাড়ি করতে গেলে পার্শ্ববর্তী বাড়ির মুরাদ বাধা প্রদান করে। করিম এ ব্যাপারে আইনের আশ্রয় গ্রহণ করলে করিমের বাড়ি করার ব্যবস্থা হয়।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে।"
        },
        {
          "label": "খ",
          "question": "",
          "explanation": "সামাজিক, রাজনৈতিক, অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য মানুষ আইন মান্য করে থাকে। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হক্স, জেরেমি বেন্থাম, জন অস্টিন প্রমুখ বলেন, মানুষ আইন মেনে চলে শাস্তির ভয়ে। কেননা আইন ভঙ্গ করলে শাস্তি পেতে হয়। তাই ব্যক্তি ও সমাজ জীবনকে সুন্দর ও সুশৃঙ্খল করে গড়ে তুলতে মানুষের আইন মেনে চলা উচিত।"
        },
        {
          "label": "গ",
          "question": "",
          "explanation": "উদ্দীপকে রাবিয়া অর্থনৈতিক সাম্য থেকে বঞ্চিত হয়েছে। অর্থনৈতিক সাম্য বলতে দক্ষতা ও যোগ্যতা অনুসারে আয় ও' ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সবার মাঝে সমানভাবে ভাগ করে দেওয়া নয়; বরং জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্যের মূলকথা হচ্ছে, যোগ্যতা অনুযায়ী সম্পদ ও সুযোগের বণ্টন। উদ্দীপকে দেখা যায়, রহিম ও রাবিয়া একই ইটের ভাটায় কাজ করেন। কিন্তু কাজ শেষে মালিক রাবিয়াকে রহিমের অর্ধেক মজুরি প্রদান করেন। রাবিয়া ও রহিম একই ধরনের কাজ করা সত্ত্বেও রাবিয়ার মজুরি কম হওয়া অর্থনৈতিক সাম্যের পরিপন্থি। কেননা যোগ্যতা অনুযায়ী একই ধরনের কাজে নারী-পুরুষ নির্বিশেষে সবার ন্যায্য মজুরি লাভ অর্থনৈতিক সাম্যের মূলকথা। তাই বলা যায়, রাবিয়া অর্থনৈতিক সাম্য থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে করিমের বাড়ি নির্মাণের যে স্বাধীনতা লঙ্ঘিত হয়েছে তা সামাজিক স্বাধীনতার অন্তর্ভুক্ত। উক্ত স্বাধীনতা রক্ষায় আইনের অনুশাসনের গুরুত্ব সর্বাধিক। সমাজস্থ ব্যক্তিবর্গ ব্যক্তিগতভাবে আইনানুমোদিত যে স্বাধীনতা ভোগ করে তাই সামাজিক স্বাধীনতা। সামাজিক স্বাধীনতা মূলত ব্যক্তিত্বের পূর্ণ বিকাশ ও সমাজজীবনে সুখ-শান্তির পরিবেশ নিশ্চিত করার সাথে জড়িত। সমাজের সদস্য হিসেবে প্রত্যেক ব্যক্তি একই স্বাধীনতা ভোগ করে বলে সামাজিক স্বাধীনতা ও ব্যক্তিগত স্বাধীনতাকে একই অর্থে ব্যবহার করা হয়। আর উত্ত সামাজিক স্বাধীনতা রক্ষায় আইনের অনুশাসনের ভূমিকা অনস্বীকার্য। আইনের অনুশাসন বলতে আইনের সুপ্রতিষ্ঠিত প্রাধান্য, স্বচ্ছ আইনি কাঠামো এবং সবার জন্য একই আইনের প্রয়োগকে বোঝায়। এমন আইনের অনুশাসন বাস্তবায়ন হলে উদ্দীপকে উল্লিখিত করিমের বাড়ি নির্মাণের সামাজিক স্বাধীনতা লংঘিত হতে পারবে না। কেননা ব্যক্তিগত সম্পত্তির ব্যবহার, ভোগ ও হস্তান্তর করার স্বাধীনতা হচ্ছে সামাজিক স্বাধীনতার অন্তর্ভুক্ত। উদ্দীপকেও দেখা যায়, করিম উপজেলার নিকট বাড়ি করার উদ্দেশ্যে যে জমি ক্রয় করেন তাতে পার্শ্ববর্তী বাড়ির মুরাদ বাধা প্রদান করেন। এতে করে মুরাদের সমাজে যে সামাজিক স্বাধীনতা পাওয়ার কথা তা লংঙ্ঘিত হয়েছে। কারণ সামাজিক স্বাধীনতা ভোগে এখানে আইনের অনুশাসনের অভাব লক্ষ করা যায়। যদি আইনের অনুশাসন যথাযথ প্রয়োগ করা যায়, তাহলে ব্যক্তি হিসেবে মানুষের সামাজিক স্বাধীনতা রক্ষা পাবে। আর এজন্য সমাজে করিমের সামাজিক স্বাধীনতা রক্ষাতেও আইনের অনুশাসনের গুরুত্ব অপরিসীম। আইনের যথাযথ অনুশাসন সমাজে আইনের প্রাধান্য বিস্তার করে সকলের সামাজিক স্বাধীনতা রক্ষা করবে। পরিশেষে বলা যায়, উদ্দীপকের মুরাদের দ্বারা করিমের যে সামাজিক স্বাধীনতা লঙ্ঘিত হয়েছে তা কেবল আইনের অনুশাসন প্রয়োগে ফিরে পাবে। সমাজে ব্যক্তির সামাজিক স্বাধীনতা বাস্তবায়নে তাই আইনের অনুশাসনের গুরুত্ব অনস্বীকার্য।"
        }
      ]
    },
    {
      "number": "4",
      "uddipok": "ছক-১ ছক-২ বাহ্যিক আচরণকে নিয়ন্ত্রণ করে। বাহ্যিক ও মানসিক আচরণ নিয়ন্ত্রণ করে। নির্দিষ্ট ও সুস্পষ্ট। অনির্দিষ্ট ও অস্পষ্ট। সার্বভৌম রাষ্ট্র কর্তৃক সমর্থিত। বিবেক ও মূল্যবোধ দ্বারা নিয়ন্ত্রিত।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "সমাজের বিবেকের সাথে সঙ্গতিপূর্ণ ধ্যানধারণা ও আদর্শের সমষ্টিকে নৈতিকতা বলে।"
        },
        {
          "label": "খ",
          "question": "",
          "explanation": "সমাজ ও রাষ্ট্রে মানুষ অর্থনৈতিক কার্যাবলি সম্পন্ন করতে যেসব মূল্যবোধের চর্চা করে তাই অর্থনৈতিক মূল্যবোধ। মূল্যবোধের যে অংশসমূহ অর্থনৈতিক বিষয়ের সাথে জড়িত বা আলোচিত হয় সেগুলো অর্থনৈতিক মূল্যবোধের আওতাভুক্ত। মূল্যবোধ আসলে মানুষের ইচ্ছার একটি প্রধান মানদণ্ড। তাই অর্থনৈতিক মূল্যবোধ মানুষের দৈনন্দিন অর্থনৈতিক কার্যাবলিকে অন্তর্ভুক্ত করে থাকে। অর্থ লেনদেন, ব্যবসায়-বাণিজ্য, ক্রয়-বিক্রয়, শিল্পোৎপাদন ইত্যাদি ক্ষেত্রের সাথে এ মূল্যবোধ জড়িত। অর্থনৈতিক মূল্যবোধ সমাজে মানুষের সাথে মানুষের আর্থিক যোগাযোগ চর্চাকে প্রসারিত করে। এটি অন্যান্য মূল্যবোধের চেয়ে স্বতন্ত্র্য বৈশিষ্ট্যের অধিকারী।"
        },
        {
          "label": "গ",
          "question": "",
          "explanation": "উদ্দীপকের ছক-১ ও ছক-২-এর বিষয় তথা নৈতিকতার সাথে আইনের বিভিন্ন বৈসাদৃশ্য রয়েছে। আইন হচ্ছে রাষ্ট্রকর্তৃক স্বীকৃত ও অনুমোদিত কতিপয় নিয়মকানুন যা মানুষের বাহ্যিক আচরণ নিয়ন্ত্রণ করে। পক্ষান্তরে, নৈতিকতা হলো ভালো- মন্দ, ন্যায়-অন্যায়, সৎ-অসৎ, উচিত-অনুচিত কার্যাবলি সম্পর্কিত মানুষের অভ্যন্তরীণ বিধিবিধান। রাষ্ট্রীয় আইন নির্দিষ্ট কর্তৃপক্ষ কর্তৃক অনুমোদিত হলেও নৈতিকতার ক্ষেত্রে এধরনের অনুমোদন প্রয়োজন হয় না। মানুষের বিবেকবোধ, প্রথা প্রভৃতির ওপর ভিত্তি করে নৈতিকতা সৃষ্টি হয়। এজন্য নৈতিক বিধানাবলি লঙ্ঘন করলে ব্যক্তিকে বাধ্যতামূলক শাস্তি পেতে হয় না। পক্ষান্তরে আইন ভঙ্গ করলে নির্দিষ্ট শাস্তির বিধান রয়েছে। পরিধিগত দিক থেকে আইন ও নৈতিকতার সুস্পষ্ট ভিন্নতা রয়েছে। আইনের তুলনায় নৈতিকতার পরিধি ব্যাপক ও বিস্তৃত। মানুষের মন, চিন্তা, অনুভূতি প্রভৃতি নৈতিক বিধির অন্তর্ভুক্ত। অন্যদিকে আইন হচ্ছে সর্বজনীন বা সমাজের সকলের জন্য সমভাবে প্রযোজ্য। প্রয়োজনবোধে মানুষ আইনের সংশোধন বা পরিবর্তন করতে পারে। কিন্তু নৈতিকতার মানদণ্ড মানুষ চাইলেই পরিবর্তন করতে পারে না। কেননা কোনো নির্দিষ্ট প্রতিষ্ঠান কর্তৃক অনুমোদিত হয় না বলে নৈতিকতার ধারণাটি অস্পষ্ট প্রকৃতির। আর রাষ্ট্রচিন্তাবিদদের মতে, আইন হলো সুস্পষ্ট ও সুনিশ্চিত বিধিবিধান। উপরের আলোচনার প্রেক্ষিতে বলা যায়, নৈতিকতা ও আইনের মধ্যে সংজ্ঞা, প্রকৃতি ও পরিধিগতসহ বিভিন্ন বৈসাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "সুশাসন প্রতিষ্ঠায় ছক-১ এ নির্দেশিত আইন এবং ছক-২ এ নির্দেশিত নৈতিকতার গুরুত্বপূর্ণ ভূমিকা রয়েছে। ছক-১ এর তথ্যসমূহ আইনকে নির্দেশ করে। আর আইন সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে। কেননা সুশাসনের অন্যতম বৈশিষ্ট্য হলো আইনের শাসন। আইনের শাসন বলতে আইনের চোখে সবার সমান হওয়া এবং আইনের প্রাধান্য বজায় থাকাকে বোঝায়। ধর্ম-বর্ণ, শ্রেণি এবং ছোট-বড় নির্বিশেষে সবাই আইনের দৃষ্টিতে সমান। কেউ বিশেষ মর্যাদার অধিকারী নয়। যে কেউ আইন ভঙ্গ করলে তাকে বিচারের কাঠগড়ায় দাঁড়াতে এবং শাস্তি পেতে হবে এটাই আইনের শাসনের বিধান। আইনের শাসন বিদ্যমান থাকলে জনগণের মৌলিক অধিকার, মানবাধিকার ও স্বাধীনতা সুরক্ষিত থাকে। শাসক ও শাসিতের মধ্যে সুসম্পর্ক গড়ে ওঠে। সবাই আইনের দৃষ্টিতে সমান বলে গণ্য এবং আইনের আশ্রয় লাভের অধিকারী হয়। এর ফলে সুশাসন প্রতিষ্ঠা সহজতর হয়। ছক-২ এ নৈতিকতার প্রতিফলন ঘটেছে। সুশাসন প্রতিষ্ঠায় নৈতিকতারও গুরুত্বপূর্ণ ভূমিকা রয়েছে। কেননা নৈতিকতা কোনো কাজকে ভালো-মন্দ, উচিত-অনুচিত, ন্যায়-অন্যায় ইত্যাদির মানদণ্ডে বিচার করে। নৈতিকতার লক্ষ্যই হলো মানুষের আচরণ নিয়ন্ত্রণ করে জনকল্যাণ সাধন করা। যে রাষ্ট্রের জনগণের নৈতিক মান সুউচ্চ, সেদেশে সুশাসন প্রতিষ্ঠা করা সহজ। কেননা সেদেশের নাগরিকগণ নিজেরাই অন্যায় কাজ থেকে দূরে থাকে, ঘুষ-দুর্নীতিকে ঘৃণা করে। আর এর ফলে সুশাসন প্রতিষ্ঠার পথ সুগম হয়। উপরের আলোচনার ভিত্তিতে বলা যায়, আইন ও নৈতিকতা সুশাসন প্রতিষ্ঠায় অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "জনাব রুহুল আমীন এক পুত্র ও দুই কন্যা সন্তান রেখে মৃত্যুবরণ করেন। পুত্র সাজ্জাদ পিতার মৃত্যুর পর দুই বোন আমেনা ও ইরা'কে সম্পত্তি দিতে অস্বীকার করে। আমেনা ও ইরা বাধ্য হয়ে সাজ্জাদের বিরুদ্ধে মামলা করে। মামলার রায়ে আমেনা ও ইরা সম্পত্তির অধিকার লাভ করে। সাজ্জাদ তার ভুল বুঝতে পেরে বোনদের নিকট ক্ষমা প্রার্থনা করে।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "মানুষের বাহ্যিক আচরণ নিয়ন্ত্রণের জন্য সার্বভৌম শক্তি কর্তৃক প্রযুক্ত কতগুলো সাধারণ নিয়মকে আইন বলে।"
        },
        {
          "label": "খ",
          "question": "মানবাধিকার বলতে কী বোঝায়?",
          "explanation": "মানবাধিকার বলতে সেইসব মৌলিক অধিকার ও স্বাধীনতাকে বোঝায়, যা জন্মগতভাবে প্রতিটি মানুষের প্রাপ্য। এই অধিকারগুলো জাতি, ধর্ম, বর্ণ, লিঙ্গ, ভাষা, রাজনৈতিক মতাদর্শ বা অন্য যেকোনো পরিচয় নির্বিশেষে সবার জন্য সমানভাবে প্রযোজ্য। মানবাধিকারের মূল লক্ষ্য হলো মানুষের মর্যাদা, নিরাপত্তা এবং সুস্থ জীবন নিশ্চিত করা।"
        },
        {
          "label": "গ",
          "question": "উদ্দীপকের আমেনা ও ইরা'কে যে অধিকার থেকে বঞ্চিত করা হয়েছিল তা ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত জরিনা বেগম আইনগত অধিকারের অন্তর্ভুক্ত সামাজিক অধিকার থেকে বঞ্চিত হয়েছিল। সমাজকর্তৃক স্বীকৃত এবং রাষ্ট্রকর্তৃক অনুমোদিত অধিকারকে আইনগত অধিকার বলে। আইনগত অধিকারের অন্তর্ভুক্ত একটি অধিকার হলো সামাজিক অধিকার। নাগরিকের সভ্য জীবন-যাপনের জন্য সামাজিক অধিকার অপরিহার্য। জীবনধারণের অধিকার, সম্পত্তি লাভের অধিকার, চিন্তা ও মতপ্রকাশের অধিকার, স্বাধীনভাবে চলাফেরার অধিকার প্রভৃতি সামাজিক অধিকার হিসেবে স্বীকৃত। আর সামাজিক অধিকার হিসেবে একজন ব্যক্তির সম্পত্তি অর্জন, ভোগ ও দখল, বিক্রি ও হস্তান্তরের অধিকার থাকবে। উদ্দীপকে বর্ণিত ঘটনায় দেখা যায়, জরিনা বেগমের স্বামী মারা গেলে তার রেখে যাওয়া সম্পত্তি স্থানীয় ভূমিদস্যুরা জোরপূর্বক দখল করে নেয়। অর্থাৎ জরিনা বেগম সম্পত্তি লাভ এবং এর ভোগ দখল থেকে বঞ্চিত হন। আর সম্পত্তি লাভের অধিকার যেহেতু সামাজিক ও আইনগত অধিকারের অন্তর্ভুক্ত। তাই বলা যায়, জরিনা বেগম আইনগত অধিকারের অন্তর্ভুক্ত সামাজিক অধিকার থেকে বঞ্চিত হয়েছিল।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ঘটনায় মামলার রায়ের মাধ্যমে আইনের শাসন প্রতিষ্ঠিত হয়েছে। আইনের শাসন বলতে আইনের প্রাধান্য স্বীকার করাকে বোঝায়। অর্থাৎ সকলেই আইনের অধীন, কেউ আইনের ঊর্ধ্বে নয়। আইনের চোখে সবাই সমান এবং সমানভাবে আইনের আশ্রয় লাভ করবে। আইনের প্রাধান্য থাকলে জনগণ ক্ষমতার অপব্যবহার থেকে বিরত থাকবে এবং আইন মেনে চলবে। আইনের শাসন বজায় থাকলে ধনী-দরিদ্র, সবল- দুর্বল সকলের অধিকার বজায় থাকবে। কোনো ব্যক্তি বা গোষ্ঠী কর্তৃক অন্য কোনো ব্যক্তির অধিকার ক্ষুণ্ণ হলে আইন তা প্রতিহত করে এবং ব্যক্তির অধিকার সংরক্ষণ করে। উদ্দীপকে বর্ণিত ঘটনায় দেখা যায়, জনাব রুহুল আমীনের মৃত্যুর পর তার পুত্র সাজ্জাদ বোন আমেনা ও ইরাকে সম্পত্তি দিতে অস্বীকার করে। কিন্তু বাধ্য হয়ে দুই বোন সাজ্জাদের বিরুদ্ধে মামলা করলে, তারা তাদের অধিকার ফিরে পায়। এর মাধ্যমে মূলত আইনের প্রাধান্য পরিলক্ষিত হয়েছে। আইন এখানে দুই বোনের অধিকার ফিরে পেতে অন্যতম রক্ষাকবচ হিসেবে কাজ করেছে। কেননা কোনো ব্যক্তিই আইনের ঊর্ধ্বে নয়। আইনের শাসন প্রতিষ্ঠার কারণেই দুই বোন তাদের ন্যায্য অধিকার ফিরে পেয়েছে। আদালতের এই কাজ আইনের শাসনের মাধ্যমে অধিকারের রক্ষাকবচ হিসেবে কাজ করছে। সুতরাং উপরের আলোচনা থেকে বলা যায়, আইনের মাধ্যমে আমেনা ও ইরা তাদের ভাইয়ের কাছ থেকে অধিকার ফিরে পেয়েছে। এ আইন অধিকারের রক্ষাকবচের ভূমিকাই রেখেছে।"
        }
      ]
    },
    {
      "number": "6",
      "uddipok": "কোনো প্রশাসনিক কর্মকর্তা গণমাধ্যম কর্মীদের তথ্য না দিলে তার বিরুদ্ধে আইনি পদক্ষেপ গ্রহণের আহ্বান জানিয়েছে তথ্যমন্ত্রী মারুফ হাসান। \"তথ্য নেবো, তথ্য দেবো, দেশ গড়ায় অংশ নেবো\"- এ প্রতিপাদককে সামনে রেখে এবারের তথ্য অধিকার সপ্তাহ পালিত হয়েছে। এ সম্পর্কে তথ্যমন্ত্রী আরও বলেন, গণমাধ্যম কর্মীরা নাগরিকদের পক্ষ থেকে তথ্য অধিকার আইনের প্রয়োগ করলে গণমাধ্যম উপকৃত ও শক্তিশালী হয়। ফলে জবাবদিহিতা ও স্বচ্ছতার মানদণ্ডে গণতন্ত্রও উন্নত হয়।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "সমাজ বা রাষ্ট্র কর্তৃক প্রদত্ত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "",
          "explanation": "যেসব অধিকার একজন নাগরিককে রাষ্ট্রীয় কাজে অংশগ্রহণের সুযোগ করে দেয়, সেগুলোকে রাজনৈতিক অধিকার বলে। রাষ্ট্রের নাগরিক হিসেবে প্রত্যেকেই কতগুলো বিশেষ রাজনৈতিক অধিকার ভোগ করে। রাজনৈতিক অধিকার সংবিধান অথবা আইন দ্বারা স্বীকৃত। ভোট প্রদান করা, নির্বাচিত হওয়া, শাসনকাজে প্রত্যক্ষ বা পরোক্ষভাবে অংশ নেওয়া, সরকারের কাজে মতামত প্রকাশ করা ইত্যাদি রাজনৈতিক অধিকারের অন্তর্ভুক্ত।"
        },
        {
          "label": "গ",
          "question": "উদ্দীপকে উল্লেখিত মন্ত্রীর আহ্বানে সাড়া না দিলে তথ্য অধিকার আইনে কী প্রতিকার রয়েছে? ব্যাখ্যা করো।",
          "explanation": "উদ্দীপকে উল্লেখিত মন্ত্রীর আহ্বানে সাড়া না দিলে অর্থাৎ কোনো প্রশাসনিক কর্মকর্তা তথ্য সরবরাহ না করতে পারলে, তথ্য অধিকার আইনে কোনো ব্যক্তি কর্তৃপক্ষের নিকট আপিল করতে পারবেন। তথ্য অধিকার আইন, ২০০৯ এর ধারা ৪ অনুসারে, কর্তৃপক্ষের নিকট থেকে প্রত্যেক নাগরিকের তথ্য লাভের অধিকার রয়েছে এবং কোনো নাগরিকের অনুরোধের প্রেক্ষিতে সংশ্লিষ্ট কর্তৃপক্ষ তাকে তথ্য সরবরাহ করতে বাধ্য থাকবে। কোনো নাগরিক তথ্য লাভে ব্যর্থ হলে সে তথ্য অধিকার আইনের আওতায় তথ্য কমিশনে আপিল ও অভিযোগ দায়ের করতে পারবে। এক্ষেত্রে তথ্য কমিশন এই আইনের বিধানাবলি সাপেক্ষে উক্ত অভিযোগ গ্রহণ এবং অনুসন্ধান করবেন। অভিযোগ প্রমাণিত হলে দায়িত্বপ্রাপ্ত কর্মকর্তার জরিমানা করাসহ বিভাগীয় শাস্তির ব্যবস্থা গ্রহণের সুপারিশ প্রদান করতে পারবেন। যা উদ্দীপকে উল্লিখিত তথ্যমন্ত্রীর কথার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "তথ্য অধিকার সপ্তাহের প্রতিপাদ্য অর্থাৎ \"তথ্য নেবো, তথ্য দেবো, দেশ গড়ায় অংশ নেবো\"-বিষয়টি তথ্য অধিকার আইনের সুফল ভোগের সহায়ক হবে বলে আমি মনে করি। জনগণের মৌলিক অধিকার রক্ষার ক্ষেত্রে ২০০৯ সালের তথ্য অধিকার আইন নাগরিক জীবনে এক ইতিবাচক প্রভাব ফেলেছে। ভূমি ও ভূমি ব্যবস্থাপনা, হাসপাতাল ও স্বাস্থ্যসেবা, সরকারি চাকরি, প্রশাসন ও মামলা মোকদ্দমা, স্থানীয় সরকার প্রতিষ্ঠান, শিক্ষা প্রতিষ্ঠান, কৃষি, ইত্যাদি বিষয়ের তথ্য প্রাপ্তির দ্বারা দুর্নীতির মাত্রা কমেছে এবং নাগরিক জীবনে বিভিন্ন সফলতার পথও সুগম হয়েছে। উদ্দীপকে উল্লিখিত তথ্য অধিকার সপ্তাহের প্রতিপাদ্য বিষয়টি অনেকগুলো ইস্যুকে স্পর্শ করেছে। এর মধ্যে তথ্য অধিকার, আইনের প্রয়োগ, গণমাধ্যমকে শক্তিশালী করা, গণতন্ত্রকে স্বচ্ছতা ও জবাবদিহিতার মানদণ্ডে উন্নীত করা অন্যতম। তথ্যের অবাধ সরবরাহের সাথে দুর্নীতি হ্রাসের সম্পর্ক বিদ্যমান। তথ্য অধিকার প্রতিষ্ঠিত হলে জনগণ ও সরকারের মধ্যে সম্পর্কের উন্নয়ন ঘটবে এবং দরিদ্র, প্রান্তিক ও সুবিধা বঞ্চিত নাগরিকের উন্নয়ন নিশ্চিত করা সম্ভব হবে। তাই বলা যায়, তথ্য অধিকার সপ্তাহের প্রতিপাদ্য বিষয়টি স্বচ্ছতা, জবাবদিহিতা ও জনঅংশগ্রহণ নিশ্চিত করে তথ্য অধিকার আইনের সুফল ভোগের সহায়ক হবে।"
        }
      ]
    },
    {
      "number": "7",
      "uddipok": "রাফাত ও আলম খান একটি গণতান্ত্রিক দেশের নাগরিক। তারা দুইজন দুটি আলাদা সংগঠনের সাথে যুক্ত। রাফাত খানের দলটি সবসময় ক্ষমতায় অধিষ্ঠিত হবার উদ্দেশ্যে কাজ করে। অপরদিকে আলম খানের সংগঠনটি সরকারি সিদ্ধান্ত নিজেদের অনুকূলে রাখার চেষ্টা করে।",
      "tag": "CB 22,MC 24",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো এমন একটি কৌশল, যার মাধ্যমে নেতা নির্দিষ্ট লক্ষ্য অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন।"
        },
        {
          "label": "খ",
          "question": "",
          "explanation": "দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে, কিংবা সাধারণ স্বার্থের কথা ভুলে গিয়ে ক্ষুদ্র ব্যক্তিস্বার্থ উদ্ধারে ঐক্যবদ্ধ হয়, তখন তাকে উপদল (Faction) বা কুচক্রী দল বলে। উপদল বলতে বোঝায় এমন কিছু ব্যক্তির সমষ্টি যাদের কোনো স্থায়ী সংগঠন নেই। তাদের শুধু থাকে কিছু সংকীর্ণ স্বার্থ। আঞ্চলিক স্বার্থের ভিত্তিতে গঠিত হয় আঞ্চলিক উপদল। সাম্প্রদায়িক স্বার্থের ভিত্তিতে গঠিত হয় সাম্প্রদায়িক উপদল। উপদলের কোনো মহৎ লক্ষ্য থাকে না, থাকে না কোনো স্থায়ী সংগঠন। তবে এও দেখা যায়, দীর্ঘকালীন পরিসরে স্থায়ী' সংগঠন গড়ে কোনো কোনো উপদল রাজনৈতিক দলে রূপান্তরিত হয়।"
        },
        {
          "label": "গ",
          "question": "",
          "explanation": "উদ্দীপকের আলম খানের সংগঠনের সাথে আমার পঠিত চাপ সৃষ্টিকারী গোষ্ঠীর মিল রয়েছে। চাপসৃষ্টিকারী গোষ্ঠী (Pressure Group) হচ্ছে কোনো সংগঠিত সামাজিক গোষ্ঠী যারা নিজেদের স্বার্থ নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ। উদ্দীপকে লক্ষ করা যায়, আলম খান যে সংগঠনের সদস্য সে সংগঠনটি সরকারি সিদ্ধান্ত নিজেদের অনুকূলে রাখার চেষ্টা করে। উল্লিখিত আলোচনার পরিপ্রেক্ষিতে বলা যায়, আলম খানের সংগঠনটি চাপ সৃষ্টিকারী গোষ্ঠী।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংগঠন দুটির সাথে যথাক্রমে রাজনৈতিক দল ও চাপ সৃষ্টিকারী গোষ্ঠীর মিল রয়েছে। রাজনৈতিক দল হচ্ছে কতকগুলো নীতি ও আদর্শের ভিত্তিতে সংগঠিত জনসমষ্টি, যা নিজস্ব আদর্শ ও কর্মসূচির প্রতি জনসমর্থন তৈরির মাধ্যমে সরকার গঠনে সচেষ্ট থাকে। রাফাত খানের সংগঠন ক্ষমতায় অধিষ্ঠিত হবার উদ্দেশ্যে কাজ করে। অর্থাৎ রাফাত খানের সংগঠন হলো রাজনৈতিক দল। রাজনৈতিক দল ও চাপসৃষ্টিকারী গোষ্ঠীর মধ্যে নানাবিধ বৈসাদৃশ্য বিদ্যমান। রাজনৈতিক দল বলতে এমন এক সংগঠিত জনসমষ্টিকে বোঝায় যারা কিছু নীতিমালার ভিত্তিতে একত্রিত হয় এবং নিয়মতান্ত্রিক উপায়ে সরকারি ক্ষমতা দখলের চেষ্টা করে। অপরদিকে চাপসৃষ্টিকারী গোষ্ঠী এমন একটি জনসমষ্টি যার সদস্যরা সমজাতীয় মনোভাব এবং স্বার্থের বন্ধনে আবদ্ধ, ক্ষমতা দখলের কোনো উদ্দেশ্য তাদের থাকে না। বরং তাদের উদ্দেশ্য হলো গোষ্ঠীর স্বার্থোদ্ধার। রাজনৈতিক দল ও চাপসৃষ্টিকারী গোষ্ঠীর মধ্যে কিছু ক্ষেত্রে মিল থাকলেও উভয়ের মধ্যে যথেষ্ট পার্থক্য রয়েছে। উভয়ের মধ্যে উৎপত্তি, লক্ষ্য বা উদ্দেশ্য এবং কর্মসূচির মধ্যে পার্থক্য লক্ষ করা যায়। রাজনৈতিক দলের সামনে বৃহৎ জাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা দুর্বল। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। আবার রাজনৈতিক দল নির্বাচনে অংশগ্রহণ করে। কিন্তু চাপসৃষ্টিকারী গোষ্ঠী তা করে না। উপরের আলোচনার ভিত্তিতে বলা যায়, রাজনৈতিক দল ও চাপসৃষ্টিকারী গোষ্ঠী দুটি আলাদা সংগঠন। তাই সংগঠন দুটির মধ্যে সুস্পষ্ট পার্থক্য বিদ্যমান।"
        }
      ]
    },
    {
      "number": "8",
      "uddipok": "অধ্যাপক হাফিজুর রহমান একজন রাজনীতিবিদ। তিনি অতি সাধারণ পরিবারে বেড়ে উঠেছেন। তার যাদুকরী বক্তব্যে সাধারণ মানুষ অনুপ্রাণিত হয় এবং নতুন নতুন স্বপ্ন দেখে। এমনকি তার ডাকে সকলে উন্নয়ন কাজে ঝাঁপিয়ে পড়ে। তিনি সহজে মানুষকে আকৃষ্ট করতে পারেন। জনগণও তাকে অন্ধভাবে বিশ্বাস করে। বিশেষ করে তার বক্তব্য ও ব্যক্তিত্ব জনগণকে উজ্জ্বীবিত করে। প্রতিটি কাজে তিনি স্বচ্ছতা ও জবাবদিহিতা বজায় রাখেন।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "রাজনৈতিক দল (Political Party) হলো বিশেষ নীতি বা আদর্শের সমর্থনে সংগঠিত সংঘবিশেষ, যা সাংবিধানিক উপায়ে সরকার গঠন ও পরিচালনার চেষ্টা করে।"
        },
        {
          "label": "খ",
          "question": "",
          "explanation": "কোনো বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন, তখন সেই নেতৃত্বকে সম্মোহনী নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ, আবেগাপ্লুত এবং অন্ধ অনুকরণে অনুপ্রাণিত করে। সম্মোহনী নেতৃত্ব প্রকৃতপক্ষে এক জাদুকরী নেতৃত্ব। এ ধরনের নেতৃত্বের মাধ্যমে কোনো নেতা তার বক্তব্য, নিপুণতা, চারিত্রিক দৃঢ়তা, সাহসিকতা ও মোহনীয় ব্যক্তিত্বের প্রবল জাদুকরী স্পর্শে জনগণকে তার প্রতি আনুগত্য প্রকাশে অনুপ্রাণিত ও উদ্বুদ্ধ করতে পারেন। মহাত্মা গান্ধী, মওলানা আবদুল হামিদ খান ভাসানী, বঙ্গবন্ধু শেখ মুজিবুর রহমান প্রমুখ সম্মোহনী নেতৃত্বের প্রকৃষ্ট উদাহরণ।"
        },
        {
          "label": "গ",
          "question": "",
          "explanation": "উদ্দীপকের 'ক' সাহেবের মধ্যে সম্মোহনী নেতৃত্বের প্রকাশ দেখতে পাওয়া যায়। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আবদুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, 'ক' সাহেব একজন নেতা। তিনি সহজেই তার বক্তব্য দ্বারা জনগণকে উজ্জীবিত ও আকৃষ্ট করতে পারেন। নেতৃত্বের এসব বৈশিষ্ট্য সম্মোহনী নেতৃত্বকেই নির্দেশ করে।"
        },
        {
          "label": "ঘ",
          "question": "",
          "explanation": "সুশাসন প্রতিষ্ঠায় সম্মোহনী নেতৃত্বের ভূমিকা অত্যন্ত তাৎপর্যপূর্ণ। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। সম্মোহনী নেতৃত্ব এজন্য প্রয়োজনীয় আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক সম্মোহনী নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। সম্মোহনী নেতৃত্ব সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখে। তথ্য অবাধ ও সবার জন্য উন্মুক্তকরণ, গণশুনানি, আর্থিক বিবৃতি প্রকাশ, তথ্যে প্রবেশগম্যতার স্বাধীনতা, স্বচ্ছতা নিশ্চিত করে থাকে। সুশাসনের প্রতি অঙ্গীকারাবদ্ধ নেতৃত্ব স্বচ্ছতা এবং সরকারি কর্মকাণ্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকে। জনগণের নিকট দায়বদ্ধতা ও জবাবদিহিতা সুশাসনের বৈশিষ্ট্য। সম্মোহনী নেতৃত্ব রাষ্ট্রের চূড়ান্ত ও সার্বভৌম ক্ষমতার অধিকারী জনগণের নিকট দায়িত্বশীল হয়ে থাকে। সুশাসন নিশ্চিত করতে সম্মোহনী নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। বাকস্বাধীনতা, সংবাদপত্রের স্বাধীনতা, নারীর অধিকার, শিশু অধিকার, সংখ্যালঘুদের রক্ষার জন্য সম্মোহনী নেতৃত্ব গুরুত্বপূর্ণ ভূমিকা পালন করে। সম্মোহনী নেতৃত্ব খাদ্য, বস্ত্র, চিকিৎসা, নিরাপদ পানি, সামাজিক নিরাপত্তা ও শিক্ষার অধিকার নিশ্চিত করে সুশাসন প্রতিষ্ঠা করতে সক্ষম হয়। উপরের আলোচনার ভিত্তিতে বলা যায়, সুশাসন প্রতিষ্ঠায় সম্মোহনী নেতৃত্ব তাৎপর্যপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "ক-রাষ্ট্র খ-রাষ্ট্র ১. জনগণের শাসন ১. এক ব্যক্তির শাসন ২. একাধিক দলের উপস্থিতি ২. একদলের উপস্থিতি ৩. মুক্ত ও স্বাধীন প্রচার মাধ্যম ৩. সরকার কর্তৃক নিয়ন্ত্রিত প্রচার মাধ্যম ৪. সার্বভৌম আইনসভা। ৪. প্রহসনমূলক আইনসভা।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "গণতন্ত্র সম্পর্কে আব্রাহাম লিংকনের সংজ্ঞাটি হলো 'গণতন্ত্র হচ্ছে জনগণের কল্যাণের জন্য, জনগণের মাধ্যমে পরিচালিত শাসনব্যবস্থা, জনপ্রতিনিধিত্বমূলক শাসনব্যবস্থা।'"
        },
        {
          "label": "খ",
          "question": "",
          "explanation": "কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার কাঠামোতে একাধিক রাষ্ট্র বা প্রদেশ মিলে সরকার গঠন করা হয়। এ ধরনের সরকার ব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা বিভাজন করে দেওয়া হয়। ফলে প্রাদেশিক ও কেন্দ্রীয় উভয় সরকারই মৌলিক ক্ষমতার অধিকারী হয় এবং স্ব স্ব ক্ষেত্রে স্বাধীন ও স্বতন্ত্র থেকে দেশ পরিচালনা করে থাকে। মার্কিন যুক্তরাষ্ট্র, কানাডা, ভারত প্রভৃতি যুক্তরাষ্ট্রীয় সরকার পদ্ধতির উদাহরণ।"
        },
        {
          "label": "গ",
          "question": "",
          "explanation": "'ক' এর দেশে গণতান্ত্রিক এবং 'খ' এর দেশে একনায়কতান্ত্রিক সরকার ব্যবস্থা বিদ্যমান। এ দুটি সরকার ব্যবস্থার মধ্যে সুস্পষ্ট পার্থক্য লক্ষ করা যায়। শান্তি-শৃঙ্খলা ও স্বাধীনতা রক্ষা করা এবং নাগরিকদের নৈতিক, আর্থিক ও মানবিক বিকাশ সাধন রাষ্ট্রের প্রধান উদ্দেশ্য। আর রাষ্ট্র পরিচালনার একটি গুরুত্বপূর্ণ উপাদান হলো সরকার। চলমান বিশ্বে নানা ধরনের সরকারের অস্তিত্ব লক্ষ করা যায়, গণতান্ত্রিক ও একনায়কতান্ত্রিক সরকার ব্যবস্থা তার মধ্যে উল্লেখযোগ্য। গণতান্ত্রিক শাসনব্যবস্থায় জনগণই সকল ক্ষমতার উৎস। এ শাসনব্যবস্থায় জনগণের শাসন প্রতিষ্ঠিত। জনগণ প্রত্যক্ষ বা পরোক্ষভাবে শাসনকাজ পরিচালনায় অংশগ্রহণ করার সুযোগ পায়। জনগণের প্রত্যক্ষ ভোটে সরকার নির্বাচিত হয়। আবার জনগণের আস্থা বা সমর্থন হারালে সরকার ক্ষমতা ছাড়তে বাধ্য হয়। শান্তিপূর্ণভাবে ক্ষমতা পরিবর্তনের ব্যবস্থা থাকায় কোনো ধরনের বিদ্রোহ বা বিপ্লবের প্রয়োজন হয় না। তাছাড়া গণতন্ত্রে একাধিক দলের উপস্থিতি, গণমাধ্যমের স্বাধীনতা, আইনসভার সার্বভৌম ক্ষমতা, শাসনব্যবস্থার নমনীয়তা প্রভৃতি জনগণের ক্ষমতায়নকে সুদৃঢ় করে তোলে। অন্যদিকে, গণতন্ত্রের বিপরীতধর্মী শাসনব্যবস্থা হলো একনায়কতন্ত্র। একনায়কতন্ত্র এমন এক ধরনের শাসনব্যবস্থা যেখানে সরকারের সমস্ত ক্ষমতা এক ব্যক্তি বা একনায়কের হাতে কুক্ষিগত থাকে। একনায়কতন্ত্র এক ব্যক্তি ও এক দলের স্বৈরতান্ত্রিক শাসন। একনায়কতন্ত্রে বিপরীত মত সহ্য করা হয় না, শাসকের মতামতই চূড়ান্ত বিবেচিত হয়। একনায়ক জনগণের সম্মতির বা জবাবদিহির কোনো তোয়াক্কা করে না। একনায়কের ইচ্ছাকেই প্রাধান্য দেওয়া হয়। একনায়কতন্ত্র প্রগতি বিরোধী। একনায়কতন্ত্র ভিন্ন মত ও আদর্শকে কঠোরভাবে দমন করে। উপরের আলোচনার ভিত্তিতে বলা যায়, গণতন্ত্রের বিপরীতধর্মী শাসনব্যবস্থা হচ্ছে একনায়কতন্ত্র। তাই উভয়ের মধ্যে সুস্পষ্ট পার্থক্য বিদ্যমান।"
        },
        {
          "label": "ঘ",
          "question": "উদ্দীপকে বর্ণিত 'ক' ও 'খ' সরকারের মধ্যে কোনটিকে তুমি শ্রেষ্ঠ সরকার বলবে? উত্তরের সপক্ষে যুক্তি দাও।",
          "explanation": "'ক' এর দেশে গণতান্ত্রিক সরকার ব্যবস্থা। উদ্দীপকে বর্ণিত 'ক' সরকার শ্রেষ্ঠ সরকার। গণতান্ত্রিক রাষ্ট্রএটি এমন একটি শাসন ব্যবস্থা যেখানে শাসনকার্যে জনগণের সকলে অংশগ্রহণ করতে পারে এবং সকলে মিলে সরকার গঠন করে । এটি জনগণের অংশগ্রহণে, জনগণের দ্বারা এবং জনগণের কল্যাণার্থে পরিচালিত একটি শাসন ব্যবস্থা। গণতান্ত্রিক রাষ্ট্রে জনগণের মতপ্রকাশ ও সরকারের সমালোচনা করার সুযোগ থাকে । নিজে চেষ্টা কর।"
        }
      ]
    },
    {
      "number": "10",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "সরকার হচ্ছে সার্বভৌম রাষ্ট্রের এমন সংগঠন, যার মাধ্যমে রাষ্ট্রীয় আইন, বিধি প্রয়োগ ও শাসন কাজ পরিচালিত হয়।"
        },
        {
          "label": "খ",
          "question": "",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "",
          "explanation": "উদ্দীপকে '?' চিহ্নিত স্থান সরকারের বিচার বিভাগকে নির্দেশ করে। সরকারের যে বিভাগ ন্যায়বিচার প্রতিষ্ঠার উদ্দেশ্যে আইন বিভাগ প্রণীত আইনসমূহকে বিশেষ বিশেষ ক্ষেত্রে প্রয়োগ করে অপরাধীর দণ্ড বিধান করে থাকে তাকে বিচার বিভাগ বলা হয়। বিচার বিভাগের মুখ্য দায়িত্ব হলো দেশের প্রচলিত আইন ভঙ্গকারীদের আইনানুসারে বিচার এবং অপরাধীর শাস্তির বিধান করা। আবার আইনের ব্যাখ্যা প্রদান করাও বিচার বিভাগের অন্যতম গুরুত্বপূর্ণ কাজ। অনেক সময় দেখা যায়, কোনো বিশেষ বিবাদের ব্যাপারে কোনো সূত্র বা স্পষ্ট নির্দেশ প্রচলিত আইনের মধ্যে নেই। এসব ক্ষেত্রে বিচারকগণ বিবেক, বুদ্ধি, স্বাভাবিক ন্যায়নীতি, সুবিচার প্রভৃতির ওপর নির্ভর করে সিদ্ধান্ত গ্রহণ করেন এবং বিচারকার্য সম্পাদন করেন। তাছাড়া আইন যেখানে সুস্পষ্ট নয়, সেখানে বিচারকগণের ব্যাখ্যা ও বিশ্লেষণের মাধ্যমেই বিবাদের মীমাংসা হয়। এছাড়া বিচার বিভাগ সংবিধানের অভিভাবক হিসেবেও কাজ করে থাকে। কেননা সংবিধানের সার্বভৌমত্ব রক্ষা করা বিচার বিভাগের গুরুত্বপূর্ণ কাজ। বিচার বিভাগ সংবিধান বিরোধী কোনো আইনকে বাতিল বলে গণ্য করতে পারে। উদ্দীপকে'?' চিহ্নিত স্থানে বিষয়টি বিচার কাজ সম্পাদন করে। এছাড়া বিভাগটি আইনের ব্যাখ্যা প্রদান এবং সংবিধানের অভিভাবক হিসেবেও কাজ করে, যা বিচার বিভাগের কাজের অনুরূপ। তাই বলা যায়, '?' চিহ্নিত স্থানে সরকারের বিচার বিভাগই নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে '?' চিহ্নিত বক্সে বিচার বিভাগ হবে। বিচার বিভাগের স্বাধীনতা রক্ষার বেশকিছু উপায় রয়েছে। যেকোনো রাষ্ট্রের শাসনব্যবস্থায় স্বাধীন ও নিরপেক্ষ বিচার বিভাগের ভূমিকা অপরিসীম। বিচার বিভাগের স্বাধীনতা বলতে বোঝায় আইন ও শাসন বিভাগের নিয়ন্ত্রণমুক্ত থেকে স্বাধীনভাবে বিচারকার্য পরিচালনা করা। তিনটি বিভাগ নিয়ে সরকার গঠিত হয়। এগুলো হলো আইন, শাসন ও বিচার বিভাগ। তাই '?' চিহ্নিত বক্সে বিচার বিভাগ হবে। বিচার বিভাগের স্বাধীনতা রক্ষার জন্য যেসব ব্যবস্থা নিতে হবে তা হলো-প্রথমত, বিচার বিভাগের স্বাধীনতা রক্ষার জন্য আইন বিষয়ে অভিজ্ঞ, সৎ, সাহসী এবং দলীয় রাজনীতির সাথে প্রত্যক্ষ সম্পর্কহীন ব্যক্তিদেরকে বিচারপতি পদে নিয়োগের ব্যবস্থা করতে হবে। দ্বিতীয়ত, বিচারক নিয়োগের ক্ষেত্রে শাসন বিভাগের মাধ্যমে সরাসরি নিয়োগ পদ্ধতিই উত্তম। এক্ষেত্রে বিচারকমণ্ডলীর সমন্বয়ে গঠিত একটি স্থায়ী কমিটির সুপারিশক্রমে শাসন বিভাগের মাধ্যমে বিচারক নিয়োগ করা জরুরি। তৃতীয়ত, বিচারপতিদের কার্যকালের স্থায়িত্ব বিধান করা প্রয়োজন। কেননা, কার্যকালের স্থায়িত্ব নিশ্চিত থাকলে বিচারকরা নির্ভয়ে ও সততার সাথে বিচারকাজ সম্পাদন করতে পারেন। চতুর্থত, বিচারকদের জন্য আকর্ষণীয় বেতন-ভাতা এবং অন্যান্য সুযোগ-সুবিধা প্রদান করতে হবে। ফলে তারা সৎ ও নির্লোভ থাকবেন এবং হীনমন্যতায় ভুগবেন না। পঞ্চমত, যোগ্যতা ও জ্যেষ্ঠতার ভিত্তিতে সময়মতো বিচারকদের পদোন্নতির ব্যবস্থা করতে হবে। ষষ্ঠত, বিচার বিভাগের স্বাধীনতা রক্ষার জন্য আইন ও শাসন বিভাগের প্রভাবমুক্ত থাকা অত্যাবশ্যক। পরিশেষে বলা যায়, স্বাধীন বিচার বিভাগ আধুনিক গণতান্ত্রিক শাসনব্যবস্থার অপরিহার্য পূর্বশর্ত। তাই বিচার বিভাগের স্বাধীনতা রক্ষার জন্য উপরে বর্ণিত বিষয়গুলো গুরুত্বসহকারে বাস্তবায়ন করা প্রয়োজন।"
        }
      ]
    },
    {
      "number": "11",
      "uddipok": "\"সালাম সালাম হাজার সালাম\", \"তুমি কি দেখেছো কভূ\" এরকম অসংখ্য কালজয়ী গানের শিল্পী আবদুল জব্বার অসুস্থ হয়ে হাসপাতালে ভর্তি হয়েছিলেন। তার চিকিৎসার সময় সহায়তার হাত বাড়িয়েছিলেন সানোয়ার গ্রুপ অব ইন্ডাস্ট্রির ব্যবস্থাপনা পরিচালক মুজিবুর রহমান। তিনি বলেন, \"মুক্তিযোদ্ধারা আবদুল জব্বারের গান শুনে দেশকে হানাদার মুক্ত করেছিল। তার গানের আবেগে আমরা বাংলাকে ভালোবেসেছি। স্বাধীন বাংলা বেতার কেন্দ্রের অন্যতম শব্দ সৈনিক গলায় হারমোনিয়াম ঝুলিয়ে ভারতের পথে-প্রান্তরে সংগীত পরিবেশন করে মুক্তিযুদ্ধের জন্যে প্রায় ১২ লাখ টাকা সংগ্রহ করে মুজিবনগর সরকারের ত্রাণ তহবিলে জমা দেন। এছাড়া তিনি মুক্তিযোদ্ধাদের ক্যাম্পে গান শুনিয়ে তাদের উদ্বুদ্ধ করেন।\"",
      "tag": "BB 19,MC 24",
      "sub_questions": [
        {
          "label": "ক",
          "question": "",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সুসংগঠিত এমন একটি জনসমষ্টি, যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "",
          "explanation": "জাতীয়তা একটি মানসিক ধারণা ও চেতনা যা কোনো একটি জনসমাজকে অন্য জনসমাজ হতে পৃথক করে তোলে এবং নিজেদের মধ্যে ঐক্যবোধ গড়ে তোলে। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, সংস্কৃতি, ইতিহাস, ঐতিহ্যের বন্ধন দ্বারা ঐক্যবদ্ধ। আর এই ঐক্যবোধ তাদেরকে অন্য জনসমষ্টি হতে পৃথক ভাবতে শেখায়।"
        },
        {
          "label": "গ",
          "question": "",
          "explanation": "আবদুল জব্বার মূলত দেশপ্রেমের চেতনায় উদ্বুদ্ধ হয়ে উদ্দীপকে উল্লেখিত কাজগুলো করেছিলেন। দেশকে ভালোবাসা এবং আপন করে ভাবাই হলো দেশপ্রেম। দেশের উন্নতির জন্য দায়িত্ব ও কর্তব্য পালনের মধ্য দিয়ে দেশপ্রেমের প্রকাশ ঘটে। দেশপ্রেম মনুষ্যত্বের পরিচায়ক। দেশপ্রেমিকরা দেশের জন্য, দেশের মর্যাদা রক্ষার জন্য আত্মোৎসর্গ করতেও পিছপা হন না। উদ্দীপকে দেখা যায়, আবদুল জব্বার স্বাধীন বাংলা বেতার কেন্দ্রের অন্যতম একজন শব্দ সৈনিক, যিনি গলায় হারমোনিয়াম ঝুলিয়ে ভারতের পথে প্রান্তরে সংগীত পরিবেশন করে যুদ্ধের জন্য প্রায় ১২ লাখ টাকা সংগ্রহ করে মুজিবনগর সরকারের ত্রাণ তহবিলে জমা দেন। এছাড়া তিনি মুক্তিযোদ্ধাদের ক্যাম্পে ক্যাম্পে গিয়ে গান শুনিয়ে তাদের উদ্বুদ্ধ করেন। এ কাজগুলো শিল্পী আবদুল জব্বারের দেশপ্রেমের চেতনাকেই প্রতিফলিত করে। কেননা দেশপ্রেমের চেতনায় উদ্বুদ্ধ ব্যক্তিই নিজের স্বর্বস্ব বাজি রেখে দেশের মর্যাদা রক্ষায় কাজ করেন। তার কাছে দেশের স্বাধীনতা রক্ষা করাই সবচেয়ে বড় হয়ে ওঠে। তাই বলা যায়, আবদুল জব্বার দেশপ্রেমে উদ্বুদ্ধ হয়েই উদ্দীপকে উল্লেখিত কাজগুলো করেছিলেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত চেতনা তথা দেশপ্রেম জাতীয়তাবোধকে সুদৃঢ় করে। জাতীয়তা হলো একধরনের মানসিক অনুভূতি। এটি সেই জনসমষ্টিকে নির্দেশ করে, যারা একই ভৌগোলিক অবস্থান, ভাষা, সাহিত্য, ধর্ম, আদর্শ, ঐতিহ্য, আচার ও রীতিনীতি দ্বারা ঐক্যবদ্ধ। কোনো জনসমষ্টি যখন একই ভৌগোলিক সীমারেখার মধ্যে বসবাস করে এবং নিজেদের মধ্যে ধর্মগত, কৃষ্টিগত ও ঐতিহ্যগত ঐক্যভাব প্রতিষ্ঠা করে তখন তাদের মধ্যে যে একাত্মবোধের জন্ম হয় তারই এক সাবলীল প্রকাশ হলো জাতীয়তা। এর সাথে দেশপ্রেমের নিবিড় সম্পর্ক রয়েছে। দেশপ্রেম ও জাতীয়তা উভয়ই একপ্রকার মানসিক ধারণা ও অনুভূতি। জাতীয়তাবাদ থেকে দেশপ্রেমের উন্মেষ ঘটে এবং তা ক্রমেই বিকশিত হয়ে জাতীয়তা গঠন করে। উৎপত্তিগত দিক থেকে কখনো দেশপ্রেম প্রথমে সৃষ্টি হয় পরবর্তীতে জাতীয়তা, আবার কখনো জাতীয়তা প্রথমে সৃষ্টি হয় পরবর্তীতে দেশপ্রেম। পৃথিবীতে বিভিন্ন ভাষা, সংস্কৃতি ও নৃগোষ্ঠীর মানুষ জাতীয়তাবোধে ঐক্যবদ্ধ হয়ে যে সকল জাতি রাষ্ট্র গঠন করেছে সেগুলোর বন্ধন হলো মূলত দেশপ্রেম। এ উপমহাদেশে বা পৃথিবীর বিভিন্ন দেশে জাতীয়তাবাদী আন্দোলনের মূল নিয়ামক ছিল দেশপ্রেম, যার মাধ্যমে পরবর্তীতে জাতীয়তা গঠিত হয়েছে। আলোচনার প্রেক্ষিতে বলা যায়, দেশপ্রেমের চেতনা একদিকে যেমন জাতীয়তার উদ্ভব ঘটায় তেমনি জাতীয়তাবোধ সুদৃঢ়করণে গুরুত্বপূর্ণ ভূমিকা রাখে।"
        }
      ]
    }
  ]
}