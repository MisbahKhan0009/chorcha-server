{
  "title": "আদমজী ক্যান্টনমেন্ট কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "একাদশ শ্রেণির ছাত্র রাশেদ ও তাহসিন ভবিষ্যতে সরকার ও রাজনীতি বিষয়ে পড়াশোনা করতে চায়। এজন্য তারা তাদের পাঠ্যসূচির অন্তর্ভুক্ত একটি বিষয় নেওয়ার প্রয়োজন বোধ করে। কারণ বিষয়টি পাঠ করলে তারা রাষ্ট্র, সংবিধান, নাগরিকদের করণীয়-বর্জনীয় এবং দেশের রাজনীতির সঠিক ইতিহাস সম্পর্কে জানতে পারবে।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "প্রাচীন গ্রিসের একেকটি নগরকে কেন্দ্র করে গড়ে ওঠা রাষ্ট্রকে নগররাষ্ট্র বলে।"
        },
        {
          "label": "খ",
          "question": "",
          "explanation": "সুশাসনের সাথে জবাবদিহিতার সম্পর্ক অত্যন্ত নিবিড়। সুশাসন প্রতিষ্ঠায় জবাবদিহিতা এক গুরুত্বপূর্ণ নিয়ামক। কারণ সরকারি নীতিনির্ধারণ ও নীতি বাস্তবায়নে জবাবদিহিতা না থাকলে যেকোনো সিদ্ধান্ত পক্ষপাতদুষ্ট হয়, যা সুশাসনের জন্য অন্তরায়। সুশাসন প্রতিষ্ঠার ক্ষেত্রে জবাবদিহিতা একান্ত প্রয়োজন। যোগ্যতা ও মেধার ভিত্তিতে প্রশাসনে নিয়োগ নিশ্চিত করে প্রশাসনকে ঢেলে সাজালে প্রশাসনিক জবাবদিহিতা বৃদ্ধি পাবে, যা সুশাসনের জন্য গুরুত্বপূর্ণ সহায়ক। সকল ক্ষেত্রেই সুশাসন নিশ্চিত করতে জবাবদিহিতা পূর্বশর্ত। এজন্য সুশাসন ও জবাবদিহিতার সম্পর্ক অত্যন্ত গভীর।"
        },
        {
          "label": "গ",
          "question": "",
          "explanation": "নিম্নের অনুরূপ: নাছিমার পছন্দের বিষয়টি হলো পৌরনীতি ও সুশাসন। কেননা,উদ্দীপকে ইঙ্গিত পূর্ণ বিষয়টি একজন আদর্শ ও দেশপ্রেমিক সুনাগরিক হিসেবে গড়ে তুলতে সাহায্য করে বিধায় নিশ্চিত ভাবে এটি পোরনীতি ও সুশাসন বিষয়কে নির্দেশ করে। পৌরনীতি ও সুশাসন যেহেতু নাগরিকতা বিষয়ক বিজ্ঞান, তাই এর পরিধি ততটা বিস্তৃত - যতটা নাগরিক জীবন বিস্তৃত রয়েছে। নাগরিকতা বিষয়ক আলোচনা পৌরনীতি মুখ্য আলোচ্য বিষয়। রাষ্ট্রের প্রতি নাগরিকদের কর্তব্য, অধিকার ও কর্তব্যের সম্পর্ক ইত্যাদি বিষয় পৌরনীতি আলোচনার ক্ষেত্র। পৌরনীতির রাজনৈতিক প্রতিষ্ঠান সম্পর্কে আলোচনা করে।পৌরনীতির রাষ্ট্রের উৎপত্তির সম্পর্কিত বিভিন্ন তত্ত্ব বা মতামত, রাষ্ট্রের কার্যাবলী এবং রাষ্ট্রের বিভিন্ন উৎপাদন নিয়ে আলোচনা করে। পৌরনীতি আইন, স্বাধীনতা, সাম্য, ইত্যাদি বিমূর্ত বিষয় নিয়ে আলোচনা করে। পৌরনীতির নাগরিকতা স্থানীয়, জাতীয় ও আন্তর্জাতিক দিকসহ বৈদেশিক সম্পর্কে নীতি আন্তর্জাতিক সংস্থাসমূহ ও এগুলোর উদ্দেশ্য, গঠন ও কার্যাবলী সম্পর্কে বিশদভাবে আলোচনা করে। পৌরনীতি নাগরিকের অতীত, বর্তমান ও ভবিষ্যৎ সম্পর্কে আলোচনা করে। এছাড়াও পৌরনীতি প্রধান প্রধান রাজনৈতিক ঘটনা ও আন্দোলন এবং শাসনতান্ত্রিক বিকাশ সম্পর্কেও আলোচনা করে। উপরিউক্ত আলোচনা প্রেক্ষিতে বলা যায় উদ্দীপকে উল্লিখিত নাছিমার পছন্দের বিষয়টি হলো পড়ুন পৌরনীতি ও সুশাসন। এ বিষয়টি পাঠের মাধ্যমে একজন নাগরিক আদর্শ ও সুনাগরিক হিসেবে গড়ে উঠতে পারে।"
        },
        {
          "label": "ঘ",
          "question": "উদ্দীপকে উল্লিখিত বিষয়ের অধ্যয়ন নাগরিক জীবনকে কীভাবে প্রভাবিত করে? বিশ্লেষণ কর।",
          "explanation": "নিম্নের অনুরূপ: উদ্দীপকে উল্লিখিত বিষয়টি হল পৌরনীতি ও সুশাসন। পৌরনীতি ও সুশাসন জ্ঞানের এমন একটি বিশেষ শাখা যা পাঠের মাধ্যমে একজন আদর্শ ও দেশপ্রেমিক সুনাগরিক হিসেবে গড়ে ওঠা সম্ভব হয়। প্রাত্যাহিক নাগরিক জীবনে পৌরনীতি ও সুশাসন বিষয়টির গুরুত্ব অত্যধিক। পৌরনীতি নাগরিক জীবন সম্পর্কে সঠিক দিকনির্দেশন প্রদান করে বিধায় সভ্য সমাজে প্রত্যেক সদস্যের পৌরনীতি ও সুশাসন নিয়ে জ্ঞানঅর্জন অত্যাবশক। পৌরনীতি ও সুশাসন সুস্থ, সুন্দর ও আদর্শ সমাজ জীবন গঠনে শিক্ষাদান করে।এর পাঠ নাগরিকতার অতীত ও সম্ভাব্য বা ভবিষ্যৎ সম্পর্কে পূর্বাভাস দেয়। বুদ্ধিসম্পন্ন, বিবেকবান ও আত্মসংযমী হওয়ার জন্য পৌরনৈতিক জ্ঞান অত্যাবশক। বিভিন্ন সংগঠনের বিস্তারিত বিশ্লেষণ, সমস্যা নির্ণয় ও তার সমাধান খুঁজে পেতে পৌরনীতি প্রয়োজনীয়তা রয়েছে। নাগরিক চেতনা বৃদ্ধি ও গণতান্ত্রিক মূল্যবোধ চেতনার প্রসারে পৌরনীতি পাঠ বিকল্পহীন। তাছাড়া নাগরিকদের অধিকার সচেতন করা তাদের কর্তব্য সম্পর্কে অবগত করা সহ নাগরিক জীবনের সাথে সম্পর্কিত প্রতিটি স্তরে পৌরনীতি জ্ঞান গুরুত্বপূর্ণ। সর্বোপরি সুযোগ্য নেতৃত্ব তৈরি, দেশপ্রেম, মূল্যবোধ, সুনাগরিকতাসহ জীবনের যাবতীয় ক্ষেত্রসমূহে পৌরনীতি গুরুত্ব অপরিসীম।"
        }
      ]
    },
    {
      "number": "2",
      "uddipok": "ক' একটি স্বাধীন রাষ্ট্র। সেখানকার রাজনৈতিক ব্যবস্থায় জনগণের মতামত খুবই প্রাধান্য পায়। স্বচ্ছতা ও জবাবদিহিতার সাথে রাষ্ট্রের যাবতীয় কর্মকান্ড পরিচালিত হয়। ফলে সরকারের জনপ্রিয়তা দিন দিন বৃদ্ধি পাচ্ছে ।",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "আইন ফার্সি ভাষার শব্দ।"
        },
        {
          "label": "খ",
          "question": "",
          "explanation": "সাধারণত স্বচ্ছতা বলতে জনগণের নিকট সরকারের নিয়মকানুন এবং সিদ্ধান্ত গ্রহণ ও বাস্তবায়ন সম্পর্কে তথ্যের অবাধকরণকে বোঝায়। স্বচ্ছতার অর্থ পরিষ্কার, স্পষ্ট ও নির্ভুল। এক কথায় স্বচ্ছতা হলো সুস্পষ্টতা। এটি সুশাসনের একটি অন্যতম বৈশিষ্ট্য। সরকারি কর্মকাণ্ডের স্বচ্ছতা ও জবাবদিহিতার ওপর সুশাসন নির্ভর করে। তাই কোনো দেশের উন্নয়ন নিশ্চিতকল্পে সরকারের স্বচ্ছতা নিশ্চিত করা প্রয়োজন।"
        },
        {
          "label": "গ",
          "question": "",
          "explanation": "ক' রাষ্ট্রের রাজনৈতিক ব্যবস্থায় সুশাসন প্রতিষ্ঠার ওপর গুরুত্বারোপ করা হয়েছে। আধুনিক বিশ্বে রাষ্ট্রীয় ব্যবস্থায় সুশাসন প্রতিষ্ঠাকে রাষ্ট্রের সবচেয়ে প্রয়োজনীয় বিষয় বলে বিবেচনা করা হচ্ছে। 'ক' রাষ্ট্রের রাজনৈতিক ব্যবস্থায় জনমতের প্রাধান্য রয়েছে এবং স্বচ্ছতা ও জবাবদিহিতার সাথে রাষ্ট্রের যাবতীয় কর্মকাণ্ড পরিচালিত হচ্ছে। এ বিষয়দ্বয় সুশাসনকেই প্রতিফলিত করছে। সুশাসন প্রতিষ্ঠায় জনমতের ভূমিকা অত্যন্ত গুরুত্বপূর্ণ। সরকার বিপথে পরিচালিত হলে টেকসই ও মজবুত গণতন্ত্র নিশ্চিতকরণের মাধ্যমে জনমত সহায়ক ভূমিকা পালন করতে পারে। সুষ্ঠু ও যৌক্তিক জনমত সমাজ বা রাষ্ট্রে আইনের শাসন বাস্তবায়ন করে সুশাসন প্রতিষ্ঠায় ভূমিকা রাখে। সুষ্ঠু জনমতের প্রতি শ্রদ্ধাশীল হয়ে সরকার শাসনকার্যে স্বচ্ছতা ও জবাবদিহিতা নিশ্চিত করে। এর মাধ্যমে নাগরিকের ক্ষমতায়নও ঘটে থাকে। স্বচ্ছতা ও জবাবদিহিতা নিশ্চিত করা সুশাসন প্রতিষ্ঠার অন্যতম শর্ত। জনমত প্রতিষ্ঠা এবং স্বচ্ছতা ও জবাবদিহিতা সুশাসনের পক্ষে বলিষ্ঠ ভূমিকা পালন করতে পারে। সুশাসনকে সমুন্নত রাখতে উক্ত দুটি বিষয়ই গুরুত্বপূর্ণ ভূমিকা রেখে থাকে। রাজনৈতিক ব্যবস্থায় এদের উপস্থিতি সুশাসনকে প্রতিষ্ঠিত করার পথকে সুগম করে থাকে।"
        },
        {
          "label": "ঘ",
          "question": "",
          "explanation": "\"উদ্দীপকে বর্ণিত ব্যবস্থা রাজনৈতিক উন্নয়নকে ত্বরান্বিত করে\"-বক্তব্যটির সাথে আমি সম্পূর্ণ একমত। রাজনৈতিক উন্নয়ন ত্বরান্বিত করার ক্ষেত্রে সুশাসনের গুরুত্ব সর্বাধিক। সুশাসন একটি দেশের আর্থসামাজিক উন্নয়ন ত্বরান্বিত করে ফলে রাজনৈতিক উন্নয়ন ঘটে। একটি সুস্থ প্রগতিশীল উন্নত রাজনৈতিক ব্যবস্থার জন্য সরকারের স্বচ্ছতা ও জবাবদিহিতা একান্ত প্রয়োজন। সুশাসন সরকারের স্বচ্ছতা ও জবাবদিহিতা নিশ্চিত করে। আইনের শাসন ব্যতীত রাজনৈতিক উন্নয়ন কল্পনা করা যায় না। সুশাসন আইন সবার জন্য সমভাবে কার্যকর করে আইনের শাসন নিশ্চিত করে। ফলে রাজা ও প্রজা এক কাতারে শামিল হয়। রাজনৈতিক উন্নয়নের একটি গুরুত্বপূর্ণ সূচক সরকারে জনগণের অংশগ্রহণ।' সুশাসন সরকার পরিচালনায় জনগণকে সম্পৃক্ত করে গণতন্ত্রকে টেকসই পর্যায় উন্নতি করে। সুশাসনের ফলে শাসনকার্যে সরকারের অংশগ্রহণ যত অধিক হয়, সরকার ও জনগণের মধ্যে দূরত্ব ততই কমে আসে। জনগণ সরকারকে তাদের একটা অংশ মনে করে এবং সরকারের প্রতি নাগরিকদের বিদ্বেষ ও ক্ষোভ দূরীভূত হয়। সরকার ও জনগণের যৌথ উদ্যোগে বিনির্মাণ হয় একটি উন্নত রাজনৈতিক সমাজ। রাজনৈতিক উন্নয়নকে ত্বরান্বিত করতে প্রয়োজন উন্নত রাজনৈতিক সংস্কৃতি। সুশাসন রাজনৈতিক স্থিতিশীলতা সুদৃঢ়করণের মাধ্যমে টেকসই রাজনৈতিক ব্যবস্থা নিশ্চিত করে। রাজনৈতিক উন্নয়নের পূর্বশর্ত হলো সরকার, বিরোধী দল ও জনগণের রাজনৈতিক সহিষ্ণুতা। সুশাসন এ সহিষ্ণুতা শিক্ষা দিয়ে সরকার ও বিরোধী দলকে গণতান্ত্রিক মূল্যবোধে উদ্দীপ্ত করে। ফলে ধর্মঘট, জ্বালাও-পোড়াও, হামলা-মামলা রাজনীতি থেকে নির্বাসিত হয়। সুশাসন সরকারকে বিরোধী দলের মতামতের প্রতি সহিষ্ণু হতে উৎসাহিত করে এবং বিরোধী দলকে সরকারের গঠনমূলক সমালোচনা করা ও সরকারকে সহযোগিতা করার শিক্ষা দিয়ে থাকে। ফলে সরকার ও বিরোধী দলসমূহের মধ্যে সুসম্পর্ক বিরাজ করে। এরূপ সম্পর্ক নিঃসন্দেহে রাজনৈতিক উন্নয়ন ত্বরান্বিত হওয়ার ফল। পরিশেষে বলা যায়, রাজনৈতিক উন্নয়ন ত্বরান্বিত করার জন্য সুশাসনের কোনো বিকল্প নেই।"
        }
      ]
    },
    {
      "number": "3",
      "uddipok": "তিশা মারমা একজন সমাজকর্মী। তিনি এমন একটি সমাজ বিনির্মাণের লক্ষ্যে কাজ করছেন যেখানে জাতি, ধর্ম, বর্ণ, বংশ নির্বিশেষে কোনো পার্থক্য থাকবে না।",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "আইনের একটি বৈশিষ্ট্যে হলো- আইন মানুষের বাহ্যিক আচার-আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "বাংলাদেশসহ বিশ্বের অধিকাংশ দেশে সুশাসনের বড় অন্তরায় হলো দুর্নীতি। দুর্নীতির কারণে সম্পদের অপচয় হয়, বণ্টনে অসমতা সৃষ্টি হয় এবং আইনশৃঙ্খলার অবনতি ঘটে। রাষ্ট্রীয় ব্যবস্থায় যদি দুর্নীতি প্রবেশ করে তবে সেখানে ন্যায়পরায়ণতা, আইনের শাসন সুদূরপরাহত বিষয়ে পরিণত হয়। দুর্নীতি সামাজিক বৈষম্য ও ভারসাম্যহীনতা তৈরি করে। তাই সুশাসন প্রতিষ্ঠায় দুর্নীতিকে অভিশাপ হিসেবে চিহ্নিত করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সিদ্দিক পৌরনীতি ও সুশাসনের 'সামাজিক সাম্য' বিষয়টি প্রতিষ্ঠায় কাজ করছেন।' সাম্য মূলত একটি বৃহত্তর অখন্ড প্রত্যয়। সাম্যের সাধারণ অর্থ হচ্ছে পরস্পর সমতা ও অভিন্নতা। অর্থাৎ সাধারণভাবে সাম্য বলতে বোঝায় সকল মানুষ সমান এ ধারণাকে। কিন্তু প্রকৃতপক্ষে সব মানুষ সমান নয়। জাতি, ধর্ম, বর্ণ নির্বিশেষে যখন সকল মানুষকে সমান সামাজিক সুযোগ-সুবিধা প্রদান করা হয় তখনই সামাজিক সাম্যের উদ্ভব ঘটে। এটি এমন এক সামাজিক পরিবেশকে নির্দেশ করে যেখানে প্রত্যেকে স্বীয় যোগ্যতা অনুসারে সমান সামাজিক অধিকার ভোগ করে। দাস ও সামন্ত সমাজে সামাজিক সাম্যের অস্তিত্ব ছিল না। পরবর্তীকালে আইনের শাসনের প্রসার লাভের ফলে সামাজিক সাম্য প্রতিষ্ঠিত হয়। উদ্দীপকে সমাজকর্মী সিদ্দিক এমন একটি সমাজ বিনির্মাণের লক্ষ্যে কাজ করছেন যেখানে জাতি, ধর্ম, বর্ণ বা বংশভেদে কোনো বৈষম্য থাকবে না। অর্থাৎ উদ্দীপকের সিদ্দিক যে সমাজ প্রতিষ্ঠায় কাজ করছেন তা সামাজিক সাম্য প্রতিষ্ঠাকেই নির্দেশ করে। সুতরাং বলা যায়, সিদ্দিক সামাজিক সাম্য প্রতিষ্ঠায় কাজ করছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, আমিও মনে করি, উদ্দীপকে বর্ণিত সামাজিক সাম্য প্রতিষ্ঠিত হলে সকলেই সমভাবে আত্মবিকাশের সুযোগ পাবে। জাতি, ধর্ম, বর্ণ, গোত্র কিংবা নারী-পুরুষ নির্বিশেষে সকল মানুষের সমান সামাজিক সুযোগ-সুবিধা নিশ্চিত করা হলো সামাজিক সাম্য। এরূপ সাম্যের সামাজিক পরিবেশকে এমন বোঝায়, যেখানে প্রতিটি ব্যক্তি তার নিজ নিজ যোগ্যতা বিকাশে সমান সামাজিক সুযোগ-সুবিধা পাবে। সাম্যের মাধ্যমে সভ্য সমাজ সূচিত হয়। শ্রেণিবিভেদহীন গণতান্ত্রিক সমাজ সাম্যের মাধ্যমেই প্রতিষ্ঠিত হয়। সাম্য স্বাধীনতার পূর্বশর্ত। সাম্য ছাড়া স্বাধীনতা ভোগ করা অসম্ভব। কারণ সাম্য ব্যক্তি স্বাধীনতার পথকে উন্মুক্ত করে এবং স্বাধীনতাকে অর্থবহ করে তোলে। গণতন্ত্রের ভিত্তি সাম্য। গণতন্ত্রের অন্য অর্থ সামাজিক গণতন্ত্র যেখানে মানুষে-মানুষে ধনী-দরিদ্র, শিক্ষিত-অশিক্ষিত হিসেবে কোনো ভেদাভেদ নেই। সাম্যভিত্তিক সমাজ ও রাষ্ট্রব্যবস্থায় জনগণ সমানভাবে সব সম্পদ ভোগ করতে পারে। সাম্য বিঘ্নিত হলে অর্থনৈতিক স্বাধীনতাও হুমকির মুখে পড়ে। সাম্যভিত্তিক সমাজে প্রতিটি ব্যক্তিই কর্মের অধিকার এবং জীবনযাত্রার সর্বনিম্ন মানের নিশ্চয়তা পায়; যা সকলকে অর্থনৈতিক স্বাধীনতা প্রদান করে। সর্বোপরি বলা যায়, সামাজিক সাম্য প্রতিষ্ঠিত হলে সকলেই সমভাবে আত্মবিকাশের সুযোগ পাবে।"
        }
      ]
    },
    {
      "number": "4",
      "uddipok": "রিতা ও সালাম দুইজনই ইট ভাঙা শ্রমিক। তাদের কাজের ধরন এক হলেও দিন শেষে পারিশ্রমিকের চিত্র কিছুটা ভিন্ন। রিতা সালামের থেকে ৫০ টাকা কম পায়। এতে করে তার কাজের প্রতি অনীহা সৃষ্টি হচ্ছে।",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "সাধারণ অর্থে নৈতিকতা হলো নীতিমূলক, নীতি সম্বন্ধীয়। অর্থাৎ কথাবার্তা, আচার-আচরণে নীতির অনুসরণ করাই হলো নৈতিকতা।"
        },
        {
          "label": "খ",
          "question": "",
          "explanation": "ইতিবাচক অর্থে অধ্যাপক লাস্কি প্রদত্ত স্বাধীনতার সংজ্ঞায় বলেন, \"By liberty, I mean the eager maintenance of that atmosphere in which men have the opportunity to be their best selves.\" (স্বাধীনতা বলতে আমি সে পরিবেশের সংরক্ষণকে বুঝি, যেখানে মানুষ তার ব্যক্তিত্বের পরিপূর্ণ বিকাশ ঘটাতে পারে।)"
        },
        {
          "label": "গ",
          "question": "",
          "explanation": "উদ্দীপকে উল্লিখিত ঘটনার প্রেক্ষিতে রিতা অর্থনৈতিক সাম্য থেকে বঞ্চিত করা হয়েছে। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধনসম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থাৎ যোগ্যতানুযায়ী সম্পদ ও সুযোগের সমতাই অর্থনৈতিক সাম্য। নারী-পুরুষ, ধনী-দরিদ্র, জাতি-ধর্ম-বর্ণ নির্বিশেষে অর্থ উৎপাদন ও অর্থ বণ্টনের ক্ষেত্রে সকল প্রকার বৈষম্য দূর করে সকলকে অর্থনৈতিক ক্ষেত্রে সমান সুযোগ প্রদান করলেই অর্থনৈতিক সাম্য নিশ্চিত হবে। এক্ষেত্রে নারী-পুরুষ, ধর্ম-বর্ণ-জাতি ইত্যাদির কারণে কোনো বৈষম্য করা যাবে না। উদ্দীপকের রিতা ও সালাম দুজনই ইট ভাঙা শ্রমিক। তাদের কাজের ধরন এক হলেও দিন শেষে পারিশ্রমিকের চিত্র কিছুটা ভিন্ন। রিতা সালামের থেকে ৫০ টাকা কম পায়। এরূপ চিত্রে অর্থনৈতিক সাম্য প্রতিফলিত হয়। কেননা, এখানে রিতা ও সালাম একই কাজ করলেও শুধুমাত্র লিঙ্গ বৈষম্যের কারণেই মজুরি পার্থক্য, পরিলক্ষিত হয়। সুতরাং বলা যায়, উদ্দীপকের রিতা অর্থনৈতিক সাম্য থেকে বঞ্চিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সাম্য তথা অর্থনৈতিক সাম্য ছাড়া রাজনৈতিক ও সামাজিক সাম্য অর্থহীন- মন্তব্যটি যথার্থ। সাম্য প্রত্যয়টির ধারণা প্রথমে অর্থনৈতিক সাম্য থেকে শুরু হয়। পরবর্তীতে রাজনৈতিক, সামাজিকসহ অন্যান্য অর্থনৈতিক সাম্য রাষ্ট্রে ব্যক্তিকে তার মর্যাদা প্রতিষ্ঠার সুযোগ করে দেয়। তাই ব্যক্তির মর্যাদা তথা নাগরিক অধিকার প্রতিষ্ঠা না পেলে রাজনৈতিক ও সামাজিক সাম্য প্রতিষ্ঠা সম্ভব নয়। বর্তমান বিশ্বের জনপ্রিয় শাসনব্যবস্থা হলো গণতন্ত্র। আর এ গণতন্ত্রের ভিত্তি হলো সাম্য। সমাজে রাজনৈতিক সাম্য প্রতিষ্ঠার মাধ্যমে গণতন্ত্রের ভিত্তি সুদৃঢ় হয়ে ওঠে। আর এটি প্রতিষ্ঠার জন্য প্রয়োজন অর্থনৈতিক সাম্য। কারণ অর্থনৈতিক সাম্যহীন রাষ্ট্রব্যবস্থায় আয় ও সম্পদের চরম বৈষম্য বিরাজ করে। ফলে সমাজে ধনী ও দরিদ্র দুই শ্রেণিতে বিভক্ত হয়ে পড়ে। ধনীরা আরও ধনী হয় আর গরিবরা মানবেতর জীবনযাপন করে। এমতাবস্থায় সমাজে ধনী ও দরিদ্রের পার্থক্য এতটাই প্রকট হয় যেখানে রাজনৈতিক, সামাজিকসহ অন্যান্য সাম্য তো দূরের কথা মানুষের ন্যূনতম অস্তিত্ব নিয়ে টানাপোড়েন বাঁধে। এরূপ পরিবেশে নাগরিক তার সামাজিক সাম্য যেমন শিক্ষা, রাজনৈতিক সাম্য যেমন গণভোটাধিকার এরূপ বিষয় চিন্তাই করতে পারে না। নাগরিক হিসেবে তারা তাদের অধিকারের কথা ভুলে যায়। আলোচনা থেকে তাই এটি স্পষ্ট প্রতীয়মান হয় যে, অর্থনৈতিক সাম্য। প্রতিষ্ঠা ব্যতীত রাজনৈতিক সাম্য ও সামাজিক কামনা করা অর্থহীন।"
        }
      ]
    },
    {
      "number": "5",
      "uddipok": "জনাব আনিস পেশায় একজন শিক্ষক। তিনি বাংলাদেশের নাগরিক হিসেবে রাষ্ট্রের প্রতি আনুগত্য জ্ঞাপন করেন, আইন মেনে চলেন, যোগ্য নেতাকে ভোটাধিকার প্রয়োগ করেন এবং ছাত্রছাত্রীদেরও উপযুক্ত মানুষ হওয়ার পরামর্শ প্রদান করেন। বিনিময়ে রাষ্ট্রের নিকট থেকে কিছু সুযোগ-সুবিধা উপভোগ করেন।",
      "tag": "ACC 25",
      "sub_questions": [
        {
          "label": "ক",
          "question": "",
          "explanation": "'যেখানে আইন নেই, সেখানে স্বাধীনতা থাকতে পারে না'-উক্তিটি জন লকের।"
        },
        {
          "label": "খ",
          "question": "মূল্যবোধ বলতে কী বোঝায়?",
          "explanation": "মূল্যবোধ বলতে মানুষের সেইসব বিশ্বাস ও আদর্শকে বোঝায় যা তাদের আচরণ, সিদ্ধান্ত এবং জীবনের লক্ষ্য নির্ধারণে সহায়তা করে। এটি কোনো কাজ ভালো না মন্দ, সঠিক না ভুল, তা নির্ধারণের একটি মানদণ্ড হিসেবে কাজ করে। মূল্যবোধ ব্যক্তি, সমাজ এবং সংস্কৃতির ওপর ভিত্তি করে ভিন্ন হতে পারে।"
        },
        {
          "label": "গ",
          "question": "",
          "explanation": "উদ্দীপকে জনাব আনিস বাংলাদেশের নাগরিক হিসেবে রাষ্ট্রপ্রদত্ত বিভিন্ন সুযোগ-সুবিধা ভোগ করেন। এসব সুযোগ-সুবিধা মূলত তার অধিকার। জনাব আনিস রাষ্ট্রপ্রদত্ত যে সব সুযোগ-সুবিধা ভোগ করেন যা তার অধিকার। তার মধ্যে সামাজিক সুযোগ-সুবিধা যেমন জীবনধারণের অধিকার, চলাফেরার অধিকার, সম্পত্তি ভোগের অধিকার, মতামত প্রকাশের অধিকার, সভাসমিতির অধিকার, ধর্মীয় অধিকার, পরিবার গঠনের অধিকার ইত্যাদি। রাজনৈতিক সুযোগ-সুবিধার দিক দিয়ে তিনি রাষ্ট্রে স্থায়ীভাবে বসবাসের সুযোগ নির্বাচনের সুযোগ, সরকারি চাকরি লাভের সুযোগ, আবেদন করার সুযোগ, সরকারি কার্যকলাপের সমালোচনা করার সুযোগ-সুবিধা ভোগ করে থাকেন। এছাড়াও অর্থনৈতিক সুযোগ হিসেবে কর্মের অধিকার, ন্যায্য মজুরি লাভের সুযোগ, অবকাশ লাভ ও শ্রম সংগঠন গঠনের সুযোগ পেয়ে থাকেন। মোটকথা যেকোনো একজন নাগরিক রাষ্ট্র থেকে যেসব সুযোগ-সুবিধা পেতে পারেন জনাব আনিসও তদ্রুপ সুযোগ-সুবিধা ভোগ করেন।"
        },
        {
          "label": "ঘ",
          "question": "",
          "explanation": "জনাব আনিসের দায়িত্ব ও প্রাপ্ত সুবিধা পরস্পর পরিপূরক। প্রশ্নে দায়িত্ব বলতে কর্তব্যকে এবং প্রাপ্ত সুবিধা বলতে অধিকারকে বুঝানো হয়েছে। তাই আলোচনার সুবিধার জন্য আমরা জনাব আনিসের অধিকার ও কর্তব্যের মধ্যে পারস্পরিক সম্পর্ক যে পরিপূরক তা বিশ্লেষণ করার চেষ্টা করব। অধিকার ভোগের সাথে সাথে প্রত্যেক নাগরিককে দায়িত্ব ও কর্তব্য পালন করতে হয়। এসব দায়িত্ব ও কর্তব্য পালনের মাধ্যমে ব্যক্তির ব্যক্তিত্ব বিকাশের পাশাপাশি সমাজ ও রাষ্ট্রের কল্যাণ সাধিত হয়। রাষ্ট্রের নাগরিকগণ যদি সবসময় রাষ্ট্র কর্তৃক প্রদত্ত অধিকার ভোগ করতে চায় এবং কোনো ধরনের দায়িত্ব ও কর্তব্য পালন না করে তাহলে রাষ্ট্র কখনই ব্যক্তিকে তার অধিকার প্রদান করতে পারবে না।। উদাহরণস্বরূপ আমরা বলতে পারি, একটি গ্রামের নাগরিকের ছেলেমেয়েদের পড়ালেখা করানোর জন্য সে গ্রামে সরকার কর্তৃক স্কুল প্রতিষ্ঠা করে দেওয়া নাগরিকের অধিকার বিষ্ণু স্কুল সার্বিকভাবে পরিচালিত হওয়ার জন্য ছেলেমেয়েদের স্কুলে ভালোমন্দ বিষয়ে খোঁজখবর রাখা নাগরিকের কর্তব্য। নাগরিকরা যদি রাষ্ট্রের প্রতি আনুগত্য প্রকাশ, নিয়মিত কর প্রদান, দরিদ্র ও অসহায় ব্যক্তিকে সাহায্য, সামাজিক প্রতিষ্ঠান গঠন, ভোট প্রদান ইত্যাদি দায়িত্ব ও কর্তব্য সঠিকভাবে পালন করে, তাহলে তারা রাষ্ট্র থেকে নানাবিধ সুযোগ-সুবিধা ভোগ করবে। আর এসব সুযোগ-সুবিধাই হলো নাগরিকের অধিকার। কেননা অধিকার বিষয়টির সাথে সাথে নাগরিকের দায়িত্ব ও কর্তব্যের বিষয়টি চলে আসে। আবার দায়িত্ব ও কর্তব্য বিষয়টির সাথে নাগরিকের অধিকার বিষয়টি সম্পর্কযুক্ত। এ কারণেই অধিকার ভোগের সাথে সাথে প্রত্যেক নাগরিককে দায়িত্ব ও কর্তব্য পালন করতে হয়। দায়িত্ব পালন করলে অধিকার আপনা-আপনি ধরা দেয়। উপসংহারে বলা যায়, অধিকার ও কর্তব্য একই মুদ্রার এপিঠ-ওপিঠ। এ-যেন একই বৃন্তের দুটি ফুল।"
        }
      ]
    },
    {
      "number": "6",
      "uddipok": "শাফিনাজ রহমান দ্বাদশ শ্রেণির ক্লাসে একদিন বললেন একটি বিশেষ অধিকারের কথা, যে অধিকারের রক্ষক জাতিসংঘ এবং সেই অধিকারটি মানুষের জন্মগত অধিকার। উক্ত অধিকারটি ছাড়া মানুষের ব্যক্তিত্ব বিকশিত হয় না।",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "এদেশের সর্বোচ্চ আদালতের নাম সুপ্রিম কোর্ট।"
        },
        {
          "label": "খ",
          "question": "",
          "explanation": "সরকারের যাবতীয় কার্যাবলিকে প্রধানত আইন, শাসন ও বিচার বিভাগের হাতে পৃথক পৃথকভাবে ন্যস্ত করার নীতিকেই ক্ষমতাস্বতন্ত্রীকরণ নীতি বলা হয়। ক্ষমতাস্বতন্ত্রীকরণ নীতি অনুযায়ী সরকারের প্রত্যেকটি বিভাগ অন্য বিভাগের হস্তক্ষেপ থেকে মুক্ত হয়ে স্বাধীনভাবে তাদের নিজ নিজ দায়িত্ব পালন করবে। এ ক্ষমতাস্বতন্ত্রীকরণ নীতির প্রবক্তা হলেন মন্টেছু।"
        },
        {
          "label": "গ",
          "question": "",
          "explanation": "উদ্দীপকে মানবাধিকার নামক বিষয়টির অবতারণা করা হয়েছে। মানবাধিকার মানুষের জন্মগত ও প্রকৃতিগত অধিকার। মানুষ হিসেবে জন্মগ্রহণ করে ব্যক্তি সমাজজীবনে, রাষ্ট্রীয় জীবনে এমনকি বিশ্বপরিমন্ডলে যেসব সুযোগ-সুবিধার দাবিদার হয় এবং যা ব্যতীত ব্যক্তির সুসভ্য জীবনযাপন এবং ব্যক্তিত্বের পূর্ণ বিকাশ সম্ভব নয়, সেসব সুযোগ-সুবিদাই মানবাধিকার। মূলত মানবাধিকার অধিকারেরই একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। ১৯৪৮ সালের ১০ই ডিসেম্বর জাতিসংঘের সাধারণ পরিষদে সর্বজনীন মানবাধিকারের ঘোষণাপত্র ঘোষিত ও গৃহীত হয়। এ ঘোষণার মাধ্যমে মানুষের সহজাত মানবিক অধিকারগুলো আন্তর্জাতিক স্বীকৃতি লাভ করেছে। জাতিসংঘ ঘোষিত মানবাধিকারগুলো জাতিসংঘের সকল সদস্য রাষ্ট্র একক ও যৌথ প্রচেষ্টায় বাস্তবায়িত করার জন্য অঙ্গীকারাবদ্ধ। উদ্দীপকে উল্লিখিত শাফিনাজ রহমানের বক্তব্যে অধিকারের তিনটি দিক ফুটে উঠেছে। অধিকারের রক্ষক জাতিসংঘ, অধিকারটি মানুষের জন্মগত অধিকার এবং উক্ত অধিকার ছাড়া মানুষের ব্যক্তিত্ব বিকশিত। হয় না। এ তিনটি বিষয়ের মধ্যে অধিকারের রক্ষক 'জাতিসংঘ'। এ দ্বারাই স্পষ্ট বোঝা যায়, এটি মানবাধিকার কারণ মৌলিক অধিকারের রক্ষক জাতিসংঘ। এছাড়া জাতিসংঘ প্রদত্ত ঘোষণাপত্র উদ্দীপকে বর্ণিত দুটি বৈশিষ্ট্য যথা 'জন্মগত অধিকার', 'ব্যক্তিত্ব বিকাশ' বিষয়টি উঠে এসেছে। তাই আলোচনার শেষে বলা যায়, উদ্দীপকে মানবাধিকার বিষয়ের। অবতারণা করা হয়েছে।"
        },
        {
          "label": "ঘ",
          "question": "",
          "explanation": "উক্ত বিষয়টি মানুষের মানবিক মর্যাদাবোধকে সমুন্নত করে'। বক্তব্যটিতে উক্ত বিষয় বলতে মানবাধিকারকে বুঝানো হয়েছে। তাই উক্তিটি যথার্থ এবং বর্তমান বিশ্বায়নের পটভূমিতে অত্যন্ত প্রাসঙ্গিক। মানবাধিকার মানুষের জন্মগত অধিকার। এ অধিকার সমাজ, রাষ্ট্রীয় ও বিশ্ব পরিমন্ডলে মানুষের ব‍্যক্তিত্ববোধকে জাগিয়ে তোলে। মানবাধিকারের মাধ্যমে মানুষ জানতে পারে মানুষ হিসেবে কোনটি তার অধিকার। এবং এ অধিকারের কতটুকু তাকে দেওয়া হচ্ছে, কতটুকু থেকে সে বঞ্চিত হচ্ছে। তার প্রাপ্ত অধিকারটুকু তাকে কর্তব্যপরায়ণ করে তোলে আর যে অধিকার থেকে সে বঞ্চিত সে বিষয়ে তার মর্যাদাবোধকে জাগিয়ে তোলে। অপরদিকে, মানবাধিকারসমূহ মানুষের ব্যক্তিত্বের বিকাশ ঘটায়। ব্যক্তির ব্যক্তিত্ববোধের যত বিকাশ ঘটে ব্যক্তি ততই আত্মমর্যাদাবোধ সম্পন্ন হয়। প্রকৃতপক্ষে ব্যক্তিত্ব বিকাশ ছাড়া কোনো ব্যক্তিই তার মর্যাদা সম্পর্কে সচেতন হতে পারে না। জাতিসংঘের ঘোষণাপত্রে ১ ও ২ ধারায় যে মানবাধিকারের কথা উল্লেখ করা হয়েছে তাতে যেকোনো রাষ্ট্রের যেকোনো মানুষের মানবিক মর্যাদাবোধ সমুন্নত রাখতে সাহায্য করে। এসব মানবাধিকারসমূহ মানুষ মানুষে একধরনের বিশ্বাস ও ভালোবাসার সৃষ্টি করে। সমাজে প্রবাহমান থাকে এক ধরনের স্বাধীনতা ও সাম্য। সমাজ থেকে বিভেদ-বিদ্বেষ দূর করে মানবাধিকার প্রেম ও পুণ্যের এক ধরনের বন্ধনে মানুষকে গেঁথে ফেলে। ফলে সমাজ, রাষ্ট্র ও বিশ্বের সদস্য হিসেবে মানুষের মানবিক মর্যাদাবোধ ক্রমান্বয়ে সমুন্নত হতে থাকে।"
        }
      ]
    },
    {
      "number": "7",
      "uddipok": "ক' ও 'খ' দুটি সংগঠনের সদস্য। 'ক'-এর সংগঠনটি দেশের সমস্যাসমূহ চিহ্নিতপূর্বক তা সমাধানের লক্ষ্যে কিছু সুনির্দিষ্ট কর্মসূচি বিভিন্ন উপায়ে জনসম্মুখে তুলে ধরে। অপরদিকে, 'খ'-এর সংগঠন গোষ্ঠীস্বার্থকে প্রাধান্য দেয় এবং তা আদায়ের লক্ষ্যে সরকারের ওপর চাপ প্রয়োগ করে।",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "বিশ্ব মানবাধিকার দিবস ১০ ডিসেম্বর।"
        },
        {
          "label": "খ",
          "question": "",
          "explanation": "তথ্য অধিকার বলতে রাষ্ট্র কর্তৃক প্রদত্ত আইন অনুযায়ী কর্তৃপক্ষের নিকট থেকে কোনো নাগরিকের তথ্য পাওয়ার অধিকারকে বোঝায়। এ অধিকার নাগরিকের রাজনৈতিক এবং গণতান্ত্রিক অধিকার। তথ্যের অবাধ প্রবাহ ও জনগণের তথ্য অধিকার নিশ্চিতকরণের লক্ষ্যে বাংলাদেশে ২০০৯ সালে তথ্য অধিকার আইন প্রণীত হয়। জনগণের তথ্য অধিকার নিশ্চিত করা হলে স্বচ্ছতা ও জবাবদিহিতা বৃদ্ধি পাবে, দুর্নীতি হ্রাস পাবে ও সুশাসন প্রতিষ্ঠিত হবে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ইঙ্গিতকৃত সংগঠনটি হল রাজনৈতিক দল। রাজনৈতিক দলের মূল ভিত্তি হল প্রতিনিধিত্বমূলক গণতন্ত্র। রাজনৈতিক দল হল নীতি বা আদর্শ সমর্থনের সংঘটিত সংঘ বিশেষ, যা সাংবিধানিক উপায়ে সরকার গঠন ও পরিচালনার চেষ্টা করে। আধুনিক গণতান্ত্রিক শাসন ব্যবস্থার রাজনৈতিক দল অপরিহার্য। জনপ্রতিনিধিত্বমূলক গণতন্ত্রের মূল ভিত্তি হল রাজনৈতিক দল। রাজনৈতিক দল জনসাধারণের সঙ্ঘবদ্ধ করার মাধ্যমে নীতি বাস্তবায়ন করে এবং বিভিন্ন রাজনৈতিক কর্মসূচি প্রণয়ন করে। রাজনৈতিক দল বলতে এমন একটি সুসংগঠিত ও সংঘবদ্ধ জনসমষ্টিকে বোঝায়, যার একটি নির্দিষ্ট নীতির ভিত্তিতে একত্রিত হয়ে রাষ্ট্রের বিভিন্ন সমস্যা সম্পর্কে একমত পোষণ করে, নিয়মতান্ত্রিক পন্থায় ক্ষমতা দখলে আগ্রহী এবং রাজনৈতিক একক হিসেবে কাজ করে। রাজনৈতিক দল জনগণের মধ্যে বিকাশ ঘটিয়ে নেতৃত্ব দেওয়ার মানসিকতা তৈরি করে দেয়। স্থানীয় পর্যায়ে থেকে ক্রমে জাতীয় পর্যায়ের নেতৃত্ব দলের ক্ষমতা রাজনৈতিক দলই ব্যক্তির মধ্যে জাগ্রত হওয়ার সুযোগ করে দেয়। রাজনৈতিক দলের অন্যতম কাজ হচ্ছে তার আদর্শ ও কর্মসূচির পথে জামাত গঠন করা। উদ্দীপকে এমন এক সংগঠনের কথা বলা হয়েছে স্বার্থ নিয়ে কাজ করে এবং সংগঠনের মূল লক্ষ্য হলো জনসমর্থন নিয়ে নির্বাচিত হয়ে জনকল্যাণ সাধন করা। যা রাজনৈতিক দলের কার্যাবলীর সাথে সাদৃশ্যপূর্ণ। কেননা রাজনৈতিক দলের প্রধান লক্ষ্যই হলো জনগণের দ্বারা নির্বাচিত হয়ে ক্ষমতায় যাওয়া ও জনকল্যাণ নিশ্চিত করা। অতএব উপরিক্ত আলোচনায় বলা যায়, উদ্দীপকের সংগঠনের রাজনৈতিক দলকে ইঙ্গিত করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: গণতন্ত্র প্রতিষ্ঠায় উক্ত সংগঠনটি অর্থাৎ রাজনৈতিক দলের ভূমিকা খুবই গুরুত্বপূর্ণ। গণতান্ত্রিক শাসন ব্যবস্থায় রাজনৈতিক শক্তির মূল উৎস হলো জনগণ। গণতন্ত্রে রাজনৈতিক দলের ভূমিকা অত্যন্ত ব্যাপক ও বিস্তৃত। রাজনৈতিক দল বক্তৃতা বিবৃতি ও প্রচারের মাধ্যমে জনমত সৃষ্টি করে গণতন্ত্র প্রতিষ্ঠায় ভূমিকা পালন করে। নির্বাচনের সময় বিভিন্ন রাজনৈতিক দল বিভিন্ন কর্মসূচি প্রকাশ করে। জনগণের মধ্য থেকে সবচেয়ে কল্যাণকর ও বাস্তবমুখী কর্মসূচি সম্পূর্ণ রাজনৈতিক দলের প্রতি তাদের আস্থা ও সমর্থন জ্ঞাপন করে। জনগণ সহজেই পছন্দের দল কে নির্দিষ্ট সময়ের জন্য শাসন করার সুযোগ ব্যালটের মাধ্যমে প্রয়োগ করে থাকে। গণতন্ত্রের জনগণ ও সরকারের মধ্যে সেতুবন্ধন এর দায়িত্ব পালন করে রাজনৈতিক দল যা গণতন্ত্রের চিকিৎসার জন্য অপরিহার্য। রাজনৈতিক দল জনগণের রাজনৈতিক বিষয়ে সচেতন করে বিশেষ ভূমিকা পালন করে গণতন্ত্রকে প্রতিষ্ঠা রাখে। এছাড়া রাজনৈতিক দল শান্তিপূর্ণ উপায়ে নির্বাচনের মাধ্যমে সরকার বদলের সাহায্য করে গণতন্ত্রকে প্রতিষ্ঠা ও সুসংগত করতে কার্যকরী ভূমিকা পালন করে থাকে। রাজনৈতিক দলের ভূমিকার কারণে রাজনৈতিক দলকে গণতন্ত্রের প্রাণ বলা হয়। সুতরাং উপরিউক্ত আলোচনার প্রেক্ষিতে বলা যায় গণতন্ত্র প্রতিষ্ঠায় রাজনৈতিক ভূমিকা গুরুত্বপূর্ণ।"
        }
      ]
    },
    {
      "number": "8",
      "uddipok": "একজন শ্রেণিশিক্ষক শ্রেণিকক্ষে একটি কৃত্রিম নির্বাচনের আয়োজন করেন। শিক্ষাথীরা এই নির্বাচনে রায়হানকে শ্রেণিনেতা হিসেবে নির্বাচিত করে। পরবর্তীতে তিনি শিক্ষার্থীদের কাছে জানতে চাইলেন, কেন তারা রায়হানকে নির্বাচিত করেছেন? শিক্ষার্থীরা বলল, রায়হানের আকর্ষণীয় গুণাবলি ও দক্ষতা তাদের আকৃষ্ট করেছে।",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "রাজনৈতিক দলব্যবস্থা ৩ প্রকার।"
        },
        {
          "label": "খ",
          "question": "",
          "explanation": "অধিকার হলো সমাজ ও রাষ্ট্র কর্তৃক স্বীকৃত কতকগুলো সুযোগ-সুবিধা, যা ভোগের মাধ্যমে নাগরিকের ব্যক্তিত্বের বিকাশ ঘটে। অধিকারের মূল লক্ষ্য ব্যক্তির সর্বজনীন কল্যাণ সাধন। অর্থাৎ রাষ্ট্র প্রদত্ত সামাজিক, রাজনৈতিক, অর্থনৈতিক, সাংস্কৃতিক, ধর্মীয় ও অন্যান্য অধিকার ভোগই ব্যক্তির অধিকার। যেমন- শিক্ষার অধিকার, পরিবার গঠনের অধিকার, ভোটাধিকার ইত্যাদি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের আলোকে সেলিমের নির্বাচিত হওয়ার কারণ হলো তার নেতৃত্বের গুণাবলি,। একজন নেতাকে সঠিক ও কার্যকর নেতৃত্বদানের জন্য কতকগুলো গুণের অধিকারী হতে হয়। এ গুণাবলি না থাকলে নেতৃত্ব কার্যকর হয় না। এসব গুণাবলি দ্বারাই একজন ব্যক্তি অন্যদেরকে আকৃষ্ট করতে পারেন। উদ্দীপকে দেখা যায়, শ্রেণিকক্ষে শিক্ষক একটি কৃত্রিম নির্বাচন অনুষ্ঠান পরিচালনা করলে সেলিম শ্রেণির নেতা হিসেবে নির্বাচিত হয়। ছাত্রদের কাছে জিজ্ঞাসা করে শ্রেণিশিক্ষক জানতে পারলেন যে, সেলিমের আকর্ষণীয় গুণাবলি ও দক্ষতাই তাদেরকে আকৃষ্ট করেছে। একজন নেতাকে বেশকিছু অনন্য গুণাবলির অধিকার হতে হয়। তাকে হতে হয় গাম্ভীর্যপূর্ণ ব্যক্তিত্বের অধিকারী। নেতার 'বিশেষ দক্ষতা থাকতে হয়। তার জ্ঞান ও বুদ্ধিমত্তা থাকা আবশ্যক। গভীর জ্ঞান ও অভিজ্ঞতার অধিকারী ব্যক্তিই নেতা হওয়ার উপযোগী। নেতাকে সাহসী, আত্মবিশ্বাসী ও দৃঢ় মনোবলের অধিকারী হতে হয়। উত্তম স্বাস্থ্য, উদার মনমানসিকতা, ধৈর্যশীলতা ইত্যাদি গুণের অধিকারীও হতে হবে একজন নেতাকে। নেতার দূরদৃষ্টিসম্পন্ন হওয়া জরুরি। কেননা এ ধরনের নেতাই পারেন রাষ্ট্রকে নির্দিষ্ট লক্ষ্যে নিয়ে যেতে।তার চরিত্রে কোমলতা ও কঠোরতার সংমিশ্রণ থাকাও জরুরি। তিনি একদিকে হবেন বাগ্মী এবং অন্যদিকে হবেন ধৈর্যশীল শ্রোতা। তাকে হতে হবে নিরপেক্ষ ও ন্যায়নীতিপরায়ণ। একজন নেতাকে সৎ, বিশ্বস্ত ও কাজের প্রতি আন্তরিক হতে হবে। উপরিউক্ত গুণাবলির অধিকারী হলেই একজন ব্যক্তি প্রকৃত নেতা হয়ে উঠতে পারেন এবং অন্যদেরকে আকৃষ্ট করতে পারেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত সেলিমের মতো একজন নেতার ভূমিকা সুশাসন প্রতিষ্ঠায় গুরুত্বপূর্ণ ভূমিকা রাখবে। যোগ্য নেতৃত্বের ওপরই নির্ভর করে রাষ্ট্র বা সমাজের সুশাসন। তিনি অপরকে প্রভাবিত ও পরিচালিত করে রাষ্ট্র বা সমাজে সুশাসন প্রতিষ্ঠায় ভূমিকা রাখতে পারে। নেতৃত্ব যদি হয় গণতন্ত্রকামী ও জনকল্যাণমুখী তবেই সুশাসন প্রতিষ্ঠার পথ সুগম হবে। উদ্দীপকে দেখা যায়, শ্রেণিকক্ষের কৃত্রিম নির্বাচনে সেলিম শ্রেণির নেতা হিসেবে নির্বাচিত হয়েছে। শিক্ষক ছাত্রদের কাছ থেকে জানতে পারলেন যে, সেলিমের আকর্ষণীয় গুণাবলি ও দক্ষতাই তাদেরকে আকৃষ্ট করেছে। এরূপ গুণাবলির অধিকারী নেতাই সুশাসন প্রতিষ্ঠায় অগ্রণী ভূমিকা রাখতে পারেন। একজন বলিষ্ঠ ও যোগ্য নেতাই পারেন স্বচ্ছতা ও জবাবদিহিতা নিশ্চিত করে সুশাসন প্রতিষ্ঠা করতে। তার নেতৃত্বের গুণেই গণতন্ত্র পরিপূর্ণভাবে বিকশিত হতে পারে। সুশাসন প্রতিষ্ঠায় আইনের শাসন অতীব জরুরি। যোগ্য নেতৃত্বের গুণাবলিসম্পন্ন ব্যক্তি আইনের শাসন নিশ্চিত করে থাকে। তার অবদানেই রাষ্ট্রে রাজনৈতিক স্থিতিশীলতা বিরাজ করে। যোগ্য নেতা সরকার ও বিরোধী দলের মাঝে সুসম্পর্ক স্থাপনে ইতিবাচক ভূমিকা পালন করে। সুষ্ঠু জনমত সুশাসনের জন্য আবশ্যক। যোগ্য নেতা বিভিন্ন উপায়ে সুষ্ঠু জনমত সৃষ্টিতে সাহায্য করে এবং ক্ষমতার ভারসাম্য রক্ষা করে সুশাসন প্রতিষ্ঠায় গুরুত্বপূর্ণ অবদান রাখেন। জনপ্রশাসনকে রাজনীতিমুক্ত রাখতে একজন যোগ্য নেতা গুরুত্বপূর্ণ অবদান রাখেন। এছাড়া সুশাসন প্রতিষ্ঠায় সংবাদ মাধ্যমের স্বাধীনতা প্রদান, মৌলিক অধিকার রক্ষা, আমলাতান্ত্রিক জটিলতা নিরসন ইত্যাদি ক্ষেত্রে অবদান রাখার মাধ্যমেও একজন নেতা সুশাসন প্রতিষ্ঠায় তাৎপর্যপূর্ণ অবদান রেখে থাকেন।"
        }
      ]
    },
    {
      "number": "9",
      "uddipok": "ক-রাষ্ট্র খ-রাষ্ট্র কেন্দ্রীয় ও প্রাদেশিক সরকার বিদ্যমান একটি কেন্দ্র থেকে রাষ্ট্র পরিচালিত হয় প্রত্যেক প্রদেশ স্বায়ত্তশাসিত স্থানীয় শাসন বিদ্যমান দেশ রক্ষা ও পররাষ্ট্র কেন্দ্রের কাজ স্থানীয় শাসকগণ কেন্দ্রের নিকট দায়বদ্ধ সাংবিধানিকভাবে দায়িত্ব বণ্টন সমগ্র দেশে একই নীতি",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "বাংলাদেশে বিচার বিভাগকে ২০০৭ সালে পৃথক করা হয়।"
        },
        {
          "label": "খ",
          "question": "",
          "explanation": "আইনসভা যখন দুটি পরিষদ নিয়ে গঠিত হয় তখন তাকে দ্বিকক্ষবিশিষ্ট আইনসভা বলে। দ্বিকক্ষবিশিষ্ট আইনসভার একটি নিম্নকক্ষ এবং অন্যটি উচ্চকক্ষ নামে অভিহিত। উভয় কক্ষের সদস্যসংখ্যা কত হবে তার কোনো সুনির্দিষ্ট নিয়ম নেই। তবে নিম্নকক্ষের সদস্যরা সর্বজনীন ভোটাধিকারের ভিত্তিতে প্রত্যক্ষভাবে নির্বাচিত হন। আর উচ্চকক্ষের সদস্যরা বিভিন্নভাবে উচ্চকক্ষে আসেন। যেমন- ১. উত্তরাধিকারসূত্রে, ২. মনোনয়নের মাধ্যমে, ৩. প্রত্যক্ষ নির্বাচনের মাধ্যমে এবং ৪. পরোক্ষ নির্বাচনের মাধ্যমে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের 'ক' রাষ্ট্রের সরকারব্যবস্থার সাথে আমার পঠিত যুক্তরাষ্ট্রীয় সরকারব্যবস্থার সাদৃশ্য রয়েছে। যে সরকারব্যবস্থায় রাষ্ট্রের ক্ষমতা সংবিধান কর্তৃক কেন্দ্র ও প্রদেশের মধ্যে বণ্টিত থাকে সেটিই হলো যুক্তরাষ্ট্রীয় সরকার। এ সরকার কাঠামোতে একাধিক রাষ্ট্র বা প্রদেশ মিলে সরকার গঠন করে। এতে সাংবিধানিকভাবে তাষ্ট্রের ক্ষমতা ও কর্তৃত্বের কিছু অংশ প্রদেশ বা আঞ্চলিক সরকারের এবং জাতীয় বিষয়গুলো কেন্দ্রীয় সরকারের হাতে থাকে। ভারত, মার্কিন যুক্তরাষ্ট্র, কানাডা, মেক্সিকো প্রভৃতি রাষ্ট্রে যুক্তরাষ্ট্রীয় সরকারব্যবস্থা বিদ্যমান রয়েছে। উদ্দীপকের 'ক' রাষ্ট্রে ৫০টি প্রদেশ রয়েছে। কেন্দ্রীয় সরকারের পাশাপাশি প্রাদেশিক সরকারও নিজ নিজ ক্ষেত্রে স্বাধীনভাবে ক্ষমতা প্রয়োগ করে। সংবিধানের মাধ্যমে কেন্দ্রীয় সরকার ও প্রাদেশিক সরকারের মধ্যে ক্ষমতা বণ্টন করা হয়েছে। এরূপ বর্ণনায় বোঝায় 'ক' দেশে যুক্তরাষ্ট্রীয় সরকারব্যবস্থা বিদ্যমান। কারণ যুক্তরাষ্ট্রীয় সরকারে কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টন করে দেওয়া হয়। এ ধরনের সরকারব্যবস্থায় আইনসভা দ্বিকক্ষবিশিষ্ট হয়ে থাকে। যুক্তরাষ্ট্রীয় সরকারব্যবস্থা রাষ্ট্রপতি শাসিত কিংবা সংসদীয় পদ্ধতির সরকার দ্বারা পরিচালিত হতে পারে। যেমন ভারতে সংসদীয় যুক্তরাষ্ট্র পরিচালিত যেমনটি উদ্দীপকের রাষ্ট্রটিতেও দেখা যায়। আবার মার্কিন যুক্তরাষ্ট্রে রাষ্ট্রপতি শাসিত যুক্তরাষ্ট্র বিদ্যমান।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'ক' রাষ্ট্রে যুক্তরাষ্ট্রীয় এবং 'খ' রাষ্ট্রে এর বিপরীত সরকারব্যবস্থা তথা এককেন্দ্রিক সরকারব্যবস্থা বিদ্যমান। এর মধ্যে এককেন্দ্রিক সরকারব্যবস্থা বাংলাদেশের জন্য অধিক উপযোগী বলে আমি মনে করি। এককেন্দ্রিক সরকার এমন এক ধরনের সরকারকে বোঝায় যেখানে সংবিধানের মাধ্যমে রাষ্ট্রীয় সমস্ত ক্ষমতা কেন্দ্রীয় সরকারের হাতে ন্যস্ত থাকে। এখানে প্রাদেশিক সরকার বা অঙ্গরাজ্য থাকতে পারে; কিন্তু এ সরকারগুলো কোনো স্বাধীন ক্ষমতা ভোগ করতে পারে না। আঞ্চলিক ও প্রাদেশিক সরকার ক্ষমতা পরিচালনার ক্ষেত্রে কোনো সাংবিধানিক স্বাধীনতা ভোগ করে না। গোটা দেশ একটি কেন্দ্র থেকে শাদিত হয়। উদ্দীপকের 'ক' ও 'খ' রাষ্ট্রে যথাক্রমে যুক্তরাষ্ট্রীয় ও এককেন্দ্রিক সরকারব্যবস্থা বিদ্যমান। বাংলাদেশের মতো আয়তনে ছোট রাষ্ট্রের জন্য এককেন্দ্রিক সরকারব্যবস্থা অধিকতর উপযোগী। কারণ, এককেন্দ্রিক সরকারব্যবস্থা নমনীয়। কেননা কেন্দ্রীয় সরকার পরিস্থিতি অনুযায়ী যেকোনো সিদ্ধান্ত নিতে সক্ষম। এককেন্দ্রিক সরকারের রাষ্ট্রীয় ক্ষমতা এককেন্দ্র থেকে পরিচালিত হয় বিধায় বলিষ্ঠ ও দ্রুত সিদ্ধান্ত নেওয়া সম্ভব। এ শাসনব্যবস্থা সরকারি খরচের অপচয় রোধ করে এবং অপেক্ষাকৃত ছোট বা ক্ষুদ্র রাষ্ট্রে এ শাসনব্যবস্থা উপযোগী। কেন্দ্রীয় সরকার সমস্ত ক্ষমতার অধিকারী বিধায় রাষ্ট্রীয় ঐক্য সৃষ্টি করা সহজ হয়। জনগণ আঞ্চলিক আনুগত্যের প্রভাবে প্রভাবান্বিত হয় না। এককেন্দ্রিক শাসনব্যবস্থা সুষ্ঠু শাসনের নিশ্চয়তা প্রদান করে জোরদার আতীয় সংহতি গড়ে তুলতে সক্ষম হয়। আলোচনার পরিশেষে বলা যায়, এককেন্দ্রিক সরকারব্যবস্থার একাধিক বৈশিষ্ট্য বা গুণাবলি রয়েছে, যা বাংলাদেশের মতো রাষ্ট্রের জন্য খুবই উপযোগী। তাছাড়া এরূপ ছোট একটি রাষ্ট্রে যুক্তরাষ্ট্রীয় সরকারব্যবস্থা পরিচালনা করার প্রয়োজনীয়তা নেই বললেই চলে। এসব কারণে বাংলাদেশের অন্য এককেন্দ্রিক সরকারব্যবস্থা অধিকতর উপযোগী।"
        }
      ]
    },
    {
      "number": "10",
      "uddipok": "",
      "tag": "ACC 25,ACC 25",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভার নাম জাতীয় সংসদ।"
        },
        {
          "label": "খ",
          "question": "",
          "explanation": "'বিচার বিভাগের স্বাধীনতা' কথাটির অর্থ হলো- কর্তব্য পালনে বিচারকদের স্বাধীনতা। কাজেই বিচার বিভাগের স্বাধীনতা বলতে বোঝায় আইনের ব্যাখ্যা প্রদান ও বিচার পরিচালনার ক্ষেত্রে বিচারকদের স্বাধীন ও নিরপেক্ষ মতামত প্রকাশের ক্ষমতা বা স্বাধীনতা। তাই স্বাধীন বিচার বিভাগ বলতে শাসন বিভাগ ও আইন বিভাগের প্রভাব ও নিয়ন্ত্রণমুক্ত বিচার বিভাগকে বোঝায়। বিচার বিভাগের স্বাধীনতার জন্য বিচারকদের দৃঢ় মনোবল, প্রজ্ঞা, বুদ্ধি ও আইনসংক্রান্ত গভীর জ্ঞানের প্রয়োজন।"
        },
        {
          "label": "গ",
          "question": "'গ' চিহ্নিত স্থানটি সরকারের কোন বিভাগকে নির্দেশ করছে? এর কার্যাবলি ব্যাখ্যা কর।",
          "explanation": "'গ' চিহ্নিত স্থানটি সরকারের শাসন বিভাগের প্রতি ইঙ্গিত করা হয়েছে। শাসন বিভাগ হলো সরকারের সেই অংশ, যার ওপর রাষ্ট্রের শাসনকার্য পরিচালনার দায়িত্ব ন্যস্ত থাকে। শাসন বিভাগের অন্যতম কাজ হলো আইনসভা কর্তৃক প্রণীত আইন অনুযায়ী দেশের শাসনকার্য পরিচালনা করা। এছাড়াও রাষ্ট্রের অভ্যন্তরে শান্তিশৃঙ্খলা রক্ষা করা শাসন বিভাগের অন্যতম কাজ। দেশের স্বাধীনতা ও সার্বভৌমত্ব রক্ষা, বহিরাক্রমণ প্রতিহত করা, দেশের অভ্যন্তরে আইনশৃঙ্খলা রক্ষার দায়িত্ব শাসন বিভাগের ওপর ন্যস্ত। সরকারকে সঠিকভাবে পরিচালনার জন্য শাসন বিভাগকে নীতিনির্ধারণসংক্রান্ত কাজ করতে হয়। স্বরাষ্ট্র ও পররাষ্ট্রসংক্রান্ত কার্যক্রম পরিচালনার জন্য সরকারের শাসন বিভাগ সুনির্দিষ্ট নীতিনির্ধারণ করে। এসব দায়িত্ব সঠিকভাবে পালন করে শাসন বিভাগ রাষ্ট্রের উন্নয়নে ভূমিকা রাখে। উপরিউক্ত আলোচনার প্রেক্ষিতে বলা যায়, স্বাধীনতা-সার্বভৌমত্ব ও অভ্যন্তরীণ শান্তি-শৃঙ্খলা রক্ষার পাশাপাশি সরকারের বিভিন্ন বিভাগের কাজের মধ্যে সমন্বয় সাধন করে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        },
        {
          "label": "ঘ",
          "question": "",
          "explanation": "গ' চিহ্নিত বিভাগ দ্বারাই সরকার পরিচালিত ও নিয়ন্ত্রিত হয়। সঙ্গত কারণেই বক্তব্যের সপক্ষে আমার অবস্থান। 'গ' চিহ্নিত বিভাগটি সরকারের শাসন বিভাগ, যা পূর্বের প্রশ্নের উত্তরে আমরা জেনেছি। আইন, শাসন ও বিচার বিভাগ নিয়ে সরকার গঠিত। কিন্তু মজার ব্যাপার হলো সব ধরনের সরকারব্যবস্থায়ই সরকারপ্রধান এবং রাষ্ট্রপ্রধান শাসন বিভাগ থেকে নির্বাচিত হন। যেহেতু সরকারপ্রধান শাসন বিভাগের অন্তর্ভুক্ত তাই শাসন বিভাগ দ্বারাই সরকার পরিচালিত হবে এটাই বাস্তবতা ও যুক্তিযুক্ত। সরকারপ্রধান বা রাষ্ট্রপ্রধান হিসেবে সরকারের অন্য দুই বিভাগের সফলতার উচ্ছ্বাস কিংবা বিফলতার দাগ শাসন বিভাগের ওপরই বর্তায়। বৈশ্বিক ব্যবস্থার শীতল যুদ্ধ ক্রমান্বয়ে সম্মুখ যুদ্ধের দিকে ধাবিত হওয়া, মুদ্রাস্ফীতি, বিশ্বমন্দার ঝড়-ঝাপটা পুরাটাই লাগে শাসন বিভাগের গায়ে। অন্যদিকে, দেশের আইন শৃঙ্খলা থেকে শুরু করে খাদ্য নিরাপত্তা, জলবায়ুজনিত সমস্যা, সবই শাসন বিভাগকে দক্ষতার সাথে দেখভাল করতে হয়। আইন বিভাগ কালাকানুন প্রণয়ন করলে দায় বিচার কার্যে কোনো প্রকার শিথিলতা বা পক্ষপাতিত্ব জনমনে প্রশ্নের উদ্রেক করলে দায় শাসন বিভাগ তথা সরকারপ্রধানের ওপর। এসব বিচারে শাসন বিভাগ তার অস্তিত্ব ও ভাবমূর্তি অটুট রাখার জন্য শাসন বিভাগ আইন ও বিচার বিভাগকে কিছুটা হলেও নিয়ন্ত্রণ করতে হয়। যেমন- বাংলাদেশে সুপ্রিম কোর্টের প্রধান বিচারপতিকে নিয়োগ দেন শাসন বিভাগের প্রধান রাষ্ট্রপতি। মার্কিন যুক্তরাষ্ট্রে কংগ্রেসের প্রণীত বিলে President স্বাক্ষর না করলে বিল আইনে পরিণত হয় না। সরকারের একটি স্থায়ী অংশ থাকে। যাকে আমরা অরাজনৈতিক সরকার তথা আমলা বলে জানি। আমলাগণের হাতেই মূলত শাসন বিভাগের চাবিকাঠি থাকে। এক্ষেত্রে আমলাদের কাজের সততা, নিরপেক্ষতা ও দক্ষতার দিকেও রাজনৈতিক সরকার তথা শাসন বিভাগের নজরদারি থাকাই বাঞ্ছনীয়। শেষ কথা হলো শাসন বিভাগ মানে প্রেসিডেন্ট, শাসন বিভাগ অর্থ প্রধানমন্ত্রী, মন্ত্রী, সচিব। সরকার পরিচালনার সব দায় যেহেতু তাদের তাই নিঃসন্দেহে বলা যায়, শাসন বিভাগ দ্বারাই সরকার পরিচালিত ও নিয়ন্ত্রিত হয়।"
        }
      ]
    },
    {
      "number": "11",
      "uddipok": "",
      "tag": "ACC 25,ACC 25",
      "sub_questions": [
        {
          "label": "ক",
          "question": "লর্ড ব্রাইসের জাতির সংজ্ঞাটি লেখ।",
          "explanation": "কলর্ড ব্রাইসের জাতির সংজ্ঞাটি হলো- জাতি হলো রাজনৈতিকভাবে সংগঠিত এমন এক জাতীয়তা, যা স্বাধীন বা স্বাধীনতা অর্জনে চেষ্টারত।"
        },
        {
          "label": "খ",
          "question": "",
          "explanation": "দেশপ্রেম হচ্ছে দেশের উন্নয়নে, দেশরক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছা। এককথায় মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। দেশপ্রেম পবিত্র এবং দেশ ও জাতির জন্য কল্যাণ ও গৌরবের। কিন্তু উগ্র ও অন্ধ দেশপ্রেম কল্যাণের পরিবর্তে ধ্বংসের পথ রচনা করে।"
        },
        {
          "label": "গ",
          "question": "",
          "explanation": "উপরের ছকে জাতীয়তা নামক প্রত্যয়কে নির্দেশ করা হয়েছে। জাতীয়তার সাথে জাতির অনেক বৈসাদৃশ্য রয়েছে। জাতীয়তা হচ্ছে জাতি গঠনের প্রাথমিক অবস্থা। আর জাতি হচ্ছে জাতীয়তার সর্বোচ্চ ও চূড়ান্ত পর্যায়। উভয় শব্দের উৎসগত অর্থ হলো একই বংশোদ্ভূত জনসমষ্টি। জাতীয়তা এক ধরনের মানসিক ধারণা, যেখানে জাতি একটি সক্রিয় ও বাস্তব রাজনৈতিক চেতনাসম্পন্ন। জাতীয়তা গঠনের জন্য কতকগুলো সাধারণ সূত্রের মিল থাকতে হয়; যেমন- ভাষা, সাহিত্য, ইতিহাস প্রভৃতি। অন্যদিকে, জাতি গঠনের জন্য প্রয়োজন জাতীয়তাবোধ। জাতীয়তা জনসমাজ ও মানসিক চেতনা বা ঐক্য থেকে গড়ে ওঠে। আর জাতি জাতীয়তাবোধে উদ্বুদ্ধ জনসমাজ, রাজনৈতিক সংগঠন ও স্বাধীনতা মিলে গড়ে ওঠে। জাতি হচ্ছে একটি সুসংহত ও স্বাধীন জনসমষ্টি। সাংগঠনিকভাবে জাতি স্বাধীন ও সার্বভৌম। কিন্তু জাতীয়তার মধ্যে কোনো সার্বভৌমত্ব নেই। কেননা জাতীয়তার ধারণায় উদ্বুদ্ধ জনসমষ্টি স্বাধীন হতে পারে, নাও হতে পারে। আর সার্বভৌমত্ব ছাড়া স্বাধীনতা অর্জন করা যায় না। জাতীয়তা এক ধরনের ঐক্যের অনুভূতি। জাতীয়তার রাজনৈতিক সংগঠন নেই। কিন্তু জাতি গঠনে রাজনৈতিক সংগঠন অপরিহার্য। জাতীয়তা খুব বেশি সুসংহত ও স্বাধীন নয়। কিন্তু জাতি খুব সুসংহত, স্বাধীন ও সার্বভৌম অথবা স্বাধীনতা সংগ্রামে লিপ্ত। জাতীয়তার উৎপত্তি আধুনিককালে। অন্যদিকে, জাতির ধারণা অনেক পুরানো। জাতীয়তা হচ্ছে প্রাথমিক অবস্থা আর জাতি হচ্ছে এর পরিণত রূপ।"
        },
        {
          "label": "ঘ",
          "question": "",
          "explanation": "\"উপরের উল্লিখিত বিষয়গুলোর সন্নিবেশের জন্যই আমরা স্বাধীন বাংলাদেশ প্রতিষ্ঠা করতে পেরেছি\"- উক্তিটির সাথে সম্পূর্ণ একমত পোষণ করছি। উদ্দীপকে উল্লিখিত বিষয়গুলো মূলত জাতীয়তার উপাদান। এসব উপাদানসমূহ আমাদেরকে জাতীয়তাবোধে উদ্বুদ্ধ করেছে। বাঙালির এ জাতীয়তাবোধ অতি সুপ্রাচীন। বিভিন্ন আন্দোলন ও সংগ্রামের ধারাবাহিকতায় ১৯৫২ সালে ধর্ম, ভাষা, পাহাড়ি, বাঙালি ভেদাভেদ ভুলে সবাই মিলেমিশে বাঙালি জাতীয়তাবোধের মোহনায় এক হয়ে যায়। এরপর আমাদের আর পিছনে তাকাতে হয়নি। পশ্চিমা শাসক শোষকদের কূটকৌশলের সাথে পাল্লা দিয়ে সুদৃঢ় হয়েছে আমাদের জাতীয়তাবোধ। এই জাতীয়তাবোধে উদ্বেলিত জনগণ একপর্যায়ে বাঁচার মতো বাঁচতে ও স্বাধীনতার স্বপ্নে উদ্বেলিত হতে থাকে পূর্ব বাংলার জনগণ এবং উনসত্তরের গণঅভ্যুত্থান, সত্তরের নির্বাচনের মধ্য দিয়ে যখন স্বাধীনতার ঘোষণা আসে তখনি বাঙালি জাতি ঐক্যবদ্ধ হয়ে প্রতিরোধ গড়ে তুলতে শেখে এবং অপ্রতিরোধ্য বাঙালি জাতিতে পরিণত হয়। ১৯৭১ সালের মুক্তিযুদ্ধে বাঙালির জাতীয় অপ্রতিরোধ্য বীরত্ব সারা বিশ্ব অবাক বিস্ময়ে দেখতে থাকে। মাতৃভূমির স্বাধীনতা ছিনিয়ে আনতে সর্বস্তরের বাঙালি পশ্চিম পাকিস্তানিদের বিরুদ্ধে অস্ত্রধারণ করে। ফলশ্রুতিতে লক্ষ লক্ষ বীরের রক্তের বিনিময়ে প্রতিষ্ঠিত হয় স্বাধীন বাংলাদেশ। আলোচনার শেষে বলা যায়, আমাদের স্বাধীনতা অর্জনে হাজার বছরের লালিত জাতীয়তাবাদ আমাদেরকে সাহাস ও শক্তি যুগিয়েছিল। তাই \"উপরের বিষয়গুলো সন্নিবেশনের জন্যই আমরা স্বাধীন বাংলাদেশ প্রতিষ্ঠা করতে পেরেছি\"- উক্তিটি যথার্থ এবং অতিদর্শন সমৃদ্ধ বলে আমি মনে করি।"
        }
      ]
    }
  ]
}