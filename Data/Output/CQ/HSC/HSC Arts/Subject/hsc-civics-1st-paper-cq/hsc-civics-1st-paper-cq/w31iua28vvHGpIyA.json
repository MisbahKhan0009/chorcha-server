{
  "title": "ঢাকা রেসিডেনসিয়াল মডেল কলেজ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "রিয়াদ একাদশ শ্রেণির শিক্ষার্থী। তার প্রথম দিনের ক্লাসে শিক্ষক সুনাগরিকের গুণাবলি, নাগরিকের অধিকার ও কর্তব্য প্রভৃতির ওপর আলোচনা করছিলেন। ক্লাস শেষে রিয়াদের মনে হলো একজন নাগরিক হিসেবে প্রত্যেকরই এই বিষয়ে জ্ঞান থাকা দরকার।",
      "tag": "DRMC 23",
      "sub_questions": [
        {
          "label": "ক",
          "question": "সিভিটাল শব্দের অর্থ কী?",
          "explanation": "সিভিটাস শব্দের অর্থ নগররাষ্ট্র।"
        },
        {
          "label": "খ",
          "question": "সুশাসন বলতে কী বোঝায়?",
          "explanation": "সুশাসন বলতে অংশগ্রহণমূলক, স্বচ্ছ ও জবাবদিহিতাসম্পন্ন শাসন ব্যবস্থাকে বোঝায়। শাসন শব্দটির সাথে 'সু' প্রত্যয় যোগ হয়ে সুশাসন শব্দটির উদ্ভব ঘটেছে। এটি বিশ্বব্যাংকের উদ্ভাবিত একটি ধারণা। সুশাসন অর্থ হচ্ছে নির্ভুল, দক্ষ ও কার্যকর শাসন। বিশ্বব্যাংকের মতে সুশাসন চারটি প্রধান স্তম্ভের ওপর নির্ভরশীল। যথা- ১. দায়িত্বশীলতা, ২. স্বচ্ছতা, ৩. আইনি কাঠামো ও ৪. অংশগ্রহণ। ম্যাক করনি (Mac comey) সুশাসনের সংজ্ঞায় বলেন, সুশাসন হচ্ছে রাষ্ট্রের সাথে সুশীল সমাজের, সরকারের সাথে শাসিত জনগণের ও শাসকের সাথে শাসিতের সম্পর্ক।"
        },
        {
          "label": "গ",
          "question": "উদ্দীপকের শিক্ষক কোন বিষয় পড়াচ্ছিলেন? ব্যাখ্যা করো।",
          "explanation": "উদ্দীপকের শিক্ষক যে বিষয়টি পড়াচ্ছিলেন তা হলো পৌরনীতি ও সুশাসন। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন- পরিবার, সমাজ ও রাষ্ট্রের উৎপত্তি, বিকাশ, কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগরিকদেরকে বিভিন্ন বিষয়ে অবক্ষয় থেকে রক্ষা করে। উদ্দীপকে বলা হয়েছে, রিয়াদের একাদশ শ্রেণির প্রথম দিনের ক্লাসে শিক্ষক সুনাগরিকের গুণাবলি, নাগরিকের অধিকার ও কর্তব্য প্রভৃতি ওপর আলোচনা করছিলেন। ক্লাস শেষে তার মনে হলো একজন নাগরিক হিসেবে প্রত্যেকেরই এ বিষয়ে জ্ঞান থাকা দরকার। এখানে পৌরনীতি ও সুশাসনের প্রতি ইঙ্গিত করা হয়েছে। কেননা, পৌরনীতি ও সুশাসন নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তবা প্রভৃতি বিষয় নিয়ে আলোচনা করে। নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতি ও সুশাসনকে নাগরিকতা বিষয়ক বিজ্ঞান কণা হয়। তাই বলা যায়, উদ্দীপকে উল্লেখিত শিক্ষক পৌরনীতি ও সুশাসন বিষয় অধ্যয়নের প্রতি ইঙ্গিত করেছেন।"
        },
        {
          "label": "ঘ",
          "question": "রিয়াদের মতো তুমিও কি মনে কর যে, নাগরিক হিসেবে প্রত্যেকেই এই বিষয়ে জ্ঞান থাকা দরকার? মতামত দাও।",
          "explanation": "উদ্দীপকের রিয়াদের মতো আমিও মনে করি নাগরিক হিসেবে প্রত্যেকেরই পৌরনীতি ও সুশাসন বিষয়ে জ্ঞান থাকা দরকার। উদ্দীপকের রিয়াদ পৌরনীতি ও সুশাসন পাঠের প্রয়োজনীয়তার কথা বলেছে। তার এ কথা নিঃসন্দেহে যৌক্তিক। কেননা পৌরনীতি ও সুশাসন পাঠের মাধ্যমে নাগরিকের মধ্যে অধিকার ও কর্তব্যের প্রতি সচেতনতা বাড়ে, গণতান্ত্রিক চেতনা জাগ্রত হয়, দেশপ্রেম বৃদ্ধি পায় এবং ধীরে ধীরে সুযোগ্য নেতৃত্ব গড়ে ওঠে। পৌরনীতি ও সুশাসন পাঠ নাগরিকদের 'আত্মসংযম, বিবেক, বুদ্ধিমত্তা ইত্যাদি গুণাবলি শিক্ষা দেয় এবং নাগরিক সচেতনতা বৃদ্ধি করে। সামাজিক পরিবেশের সাথে নাগরিক জীবনকে খাপ খাইয়ে নেওয়ার শিক্ষা পৌরনীতি ও সুশাসন পাঠের মাধ্যমে অর্জন করা যায়। তাই উন্নত সামাজিক ও রাষ্ট্রীয় জীবন গঠন করার জন্য পৌরনীতি ও সুশাসনের শিক্ষা অত্যাবশ্যক। পৌরনীতি ও সুশাসন পাঠের মাধ্যমে নাগরিকরা তাদের অধিকার এবং দায়িত্ব-কর্তব্য সম্পর্কে জ্ঞান লাভ করতে পারে। সেইসাথে নাগরিক জীবনের অতীত, বর্তমান ও ভবিষ্যৎ সম্পর্কেও ধারণা লাভ করতে পারে। এ বিষয়টি সুনাগরিক সৃষ্টির মাধ্যমে রাষ্ট্রীয় জীবনে শান্তি প্রতিষ্ঠার পাশাপাশি বিশ্বশান্তির পথকেও নিশ্চিত করার শিক্ষা দিয়ে থাকে। পৌরনীতি ও সুশাসন পাঠের মাধ্যমে নাগরিকরা গণতান্ত্রিক রীতিনীতি, মূল্যবোধ প্রভৃতি সম্পর্কে শিক্ষা লাভ করে। এছাড়া পৌরনীতি ও সুশাসন বিষয়ের পাঠ জাতিকে সুযোগ্য নেতৃত্ব গঠনে সহায়তা করে। তাই প্রত্যেক নাগরিকের পৌরনীতি ও সুশাসন সম্পর্কে জ্ঞান থাকা আবশ্যক। উপরোক্ত আলোচনার প্রেক্ষিতে বলা যায়, সুনাগরিক হিসেবে গড়ে উঠতে হলে পৌরনীতি ও সুশাসন পাঠের কোনো বিকল্প নেই। তাই প্রত্যেক নাগরিকের জন্যই পৌরনীতি ও সুশাসন বিষয়টি পাঠ করা আবশ্যক।"
        }
      ]
    },
    {
      "number": "2",
      "uddipok": "জাফর সাহেব একজন উচ্চপদস্থ সরকারি কর্মকর্তা। নম্র ভদ্র লোকটি সব সময় অন্যের কল্যাণের কথা ভাবেন। শত চেষ্টা করেও কেউ তাকে অনিয়ম করাতে পারেন না। সকল মানুষ যাতে সুবিচার পায় সে বিষয়ে তার নিরন্তর চেষ্টা। সৎ মানুষ তার খুবই পছন্দ। সকল প্রকার ভালো কাজই তার কাছে প্রশংসনীয়। তিনি বিশ্বাস করেন সঞ্জীবন মানবিক মূল্যবোধকে জাগ্রত করে এবং সমাজ জীবনে আনে প্রগতি।",
      "tag": "DRMC 23",
      "sub_questions": [
        {
          "label": "ক",
          "question": "সামাজিক মূল্যবোধ কী?",
          "explanation": "যে চিন্তাভাবনা, লক্ষ্য, উদ্দেশ্য ও সংকল্প মানুষের সামাজিক আচার- ব্যবহার ও কর্মকাণ্ডকে নিয়ন্ত্রিত ও পরিচালিত করে তার সমষ্টিই হলো সামাজিক মূল্যবোধ।"
        },
        {
          "label": "খ",
          "question": "রাষ্ট্র প্রদত্ত সুযোগ সুবিধাকে কি বলে? ব্যাখ্যা করো।",
          "explanation": "রাষ্ট্র প্রদত্ত সুযোগ সুবিধাকে নাগরিক অধিকার বলে। নাগরিক অধিকার হলো এমন কতকগুলো মৌলিক সুযোগ-সুবিধা যা সকল নাগরিকের জন্য আবশ্যক। অধিকারসমূহ সমাজ ও-রাষ্ট্র কর্তৃক স্বীকৃত। নাগরিক অধিকার সম্পর্কে বলতে গিয়ে অধ্যাপক লাস্কি বলেছেন, 'অধিকার হলো সমাজ জীবনের সে সকল অবস্থা (সুযোগ-সুবিধা) যা ছাড়া মানুষ তার ব্যক্তিত্বকে উপলব্ধি করতে পারে না। অধিকারের মূল লক্ষ্য হলো ব্যক্তির সর্বজনীন কল্যাণ সাধন।"
        },
        {
          "label": "গ",
          "question": "উদ্দীপকের আলোকে জাফর সাহেবের জীবনে। সামাজিক মূল্যবোধের কী কী উপাদান ফুটে উঠেছে? ব্যাখ্যা করো।",
          "explanation": "উদ্দীপকে উল্লিখিত সরকারি কর্মকর্তা জাফর সাহেবের জীবনে সামাজিক মূল্যবোধের মধ্যে শিষ্টাচার, সহমর্মিতা, সততা, ন্যায়বিচার প্রভৃতি উপাদান ফুটে উঠেছে। মানুষের সামাজিক আচার-ব্যবহার, কর্মকাণ্ডকে পরিচালিত ও নিয়ন্ত্রণকারী চিন্তাভাবনা, লক্ষ্য, উদ্দেশ্যেসমূহকে সামাজিক মূল্যবোধ বলে। সামাজিক মূল্যবোধ হলো সামাজিক শিষ্টাচার, সততা, সত্যবাদিতা, ন্যায়বিচার, সহনশীলতা, সহমর্মিতা, শ্রমের মর্যদা, শৃঙ্খলাবোধ, দানশীলতা, আতিয়েথতা, আত্মত্যাগ প্রভৃতি মানবিক গুণের সমষ্টি। সামাজিক মূল্যবোধের মাপকাঠিতে মানুষের কাজের ভালো-মন্দের বিচার করা হয়। উদ্দীপকের জাফর সাহেবের নম্রতা ও ভদ্রতার দ্বারা সামাজিক শিষ্টাচার, অন্যের কল্যাণের কথা ভাবার দ্বারা সহমর্মিতা, সকল মানুষের সুবিচার পাওয়ার চেষ্টা দ্বারা ন্যায়বিচার, সৎ মানুষকে পছন্দ করার দ্বারা সততা ইত্যাদি সামাজিক মূল্যবোধের উপাদানের বহিঃপ্রকাশ ঘটেছে। অতএব বলা যায়, জাফর সাহেবের মধ্যে সামাজিক মূল্যবোধের অনেকগুলো উপাদান বিদ্যমান। সমাজজীবনে ন্যায়, মানবিকতা, ঐক্য ও শৃঙ্খলা প্রতিষ্ঠার জন্য এসব মূল্যবোধের গুরুত্ব অপরিসীম।"
        },
        {
          "label": "ঘ",
          "question": "উদ্দীপকের আলোকে বর্ণিত সামাজিক মূল্যবোধের উপাদান ছাড়াও তোমার পাঠ্যবইয়ের অন্যান্য সামাজিক মূল্যবোধের উপাদানসমূহ বিশ্লেষণ করো।",
          "explanation": "উদ্দীপকের জাফর সাহেবের জীবনে সামাজিক মূল্যবোধের এগুলো ছাড়াও, সামাজিক মূল্যবোধের আরও উপাদান রয়েছে। সামাজিক মূল্যবোধের অন্যতম উপাদান হলো আইনের শাসন। ব্যক্তির স্বাধীনতা, সাম্য ও অধিকার রক্ষার জন্য আইনের শাসন অপরিহার্য। এটি প্রতিষ্ঠিত হলে ব্যক্তির সামাজিক মর্যাদা, ন্যায়বিচার ও অধিকার প্রতিষ্ঠিত হবে। শ্রমের প্রতি যথাযথ গুরুত্ব প্রদান মূল্যবোধের উৎকর্ষ সাধনে সহায়ক। সব ধরনের শ্রমের প্রতি সম্মান প্রদর্শন করাকে শ্রমের মর্যাদা বলে। শ্রমের মর্যাদা সামাজিক মূল্যবোধে প্রতিষ্ঠার মাধ্যমে সমাজের অগ্রগতি ত্বরান্বিত করে। সামাজিক মূল্যবোধের অন্যতম ভিত্তি হলো শৃঙ্খলাবোধ। জীবন পরিচালনার ক্ষেত্রে প্রচলিত নিয়ম-কানুন ও রাষ্ট্রের প্রতি আনুগত্য থাকার মনোভাব হচ্ছে শৃঙ্খলাবোধ। সমাজজীবনে কোনো মানুষই নিজ খেয়াল খুশি মতো চলতে পারে না। সমাজের শৃঙ্খলা ও উন্নয়নের জন্য নিয়ন্ত্রিত জীবনযাপন অপরিহার্য। সমাজে বিশৃঙ্খলা থাকলে ব্যক্তির নিরাপত্তার অভাব দেখা দেয় এবং সামাজিক অগ্রগতি ব্যাহত হয়। তাই সমাজজীবনের সর্বক্ষেত্রে শৃঙ্খলার প্রয়োজন। সহনশীলতা সুনাগরিকের অন্যতম বৈশিষ্ট্য। গণতন্ত্র প্রতিষ্ঠা ও বিকাশের জন্য সহনশীলতা অপরিহার্য। এটি সুখী ও সুন্দর সমাজ গঠনে সাহায্য করে। আমাদের ঐতিহ্যগত একটি সামাজিক মূল্যবোধ হলো অতিথেয়তা। বিভিন্ন উৎসব-অনুষ্ঠানে প্রতিবেশী ও আত্মীয়স্বজন ও পরিচিতদেরকে দাওয়াত দেওয়া এবং তাদেকে সাধ্যমতো আপ্যায়ন করা সামাজিক মূল্যবোধের অংশ। এছাড়াও নাগরিক দায়িত্ব ও কর্তব্যবোধ, জবাবদিহিতা, দানশীলতা প্রভৃতিও সামাজিক মূল্যবোধের অন্যতম গুরুত্বপূর্ণ উপাদান। পরিশেষে বলা যায়, সামাজিক মূল্যবোধের ওপর ভিত্তি করে একটি জাতির সভ্যতা, সংস্কৃতি ও ঐতিহ্য গড়ে ওঠে। একটি সুখী সমাজ ও কল্যাণ রাষ্ট্র গড়ে তোলার জন্য উন্নত সামাজিক মূল্যবোধ প্রতিষ্ঠা করা প্রয়োজন।"
        }
      ]
    },
    {
      "number": "3",
      "uddipok": "জনাব করিম সাহেব এক পুত্র আলোক ও দুই কন্যা সুমাইয়া ও সুশমিতাকে রেখে মৃত্যুবরণ করেন। পিতার মৃত্যুর পর সুমাইয়া ও সুশমিতা ভাইয়ের নিকট পিতৃসম্পত্তি দাবি করলে জনাব আলোক বোনদের সম্পত্তি দিতে অপরাগতা প্রকাশ করেন। ফলে ২ বোন মামলা করেন। মামলার রায়ে সুমাইয়া ও সুমিতা তাদের সম্পত্তির অধিকার অর্জন করেন।",
      "tag": "DRMC 23",
      "sub_questions": [
        {
          "label": "ক",
          "question": "আইন সম্পর্কে জন অস্টিনের সংজ্ঞাটি লেখো।",
          "explanation": "আইন সম্পর্কে জন অস্টিনের সংজ্ঞাটি হলো, 'সার্বভৌম শাসকের আদেশই আইন।'"
        },
        {
          "label": "খ",
          "question": "আইনের উৎসসমূহের বর্ণনা দাও।",
          "explanation": "সাধারণত যেসকল বিষয়ের রীতি-নীতি, বিধি-বিধানকে আইন হিসেবে গ্রহণ করা হয়েছে তাদেরকে আইনের উৎস বলে। আইনের বিভিন্ন উৎস রয়েছে। জন অস্টিনের মতে, আইনের উৎস হচ্ছ একটি এবং তা হচ্ছে সার্বভৌমের আদেশ। অধ্যাপক হল্যান্ডের মতে আইনের উৎস হচ্ছে ছয়টি। যথা- ১. প্রথা; ২. ধর্ম, ৩. বিচারকের রায়, ৪. ন্যায়বিচার, ৫. বিজ্ঞানসম্মত আলোচনা এবং ৬. আইনসভা। এছাড়া আমরা আইনের আরও কয়েকটি উৎস দেখতে পাই। যেমন- জনমত, প্রশাসনিক ঘোষণা এবং সংবিধান।"
        },
        {
          "label": "গ",
          "question": "সুমাইয়া ও সুশমিতা যে আইন বলে সম্পত্তির অধিকার অর্জন করে সে আইনের উৎস ব্যাখ্যা করো।",
          "explanation": "সুমাইয়া ও সুশমিতা যে আইন বলে-সম্পত্তির অধিকার অর্জন করেছে সে আইনের উৎস হলো ধর্মীয় বিধি-বিধান। ধর্মীয় অনুশাসন ও ধর্মগ্রন্থ আইনের অন্যতম উৎস। সকল ধর্মের কিছু অনুশাসন রয়েছে, যা ওই ধর্মের অনুসারীরা মেনে চলেন। এসব অনুশাসন সমাজ জীবনকে সুন্দর ও সুশৃঙ্খলভাবে পরিচালিত করতে সহায়তা করে। ফলে এসব ধর্মীয় অনুশাসনের অনেক কিছুই পরবর্তীকালে রাষ্ট্রীয় স্বীকৃতি লাভের মাধ্যমে আইনে পরিণত হয়। যেমন: মুসলিম আইন, হিন্দু আইন। আমাদের দেশে পারিবারিক ও সম্পত্তি আইনগুলো ইসলাম ও হিন্দুধর্ম থেকে এসেছে। উদ্দীপকে বলা হয়েছে, পিতার মৃত্যুর পর সুমাইয়া ও সুশমিতা ভাইয়ের নিকট পিতৃসম্পত্তি দাবি করলে জনাব আলোক বোনদের সম্পত্তি দিতে অপরাগতা প্রকাশ করে। ফলে দুই বোন মামলা করে তাদের সম্পত্তির অধিকার অর্জন করে। আর যে আইন বলে সম্পত্তির অধিকার অর্জন করেছে সেটি হলো মুসলিম পারিবারিক আইন। উক্ত আইনের উৎস হলো ইসলাম ধর্মীয় গ্রন্থ ও বিধিবিধান। মধ্যযুগে যখন ধর্মীয় ও রাজনৈতিক ক্ষমতা একই হস্তে পরিচালিত হতো তখন শাসনকর্তা রাজ্য শাসনে ধর্মীয় বিধি-বিধান ব্যবহার করতেন। বর্তমানেও অনেক দেশে ধর্মীয় বিধি-বিধান আইন হিসেবে কার্যকর রয়েছে। যেমন: মধ্যপ্রাচ্যের অনেক দেশের প্রচলিত আইনগুলো হলো ধর্মীয় বিধি-বিধানের সমষ্টি।"
        },
        {
          "label": "ঘ",
          "question": "আইন ও নৈতিকতার কোনো সম্পর্ক আছে বলে কি তুমি মনে করো? ব্যাখ্যা করো।",
          "explanation": "আইন ও নৈতিকতার মধ্যে ঘনিষ্ঠ সম্পর্ক আছে বলে আমি মনে করি। আইন হলো রাষ্ট্রের নৈতিক অগ্রগতির দর্পণস্বরূপ। আইন ও নৈতিকতা পরস্পর সম্পর্কযুক্ত। আইন মানুষের বাহ্যিক আচার-আচরণ নিয়ন্ত্রণ করে। অন্যদিকে, নৈতিকতা মানুষের অভ্যন্তরীণ তথা মানসিক দিকের নিয়ন্ত্রণ করে সামাজিক নিয়মনীতি, আচার-আচরণকে একটি নৈতিক মানদণ্ডে আসীন করে। আইন ও নৈতিকতার উৎস এক ও অভিন্ন। আইনের উৎসগুলো হলো প্রথা, ধর্ম, ন্যায়বোধ ইত্যাদি। মানুষের নৈতিকতাও সামাজিক লোকাচার, ধর্ম, ন্যায়বোধ ইত্যাদি দ্বারা গড়ে উঠে। উভয়ের মূল উদ্দেশ্য মানুষের আচরণ নিয়ন্ত্রণ করা। আইন মানুষের বাহ্যিক আচরণ নিয়ন্ত্রণ করে, আর নৈতিকতা মানসিক দিক নিয়ন্ত্রণ করে। উভয়ই সমাজ ও রাষ্ট্রের ওপর নির্ভরশীল। সমাজ ব্যবস্থার পরিবর্তনের সাথে সাথে নৈতিকতারও পরিবর্তন ঘটে। নতুন আইনের ফলে নৈতিকতার আদর্শও পরিবর্তিত হয়ে থাকে। ন্যায়-অন্যায়বোধ থেকে যেমন অনেক আইনের জন্ম, তেমনি সমাজের প্রচলিত কুসংস্কারকে আবার আইনই দূর করে। অর্থাৎ আইন ও নৈতিকতা একে অন্যকে প্রভাবিত করে। আইন ও নৈতিকতার মধ্যে সামঞ্জস্য থাকলে সমাজজীবনে উৎকর্ষতা অর্জিত হয়। উপরের আলোচনার প্রেক্ষিতে বলা যায়, আইন ও নৈতিকতার মধ্যে ঘনিষ্ঠ সম্পর্ক বিদ্যমান। আইন ও নৈতিকতা একে অপরের পরিপূরক হিসেবে ভূমিকা পালন করে। যখনই আইন নৈতিকতার ওপর ভিত্তি করে গড়ে ওঠে তখনই তা নাগরিক কর্তৃক বেশি সমাদৃত হয়। নৈতিকতা বিরোধী আইন কোনো রাষ্ট্রেই জনসমর্থন লাভ করে না এবং তা টিকেও থাকে না।"
        }
      ]
    },
    {
      "number": "4",
      "uddipok": "রাতুল রায় সরকারের একজন ঊর্ধ্বতন কর্মকর্তা। তিনি দুর্নীতির সাথে জড়িত। আমজাদ রফিক ও কাজল সাহেব রাতুল রায়ের বিরুদ্ধে প্রতিবাদ করে। রাতুল রায় তাদেরকে বাধা দিলে আমজাদ সাহেব বললেন, গণতান্ত্রিক রাষ্ট্রে প্রত্যেকের নিজ অভিমত প্রদানের অধিকার বিদ্যমান। তাদের এ প্রতিবাদের রাতুল রায় সাবধান হন। কাজল বলেন, প্রত্যেকের ভোটাধিকার, নিজের অভিমত ব্যক্ত করার অধিকার, সুষ্ঠু বিচার ইত্যাদি বিভিন্ন পদ্ধতির মানদণ্ডে গণতন্ত্রকে পরিমাপ করা যায়। রফিক সাহেব বললেন, প্রতিটি ক্ষেত্রেই প্রতিষ্ঠার মাধ্যমে শৃঙ্খলা, সমতা ও মর্যাদা লাভ করা যায়। তাই প্রতিটি গণতন্ত্রকে মূল্যায়ন করা জরুরি।",
      "tag": "DRMC 23",
      "sub_questions": [
        {
          "label": "ক",
          "question": "গণতন্ত্র কত প্রকার?",
          "explanation": "শাসনকাজে জনগণের অংশগ্রহণের ধরনের ওপর ভিত্তি করে গণতন্ত্রকে দুই ভাগে ভাগ করা যায়, যথা- ১. প্রত্যক্ষ বা বিশুদ্ধ গণতন্ত্র, ২. পরোক্ষ বা প্রতিনিধিত্বমূলক গণতন্ত্র।"
        },
        {
          "label": "খ",
          "question": "সমাজতন্ত্র বলতে কী বোঝ?",
          "explanation": "সমাজতন্ত্র হচ্ছে ব্যক্তিস্বাতন্ত্র্যবাদের তথা পুঁজিবাদের বিপরীতধর্মী ব্যবস্থা। সমাজতান্ত্রিক ব্যবস্থায় উৎপাদনের উপকরণগুলোর ওপর ব্যক্তিগত মালিকানার পরিবর্তে সামাজিক মালিকানা প্রতিষ্ঠিত হয়। সমাজতন্ত্র উৎপাদনের যৌথ মালিকানা এবং উৎপাদিত সামগ্রীর প্রয়োজনভিত্তিক বণ্টনের নীতিতে বিশ্বাসী। সার্বিকভাবে বলা যায়, সমাজতন্ত্র হলো এমন একটি সামাজিক, রাজনৈতিক ও অর্থনৈতিক ব্যবস্থা যেখানে উৎপাদনের সব উপকরণ বণ্টন ও বিনিয়োগ রাষ্ট্র কর্তৃক নিয়ন্ত্রিত হয় এবং সকল প্রকার ব্যক্তিগত মালিকানা বিলোপ করে রাষ্ট্রের একক নিয়ন্ত্রণে নেওয়া হয়।"
        },
        {
          "label": "গ",
          "question": "কাজলের উক্তিতে গণতন্ত্রের যে বৈশিষ্ট্যের কথা উল্লেখ করা হয়েছে তাসহ গণতন্ত্রের বৈশিষ্ট্যগুলো চিহ্নিত করো।",
          "explanation": "কাজলের উত্তিতে গণতন্ত্রের যে বৈশিষ্ট্যের কথা উল্লেখ করা হয়েছে সেগুলো হলো সর্বজনীন ভোটাধিকার, জনমতের প্রাধান্য এবং বিচার বিভাগের নিরপেক্ষতা। উদ্দীপকে বলা হয়েছে, দুর্নীতির সাথে জড়িত সরকারের একজন ঊর্ধ্বতন কর্মকর্তা রাতুল রায়ের বিরুদ্ধে আমজাদ, রফিক ও কাজল সাহেব প্রতিবাদ করেন। কাজল বলেন, প্রত্যেকের ভোটাধিকার, নিজের অভিমত ব্যক্ত করার অধিকার, সুষ্ঠু বিচার ইত্যাদি বিভিন্ন পদ্ধতির মানদণ্ডে গণতন্ত্রকে পরিমাপ করা যায়। তার এ কথায় সর্বজনীন ভোটাধিকার, জনমতের প্রাধান্য এবং বিচার বিভাগের নিরপেক্ষতা বিষয়গুলো প্রকাশ পেয়েছে। যা গণতন্ত্রের বৈশিষ্ট্যকে ইঙ্গিত করে। বর্তমান বিশ্বের সবচেয়ে কল্যাণধর্মী হিসেবে স্বীকৃত ও জনপ্রিয় শাসনব্যবস্থা হচ্ছে গণতন্ত্র। গণতন্ত্রের স্বরূপ ও প্রকৃতি বিশ্লেষণ করলে এর কতগুলো বৈশিষ্ট্য দেখতে পাওয়া যায়। প্রতিনিধিত্বমূলক সরকার গঠন গণতন্ত্রের একটি বিশেষ বৈশিষ্ট্য। গণতন্ত্রের অন্যতম প্রধান বৈশিষ্ট্য হলো এটি সংখ্যাগরিষ্ঠের শাসন। গণতান্ত্রিক শাসব্যবস্থায় জনগণই প্রকৃত সার্বভৌমত্বের অধিকারী। গণতান্ত্রিক শাসনব্যবস্থার একটি গুরুত্বপূর্ণ বৈশিষ্ট্য বহুদলীয় ব্যবস্থা। গণতন্ত্রের অন্যতম বৈশিষ্ট্য আইনের শাসন। আইনের চোখে সবাই সমান এবং কেউ আইনের ঊর্ধ্বে নয়। আধুনিক উদারনৈতিক গণতান্ত্রিক ব্যবস্থায় সংবিধান দেশের মৌলিক আইন হিসেবে স্বীকৃত। বিচার বিভাগের স্বাধীনতা গণতন্ত্রের অন্যতম গুরুত্বপূর্ণ বৈশিষ্ট্য হিসেবে স্বীকৃত। গণতন্ত্রের অন্যতম প্রধান বৈশিষ্ট্য প্রচারমাধ্যমের স্বাধীনতা। প্রচারমাধ্যমের স্বাধীনতা সুষ্ঠু জনমত গঠনে গুরুত্বপূর্ণ ভূমিকা পালন করে থাকে। গণতন্ত্রে নাগরিক অধিকার সংরক্ষণের ব্যাপারে গুরুত্বারোপ করা হয়।"
        },
        {
          "label": "ঘ",
          "question": "অনুচ্ছেদে রফিক সাহেব কর্তৃক প্রেরিত বক্তব্যে গণতন্ত্রের যে মূল্যায়নের কথা উল্লেখ করেন তা পর্যালোচনা করো।",
          "explanation": "উদ্দীপকে রফিক সাহেব কর্তৃক প্রেরিত বক্তব্যে গণতন্ত্রের ইতিবাচক দিক ফুটে উঠেছে, অত্যন্ত তাৎপর্যপূর্ণ। জনগণের চাওয়া পাওয়া এবং তাদের মতো মতের পূর্ণপ্রতিফলন ঘটে গণতন্ত্রে। তাই বর্তমান বিশ্বে গণতন্ত্রের পক্ষে জনগণের সবার উপস্থিতি দেখা যায়। গণতন্ত্র তাই বিশ্বের জনপ্রিয় এবং শান্তিপূর্ণ শাসনব্যবস্থা হিসেবে প্রায় প্রতিটি রাষ্ট্র গ্রহণ করেছে। উদ্দীপকের রফিক সাহেব বলেন, প্রতিটি ক্ষেত্রে গণতন্ত্রকে প্রতিষ্ঠার মাধ্যমে শৃঙ্খলা, সমতা ও মর্যাদা লাভ করা যায়। এর মাধ্যমে মূলত গণতন্ত্রের ইতিবাচক, বৈশিষ্ট্যকে তুলে ধরা হয়েছে। গণতন্ত্র হলো নিয়মতান্ত্রিক শাসনব্যবস্থায় বিশ্বাসী। নিয়মনীতির মাধ্যমে গণতন্ত্র প্রতিষ্ঠিত ও পরিচালিত হয় বলে এখানে সর্বত্র শৃঙ্খলা বিরাজ করে। গণতন্ত্রে নাগরিক অধিকার সংরক্ষণের ব্যবস্থা করা হয়। এ ব্যবস্থায় নাগরিকের সামাজিক, রাজনৈতিক, অর্থনৈতিক অধিকারসমূহ স্বীকার করা হয় এবং এসব অধিকার সংরক্ষণেরও ব্যবস্থা করা হয়। ফলে সর্বত্র নাগরিকের সমতা ও মর্যাদা প্রতিষ্ঠা লাভ করে। দায়িত্বশীলতা জবাবদিহিতাকে গণতন্ত্র সর্বাধিক প্রাধান্য দান করে বিধায় এখানে প্রশাসনিক স্বচ্ছতা প্রকাশ পায়, যা সুশাসন প্রতিষ্ঠার ক্ষেত্রে খুবই জরুরি। গণতন্ত্র হলো সুশৃঙ্খল এবং নাগরিক অধিকার নিশ্চিতকারী শাসনব্যবস্থা। এর মাধ্যমে একদিকে যেমন নাগরিকের প্রাধান্য প্রতিষ্ঠা পায় তেমনি প্রশাসনিক জটিলতা দূরীভূত হয়ে সমাজে সুশাসন প্রতিষ্ঠা লাভ করে। আলোচনা শেষে বলা যায়, রাষ্ট্রের প্রতিটি ক্ষেত্রে গণতন্ত্রকে মূল্যায়ন করা জরুরি।"
        }
      ]
    },
    {
      "number": "5",
      "uddipok": "সুমনের কলেজের ছাত্রদের সংসদ অধিবেশন প্রত্যেক্ষ করার জন্য নিয়ে যাওয়া হয়। তারা উপস্থিত সংসদ সদস্যদের প্রাণবন্ত আলোচনা, নির্দিষ্ট প্রশ্নোত্তোর, সারগর্ভ ভাষণ আগ্রহের সাথে শোনে। সুমন এই অভিজ্ঞতা দেশের বাইরে 'ক' দেশে উচ্চ শিক্ষা গ্রহণকারী তার বড় ভাই বিপুলকে বললে, বিপুল বলে এ দেশে জনগণের প্রত্যক্ষ ভোটে নির্বাচিত রাষ্ট্রপতি মন্ত্রীদের নিয়োগ করেন এবং মন্ত্রীগণ রাষ্ট্রপতির নিকট দায়ী থাকেন।",
      "tag": "DRMC 23",
      "sub_questions": [
        {
          "label": "ক",
          "question": "গণতন্ত্র কাকে বলে?",
          "explanation": "যে শাসনব্যবস্থায় রাষ্ট্রের সার্বভৌম ক্ষমতা জনগণের হাতে ন্যস্ত থাকে এবং জনগণ কর্তৃক নির্বাচিত প্রতিনিধিরা শাসনকার্য পরিচালনা করে তাকে গণতন্ত্র বলে।"
        },
        {
          "label": "খ",
          "question": "পরোক্ষ নির্বাচন কী বুঝিয়ে লেখো?",
          "explanation": "যে নির্বাচন পদ্ধতিতে জনপ্রতিনিধিরা জনগণের সরাসরি ভোটে নির্বাচিত না হয়ে মধ্যবর্তী সংস্থার মাধ্যমে নির্বাচিত হন তাকে পরোক্ষ নির্বাচন বলে। জনগণ ভোটের মাধ্যমে জনপ্রতিনিধি বা একটি মধ্যবর্তী সংস্থা নির্বাচিত করেন। এই নির্বাচিত জনপ্রতিনিধিগণ ভোট দিয়ে যখন রাষ্ট্রপতি বা সংসদের সংরক্ষিত আসনের সদস্য নির্বাচিত করেন, তখন তাকে বলা হয় পরোক্ষ নির্বাচন। যেমন- বাংলাদেশের রাষ্ট্রপতি সংসদ সদস্যদের ভোটে নির্বাচিত হন। আবার মার্কিন যুক্তরাষ্ট্রের রাষ্ট্রপতি মধ্যবর্তী সংস্থার মাধ্যমে নির্বাচিত হন।"
        },
        {
          "label": "গ",
          "question": "সুমনের দেশে কোন ধরনের সরকার ব্যবস্থা বিদ্যমান- ব্যাখ্যা করো।",
          "explanation": "উদ্দীপকে উল্লেখিত সুমনের দেশে সংসদীয় বা মন্ত্রিপরিষদ শাসিত সরকার ব্যবস্থা বিদ্যমান। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে মন্ত্রিপরিষদ শাসিত বা সংসদীয় সরকার ব্যবস্থা বলে। এ সরকার ব্যবস্থা জনমতের মাধ্যমে নিয়ন্ত্রিত হয় এবং জনসাধারণের প্রতিনিধির মাধ্যমে পরিচালিত হয়। সংসদীয় ব্যবস্থায় শাসন সংক্রান্ত সব ক্ষমতা মন্ত্রিপরিষদের হাতে ন্যস্ত থাকে এবং মন্ত্রিপরিষদ নিজেদের যাবতীয় কাজ ও নীতি নির্ধারণের জন্য আইন পরিষদের কাছে দায়ী থাকে। আধুনিক গণতান্ত্রিক শাসনব্যবস্থা সমূহের মধ্যে সংসদীয় বা মন্ত্রিপরিষদ শাসিত সরকার হলো সর্বোত্তম। উদ্দীপকে বলা হয়েছে, সুমনের কলেজের ছাত্রদের সংসদ অধিবেশন প্রত্যক্ষ করার জন্য নিয়ে যাওয়া হয়। তারা উপস্থিত সংসদ সদস্যদের প্রণবন্ত আলোচনা, নির্দিষ্ট প্রশ্নোত্তর, সারগর্ভ ভাষণ, আগ্রহের সাথে শোনে। আর এসব বৈশিষ্ট্য সংসদীয় সরকার ব্যবস্থাকে নির্দেশ করে। সংসদীয় বা মন্ত্রিপরিষদ শাসিত সরকারে আইনসভা সার্বভৌম ক্ষমতার অধিকারী। এ সরকার ব্যবস্থায় মন্ত্রিসভা সর্বপ্রকার কাজের জন্য জাতীয় 'সংসদের কাছে দায়ী থাকে। মুলতুবি প্রস্তাব, নিন্দা প্রস্তাব, অনাস্থা প্রস্তাব, প্রশ্ন জিজ্ঞাসা, সংসদীয় বিভিন্ন কমিটি ও সংসদে সাধারণ আলোচনার মাধ্যমে জাতীয় সংসদ শাসন বিভাগের ওপর নিয়ন্ত্রণ প্রতিষ্ঠা করে রাষ্ট্রপতি সংসদে বাণী প্রেরণ করেন। রাষ্ট্রপতির এই বাণী, নিয়েও সংসদে আলোচনা অনুষ্ঠিত হয়। এ ছাড়াও সংসদ সদস্যগণ যেকোনো বিষয়ে দৃষ্টি আকর্ষণ করে বিতর্ক করতে পারেন।"
        },
        {
          "label": "ঘ",
          "question": "সুমনের দেশের সরকার ব্যবস্থার সাথে 'ক' দেশের সরকার ব্যবস্থার পার্থক্য বিশ্লেষণ করো।",
          "explanation": "উদ্দীপকে বর্ণিত সুমনের দেশে সংসদীয় বা মন্ত্রিপরিষদ শাসিত এবং 'ক' দেশে রাষ্ট্রপতি শাসিত সরকার ব্যবস্থা বিদ্যমান। সংসদীয় সরকার ও রাষ্ট্রপতি শাসিত সরকার আধুনিক সরকার ব্যবস্থার দুটি রূপ। আইন বিভাগ ও শাসন বিভাগের সম্পর্কের ভিত্তিতে সরকারকে দুভাগে ভাগ করা হলেও উভয়ের মধ্যে বহুমুখী পার্থক্য বিদ্যমান। সংসদীয় বা মন্ত্রিপরিষদ শাসিত সরকারে রাষ্ট্রপ্রধান ও সরকারপ্রধান ভিন্ন ভিন্ন ব্যক্তি। মন্ত্রিপরিষদ শাসিত সরকারে রাষ্ট্রপতি রাষ্ট্রপ্রধানের আনুষ্ঠানিক দায়িত্ব পালন করেন। প্রধানমন্ত্রী সরকার পরিচালনা করে থাকেন। প্রধানমন্ত্রী হলেন সরকারপ্রধান। কিন্তু রাষ্ট্রপতি শাসিত সরকারে যিনি রাষ্ট্রপ্রধান, তিনিই সরকার প্রধান। তিনিই প্রকৃত শাসক। মন্ত্রিপরিষদ শাসিত সরকারে প্রধানমন্ত্রী প্রথমে জনগণের প্রত্যক্ষ ভোটে আইনসভার সদস্য নির্বাচিত হন। কিন্তু রাষ্ট্রপতি শাসিত সরকারে রাষ্ট্রপতি সরাসরি জনগণের ভোটে নির্বাচিত হন। সংসদীয় বা মন্ত্রিপরিষদ শাসিত সরকারের আইনসভা সার্বভৌম। কিন্তু রাষ্ট্রপতি শাসিত সরকার ব্যবস্থায় আইনসভা নিরঙ্কুশ ক্ষমতার অধিকারী নয়। সংসদীয় বা মন্ত্রিপরিষদ শাসিত সরকারের শাসন বিভাগ অর্থাৎ, মন্ত্রিসভা তাঁদের সব নীতি, সিদ্ধান্ত ও কাজের জন্য আইনসভার কাছে দায়ী। কিন্তু রাষ্ট্রপতি শাসিত সরকারে শাসন বিভাগ সাধারণত আইনসভার কাছে জবাবদিহি করতে বাধ্য নয়। মন্ত্রিপরিষদ শাসিত সরকারের শাসন বিভাগ তথা মন্ত্রিসভার স্থায়িত্ব আইনসভার আস্থার ওপর নির্ভরশীল। আইনসভা আস্থা হারালে প্রধানমন্ত্রীসহ সমগ্র মন্ত্রিপরিষদকে পদত্যাগ করতে হয়। অপরদিকে, রাষ্ট্রপতি শাসিত শাসনব্যবস্থা অপেক্ষাকৃত স্থায়ী। সংসদীয় বা মন্ত্রিপরিষদ শাসিত সরকার জরুরি পরিস্থিতি মোকাবিলায় দ্রুত সিদ্ধান্ত গ্রহণ করতে পারে না। কিন্তু রাষ্ট্রপতি শাসিত সরকার এরূপ পরিস্থিতিতে দ্রুত সিদ্ধান্ত গ্রহণ করতে পারে। সংসদীয় বা মন্ত্রিপরিষদ শাসিত সরকারের স্থায়িত্ব কম। অপরদিকে, রাষ্ট্রপতি শাসিত সরকারের স্থায়িত্ব অনেক বেশি। সংসদীয় বা মন্ত্রিপরিষদ শাসিত সরকারে সংবিধান নমনীয়। কিন্তু রাষ্ট্রপতি শাসিত সরকারে সংবিধান কিংবা সরকার পরিবর্তন করতে হলে সংবিধান নির্দিষ্ট বিশেষ জটিল পদ্ধতি অবলম্বন করতে হয়। উপরের আলোচনার পরিপ্রেক্ষিতে বলা যায়, মন্ত্রিপরিষদ শাসিত বা সংসদীয় সরকার ব্যবস্থার সাথে রাষ্ট্রপতি শাসিত সরকার ব্যবস্থার মধ্যে যথেষ্ট পার্থক্য রয়েছে।"
        }
      ]
    },
    {
      "number": "6",
      "uddipok": "করিম ও রহিমা চাচাতো ভাইবোন। তাদের উভয়ের ভোট প্রদান, পেশা বাছাই ও ধর্মচর্চার সমান অধিকার রয়েছে। তারা একসাথে একটি ফ্যাক্টরিতে কাজ করে। কাজের ধরনও একই কিন্তু করিমের মজুরি রহিমার চেয়ে বেশি।",
      "tag": "DRMC 23",
      "sub_questions": [
        {
          "label": "ক",
          "question": "আইন কী?",
          "explanation": "আইন হলো সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুনের সমষ্টি, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "স্বাধীনতার রক্ষাকবচ বলতে কী বোঝ?",
          "explanation": "স্বাধীনতাকে যে বিষয়গুলো রক্ষা করে তাই স্বাধীনতার রক্ষাকবচ। আইন স্বাধীনতার অন্যতম শর্ত ও সহায়ক শক্তি এবং প্রধান রক্ষাকবচ। আইনবিহীন সমাজে স্বাধীনতা স্বেচ্ছাচারিতার নামান্তর। স্বাধীনতার অন্যতম রক্ষাকবচ হলো সংবিধানে মৌলিক অধিকার সন্নিবেশ। গণতন্ত্র স্বাধীনতার অন্যতম রক্ষাকবচ। জনগণ অধিকার সচেতন থাকার ফলে গণতান্ত্রিক পরিবেশ স্বাধীনতা রক্ষার 'অতন্দ্রপ্রহরী' হিসেবে কাজ করে। স্বাধীনতার আরেকটি রক্ষাকবচ হলো ক্ষমতার বিকেন্দ্রীকরণ। ক্ষমতা বিকেন্দ্রীকরণের ফলে ব্যক্তি স্বাধীনতা অধিক পরিমাণে সংরক্ষিত হয়।"
        },
        {
          "label": "গ",
          "question": "উদ্দীপকে উল্লেখিত অধিকারগুলো ছাড়াও একজন নাগরিকের আরো কি কি রাজনৈতিক অধিকার রয়েছে? ব্যাখ্যা করো।",
          "explanation": "উদ্দীপকে রাজনৈতিক অধিকার হিসেবে ভোট প্রদানের বিষয়টি উল্লেখ করা হয়েছে। নাগরিকরা রাষ্ট্রীয় কার্যক্রমে প্রত্যক্ষ ও পরোক্ষভাবে অংশগ্রহণের জন্য যে সব অধিকার ভোগ করে তাকে রাজনৈতিক অধিকার বলে। উদ্দীপকে বর্ণিত করিম ও রহিমার ভোট প্রদানের অধিকার রয়েছে যা রাজনৈতিক অধিকারকে নির্দেশ করে। ভোট প্রদান ছাড়াও নাগরিকের আরও কিছু রাজনৈতিক অধিকার রয়েছে। যেমন- আইনসঙ্গত বিধি-নিষেধ সাপেক্ষে সব নাগরিকের রাষ্ট্রের অভ্যন্তরে স্থায়ীভাবে বসবাসের অধিকার রয়েছে। জাতি- ধর্ম-বর্ণ, লৈঙ্গিক পরিচয় নির্বিশেষে যোগ্যতা অনুযায়ী প্রত্যেক নাগরিকের সরকারি চাকরি লাভের অধিকার রয়েছে। বিদেশে অবস্থানকালে একজন নাগরিক কোনো সমস্যায় পড়লে তার নিজ রাষ্ট্রের সাহায্য ও নিরাপত্তা সুবিধা লাভের অধিকার রয়েছে। গণতান্ত্রিক রাষ্ট্রে সরকারের কোনো ভুল সিদ্ধান্ত বা গণস্বার্থবিরোধী কার্যকলাপের সমালোচনা করার অধিকার প্রত্যেক নাগরিকের রয়েছে। প্রাপ্তবয়স্ক ও যোগ্যতাসম্পন্ন প্রত্যেক নাগরিকের জাতীয় কিংবা স্থানীয় যেকোনো পর্যায়ের নির্বাচনে অংশগ্রহণ, ভোটদান কিংবা জনপ্রতিনিধি হিসেবে নির্বাচিত হওয়ার অধিকার রয়েছে। উদ্দীপকে বর্ণিত ভোট প্রদানের অধিকার একজন নাগরিকের অত্যন্ত গুরুত্বপূর্ণ রাজনৈতিক অধিকার। তবে প্রত্যক্ষ বা পরোক্ষভাবে বিভিন্ন রাষ্ট্রীয় কর্মকাণ্ডে অংশগ্রহণের জন্য অন্যান্য রাজনৈতিক অধিকারের গুরুত্বও কোনো অংশে কম নয়।"
        },
        {
          "label": "ঘ",
          "question": "রহিমা কোন ধরনের অধিকার থেকে বঞ্চিত হয়েছে? এটি নিবারণের উপায় ব্যাখ্যা করো।",
          "explanation": "উদ্দীপকের রহিমা অর্থনৈতিক অধিকার থেকে বঞ্চিত হয়েছে। অর্থনৈতিক অধিকারের স্বীকৃতি ও সংরক্ষণের মাধ্যমে রাষ্ট্র নাগরিকদের আত্মবিকাশে সাহায্য করে। অর্থনৈতিক অধিকার উপভোগের মাধ্যমে একজন নাগরিকের ব্যক্তিত্বের পরিপূর্ণ বিকাশ ঘটে এবং নাগরিক জীবন সুন্দর ও সার্থক হয়। রাষ্ট্রের নাগরিক হিসেবে রাষ্ট্র রিনাকে অর্থনৈতিক অধিকার হিসেবে চাকরি করার সুযোগ প্রদানের পাশাপাশি সঠিক মজুরি প্রদানেরও বিধান করেছে। যা রাষ্ট্র কর্তৃক স্বীকৃত অধিকার। উদ্দীপকে দেখা যায়, রহিমা তার চাচাতো ভাই করিমের সাথে একটি কোম্পানিতে একই ধরনের কাজ করে। কিন্তু করিমের চেয়ে রহিমের মজুরি বেশি। এ থেকে বোঝা যায়, রহিমা আইনগত অধিকারের অন্তর্গত অর্থনৈতিক অধিকার থেকে বঞ্চিত হয়েছে। রহিমার অর্থনৈতিক অধিকার প্রতিষ্ঠায় আইনের যথাযথ প্রয়োগ ঘটাতে হবে। আইন অনুযায়ী, নারী-পুরুষ নির্বিশেষে সকলের স্বাধীনভাবে পেশা গ্রহণ এবং যোগ্যতা অনুযায়ী মজুরি পাওয়ার অধিকার রয়েছে। ব্যক্তির এই অধিকার অন্য কোনো ব্যক্তি বা প্রতিষ্ঠান দ্বারা ক্ষুণ্ণ হলে তা আইন প্রয়োগের মাধ্যমে প্রতিহত করতে হবে। রহিমার অর্থনৈতিক অধিকার প্রতিষ্ঠায় জনসচেতনতা বৃদ্ধি করতে হবে। কারণ সচেতন ব্যক্তি নিজের অধিকারের ব্যাপারে যেমন সজাগ থাকে, তেমনি অন্যের অধিকারের ব্যাপারেও সর্তক থাকে এবং কেউ কারো অধিকারে হস্তক্ষেপ করে না। এছাড়া গণতান্ত্রিক পরিবেশ, বিচার বিভাগের স্বাধীনতা প্রভৃতি বিষয়ও রহিমার অধিকার রক্ষায় গুরুত্ব ভূমিকা রাখবে। উপরের আলোচনা থেকে বলা যায়, রহিমার অর্থনৈতিক অধিকার প্রতিষ্ঠায় আইনের প্রয়োগ, সংবিধানে মৌলিক অধিকারের নিশ্চয়তা, বিচার বিভাগের স্বাধীনতা, জনসচেতনতা বৃদ্ধি প্রভৃতি পদক্ষেপ গ্রহণ করা যেতে পারে।"
        }
      ]
    },
    {
      "number": "7",
      "uddipok": "মি. কামাল একজন বাস চালক। তিনি যখন রাস্তায় চলেন তখন অন্য গাড়িকে তোয়াক্কা না করে ইচ্ছেমতো রাস্তা পারি দেন। যদিও আমরা লক্ষ্য করি রাস্তার পাশে বিভিন্ন জায়গায় লেখা আছে ধীরে চলুন, হর্ণ বাজাবেন না অথবা অভারটেক করবেন না। একদিন বাসটি দুর্ঘটনায় পতিত হয় এবং ড্রাইভারসহ বহুযাত্রী হতাহত হয়।",
      "tag": "DRMC 23",
      "sub_questions": [
        {
          "label": "ক",
          "question": "কর্তব্য কী?",
          "explanation": "অধিকার ভোগের বিনিময়ে নাগরিক রাষ্ট্রের প্রতি যে দায়িত্ব পালন করে সেটিই কর্তব্য।"
        },
        {
          "label": "খ",
          "question": "নাগরিকের অধিকার বলতে কী বোঝায়?",
          "explanation": "নাগরিক রাষ্ট্রের কাছ থেকে যে সকল সুযোগ-সুবিধা লাভ করে তাকে নাগরিক অধিকার বলা হয়। নাগরিকের অধিকার হলো সমাজ ও রাষ্ট্র কর্তৃক স্বীকৃত কতগুলো সুযোগ-সুবিধা, যা ভোগের মাধ্যমে নাগরিকের ব্যক্তিত্বের বিকাশ ঘটে। রাষ্ট্রের নাগরিকগণ রাষ্ট্রপ্রদত্ত বিভিন্ন সামাজিক, অর্থনৈতিক, রাজনৈতিক ও সাংস্কৃতিক অধিকার ভোগ করে থাকে। এগুলোকেই নাগরিক অধিকার বলা হয়।"
        },
        {
          "label": "গ",
          "question": "উদ্দীপকে বর্ণিত আইন মেনে চললে কামালকে এ পরিণতি বরণ করতে হতো না-উক্তিটি ব্যাখ্যা করো।",
          "explanation": "উদ্দীপকে বর্ণিত ট্রাফিক আইন মেনে চললে কামালকে এ পরিণতি বরণ করতে হতো না। উক্তিটি যথার্থ। আইনের মূল কথা হলো- জাতি-ধর্ম-বর্ণ, ধনী-গরিব নির্বিশেষে সকলেই আইনের চোখে সমান। কেউ আইনের ঊর্ধ্বে নয়। রাষ্ট্রের আইন ভঙ্গ করলে যেমন আইন ভঙ্গকারি নাগরিকের শাস্তি পেতে হয় তেমনি কোনো প্রতিষ্ঠানের আইন কেউ ভঙ্গ করলে তাকেও উক্ত প্রতিষ্ঠানের আইন অনুযায়ী শাস্তি পেতে হয়। আইসিসি একটি আন্তর্জাতিক ক্রীড়া সংস্থা। অন্যান্য প্রতিষ্ঠানের মতো এরও বিধিবদ্ধ আইন আছে। আইসিসির সাথে সংশ্লিষ্ট কোনো ব্যক্তি বা খেলোয়াড় যদি এর আইনভঙ্গ করে তবে তাকে আইসিসির আইন অনুযায়ী শাস্তি পেতে হবে। উদ্দীপকে বলা হয়েছে, বাস চালক মি. কামাল যখন রাস্তায় চলেন তখন অন্য গাড়িকে তোয়াক্কা না করে ইচ্ছেমতো রাস্তা পারি দেন। যদিও আমরা লক্ষ করি রাস্তার পাশে বিভিন্ন জায়গায় লেখা আছে ধীরে চলুন, হর্ন বাজাবেন না অথবা অভারটেক করবেন না। একটি বাসটি দুর্ঘনায় পতিত হয় এবং ড্রাইভারসহ বহু যাত্রী হতাহত হয়। মি. কামালের এই পরিণতির কারণ হলো ট্রাফিক আইন না মানা। তিনি যদি ট্রাফিক আইন মেনে বাস চালাতেন তাহলে এই দুর্ঘটনা এড়ানো সম্ভব হতো না বলে আমি মনে করি।"
        },
        {
          "label": "ঘ",
          "question": "\"অবাধ স্বাধীনতা উচ্ছৃঙ্খলতার নামান্তর\"- কামালের কার্যকলাপ থেকে বিশ্লেষণ করো।",
          "explanation": "'অবাধ স্বাধীনতা উচ্ছৃঙ্খলতার নামান্তর'- কামালের কার্যকলাপের আলোকে কথাটি যুক্তিযুক্ত। সাধারণ অর্থে স্বাধীনতা বলতে নিজের ইচ্ছা অনুযায়ী যেকোনো কাজ করাকে বোঝায়। কিন্তু প্রকৃত অর্থে স্বাধীনতা বলতে এমন অবাধ স্বাধীনতাকে বোঝায় না। কারণ সীমাহীন স্বাধীনতা স্বেচ্ছাচারিতার নামান্তর। এর ফলে সমাজে বিশৃঙ্খলা দেখা দেয় এবং সমাজ জীবন হয়ে ওঠে দুর্বিসহ। উদাহরণ স্বরূপ, কাউকে ইচ্ছামতো সবকিছু করার স্বাধীনতা দিলে সমাজে অন্যদের ক্ষতির কারণ হতে পারে যা এক অশান্তিপূর্ণ পরিবেশ সৃষ্টি করবে। তাই 'স্বাধীনতার এমন ধারণা বা অবাধ স্বাধীনতা পৌরনীতি ও সুশাসনে গ্রহণযোগ্য নয়। পৌরনীতি ও সুশাসনে স্বাধীনতা একটি বিশেষ অর্থে ব্যবহৃত হয়। পৌরনীতি ও সুশাসনের ভাষায়, অপরের অধিকার বা স্বাধীনতায় হস্তক্ষেপ না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। অর্থাৎ স্বাধীনতা হলো এমন সুযোগ-সুবিধা ও পরিবেশ যেখানে কেউ কারও ক্ষতি না করে সকলেই নিজের অধিকার ভোগ করে। আর তাই স্বেচ্ছাচারিতা রোধ করতে আইন দ্বারা মানুষের স্বাধীনতা নিয়ন্ত্রণ করা হয়। কেননা আইন দ্বারা স্বাধীনতাকে নিয়ন্ত্রণ না করা হলে স্বাধীনতা উচ্ছৃঙ্খলতার জন্ম দিবে। ফলে সমাজে প্রকৃত স্বাধীনতার কোনো অস্তিত্বই থাকবে না। উপরের আলোচনা থেকে প্রতীয়মান হয়, নিয়ন্ত্রণহীন স্বাধীনতা স্বেচ্ছাচারিতার জন্ম দেয়। তাই বলা যায়, প্রশ্নোক্ত বক্তব্যটি যথার্থ।"
        }
      ]
    },
    {
      "number": "8",
      "uddipok": "জনাব রিয়াজ একজন সৎ ব্যবসায়ী। তিনি নিয়মিত কর, খাজনা পরিশোধ করেন। তিনি তাঁর এলাকার উন্নয়নে বিভিন্ন ধরনের কাজ করেন এবং যুবসমাজকে এলাকার উন্নয়নে কাজে উৎসাহিত করে।",
      "tag": "DRMC 23",
      "sub_questions": [
        {
          "label": "ক",
          "question": "Liberty শব্দটি ল্যাটিন কোন শব্দ থেকে এসেছে?",
          "explanation": "Liberty শব্দটি ল্যাটিন শব্দ Liber থেকে এসেছে।"
        },
        {
          "label": "খ",
          "question": "অর্থনৈতিক সাম্য বলতে কী বোঝ?",
          "explanation": "রাষ্ট্রের সকল ব্যক্তিকে সমানভাবে অর্থনৈতিক ক্রিয়াকলাপে অংশগ্রহণের সুযোগ প্রদান করাকে অর্থনৈতিক সাম্য বলে। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সকলের মাঝে সমানভাবে ভাগ করে দেওয়া নয়, বরং জাতি-ধর্ম-বর্ণ, নারী-পুরুষ নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থনৈতিক সাম্যের মূলকথা হলো যোগ্যতা অনুযায়ী সমতার ভিত্তিতে সম্পদ ও সুযোগের বণ্টন।"
        },
        {
          "label": "গ",
          "question": "উদ্দীপকের রিয়াজ সাহেব কোন ধরনের কর্তব্য পালন করছেন? - ব্যাখ্যা করো।",
          "explanation": "উদ্দীপকের রিয়াজ সাহেব আইনগত কর্তব্যের অন্তর্গত সামাজিক ও অর্থনৈতিক কর্তব্য পালন করছেন। রাষ্ট্রীয় আইন দ্বারা যেসব কর্তব্য আরোপিত ও কার্যকরী করা হয় সেগুলো হচ্ছে নাগরিকের আইনগত কর্তব্য। আর আইনগত কর্তব্যের অন্তর্ভুক্ত হলো সামাজিক, রাজনৈতিক ও অর্থনৈতিক কর্তব্য। পরিবার, সন্তান ও সমাজের প্রতি কর্তব্য, সামাজিক প্রতিষ্ঠান গঠন করা, সামাজিক নীতিমালার প্রতি শ্রদ্ধা ও আনুগত্য প্রদর্শন করা ইত্যাদি হলো নাগরিকদের 'সামাজিক কর্তব্য। রাষ্ট্রের প্রতি আনুগত্য প্রদর্শন করা, আইন মেনে চলা, ভোটাধিকার প্রয়োগ ইত্যাদি হলো নাগরিকের রাজনৈতিক কর্তব্য। এছাড়া নাগরিকরা বেশকিছু অর্থনৈতিক কর্তব্যও পালন করবে। যেমন- খাজনা ও কর প্রদান করা, ব্যবসায়-বাণিজ্য করা, কৃষি উৎপাদনে অংশগ্রহণ করা, শিল্পকারখানা গড়ে তোলা ইত্যাদি। উদ্দীপকে বলা হয়েছে, জনাব রিয়াজ একজন সৎ ব্যবসায়ী। তিনি নিয়মিত কর ও খাজনা পরিশোধ করেন। এটি নাগরিকের অর্থনৈতিক কর্তব্য। নাগরিকগণ নিয়মিত কর প্রদান করলে রাষ্ট্রের উন্নয়ন কাজ অব্যাহত থাকে। তিনি এলাকার উন্নয়নে বিভিন্ন ধরনের কাজ করেন এবং যুবসমাজকে এলাকার উন্নয়নে কাজ করতে উৎসাহিত করেন। এটি নাগরিকের সামাজিক কর্তব্য। সমাজের উন্নয়নে সম্পাদিত যেকোনো কাজই সামাজিক কর্তব্যের অংশবিশেষ। সামাজিক কর্তব্যবোধ থেকে মানুষ যেকোনো দুর্যোগ ও মহামারিতে আর্ত মানবতার সেবায় এগিয়ে আসে।"
        },
        {
          "label": "ঘ",
          "question": "রিয়াজ সাহেবের মতো মানুষের প্রচেষ্টায় আদর্শ সমাজ গড়া সম্ভব- বিশ্লেষণ করো।",
          "explanation": "উদ্দীপকের জনাব রিয়াজ সাহেবের মতো মানুষের প্রচেষ্টায় আদর্শ সমাজ গড়া সম্ভব হবে। কথাটি যুক্তিযুক্ত। উদ্দীপকের জনাব রিয়াজ একজন দায়িত্বশীল ও সচেতন নাগরিক। তিনি ব্যবসার ক্ষেত্রে সৎ থাকেন, নিয়মিত কর ও খাজনা পরিশোধ এবং এলাকার উন্নয়নে কাজ করেন। প্রত্যেক নাগরিক যদি তার মতো সচেতন হয় এবং দায়িত্বশীল ভূমিকা পালন করে, তবে একটি আদর্শ ও উন্নত সমাজ প্রতিষ্ঠার পথ সুগম হবে। নাগরিকদের আইনের প্রতি শ্রদ্ধা, নিয়মিত কর প্রদান, দেশের স্বাধীনতা রক্ষায় আত্মনিয়োগ ইত্যাদির মাধ্যমে রাষ্ট্রব্যবস্থা কার্যকর হয়ে ওঠে। সমাজকে সুন্দর ও উন্নত করে গড়ে তোলার জন্য পারস্পরিক সহযোগিতা ও সহমর্মিতা বজায় রাখা নাগরিকের কর্তব্য। একজন সুনাগরিক সামাজিক মূল্যবোধগুলোকে সুপ্রতিষ্ঠিত ও সমুন্নত রাখার চেষ্টা করে। সচেতন নাগরিক সরকার কর্তৃক ধার্যকৃত কর নিয়মিতভাবে ও যথাসময়ে পরিশোধ করে। কারণ রাষ্ট্র পরিচালনা ও নাগরিকের অধিকার এবং স্বাধীনতা সুনিশ্চিত • করার জন্য প্রচুর অর্থের দরকার হয়। রাষ্ট্রের সেবা করা প্রত্যেক নাগরিকের আবশ্যিক কর্তব্য। রাষ্ট্রের সেবা করা বলতে বোঝায় রাষ্ট্রের অধীনে চাকরি গ্রহণের মাধ্যমে রাষ্ট্রের প্রদত্ত দায়িত্ব পালন করা। সচেতন নাগরিক দেশের দুর্যোগকালে এগিয়ে আসে। পরিশেষে বলা যায়, রিয়াজ সাহেবের মতো মানুষের প্রচেষ্টায় আদর্শ সমাজ গড়া সম্ভব। কারণ তার মতো প্রত্যেক নাগরিক সচেতনতার সাথে নিজ দায়িত্ব যথাযথভাবে পালন করে তাহলে আমাদের দেশ ও সমাজের সার্বিক উন্নয়ন তরান্বিত হবে।"
        }
      ]
    },
    {
      "number": "9",
      "uddipok": "তানভীর ও রাশেদ দুই বন্ধু। তারা দু'জনে ভিন্ন ভিন্ন বিষয় নিয়ে পড়ছে। রাষ্ট্র, সরকার, সংবিধান, নাগরিক, আন্তর্জাতিক সংস্থা এই সব বিষয়ের প্রতি তানভীরের আগ্রহ বেশি। অন্যদিকে, রাশেদ সব সময় মুদ্রাব্যবস্থা, আয়-ব্যয়, বাজেট তৈরি, সম্পদের সুষম বণ্টন ইত্যাদি বিষয়ের প্রতি বেশি আকৃষ্ট। তাই কলেজে তারা পছন্দমত বিষয় নির্বাচন্ করে। তানভীর ও রাশেদ পাঠ্যবিষয়ে নিয়ে আলোচনা করে লক্ষ করল বিষয় দুটি ভিন্ন হলেও উদ্দেশ্য এক।",
      "tag": "DRMC 23",
      "sub_questions": [
        {
          "label": "ক",
          "question": "রাষ্ট্র কী?",
          "explanation": "রাষ্ট্র এমন একটি রাজনৈতিক সংগঠন যার নির্দিষ্ট ভূখণ্ড, সংগঠিত সরকার, সার্বভৌমত্ব এবং কম অথবা বিপুল জনসমষ্টি রয়েছে।"
        },
        {
          "label": "খ",
          "question": "পৌরনীতি বলতে কী বোঝ?",
          "explanation": "পৌরনীতি হলো নাগরিকতা বিষয়ক বিজ্ঞান। 'পৌরনীতি হচ্ছে অধ্যয়ন শাস্ত্র এবং এটি সামাজিক বিজ্ঞানের একটি শাখা। পৌরনীতি নাগরিক জীবনের সাথে সম্পর্কিত স্থানীয়, জাতীয় ও আন্তর্জাতিক বিষয় সম্পর্কে ব্যাখ্যা বিশ্লেষণ করে থাকে। পৌরনীতি মানুষের কার্যাবলি, অভ্যাস ও আচরণ বিশ্লেষণ এবং রাষ্ট্র ও অন্যান্য সামাজিক প্রতিষ্ঠানের কার্যাবলি পর্যালোচনার আলোকে আদর্শ নাগরিক জীবনের শিক্ষা দান করে।"
        },
        {
          "label": "গ",
          "question": "তানভীর ও রাশেদ কোন দুটি বিষয়ের প্রতি আগ্রহী? তোমার পাঠ্যবইয়ের আলোকে নির্ণয় করো।",
          "explanation": "উদ্দীপকের বর্ণনা অনুযায়ী, তানভীর পৌরনীতি ও সুশাসনের প্রতি, আর রাশেদ অর্থনীতি বিষয়ের প্রতি আগ্রহী। পৌরনীতি ও সুশাসন হচ্ছে সামাজিক বিজ্ঞানের সেই শাখা যেখানে সরকারের সংগঠন ও পদ্ধতি, সংবিধান এবং নাগরিকের অধিকার ও কর্তব্যসমূহ সম্পর্কে আলোচনা করা হয়। পাশাপাশি এটি নাগরিকের অতীত, বর্তমান ও ভবিষ্যৎ এবং স্থানীয়, জাতীয় ও আন্তর্জাতিক প্রেক্ষাপট পর্যালোচনা করে। অন্যদিকে অর্থনীতি বা অর্থশাস্ত্র সামাজিক বিজ্ঞানের একটি শাখা, যা পণ্যের উৎপাদন, সরবরাহ, বিনিময়, বিতরণ, ভোগ ও ভোক্তার আচরণ এবং মানুষের অভাব ও বিকল্প ব্যবহারযোগ্য সীমিত সম্পদ সম্পর্কে আলোচনা করে। উদ্দীপকে দেখা যাচ্ছে, দুই বন্ধু তানভীর ও রাশেদ দুটি ভিন্ন বিষয় নিয়ে পড়ছে। রাষ্ট্র, সরকার, সংবিধান, নাগরিক, আন্তর্জাতিক সংস্থা এগুলোর প্রতি তানভীরের আগ্রহ থাকায় সে পৌরনীতি ও সুশাসন বিষয়টি নিয়েছে। বিভিন্ন সামাজিক বা রাষ্ট্রীয় প্রতিষ্ঠানের সদস্য হিসেবে মানুষ যেসব কাজ করে তার সবকিছুই এর অন্তর্ভুক্ত। আবার পৌরনীতি ও সুশাসনের পরিধি বা বিষয়বস্তু কেবল সামাজিক ও রাজনৈতিক ক্ষেত্রেই সীমাবদ্ধ নয়, বরং এটি নাগরিকতার সাথে সম্পর্কিত সব বিষয় নিয়ে আলোচনা করে। অন্যদিকে মুদ্রা ব্যবস্থা, আয়-ব্যয়, বাজেট তৈরি, সম্পদের সুষম বণ্টন ইত্যাদি বিষয়ের প্রতি রাশেদ বেশি আগ্রহী। এটি অর্থনীতি বিষয়টিকেই নির্দেশ করে। কেননা, অর্থনীতি নাগরিকদের অর্থ উপার্জন, অর্থ ব্যয় এবং সীমিত অর্থে কীভাবে বহুবিধ চাহিদা পূরণ করতে হয় সে সম্পর্কে জ্ঞান দান করে।"
        },
        {
          "label": "ঘ",
          "question": "তানভীর ও রাশেদের মত তুমিও কি মনে কর বিষয় দুইটি ভিন্ন হলেও উদ্দেশ্য অভিন্ন? তোমার মতামত বিশ্লেষণ করো।",
          "explanation": "উদ্দীপকে উল্লেখিত বিষয় দুটি অর্থাৎ পৌরনীতি ও সুশাসন এবং অর্থনীতি ভিন্ন হলেও উদ্দেশ্য অভিন্ন- কথাটি যথার্থ। পৌরনীতি ও সুশাসন এবং অর্থনীতি উভয়ই সামাজিক বিজ্ঞানের গুরুত্বপূর্ণ শাখা। পৌরনীতি ও সুশাসন নাগরিকের অধিকার, দায়িত্ব ও কর্তব্য, আচরণ প্রভৃতি বিষয় বিশ্লেষণ করে। আর অর্থনীতি নাগরিকের সুবিধার্থে বিভিন্ন অর্থনৈতিক বিষয় নিয়ে আলোচনা করে। উভয়ের লক্ষ্য নাগরিকের কল্যাণ সাধন করা। তাই উভয়ের মধ্যে ঘনিষ্ঠ সম্পর্ক বিদ্যমান। অর্থনীতির সাথে পৌরনীতি ও সুশাসন বিভিন্নভাবে সম্পর্কযুক্ত। প্রতিটি রাজনৈতিক সমস্যার যেমন অর্থনৈতিক দিক রয়েছে, তেমনি প্রতিটি অর্থনৈতিক সমস্যার রয়েছে রাজনৈতিক দিক। পৌরনীতি ও সুশাসন মূলত নাগরিককে অধিকার ও কর্তব্য সম্বন্ধে সচেতন করে। অন্যদিকে, অর্থনীতি মানুষের জীবনে অভাব ও চাহিদার মাঝে সামঞ্জস্য বিধান করে সুন্দর ও সুখী জীবনযাপনে সহায়তা করে থাকে। একটি দেশের রাজনৈতিক সংগঠনের স্থায়িত্ব ও সমৃদ্ধি সে দেশের অর্থনৈতিক সংগঠনের ওপর প্রভাব বিস্তার করে। আবার কোনো দেশের আর্থিক উন্নতি ও অবনতি সমানভাবে সে দেশের রাজনৈতিক ব্যবস্থার ওপর নির্ভরশীল। অর্থনৈতিক পরিকল্পনার সুষ্ঠু বাস্তবায়ন করে আইনের শাসন প্রতিষ্ঠার জন্য প্রয়োজন যোগ্য রাজনৈতিক নেতৃত্ব, দক্ষতা ও দূরদর্শিতা। পরিশেষে বলা যায়, পৌরনীতি ও সুশাসন এবং অর্থনীতি উভয়ই মানবকল্যাণে কাজ করে। একটি ছাড়া অপরটি পরিপূর্ণতা লাভ করতে পারে না। তাই বলা যায়, পৌরনীতি ও সুশাসন এবং অর্থনীতি একে অপরের পরিপূরক।"
        }
      ]
    },
    {
      "number": "10",
      "uddipok": "\"চ\" নামক একটি রাষ্ট্রে শামীম ও জামিল দুই ভাই একটি কারখানায় কাজ করে। শামীন \"ণ\" নামক একটি সংগঠনের নেতা। তার সংগঠনটি জাতীয় সমস্যা চিহ্নিত কর তা সমাধানের জন্য' সরকার গঠন করতে চায়। অন্যদিকে, জামিল \"ত\" নামের একটি সংগঠনের সাথে জড়িত। এ 'সংগঠনটি শ্রমিকদের স্বার্থসংশ্লিষ্ট বিষয়গুলো নিয়ে কাজ করে এবং দাবি- দাওয়া পুরণে সরকারের ওপর চাপ সৃষ্টি করে।",
      "tag": "DRMC 23",
      "sub_questions": [
        {
          "label": "ক",
          "question": "একজন সম্মোহনী নেতার নাম লেখো।",
          "explanation": "একজন সম্মোহনী নেতা হলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "সম্মোহনী নেতৃত্ব বলতে কী বোঝায়?",
          "explanation": "কোনো বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন, তখন সেই নেতৃত্বকে সম্মোহনী নেতৃত্ব বলা হয়। সম্মোহনী নেতৃত্বের ভূমিকা জনগণকে মুগ্ধ, আবেগাপ্লুত এবং অন্ধ অনুকরণে অনুপ্রাণিত করে। সম্মোহনী নেতৃত্ব প্রকৃতপক্ষে এক জাদুকরী নেতৃত্ব। এ ধরনের নেতৃত্বের মাধ্যমে কোনো নেতা তার বক্তব্য, নিপুণতা, চারিত্রিক দৃঢ়তা, সাহসিকতা ও মোহনীয় ব্যক্তিত্বের প্রবল জাদুকরী স্পর্শে জনগণকে তার প্রতি আনুগত্য প্রকাশে অনুপ্রাণিত ও উদ্বুদ্ধ করতে পারেন। মহাত্মা গান্ধী, মওলানা আব্দুল হামিদ খান ভাসানী, বঙ্গবন্ধু শেখ মুজিবুর রহমান প্রমুখ সম্মোহনী নেতৃত্বের প্রকৃষ্ট উদাহরণ।"
        },
        {
          "label": "গ",
          "question": "উদ্দীপকে \"ণ\" ও \"ত\" নামের সংগঠনের ধরন কীরূপ? ব্যাখ্যা করো।",
          "explanation": "নিম্নের অনুরুপ: উদ্দীপকে উল্লিখিত মি. 'X' এর সংগঠনটি হলো রাজনৈতিক দল। আর মি. 'Y' এর সংগঠনটি হলো চাপসৃষ্টিকারী গোষ্ঠী। জনমত গঠনের মাধ্যমে নিয়মতান্ত্রিক উপায়ে রাষ্ট্রীয় ক্ষমতায় অধিষ্ঠিত হওয়া রাজনৈতিক দলের উদ্দেশ্য। আর চাপসৃষ্টিকারী গোষ্ঠী নিজেদের স্বার্থরক্ষায় সরকারের সিদ্ধান্তসমূহকে প্রভাবিত করার চেষ্টা করে। রাজনৈতিক দল ও চাপসৃষ্টিকারী গোষ্ঠীর মধ্যে বেশকিছু পার্থক্য রয়েছে। রাজনৈতিক দলের প্রধান উদ্দেশ্য হলো রাষ্ট্রক্ষমতা লাভ। অপরদিকে চাপসৃষ্টিকারী গোষ্ঠীর প্রধান উদ্দেশ্য হলো নিজেদের স্বাথরক্ষা করা। রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। জাতীয় সমস্যা নির্ধারণ করে তা সমাধানের প্রশ্নে নীতি ও কর্মসূচি প্রণয়ন করে। অপরদিকে চাপসৃষ্টিকারী গোষ্ঠী সরকারি কাঠামোর বাইরে থেকে সরকারের সিদ্ধান্ত গ্রহণ প্রক্রিয়াকে নিজেদের অনুকূলে নিতে চেষ্টা করে। তারা সরাসরি নির্বাচনে অংশ নেয় না, বরং বিভিন্ন রাজনৈতিক দলের পক্ষে প্রচারাভিযান চালায়। প্রয়োজনে তারা সরকারের সমালোচনা করে সরকারের ওপর চাপসৃষ্টি করে। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন বা অপ্রকাশ্য। রাজনৈতিক দলের সামনে বৃহৎজাতীয় কল্যাণের লক্ষ্য থাকে, যা চাপসৃষ্টিকারী গোষ্ঠীর - মধ্যে থাকে না। সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা ক্ষুদ্র ও দুর্বল। উপরের আলোচনা থেকে বলা যায়, রাজনৈতিক দল ও চাপসৃষ্টিকারী গোষ্ঠীর মধ্যে সুস্পষ্ট পার্থক্য বিদ্যমান।"
        },
        {
          "label": "ঘ",
          "question": "উদ্দীপকে \"ণ\" সংগঠনের মাধ্যমে কীসের প্রতি ইঙ্গিত করা হয়েছে? জাতীয় উন্নয়ন এ সংগঠনের গুরুত্ব বিশ্লেষণ করো।",
          "explanation": "জাতীয় উন্নয়নের ক্ষেত্রে উদ্দীপকে 'ণ' সংগঠন তথা রাজনৈতিক দলের গুরুত্ব অপরিসীম। রাজনৈতিক দলের সুষ্ঠু কর্মকাণ্ডের ওপর একটি দেশের সামগ্রিক উন্নয়ন নির্ভর করে। কেননা রাষ্ট্র পরিচালনার মূল শক্তিই হলো রাজনৈতিক দল। রাজনৈতিক দল দেশের সামাজিক, রাজনৈতিক ও অর্থনৈতিক সমস্যাবলির সমাধান ও দেশের উন্নতি বিধানের জন্য অসংখ্য পরিকল্পনা গ্রহণ করে ও সরকার গঠনের পর তা বাস্তবায়নের প্রয়াস চালায়। এরা রাষ্ট্রের জটিল সমস্যাগুলো চিহ্নিত করে এবং কোন সমস্যার আশু সমাধান প্রয়োজন তা নির্ধারণ করে। রাজনৈতিক দলগুলো জনগণকে তাদের অধিকার সম্পর্কে সচেতন করে তোলে। ফলে জনগণের উদাসীনতা ও অজ্ঞতা দূর হয় এবং অধিকার আদায়ে ঐক্যবদ্ধ হয়। রাজনৈতিক দলগুলো দেশের স্বার্থে জাতি, ধর্ম, বর্ণ নির্বিশেষে জাতীয় ঐক্য তৈরি করে। গণতান্ত্রিক শাসন ব্যবস্থায় বিরোধী দল বিকল্প সরকারের ভূমিকা পালন করে। বিরোধী দল সরকারের ভুলত্রুটি বা গণবিরোধী পদক্ষেপ সম্পর্কে জনগণকে অবহিত করে। ফলে বিরোধী দলের সমালোচনার চাপে সরকারি দল জনকল্যাণকর কাজে উদ্যোগী হয়। রাজনৈতিক দল তহবিল গঠন করে বিত্তহীনদের আর্থিক সহায়তা প্রদান করে। সর্বোপরি রাজনৈতিক দল রাষ্ট্রে সুশাসন প্রতিষ্ঠায় সহায়তা করে, যা দেশের উন্নয়নকে বেগবান করে। পরিশেষে' বলা যায়, আলোচিত কার্যক্রমগুলো পরিচালনার মাধ্যমে রাজনৈতিক দল জাতীয় উন্নয়নে তাৎপর্যপূর্ণ ভূমিকা পালন করে থাকে।"
        }
      ]
    },
    {
      "number": "11",
      "uddipok": "বিলাশ একটি বই পড়ে জানতে পারল বাংলাদেশ ও যুক্তরাষ্ট্র একই ধরনের সরকারব্যবস্থা প্রচলিত রয়েছে। ক্ষমতা বণ্টনের নীতি অনুসারে এই দুই দেশের সরকার পরিচালনা পদ্ধতি ভিন্ন। বাংলাদেশের রাষ্ট্রপ্রধান ও সরকারপ্রধান ভিন্ন ব্যক্তি এবং আইন বিভাগ শক্তিশালী। অন্যদিকে যুক্তরাষ্ট্র একই ব্যক্তি রাষ্ট্রপ্রধান ও সরকারপ্রধান এবং রাষ্ট্রপতি ক্ষমতাশালী।",
      "tag": "DRMC 23",
      "sub_questions": [
        {
          "label": "ক",
          "question": "একনায়কতন্ত্র কী?",
          "explanation": "একনায়কতন্ত্র হচ্ছে এমন এক ধরনের সরকারব্যবস্থা যেখানে কোনো ব্যক্তি, সংস্থা, গোষ্ঠী বা দল সব রাজনৈতিক কাজকর্ম পরিচালনার ক্ষমতা লাভ করে এবং সব নাগরিকের কাছ থেকে আনুগত্য আদায় করে।"
        },
        {
          "label": "খ",
          "question": "যুক্তরাষ্ট্রীয় সরকার বলতে কী বোঝায়?",
          "explanation": "কেন্দ্র ও প্রদেশের মধ্যে সংবিধানের ভিত্তিতে ক্ষমতা বণ্টনের মাধ্যমে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকার ব্যবস্থায় কেন্দ্রীয় সরকার রাষ্ট্রের জাতীয় বিষয়গুলো পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয়সমূহ পরিচালনা করে। মার্কিন যুক্তরাষ্ট্র, কানাডা, সুইজারল্যান্ড, অস্ট্রেলিয়া, ভারত প্রভৃতি দেশে যুক্তরাষ্ট্রীয় সরকার ব্যবস্থা প্রচলিত রয়েছে।"
        },
        {
          "label": "গ",
          "question": "উদ্দীপকে উল্লিখিত সরকারগুলো একই পদ্ধতির সরকারের ভিন্নরূপ- ব্যাখ্যা করো।",
          "explanation": "উদ্দীপকে উল্লেখিত সরকারগুলো অর্থাৎ এককেন্দ্রিক ও যুক্তরাষ্ট্রীয় সরকার ব্যবস্থা হলো গণতান্ত্রিক সরকার ব্যবস্থার দুটি ভিন্নরূপ। ক্ষমতা বণ্টনের নীতির ভিত্তিতে গণতান্ত্রিক সরকার দুই প্রকার। যথা- এককেন্দ্রিক ও যুক্তরাষ্ট্রীয়। এককেন্দ্রিক সরকার বলতে এমন এক ধরনের সরকারকে বোঝায় যেখানে সংবিধানের মাধ্যমে রাষ্ট্রীয় সকল ক্ষমতা কেন্দ্রীয় সরকারের নিকট ন্যস্ত থাকে। অন্যদিকে, কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। এককেন্দ্রিক ও যুক্তরাষ্ট্রীয় সরকার ব্যবস্থা সরকার পরিচালনা পদ্ধতি সংসদীয় বা মন্ত্রিপরিষদ শাসিত হতে পারে, আবার রাষ্ট্রপতি শাসিতও হতে পারে। সংসদীয় বা মন্ত্রিপরিষদ শাসিত সরকারে প্রধানমন্ত্রী হলেন সরকার প্রধান। এ ব্যবস্থায় একজন নিয়মতান্ত্রিক রাষ্ট্র প্রধান থাকেন এবং আইন বিভাগ শাসন বিভাগকে নিয়ন্ত্রণ করে। অন্যদিকে, রাষ্ট্রপতি শাসিত সরকারে রাষ্ট্রপতি একাধারে, রাষ্ট্র ও সরকার প্রধান। এছাড়া যে কোনো সিদ্ধান্ত গ্রহণের ক্ষেত্রে তিনিই সর্বোচ্চ ক্ষমতার অধিকারী। উদ্দীপকে বর্ণিত বিশাল একটি বই পড়ে বাংলাদেশ ও যুক্তরাষ্ট্রে একই ধরনের সরকার ব্যবস্থা প্রচলিত রয়েছে বলে জানতে পারে। অর্থাৎ বিশাল বাংলাদেশ ও যুক্তরাষ্ট্রে বিদ্যমান গণতান্ত্রিক সরকার ব্যবস্থা সম্পর্কে জানতে পারে। এছাড়া সে আরও জানতে পারে, ক্ষমতা বণ্টনের নীতি অনুসারে এই দুই দেশের সরকার পরিচালনা পদ্ধতি ভিন্ন। অর্থাৎ ক্ষমতা বণ্টনের নীতির ভিত্তিতে বাংলাদেশে এককেন্দ্রিক এবং যুক্তরাষ্ট্রে প্রচলিত যুক্তরাষ্ট্রীয় সরকার সম্পর্কেও সে জানতে পারে। তদুপরি সে আরও জানতে পারে, বাংলাদেশে রাষ্ট্রপ্রধান ও সরকার প্রধান ভিন্ন ব্যক্তি এবং আইন বিভাগ শক্তিশালী। অন্যদিকে, যুক্তরাষ্ট্রে একই ব্যক্তি রাষ্ট্রপ্রধান ও সরকার প্রধান এবং রাষ্ট্রপতি ক্ষমতাশালী। অর্থাৎ বাংলাদেশে বিদ্যমান সংসদীয় বা মন্ত্রিপরিষদ, শাসিত এবং যুক্তরাষ্ট্রে বিদ্যমান রাষ্ট্রপতি শঅসিত সরকারব্যবস্থা সম্পকেও বিশাল জানতে পারে। তাই বলা। যায়, উদ্দীপকে বর্ণিত সরকারগুলো অর্থাৎ এককেন্দ্রিক ও যুক্তরাষ্ট্রীয় সরকার গণতান্ত্রিক সরকারেরই ভিন্নরূপ।"
        },
        {
          "label": "ঘ",
          "question": "উদ্দীপকে বর্ণিত দুটি সরকারের পার্থক্য বিশ্লেষণ করো।",
          "explanation": "উদ্দীপকে উল্লেখিত সঞ্জয়ের রাষ্ট্রে যুক্তরাষ্ট্রীয় এবং মাহদী এর রাষ্ট্রে এককেন্দ্রিক সরকার কাঠামো বিদ্যমান। এ দুটি সরকার কাঠামোর মধ্যে বিভিন্ন কারণে অমিল দেখা যায়। ক্ষমতা বণ্টনের নীতি অনুযায়ী সরকারের দুটি ধরন হলো যুক্তরাষ্ট্রীয় ও এককেন্দ্রিক সরকার। এ ধরনের সরকারব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা বিভাজন করে দেওয়া হয়। কেন্দ্রীয় সরকার সাধারণ বিষয়সমূহ এবং অঙ্গরাজ্যগুলো আঞ্চলিক বিষয়সমূহ নিয়ন্ত্রণ করে। এককেন্দ্রিক সরকার ব্যবস্থায় কেন্দ্রীয় সরকার সর্বময় ক্ষমতার অধিকারী। কেন্দ্রীয় আইনসভা দেশের একমাত্র সর্বোচ্চ আইন প্রণয়নকারী সংস্থা। কিন্তু যুক্তরাষ্ট্রীয় সরকারব্যবস্থায় কেন্দ্রীয় সরকার একমাত্র ক্ষমতার অধিকারী হয় না। সেখানে কেন্দ্র ও প্রদেশের মধ্যে ক্ষমতা বিভাজিত হয়। এককেন্দ্রিক 'সরকারব্যবস্থায় দেশের সংবিধান লিখিত বা অলিখিত, সুপরিবর্তনীয় বা দুষ্পরিবর্তনীয় যেকোনো ধরনের হতে পারে। কিন্তু যুক্তরাষ্ট্রীয় সরকারব্যবস্থায় দেশের সংবিধান অবশ্যই, লিখিত ও দুষ্পরিবর্তনীয় হয়। এককেন্দ্রিক সরকারব্যবস্থায় দেশের নাগরিককে শুধুমাত্র কেন্দ্রীয় সরকারের প্রতি অনুগত থাকতে হয়। আর যুক্তরাষ্ট্রীয় ব্যবস্থায় নাগরিককে কেন্দ্রীয় ও আঞ্চলিক উভয় সরকারের প্রতি আনুগত্য প্রদর্শন করতে হয়। উল্লেখিত দুটি সরকার ব্যবস্থার মধ্যে এককেন্দ্রিক শাসনব্যবস্থা শক্তিশালী সরকার গঠনে সহায়ক। অন্যদিকে, যুক্তরাষ্ট্রীয় ব্যবস্থায় দুটি সরকারের মধ্যে ক্ষমতা ভাগাভাগি এবং আলাদা নীতির ভিত্তিতে পরিচালিত হয় বলে শাসনব্যবস্থা দুর্বল হয়ে থাকে। এককেন্দ্রিক সরকার ব্যয়বহুল নয়, কিন্তু যুক্তরাষ্ট্রীয় সরকার ব্যয়বহুল। এককেন্দ্রিক সরকারে প্রাদেশিক স্বায়ত্তশাসন নেই, কিন্তু যুক্তরাষ্ট্রে প্রদেশগুলোর স্বায়ত্তশাসন সংবিধান কর্তৃক স্বীকৃত। উপরের আলোচনার প্রেক্ষিতে বলা যায়, রাষ্ট্রীয় ক্ষমতার বণ্টণ ও কার্য সম্পাদনের ভিত্তিতে এককেন্দ্রিক ও যুক্তরাষ্ট্রীয় সরকারের মধ্যে বেশকিছু কারণে অমিল বা বৈসাদৃশ্য লক্ষ করা যায়।"
        }
      ]
    }
  ]
}