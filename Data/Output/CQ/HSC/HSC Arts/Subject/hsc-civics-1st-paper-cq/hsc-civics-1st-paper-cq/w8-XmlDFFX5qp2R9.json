{
  "title": "আনন্দ মোহন কলেজ, ময়মনসিংহ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "শায়ান এ বছর একাদশ শ্রেণিতে ভর্তি হবে। ভবিষ্যতে সে রাজনীতি ও সরকার বিষয়ে পড়াশোনা করতে চায়। স্কুল শিক্ষক তাকে একাদশ শ্রেণিতে পাঠ্যবিষয় হিসেবে পৌরনীতি ও সুশাসন নিতে বলেছেন। তিনি শায়ানকে বলেছেন যে, পৌরনীতি ও সুশাসন পাঠ করলে নাগরিকতা, রাষ্ট্র, সংবিধান এবং তোমাদের দেশের সঠিক রাজনৈতিক ইতিহাস সম্পর্কে জানতে পারবে।",
      "tag": "AMC 23",
      "sub_questions": [
        {
          "label": "ক",
          "question": "পৌরনীতি শব্দটির উদ্ভব ঘটেছে কোন ভাষা থেকে?",
          "explanation": "পৌরনীতি শব্দটির উদ্ভব ঘটেছে সংস্কৃত ভাষা থেকে।"
        },
        {
          "label": "খ",
          "question": "পৌরনীতি ও ইতিহাসের সম্পর্ক কী?",
          "explanation": "পৌরনীতি ও সুশাসন হচ্ছে নাগরিকতা বিষয়ক বিজ্ঞান। আর ইতিহাস হলো মানবজাতির সমগ্র জীবনের প্রতিচ্ছবি। নাগরিক জীবনে আজ যা ঘটছে আগামীকাল তা ইতিহাসের অংশ। ইতিহাসের বিষয়বস্তু পৌরনীতি ও সুশাসনকে সমৃদ্ধ করে অন্যদিকে পৌরনীতি ইতিহাসের কলেবরকে সমৃদ্ধ করে। যুগে যুগে রাজনৈতিক ঘটনা প্রবাহ ইতিহাসের পাতায় এনেছে বৈচিত্র্য। অন্যদিকে ঐতিহাসিক তথ্য ও সাক্ষ্য প্রমাণ পৌরনীতি ও সুশসানকে করেছে বস্তুনিষ্ঠ।"
        },
        {
          "label": "গ",
          "question": "পৌরনীতি ও সুশাসন পাঠ করলে শায়ন কি কি বিষয়ে জানতে পারবে?",
          "explanation": "পৌরনীতি ও সুশাসন মূলত নাগরিকতা বিষয়ক বিজ্ঞান। তাই পৌরনীতি ও সুশাসন পাঠ করলে শায়ান নাগরিকতা সংক্রান্ত সকল বিষয়া জানতে পারবে। পৌরনীতি ও সুশাসন মাধ্যমে শায়ান নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে জানতে পারবে। সমাজের মৌলিক প্রতিষ্ঠান যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়ও শায়ান জানতে পারবে। উপরের আলোচনা থেকে বলা যায় যে, উদ্দীপকে উল্লেখিত নাগরিকতা, রাষ্ট্র, সংবিধান দেশের সঠিক ইতিহাসসহ শায়ান আরো অনেক বিষয় জানতে পারবে।"
        },
        {
          "label": "ঘ",
          "question": "\"পৌরনীতি ও সুশাসন পাঠ করলে শায়ান এদেশের সঠিক রাজনৈতিক ইতিহাস জানতে পারবে\"- উক্তিটি বিশ্লেষণ করো।",
          "explanation": "\"পৌরনীতি ও সুশাসন পাঠ করলে শায়ান এদেশের সঠিক রাজনৈতিক ইতিহাস জানতে পারবে\" উক্তিটি যথার্থ বলে আমি মনে করি। আমরা জানি যে পৌরনীতি নাগরিকের অতীত, বর্তমান ও ভবিষ্যৎ নিয়ে আলোচনা করে। এদেশের রাজনৈতিক ইতিহাস যেহেতু অতীতেরই অংশ। তাই পৌরনীতি ও সুশাসন পাঠের মাধ্যমে শায়ান এদেশের সঠিক রাজনৈতিক ইতিহাস জানতে পারবে। পৌরনীতি পাঠ করলে শায়ান এদেশের দূর অতীতের, নিকট অতীতের রাজনৈতিক ইতিহাস জানতে পারবে। উদাহরণস্বরূপ বলা যায়, তিতুমীরের বাঁশের কেল্লা থেকে ব্রিটিশ শাসনের রাজনৈতিক ইতিহাস তারপর পাকিস্তান রাষ্ট্রের জন্ম কীভাবে হলো, এই পাকিস্তান শাসক গোষ্ঠীর শাসন ও শোষণের সেই কলঙ্কিত অধ্যায় প্রভৃতি বিষয় পৌরনীতি ও সুশাসন পাঠের মাধ্যমে শায়ান জানতে পারবে। ইতিহাস সত্যাশ্রিত ঘটনার সমাহার। তারই অংশ হিসেবে রাজনৈতিক ঘটনা প্রবাহ ইতিহাসের অংশ। বায়ান্নর ভাষা আন্দোলন থেকে উজ্জীবিত জাতীয়তাবাদ ছেষট্টির ৬ দফার মাধ্যমে পরিণত হয়ে ১৯৭১ সালের মুক্তি সংগ্রামের মধ্য দিয়ে বাঙালি জাতি তাদের মুক্তির মন্দিরে পৌঁছেছিল। এ সব রাজনৈতিক ইতিহাস শায়ান পৌরনীতি ও সুশাসন পাঠের মাধ্যমে জানতে পারবে, এ বিষয়ে কোনো সন্দেহ নেই।"
        }
      ]
    },
    {
      "number": "2",
      "uddipok": "শিক্ষক মোঃ আমান উল্লাহ ক্লাসে খুব ভাল পড়ান। তিনি অন্যকে যে কোন বিষয় সুন্দর এবং সহজভাবে বুঝিয়ে দিতে পারেন। একদিন তিনি ক্লাসে রাষ্ট্রের গঠন সম্পর্কে আলোচনা করতে গিয়ে সরকারের তিনটি বিভাগের কথা উল্লেখ করেন। যার মধ্যে একটি বিভাগ জনপ্রতিনিধিদের নিয়ে গঠিত এবং অন্য দুটি বিভাগের কার্যাবলী নিয়ন্ত্রণে ভূমিকা রাখে। তিনি বলেন সরকারের অপরিহার্য তিনটি বিভাগের সমন্বয়ের মাধ্যমে একটি রাষ্ট্রের পরিপূর্ণতা ফুটে উঠে।",
      "tag": "AMC 23",
      "sub_questions": [
        {
          "label": "ক",
          "question": "সংসদীয় ব্যবস্থার সরকার প্রধান কে?",
          "explanation": "সংসদীয় ব্যবস্থায় সরকার প্রধান 'প্রধানমন্ত্রী'।"
        },
        {
          "label": "খ",
          "question": "সংসদীয় শাসনব্যবস্থা বলতে কী বোঝ?",
          "explanation": "যে শাসন ব্যবস্থায় শাসনবিভাগ তাদের কাজের জন্য আইন সভার নিকট দায়ি থাকে তাকে সংসদীয় শাসন ব্যবস্থা বলে। সংসদীয় শাসন ব্যবস্থায় একজন নামে মাত্র রাষ্ট্রপ্রধান থাকেন প্রকৃত নির্বাহী প্রধান থাকেন প্রধানমন্ত্রী। প্রধানমন্ত্রী মন্ত্রীসভার নেতা প্রধান সংগঠন এবং সরকার প্রধান।"
        },
        {
          "label": "গ",
          "question": "মোঃ আমান উল্লাহ স্যারের বক্তব্যে সরকারের যে বিভাগের কথা উঠে এসেছে তার গঠনপ্রণালী আলোচনা করো।",
          "explanation": "মোঃ আমানুল্লাহ স্যারের বক্তব্যে সরকারের আইন বিভাগের কথা উঠে এসেছে। পৃথিবীর সব গণতান্ত্রিক দেশের আইনসভার গঠন প্রণালী এক নয়। গঠন কাঠামো, সদস্য সংখ্যা সদস্যপদের যোগ্যতা অযোগ্যতা, নির্বাচন পদ্ধতি, কার্যকালের মেয়াদ প্রভৃতি বিষয়ে বিভিন্ন দেশের আইনসভার সংগঠনের মাধ্যমে বিভিন্ন মাত্রা বা পার্থক্য লক্ষ করা যায়। তবে গঠন কাঠামোর দিক থেকে বর্তমান সময়ের আইনসভাগুলো দু'প্রকারের যথা: ১. এককক্ষ বিশিষ্ট আইনসভা ও ২. দ্বিকক্ষ বিশিষ্ট আইন সভা। এক কক্ষ বিশিষ্ট আইনসভা সর্বজনীন ভোটাধিকারের ভিত্তিতে সংগঠিত হয় বলে এর জনপ্রিয়তা ক্রমবর্ধমান অপরদিকে দ্বি-কক্ষ বিশিষ্ট আইনসভা পরোক্ষ নির্বাচনের মাধ্যমে, আংশিক মনোনয়ণের ভিত্তিতে কিংবা উত্তরাধীকার সূত্রে গঠিত হয়। আইনসভা এক কক্ষ বা দ্বিকক্ষ বিশিষ্ট যা'ই হোক না কেন সর্বজনীন ভোটাধিকারের ভিত্তিতে প্রত্যক্ষ নির্বাচনের মাধ্যমে গঠিত আইনসভাই অধিক সার্বভৌম হয়ে থাকে।"
        },
        {
          "label": "ঘ",
          "question": "সরকারের পরিপূর্ণতা শীর্ষক মোঃ আমান উল্লাহ স্যারের বক্তব্যের যথার্থতা নিরূপন করো।",
          "explanation": "সরকারের পরিপূর্ণতা শীর্ষক মোঃ আমানুল্লাহ স্যারের বক্তব্যে তিনি বলেন, সরকারের অপরিহার্য তিনটি বিভাগের মধ্যে সমন্বয়ের মাধ্যমে একটি রাষ্ট্রের পরিপূর্ণতা ফুটে উঠে- বক্তব্যটি যথার্থ বলে আমি মনে করি। সরকারের তিনটি বিভাগ হলো আইন, শাসন ও বিচার বিভাগ। আইন বিভাগ আইন সংক্রান্ত কাজ যেমন আইন প্রণয়ণ, সংশোধন, শাসন বিভাগ শাসন সংক্রান্ত কাজ যেমন শান্তি শৃঙ্খলা রক্ষা এবং বিচার বিভাগ আইন অনুযায়ী বিচার করে থাকে। আমান উল্লাহ স্যারের বক্তব্যের মূল কথা হলো এই তিন বিভাগের কাজ এমনভাবে আলাদা করা যাবে না যাতে এক বিভাগের সম্পর্ক অন্য বিভাগের প্রবেশাধিকার ক্ষুণ্ণ হয়। একই পরিবারের এক সদস্য যদি অন্য সদস্যের কক্ষে না যেতে পারে তখন যেভাবে পারিবারিক কাঠামো ভেঙ্গে পড়ে তেমনী সরকারের তিন বিভাগের মধ্যে সমন্বয় হীনতা রাষ্ট্র কাঠামো বিনষ্ট করে। উদ্দীপকে আমান উল্লাহ স্যার মূলত ক্ষমতার নিয়ন্ত্রণ ও ভারসাম্য নীতির উপর আলোকপাত করেছেন। নিয়ন্ত্রণ ও ভারসাম্যনীতির মুলকথা হলো- আইন শাসন ও বিচার বিভাগ পৃথকভাবে কাজ করলেও পরস্পর থেকে বিচ্ছিন্ন নয় বরং এক বিভাগ অন্য বিভাগের পরিপূরক। তাই উপরের আলোচনা থেকে বলা যায় আমান উল্লাহ স্যারের বক্তব্য যথার্থ।"
        }
      ]
    },
    {
      "number": "3",
      "uddipok": "দরিদ্র পরিবারের সন্তান রহিতা একটি এনজিওতে মাঠকর্মী হিসেবে কাজ করে। সংস্থাটির নিয়ম অনুযায়ী তাকে সাইকেল চালিয়ে যাবতীয় কাজ করতে হয়। কিন্তু ধর্মীয় ও সংস্কৃতজাত মূল্যবোধের কারণে গ্রামের মোড়ল সামদ মোল্লা তাকে উক্ত চাকুরী ছাড়তে চাপ দেয়। কিন্তু রহিতা এতে রাজি না হওয়ায় তার বিরুদ্ধে ফতোয়া জারি করে তার পরিবারকে সমাজচ্যুত করা হয়। রহিতা আইনের আশ্রয় গ্রহণ করলে স্থানীয় প্রশাসন সামাদ মোল্লাকে গ্রেফতার করে। রহিতা পুনরায় নির্বিঘ্নে চাকুরী করতে থাকে।",
      "tag": "AMC 23",
      "sub_questions": [
        {
          "label": "ক",
          "question": "অধিকার কী?",
          "explanation": "অধিকার হলো সমাজে সকলের জন্য কল্যাণকর কতগুলো সুযোগ সুবিধা যা সমাজ ও রাষ্ট্র কর্তৃক স্বীকৃত।"
        },
        {
          "label": "খ",
          "question": "মৌলিক অধিকার ও মানবাধিকারের মধ্যে সম্পর্ক ব্যাখ্যা করো।",
          "explanation": "মৌলিক অধিকার ও মানবাধিকার উভয়ই মানুষের জীবন ও সম্পত্তির নিরাপত্তা ও সুখময় জীবন নিশ্চিত করে। উভয় অধিকার মানব কল্যাণের প্রণিত। উভয় অধিকারের মধ্যে পার্থক্য হলো মৌলিক অধিকার জনগণের রাষ্ট্রের সংবিধান প্রদত্ত অধিকার যা সরকার হস্তক্ষেপ করলে রাষ্ট্রের বিচার বিভাগের মাধ্যমে তা উদ্ধার করা যায়। অন্যদিকে মানবাধিকার জাতিসংঘ কর্তৃক স্বীকৃত যা লুষ্ঠিত হলে তা কার্যকর করা বেশ কষ্টসাধ্য। তবে মানবাধিকারের মধ্যে অনেক মৌলিক অধিকারের অস্তিত্ব লক্ষ করা যায়।"
        },
        {
          "label": "গ",
          "question": "রহিতার উপর চাপ প্রয়োগে কোন ধরণের অধিকার ক্ষুণ্ণ করা হয়েছে?",
          "explanation": "উদ্দীপকের রহিতার উপর চাপ প্রয়োগে অর্থনৈতিক অধিকার ক্ষুণ্ণ হয়েছে। যে অধিকার ব্যক্তিকে অভাব ও দারিদ্র্য থেকে মুক্তি দিয়ে মানুষের জীবনকে সুখ-স্বাচ্ছন্দ্যপূর্ণ ও নিরাপদ করে তোলে তাকে অর্থনৈতিক অধিকার বলে। কর্মের অধিকার, ন্যায্য মজুরি লাভের অধিকার, বিশ্রাম বা অবকাশ লাভের অধিকার, শ্রমিক সংঘ গঠন করার অধিকার প্রভৃতি অর্থনৈতিক অধিকারের অন্তর্ভুক্ত। উদ্দীপকে দেখা যায় রহিতা একটি এনজিওতে মাঠকর্মী হিসেবে কাজ, করেন এবং সংস্থার নিয়ম অনুযায়ী তাকে সাইকেল চালিয়ে যাবতীয় কাজ করতে হয়। কর্ম বেছে নেওয়া ও যোগ্যতা অনুযায়ী কাজ করা নাগরিকের অর্থনৈতিক অধিকার। অথচ গ্রামের মোড়ল সামাদ মোল্লা রাহিতাকে চাকুরী ছাড়তে চাপ প্রয়োগ করেছে। ফলে রহিতার কর্মের অধিকার ক্ষুণ্ণ হয়েছে। তাই বলা যায়, উদ্দীপকের রহিতার উপর চাপ প্রয়োগে অর্থনৈতিক অধিকার ক্ষুণ্ণ হয়েছে।"
        },
        {
          "label": "ঘ",
          "question": "উল্লিখিত বাধা দূরীকরণে কী ধরণের পদক্ষেপ গ্রহণ করা যেতে পারে- বিশ্লেষণ করো।",
          "explanation": "উল্লিখিত বাধা দূরীকরণে অতিদ্রুত কতগুলো পদক্ষেপ গ্রহণ করা জরুরি বলে আমি মনে করি। উদ্দীপকে বর্ণিত রহিতা অর্থনৈতিক অধিকার থেকে বঞ্চিত হয়েছেন।- তার এই অধিকার প্রতিষ্ঠায় আইনের যথাযথ প্রয়োগ ঘটাতে হবে। আইন অনুযায়ী, নারী-পুরুষ নির্বিশেষে সকলের স্বাধীনভাবে পেশা গ্রহণ করে জীবিকা নির্বাহ করার অধিকার রয়েছে। ব্যক্তির এই অধিকার অন্য কোনো ব্যক্তি বা প্রতিষ্ঠান দ্বারা ক্ষুণ্ণ হলে তা আইন প্রয়োগের মাধ্যমে প্রতিহত করতে হবে। কেননা, ব্যক্তির অধিকার সংরক্ষণের প্রধান উপায় হলো আইনের যথাযথ প্রয়োগ। নাগরিকের মৌলিক অধিকারসমূহ সংবিধানে সুস্পষ্টভাবে লিপিবদ্ধ থাকতে হবে। এতে করে ব্যক্তির অধিকার ক্ষুণ্ণ হলেও আদালতের মাধ্যমে তিনি এর প্রতিকারের ব্যবস্থা নিতে পারবেন। এছাড়া সাংবিধানিক অধিকারে কেউ হস্তক্ষেপ করতে সাহস পাবে না। রহিতার অধিকার প্রতিষ্ঠা জনসচেতনতা বৃদ্ধি করবে। কারণ সচেতন ব্যক্তি নিজের অধিকারের ব্যাপারে যেমন সজাগ থাকে, তেমনি অন্যের অধিকারের ব্যাপারেও সর্তক থাকে এবং কেউ কারো অধিকারে হস্তক্ষেপ করে না। এছাড়া গণতান্ত্রিক পরিবেশ; বিচার বিভাগের স্বাধীনতা প্রভৃতি বিষয়ও রহিতার উল্লেখিত বাধা দূরীকরণে গুরুত্বপূর্ণ ভূমিকা রাখবে। উপরের আলোচনা থেকে বলা যায়, উল্লেখিত বাধা দূরীকরণে আইনের প্রয়োগ, সংবিধানে মৌলিক অধিকারের নিশ্চয়তা, বিচার বিভাগের স্বাধীনতা, জনসচেতনতা বৃদ্ধি প্রভৃতি পদক্ষেপ গ্রহণ করা যেতে পারে।"
        }
      ]
    },
    {
      "number": "4",
      "uddipok": "রহমান সাহেব বাংলাদেশের একটি রাজনৈতিক দলের উপজেলা পর্যায়ের নেতা। নেতৃত্বকে তিনি জনগণের সেবার মাধ্যম মনে করেন। রাষ্ট্র এবং আইন বিষয়ে তার যথেষ্ঠ প্রজ্ঞা আছে। স্থানীয় পর্যায়ে দলীয় কাঠামো তিনিই তৈরী করেন। তাঁর অসাধারণ মানবিতার জন্য সকলে তাঁর প্রতি গভীর শ্রদ্ধা প্রদর্শন করে।",
      "tag": "AMC 23",
      "sub_questions": [
        {
          "label": "ক",
          "question": "নেতৃত্বে কী ধরনের গুণ?",
          "explanation": "নেতৃত্ব একটি সামাজিক গুণ।"
        },
        {
          "label": "খ",
          "question": "নেতৃত্বের প্রকারভেদসমূহ কী কী?",
          "explanation": "নেতৃত্ব প্রধানত চার প্রকার; যথা- বিশেষজ্ঞ সুলভ নেতৃত্ব, রাজনৈতিক নেতৃত্ব সম্মোহনী নেতৃত্ব এবং প্রশাসনিক নেতৃত্ব। উপরের চার প্রকার ছাড়াও নেতৃত্বকে আরো বেশ কয়েকভাগে ভাগ করা হয় যথা; তত্ত্ববধানকারী নেতৃত্ব একনায়কতান্ত্রিক নেতৃত্ব, গণতান্ত্রিক নেতৃত্ব, সর্বাত্মকবাদী নেতৃত্ব।"
        },
        {
          "label": "গ",
          "question": "উদ্দীপকের আলোকে নেতৃত্বের ভূমিকা সম্পর্কে আলোকপাত করো?",
          "explanation": "সমাজ রাষ্ট্র তথা জাতিকে ভীষ্ট লক্ষ্যে পৌছানোর ক্ষেত্রে নেতৃত্বের ভূমিকা অপরিসীম। বিভিন্ন সমস্যা ও সংকটে জর্জরিত সমাজ ও রাষ্ট্রকে অন্ধকার থেকে আলোর মুখ দেখানো ক্ষেত্রে যোগ্য নেতৃত্বের বিকল্প নেই। উদ্দীপকে জনাব রহমান একটি রাজনৈতিক দলের উপজেলা পর্যায়ের নেতা। তিনি মনে করেন যে সেবার মাধ্যমেই নেতৃত্ব ফুটে উঠে। সেবা একটি মহৎ গুণ। যে নেতার মধ্যে এ গুণ থাকে তিনি নিজের স্বার্থ ভুলে জনস্বার্থের দিকে অধিক মনোযোগী হন। একজন প্রজ্ঞাবান নেতার পক্ষে মধ্যে থাকে রাষ্ট্র ও আইন সম্পর্কে পর্যাপ্ত ধারণা। এই গুণাবলী দ্বারা তিনি একটি সমাজকে এগিয়ে নিয়ে যেতে পারেন। উদ্দীপক অনুসারে রহমান সাহেব স্থানীয় পর্যায়ে দলীয় কাঠামো নির্ধারণ করেন। দলীয় কাঠামো নির্ধারণের মাধ্যমে একটি দল যেমন সুসংহত হয় তেমনী সে দল জাতিকে স্বপ্ন দেখাতে পারে। নেতার একটি জনসমাজকে এগিয়ে নিতে একজন নেতার যোগ্য গুণাবলী অধিকারী হলে সকলে তার প্রতি শ্রদ্ধাশীল হয়ে থাকে। মোটকথা একটি জাতীয় আশা-আকাঙ্ক্ষা, স্বপ্ন বাস্তবায়নে জনাব রহমানের নেতৃত্ব বিশেষ ভূমিকা রাখতে পারে বলে আমি মনে করি।"
        },
        {
          "label": "ঘ",
          "question": "বাংলাদেশে কি ধরনের নেতৃত্ব প্রয়োজন বলে তুমি মনে করো।",
          "explanation": "বাংলাদেশে সম্মোহনী নেতৃত্বের প্রয়োজন বলে আমি মনে করি। কোন নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত; অনুপ্রাণিত ও উদ্বুদ্ধ করতে সক্ষম হন, তখন সেই নেতৃত্বকে সম্মোহনী নেতৃত্ব বলে। বাংলাদেশের সামাজিক, অর্থনৈতিক, রাজনৈতিক ক্ষেত্রে আজ নানা সমস্যা বিরাজমান। দেশের মানুষের দেশ ও সমাজ ভাবনার পরিবর্তে ব্যক্তি স্বার্থ ক্রমশ জোড়ালো হচ্ছে। মানুষে মানুষে আয় বৈষম্য, জীবন মানের বৈষম্য আজ বড়ই উদ্বেগের বিষয়। রাজনৈতি দলসমূহের মধ্যে চরম অবিশ্বাস। সন্দেহ এক এবং কাদাছুরাছুরি যে কোন সময়ের চেয়ে বর্তমানে প্রকট। এমতাবস্থায় বাংলাদেশে সুশাসন প্রতিষ্ঠা করা অনেক বড় চেলেঞ্জ। এমতাবস্থায় বাংলাদেশ সম্মোহনী নেতৃত্বের একান্ত প্রয়োজন, যে নেতার ডাকে শত বিভক্ত জাতিসত্ত্বা আবার দেশপ্রেমে উদ্বুদ্ধ হয়ে দেশকে ভালবাসতে শিখবে, দেশের জন্য মরতে শিখবে, বাঁচতে শিখবে, হাসতে শিখবে। যার এক ডাকে কৃষক শ্রমিকের মুখে ফুটবে হাসি, তরুণদের বুকে জোগাবে সাহস আর বয়স্করা তাদের প্রজ্ঞার ঝুড়ি নিয়ে স্বতঃস্ফূর্তভাবে এগিয়ে আসবে। প্রিয় বাংলাদেশ পৌঁছে যাবে অনন্য দৃঢ়তায়।"
        }
      ]
    },
    {
      "number": "5",
      "uddipok": "বিজলী ও কাজলী দুই বোন দুই জন দুই রাজনৈতিক মতাদর্শে বিশ্বাস করে। তাদের প্রতিবেশী আব্দুল জলির সাহেব একজন শিক্ষক। তিনি রাজনীতি না করলেও রাজনীতি সচেতন মানুষ। তিনি বিজলী ও কাজলীকে বোঝালেন যে তোমাদের রাজনৈতিক বিশ্বাসে পার্থক্য থাকতেই পারে, তবে এ জন্য ঝগড়া করবে কেন? পারস্পরিক ঘৃণা-বিদ্বেষ থাকবে কেন? মনে রাখবে, সহনশীলতা ও পরমতাসহীষ্ণুতা গণতন্ত্রের প্রাণ।",
      "tag": "AMC 23",
      "sub_questions": [
        {
          "label": "ক",
          "question": "প্রতিনিধিত্বমূলক গণতন্ত্রে বিরোধীদলকে কি মনে করা হয়?",
          "explanation": "প্রতিনিধিত্বমূলক গণতন্ত্রে বিরোধীদলকে ছায়া সরকার বলা হয়।"
        },
        {
          "label": "খ",
          "question": "রাজনীতি সামাজিকীকরণ বলতে কী বোঝ?",
          "explanation": "রাজনৈতিক মূল্যবোধ, ভাবধারা, রীতিনীতি, আচার-আচরণ প্রভৃতি যে প্রক্রিয়ায় ব্যক্তির মধ্যে সঞ্চারিত হয় তাই রাজনৈতিক সামাজিকীকরণ। রাজনৈতিক সামাজিকীকরণ হলো রাজনীতিক দিক্ষা গ্রহণের একটি প্রক্রিয়া। এর মাধ্যমে নিদৃষ্ট কিছু রাজনৈতিক মূল্যবোধ সমাজস্থ ব্যক্তিবর্গের মধ্যে সঞ্চারিত হয়।"
        },
        {
          "label": "গ",
          "question": "বাংলাদেশের প্রধান রাজনৈতিক দলগুলোর মধ্যে এ মুহূর্তে যে পারস্পরিক দ্বন্দ্ব-অবিশ্বাস তার সাথে বিজলী ও কাজলীর মধ্যকার দ্বন্দ্বের স্বরূপ ব্যাখ্যা করো।",
          "explanation": "উদ্দীপকে বিজলী ও কাজলীর মধ্যকার দ্বন্দ্বের মধ্য দিয়ে বাংলাদেশের প্রধান প্রধান রাজনৈতিক দলগুলোর মধ্যকার পারস্পরিক দ্বন্দ্ব ও অবিশ্বাসের চিত্রফুটে উঠেছে। উদ্দীপকে স্পষ্ট যে, দুটি রাজনৈতিক মতাদর্শে বিশ্বাসী বিজলী ও কাজলী নামের দুই বোনের মধ্যে ঝগড়া, পারস্পরিক ঘৃণা ও বিদ্বেশ উৎকণ্ঠজনক। বাংলাদেশের প্রধান প্রধান রাজনৈতিক দলের মধ্যেও বর্তমানে প্রচণ্ড দ্বন্দ্ব ও অবিশ্বাস, কাদাছড়াছুড়ি বিদ্যমান যা আমাদের রাজনৈতিক সংস্কৃতি জন্য অত্যন্ত উদ্বেগের। রাজনৈতিক দলগুলো জাতীয় স্বার্থের থেকে সরে গিয়ে দ্বন্দ্ব ও সংঘাতের এমন পর্যায়ে পৌঁছিয়াছে যে একদল যদি বলে এখন দিন অন্য দলে বুঝে না বুঝে বলবে এখন বাত। প্রধান প্রধান রাজনৈতিক দলগুলো আজ রাজনীতিকে রাজনীতি দ্বারা মোকাবেলা না করে পেশি শক্তি, লাঠিয়ালবাহিনী দ্বারা মোকাবেলা করছে। দলগুলোর প্রতি অবিশ্বাস এমন পর্যায়ে যে দলের নেতাদের মতাদর্শ আজ প্রশ্নের সম্মুখীন। একদলের কোন যুক্তিসম্মত মতামত অন্যদল শ্রদ্ধা করার পরিবর্তে দেশে আজ ঝগড়া, অবিশ্বাস ও বিদ্বেশের সংস্কৃতি তৈরি হয়েছে যা উদ্দীপকের দুই বোনের মাধ্যমে ফুটিয়ে তোলা হয়েছে।"
        },
        {
          "label": "ঘ",
          "question": "'সহনশীলতা ও পরমতসহীষ্ণুতা গণতন্ত্রের প্রাণ'- আব্দুল জলিল সাহেবের এই উক্তিটি মূল্যায়ন করো।",
          "explanation": "সহনশীলতা ও পরমতসহিষ্ণুতা গণতন্ত্রের প্রাণ আব্দুল জলির স্যারের উক্তিটি যথার্থ। সহনশীলতা ও পরমত সহিষ্ণুতা হলো অন্য ব্যক্তি বা দলের মতামতের প্রতি নমনীয় হওয়া এবং তাদের মতামতের প্রতি শ্রদ্ধা প্রদর্শন করা। সারা বিশ্বে গণতন্ত্র শুধু রাজনৈতিক ব্যবস্থাই নয় এটি আজ এটি সামাজিক ব্যবস্থা বটে। সমাজে গণতন্ত্র প্রতিষ্ঠা না করা গেলে রাষ্ট্রে গণতন্ত্র প্রতিষ্ঠা করা কোন অবস্থায়ই সম্ভব নয়। তাই সমাজের মানুষের রাজনৈতিক দলের সহনশীলতা ও পরমতসহিষ্ণুতার উপর গণতন্ত্র নির্ভরশীল। গণতন্ত্রকে প্রাতিষ্ঠানিক রূপ দিতে চাই গণতান্ত্রিক মূল্যবোধ। গণতান্ত্রিক মূল্যবোধের মূল শিক্ষাই সহনশীলতা ও পরমত সহিষ্ণুতা। সহনশীলতা ও পরমত সহিষ্ণুতা নাগরিকদের মধ্যে এক ধরনের ভ্রাতৃত্ববোধ। সত্যবাদিতা সমসাম্প্রদায়িকতা জন্ম দেয় রাষ্ট্রে অস্থিরতা ও আত্মিক বন্ধন দৃঢ় হয়। মানুষ পরস্পরের পতি সহানুভূতিশীল হয় দ্বন্দ্ব ও সংঘাত থাকে না। ফলে গণতন্ত্রের যে মূল চেতনা। সকলের তবে সকলে আমরা বাস্তবায়ন করা সহজ হয়। সহনশীলতা ও পরমত সহিষ্ণুতা সরকারকে শাসকদের থেকে সেবক এবং জনগণকে আম পাবলিক থেকে দেশগড়ায় কারিগরে রূপান্তর করে। তাই উপরের আলোচনা থেকে বলা যায় যে, উদ্দীপকে বর্ণিত আব্দুল জলির' স্যারের বক্তব্যটি অত্যন্ত বাস্তব ও প্রাসঙ্গিক একথা নিঃসন্দেহে বলা যায়।"
        }
      ]
    },
    {
      "number": "6",
      "uddipok": "সালেহা একটি সূতা তৈরির মিলে কাজ করে। প্রতিদিন ৮ ঘণ্টা ডিউটি করার পর অতিরিক্ত দুই ঘণ্টা অভারটাইম করে। অথচ মাস শেষে বেতন তুলতে গেলে কর্তৃপক্ষ তার অভারটাইমের মজুরী পুরুষ শ্রমিকদের তুলনায় কম হারে মজুরী প্রদান করে। সালেহা প্রতিবাদ করলে মালিক পক্ষ তাকে চাকরী থেকে ছাটাইয়ের হুমকি দেয়। সালেহা সকল শ্রমিককে সংগটিত করে গার্মেন্টস মালিক সমিতির নিকট অভিযোগ করে। মালিক সমিতি শ্রমিকদের চাপে পরে বিষয়টি সমাধান করেন।",
      "tag": "AMC 23",
      "sub_questions": [
        {
          "label": "ক",
          "question": "স্বাধীনতা কী?",
          "explanation": "স্বাধীনতা হলো এমন একটি পরিবেশ যেখানে ব্যক্তি অন্যের স্বাধীনতা হস্তক্ষেপ না করে পরিপূর্ণভাবে নিজের অধিকার ভোগ করার মধ্য দিয়ে ব্যক্তিত্বের পূর্ণ বিকাশ ঘটাতে পারে।"
        },
        {
          "label": "খ",
          "question": "মানবাধিকার বলতে কী বোঝ?",
          "explanation": "বিশ্বের নাগরিক হিসেবে নাগরিকগণ আন্তর্জাতিকভাবে স্বীকৃত যে সকল অধিকার ভোগ করে তা-ই মানবাধিকার। 'মানবাধিকার' অধিকারেরই একটি বিস্তৃত রূপ, যা জাতীয় এবং আন্তর্জাতিকভাবে স্বীকৃত। সুতরাং, মানবাধিকার বলতে আইনগত ও নৈতিক অধিকারগুলোর মধ্যে সেইসব অধিকারকে বোঝায়; যা পৃথিবীর সকল মানুষ দাবি করতে পারে। এ অধিকারগুলো কোনো দেশ বা কালের সীমানায় আবদ্ধ নয়; সব দেশের সব কালের।"
        },
        {
          "label": "গ",
          "question": "উদ্দীপকে সালেহা কোন ধরনের সাম্য থেকে বঞ্চিত হয়েছে? ব্যাখ্যা করো।",
          "explanation": "উদ্দীপকে সালেহা অর্থনৈতিক সাম্য থেকে উদ্বৃত্ত হয়েছে। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সবার মাঝে সমানভাবে ভাগ করে দেওয়া নয়; বরং জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্যের মূলকথা হচ্ছে, যোগ্যতা অনুযায়ী সম্পদ ও সুযোগের বণ্টন। উদ্দীপকে দেখা যায়, সালেহা প্রতিদিন ৮ ঘণ্টা ডিউটি করার পর দুই ঘন্টা অভারটাইম করে অথচ কর্তৃপক্ষ তাকে পুরুষ শ্রমিক অপেক্ষা কম হারে অভারটাইমের মজুরী দেয়। এমনকি সালেহা প্রতিবাদ করলে কর্তৃপক্ষ তাকে চাকুরী থেকে ছাটাইয়ের হুমকী দেয়। সালেহা ও পুরুষ শ্রমিকগণ একই ধরনের কাজ করা সত্ত্বেও সালেহার মজুরী কম হওয়া অর্থনেতিক সাম্যের পরিপন্থি। কেননা যোগত্যা অনুযায়ী একই ধরণের কাজ নারী-পুরুষ নির্বিশেষে সবার ন্যায্য মজুরী লাভ অর্থনেতিক সাম্যের মূল কথা। তাই বলা যায় সালেহা অর্থনৈতিক সাম্য থেকে বঞ্চিত হয়েছে।"
        },
        {
          "label": "ঘ",
          "question": "উদ্দীপকে বর্ণিত সমস্যা মোকাবিলায় সালেহার ভূমিকা মূল্যায়ন করো।",
          "explanation": "উদ্দীপকে বর্ণিত সমস্যা মোকাবিলায় সালেহার ভূমিকা উচ্ছসিত প্রশংসার দাবী রাখে। উদ্দীপকে দেখা যায় কর্তৃপক্ষ সালেহাকে পুরুষ শ্রমিকদের অপেক্ষা কম অভারটইমের মজুরী দেয়। এমনকি সালেহা প্রতিবাদ করলে কর্তৃপক্ষ তাকে চাকুরী থেকে ছাটাইয়ের হুমকী দেয়। সাহসী ও সালেহা প্রতিবাদ হিসেবে সকল শ্রমিককে সংগঠিত করে গামেন্টেস মালিক সমিতির নিকট অভিযোগ করে এবং মালিক সমিতি শ্রমিকদের চাপে সালেহার ন্যায্য পাওনা দিয়ে পরিশোধ করতে বাধ্য হয়। সালেহার উপরোক্ত ভূমিকা নিসন্দেহে সকল নারী শ্রমিকদের জন্য একটা বার্তা। আর তা হলো সমাজে নারী-পুরুষ সবাই সমান। সালেহার এরূপ সাহসী পদক্ষেপ সমাজে ও কর্মক্ষেত্রে অবশ্যই নারী-পুরুষের বৈষম্য বিলোপ করে সমতাভিত্তিক সমাজ কাঠামো বিনির্মাণে ভূমিকা রাখবে। সকল শ্রমিকদের ঐক্যবদ্ধ করে সালেহা নেতৃত্বের যে গুণণাবলী পরিচয় দিয়েছে তা একটি অনুকরণী দৃষ্টান্ত বলে আমি মনে করি। আলোচনার শেষে বলা যায় যে, প্রতিবাদ করে ন্যায্য পারিশ্রমিক = আদায়ের মাধ্যমে ক্ষমতাসীনদের সাম্যের যে বার্তা দিয়েছে সালেহা তা শ্রেণি বৈষম্যের অবসান ঘটিয়ে আমাদের এক সুখময় সমাজ ব্যবস্থা উপহার দিবে। সালেহার ভূমিকায় উৎসাহিত হয়ে এ দেশে আরো লাখ লাখ সালেহা এগিয়ে উঠে আসবে তাদের ন্যায্য অধিকার আদায়ে।"
        }
      ]
    },
    {
      "number": "7",
      "uddipok": "রহিম ও করিম দুই বন্ধু কলেজে পড়ার সময়ই তারা বাঙালী জাতীয়তাবোধে উদ্বুদ্ধ হয়ে উঠে। জাতির জনক বঙ্গবন্ধু শেখ মুজিবুর রহমান ১৯৭১ সালের ২৬ মার্চ স্বাধীনতার ঘোষণা করলে তারা দুই বন্ধুই মুক্তিযুদ্ধে অংশগ্রহণ করে। মুক্তিযুদ্ধ চলাকালে সম্মুখ যুদ্ধে রহিম শাহাদাৎ বরণ করে। ১৯৭১ সালে ১৬ই ডিসেম্বর মুক্তিযোদ্ধারা চূড়ান্ত বিজয় অর্জন করে। বাঙালী জনগণ স্বাধীন জাতিতে পরিণত হয়।",
      "tag": "AMC 23",
      "sub_questions": [
        {
          "label": "ক",
          "question": "'জাতি হলো রাজনৈতিকভাবে সংগঠিত এমন এক জাতীয়তা যা স্বাধীন কিংবা স্বাধীনতাকামী'- উক্তিটি কার?",
          "explanation": "'জাতি হলো রাজনৈতিকভাবে সংগঠিত এমন এক জাতীয়তা যা স্বাধীন কিংবা স্বাধীনতাকামী'- উক্তিটি লর্ড ব্রাইসের।"
        },
        {
          "label": "খ",
          "question": "দেশপ্রেম বলতে কি বোঝ?",
          "explanation": "দেশের প্রতি মমত্ববোধ, অকৃত্রিম ভালোবাসা, আবেগ ও অনুভূতিকেই দেশপ্রেম বলা হয়। দেশের মানুষ, ভাষা ও সংস্কৃতির প্রতি ভালোবাসা এবং মাটি, সম্পদ, পরিবেশ ও প্রতিরেশের সাথে একাত্মতা প্রকাশ করা এসব কিছুই দেশপ্রেমের অংশ। দেশ ঠিক মায়ের মতোই। জন্মভূমির থেকে বড় কিছু নেই। নিজের দেশের জন্য একজন নাগরিক তাই প্রাণ দিতেও কুণ্ঠাবোধ করে না। নিজের দেশের প্রতি ভালোবাসার এই আবেগ ও অনুভূতিকেই বলে দেশাত্মবোধ, স্বদেশপ্রেম বা দেশপ্রেম। দেশের মাটি ও মানুষকে আপন করে ভাবার অনুভূতিই হলো দেশপ্রেম।"
        },
        {
          "label": "গ",
          "question": "জাতি ও জাতীয়তার মধ্যে পার্থক্য নির্দেশ করো।",
          "explanation": "নিম্নের অনুরুপ: জাতি ও জাতীয়তার মধ্যে কতকগুলো সুস্পষ্ট পার্থক্য বিদ্যমান। জাতীয়তার একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস-ঐতিহ্যগত ঐক্যও জাতীয়তার উপাদান। অভিন্ন ইতিহাস ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন, তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "'১৯৭১ সালে ১৬ই ডিসেম্বর বাঙালী জনগণের চূড়ান্ত বিজয়ের দিন'- উক্তিটি মূল্যায়ন করো।",
          "explanation": "'১৯৭১ সালের ১৬ ডিসেম্বর বাঙালী জনগণের চুড়ান্ত বিজয়ের দিন' উক্তিটি যথার্থ ও তাৎপর্যপূর্ণ বলে আমি মনে করি। উল্লেখিত উক্তিটির কেন্দ্রীয় শব্দ 'চূড়ান্ত'। এই চূড়ান্ত শব্দটি দিকে লক্ষ রেখেই উক্তিটির যথাযথ মূল্যায়ন সম্ভব। এদেশের মানুষের ইতিহাস যেমন হাজার বছরের শাসন ও শোষণের ইতিহাস তেমনী বিপ্লব ও সংগ্রামের ইতিহাস এদেশের মানুষের এক গৌরবময় অধ্যায়। স্বাধীনতার সূর্য অস্তমিত হওয়ার পর এ অঞ্চলের মানুষ তা পুণরুদ্ধারের জন্য সংগ্রাম করছে, আন্দোলন করেছে জীবন বিসর্জন দিয়েছে। ক্ষুদিরাম, মঙ্গলপান্ডে, সূর্য সেন, প্রীতিলতা ওয়াদ্দাদার এর প্রকৃষ্ট উদাহরণ। অব্যাহত বিপ্লব, সংগ্রাম, আন্দোলনের ফসল হিসেবে কখনো কখনো এদেশের মানুষ আংশিক বিজয় অর্জন করেছে আবার কখনো এই 'আংশিক বিজয় হাতছাড়া হয়েছে। তবে এসব সংগ্রাম আন্দোলন অনেকটা বিচ্ছিন্ন ছিল। বিজয়ের চুড়ান্ত আন্দোলন শুরু হয় ১৯৫২ সালের ভাষা আন্দোলনের মধ্য দিয়ে বাঙালি জাতীয়তাবাদের মধ্য দিয়ে। ১৯৫৪ সালের যুক্তফ্রন্ট নির্বাচনে বিজয় ছিল আর একটা ধাপ। ১৯৬৬ সালের ৬ দফা ছিল বাঙালির অঘোষিত বিজয়। এভাবে বিজয়ের সিঁড়িতে যুক্ত হয় ১৯৬৯ সালের গণ অভূৎত্থান, ১৯৭০ সালের নির্বাচনে বাঙালি বিজয়। সবশেষে ১৯৭১ সালে নয় মাস রক্তক্ষয়ী যুদ্ধের মধ্য দিয়ে ১৯৭১ সালের ১৬ ডিসেম্বর বাঙালি জাতি অর্জন করে স্বাধীনতা। এদেশের জনগণ পৌঁছে যায় মুক্তির মন্দিরে। তাই আমরা বলতে পারি ১৯৭১ সালে ১৬ ডিসেম্বর বাঙালি জাতির চূড়ান্ত • বিজয়ের দিন।"
        }
      ]
    },
    {
      "number": "8",
      "uddipok": "বাহাদুরপুর গ্রামে প্রতিষ্ঠিত সংগঠনটি পরিচালনার জন্য মিজানের নেতৃত্বে একটি বিভাগ রয়েছে। এ বিভাগই সংগঠনটির প্রয়োজনে যাবতীয় আইন- কানুন প্রণয়ন ও পরিবর্তন করে। সংগঠনটির সার্বিক কর্মকাণ্ড পরিচালনার জন্য রয়েছে মুকুলের নেতৃত্বে অন্য একটি বিভাগ। কর্মচারী নিয়োগ, নিয়ন্ত্রণ ও অন্যান্য বিভাগের মধ্যে কাজের সমন্বয় স্বাধন করা যার দায়িত্ব। তাছাড়াও সদস্য চাঁদা আদায় এবং আয়-ব্যয়ের হিসাব সংরক্ষণ উত্ত বিভাগ করে থাকে।",
      "tag": "AMC 23",
      "sub_questions": [
        {
          "label": "ক",
          "question": "বিচার বিভাগ কী?",
          "explanation": "সরকারের তিনটি বিভাগের মধ্যে যে বিভাগ আইন অনুযারী বিচার কার্য পরিচালনা করে সেই বিভাগই বিচার বিভাগ।"
        },
        {
          "label": "খ",
          "question": "দ্বিকক্ষ বিশিষ্ট আইনসভা বলতে কী বোঝ?",
          "explanation": "দুটি কক্ষ বা পরিষদ নিয়ে যখন আইনসভা গঠিত হয়, তখন তাকে দ্বি-কক্ষবিশিষ্ট আইন সভা বলে। এরূপ আইন সভার প্রথম কক্ষকে 'নিম্নকক্ষ' এবং দ্বিতীয় কক্ষকে উচ্চ কক্ষ বলা হয়। দ্বিকক্ষ বিশিষ্ট আইনসভায় দলীয় স্বৈরাচার প্রতিরোধ সম্ভব হয়। আমেরিকা যুক্তরাষ্ট্র, যুক্তরাজ্য, ভারত প্রভৃতি রাষ্ট্রে দ্বিকক্ষ বিশিষ্ট আইন সভা রয়েছে।"
        },
        {
          "label": "গ",
          "question": "মুকুলের দ্বারা পরিচালিত বিভাগটির সাথে সরকারের কোন বিভাগের মিল রয়েছে?- ব্যাখ্যা করো।",
          "explanation": "মুকুলের দ্বারা পরিচালিত বিভাগটির সাথে সরকারের শাসন বিভাগের মিল রয়েছে। রাষ্ট্রের শাসনকাজ পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে। আইন বিভাগ কর্তৃক প্রণীত আইনকে বাস্তবে প্রয়োগ করাই শাসন বিভাগের কাজ। শাসন বিভাগ রাষ্ট্রের অভ্যন্তরীণ শাসনকাজ পরিচালনা করে। এছাড়াও শাসন বিভাগ সরকারি কর্মচারীদের নিয়োগ, বদলি, পদোন্নতি, অবসর প্রদান, বেতন ও ভাতাদি নির্ধারণ ও প্রদান; প্রশাসনিক নিয়মাবলি প্রণয়ন, জরুরি আইন, অধ্যাদেশ জারি প্রভৃতি করে থাকে। পররাষ্ট্র সংক্রান্ত কাজ শাসন বিভাগের অন্যতম গুরুত্বপূর্ণ কাজ। বর্তমান সময়ে প্রত্যেক রাষ্ট্রই অন্য রাষ্ট্রে রাষ্ট্রদূত নিয়োগ করে এবং অন্য দেশ কর্তৃক নিযুক্ত রাষ্ট্রদূতকে নিজ দেশে গ্রহণ করে থাকে। এছাড়াও সন্ধি ও চুক্তি সম্পাদন, বিভিন্ন আন্তর্জাতিক সংস্থার সাথে সম্পর্ক স্থাপন বা সদস্যপদ গ্রহণ ও সেখানে নিজ দেশের প্রতিনিধি প্রেরণ করে। রাষ্ট্রের প্রতিরক্ষা সংক্রান্ত কাজও শাসন বিভাগের। রাষ্ট্রের নিরাপত্তা বিধান করতে শাসন বিভাগ সেনাবাহিনী সংগঠন ও পরিচালনা করে। এছাড়া রাষ্ট্রের ব্যয়ভার বহন করতে আইনসভার সম্মতিতে শাসন বিভাগ কর ধার্য, অর্থ সংগ্রহ এবং ব্যয় করে থাকে। শাসনকাজের স্বার্থে এই বিভাগ সরকারের আইন ও বিচার বিভাগের কাজের সমন্বয় সাধন করে থাকে। উপরের আলোচনা থেকে বলা যায় মুকুলের দ্বারা পরিচালিত বিভাগটির সাথে সরকারের শাসন বিভাগের মিল রয়েছে।"
        },
        {
          "label": "ঘ",
          "question": "মিজানের বিভাগের অনুরূপ সরকারের সংশ্লিষ্ট বিভাগ অন্য যেসব কাজ করে থাকে তা বিশ্লেষণ করো।",
          "explanation": "মিজানের বিভাগের অনুরূপ সরকারের সংশ্লিষ্ট বিভাগটি আইন বিভাগ। উদ্দীপকে আইন বিভাগের আইন সংক্রান্ত ও অর্থসংক্রান্ত কাজ ফুটে উঠেছে। এ সকল কাজ ব্যতীত আইন বিভাগ অন্যান্য অনেক দায়িত্ব পালন করে থাকে। আইন বিভাগের সদস্যগণ জনগণের আশা-আকাঙ্ক্ষার প্রতিনিধিত্ব করার মধ্য দিয়ে সরকার ও জনগণের মধ্যে সেতুবন্ধন রচনা-করে শাসন বিভাগের জবাবদিহিতা নিশ্চিত করে আইন বিভাগ সুশাসন ও গণতন্ত্র সুদৃঢ়করণে ভূমিকা রাখে। সংবিধান সংশোধনের মাধ্যমে আইন বিভাগ নাগরিকদের যুগোপযোগী শাসন ব্যবস্থা ও মৌলিক অধিকার উপহার দেয়। আইনসভা নির্বাচন সংক্রান্ত কাজও করে থাকে। বাংলাদেশ ও ভারতীয় রাষ্ট্রপতি আইন সভার সদস্যদের দ্বারা নির্বাচিত হয়। কোন কোন দেশের আইনসভা অসদাচরণের অভিযোগে আইন সভা যে কোন সংসদের সদস্যপদ বাতিল করতে পারেন। ব্রিটিশ লর্ড সভা সে দেশের সকল মামলার আপিল বিচারের চূড়ান্ত আদালত আমেরিকা যুক্তরাষ্ট্রের আইসভা সে দেশের রাষ্ট্রপতি, উপরাষ্ট্রপতি ও অন্যান্য উচ্চপদস্থ কর্মচারীদের অভিযুক্ত করে অপসারিত করতে পারে। সবশেষে বলা যায়, আইনসভা জনগণের আশা-ভরসা ভাগাভাগির একমাত্র স্থান।"
        }
      ]
    },
    {
      "number": "9",
      "uddipok": "অধ্যাপক Q একাদশ শ্রেণির শ্রেণিকক্ষে জাতি, জাতীয়তা এবং জাতীয়তার উপাদানগুলো সম্পর্কে আলোচনা করছিলেন। তিনি জাতি ও জাতীয়তা সম্পর্কে আলোচনা করতে গিয়ে বাঙালি জাতীয়তাবাদের উন্মেষ এবং বাংলাদেশের স্বাধীনতা অর্জনের উদাহরণ তুলে ধরেন।",
      "tag": "JB 21,AMC 23",
      "sub_questions": [
        {
          "label": "ক",
          "question": "Natus শব্দের অর্থ কী?",
          "explanation": "Natus শব্দের অর্থ হচ্ছে 'Birth' বা জন্ম ।"
        },
        {
          "label": "খ",
          "question": "জাতীয় রাষ্ট্র বলতে কী বোঝায়?",
          "explanation": "জাতীয়তার ভিত্তিতে গড়ে উঠা রাষ্ট্রকে জাতীয় রাষ্ট্র বলে। সাধারণত ‘এক জাতি এক রাষ্ট্র' তত্ত্বের ভিত্তিতে গড়ে উঠা রাষ্ট্রসমূহই জাতীয় রাষ্ট্র হিসেবে পরিচিত। ইতালিয়ান রাষ্ট্র দার্শনিক ম্যাকিয়াভেলি জাতীয় রাষ্ট্র সম্পর্কে প্রথম ধারণা দিয়েছিলেন। বর্তমান ধারণা অনুযায়ী, রাষ্ট্র গঠনের পূর্বে গড়ে উঠে জাতীয়তাবাদ আর পরবর্তীতে এ জাতীয়তাবাদের ভিত্তিতে গড়ে উঠা রাষ্ট্রই হলো জাতীয় রাষ্ট্র। বর্তমান পৃথিবীর অধিকাংশ রাষ্ট্রই হলো জাতীয় রাষ্ট্র।"
        },
        {
          "label": "গ",
          "question": "উদ্দীপকে কোন দুটি বিষয়ের ইঙ্গিত করা হয়েছে? ব্যাখ্যা করো।",
          "explanation": "উদ্দীপকে জাতি ও জাতীয়তা বিষয় দুটির প্রতি ইঙ্গিত করা হয়েছে। জাতি বলতে রাজনৈতিক দিক থেকে সংগঠিত জনসমষ্টিকে বোঝায়, যারা একটি নির্দিষ্ট ভূখণ্ডে বসবাস করে। অর্থাৎ জাতি এমন এক জন সমষ্টিকে নির্দেশ করে, যারা ভাষা, সংস্কৃতি, কৃষ্টিগত এবং ইতিহাস-ঐতিহ্যের বন্ধনে আবদ্ধ এবং তাদের মধ্যে সামাজিক, রাজনৈতিক ও অর্থনেতিক ঐক্য বিদ্যমান। সাধারণত জাতির মধ্যে রাজনৈতিক চেতনা প্রবল থাকে। লর্ড ব্রাইসের মতে, একটি জাতীয়তা তখনই জাতিতে পরিণত হয়, যখন তারা রাজনৈতিকভাবে সংগঠিত হয়ে স্বাধীনতা লাভ করে বা স্বাধীনতা লাভে আগ্রহী হয়। অর্থাৎ জাতি হবে স্বাধীন বা স্বাধীনতাকামী । আবার জাতীয়তা হলো একটি মানসিক বা আত্মিক অনুভূতি। জাতীয়তা বলতে একই বংশ, ভাষা, সাহিত্য, রীতি-নীতি, আশা-আকাঙ্ক্ষা ইত্যাদির বন্ধনে আবদ্ধ জনসমষ্টিকে বুঝায় যারা নিজেদেরকে অন্য জনসমষ্টি হতে পৃথক মনে করে। জাতীয়তার জন্য কোনো রাজনৈতিক সংগঠনের দরকার হয় না। এটি স্বতঃস্ফূর্তভাবে জন্ম নেয়। জাতীয়তা জাতি গঠনের প্রাথমিক অবস্থা ।"
        },
        {
          "label": "ঘ",
          "question": "উদ্দীপকে বর্ণিত জাতীয়তার উপাদানগুলো চিহ্নিত করো।",
          "explanation": "উদ্দীপকে বর্ণিত জাতীয়তা হলো বাঙালি জাতীয়তা। বাঙালি জাতীয়তার উপাদানগুলোর মধ্যে রয়েছে ভাষা ও সংস্কৃতিগত ঐক্য, ভৌগোলিক ঐক্য এবং আচরণ ও রীতিনীতিগত ঐক্য । মানুষের ভাষা তাঁর ভাব প্রকাশের প্রধান বাহন। যখন কোনো জনসমাজের অন্তর্গত প্রায় সকল মানুষ একই ভাষায় কথা বলে তখন তাদের মধ্যে ভাষাগত ঐক্য সৃষ্টি হয়। বাঙালি জাতীয়তাবাদ বিকাশে ভাষা ও সংস্কৃতি সর্বাধিক গুরুত্বপূর্ণ উপাদান হিসেবে ভূমিকা রেখেছে। ধর্ম ভিত্তিক জাতীয়তার ভিত্তিতে পশ্চিম পাকিস্তানি শাসকগোষ্ঠী কর্তৃক বাংলা ভাষা ও বাঙালি সংস্কৃতির ওপর আঘাত আসলে বাঙালি মাতৃভাষার সম্মান ও মর্যাদা রক্ষার জন্য যে আন্দোলন ও আত্মত্যাগ সেই ভাষা ও সংস্কৃতিগত ঐক্যই বাঙালি জাতীয়তাবাদের মূল ভিত্তি। পাকিস্তান রাষ্ট্র কাঠামোতে পূর্ব পাকিস্তান ও পশ্চিম পাকিস্তানের মধ্যে কোনো ভৌগোলিক যোগসূত্র ছিল না। দুই অঞ্চলের ভৌগোলিক বৈশিষ্ট্যও ছিল ভিন্ন। ফলে পূর্ব বাংলার ভৌগোলিক সীমা রেখার বসবাসকারী জনসমষ্টির মধ্যে ভৌগোলিক অবস্থানের ভিত্তিতে গড়ে ওঠা ঐক্যও বাঙালি জাতীয়তা সৃষ্টি গরুত্বপূর্ণ নিয়ামক হিসেবে ভূমিকা রাখে। পূর্ব বাংলার জনসমাজে প্রচলিত দীর্ঘদিনের আচরণ ও রীতি-নীতি তাদের মধ্যে সমজাতীয়তার মনোভাব সৃষ্টি করে। পাকিস্তানি শাসকগণ ধর্মের দোহাই দিয়েও বাঙালির দীর্ঘদিনের আচারণ ও রীতি-নীতি কেন্দ্রিক জাতীয়তাবোধকে মুছে ফেলতে পারে নি। সমস্ত ষড়যন্ত্রকে নস্যাৎ করে মুক্তিযুদ্ধের মাধ্যমে আমরা স্বাধীনতা অর্জন করেছি। এক্ষেত্রে কাজ করেছে আমাদের আচরণ ও রীতি-নীতিগত ঐক্য। উপরিউক্ত আলোচনা থেকে বলা যায়, বাঙালি জাতীয়তা বা জাতীয়তাবাদ বাঙালির আত্মপরিচয়ের চেতনা থেকে উৎসারিত। আর এই চেতনার পেছনে ভাষা-সংস্কৃতিগত ঐক্য, ভৌগোলিক ঐক্য এবং আচার ও রীতি-নীতিগত ঐক্য মূল ভূমিকা পালন করে ।"
        }
      ]
    },
    {
      "number": "10",
      "uddipok": "ক. রাষ্ট্রের বৈশিষ্ট্য খ. রাষ্ট্রের বৈশিস্ট্যে ১. মন্ত্রিসভা প্রকৃত শাসক ১. রাষ্ট্রপতি প্রকৃত শাসক ২. মন্ত্রিসভা আইনসভার নিকট দায়ী থাকে। ২. রাষ্ট্রপতি আইনসভার নিকট দায়ী থাকেনা। ৩. প্রধানমন্ত্রি আইনসভার সদস্য। ৩. রাষ্ট্রপতি আইনসভার সদস্য নন।",
      "tag": "AMC 23",
      "sub_questions": [
        {
          "label": "ক",
          "question": "গণভোট কী?",
          "explanation": "সরকারের কোন কর্মসূচি কিংবা সংবিধানের জটিলতার প্রশ্নে নাগরিকদের মতামত প্রদানের প্রক্রিয়াই গণভোট।"
        },
        {
          "label": "খ",
          "question": "রাষ্ট্র বলতে কী বোঝায়?",
          "explanation": "রাষ্ট্র হচ্ছে এমন একটি সার্বভৌম প্রতিষ্ঠান যেখানে নির্দিষ্ট ভূ-খণ্ডে কোন সরকারের অধীন স্থায়ীভাবে জনগণ বসবাস করে। রাষ্ট্র একটি স্থায়ী স্বার্বভৌম প্রতিষ্ঠান। রাষ্ট্রে বসবাসকারী সকল জনগণ রাষ্ট্রের প্রতি আনুগত্য প্রকাশ করে।"
        },
        {
          "label": "গ",
          "question": "ক. রাষ্ট্রের বৈশিষ্ট্য বিদ্যমান এরূপ রাষ্ট্রের শাসনবিভাগের কার্যাবলী ব্যাখ্যা করো।",
          "explanation": "‘ক' রাষ্ট্রে সংসদীয় অর্থাৎ মন্ত্রী পরিষদ শাসিত সরকার সংসদীয় সরকার ব্যবস্থায় রাষ্ট্রপ্রধান নামে মাত্র প্রধান থাকেন। তার নামে ক্ষমতা প্রযুক্ত হলেও প্রকৃত নির্বাহী থাকেন প্রধানমন্ত্রী। প্রধানমন্ত্রীকে সহযোগীতা করেন মন্ত্রীগণ। এ নিরিখেই শাসন বিভাগের কার্যবলী ব্যাখ্যা করা প্রয়োজন বলে আমি মনে করি। রাষ্ট্রের শাসনকাজ পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে। আইন বিভাগ কর্তৃক প্রণীত আইনকে বাস্তবে প্রয়োগ করাই শাসন বিভাগের কাজ। শাসন বিভাগ রাষ্ট্রের অভ্যন্তরীণ শাসনকাজ পরিচালনা করে। এছাড়াও শাসন বিভাগ সরকারি কর্মচারীদের নিয়োগ, বদলি, পদোন্নতি, অবসর প্রদান, বেতন ও ভাতাদি নির্ধারণ ও প্রদান; প্রশাসনিক নিয়মাবলি প্রণয়ন, জরুরি আইন, অধ্যাদেশ জারি প্রভৃতি করে থাকে। পররাষ্ট্র সংক্রান্ত কাজ শাসন বিভাগের অন্যতম গুরুত্বপূর্ণ কাজ। বর্তমান সময়ে প্রত্যেক রাষ্ট্রই অন্য রাষ্ট্রে রাষ্ট্রদূত নিয়োগ করে এবং অন্য দেশ কর্তৃক নিযুক্ত রাষ্ট্রদূতকে নিজ দেশে গ্রহণ করে থাকে। এছাড়াও সন্ধি ও চুক্তি সম্পদন, বিভিন্ন আন্তর্জাতিক সংস্থার সাথে সম্পর্ক স্থাপন বা সদস্যপদ গ্রহণ ও সেখানে নিজ দেশের প্রতিনিধি প্রেরণ করে। রাষ্ট্রের প্রতিরক্ষা সংক্রান্ত কাজও শাসন বিভাগের। রাষ্ট্রের নিরাপত্তা বিধান করতে শাসন বিভাগ সেনাবাহিনী সংগঠন ও পরিচালনা করে। এছাড়া রাষ্ট্রের ব্যয়ভার বহন করতে আইনসভার সম্মতিতে শাসন বিভাগ কর - ধার্য, অর্থ সংগ্রহ এবং ব্যয় করে থাকে। সংসদীয় সরকার ব্যবস্থায় প্রধানমন্ত্রী প্রধান নির্বাহী। তিনি তাঁর কাজের জন্য আইনসভার নিকট দায়ী থাকেন বিধায় শাসন কার্য পরিচালনার ক্ষেত্রে তাকে যথেষ্ট কৌশলী ও বিক্ষেণতার পরিচয় দিতে হয়।"
        },
        {
          "label": "ঘ",
          "question": "ক. ও খ. রাষ্ট্রের মধ্যে কোনটি উত্তম সরকার ব্যবস্থা?- তোমার উত্তরের স্বপক্ষে যুক্তি দাও।",
          "explanation": "‘ক' ও 'খ' রাষ্ট্রের মধ্যে আমি 'ক' রাষ্ট্রের সরকার ব্যবস্থাকে অর্থাৎ মন্ত্রী পরিষদ শাসিত সরকার ব্যবস্থাকে উত্তম সরকার মনে করি। উদ্দীপকে মন্ত্রীসভা প্রকৃত শাসক, মন্ত্রীসভা আইন সভার নিকট দায়ী থাকে এবং প্রধানমন্ত্রী আইন সভার সদস্য- এ বৈশিষ্ট্যগুলো সংসদীয় বা মন্ত্রীপরিষদ শাসিত সরকারের বৈশিষ্ট্য। মন্ত্রিপরিষদ শাসিত সরকার ব্যবস্থায় শাসন বিভাগ তার কাজের জন্য আইনসভার নিকট দায়ী থাকে। ফলে শাসন বিভাগের সদস্যরা তাদের দায়িত্ব ও কর্তব্য সম্পর্কে সচেতন থাকে। এ ব্যবস্থায় আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। এজন্য সরকার স্বৈরাচারী হতে পারে না এবং জনস্বার্থ বিরোধী পদক্ষেপ গ্রহণ হতে বিরত থাকে। সরকার জনমতকে প্রাধান্য দিয়ে শাসনকার্য পরিচালনা করে বলে জনস্বার্থ রক্ষা পায়। আইনসভার নিকট দায়ী থাকার কারণে মন্ত্রিপরিষদ শাসিত সরকার দায়িত্বশীল থাকে এবং তাদের কাজের জন্য জবাবদিহি করে। এতে করে সুশাসন প্রতিষ্ঠা করা সম্ভব হয় এবং অধিকতর জনকল্যাণ সাধিত হয়। অপরদিকে 'খ' সরকার তথা রাষ্ট্রপতি শাসিত সরকার ব্যবস্থায় রাষ্ট্রের শাসনক্ষমতা রাষ্ট্রপতির হাতে ন্যস্ত থাকে এবং তিনি আইনসভার নিকট দায়ী থাকেন না। এতে তার স্বৈরাচারী হয়ে ওঠার সম্ভাবনা থাকে। এতে ক্ষমতা স্বতন্ত্রীকরণ নীতির প্রয়োগ ঘটায় সরকারের বিভাগসমূহের মধ্যে অসহযোগিতার উদ্ভব হয়। এ ব্যবস্থায় রাষ্ট্রপতি ও মন্ত্রীগণ অযোগ্য হলে আইনসভা তাদেরকে পদচ্যুত করতে পারে না। ফলে তাদের মধ্যে জবাবদিহির অভাব পরিলক্ষিত হয়। উপরের আলোচনা থেকে বলা যায়, মন্ত্রিপরিষদ শাসিত সরকার ব্যবস্থা রাষ্ট্রপতি শাসিত সরকার ব্যবস্থার চেয়ে অধিক উত্তম।"
        }
      ]
    },
    {
      "number": "11",
      "uddipok": "মহিবুল কবীর, শাহজাহান সিরাজ, আনসার আলী, হোসেন আরা মাহমুদা, জোনায়েদ হোসেন এঁরা সকলেই সহপাঠী এবং একই বিষয়ে অধ্যাপনা করেন রংপুর শহরের বিভিন্ন কলেজে। ছাত্রজীবনের মতোই এখনও বিকেলের আড্ডায় এঁরা দেশ-বিদেশের রাজনীতি নিয়ে আলোচনা, তর্ক- বিতর্কে মেতে উঠেন। এঁদের মধ্যে কেউ কেউ মনে করেন বাংলাদেশসহ পৃথিবীর সব রাষ্ট্রেই স্বাধীনতাকে অর্থবহ করতে হলে সাম্য প্রতিষ্ঠা করতে হবে। এঁদের আলোচনায় একটি সত্য বেরিয়ে আসে এবং তা হলো আইন, স্বাধীনতা ও সাম্যের সম্পর্ক অত্যন্ত গভীর।",
      "tag": "AMC 23",
      "sub_questions": [
        {
          "label": "ক",
          "question": "আইনকে কোন মনীষী 'যুক্তিসিদ্ধ ইচ্ছার অভিব্যক্তি' বলেছেন? তিনি কোন যুগের এবং কোন দেশের মানুষ ছিলেন?",
          "explanation": "আইনকে যুক্তিসিদ্ধ ইচ্ছার অভিব্যক্তি বলেছেন প্রখ্যাত মনীষী এরিস্টটল। তিনি প্রাচীন যুগের গ্রীসের মানুষ ছিলেন।"
        },
        {
          "label": "খ",
          "question": "আইনের উৎস কয়টি ও কী কী?",
          "explanation": "জন অস্টিনের মতে আইনের উৎস একটি তা হলো সার্বভৌমের আদেশ। অধ্যাপক হল্যান্ডের মতে আইনের উৎস হলো ছয়টি যথাঃ প্রথা, ধর্ম, বিচারকের রায়, ন্যায়বিচার, বিজ্ঞানসম্মত আলোচনা ও আইনসভা এছাড়া বর্তমান জনমত। প্রশাসনিক ঘোষণা সংবিধানকে আইনের উৎস হিসেবে বিবেচনা করা হয়।"
        },
        {
          "label": "গ",
          "question": "'বাংলাদেশসহ পৃথিবীর অনেক রাষ্ট্রেই আইন আছে কিন্তু অনেক ক্ষেত্রে তার প্রয়োগ নেই'- উদ্দীপকে বর্ণিত অধ্যাপকগণের উপলব্ধির কারণ ব্যাখ্যা করো।",
          "explanation": "বাংলাদেশ সহ পৃথিবীর অনেক রাষ্ট্রেই আইন আছে, কিন্তু অনেক ক্ষেত্রে তার প্রয়োগ নেই। অধ্যাপক স্যারদের এ উপলব্ধির সাথে আইন স্বাধীনতা ও সাম্যের সম্পর্কের দিকটি বিশেষভাবে সাদৃশ্যপূর্ণ। আইনের সাথে সাম্যের গভীরতার সম্পর্ক বিদ্যমান। কোনো সমাজ ব্যবস্থায় যদি সাম্য প্রতিষ্ঠা না করা যায় তবে ধনি গরিবের আয়ের বৈষম্য প্রকট হতে থাকে। এক শ্রেণির মানুষ অল্প দিনে ক্ষমতাসীন হয়ে ওঠে এবং তারা মনে করে যে আইন তাদের জন্য নয় আর তখনী আইনের মর্মবাণী নিরবে কাঁদে। আইন প্রয়োগ করা শাসন বিভাগের দায়িত্ব। কিন্তু কেবলমাত্র শাসনবিভাগের পক্ষেই একাজটি সুষ্ঠুভাবে সম্পাদন করা সম্ভব নয়। এ জন্য দরকার জনগণের আইনের প্রতি শ্রদ্ধা প্রদর্শন। তাই জনসচেতনতা খুবই প্রয়োজন। সরকার আইন প্রয়োগে যতই কঠোর হোক না কেন জনগণ আইন না মানলে আইনের প্রয়োগে বেশি কঠিন হয়। উদ্দীপকের অধ্যাপক স্যারেরা সব সময় বিভিন্ন গবেষণার মাধ্যমে দেশ বিদেশের খবর রাখেন। এর মাধ্যমে তাদের মধ্যে উপলব্ধি বোধ জন্মায় কোন দেশে কোন ক্ষেত্রে কতটুকু আইন মানা হচ্ছে। কে বা কারা আইন মানছে আর কোন শ্রেণির নাগরিকরা আইন মানছে না। আর একটি বিষয় উল্লেখ করা দরকার যে, স্বাধীনতা যে মূল বাণী সাম্য, ভ্রাতৃত্ব সহনশীলতা এর অভাব হলে অনেক ক্ষেত্রে আইনের প্রয়োগ কষ্টকর হয়ে পড়ে।"
        },
        {
          "label": "ঘ",
          "question": "উদ্দীপকে বর্ণিত অধ্যাপকগণের উপলব্ধি ঘটেছে যে, 'আইন, স্বাধীনতা ও সাম্যের সম্পর্ক অত্যন্ত গভীর'। তাঁদের উপলব্ধি মূল্যায়ন করো।",
          "explanation": "আইন স্বাধীনতা ও সাম্যের সম্পর্ক অত্যন্ত ও গভীর উপদ্দীপকে বর্ণিত অধ্যাপক স্যারদের উপলব্ধি যথার্থ। আইন স্বাধীনতা ও সাম্য পরস্পর এতই ঘনিষ্ট যে, একটি ব্যতীত অন্যটির অস্তিত্ব কল্পনা করা যায় না। স্বাধীনতা ও সাম্যের পূর্বশর্তই আইন আইন দ্বারা সুরক্ষিত না হলে সাম্য ও স্বাধীনতা ক্ষমতাসীনদের হাতের পুতুলে পরিণত হয়। স্বাধীনতার রক্ষক, অভিভাবক হিসেবে ভূমিকা পালন 'করে আইন স্বাধীনতাকে উদযাপনের পথ প্রসারিত করে। সাম্যের সাথে আইন ও স্বাধীনতার গভীর সম্পর্ক বিদ্যমান। সাম্য মানুষকে ও স্বাধীনতার মূল লক্ষ হলো মানুষের মুক্তি। সেভাবেকই বলা হোক না কেন আইন দ্বারা নিয়ন্ত্রিত না হলে স্বাধীনতার নামে মেযন স্বেচ্ছাচারীতা হতে পারে অন্যদিকে স্বাধীনতা ও সাম্য লুণ্ঠিত হওয়ার আশংকা থাকে। আইন সাম্যকে অর্থবহন করে তোলে। রাষ্ট্র আইন প্রয়োগ করে অসমা্যকে দুর করতে পারে। সামাজিক, রাজনৈতিক ও অর্থনৈতিক বৈষম্য দূর করে সাম্য স্থাপনে আইন গুরুত্বপূর্ণ ভূমিকা পালন করে। সাম্য ও স্বাধীনতার সম্পর্কও অত্যন্ত নিবিড়। সাম্য নিশ্চিত করা জন্য স্বাধীনতার প্রয়োজন। স্বাধীনতার শর্ত পূরণ না হলে সাম্য প্রতিষ্ঠিত হয় না। আবার স্বাধীনতাকে ভোগ করতে চাইলে সাম্য প্রতিষ্ঠা করতে হবে। তা না হলে দুর্বলের সাম্য সবলের সুবিধার পরিণত হবে। তাই আলোচনা শেষে বলা যায়, আইন, স্বাধীনতা ও সাম্যের সম্পর্ক অত্যন্ত গভীর।"
        }
      ]
    }
  ]
}