{
  "title": "মুন্সী আব্দুর রউফ কলেজ ২০২৫",
  "subtitle": "যুক্তিবিদ্যা (11)",
  "questions": [
    {
      "number": "1",
      "uddipok": "মুশফিক তার বন্ধু ফারহানের নিকট পরামর্শ চাইল কোন পেশায় গেলে সফল মানুষ হওয়া যাবে। ফারহান বললো, যে কোনো বিষয়েরই কিছু নির্ধারিত ও সুশৃঙ্খল পদ্ধতি এবং নিয়ম-কানুন রয়েছে প্রথমেই তা তোমাকে জানতে হবে। ফারহানের কথা শুনে মুশফিক বললো, যে কোনো বিষয়ের কেবলমাত্র পদ্ধতি ও নিয়ম-কানুন জানলেই হবে না, সেই সাথে উক্ত পদ্ধতি ও নিয়ম-কানুন বাস্তবে প্রয়োগ করার সুশৃঙ্খল কৌশল জানতে হবে এবং সে অনুযায়ী কাজ করতে হবে।",
      "tag": "BMARPC 25",
      "sub_questions": [
        {
          "label": "ক",
          "question": "যুক্তিবিদ্যা কী?",
          "explanation": "অবৈধ যুক্তি থেকে বৈধ যুক্তিকে পৃথক করার পদ্ধতি ও নীতিসমূহের একটি বিশিষ্ট বিদ্যা হলো যুক্তিবিদ্যা।"
        },
        {
          "label": "খ",
          "question": "যুক্তিবিদ্যাকে আদর্শনিষ্ঠ বিজ্ঞান বলা হয় কেন?",
          "explanation": "একটি আদর্শ বা মানদণ্ডের ভিত্তিতে নিজস্ব বিষয়বস্তু মূল্যায়ন করে বিধায় যুক্তিবিদ্যা আদর্শনিষ্ঠ বিজ্ঞান । যে বিজ্ঞান কোনো আদর্শের ভিত্তিতে নিজস্ব বিষয়বস্তুর মূল্যায়ন করে তাকে আদর্শনিষ্ঠ বিজ্ঞান বলে। যুক্তিবিদ্যা সত্যের আদর্শের ভিত্তিতে বৈধ যুক্তি পদ্ধতির নিয়মাবলি আবিষ্কার করে এবং এই নিয়মাবলির আলোকে সেগুলোর মূল্য নিরূপণ করে।তাই বলা যায়, যুক্তিবিদ্যা একটি আদর্শনিষ্ঠ বিজ্ঞান।"
        },
        {
          "label": "গ",
          "question": "উদ্দীপকে ফারহানের বক্তব্যে নির্দেশিত বিষয়টির সাথে যুক্তিবিদ্যা কীভাবে সম্পর্কিত তা ব্যাখ্যা করো।",
          "explanation": "উদ্দীপকের ফারহানের বক্তব্যের মাধ্যমে বিজ্ঞান বিষয়টি নির্দেশিত হয়েছে। বিজ্ঞানের সাথে যুক্তিবিদ্যার বিভিন্ন দিক থেকে সম্পর্ক রয়েছে।তা ব্যাখ্যা করা হলো- বস্তুগত বা আকারগতভাবে গবেষণাযোগ্য কোনো সুনির্দিষ্ট বিষয়বস্তু সম্পর্কে সুশৃঙ্খল ও সুসংবদ্ধ জ্ঞানকে বিজ্ঞান বলে। বিজ্ঞানের বিশেষ বা সুনির্দিষ্ট বিষয়বস্তু রয়েছে এবং সেই বিষয়বস্তুর আলোচনার পদ্ধতি হয় সুশৃঙ্খল । বিজ্ঞানের মতো যুক্তিবিদ্যার আলোচনা পদ্ধতিও সুশৃঙ্খল । উদ্দীপকের ফারহান যে কোনো বিষয়ের নির্ধারিত ও সুশৃঙ্খল পদ্ধতি এবং নিয়ম-কানুনের উল্লেখ করেছে। এই বিষয়গুলো বিজ্ঞানের বৈশিষ্ট্য বিধায় ফারহানের বক্তব্যের মাধ্যমে বিজ্ঞান নির্দেশিত হয়েছে। আর যুক্তিবিদ্যাও বিজ্ঞানের সাথে বিভিন্ন দিক থেকে সম্পর্কিত।তাই বলা যায়,উদ্দীপকের ফারহানের বক্তব্যে নির্দেশিত বিষয়টির সাথে অর্থাৎ বিজ্ঞানের সাথে যুক্তিবিদ্যার সম্পর্ক রয়েছে।"
        },
        {
          "label": "ঘ",
          "question": "উদ্দীপকে মুশফিক ও ফারহানের বক্তব্যে নির্দেশিত বিষয়টির সাথে যুক্তিবিদ্যার পারস্পারিক সম্পর্ক আলোচনা করো।",
          "explanation": "উদ্দীপকের মুশফিকের বক্তব্যে কলাবিদ্যা এবং ফারহানের বক্তব্যের মাধ্যমে বিজ্ঞানের বিষয়টি নির্দেশিত হয়েছে। নিচে কলাবিদ্যা ও বিজ্ঞানের সাথে যুক্তিবিদ্যার পারস্পারিক সম্পর্ক আলোচনা করা হলো- যুক্তিবিদ্যার প্রকৃতি পর্যালোচনা করলে দেখা যায় যে, যুক্তিবিদ্যা কলা ও বিজ্ঞান উভয়ই ।উদ্দীপকের মুশফিক তার বক্তব্যে একটি বিষয়ের নিয়মকানুন ও পদ্ধতি বাস্তবে প্রয়োগের বিষয়টি উল্লেখ করেছে। তাই মুশফিকের বক্তব্যের মাধ্যমে কলাবিদ্যার দিকটি নির্দেশিত হয়েছে। আর ফারহান তার বক্তব্যে একটি বিষয়ের নির্ধারিত নিয়মকানুন ও সুশৃঙ্খল পদ্ধতির উল্লেখ করেছে। তাই ফারহানের বক্তব্যের মাধ্যমে বিজ্ঞানের দিকটি নির্দেশিত হয়েছে। আর বিজ্ঞান ও কলার সাথে যুক্তিবিদ্যার সম্পর্ক আছে। যুক্তিবিদ্যার বিজ্ঞানের মতো সুনির্দিষ্ট বিষয়বস্তু আলোকে যুক্তির বৈধতা- অবৈধতা নির্ণয়ক করে বুঝায়। পাশাপাশি যুক্তিবিদ্যা নিজস্ব বিষয়বস্তুকে আলোচনার জন্য কিছু নিয়ম নির্ধারণ করে এবং বিশেষ বিশেষ ক্ষেত্রে সূত্র প্রবর্তন করে। তাই যুক্তিবিদ্যাও একটি বিজ্ঞান। আবার, যুক্তিবিদ্যা যেসব নিয়মকানুন প্রণয়ন করে সেগুলো বাস্তবে প্রয়োগের কলাকৌশলও শিক্ষা দেয় । অর্থাৎ, যুক্তিবিদ্যা যেসব নিয়মকানুন ও পদ্ধতি প্রণয়ন করে সেগুলো বাস্তবে প্রয়োগযোগ্য। তাই যুক্তিবিদ্যাও একটি কলাবিদ্যা। সুতরাং, দেখা যাচ্ছে যে, যুক্তির মধ্যে বিজ্ঞান ও কলা উভয় দিকের বৈশিষ্ট্য বিদ্যমান থাকে । তাই বলা যায় যুক্তিবিদ্যা বিজ্ঞান ও কলা উভয়ই।"
        }
      ]
    },
    {
      "number": "2",
      "uddipok": "দৃশ্যকল্প-১: পিতা, স্বামী, শিক্ষক। দৃশ্যকল্প-২: সাদা ও কালো, সকাল ও বিকাল, টক ও মিষ্টি। দৃশ্যকল্প-৩: সৎ ও অসৎ, মিষ্টি ও অ-মিষ্টি, দয়ালু ও অ-দয়ালু। নির্ভরশীল হয়।\"",
      "tag": "BMARPC 25",
      "sub_questions": [
        {
          "label": "ক",
          "question": "যুক্তিবিদ্যায় পদ কাকে বলে?",
          "explanation": "একটি যুক্তিবাক্যের উদ্দেশ্য ও বিধেয়রূপে ব্যবহৃত শব্দ বা শব্দসমষ্টিকে পদ বলে।"
        },
        {
          "label": "খ",
          "question": "সকল শব্দ পদ নয় কেন ? ব্যাখ্যা কর।",
          "explanation": "কোনো যুক্তিবাক্যের উদ্দেশ্য বা বিধেয় হওয়ার যোগ্যতাসম্পন্ন শব্দ বা শব্দসমষ্টিকে পদ বলে। শব্দ দিয়ে পদ গঠিত হয়। অসংখ্য শব্দের মধ্য থেকে কেবল একটি অংশই কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হতে পারে, সকল শব্দ ব্যবহৃত হতে পারে না। তাই সকল শব্দ পদ নয়।"
        },
        {
          "label": "গ",
          "question": "উদ্দীপকে দৃশ্যকল্প-১ এ উল্লিখিত পদগুলোর প্রকৃতি ব্যাখ্যা কর।",
          "explanation": "উদ্দীপকের দৃশ্যকল্প-১ এ উল্লিখিত পদগুলো সাপেক্ষ পদ। নিচে সাপেক্ষ পদের প্রকৃতি ব্যাখ্যা করা হলো- এখানে প্রদত্ত পদগুলো অর্থ প্রকাশের দিক থেকে অন্য পদের ওপর নির্ভরশীল। যুক্তিবাক্য গঠিত হয় পদ দিয়ে। আর পদকে বিভিন্ন দিক থেকে শ্রেণিবিভাগ করা হয়ে থাকে। এর মধ্যে স্বয়ংসম্পূর্ণতার ভিত্তিতে পদকে দুই ভাগে ভাগ করা হয়ে থাকে যার মধ্যে একটি হলো সাপেক্ষ পদ। এই প্রকার পদ অর্থের দিক থেকে স্বাধীন নয়। অর্থের জন্য সাপেক্ষ পদ অন্য পদের ওপর নির্ভরশীল। তাই বলা যায়, যে পদ অন্য পদের সাহায্য ছাড়া অর্থপূর্ণ হতে পারে না সেসব পদকে সাপেক্ষ পদ বলে। অর্থাৎ, অর্থের দিক থেকে সাপেক্ষ পদ স্বনির্ভর নয়, পরনির্ভর। উদ্দীপকের 'দৃশ্যকল্প-১' এ প্রদত্ত পদগুলো হলো- পিতা, স্বামী ও শিক্ষক। এসব পদের অর্থের জন্য অন্য পদের ওপর নির্ভর করতে হয়। কেননা 'পিতা' পদকে অর্থপূর্ণ হতে হলে 'সন্তান' পদের সাহায্য নিতে হয়।তাই বলা যায় যে,  উদ্দীপকের দৃশ্যকল্প-১ এ উল্লিখিত পদগুলো সাপেক্ষ পদ।"
        },
        {
          "label": "ঘ",
          "question": "উদ্দীপকে দৃশ্যকল্প-২ ও দৃশ্যকল্প-৩ এ উল্লিখিত পদগুলোর মধ্যে পার্থক্য আলোচনা কর।",
          "explanation": "উদ্দীপকের দৃশ্যকল্প-২ এর মাধ্যমে বিপরীত পদ এবং দৃশ্যকল্প- ৩ এর মাধ্যমে বিরুদ্ধ পদ নির্দেশিত হয়েছে। আর এই-দুই প্রকার পদ বিভিন্ন দিক থেকে পৃথক।নিচে এদের পার্থক্য বিশ্লেষণ করা হলো- যে শব্দ বা শব্দসমষ্টি কোনো যুক্তিবাক্যের উদ্দেশ্য বা বিধেয় হিসেবে ব্যবহৃত হয় বা হতে পারে সেসব শব্দ বা শব্দসমষ্টিকে পদ বলে। পদকে বিভিন্ন দিক থেকে শ্রেণিবিভাগ করা হয়। এর মধ্যে যুগল সম্বন্ধের দিক থেকে পদকে দুই ভাগে ভাগ করা হয় যার মধ্যে একটি হলো বিপরীত পদ। যে পদযুগল পরস্পরবিরোধী এবং এমনভাবে যুক্ত থাকে যে, এদের দ্বারা কোনো বিষয়ের সমগ্র ব্যক্ত্যর্থ নির্দেশিত হয় না সেই পদযুগলকে পরস্পর বিপরীত পদ বলে। উদ্দীপকের 'দৃশ্যকল্প- ২'-এর পদগুলো হলো- সাদা ও কালো, সকাল ও বিকাল, টক ও মিষ্টি। এসব পদ যেমন সাদা ও কালো সমগ্র রঙের ব্যক্ত্যর্থ নির্দেশ করে না, তেমনিভাবে অন্যান্য পদযুগল কোনো বিষয়ের সমগ্র ব্যক্ত্যর্থকে নির্দেশ করে না। তাই 'দৃশ্যকল্প-২' এর পদগুলো দ্বারা বিপরীত পদ নির্দেশিত হয়েছে। অপরদিকে, যখন দুটি পরস্পরবিরোধী পদ এমনভাবে সম্পর্কযুক্ত থাকে যে, এদের দ্বারা কোনো বিষয়ের সমগ্র ব্যক্ত্যর্থ নির্দেশিত হয় তখন ঐ পদযুগলকে পরস্পর বিরুদ্ধ পদ বলে। উদ্দীপকের 'দৃশ্যকল্প-৩' এর পদগুলো হলো সৎ ও অসৎ, মিষ্টি ও অ-মিষ্টি, দয়ালু ও অদয়ালু। এসব পদযুগল কোনো একটি বিষয়ের সমগ্র ব্যক্ত্যর্থকে নির্দেশ করে। যেমন- সৎ ও অ-সৎ পদযুগল 'মানুষ' শ্রেণির সমগ্র ব্যক্ত্যর্থকে নির্দেশ করে। তেমনিভাবে অন্যান্য পদযুগলও একইভাবে কোনো বিষয়ের সমগ্র ব্যক্ত্যর্থকে নির্দেশ করে। তাই 'দৃশ্যকল্প-৩' এর পদগুলোর মাধ্যমে বিরুদ্ধ পদ নির্দেশিত হয়েছে।"
        }
      ]
    },
    {
      "number": "3",
      "uddipok": "উদাহরণ-১: সকল যুক্তিবিদ হয় চিন্তাশীল। উদাহরণ-২: কোনো মানুষ নয় অমর। উদাহরণ-৩: কিছু কিছু আম হয় ক।",
      "tag": "BMARPC 25",
      "sub_questions": [
        {
          "label": "ক",
          "question": "জাত্যর্থক পদ কী?",
          "explanation": "যে পদে ব্যস্ত্যর্থ ও জাত্যর্থ দুই-ই থাকে সেটিই জাত্যর্থক পদ।"
        },
        {
          "label": "খ",
          "question": "যুক্তিবাকো সংযোজকের ভূমিকা কী?",
          "explanation": "যুক্তিবাক্যে সংযোজকের ভূমিকা খুবই গুরুত্বপূর্ণ। যুক্তিবাক্যে উদ্দেশ্য ও বিধেয়ের মধ্যে সংযোগকারী চিহ্নকে সংযোজক বলে। মূলত এটিই সংযোজকের একমাত্র কাজ। সংযোজক কোনো সময় এ সম্পর্ককে স্বীকার করে আবার কোনো সময় অস্বীকার করে। সংযোজক ছাড়া উদ্দেশ্য এবং বিধেয়কে এক করা যায় না। এটি যুক্তিবাক্যের একটি অবিচ্ছেদ্য অংশ। সংযোজক ছাড়া কোনো বাক্যই যুক্তিবাক্যরূপে পরিচিত হয় না।তাই যুক্তিবাক্যে সংযোজকের ভূমিকা খুবই গুরুত্বপূর্ণ।"
        },
        {
          "label": "গ",
          "question": "উদাহরণ-১ কোন ধরনের যুক্তিবাক্যকে নির্দেশ করে? ব্যাখ্যা কর। ",
          "explanation": "উদ্দীপকের উদাহরণ-১ 'সকল যুক্তিবিদ হয় চিন্তাশীল' একটি সার্বিক সদর্থক যুক্তিবাক্যকে নির্দেশ করে। ব্যাখ্যা করা হলো- যে যুক্তিবাক্যের বিধেয় পদটি উদ্দেশ্যের সমগ্র ব্যক্ত্যর্থ সম্পর্কে কোনোকিছু স্বীকার করে তাকে সার্বিক সদর্থক যুক্তিবাক্য বলে।সদর্থক যুক্তিবাক্যে কোনো বিষয় সম্পর্কে কোনো কিছু স্বীকার করা হয়।যেমন:সকল মানুষ হয় মরনশীল। এখানে মরনশীল বিধেয় পদটি দ্বারা সমগ্র মানুষের ক্ষেত্রে স্বীকার করা হয়েছে। তেমনি উদ্দীপকের উদাহরণে সকল যুক্তিবিদ হয় চিন্তাশীল' এখানে বিধেয় 'চিন্তাশীল' কথাটিকে সমগ্র যুক্তিবিদের ক্ষেত্রে স্বীকার করা হয়েছে। তাই বলা যায় যে, উদ্দীপকের উদাহরণটি দ্বারা সমগ্র ব্যক্ত্যর্থ সম্পর্কে স্বীকার করা হয়েছে বলে একটি সার্বিক সদর্থক যুক্তিবাক্য।"
        },
        {
          "label": "ঘ",
          "question": "যুক্তিবাকোর শ্রেণিবিভাগ অনুসারে উদাহরণ-২ ও উদাহরণ-৩ এর মধ্যে পার্থক্য বিশ্লেষণ কর।",
          "explanation": "উদ্দীপকের উদাহরণ-২ কোনো মানুষ নয় অমর একটি সার্বিক নঞর্থক যুক্তিবাক্য এবং উদাহরণ-৩ 'কিছু কিছু আম হয় টক' একটি বিশেষ সদর্থক যুক্তিবাক্যকে নির্দেশ করে। নিচে এদের পার্থক্য বিশ্লেষণ করা হলো- ১.যে যুক্তিবাক্যের বিধেয় পদটি উদ্দেশ্যের সমগ্র ব্যক্ত্যর্থ সম্পর্কে কোনোকিছু অস্বীকার করে তাকে সার্বিক নর্থক যুক্তিবাক্য বলে। আর যে যুক্তিবাক্যের বিধেয় পদটি উদ্দেশ্যের আংশিক ব্যক্ত্যর্থ সম্পর্কে কোনোকিছু স্বীকার করে তাকে বিশেষ সদর্থক যুক্তিবাক্য বলে। ২. সার্বিক নঞর্থক যুক্তিবাক্যকে 'E' দ্বারা প্রতীকায়িত করা হয়। আর বিশেষ সদর্থক যুক্তিবাক্যকে '।' দ্বারা প্রতীকায়িত করা হয়। ৩.সার্বিক নঞর্থক যুক্তিবাক্যের উভয় পদই ব্যাপ্য। অপরদিকে, বিশেষ সদর্থক যুক্তিবাক্যের উভয় পদই অব্যাপ্য। ৪.সার্বিক নঞর্থক যুক্তিবাক্য একটি নেতিবাচক বাক্য। অপরদিকে, বিশেষ সদর্থক যুক্তিবাক্য একটি ইতিবাচক বাক্য।"
        }
      ]
    },
    {
      "number": "4",
      "uddipok": "",
      "tag": "BMARPC 25",
      "sub_questions": [
        {
          "label": "ক",
          "question": "পদের ব্যাপ্যতা কী?",
          "explanation": "একটি যুক্তিবাক্যে কোনো একটি পদ যখন তার সম্পূর্ণ ব্যক্ত্যর্থের ভিত্তিতে প্রকাশিত হয় তখন ওই পদকে ব্যাপ্য পদ বলে।"
        },
        {
          "label": "খ",
          "question": "বিশেষ যুক্তিবাক্যের উদ্দেশ্য পদ অব্যাপ্য হয় কেন? ",
          "explanation": "বিশেষ যুক্তিবাক্যের উদ্দেশ্য পদ আংশিক ব্যক্ত্যর্থ নিয়ে ব্যবহৃত হয় তাই এটি অব্যাপ্য। কোনো যুক্তিবাক্যে একটি পদ তার আংশিক ব্যক্ত্যর্থ নিয়ে ব্যবহৃত হলে তাকে অব্যাপ্য পদ বলে। আবার, যে যুক্তিবাক্যে বিধেয় পদকে উদ্দেশ্য পদের আংশিক ব্যক্ত্যর্থ সম্পর্কে স্বীকার বা অস্বীকার করা হয় তাকে বিশেষ যুক্তিবাক্য বলে। সুতরাং, আংশিক ব্যক্ত্যর্থ নির্দেশক পদকে যেহেতু অব্যাপ্য বলা হয়, সেহেতু বিশেষ যুক্তিবাক্যের উদ্দেশ্য পদ অব্যাপ্য।"
        },
        {
          "label": "গ",
          "question": "চিত্র-১ পদের ব্যাপ্যতা অনুসারে কোন যুক্তিবাক্যকে নির্দেশ করে? ব্যাখ্যা কর।",
          "explanation": "উদ্দীপকের চিত্র-১ পদের জাত্যর্থতা অনুসারে সার্বিক সদর্থক যুক্তিবাক্যকে নির্দেশ করে। নিচে তা ব্যাখ্যা করা হলো- যুক্তিবাক্যকে গুণ ও পরিমাণের যৌথ নীতি অনুযায়ী চার ভাগে ভাগ করা যায়, যার মধ্যে একটি হলো সার্বিক সদর্থক যুক্তিবাক্য। এই প্রকার যুক্তিবাক্য পরিমাণের দিক থেকে সার্বিক এবং গুণের দিক থেকে সদর্থক। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে স্বীকার করে তাকে সার্বিক সদর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার নিয়ম অনুযায়ী সার্বিক সদর্থক যুক্তিবাক্যের কেবল উদ্দেশ্য পদ ব্যাপ্য। তেমনি উদ্দীপকের চিত্র-১ এ পদের যে ব্যাপ্যতা দেখানো হয়েছে।সেখানে কেবল উদ্দেশ্য পদ ব্যাপ্য দেখানো হয়েছে। আর সার্বিক সদর্থক যুক্তিবাক্যের উদ্দেশ্য পদ ব্যাপ্য। তাই বলা যায় যে উদ্দীপকের চিত্র-১ পদের ব্যাপতা অনুসারে সার্বিক সদর্থক যুক্তিবাক্য নির্দেশ করে।"
        },
        {
          "label": "ঘ",
          "question": "পদের যোগ্যতার ভিত্তিতে চিত্র-২ ও চিত্র-৩-এর মধ্যকার পার্থক্য নির্ণয় কর।",
          "explanation": "পদের ব্যাপ্যতার দিক থেকে চিত্র-২-এর মাধ্যমে সার্বিক নঞর্থক  যুক্তিবাক্য এবং চিত্র-৩-এর মাধ্যমে বিশেষ সদর্থক যুক্তিবাক্য নির্দেশিত হয়েছে।নিচে এদের মধ্যকার পার্থক্য নির্ণয় করা হলো- যুক্তিবাক্যকে গুণ ও পরিমাণ অনুসারে যে চার ভাগে ভাগ করা যায় তার মধ্যে একটি হলো সার্বিক নঞর্থক যুক্তিবাক্য। যে যুক্তিবাক্যের বিধেয় পদটি উদ্দেশ্য পদের সমগ্র ব্যক্ত্যর্থকে অস্বীকার করে তাকে সার্বিক নঞর্থক যুক্তিবাক্য বলে। পদের ব্যাপ্যতার নিয়ম অনুযায়ী সার্বিক যুক্তিবাক্যের উদ্দেশ্য পদ ব্যাপ্য। আর নঞর্থক যুক্তিবাক্যের বিধেয় পদ ব্যাপ্য। তাই পদের ব্যাপ্যতার দিক থেকে সার্বিক যুক্তিবাক্যের উদ্দেশ্য ও বিধেয় উভয় পদ ব্যাপ্য। তেমনি উদ্দীপকের চিত্র-২ এ পদের ব্যাপ্যতার যে রূপ উপস্থাপন করা হয়েছে সেখানে উদ্দেশ্য ও বিধেয় উভয় পদ ব্যাপ্য দেখানো হয়েছে। তাই চিত্র-২ এর মাধ্যমে সার্বিক নঞর্থক যুক্তিবাক্য নির্দেশিত হয়েছে। অপরদিকে, যে যুক্তিবাক্যের বিধেয় পদটি উদ্দেশ্য পদের আংশিক ব্যক্ত্যর্থকে স্বীকার করে তাকে বিশেষ সদর্থক যুক্তিবাক্য বলে। পদের ব্যাপ্যতার নিয়ম অনুযায়ী বিশেষ হওয়ায় যুক্তিবাক্যের উদ্দেশ্য পদ ব্যাপ্য নয়। আর সদর্থক হওয়ায় যুক্তিবাক্যের বিধেয় পদ ব্যাপ্য নয়। তাই পদের ব্যাপ্যতার নিয়ম অনুযায়ী  যুক্তিবাক্যের কোনো পদই ব্যাপ্য নয়। উদ্দীপকের চিত্র- ৩ এ পদের ব্যাপ্যতার যে রূপ দেখানো হয়েছে, সেখানে কোনো পদই ব্যাপ্য দেখানো হয়নি।"
        }
      ]
    },
    {
      "number": "5",
      "uddipok": "",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "অবান্তর লক্ষণ চার প্রকার- শ্রেণিগত অবিচ্ছেদ্য অবান্তর লক্ষণ, শ্রেণিগত বিচ্ছেদ্য অবাত্তর লক্ষণ, ব্যক্তিগত অবিচ্ছেদ্য অবান্তর লক্ষণ, ব্যক্তিগত বিচ্ছেদ্য অবান্তর লক্ষণ।"
        },
        {
          "label": "খ",
          "question": "",
          "explanation": "বিধেয় ও বিধেয়কের দুটি পার্থক্য নিচে দেওয়া হলো- ১. বিধেয় একটি পদের নাম; কিন্তু বিধেয়ক একটি সম্পর্কের নাম। ২. বিধেয় সদর্থক ও নঞর্থক যেকোনো যুক্তিবাক্যেই থাকে; কিন্তু বিধেয়ক শুধু সদর্থক যুক্তিবাক্যে থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের A চিহ্নিত স্থানে বিধেয়ক বসবে। নিচে তা ব্যাখ্যা করা হলো- উদ্দীপকে উল্লিখিত জীব, মানুষ, বুদ্ধিবৃত্তি, বিচারশক্তি ও আনন্দপ্রিয়তা একটি সম্পর্কের ইঙ্গিত দেয়। সদর্থক যুক্তিবাক্যে বিধেয় পদ উদ্দেশ্য পদের সাথে যে সম্পর্ক বহন করে তাকেই বলা হয় বিধেয়ক। বিধেয়ক কেবল সদর্থক যুক্তিবাক্যে থাকে, নঞর্থক যুক্তিবাক্যে থাকে না। অর্থাৎ চার প্রকার যুক্তিবাক্যের মধ্যে AI EO থাকে না। অর্থাৎ যে সকল যুক্তিবাক্যে সংযোজক হিসেবে হয়, হও, হন (ইতিবাচক সংযোজক) আছে; সেই সকল যুক্তিবাক্যে বিধেয়ক থাকে। এই ধরনের সংযোজকগুলো উদ্দেশ্য পদের সাথে বিধেয় পদের একটা সম্পর্ক বহন করে আর এই সম্পর্ককে বিধেয়ক বলে। বিধেয়ক পাঁচ প্রকার। যথা- জাতি, উপজাতি, লক্ষণ, উপলক্ষণ ও অবান্তর লক্ষণ। উদ্দীপকে যে পদগুলো সাজানো হয়েছে সেগুলো একে অপরের সাথে বিভিন্ন সম্পর্কে সম্পর্কিত। উদ্দীপকের জীব শব্দটি সবার উপরে রয়েছে, যা জাতি নামক বিধেয়কের একটি দৃষ্টান্ত। ঠিক তার নিচের মানুষ শব্দটি একটি উপজাতি নামক বিধেয়কের দৃষ্টান্ত। তারপর রয়েছে বুদ্ধিবৃত্তি নামক শব্দটি যেটা লক্ষণ বিধেয়ক দৃষ্টান্ত। এরপর রয়েছে বিচারশক্তি নামক শব্দটি যেটা উপলক্ষণ বিধেয়কের দৃষ্টান্ত। সর্বশেষে রয়েছে আনন্দপ্রিয়তা শব্দটি, যা অবান্তর লক্ষণ বিধেয়কের দৃষ্টান্ত। এ থেকে বোঝা যাচ্ছে, উদ্দীপকের চিহ্নিত স্থানে বিধেয়ক শব্দটি বসবে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিধেয়-এর পাঁচ প্রকার জাতি, উপজাতি, বিভেদক লক্ষণ, উপলক্ষণ, অবান্তর লক্ষণ সম্পর্কে ইঙ্গিত করেছে। নিচে উদাহরণসহ বিশ্লেষণ করা হলো- ১. জাতি: দুটি শ্রেণিবাচক পদ যদি পরস্পরের সঙ্গে এমনভাবে সম্পর্কযুক্ত হয় যে, এদের একটি ব্যার্থের (সংখ্যার) পরিধি অপরটির চেয়ে বৃহত্তর হয় এবং বৃহত্তর পদটি যদি অপর পদটিকে নিজের মধ্যে অন্তর্ভুক্ত করে, তবে বৃহত্তর পদটিকে অপর পদের জাতি বলে অভিহিত করা হয়। যেমন- সকল অধ্যাপক হন মানুষ। উপরের উদাহরণে 'অধ্যাপক' ও 'মানুষ' হচ্ছে দুটো শ্রেণিবাচক পদ। উদ্দীপকে 'জীব' হলো জাতি। ২. উপজাতি: দুটি বা কয়েকটি শ্রেণির মধ্যে যদি এ রকম সম্পর্ক বিদ্যমান থাকে যে, এদের একটি অপরটিকে বা অপরগুলোকে আওতাভুক্ত করে, তবে আওতাভুক্ত শ্রেণি বা শ্রোণগুলোকে উপজাতি বা প্রজাতি বলে। যেমন- সকল মানুষ, বাঘ হয় প্রাণী। উদ্দীপকে 'মানুষ' হলো উপজাতি উপরের উদাহরণে মানুষ, বাঘ হলো উপজাতি আর প্রাণী জাতি। ৩. লক্ষণ বা বিভেদক লক্ষণ যে গুণ বা গুণাবলি একই জাতির অন্তর্ভুক্ত একটা উপজাতিকে অন্যান্য উপজাতি থেকে পৃথক করে দেখায় সে গুণ বা গুণাবলিকে ওই উপজাতির লক্ষণ বা বিভেদক লক্ষণ বলে। যেমন- 'বুদ্ধিবৃত্তি' হলো মানুষ উপজাতির বিভেদক লক্ষণ। ৪. উপলক্ষণ: যে গুণ কোনো পদের জাত্যর্থের অংশ নয়, কিন্তু জাত্যর্থ থেকে অনিবার্যভাবে নিঃসৃত হয় সেই গুণকে ঐ পদের উপলক্ষণ বলে। যেমন- মানুষের 'বিচারশক্তি' গুণটা মানুষ শ্রেণির বা উপজাতির একটা উপলক্ষন। ৫. অবান্তর লক্ষণ: যে গুণ কোনো শ্রেণির জাত্যর্থের অংশ নয়।। আবার জাত্যর্থ থেকে অনিবার্যভাবে নিঃসৃতও হয় না তাকে অবান্তর লক্ষণ বলে। অর্থাৎ অবান্তর লক্ষণ একটি পদ সম্পর্কে নতুন তথ্য প্রদান করে। যেমন- 'সব মানুষ হয় হাস্যপ্রিয়।' এএ বাক্যে 'হাস্যপ্রিয়' গুণটি অবান্তর লক্ষণ। উদ্দীপকে 'আনন্দপ্রিয়তা' হলো অবান্তর লক্ষণ।"
        }
      ]
    },
    {
      "number": "6",
      "uddipok": "দৃশ্যকল্প-১: গোলাপ হয় সুন্দর জবা হয় সুন্দর বেলি হয় সুন্দর রজনীগন্ধা সুন্দর। সুতরাং সব ফুল হয় সুন্দর দৃশ্যকল্প-২: সকল ছাত্র হয় মেধাবী অরণ্য হয় একজন ছাত্র সুতরাং অরণ্য হয় মেধাবী।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "যে বৈশিষ্ট্য বা যার ওপর ভিত্তি করে আরোহ অনুমানে বিশেষ থেকে সার্বিকে, কিছু থেকে সমগ্রে গমন করা হয় তাকে আরোহায়ক উল্লম্ফন বলে।"
        },
        {
          "label": "খ",
          "question": "",
          "explanation": "অবরোহ অনুমানের আশ্রয়বাক্য, পরিমাণের দিক থেকে সিদ্ধান্তের তুলনায় ব্যাপক হওয়ায় এর সিদ্ধান্তটি কম ব্যাপক হয়। অবরোহ অনুমানে একটি সার্বিক যুক্তিবাক্য থেকে একটি বিশেষ যুক্তিবাক্য সিদ্ধান্ত হিসেবে নিঃসৃত হয়। যেমন- 'সকল ছাত্র হয় মেধাবী, রবিন হয় একজন ছাত্র। সুতরাং রবিন হয় মেধাবী। এখানে আশ্রয়বাক্যটি সকল ছাত্রকে নির্দেশ করে কিন্তু সিদ্ধান্তটি একটি মাত্র বিশেষ ছাত্রকে নির্দেশ করে। যা পরিমাণের দিক থেকে কম ব্যাপক"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের দৃশ্যকল্প-১ এ আরোহ অনুমান প্রকাশ পেয়েছে। বিশেষ বিশেষ দৃষ্টান্ত বা ঘটনার পর্যবেক্ষণের মাধ্যমে বাস্তব অভিজ্ঞতার ভিত্তিতে একটি সার্বিক সংশ্লেষক যুক্তিবাক্য স্থাপনের প্রক্রিয়াকে আরোহ অনুমান বলে। আরোহ অনুমানে সিদ্ধান্তটি সবসময় আশ্রয়বাক্য থেকে বেশি ব্যাপক হয়। যেমন- রহিম হয় মরণশীল করিম হয় মরণশীল আবুল হয় মরণশীল অতএব, সকল মানুষ হয় মরণশীল। উপরের যুক্তিটিতে রিনা, বিনা ও শান্তা প্রমুখ মানুষের মৃত্যুর বাস্তব দৃষ্টান্ত পর্যবেক্ষণ করে সার্বিকভাবে সিদ্ধান্ত গ্রহণ করা হয়েছে যে, 'সকল মানুষ হয় মরণশীল। এটি আরোহ অনুমানের দৃষ্টান্ত। এর সিদ্ধান্তটি আশ্রয়বাক্যের তুলনায় বেশি ব্যাপক তেমনি উদ্দীপকের দৃশ্যকল্প-১ এ গোলাপ, জবা, বেলি ও রজনীগন্ধা ফুলের সুন্দর হওয়ার ঘটনাকে পর্যবেক্ষণ করে একটি সার্বিক সিদ্ধান্ত নেওয়া হয়েছে যে, সকল ফুল হয় সুন্দর। সিদ্ধান্তটি আশ্রয়বাক্যের তুলনায় অধিক ব্যাপক। তাই বলা যায়, এটি একটি আরোহ অনুমান।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে দৃশ্যকল্প-২ এ অবরোহ অনুমান এবং দৃশ্যকল্প-১ এ আরোহ অনুমান প্রকাশিত হয়েছে।নিচে উভয়ের মধ্যে ভিন্নতার কারণ বিশ্লেষণ করা হলো- যে অনুমান প্রক্রিয়ায় কয়েকটি বিশেষ দৃষ্টান্তের ওপর নির্ভর করে একটি সার্বিক সিদ্ধান্ত নিঃসৃত হয়, তাকে আরোহ অনুমান বলে। যেমন— ‘গোলাপ হয় সুন্দর, জবা হয় সুন্দর, বেলী হয় সুন্দর, রজনীগন্ধা হয় সুন্দর, সুতরাং সকল ফুল হয় সুন্দর।' অন্যদিকে, যে অনুমান প্রক্রিয়ায় সিদ্ধান্ত এক বা একাধিক আশ্রয়বাক্য থেকে অনিবার্যভাবে নিঃসৃত হয় এবং সিদ্ধান্তটি কখনোই আশ্রয়বাক্যের চেয়ে ব্যাপক হতে পারে না, তাকে অবরোহ অনুমান বলে। যেমন— 'সকল ছাত্র হয় মেধাবী, অরণ্য হয় একজন ছাত্র, সুতরাং অরণ্য হয় মেধাবী।' উদ্দীপকের প্রথম ও দ্বিতীয় দৃশ্যকল্পে যথাক্রমে আরোহ অনুমান ও অবরোহ অনুমান প্রকাশ পেয়েছে। আরোহ অনুমানের সিদ্ধান্ত সবসময় সার্বিক হয়। কিন্তু অবরোহ অনুমানের সিদ্ধান্ত বিশেষ বা সার্বিক উভয়ই হতে পারে। আরোহ অনুমানের সিদ্ধান্ত সব সময়ই বেশি ব্যাপক হয়। কিন্তু অবরোহ অনুমানের সিদ্ধান্ত কোনো সময়ই আশ্রয়বাক্য থেকে বেশি ব্যাপক হয় না । দৃশ্যকল্প-১ এ আরোহ অনুমানের সিদ্ধান্ত আশ্রয়বাক্য তিনটির তুলনায় বেশি ব্যাপক। উপরের আলোচনা শেষে বলা যায়, আরোহ ও অবরোহ অনুমান উভয়েই অনুমানের দুটি দিক হলেও তাদের মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "7",
      "uddipok": "দৃশ্যকল্প-১: জেরিন তার ভাই জিনানকে বললো, “সকল রক হয় সাদা।” তা শুনে জিনান সিদ্ধান্ত করে বললো, “কোনো বক নয় অ-সাদা।” দৃশ্যকল্প-২: কবিতা তার বোন সবিতাকে বললো, “কিছু ফুল নয় সুগন্ধী।” তা শুনে সবিতা সিদ্ধান্ত করে বললো, “কিছু সুগন্ধি জিনিস নয় ফুল ।”",
      "tag": "BMARPC 25",
      "sub_questions": [
        {
          "label": "ক",
          "question": "প্রতিবর্তন কী?",
          "explanation": "যে অমাধ্যম অবরোহ অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং বিধেয়ের বিরুদ্ধ পদকে বিধেয় হিসেবে গ্রহণ করে সিদ্ধান্ত অনুমতি হয় তাকে প্রতিবর্তন বলে।"
        },
        {
          "label": "খ",
          "question": "‘A' বাক্যের সরল আবর্তন করা যায় না কেন?",
          "explanation": "A-বাক্যের সকল আবর্তন করা যায় না, কারণ এক্ষেত্রে আবর্তনের নিয়ম লঙ্ঘনজনিত অনুপপত্তি ঘটে। A-যুক্তিবাক্য হচ্ছে একটি সার্বিক সদর্থক যুক্তিবাক্য । যার উদ্দেশ্যপদ ব্যাপ্য এবং বিধেয় পদ অব্যাপ্য। এর সরল আবর্তন করতে গেলে অব্যাপ্য বিধেয় পদটি উদ্দেশ্য পদ হিসেবে ব্যবহৃত হয় এবং ব্যাপ্য হয়ে যায় । যা আবর্তনের নিয়ম বিরোধী। তাই A-যুক্তিবাক্যের সরল আবর্তন করা সম্ভব নয়।"
        },
        {
          "label": "গ",
          "question": "দৃশ্যকল্প-১ এ নির্দেশিত অমাধ্যম অনুমানটি কোন প্রকারের? তার যথার্থতা ব্যাখ্যা করো।",
          "explanation": "উদ্দীপকের দৃশ্যকল্প-১ এ নির্দেশিত অমাধ্যম অনুমানটি প্রতিবর্তন কে নির্দেশ করেছে।তার যথার্থতা ব্যাখ্যা করা হলো- যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে সিদ্ধান্ত অনুমতি হয় তাকে প্রতিবর্তন বলে। অর্থাৎ প্রতিবর্তন হলো কোনো সদর্থক যুক্তিবাক্যকে নঞর্থক যুক্তিবাক্যের আকার এবং নঞর্থক যুক্তিবাক্যকে সদর্থক যুক্তিবাক্যের আকারে প্রকাশ করার প্রক্রিয়া। উদ্দীপকে জেরিন ও জিনানের বক্তব্য—সকল বক হয় সাদা। কোনো বক নয় অ-সাদা। এটি একটি অমাধ্যম অনুমান। যেখানে আশ্রয়বাক্য অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করেছে। তাই বলা যায়, দৃশ্যকল্প-১ এ নির্দেশিত অমাধ্যম অনুমানটি প্রতিবর্তনকে নির্দেশ করেছে।"
        },
        {
          "label": "ঘ",
          "question": "দৃশ্যকল্প-১ ও ২ এর মধ্যে নির্দেশিত অনুমান দুটিতে কী ধরনের পার্থক্য বিদ্যমান? তাদের যথার্থতা বিশ্লেষণ করো।",
          "explanation": "দৃশ্যকল্প-১ ও ২ এর মধ্যে নির্দেশিত অনুমান দুটিতে যথাক্রমে অমাধ্যম অনুমানের প্রতিবর্তন ও প্রতিআবর্তনকে নির্দেশ করেছে। যে অমাধ্যম অনুমানে আশ্রয়বাক্যের অর্থ অপরিবর্তিত রেখে কেবলমাত্র গুণের পরিবর্তন করে এবং বিধেয়ের বিরুদ্ধ পদকে সিদ্ধান্তের বিধেয় হিসেবে ব্যবহার করে সিদ্ধান্ত অনুমতি হয় তাকে প্রতিবর্তন বলে। অর্থাৎ, প্রতিবর্তন হলো কোনো সদর্থক বাক্যকে নঞর্থক বাক্যের আকারে এবং নঞর্থক বাক্যকে সদর্থক বাক্যের আকারে প্রকাশ করার প্রক্রিয়া। উদ্দীপকের দৃশ্যকল্প-১ এ পরিলক্ষিত অনুমানটি- সকল বক হয় সাদা,কোনো বক নয় অ-সাদা।এখানে সার্বিক সদর্থক যুক্তিবাক্য থেকে সার্বিক নঞর্থক যুক্তিবাক্যে রূপান্তর করা হয়েছে এবং আশ্রয়বাক্যের বিধেয় বিরুদ্ধ পদ সিদ্ধান্তের বিধেয় হিসেবে ব্যবহৃত হয়েছে। যেখানে পরিমাণ ঠিক রেখে শুধুমাত্র গুণের পরিবর্তন ঘটেছে। তাই বলা যায় যে, উদ্দীপকের দৃশ্যকল্প ১ ও ২ এর মধ্যে নির্দেশিত অনুমান দুটি অর্থাৎ প্রতিবর্তন ও আবর্তনে যথাক্রমে গুণগত ও পরিমাণগত পার্থক্য বিদ্যমান ।"
        }
      ]
    },
    {
      "number": "8",
      "uddipok": "উদাহরণ-১: সকল শিক্ষক হন বিদ্বান। সকল ধার্মিক হন শিক্ষক। ∴  সকল ধার্মিক হন বিদ্বান। উদাহরণ-২: সকল মানুষ হয় জীব। ∴ কিছু জীব হয় মানুষ।",
      "tag": "BMARPC 25",
      "sub_questions": [
        {
          "label": "ক",
          "question": "অনুমান কোন ধরনের প্রক্রিয়া ?",
          "explanation": "অনুমান এক ধরনের মানসিক প্রক্রিয়া।"
        },
        {
          "label": "খ",
          "question": "প্রতিবর্তনের ধারণা বুঝিয়ে লেখো।",
          "explanation": "অমাধ্যম অনুমানের একটি বিশেষ প্রকারভেদ হলো প্রতিবর্তন । যে অমাধ্যম অনুমানে আশ্রয়বাক্যের অর্থ অপরিবর্তিত রেখে গুণের পরিবর্তন করে এবং আশ্রয়বাক্যের বিধেয় পদের বিরুদ্ধ পদকে বিধেয় হিসেবে ব্যবহার করে সিদ্ধান্ত অনুমিত হয় তাকে প্রতিবর্তন বলে। যেমন— 'A' - সকল মানুষ হয় মরনশীল (প্রতিবর্তনীয়) 'E' – কোনো মানুষ নয় অমরনশীল (প্রতিবর্তিত) উপর্যুক্ত উদাহরণে আশ্রয়বাক্যের অর্থ অপরিবর্তিত রয়েছে এবং গুণ পরিবর্তিত হয়েছে । আশ্রয়বাক্যের বিধেয় পদের বিরুদ্ধ পদ সিদ্ধান্তে বিধেয় হিসেবে ব্যবহৃত হয়েছে । তাই এটি প্রতিবর্তনের একটি দৃষ্টান্ত ।"
        },
        {
          "label": "গ",
          "question": "উদাহরণ-২ উল্লেখিত বিষয়টি ব্যাখ্যা করো।",
          "explanation": "উদ্দীপকের উদাহরণ-২ এ অমাধ্যম অনুমানের বিষয়টি নির্দেশিত হয়েছে । কেননা এখানে একটিমাত্র আশ্রয়বাক্য থেকে সিদ্ধান্ত অনুমিত হয়েছে। নিচে অমাধ্যম অনুমানের ব্যাখ্যা করা হলো- আমরা জানি, অবরোহ অনুমানকে প্রধানত দুই ভাগে ভাগ করা যায়, যার মধ্যে একটি হলো অমাধ্যম অনুমান। যে অবরোহ অনুমানে একটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে অমাধ্যম অনুমান বলে । অমাধ্যম অনুমানের ক্ষেত্রে সরাসরি আশ্রয়বাক্য থেকে সিদ্ধান্তটি অনুমিত হয়। এ কারণে অমাধ্যম অনুমানের সিদ্ধান্তে তেমন কোনো নতুনত্ব থাকে না । উদ্দীপকে দেখতে পাই, ‘উদাহরণ-২' এ প্রদত্ত দৃষ্টান্ত একটি আশ্রয়বাক্য থেকে সিদ্ধান্ত অনুমিত হয়েছে। এখানে আশ্রয়বাক্য থেকে সিদ্ধান্তে গমনে অবরোহ অনুমানের কোনো নিয়ম লঙ্ঘন করা হয়নি। তাই এটি অমাধ্যম অনুমানেরই একটি দৃষ্টিান্ত।"
        },
        {
          "label": "ঘ",
          "question": "উদাহরণ-১ এবং উদাহরণ-২ মধ্যকার পার্থক্য মূল্যায়ন করো।",
          "explanation": "‘উদাহারণ-১' এ মাধ্যম অনুমান এবং ‘উদাহরণ-২' এ অমাধ্যম অনুমান নির্দেশিত হয়েছে। মাধ্যম ও অমাধ্যম অনুমানের পার্থক্য মূল্যায়ন করা হলো- উদাহরণ-১' এ দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই এটি হলো মাধ্যম অনুমান। মাধ্যম অনুমানে একাধিক আশ্রয়বাক্যের ভিত্তিতে সিদ্ধান্ত অনুমিত হয় বিধায় এখানে সিদ্ধান্তে নতুন তথ্য প্রকাশিত হয়। অন্যদিকে, ‘উদাহরণ-২' এ একটিমাত্র আশ্রয়বাক্য থেকে সিদ্ধান্তটি অনিবার্যভাবে অনুমিত হয়েছে। তাই এটি অমাধ্যম অনুমান । অমাধ্যম অনুমানে একটিমাত্র আশ্রয়বাক্য থেকে সিদ্ধান্ত অনুমিত হয় বিধায় এখানে সিদ্ধান্তে নতুনত্ব থাকে না । মাধ্যম অনুমানে অনুমানের সুযোগ থাকে। কেননা এখানে সিদ্ধান্ত হিসেবে নতুন যুক্তিবাক্য প্রতিষ্ঠিত হয়। অপরপক্ষে, অমাধ্যম অনুমানে অনুমানের সিদ্ধান্ত আশ্রয়বাক্যেরই অনেকটা পরিবর্তিত রূপ বিধায় এখানে অনুমানের তেমন কোনো সুযোগ থাকে না। তাই বলা যায়, মাধ্যম ও অমাধ্যম অনুমানের মধ্যে বিভিন্ন দিক দিয়ে পার্থক্য রয়েছে। তবে উভয় প্রকার অনুমানই অবরোহ অনুমানের ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "আবির ও আকিব দুই ভাই। তারা প্রায়ই খেলনা নিয়ে ঝগড়া করে। তখন তাদের বাবা রহিম সাহেব প্রথমে আবিরের সাথে এবং পরবর্তীতে আকিবের সাথে পৃথকভাবে আলোচনা করেন। বাবা রহিম সাহেব তাদেরকে দুজনকে বোঝাতে সক্ষম হন। এতে দুই ভাইয়ের ঝগড়ার অবসান হয় এবং তারা একত্রে খেলাধুলা করতে থাকে।",
      "tag": "BMARPC 25",
      "sub_questions": [
        {
          "label": "ক",
          "question": "",
          "explanation": "যে মাধ্যম অবরোহ অনুমানে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে।"
        },
        {
          "label": "খ",
          "question": "চতুষ্পদী অনুপপত্তি' বলতে কী বোঝ?",
          "explanation": "অবরোহ অনুমানের যে প্রকারভেদের ক্ষেত্রে পরস্পর সম্পর্কযুক্ত দুটি আশ্রয়বাক্য থেকে সিদ্ধান্তটি অনিবার্যভাবে অনুমিত হয় তাকে সহানুমান বলে। একটি সহানুমানে তিনটি এবং কেবল তিনটি পদ থাকে। এটি সহানুমানের একটি আবশ্যিক নিয়ম। সহানুমানের নিয়ম লঙ্ঘন করে কোনো সহানুমানে তিনটির অধিক পদ ব্যবহার করলে সহানুমান ত্রুটিপূর্ণ হয়। সহানুমানের এই ত্রুটিকে চতুষ্পদী অনুপপত্তি বলে।"
        },
        {
          "label": "গ",
          "question": "",
          "explanation": "নিম্নের অনুরূপ: আলোচ্য উদ্দীপকে জহির সাহেবের ভূমিকা সহানুমানের মধ্যপদের সাথে সাদৃশ্যপূর্ণ । সহানুমানের তিনটি পদের একটি হলো মধ্যপদ। সহানুমানের এ পদটি উভয় আশ্রয়বাক্যে থাকে কিন্তু সিদ্ধান্তে থাকে না। মধ্যপদ প্রধান ও অপ্রধান আশ্রয়বাক্যে ব্যবহৃত হয়ে উভয় আশ্রয়বাক্যের মধ্যে একটি অনিবার্য সম্পর্ক তৈরি করে। আর ঐ অনিবার্য সম্পর্কের ভিত্তিতে সহানুমানে সিদ্ধান্ত প্রতিষ্ঠিত হয়।উদ্দীপকে বর্ণিত ঘটনায়, রফিক ও সফিক দুই সহোদর তাদের বাবার মৃত্যুর পর পারিবারিক কারণে আলাদা হয়ে যায় । তখন গ্রামের বিশিষ্ট ব্যক্তি মি.জহির সাহেব দুই ভাইয়ের সাথে পর্যায়ক্রমে আলোচনার মাধ্যমে দ্বন্দ্বের অবসান ঘটান। এভাবে তিনি মধ্যস্থতার ভূমিকা পালন করেন। তার এ দিকটি সহানুমানের বিষয় থেকে বিচার করলে মধ্যপদের সাথে তুলনীয়। তাই বলা যায়, উদ্দীপকে জহির সাহেবের ভূমিকা সহানুমানের মধ্যপদকে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের রফিক, সফিক ও জহির সাহেবকে যথাক্রমে প্রধান, অপ্রধান এবং মধ্যপদ হিসেবে তুলনা করা যায়। নিচে এসব পদের আন্তঃসম্পর্ক বিশ্লেষণ করা হলো- একটি সহানুমানে তিনটি পদ থাকে। যথা— প্রধান, অপ্রধান এবং মধ্যপদ। নিরপেক্ষ সহানুমানের সিদ্ধান্তের বিধেয় হিসেবে ব্যবহৃত পদকে প্রধান পদ বলে। আবার সহানুমানের সিদ্ধান্তের উদ্দেশ্য হিসেবে ব্যবহৃত পদকে বলে অপ্রধান পদ। সহানুমানের যে পদ উভয় আশ্রয়বাক্যে সাধারণভাবে বর্তমান থাকে কিন্তু সিদ্ধান্তে থাকে না তাকে মধ্যপদ বলে। মধ্যপদ এর কাজ হলো মধ্যস্থতা করা। দুটি আশ্রয়বাক্যে প্রধান ও অপ্রধান পদের সাথে মিলিত হওয়ার ফলে সিদ্ধান্তে প্রধান ও অপ্রধান পদের মধ্যে একটি আবশ্যিক সম্পর্ক প্রতিষ্ঠিত হয়। এভাবেই সহানুমানে দুটি আশ্রয়বাক্য থেকে অনিবার্যভাবে একটি সিদ্ধান্ত অনুমিত হয়। যুক্তিবিদ্যায় ব্যবহৃত পদসমূহ উল্লিখিত আলোচনায় উদ্দীপকের রফিক, সফিক ও জহির সাহেবের সাথে তুলনা করা যায়। সে হিসেবে রফিক ও সফিককে যথাক্রমে প্রধান পদ ও অপ্রধান পদের সাথে তুলনা করা যায়। পাশাপাশি গ্রামের বিশিষ্ট ব্যক্তি মি.জহির সাহেব দুই ভাইয়ের মধ্যে বিদ্যমান দ্বন্দ্বের অবসানের ক্ষেত্রে মধ্যস্থতা করেন। তাই তাকে মধ্যপদের সাথে তুলনা করা যায়। পরিশেষে বলা যায়, রফিক, সফিক ও জহির সাহেবকে যথাক্রমে সহানুমানের প্রধান, অপ্রধান এবং মধ্যপদের সাথে তুলনা করা যায়।"
        }
      ]
    },
    {
      "number": "10",
      "uddipok": "",
      "tag": "BMARPC 25",
      "sub_questions": [
        {
          "label": "ক",
          "question": "কার্য সংমিশ্রণ কাকে বলে?",
          "explanation": "যখন একাধিক কারণ একসাথে মিলিতভাবে একটি মিশ্র কার্যকে উৎপন্ন করে তখন বিভিন্ন কার্যের এ মিশ্রণকে কার্যসংমিশ্রণ বলে।"
        },
        {
          "label": "খ",
          "question": "বহুকারণ সমন্বয় বলতে কী বোঝ?",
          "explanation": "কার্যকারণ নিয়ম অনুযায়ী প্রত্যেক ঘটনারই কারণ আছে। অনেক সময় দেখা যায়, কোনো জটিল কার্য সম্পাদনের জন্য অনেকগুলো কারণ একত্রে মিলিত হয়ে একটি কার্য উৎপন্ন করে। এভাবে একাধিক কারণ একসাথে নিশ্চিত হয়ে যখন একটি মিশ্রকার্য উৎপন্ন করে তখন তাকে বহুকারণ সমন্বয় বলে।'"
        },
        {
          "label": "গ",
          "question": "উদ্দীপক ক দ্বারা যে বিষয়ের প্রকাশ পেয়েছে তার গুণগত বৈশিষ্ট্যগুলো ব্যাখ্যা কর।",
          "explanation": "উদ্দীপকে 'ক' পূর্ববর্তী ঘটনা (এডিস মশার কামড়) দ্বারা কারণ বিষয়টির প্রকাশ পেয়েছে। নিচে তার গুণগত বৈশিষ্ট্য ব্যাখ্যা করা হলো- ১. কারণ হলো কার্যের পূর্ববর্তী ঘটনা। কারণ ও কার্যের মধ্যে সম্পর্ক হলো ঘটনার পূর্বাপর সম্পর্ক। ২. কারণ হলো অপরিবর্তনীয় পূর্ববর্তী ঘটনা। অর্থাৎ যে পূর্ববর্তী ঘটনা অপরিবর্তনীয় সেটিই আসলে কার্যের কারণ। ৩. কারণ হলো শর্তহীন পূর্ববর্তী ঘটনা। যে পূর্ববর্তী ঘটনা বিনা শর্তে অনিবার্যভাবে কার্য উৎপন্ন করে সেটিই হচ্ছে কারণ। ৪. কারণ হলো অব্যবহিত পূর্ববর্তী ঘটনা। অর্থাৎ অনেকগুলো পূর্ববর্তী ঘটনার মধ্যে যেটি কার্যের সবচেয়ে নিকটবর্তী সেটিই হচ্ছে কার্যের প্রকৃত কারণ।"
        },
        {
          "label": "ঘ",
          "question": "উদ্দীপকে ক ও খ-এর সম্পর্ক তোমার পাঠ্যবইয়ের আলোকে নিরূপণ কর।",
          "explanation": "উদ্দীপকে 'ক' = দূরবর্তী ঘটনা (এডিস মশার কামড়) এর দ্বারা কারণ এবং 'খ' = পরবর্তী ঘটনা (ডেঙ্গু জ্বর) এর দ্বারা কার্যকে বোঝানো হয়েছে। নিচে পাঠ্যবইয়ের আলোকে এদের সম্পর্ক ব্যাখ্যা করা হলো- কার্যকারণ সম্পর্ক অনুসারে প্রতিটি ঘটনারই একটি কারণ আছে। বিনা কারণে কোনো কার্যই ঘটতে পারে না। নিছক শূন্য থেকে কোনো ঘটনাই ঘটতে পারে না। অর্থাৎ শূন্য থেকে শুধু শূন্যই আসে। যেখানে কোনো কার্য ঘটেছে সেখানে কোনো কারণ অবশ্যই ঘটেছে। কারণ ও কার্যের মধ্যে অনিবার্য সম্পর্ক বিদ্যমান। কারণের মধ্যে এমন শক্তি আছে যা কার্যকে উৎপন্ন করতে বাধ্য করে। শুধু তাই নয় কারণ ও কার্য সমপরিমাণ। যে পরিমাণ কারণ উৎপন্ন হবে ঠিক সেই পরিমাণ কার্য উৎপন্ন হবে। জগতের সব ঘটনাই কার্যকারণ নিয়মে ঘটে থাকে।"
        }
      ]
    },
    {
      "number": "11",
      "uddipok": "",
      "tag": "BMARPC 25",
      "sub_questions": [
        {
          "label": "ক",
          "question": "কারণ কী?",
          "explanation": "কোনো ঘটনার পূর্ববর্তী, অপরিবর্তনীয়, শর্তনিরপেক্ষ ও অব্যবহিত পূর্ববর্তী ঘটনাকে ওই ঘটনার কারণ বলে।"
        },
        {
          "label": "খ",
          "question": "'কারণ ও শর্ত এক নয়'- কেন? ব্যাখ্যা কর।",
          "explanation": "কোনো ঘটনার সদর্থক ও নঞর্থক সকল শর্তের সমষ্টি হচ্ছে কারণ। অর্থাৎ কোনো ঘটনার অপরিবর্তনীয়, শর্ত নিরপেক্ষ ও অব্যবহিত পূর্ববর্তী ঘটনাকে ওই ঘটনার কারণ বলে। কারণ একটি একক বিষয়। আর কোনো কার্য সংঘটনের জন্য যে ঘটনাসমূহ ব্যাপ্ত করে সে ঘটনাসমূহের প্রত্যেকটি ঘটনাই হলো এক একটি শর্ত। কারণ নির্ণয়ের জন্য শর্ত অপরিহার্য। কিন্তু শর্ত নির্ণয়ের জন্য কারণ অপরিহার্য নয়। যেকোনো কারণকে শর্ত হিসেবে বিবেচনা করা গেলেও যেকোনো শর্তকে কারণ হিসেবে বিবেচনা করা যায় না। কারণ একটি একক বিষয় এবং শর্ত হলো কারণের অংশ। তাই কারণ ৪ ও শর্ত এক নয় ভিন্ন।"
        },
        {
          "label": "গ",
          "question": "চিত্রে পাঠ্যবইয়ের কোন বিষয়টিকে ইঙ্গিত করছে? ব্যাখ্যা কর।",
          "explanation": "নিম্নের অনুরূপ: উদ্দীপকে কার্যকারণের বহুকারণবাদ বিষয়টি প্রকাশ পেয়েছে । ব্যাখ্যা করা হলো- বহুকারণবাদ অনুসারে একই কার্য বিভিন্ন সময় বিভিন্ন কারণের দ্বারা সংঘটিত হতে পারে। যুক্তিবিদ কার্ভেখ রীড বলেন, \"একই কার্য বিভিন্ন সময়ে বিভিন্ন পূর্ববর্তী ঘটনা দ্বারা সংঘটিত হতে পারে; বস্তুত একই কার্যের বিভিন্ন বিকল্প কারণ থাকতে পারে।\" এ কথার পরিপ্রেক্ষিতে বলা যায়, একই কার্যের যে সবসময় একই কারণ থাকবে এমন নয়। বিভিন্ন সময়ে একই কার্য পৃথক পৃথক কারণের দ্বারা সংঘটিত হতে পারে। উদ্দীপকের চিত্রে দেখানো হয়েছে- একই কার্য 'শব্দ' বিভিন্ন সময় বিভিন্ন কারণ দ্বারা যেমন কখনো ঘণ্টাধ্বনি থেকে, কখনো যানবাহনের হর্ন থেকে, কখনো মাইক বাজানো থেকে আবার কখনো বজ্রপাত থেকে সৃষ্টি হতে পারে। সুতরাং বহুকারণবাদ অনুসারে একাধিক কারণ বিভিন্ন সময় স্বতন্ত্রভাবে একই কার্য উৎপন্ন করে।."
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টিকে কি তুমি গ্রহণযোগ্য মনে কর? তোমার মতামত দাও?",
          "explanation": "নিম্নের অনুরূপ: উদ্দীপকে নির্দেশিত বিষয়টি হলো বহুকারণবাদ। বিভিন্ন দিক থেকে বিচার করলে দেখা যায় বহুকারণবাদ যথার্থ নয়। নিচে পাঠ্যপুস্তকের আলোকে তা বিশ্লেষণ করা হলো- সাধারণ মানুষের কাছে বহুকারণবাদ গ্রহণযোগ্য হলেও বৈজ্ঞানিক দৃষ্টিকোণ থেকে এ মতবাদটি অর্থহীন। কারণ- ১. বহুকারণবাদে কারণকে বিশিষ্ট ঘটনা হিসেবে গ্রহণ করা হয়। আর বলা হয় একই কার্যের বিভিন্ন কারণ আছে। যদি কারণের মতো কার্যকেও বিশিষ্ট ঘটনা হিসেবে ধরা হতো তাহলে বহুকারণবাদ যথার্থ থাকত না। ২. বহুকারণবাদ যে যথার্থ নয় তা আরেকটা বিষয় লক্ষ করলে তা বোঝা যায়। বহুকারণবাদে কার্যকে সাধারণভাবে গ্রহণ করা হয় এবং বিভিন্ন কারণের ফল বলে উল্লেখ করা হয়। কার্যের মতো যদি কারণকেও সাধারণভাবে গ্রহণ করা হয় তাহলে বিভিন্ন কারণ একটা কারণে পরিণত হয় ফলে বহুকারণবাদ বাতিল হয়ে যায়। ৩.বহুকারণবাদ কার্যকারণ নিয়মের সাথে বিরোধপূর্ণ। কার্যকারণ নিয়ম অনুসারে কারণ হলো একটি অপরিবর্তনীয় পূর্ববর্তী ঘটনা। বহুকারণবাদ অনুসারে কার্য বিভিন্ন সময় বিভিন্ন কারণ দ্বারা উৎপন্ন হয়। তখন কারণকে আর অপরিবর্তনীয় ঘটনা বলা যায় না। পরিশেষে বলা যায়, বহুকারণবাদ একটি গ্রহণযোগ্য মতবাদ নয়।"
        }
      ]
    }
  ]
}