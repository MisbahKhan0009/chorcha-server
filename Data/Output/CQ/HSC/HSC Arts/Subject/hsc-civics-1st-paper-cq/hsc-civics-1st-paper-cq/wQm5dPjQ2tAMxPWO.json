{
  "title": "ঢাকা কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "রাসেল ও পাভেল দুজন যমজ ভাই।একাদশ শ্রেণীতে মানবিক বিভাগে ভর্তি হয়েছে। তারা এমন একটি বিষয়কে ঐচ্ছিক হিসেবে বেছে নিয়েছে যেটি অধ্যায়ন করে তারা সুনাগরিকতার জ্ঞান অর্জন করতে পারবে, অনুরূপ সে বিষয়ে ভবিষ্যতের উচ্চতর ডিগ্রি নিয়ে পরিবারের সমাজ ও রাষ্ট্রের সুশাসন প্রতিষ্ঠার ক্ষেত্রে ভূমিকা রাখতে পারবে।",
      "tag": "BB 21,DB 24",
      "sub_questions": [
        {
          "label": "ক",
          "question": "",
          "explanation": "Civis শব্দের অর্থ হলো নাগরিক।"
        },
        {
          "label": "খ",
          "question": "",
          "explanation": "নাগরিকের উত্তম জীবন প্রতিষ্ঠা করায় পৌরনীতির লক্ষ্য। এ লক্ষ্য অর্জনে নাগরিকতার বিভিন্ন দিক সম্পর্কে বিশদভাবে আলোচনা করে। যেমন- নাগরিক ও নাগরিকতা, সুনাগরিকের গুণাবলী, নাগরিকের অধিকার ও কর্তব্য, নাগরিকের অতীত, বর্তমান ও ভবিষ্যৎ এবং নাগরিকের স্থানীয়, জাতীয় ও আন্তর্জাতিক নানাদিক সম্পর্কে আলোচনা করে। সুতরাং পৌরনীতি মূল বিষয়ক বস্তু নাগরিকতা কেন্দ্রিক তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকের যে বিষয়টি নির্দেশ করা হয়েছে তা হলো পৌরনীতি ও সুশাসন। কেননা,নির্দেশিত বিষয়টির বৈশিষ্ট্য অর্থাৎ সুনাগরিকতার জ্ঞান ও সুশাসন প্রতিষ্ঠায় ভূমিকা রাখতে সক্ষম কেবল পৌরনীতি ও সুশাসনের সাথে যৌক্তিকভাবে সামঞ্জস্যপূর্ণ হয়। পৌরনীতি নাগরিক জীবন সম্পর্কে সঠিক দিকনির্দেশনা প্রদান করে বিধায় সভ্য সমাজের প্রত্যেক সদস্যের পৌরনীতি ও সুশাসন বিষয়ে জ্ঞান অর্জন অত্যাবশক। সঙ্গত কারণেই উদ্দীপকে এই বিষয়ের উচ্চতার ডিগ্রি নিয়ে পরিবার সমাজ ও রাষ্ট্রে সুশাসন প্রতিষ্ঠায় ভূমিকা রাখতে পারবে। পৌরনীতি ও সুশাসন সুস্থ, সুন্দর ও আদর্শ সমাজ জীবন গঠনে শিক্ষাদান করে। এর পাঠা নাগরিকতার অতীত ও সম্ভাব্য বা ভবিষ্যৎ সম্পর্কে পূর্বাভাস দেয়। বুদ্ধি সম্পন্ন, বিবেকবান ও আত্মসংযোগী হওয়ার জন্য পৌরনীতির জ্ঞান অত্যাবশক। বিভিন্ন সংগঠনের বিস্তারিত বিশ্লেষণ, সমস্যা নির্ণয় ও তার সমাধান খুঁজতে পেতে পৌরনীতির প্রয়োজনীয়তা রয়েছে। নাগরিক চেতনার বৃদ্ধি ও গণতান্ত্রিক মূল্যবোধ চেতনার প্রসারে পৌরনীতির পাঠ বিকল্পহীন, নাগরিকদের অধিকার সচেতন করা, তাদের কর্তব্য সম্পর্কে অবগত কারণসহ নাগরিক জীবনের সাথে সম্পর্কিত প্রতিটি স্তরে পৌরনীতির জ্ঞান গুরুত্বপূর্ণ। সর্বোপরি সুযোগ্য নেতৃত্ব তৈরি, দেশপ্রেম, মূল্যবোধ, সুনাগরিকতার জীবনে যাবতীয় ক্ষেত্র সমূহ পৌরনীতির গুরুত্ব অপরিসীম।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত বিষয়টি হলো পৌরনীতি ও সুশাসন, যা সুশাসন প্রতিষ্ঠার গুরুত্বপূর্ণ ভূমিকা রাখে। সুশাসনের জন্য অন্যতম প্রধান শর্ত হলো শাসনকার্যে জনসাধারণের প্রত্যক্ষ বা পরোক্ষ অংশগ্রহণ। আর এজন্য প্রয়োজন রাজনৈতিক জ্ঞান ও সচেতনতা। পৌরনীতি ও সুশাসন নাগরিকদের মাঝে সচেতনতা সৃষ্টি করে। সুশাসন প্রতিষ্ঠায় অন্যতম প্রতিবন্ধকতা হল বাক স্বাধীনতার হস্তক্ষেপ। এছাড়াও রয়েছে সরকারের জবাবদিহিতার অভাব, আইনের শাসনের অভাব, পরমতসহিষ্ণুতার অভাব, জনসচেতনতার অভাব ইত্যাদি। এক্ষেত্রে পৌরনীতি ও সুশাসন প্রতিটি সমস্যা সমাধান দেয়।প্রয়োজনীয় তথ্য উপাত্তসহ ধারাবাহিকভাবে প্রতিটি সমস্যার সমাধানকল্পে পৌরনীতি ও সুশাসন কাজ করে। পৌরনীতি নাগরিকদের যেমন অধিকার কর্তব্য সম্পর্কে জ্ঞান দেয় ও সুশাসন তেমনি সরকার সহ সব প্রতিষ্ঠানের জন্য রয়েছে প্রয়োজনীয় দিকনির্দেশনা। ফলে জনগণ ও সরকারের পারস্পরিক সুস্থ সমন্বয়ে ও যৌথ উদ্যোগে সুশাসন প্রতিষ্ঠার পথ সুগম হয়। এজন্য পরিণতি ও সুশাসনের লক্ষ্য ও উদ্দেশ্যকে আমরা সাধারণভাবে বলতে পারি, সুশাসন নিশ্চিত করা। এ অর্থের পৌরনীতি যদি হয় তত্ত্বীয়,তাহলে সুশাসন হল এর ব্যবহারিক দিক। অর্থাৎ সুশাসন প্রতিষ্ঠার পাথেয় হলো উদ্দীপকে ইঙ্গিত পূর্ণ বিষয়টির অর্থাৎ পৌরনীতির জ্ঞান।এভাবে সুশাসন প্রতিষ্ঠার ক্ষেত্রে পৌরনীতি ও সুশাসন বিষয়টি কেন্দ্রীয় ভূমিকার সর্বদায় অবতীর্ণ থাকে।"
        }
      ]
    },
    {
      "number": "2",
      "uddipok": "চঞ্চল যুব সংঘ-এর পক্ষ থেকে খ্রিষ্টীয় নববর্ষ পালনের লক্ষ্যে ৩১ ডিসেম্বর গভীর রাত পর্যন্ত উচ্চস্বরে সাউন্ড বক্সে গান বাজানো হয়। স্থানীয় ইউপি সদস্য রাহিমুল্লাহ শিশু ও বয়োঃবৃদ্ধদের দিক বিবেচনা করে তাদের নিষেধ করেন। প্রত্যুত্তরে তারা এটাকে স্বাধীনতায় হস্তক্ষেপ বলে আখ্যায়িত করে।",
      "tag": "BB 21,DB 24",
      "sub_questions": [
        {
          "label": "ক",
          "question": "",
          "explanation": "অপরের অধিকার বা স্বাধীনতায় হস্তক্ষেপ না করে নিজের ইচ্ছামতো কাজ করার অধিকারকে স্বাধীনতা বলে।"
        },
        {
          "label": "খ",
          "question": "",
          "explanation": "সামাজিক ও রাষ্ট্রীয় জীবনকে সুন্দর, সুসংহত ও শৃঙ্খলাপূর্ণ করার জন্য আমি আইন মান্য করব। মানুষ সামাজিক জীব। সমাজে বসবাস করতে হলে মানুষকে সমাজের রীতিনীতি ও নিয়মের প্রতি অনুগত থাকতে হয়। এই আনুগত্যই সুশৃঙ্খল সামাজিক ও রাষ্ট্রীয় জীবন নিশ্চিত করে। আইন মানুষের অধিকার নিশ্চিত করে এবং সুন্দর ও শৃঙ্খলাপূর্ণ জীবনের নিশ্চয়তা দেয় বলে আমি আইন মান্য করব।"
        },
        {
          "label": "গ",
          "question": "",
          "explanation": "'চঞ্চল যুব সংঘের' উচ্চস্বরে গান বাজানোতে মূল্যবোধের নীতি ও নৈতিকতা উপাদানের লঙ্ঘন ঘটেছে। নীতি ও নৈতিকতার সাথে মূল্যবোধের সম্পর্ক অত্যন্ত নিবিড়। এটি মূল্যবোধের অন্যতম একটি উপাদান। এর মাধ্যমে ব্যক্তি ন্যায়-অন্যায়, উচিত-অনুচিত, ভালো-মন্দ ইত্যাদি পার্থক্য করে নিজের ভালো বা মঙ্গলের চেষ্টা করে। কোনো ব্যক্তির ক্ষতি না করা, কারও মনে কষ্ট না দেওয়া, অহেতুক বিরক্ত না করা, কটুক্তি না করা ইত্যাদি হলো নীতি ও নৈতিকতা। একজন ব্যক্তির কী করা উচিত, কী করা উচিত নয়, এর পরিমাপক হলো নীতি ও নৈতিকতা। উদ্দীপকে দেখা যায়, 'চঞ্চল যুব সংঘের' পক্ষ থেকে ৩১ ডিসেম্বর খ্রিষ্টীয় নববর্ষ, পালনের উদ্যোগ নেওয়া হয়। এ উপলক্ষ্যে গভীর রাত পর্যন্ত তারা উচ্চস্বরে সাউন্ড বক্সে গান বাজায়। গভীর রাত পর্যন্ত উচ্চস্বরে সাউন্ড বক্সে গান বাজানো মানুষকে অহেতুক বিরক্ত করারই নামান্তর। এছাড়া এর ফলে অসুস্থ রোগীদের ক্ষতির সম্ভাবনাও থাকে। যেহেতু কাউকে অহেতুক বিরক্ত না করা এবং কারও ক্ষতি না করা নীতি ও নৈতিকতার অন্তর্ভুক্ত, সেহেতু বলা যায়, 'চঞ্চল যুব সংঘের' উচ্চস্বরে গান বাজানোতে মূল্যবোধের অন্যতম উপাদান নীতি ও নৈতিকতা লঙ্ঘিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'চঞ্চল যুব সংঘের' স্বাধীনতাকে প্রকৃত স্বাধীনতা বলা যায় না। স্বাধীনতা ব্যক্তিকে মুক্তভাবে যা খুশি তা করার অধিকার প্রদান করে না। অবাধ স্বাধীনতা স্বেচ্ছাচারিতা প্রতিষ্ঠা করে, যা স্বাধীনতা বিরোধী। পৌরনীতি ও সুশাসনে স্বাধীনতা বলতে বোঝায় অন্যের স্বাধীনতায় হস্তক্ষেপ না করে তথা অন্যের সমস্যা সৃষ্টি না করে স্বাধীন ও মুক্তভাবে কাজ করার অধিকার। উদ্দীপকে উল্লেখিত 'চঞ্চল যুব সংঘের' পক্ষ থেকে খ্রিস্টীয় নববর্ষ পালনের লক্ষ্যে ৩১ ডিসেম্বর গভীর রাত পর্যন্ত উচ্চস্বরে গান বাজায়। স্থানীয় ইউপি সদস্য রহিমুল্লাহ শিশু ও বয়োঃবৃদ্ধদের কথা বিবেচনা করে তাদের নিষেধ করেন। প্রতি উত্তরে তারা এটাকে স্বাধীনতায় হস্তক্ষেপ বলে আখ্যায়িত করে। কিন্তু 'চঞ্চল যুব সংঘের' এরূপ কর্মকাণ্ড প্রকৃতপক্ষে স্বাধীনতা নয়, বরং এটি তাদের স্বেচ্ছাচারিতা। একটি সংঘের সদস্য হিসেবে অবশ্যই তাদের ব্যক্তিগত স্বাধীনতা রয়েছে। কিন্তু এই ব্যক্তিগত স্বাধীনতার অজুহাতে তারা প্রতিবেশীদের ঘুম নষ্ট করে তাদের কষ্ট দিতে বা বিরক্ত করতে পারেন না। তাই 'চঞ্চল যুব সংঘের' সদস্যদের মূল্যবোধ ও' আইন মানা আবশ্যক। স্বাধীনতা আইন দ্বারা নিয়ন্ত্রিত হওয়া দরকার। এতে করে স্বাধীনতার নামে স্বেচ্ছাচারিতা আইনের নিয়ন্ত্রণ থাকায় রোধ হবে। অর্থাৎ আইন স্বেচ্ছাচারিতা রোধ করে শৃঙ্খলা প্রতিষ্ঠা করে। এছাড়া আইন স্বাধীনতার অভিভাবকস্বরূপ। উপরের আলোচনার ভিত্তিতে বলা যায়, 'চঞ্চল যুব সংঘের' সদস্যরা স্বাধীন, তবে আইনের ঊর্ধ্বে নয়। স্বেচ্ছাচারিতা কখনো স্বাধীনতা নয়। তাই মূল্যবোধ ও আইন মেনেই 'চঞ্চল যুব সংঘের' সদস্যদের খ্রিষ্টীয় নববর্ষ পালন করতে হবে। কিন্তু তারা যে স্বাধীনতার দাবি করে তা মূলত স্বেচ্ছাচার।"
        }
      ]
    },
    {
      "number": "3",
      "uddipok": "জনাব মঞ্জু গত জাতীয় সংসদ নির্বাচনে ভোট দিলেও তিনি তার স্ত্রীকে ভোটদানে বিরত রাখেন। বিষয়টি জানতে পেরে উপজেলা নির্বাচন অফিসার বলেন, রাষ্ট্রের বসবাসকারী সকল নাগরিক সমান অধিকার ভোগ করবে।",
      "tag": "CB 21,DB 24",
      "sub_questions": [
        {
          "label": "ক",
          "question": "সাম্য বলতে কী বোঝায়?  ",
          "explanation": "সাম্য বলতে মানব জীবনের সেই পরিবেশ বা প্রক্রিয়াকে বোঝায় যেখানে জাতি-ধর্ম-বর্ণ নির্বিশেষে সকল নাগরিকের সমান সুযোগ-সুবিধা প্রদান করা হয় এবং সকলকে সমানভাবে আত্মবিকাশের সুযোগ প্রদান করা হয়।"
        },
        {
          "label": "খ",
          "question": "জন্মগতভাবে প্রত্যেক মানুষ স্বাধীন ও সমান -উক্তিটি ব্যাখ্যা কর।  ",
          "explanation": "প্রত্যেক মানুষ স্বাধীন হয়ে জন্মগ্রহণ করে এটাই চরম সত্য ।     ১৯৮৯ সালে ফরাসী বিপ্লবের ঘোষণায় বলা হয় , মানুষ জন্ম থেকে স্বাধীন ও সমাধিকার সম্পন্ন । অর্থাৎ বিধাতা প্রত্যেক মানুষ ও তার জাতিকে স্বাধীনতা দিয়ে ও সমান মর্যাদা দিয়ে সৃষ্টি করেছেন । প্রত্যেক মানুষই সমাজের সমান ।   এখানে জাতী - ধর্ম - বর্ণ নির্বিশেষে সকলকে প্রাকৃতিকভাবে স্বাধীন ও সমান । যদিও বর্তমান প্রাকৃতিক এই নিয়মকে স্বীকার করা হয় না ।"
        },
        {
          "label": "গ",
          "question": "জনাব মঞ্জু কর্তৃক স্ত্রীকে ভোট দানে বিরত রাখায় কোন ধরনের সাম্য লঙ্ঘিত হয়? ব্যাখ্যা কর। ",
          "explanation": "জনাব মঞ্জু কর্তৃক তার স্ত্রীকে ভোটদানে বিরত রাখার রাজনৈতিক সাম্য লঙ্ঘিত হয় ।     রাজনৈতিক সাম্য বলতে রাজনৈতিক অধিকার ভোগের ক্ষমতাকে বোঝায় । রাজনৈতিক অধিকার বলতে ভোটটাধিকার , নির্বাচিত হওয়ার অধিকার , সরকারি চাকরি লাভের অধিকার , সরকারের সমালোচনা হওয়ার অধিকার প্রভৃতিকে বোঝায় । নাবালক , দেউলিয়া , উম্মাদ ব্যতীত সবাই রাজনৈতিক অধিকার ভোগ করার সুযোগ পেলে রাজনৈতিক সাম্য প্রতিষ্ঠিত হয় । বর্তমানে সার্বজনীন ভোটাধিকারের ভিত্তিতে গণতান্ত্রিক শাসন ব্যবস্থা প্রতিষ্ঠাকে রাজনৈতিক সাম্যের পরিচয় হিসেবে গণ্য করা হয় ।     উদ্দীপকের জনাব মঞ্জু জাতীয় নির্বাচনে ভোট দিলেও তিনি তার স্ত্রীকে ভোটদানে বিরত রাখেন । এর মাধ্যমে মূলত তার স্ত্রীর রাজনৈতিক সাম্য লঙ্ঘিত হয়েছে । কেননা রাষ্ট্রের নাগরিক হিসেবে নির্বাচনে ভোট দান করার নাগরিকের রাজনৈতিক অধিকার । আর সে অধিকার জনাব মধু ভোগ করার সুযোগ পেলেও তিনি তা থেকে তার স্ত্রীকে বঞ্চিত করেছেন । আর এরূপ রাজনৈতিক অধিকার বঞ্চিত করার অর্থ হলো রাজনৈতিক সাম্য থেকে বঞ্চিত হওয়া । সুতরাং তার স্ত্রী রাজনৈতিক সাম্য থেকে বঞ্চিত ।"
        },
        {
          "label": "ঘ",
          "question": "",
          "explanation": "রাষ্ট্রে বসবাসকারী সকল নাগরিক স মা ন অধিকার ভোগ করবে । উদ্দীপকে উপজেলা নির্বাচন অফিসারের এ মন্তব্যটি যথার্থ ।     অধিকার হলো ব্যক্তির সেই ক্ষমতা যা সমাজ ও রাষ্ট্র কর্তৃক সমর্থিত ও স্বীকৃত । অধ্যাপক লাস্কি বলেছেন - অধিকার হচ্ছে সমাজজীবনের শেষ অবস্থা যা ব্যতীত মানুষ তার ব্যক্তিত্ব পরিপূর্ণরূপে বিকাশ করতে সক্ষম হয় না । সুতরাং অধিকার হলো সমাজ ও রাষ্ট্র কর্তৃক স্বীকৃত কতগুলো সুযোগ - সুবিধা , যা ভোগের মাধ্যমে নাগরিকের ব্যক্তিত্বের বিকাশ ঘটে ।     একটি রাষ্ট্রে বসবাসকারী প্রত্যেক নাগরিক সমান অধিকার ভোগ করবে । উদ্দীপকে উপজেলা নির্বাচন অফিসারের এমন বক্তব্যের নাগরিকের সমান অধিকার বা সাম্যের প্রতিচ্ছবি প্রকাশ পেয়েছে । বর্তমান গণতান্ত্রিক রাষ্ট্রের সকলের সমান অধিকার স্বীকৃত । গণতান্ত্রিক রাষ্ট্রব্যবস্থায় ধনী - গরিব , ধর্ম বর্ণ নির্বিশেষে সকলেই সমান অধিকার ভোগ করে থাকে । সামাজিক , রাজনৈতিক , অর্থনৈতিক প্রতিটি ক্ষেত্রে নারী - পুরুষ নির্বিশেষে সমান অধিকার ভোগ করবে এবং এটি সংবিধান দ্বারা স্বীকৃত হয় । এর মাধ্যমে একটি রাষ্ট্রে সাম্যভিত্তিক সমাজ প্রতিষ্ঠা পায় যা গণতন্ত্রকে সুদৃঢ় করে । এর অধিকার প্রতিষ্ঠা পেলে ব্যক্তির ব্যক্তিত্ব যেমন বিকাশিত হয় তেমনি সকলেই রাষ্ট্রের উন্নয়নের অবদান রাখতে পারবে ।     সুতরাং আলোচনা থেকে বোঝা যায় , একটি রাষ্ট্রে বসবাসকারী সকলেরই রয়েছে সমান অধিকার । উদ্দীপকে উপজেলা নির্বাচন কর্মকর্তার এরুপ মন্তব্যে সাম্যেরই প্রকাশ পায় ।"
        }
      ]
    },
    {
      "number": "4",
      "uddipok": "'ক' রাষ্ট্রের রাষ্ট্রপ্রধান জনগণের ভোটে নির্বাচিত। রাষ্ট্র পরিচালনায় তিনিই সর্বেসর্বা। তাকে আইনসভার নিকট জবাবদিহি করতে হয় না। তিনি তার ইচ্ছা অনুযায়ী যেকোনো মন্ত্রীকে অপসারণ করতে পারেন।",
      "tag": "DB 21,DB 24",
      "sub_questions": [
        {
          "label": "ক",
          "question": "গণতন্ত্রের সংজ্ঞা দাও।",
          "explanation": "যে শাসনব্যবস্থায় রাষ্ট্রের সার্বভৌম ক্ষমতা জনগণের হাতে ন্যস্ত থাকে এবং জনগণ কর্তৃক নির্বাচিত প্রতিনিধিরা শাসনকার্য পরিচালনা করে তাকে গণতন্ত্র বলে।"
        },
        {
          "label": "খ",
          "question": "মন্ত্রিপরিষদ শাসিত সরকার বলতে কী বোঝায়?",
          "explanation": "যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে মন্ত্রিপরিষদ শাসিত বা সংসদীয় সরকার ব্যবস্থা বলে। সংসদীয় সরকার ব্যবস্থা জনমতের মাধ্যমে নিয়ন্ত্রিত হয় এবং জনসাধারণের প্রতিনিধির মাধ্যমে পরিচালিত হয়। সংসদীয় ব্যবস্থায় শাসন সংক্রান্ত সব ক্ষমতা মন্ত্রিপরিষদের হাতে ন্যস্ত থাকে এবং মন্ত্রিপরিষদ নিজেদের যাবতীয় কাজ ও নীতি নির্ধারণের জন্য আইন পরিষদের কাছে দায়ী থাকে। আধুনিক গণতান্ত্রিক শাসনব্যবস্থা সমূহের মধ্যে সংসদীয় বা মন্ত্রিপরিষদ শাসিত সরকার হলো সর্বোত্তম।"
        },
        {
          "label": "গ",
          "question": "'ক' রাষ্ট্রে কী ধরনের সরকার ব্যবস্থা বিদ্যমান? ব্যাখ্যা করো।",
          "explanation": "উদ্দীপকের 'ক' রাষ্ট্রে রাষ্ট্রপতি শাসিত সরকারব্যবস্থা বিদ্যমান। রাষ্ট্রপতি শাসিত সরকার বলতে ওই সরকার ব্যবস্থাকে বোঝায় যেখানে রাষ্ট্রের চূড়ান্ত ক্ষমতা রাষ্ট্রপতির হাতে ন্যস্ত থাকে এবং রাষ্ট্রপতি তার কাজের জন্য আইন পরিষদের প্রভাবমুক্ত থাকেন অর্থাৎ আইন পরিষদের। নিকট দায়ী থাকেন না। এধরনের সরকার ব্যবস্থায় রাষ্ট্রপতি একাধারে রাষ্ট্রপ্রধান এবং সরকার প্রধান। তার কাজে সাহায্য করার জন্য একটি মন্ত্রিসভা থাকে। তিনি নিজের ইচ্ছামতো মন্ত্রীদের নিয়োগ ও বরখাস্ত করতে পারেন। বর্তমানে মার্কিন যুক্তরাষ্ট্র, ফ্রান্স, ব্রাজিল প্রভৃতি দেশে রাষ্ট্রপতি। শাসিত সরকার ব্যবস্থা প্রচলিত রয়েছে। উদ্দীপকে বর্ণিত 'ক' রাষ্ট্রের ক্ষেত্রে দেখা যায়, রাষ্ট্রপতি একাধারে। রাষ্ট্রপ্রধান ও সরকার প্রধান। 'ক' রাষ্ট্রে শাসন বিভাগ তাদের কাজের জন্য। আইনসভার নিকট দায়ী নয়। আর এসব বৈশিষ্ট্য রাষ্ট্রপতি শাসিত সরকার। ব্যবস্থার বৈশিষ্ট্যকে নির্দেশ করে। তাই বলা যায়, উদ্দীপকে উল্লিখিত 'ক' রাষ্ট্রের সরকার ব্যবস্থার সাথে আমার পঠিত রাষ্ট্রপতি শাসিত সরকার ব্যবস্থার মিল রয়েছে।"
        },
        {
          "label": "ঘ",
          "question": "'ক' রাষ্ট্রে বিদ্যমান সরকার ব্যবস্থাকে তুমি কি সর্বোত্তম মনে কর?",
          "explanation": "'ক' রাষ্ট্রে বিদ্যমান সরকার ব্যবস্থা অর্থাৎ রাষ্ট্রপতি শাসিত সরকার ব্যবস্থাকে নয়, বরং আমি সংসদীয় বা মন্ত্রিপরিষদ শাসিত সরকার ব্যবস্থাকে সর্বোত্তম বলে মনে করি। রাষ্ট্রপতি শাসিত সরকার ব্যবস্থায় রাষ্ট্রপতি হলেন সর্বময় ক্ষমতার অধিকারী এবং তিনি সরকার ও রাষ্ট্রপ্রধান। আর সংসদীয় বা মন্ত্রিপরিষদ শাসিত সরকার ব্যবস্থায় রাষ্ট্রপতি হলেন নামমাত্র রাষ্ট্রপ্রধান। এখানে সরকার প্রধান হলেন প্রধানমন্ত্রী। উদ্দীপকে বর্ণিত রাষ্ট্রপতি শাসিত সরকারের তুলনায় সংসদীয় সরকার ব্যবস্থা বেশি দায়িত্বশীল। সংসদীয় সরকারে আইনসভার সংখ্যাগরিষ্ঠ দলের সদস্যরা মন্ত্রীসভা গঠন করেন বলে আইনসভা ও শাসন বিভাগের মধ্যে বিরোধের আশঙ্কা খুবই কম। অন্যদিকে, রাষ্ট্রপতি শাসিত সরকার ব্যবস্থায় মন্ত্রিরা আইনসভার সদস্য না হওয়ায় আইনসভা ও শাসন বিভাগের মধ্যে বিরোধের যথেষ্ট আশঙ্কা থাকে। মন্ত্রিপরিষদ শাসিত সরকার ব্যবস্থায় জনগণের নির্বাচিত প্রতিনিধিদের মাধ্যমে শাসনকার্য পরিচালিত হয় বলে রাষ্ট্রপতি শাসিত সরকারের তুলনায় উৎকৃষ্ট আইন ও উন্নত ধরনের শাসন সম্ভব হয়। আবার সংসদীয় সরকারের মন্ত্রিসভা আইনসভার কাছে দায়ী থাকে বলে মন্ত্রীরা দেচ্ছাচারি হতে পারেন না। কিন্তু রাষ্ট্রপতি শাসিত সরকার ব্যবস্থায় শাসন বিভাগ আইন বিভাগের নিয়ন্ত্রণমুক্ত থাকে বলে মন্ত্রীদের স্বেচ্ছাচারি হওয়ার আশঙ্কা থাকে। এছাড়াও সংসদীয়' সরকার সাধারণত রাষ্ট্রপতি শাসিত সরকারের তুলনায় অধিক গণমুখী হতে পারে। কেননা সংসদীয় সরকার হলো জনমতভিত্তিক শাসনব্যবস্থা। গণতান্ত্রিক শাসনব্যবস্থার উন্নয়নে মন্ত্রিপরিষদ বা সংসদীয় সরকার ব্যবস্থা সবচেয়ে বেশি উপযোগী। কেননা গণতান্ত্রিক শাসনব্যবস্থার জনমতের প্রাধান্য, বহুদলীয় ব্যবস্থা, প্রতিনিধিত্বমূলক সরকার, নির্বাচন, নমনীয়তা প্রভৃতি গুরুত্বপূর্ণ বৈশিষ্ট্যাবলি সংসদীয় সরকার ব্যবস্থায় বিদ্যমান। আলোচনা শেষে বলা যায়, আধুনিক গণতান্ত্রিক শাসন ব্যবস্থাসমূহের মধ্যে সর্বোত্তম শাসনব্যবস্থা হলো মন্ত্রিপরিষদ শাসিত বা সংসদীয় সরকার ব্যবস্থা। কেননা এ সরকার জনসাধারণ কর্তৃক নির্বাচিত জনপ্রতিনিধিদের দ্বারা পরিচালিত হয় এবং জনমত দ্বারা নিয়ন্ত্রিত হয়।"
        }
      ]
    },
    {
      "number": "5",
      "uddipok": "নাঈম ও হেনরী যুক্তরাজ্যের একটি বিশ্ববিদ্যালয়ে পড়াশোনা করছে। একদিন সরকার সম্পর্কে আলোচনা করতে গিয়ে হেনরী বলল যে, তাদের দেশ সংসদীয় গণতন্ত্র ও আইনের জন্মস্থান। এখানে সরকার তাদের কাজের জন্য একটি বিভাগের নিকট দায়বদ্ধ। নাঈম বলল, আমাদের দেশেও মন্ত্রিপরিষদ তাদের সকল কাজের জন্য সরকারের একটি বিভাগের নিকট দায়ী। বর্তমানে বিভিন্ন কারণে সরকারের উক্ত বিভাগটির ক্ষমতা ক্রমাগত হ্রাস পাচ্ছে এবং সরকারের অন্য একটি বিভাগের ক্ষমতা দিন দিন বৃদ্ধি পাচ্ছে।",
      "tag": "RB 21,DB 24",
      "sub_questions": [
        {
          "label": "ক",
          "question": "",
          "explanation": "কেন্দ্র ও প্রদেশের মধ্যে সংবিধানের ভিত্তিতে ক্ষমতা বণ্টনের মাধ্যমে যে সরকার গঠিত হয় তাকে যুক্তরাষ্ট্রীয় সরকার বলে।"
        },
        {
          "label": "খ",
          "question": "",
          "explanation": "বিচার বিভাগের স্বাধীনতা বলতে সরকারের অন্য বিভাগের (আইন ও শাসন বিভাগ) হস্তক্ষেপ মুক্ত থেকে স্বাধীন ও নিরপেক্ষভাবে বিচারকার্য সম্পন্ন করার ক্ষমতাকে বোঝায়। বিচার বিভাগের স্বাধীনতার অর্থ হলো মূলত কর্তব্য পালনের ক্ষেত্রে বিচারকদের স্বাধীনতা। বিচারকরা যখন রায় প্রদানের ক্ষেত্রে সর্বপ্রকার সামাজিক, রাজনৈতিক ও অর্থনৈতিক প্রভাব এবং সরকারি কর্মকর্তাদের নিয়ন্ত্রণ থেকে মুক্ত থাকবেন, তখনই বিচার বিভাগের সত্যিকার স্বাধীনতা রক্ষিত হবে। বিচার বিভাগের স্বাধীন ও নিরপেক্ষ ভূমিকা নাগরিক স্বাধীনতার অন্যতম রক্ষাকবচ।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে উল্লেখিত 'ক' সরকার ব্যবস্থার সাথে 'সংসদীয় বা মন্ত্রিপরিষদ' শাসিত সরকার ব্যবস্থার মিল রয়েছে। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে মন্ত্রিপরিষদ শাসিত বা সংসদীয় সরকার ব্যবস্থা বলে। এ সরকার ব্যবস্থা জনমতের মাধ্যমে নিয়ন্ত্রিত হয় এবং জনসাধারণের প্রতিনিধির মাধ্যমে পরিচালিত হয়। সংসদীয় ব্যবস্থায় শাসন সংক্রান্ত সব ক্ষমতা মন্ত্রিপরিষদের হাতে ন্যস্ত থাকে এবং মন্ত্রিপরিষদ নিজেদের যাবতীয় কাজ ও নীতি নির্ধারণের জন্য আইন পরিষদের কাছে দায়ী থাকে। আধুনিক গণতান্ত্রিক শাসন ব্যবস্থাসমূহের মধ্যে সংসদীয় বা মন্ত্রিপরিষদ শাসিত সরকার হলো সর্বোত্তম। এ সরকার ব্যবস্থায় প্রধানমন্ত্রী প্রকৃত শাসক হিসেবে স্বীকৃত এবং শাসন বিভাগ আইন বিভাগের নিকট জবাবদিহি করে। উদ্দীপকে 'ক' সরকার ব্যবস্থায় দেখানো হয়েছে যে, প্রধানমন্ত্রী সরকার প্রধান ও প্রকৃত শাসক। এছাড়াও শাসন বিভাগ আইন বিভাগের নিকট দায়ী থাকে। এ বৈশিষ্ট্যগুলো সংসদীয় বা মন্ত্রিপরিষদ সরকার ব্যবস্থাকেই ইঙ্গিত করে। তাই বলা যায়, উদ্দীপকের 'ক' সরকার ব্যবস্থার সাথে সংসদীয় সরকার ব্যবস্থার মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে নির্দেশিত বিভাগটির অর্থাৎ শাসন বিভাগের ক্ষমতা ক্রমশ বৃদ্ধি পাচ্ছে- উক্তিটির সাথে আমি একমত। আধুনিক গণতান্ত্রিক সরকারের সবচেয়ে গুরুত্বপূর্ণ বিভাগ হলো শাসন বিভাগ। আধুনিককালে পৃথিবীর প্রত্যেকটি রাষ্ট্রের শাসন বিভাগের ক্ষমতা অপ্রতিহতভাবে বৃদ্ধি পাচ্ছে। গণতান্ত্রিক রাষ্ট্রে নির্বাচনে জ্ঞানী-গুণী ও দক্ষ ব্যক্তি যথেষ্ট সংখ্যায় নির্বাচিত হন না। ফলে আইনসভায় দক্ষ লোকের অভাব থাকায় আইন প্রণয়নের মতো গুরুত্বপূর্ণ বিষয়ে শাসন বিভাগের ওপর নির্ভর করতে হয়। এতে করে শাসন বিভাগের ক্ষমতা ও মর্যাদা বৃদ্ধি পাচ্ছে। আধুনিক জনকল্যাণমূলক রাষ্ট্রে সরকারের কার্যপরিধি ব্যাপক হওয়ায় সমস্যার পরিধিও অত্যাধিক। নিত্য-নতুন জটিল সমস্যার সমাধান এককভাবে আইনসভা কর্তৃক প্রদান করা সম্ভব হচ্ছে না। ফলে আইনসভাকে শাসন বিভাগের ওপর নির্ভর করতে হচ্ছে। আধুনিককালে শাসনকার্য পরিচালনা ক্রমশ জটিল হয়ে পড়েছে। এসব জটিল বিষয়ে আইনসভার সদস্যদের পর্যাপ্ত জ্ঞান ও দক্ষতা না থাকায় তাদেরকে শাসন বিভাগের বিশেষজ্ঞদের ওপর নির্ভর করতে হচ্ছে। যা শাসন বিভাগের ক্ষমতাকে বৃদ্ধি করছে। শাসন বিভাগের প্রধানগণ সাধারণত আইনসভার সংখ্যাগরিষ্ঠ দলের সদস্য। এতে করে আইনসভার পরিবর্তে শাসন বিভাগের ক্ষমতা বৃদ্ধি পাচ্ছে। এছাড়া শাসন বিভাগের ওপর অর্পিত ক্ষমতা প্রসূত আইন, শাসন বিভাগের প্রতি জনগণের আস্থা প্রভৃতি কারণেও শাসন বিভাগের ক্ষমতা ক্রমশ বৃদ্ধি পাচ্ছে। উপরের আলোচনা থেকে বলা যায়, আধুনিক রাষ্ট্রব্যবস্থায় শাসন বিভাগের ক্ষমতা দিন দিন বৃদ্ধি পাচ্ছে।"
        }
      ]
    },
    {
      "number": "6",
      "uddipok": "১৯৭১ সালের কথা। ২১ বছরের টগবগে মেধাবী তরুণ রনি। সবেমাত্র ঢাকা বিশ্ববিদ্যালয়ে ভর্তি হয়েছে। এরই মধ্যে সে যুক্তরাজ্যে উচ্চশিক্ষার সুযোগ পেয়ে যায়। কিছুদিনের মধ্যেই পাড়ি জমাবার কথা স্বপ্নের শিক্ষা প্রতিষ্ঠানে। এমন সময় বেজে উঠলো যুদ্ধের দামামা। রনি কী করবে! একদিকে বিদেশে উচ্চশিক্ষার হাতছানি, অন্যদিকে স্বাধীনতা যুদ্ধ। রনি শেষটাকেই বেছে নেয়। দেশ স্বাধীন হয়, কিন্তু রনির আর ফেরা হলো না।",
      "tag": "CTG.B 21,DB 24",
      "sub_questions": [
        {
          "label": "ক",
          "question": "",
          "explanation": "Natus এর শাব্দিক অর্থ হলো 'Birth' বা 'জন্ম'।"
        },
        {
          "label": "খ",
          "question": "",
          "explanation": "ভাষা, সাহিত্য ও সাংস্কৃতিক ঐক্যের মাধ্যমে জাতীয়তাবোধ সৃষ্টি হয়। জাতীয়তার একটি গুরুত্বপূর্ণ উপাদান হলো ভাষা, সাহিত্য ও সাংস্কৃতিক ঐক্য। ভাষা, সাহিত্য ও সংস্কৃতির মাধ্যমে ভাবের আদান-প্রদান হয়। অভিন্ন ভাষায় ভাবের আদান-প্রদান জাতীয় ঐক্য প্রতিষ্ঠার অন্যতম উপায়। ভাষা, সাহিত্য ও সাংস্কৃতিক ঐক্য বিভিন্ন বংশোদ্ভূত জনগণের মধ্যে একাত্মতার ভাব জাগ্রত করে। এভাবে ভাষা, সাহিত্য ও সাংস্কৃতিক ঐক্য জাতীয়তাবোধ সৃষ্টি করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের মি. দুর্জয়ের মধ্যে দেশপ্রেমের অনুভূতির বহিঃপ্রকাশ ঘটেছে। দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছাকে দেশপ্রেম বলা হয়। এটি নাগরিকের এক পবিত্র অনুভূতি। দেশের মাটি, সম্পদ, ভাষা ও সংস্কৃতি, দেশের মানুষের প্রতি ভালোবাসা এবং তাদের সাথে একাত্মতা প্রকাশ করা সব কিছুই দেশপ্রেমের অংশ। দেশপ্রেম মানুষকে দেশবিরোধী যেকোনো কর্মকাণ্ডের বিরুদ্ধে স্বতঃস্ফূর্তভাবে জাগিয়ে তোলে। তাই ধর্ম, বর্ণ, দল, মত নির্বিশেষে যেকোনো সংকটে দেশের সর্বস্তরের জনগণের মধ্যে দেশপ্রেমের চেতনার প্রতিফলন দেখা যায়। উদ্দীপকে দেখা যায়, বাংলাদেশের নাগরিক মি. দুর্জয় যুক্তরাষ্ট্রে বাস করে। সেখানে তিনি এই দেশের লোকজন নিয়ে জাতীয় দিবসসমূহ যেমন- শহিদ দিবস, স্বাধীনতা দিবস, বিজয় দিবস প্রভৃতি উদ্যাপন করেন। এছাড়া বাংলা নববর্ষ ও বসন্তবরণ উৎসবও উদ্যাপন করেন। তার এরূপ কার্যক্রম দেশপ্রেমেরই বহিঃপ্রকাশ। কেননা দেশপ্রেমই মানুষকে নিজের মাতৃভূমির নানা দিবস পালন করতে উদ্বুদ্ধ করে। সুতরাং এটি স্পষ্ট যে, দুর্জয়ের মধ্যে দেশপ্রেমের বহিঃপ্রকাশ ঘটেছে।"
        },
        {
          "label": "ঘ",
          "question": "",
          "explanation": "উদ্দীপকে রনির আত্মত্যাগ জাতি সৃষ্টিতে অত্যন্ত গুরুত্বপূর্ণ ভূমিকা পালন করেছে। ১৯৭১ সালের মুক্তিযুদ্ধ আমাদের ইতিহাসের সবচেয়ে গৌরবোজ্জ্বল অধ্যায়। লাখো মুক্তিযোদ্ধা তাদের জীবন উৎসর্গ করে আমাদের স্বাধীনতা এনে দিয়েছেন। পাকিস্তানি হানাদার বাহিনীর বিরুদ্ধে দীর্ঘ নয় মাসের মুক্তিযুদ্ধে ৩০ লাখ মানুষ শহিদ হয়। তাদের এই আত্মত্যাগের কারণেই আজ আমরা স্বাধীন জাতি হিসেবে বিশ্ব দরবারে পরিচিত। উদ্দীপকে দেখা যায়, বিদেশে উচ্চশিক্ষার সুযোগকে প্রত্যাখ্যান করে শুধুমাত্র দেশপ্রেমের কারণে রনি ১৯৭১ সালে মুক্তিযুদ্ধে ঝাঁপিয়ে পড়ে এবং শহিদ হয়। কোনো রকম প্রাপ্তির আশা ছাড়া শুধু দেশমাতৃকাকে শত্রুমুক্ত করার লক্ষ্য নিয়ে মুক্তিযুদ্ধে ঝাঁপিয়ে পড়েছিল রনির মতো মুক্তিযোদ্ধারা। মুক্তিযোদ্ধাদের এ ধরনের চরম ত্যাগের বিনিময়েই ১৯৭১ সালের ১৬ ডিসেম্বর বিশ্ব মানচিত্রে বাংলাদেশ একটি স্বাধীন সার্বভৌম রাষ্ট্র হিসেবে আবির্ভূত হয়। উপরের আলোচনার পরিপ্রেক্ষিতে একথা নিঃসন্দেহে বলা যায় যে, রনির মতো যুক্তিযোদ্ধাদের মহান আত্মত্যাগের বিনিময়েই আমরা স্বাধীন সার্বভৌম বাংলাদেশ পেয়েছি। অর্থাৎ তাদের আত্মত্যাগ জাতি সৃষ্টিতে অত্যন্ত গুরুত্বপূর্ণ ভূমিকা পালন করেছে।"
        }
      ]
    },
    {
      "number": "7",
      "uddipok": "",
      "tag": "DIN.B 21,DB 24",
      "sub_questions": [
        {
          "label": "ক",
          "question": "",
          "explanation": "যে সরকারব্যবস্থায় সংবিধানের মাধ্যমে রাষ্ট্রীয় ক্ষমতা কেন্দ্রীয় সরকারের নিকট ন্যস্ত থাকে তাকে এককেন্দ্রিক সরকার বলে।"
        },
        {
          "label": "খ",
          "question": "",
          "explanation": "আইনের শাসন বলতে সবক্ষেত্রে আইনের প্রাধান্যকে বোঝায়। আইনের শাসন বলতে আইনের চোখে সবার সমান হওয়া এবং সব কিছুর উপরে আইনের প্রাধান্যের স্বীকৃতিকে বোঝায়। এর অর্থ হচ্ছে: ধর্ম-বর্ণ-শ্রেণি এবং ছোট বড় নির্বিশেষে সবাই আইনের কাছে সমান। কেউ বিশেষ মর্যাদার অধিকারী নয়। তাছাড়া বিচার করার সময় স্বজনপ্রীতিও ছাড়তে হবে,যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে। এটাই আইনের শাসনের বিধান।"
        },
        {
          "label": "গ",
          "question": "",
          "explanation": "উদ্দীপকে বর্ণিত '?' চিহ্নিত স্থানে আমার পাঠ্যবইয়ের গণতান্ত্রিক শাসনব্যবস্থা বিষয়টি নির্দেশিত হয়েছে। গণতন্ত্র বলতে এমন এক শাসনব্যবস্থাকে বোঝায় যেখানে জাতি-ধর্ম-বর্ণ নির্বিশেষে সকলে যোগ্যতা অনুযায়ী রাষ্ট্রীয় কাজে অংশগ্রহণ, সরকার গঠন ও তা পরিচালনা করতে পারে। গণতন্ত্রের কতগুলো বৈশিষ্ট্য রয়েছে। গণতান্ত্রিক শাসনব্যবস্থার একটি গুরুত্বপূর্ণ বৈশিষ্ট্য হলো বহুদলীয় ব্যবস্থা। গণতন্ত্রে নাগরিকের মৌলিক অধিকার সংরক্ষণের ব্যাপারে গুরুত্বারোপ করা হয় এবং অধিকাংশ ক্ষেত্রে তা সংবিধানে লিপিবদ্ধ থাকে, যা গণতন্ত্রের অন্যতম গুরুত্বপূর্ণ বৈশিষ্ট্য। গণতন্ত্রের আরেকটি গুরুত্বপূর্ণ বৈশিষ্ট্য হলো আইনের শাসন। আইনের শাসন' হলো- আইনের চোখে সবাই সমান এবং কেউ আইনের ঊর্ধ্বে নয়। বিচার বিভাগের স্বাধীনতা গণতন্ত্রের আরেকটি গুরুত্বপূর্ণ বৈশিষ্ট্য। বিচার বিভাগের স্বাধীনতা হলো অন্যান্য বিভাগের নিয়ন্ত্রণমুক্ত থেকে স্বাধীন ও নিরপেক্ষভাবে বিচার কার্য পরিচালনা করা। এছাড়া ক্ষমতার বিকেন্দ্রীকরণ ও রাষ্ট্রীয় প্রশাসনের জবাবদিহিতা গণতন্ত্রের আরও দুটি গুরুত্বপূর্ণ বৈশিষ্ট্য। উদ্দীপকে বহুদলীয় ব্যবস্থা, মৌলিক অধিকার, আইনের শাসন, স্বাধীন বিচার বিভাগ, ক্ষমতার বিকেন্দ্রীকরণ ও জবাবদিহিতার কথা উল্লেখ করা হয়েছে। যেহেতু এগুলো গণতন্ত্রের বৈশিষ্ট্য, সেহেতু বলা যায়, উদ্দীপকে বর্ণিত '?' চিহ্নিত স্থানে গণতন্ত্র বিষয়টিই নির্দেশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ সুশাসন প্রতিষ্ঠায় 'X' রাষ্ট্রের শাসনব্যবস্থা তথা গণতন্ত্র অত্যন্ত সহায়ক ভূমিকা পালন করে। গণতন্ত্র ও সুশাসনের সম্পর্ক অত্যন্ত ঘনিষ্ঠ। সুশাসন যেমন গণতন্ত্রের প্রাণ, তেমনি গণতন্ত্রও সুশাসনের প্রাণ। গণতন্ত্র হলো প্রতিনিধিত্বমূলক শাসনব্যবস্থা। এ শাসনব্যবস্থা জনগণের নির্বাচিত প্রতিনিধিদের মাধ্যমে পরিচালিত হয়। ফলে এতে শাসন কাজে জনগণের অংশগ্রহণ নিশ্চিত হয় এবং জনগণের ক্ষমতায়ন ঘটে। আর শাসনকাজে জনগণের অংশগ্রহণ সুশাসন প্রতিষ্ঠার অন্যতম উপাদান। শাসনকাজে জনগণের অংশগ্রহণ জনকল্যাণ নিশ্চিত করে সুশাসনকে গতিশীল করে তোলে। গণতন্ত্র স্বচ্ছতা ও জবাবদিহিতার ওপর গুরুত্বারোপ করে। আর যে শাসনব্যবস্থায় প্রশাসনের স্বচ্ছতা ও জবাবদিহিতার নীতি যত কার্যকর হয় সেই শাসনব্যবস্থায় তত সুশাসন প্রতিষ্ঠিত হয়। গণতান্ত্রিক সরকার দায়িত্বশীল হয়। আর সরকার দায়িত্বশীল হলে সুশাসনের পথ সুগম হয়। গণতন্ত্রকে সফল করতে প্রয়োজন আইনের শাসন। আইনের শাসন ছাড়া রাষ্ট্রে স্বেচ্ছাচারিতা বিরাজ করে এবং সুশাসন প্রতিষ্ঠা ব্যাহত হয়। অর্থাৎ গণতন্ত্র ও সুশাসন উভয়ের সফলতার জন্য আইনের শাসন প্রতিষ্ঠা করা আবশ্যক। এছাড়াও পরমতসহিষ্ণুতা, বিচার বিভাগের স্বাধীনতা, জনগণের মৌলিক অধিকার ও মানবাধিকার প্রভৃতি বিষয় যেমন গণতন্ত্রকে সফল করতে প্রয়োজন, তেমনি সুশাসন প্রতিষ্ঠার জন্যও প্রয়োজন। উপরের আলোচনা থেকে প্রতীয়মান হয় যে, লক্ষ্য, বৈশিষ্ট্য, উপাদানগত দিক থেকে গণতন্ত্র ও সুশাসন পরস্পরের সাথে ঘনিষ্ঠভাবে সম্পর্কযুক্ত এবং একে অন্যের ওপর নির্ভরশীল।"
        }
      ]
    },
    {
      "number": "8",
      "uddipok": "সালাম ও কালামের মধ্যে জমি নিয়ে বিরোধ আছে। একদিন সালাম তার লোকজন নিয়ে কালামের ওপর হামলা করে। সালামকে প্রধান আসামি করে কালাম আদালতে মামলা দায়ের করে। আদালত সালামকে শাস্তি দেন।",
      "tag": "DB 21,DB 24",
      "sub_questions": [
        {
          "label": "ক",
          "question": "",
          "explanation": "সরকারের যে বিভাগ ন্যায়বিচার প্রতিষ্ঠার উদ্দেশ্যে আইন বিভাগ প্রণীত আইনসমূহকে বিশেষ বিশেষ ক্ষেত্রে প্রয়োগ করে অপরাধীর দণ্ড বিধান করে তাকে বিচার বিভাগ বলে।"
        },
        {
          "label": "খ",
          "question": "",
          "explanation": "যে নীতিগুলোর ওপর ভিত্তি করে সরকার গঠিত ও পরিচালিত হয় তাকে সাংবিধানিক আইন বলে। আইনের অন্যতম ধরন হলো সাংবিধানিক আইন। এ আইন দ্বারা সরকার গঠন, ক্ষমতা বণ্টন, ক্ষমতা প্রয়োগ ও সীমারেখা নির্ধারিত হয়। সাংবিধানিক আইন দ্বারা সরকারের শাসনক্ষমতা এবং শাসক ও শাসিতের পারস্পরিক সম্পর্ক নির্ধারিত ও নিয়ন্ত্রিত হয়। এ আইন লিখিত ও অলিখিত উভয় ধরণেরই হতে পারে।"
        },
        {
          "label": "গ",
          "question": "",
          "explanation": "সালাম ফৌজদারি আইনে শাস্তি পায়। রাষ্ট্রের আইন-শৃঙ্খলা রক্ষা ও অপরাধীদের শাস্তি প্রদানের জন্য যেসব আইন প্রণীত হয়, তাকে ফৌজদারি আইন বলে। ফৌজদারি আইন কতগুলো বিধিবদ্ধ নিয়মনীতি, যা মানুষের জীবন, সম্পত্তি ও নিরাপত্তার হুমকি এবং রাষ্ট্রীয় নিয়ম লঙ্ঘনের অপরাধের ক্ষেত্রে কার্যকর করা হয়। উদ্দীপকে লক্ষ করা যায়, সালাম ও কালামের মধ্যে জমি নিয়ে বিরোধ থাকার কারণে একদিন সালাম তার লোকজন নিয়ে কালামের ওপর হামলা করে। এ কারণে সালামকে প্রধান আসামি করে কালাম আদালতে মামলা দায়ের করে। আদালত সালামকে শাস্তি দেয়। যেহেতু ফৌজদারি আইন নাগরিকের নিরাপত্তা সংক্রান্ত অপরাধের ক্ষেত্রেও প্রয়োগ করা হয় সেহেতু বলা যায়, সালামু ফৌজদারি আইনের আওতায় শাস্তি পেয়েছে।"
        },
        {
          "label": "ঘ",
          "question": "",
          "explanation": "সমাজে শান্তি প্রতিষ্ঠার জন্য উদ্দীপকে বর্ণিত আইন অর্থাৎ ফৌজদারি আইন ভূমিকা পালন করে-উক্তিটি যথার্থ। সমাজে আইন-শৃঙ্খলা প্রতিষ্ঠা, নাগরিক জীবনে নিরাপত্তা বিধান এবং অপরাধীকে দণ্ড দেওয়ার জন্য প্রণীত আইনকে ফৌজদারি আইন বলে। এ আইন মানুষকে সামাজিক ও রাজনৈতিক অধিকার উপভোগ করতে সাহায্য করে, স্বাধীনতাকে নিশ্চিত করে এবং সুন্দর-সুশৃঙ্খল সামাজিক ও রাষ্ট্রীয় জীবন গঠনে সহায়তা করে। ফৌজদারি আইন সুসভ্য সামাজিক জীবন গঠনে গুরুত্বপূর্ণ ভূমিকা পালন করে। কেননা সমাজজীবনে বিদ্যমান সকল প্রকার অন্যায়, অবিচার, অত্যাচার, নির্যাতন প্রভৃতির বিরুদ্ধে ফৌজদারি আইন প্রয়োগ করা হয়। ফৌজদারি আইনই 'দুষ্টের দমন ও শিষ্টের পালনের' পাশাপাশি আইন- শৃঙ্খলা পরিস্থিতিকে সমুন্নত রেখে জনজীবনে সামগ্রিক কল্যাণ নিশ্চিত করে এবং স্থিতিশীল শাসন কায়েম করে। কেননা ফৌজদারি আইনের মাধ্যমেই অপরাধীকে শাস্তি প্রদান এবং নিরপরাধীকে মুক্তি প্রদান করা হয়। উদ্দীপকে বর্ণিত সালামের অপরাধের ক্ষেত্রেও ফৌজদারি আইনের মাধ্যমেই শাস্তি প্রদান করা হয়েছে। পরিশেষে বলা যায়, অপরাধীকে শাস্তি প্রদান এবং নিরপরাধীকে মুক্তিদানের মাধ্যমে সমাজে শান্তি-শৃঙ্খলা প্রতিষ্ঠিত হয়। আর এক্ষেত্রে, ফৌজদারি আইনের কোনো বিকল্প নেই। তাই বলা যায়, সমাজে শান্তি প্রতিষ্ঠার ক্ষেত্রে ফৌজদারি আইন অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "জনাব শাফায়াতের রাষ্ট্র একটি গণতান্ত্রিক রাষ্ট্র । আইনসভায় নির্বাচনের মাধ্যমে যে দলটি সংখ্যাগরিষ্ঠতা পায় সেই দল সরকার গঠন করে । একজন নামে মাত্র রাষ্ট্রপতি থাকেন কিন্তু প্রকৃত ক্ষমতা থাকে প্রধানমন্ত্রী তথা মন্ত্রিপরিষদের হাতে । জনাব মান্নানের রাষ্ট্রেও একটি গণতান্ত্রিক রাষ্ট্র কিন্তু সেখানে রাষ্ট্রপতি জনগণের সরকারি ভোটে নির্বাচিত হয় । রাষ্ট্রপতি প্রকৃত ক্ষমতার মালিক । তিনি আইনসভার সদস্য নন ।",
      "tag": "CTG.B 21,DB 24",
      "sub_questions": [
        {
          "label": "ক",
          "question": "",
          "explanation": "সরকারের যাবতীয় কার্যাবলিকে প্রধানত আইন, শাসন ও বিচার বিভাগের হাতে পৃথক পৃথকভাবে ন্যস্ত করা নীতি হচ্ছে ক্ষমতা স্বতন্ত্রীকরণ নীতি।"
        },
        {
          "label": "খ",
          "question": "",
          "explanation": "গণতন্ত্রের জনগণ সরাসরি শাসনকারী অংশগ্রহণের সুযোগ পায় বলে এটি সর্বাধিক জনপ্রিয় শাসন ব্যবস্থা। বর্তমান সময়ের সর্বাধিক এবং সর্বশ্রেষ্ঠ শাসন ব্যবস্থা হল গণতন্ত্র। কেননা একমাত্র গণতন্ত্রেই শাসক জনগণের দ্বারা শাসক নির্বাচিত হন এবং শাসকরা একমাত্র জনগণের নিকট দায়ী থাকেন। একমাত্র গণতন্ত্রের শাসক ও শাসন জনগণের স্বার্থকে এক ও অভিন্ন করে তোলে। অধ্যাপক মিল এজন্যই প্রতিনিধিত্বমূলক গণতান্ত্রিক সরকারকে সর্বশ্রেষ্ঠ শাসন ব্যবস্থা বলে অভিহিত করেন।"
        },
        {
          "label": "গ",
          "question": "",
          "explanation": "জনাব শাফায়াতের রাষ্ট্রের সংসদীয় সরকার পদ্ধতি বিদ্যমান। যে শাসনব্যবস্থার শাসন বিভাগ তাদের কাজের জন্য সংসদ বা আইনসভার নিকট যায় থাকে, তাকে সংসদের সরকার বা মন্ত্রিপরিষদ শাসিত সরকার বলে। সংসদীয় সরকারের আইনসভা সংখ্যাগরিষ্ঠ সদস্য যাকে আস্থাভাজন মনে করেন, তিনি সরকার প্রধান হিসেবে নির্বাচিত হয়ে থাকেন। এজাতীয় সরকারের শাসন বিভাগের সদস্যরা আইন বিভাগের সদস্য হয়ে থাকেন এবং আইনসভার সদস্যদের মধ্য থেকে মন্ত্রিপরিষদ নির্বাচিত হয়। এক্ষেত্রে রাষ্ট্রের সর্বময় ক্ষমতা রাষ্ট্রপতির নামে পরিচালিত হলেও মন্ত্রিপরিষদ প্রধান তথা প্রধানমন্ত্রী সকল নির্বাহী ক্ষমতার চর্চা করেন।   উদ্দীপকে বলা হয়েছে জনাব শাফায়াতের রাষ্ট্রে আইনসভা নির্বাচনের মাধ্যমে যে দলটি সংখ্যাগরিষ্ঠতা পায় সে দলটি সরকার গঠন করে। যেখানে একজন নাম মাত্র রাষ্ট্রপতি থাকেন  কিন্তু প্রকৃত ক্ষমতা থাকে প্রধানমন্ত্রী তথা মন্ত্রী পরিষদের হাতে। এরূপ বানানা স্পষ্ট তো সংসদীয় বা মন্ত্রিপরিষদশ শাসিত  সরকারব্যবস্থার  প্রতিচ্ছবি প্রকাশ পায়। কেন নাম মন্ত্রিপরিষদ শাসিত সরকার ব্যবস্থায় আইন পরিষদের সংখ্যাগরিষ্ঠতা অর্জনকারী দল সরকার গঠন করে। একজন রাষ্ট্রপতি যাকে যিনি নিয়মতান্ত্রিক। দেশের শাসন ক্ষমতার প্রকৃত প্রয়োগকারী হলো প্রধানমন্ত্রীর নেতৃত্বাধীন মন্ত্রিসভা।যেমন বাংলাদেশের মন্ত্রিপরিষদ শাসিত সরকার বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকের শাফায়াতের রাষ্ট্রে সংসদীয় সরকার এবং জনাব মান্নানের রাষ্ট্রের রাষ্ট্রপতি শাসিত সরকার ব্যবস্থা বিদ্যমান। এ দুটি সরকারের মধ্যে সাদৃশ্য ও বৈসাদৃশ্য রয়েছে।   আইন ও শাসন বিভাগের মধ্যে সম্পর্কের ভিত্তিতে সরকারের দুটি বিভাগ ভাগ করা হয়েছে। এর একটি হল সংসদীয় পদ্ধতির সরকার অন্যটি হলো রাষ্ট্রপতি শাসিত সরকার ব্যবস্থা। দুটি সরকারই গণতান্ত্রিক সরকারব্যবস্থা। তবে উভয়ের মধ্যে সুস্পষ্ট পার্থক্য রয়েছে।   সংসদীয় সরকারে রাষ্ট্রপ্রধান ও সরকার প্রধান পৃথক ব্যক্তি হলেও রাষ্ট্রপতি শাসিত সরকারের যিনি রাষ্ট্রপ্রধান আবার তিনি সরকার প্রধান। সংসদীয় ব্যবস্থা রাষ্ট্রপ্রধান নামে মাত্র শাসক, কিন্তু রাষ্ট্রপতি শাসিত ব্যবস্থায় রাষ্ট্রপ্রধানের প্রকৃত শাসক। রাষ্ট্রপতি শাসিত সরকারের মন্ত্রিসভার সদস্যরা আইনসভার সদস্য নয়। তারা রাষ্ট্রপতি কর্তৃক নিযুক্ত ও তার আজ্ঞাবহ দাস। কিন্তু সংসদীয় সরকারে মন্ত্রিসভার সদস্যরা আইনসভার সদস্য। তারা আইনসভার নিকট দায়বদ্ধ থাকলেও রাষ্ট্রপতি শাসিত ব্যবস্থার মন্ত্রীবর্গ আইনসভার সদস্য নয় বরং রাষ্ট্রপতির নিকট দায়ী থাকেন।  সংসদীয় সরকারের অনাস্থা জ্ঞাপন করে যেকোনো মুহূর্তে আইন সভা মন্ত্রিপরিষদকে পদচ্যুত করতে পারে কিন্তু রাষ্ট্রপতি শাসিত ব্যবসায়ের মন্ত্রিসভার সাহিত্য নির্ভর করে রাষ্ট্রপতির একক ইচ্ছার ওপর। রাষ্ট্রপতি শাসিত সরকার তুলনামূলকভাবে দীর্ঘস্থায়ী। আবার জরুরী অবস্থা মোকাবেলার দিক হতে রাষ্ট্রপতি শাসিত ব্যবস্থা অধিক উপযোগী। তবে নমনীয়তার দিক বিবেচনায় সংসদীয় সরকার অধিক নমনীয়। সংসদীয় সরকারের ক্ষমতা স্বতন্ত্রীকরন নীতি কার্যকর না হলেও রাষ্ট্রপতি শাসিত ব্যবস্থায় তা কার্যকর হতে দেখা যায়।"
        }
      ]
    },
    {
      "number": "10",
      "uddipok": "শ্রেণিকক্ষে শিক্ষক ছাত্রদের পাঠ্যবইয়ের অন্তর্ভুক্ত বিষয় সম্পর্কে ধারণা দিতে গিয়ে শ্রেণিকক্ষে একটি কৃত্রিম নির্বাচন অনুষ্ঠান পরিচালনা করেন। ছাত্ররা এই নির্বাচনে জালালকে শ্রেণির নেতা হিসাবে নির্বাচিত করে। শিক্ষক মহোদয় ছাত্রদের কাছে জানতে চাইলেন, কেন তারা জালালকে নির্বাচিত করেছে? ছাত্ররা জানালো, জালালের আকর্ষণীয় গুণাবলি ও দক্ষতা তাদেরকে আকৃষ্ট করেছে।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "রাজনৈতিক দল হলো বিশেষ নীতি বা আদর্শের সমর্থনে সংগঠিত সংঘ বিশেষ, যা সাংবিধানিক উপায়ে সরকার গঠন ও পরিচালনার চেষ্টা করে।"
        },
        {
          "label": "খ",
          "question": "",
          "explanation": "চাপসৃষ্টিকারী গোষ্ঠী হচ্ছে কোনো সংগঠিত সামাজিক গোষ্ঠী যারা নিজেদের স্বার্থরক্ষা নিশ্চিত করতে রাজনৈতিক কর্তৃপক্ষের আচরণকে প্রভাবিত করার চেষ্টা করে। চাপসৃষ্টিকারী গোষ্ঠী কোনো রাজনৈতিক দল নয়। এদের কোনো রাজনৈতিক উদ্দেশ্য থাকে না। এরা সরকারি নীতিকে প্রভাবিত করে নিজেদের স্বার্থকে যথাযথভাবে আদায় করতে সর্বদা সচেষ্ট থাকে। এরা সাধারণত নির্দিষ্ট শ্রেণি বা গোষ্ঠীর পক্ষে সরকারের নীতিকে দৃশ্যমান ও অদৃশ্যমানভাবে প্রভাবিত করার চেষ্টা করে। শিক্ষক সমিতি, বণিকসংঘ, শ্রমিক ইউনিয়ন, সুশীল সমাজ প্রভৃতি চাপসৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "উদ্দীপকের জালাল-এর নির্বাচিত হওয়ার কারণ ব্যাখ্যা করো।",
          "explanation": "নিম্নের অনুরূপঃ উদ্দীপকের 'ক' সাহেবের মধ্যে সম্মোহনী নেতৃত্বের প্রকাশ দেখতে পাওয়া যায়। কোনো নেতা নেতৃত্ব ও কাজের মাধ্যমে জনগণকে ব্যাপকভাবে মুগ্ধ, অনুপ্রাণিত ও উদ্বুদ্ধ করতে সক্ষম হলে তার নেতৃত্বকে সম্মোহনী বা জাদুকরী নেতৃত্ব (Charismatic Leadership) বলা হয়। সম্মোহন শব্দটির অর্থ হচ্ছে আকৃষ্ট বা নিয়ন্ত্রণ করার বিশেষ গুণ। আর এ ধরনের বিশেষ গুণসম্পন্ন নেতা জনগণকে মুগ্ধ করতে পারেন। জার্মান সমাজবিজ্ঞানী ম্যাক্সওয়েবার (Max Weber) সর্বপ্রথম এ নেতৃত্বের ধারণা প্রদান করেন। অবিভক্ত ভারতবর্ষের মহাত্মা গান্ধী, বাংলাদেশের জাতির পিতা বঙ্গবন্ধু শেখ মুজিবুর রহমান, মওলানা আবদুল হামিদ খান ভাসানী প্রমুখ নেতার মধ্যে সম্মোহনী নেতৃত্বের গুণ ছিল। উদ্দীপকে বলা হয়েছে, 'ক' সাহেব একজন নেতা। তিনি সহজেই তার বক্তব্য দ্বারা জনগণকে উজ্জীবিত ও আকৃষ্ট করতে পারেন। নেতৃত্বের এসব বৈশিষ্ট্য সম্মোহনী নেতৃত্বকেই নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ সুশাসন প্রতিষ্ঠায় সম্মোহনী নেতৃত্বের ভূমিকা অত্যন্ত তাৎপর্যপূর্ণ। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। সম্মোহনী নেতৃত্ব এজন্য প্রয়োজনীয় আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক সম্মোহনী নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। সম্মোহনী নেতৃত্ব সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখে। তথ্য অবাধ ও সবার জন্য উন্মুক্তকরণ, গণশুনানি, আর্থিক বিবৃতি প্রকাশ, তথ্যে প্রবেশগম্যতার স্বাধীনতা, স্বচ্ছতা নিশ্চিত করে থাকে। সুশাসনের প্রতি অঙ্গীকারাবদ্ধ নেতৃত্ব স্বচ্ছতা এবং সরকারি কর্মকান্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকে। জনগণের নিকট দায়বদ্ধতা ও জবাবদিহিতা সুশাসনের বৈশিষ্ট্য। সম্মোহনী নেতৃত্ব রাষ্ট্রের চূড়ান্ত ও সার্বভৌম ক্ষমতার অধিকারী জনগণের নিকট দায়িত্বশীল হয়ে থাকে। সুশাসন নিশ্চিত করতে সম্মোহনী নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। বাকস্বাধীনতা, সংবাদপত্রের স্বাধীনতা, নারীর অধিকার, শিশু অধিকার, সংখ্যালঘুদের রক্ষার জন্য সম্মোহনী নেতৃত্ব গুরুত্বপূর্ণ ভূমিকা পালন করে। সম্মোহনী নেতৃত্ব খাদ্য, বস্ত্র, চিকিৎসা, নিরাপদ পানি, সামাজিক নিরাপত্তা ও শিক্ষার অধিকার নিশ্চিত করে সুশাসন প্রতিষ্ঠা করতে সক্ষম হয়। উপরের আলোচনার ভিত্তিতে বলা যায়, সুশাসন প্রতিষ্ঠায় সম্মোহনী নেতৃত্ব তাৎপর্যপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "‘ক’ রাষ্ট্রের শাসন ব্যবস্থায় মানবাধিকার ও আইনের শাসনের প্রতি খুবই গুরুত্বরোপ করা হয়। রাষ্ট্রটির সামাজিক ও অর্থনৈতিক সম্পদের ব্যবস্থাপনা খুবই স্বচ্ছ ।",
      "tag": "DB 21,DB 24",
      "sub_questions": [
        {
          "label": "ক",
          "question": "সুশাসন কী?",
          "explanation": "সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন।"
        },
        {
          "label": "খ",
          "question": "জবাবদিহিতা বলতে কী বোঝায়?",
          "explanation": "জবাবদিহিতা হচ্ছে নিজের কাজের জন্য অন্য ব্যক্তির কাছে ব্যাখ্যাদানের বাধ্যবাধকতা। জবাবদিহিতা সুশাসনের একটি গুরুত্বপূর্ণ বৈশিষ্ট্য। ব্যক্তি যখন তার কাজের জন্য অন্য কারো কাছে উত্তর দেয় যে, সে কাজটা কীভাবে করেছে তখন তাকে জবাবদিহিতা বলে। সুশাসনের ক্ষেত্রে জবাবদিহিতা বলতে সরকারি ও বেসরকারি প্রতিষ্ঠানসমূহের জবাবদিহিতাকে বোঝায় । উদাহরণস্বরূপ বলা যায়, নিম্নস্তরের আমলারা তাদের কাজের জন্য ঊর্ধ্বতন আমলাদের নিকট জবাবদিহি করেন। তদ্রুপ ঊর্ধ্বতনরাও শাসন বিভাগের কর্তাদের নিকট জবাবদিহি করে থাকেন ।"
        },
        {
          "label": "গ",
          "question": "‘ক’ রাষ্ট্রের শাসন ব্যবস্থায় কীসের প্রতিচ্ছবি ভেসে ওঠে? ব্যাখ্যা করো ।",
          "explanation": "উদ্দীপকে উল্লিখিত দেশের শাসনব্যবস্থায় আমার পাঠ্যপুস্তকের সুশাসন বিষয়টি প্রতিফলিত হয়েছে। সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন। সুশাসনের কতগুলো বৈশিষ্ট্য রয়েছে। এগুলোর মধ্যে অন্যতম প্রধান বৈশিষ্ট্য হলো আইনের শাসন। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা। আইনের শাসন প্রতিষ্ঠিত হলে সকল নাগরিককে সমান দৃষ্টিতে দেখা হয়। জাতি, ধর্ম, বর্ণ, লিঙ্গ প্রভৃতির ভেদাভেদ থাকে না। সবাই সমান অধিকার ভোগ করে। ফলে সুশাসন প্রতিষ্ঠা সহজতর হয় । প্রশাসনিক স্বচ্ছতা ও জবাবদিহিতাও সুশাসনের গুরুত্বপূর্ণ বৈশিষ্ট্য । প্রশাসনিক স্বচ্ছতা ও জবাবদিহিতা রাষ্ট্রে দুর্নীতির আশঙ্কা কমায় । প্রশাসনিক স্বচ্ছতা ও জবাবদিহিতার কারণে সরকার ও জনগণের মধ্যে ভুল বোঝাবুঝি থাকে না এবং সুসম্পর্ক গড়ে ওঠে। এর ফলে সুশাসন প্রতিষ্ঠার পথ সুগম হয়। গণমাধ্যমের স্বাধীনতা ও মানবাধিকার সুশাসনের অন্যতম গুরুত্বপূর্ণ শর্ত । গণমাধ্যমের স্বাধীনতা সুষ্ঠু জনমত গড়ে তোলে যা সুশাসনকে সুসংহত করে। আর মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তা-ই মানবাধিকার। মানবাধিকার ব্যতীত সুশাসন প্রতিষ্ঠা অসম্ভব। উদ্দীপকে উল্লিখিত দেশ নিউজিল্যান্ডে আইনের শাসন, প্রশাসনিক স্বচ্ছতা ও জবাবদিহিতা রয়েছে। এছাড়া দেশটিতে গণমাধ্যমের স্বাধীনতা ও মানবাধিকার সুপ্রতিষ্ঠিত আছে। এগুলো সবই সুশাসনের বৈশিষ্ট্য। তাই বলা যায়, উদ্দীপকে উল্লিখিত দেশের শাসনব্যবস্থায় সুশাসন বিষয়টি প্রতিফলিত হয়েছে ।"
        },
        {
          "label": "ঘ",
          "question": "উদ্দীপকে বর্ণিত বিষয় গণতন্ত্রের জন্য সহায়ক— বিশ্লেষণ করো।",
          "explanation": "উদ্দীপকে বর্ণিত বিষয় অর্থাৎ সুশাসন গণতন্ত্রের জন্য সহায়ক— উক্তিটি যথার্থ । উদ্দীপকে বলা হয়েছে, ‘ক’ রাষ্ট্রে স্বচ্ছতা, মানবাধিকার ও আইনের শাসন বিদ্যমান। এগুলো মূলত সুশাসনের বৈশিষ্ট্য। আর সুশাসন গণতন্ত্রের জন্য সহায়ক। সুশাসনের একটি গুরুত্বপূর্ণ বৈশিষ্ট্য হলো স্বচ্ছতা। স্বচ্ছতা জনগণের প্রতি অন্যায় ও রাষ্ট্রে দুর্নীতির আশঙ্কা কমায়। স্বচ্ছতার কারণে সরকার ও জনগণের মধ্যে ভুল বোঝাবুঝি হয় না এবং সুসম্পর্ক গড়ে ওঠে। স্বচ্ছতা সুশাসন প্রতিষ্ঠার পথ সুগম করে, যা গণতন্ত্রকেও সুসংহত করে। আইনের শাসন প্রতিষ্ঠা সুশাসনের অপরিহার্য শর্ত। কেননা আইনের শাসন ব্যতীত রাষ্ট্রে সুশাসন প্রতিষ্ঠা করা সম্ভব নয়। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা। সমাজ ও রাষ্ট্রে আইনের শাসন প্রতিষ্ঠিত হলে সকল নাগরিককে সমান দৃষ্টিতে দেখা হয়। জাতি, ধর্ম, বর্ণ, লিঙ্গ প্রভৃতির ভেদাভেদ থাকে না। সবাই সমান অধিকার ভোগ করে। আইনের শাসন ব্যতীত গণতন্ত্রও অর্থহীন হয়ে পড়ে। সুশাসনের লক্ষ্য হলো দক্ষ ও জবাবদিহিমূলক প্রশাসন গঠনের মাধ্যমে মানবাধিকার সংরক্ষণ ও দেশের সার্বিক পরিস্থিতির উন্নয়ন। গণতন্ত্রেও মানবাধিকারকে গুরুত্বের সাথে দেখা হয় এবং দেশের উন্নয়নকে অগ্রাধিকার দেওয়া হয়। এছাড়া রাষ্ট্রের নাগরিকদের মধ্যে সম্পদের সুষম বণ্টন ও সমান সুবিধা নিশ্চিতকরণ, সামাজিক ন্যায়বিচার প্রতিষ্ঠা, নারীর অধিকার প্রতিষ্ঠা, ন্যায়ভিত্তিক দুর্নীতিমুক্ত সমাজ ও রাষ্ট্র প্রতিষ্ঠার জন্য সুশাসন নিশ্চিত করার বিকল্প নেই । আর এ বিষয়গুলো সুষ্ঠু গণতান্ত্রিক ব্যবস্থারও বৈশিষ্ট্য । তাই কোনো রাষ্ট্রে যদি সুশাসন প্রতিষ্ঠিত হয় তাহলে গণতন্ত্রের অনুকূল পরিবেশও সৃষ্টি হয়। উপরের আলোচনার ভিত্তিতে বলা যায়, দেশে সুশাসন প্রতিষ্ঠিত হলে গণতন্ত্রও সুসংহত হয় । তাই সুশাসন গণতন্ত্রের জন্য সহায়ক ।"
        }
      ]
    }
  ]
}