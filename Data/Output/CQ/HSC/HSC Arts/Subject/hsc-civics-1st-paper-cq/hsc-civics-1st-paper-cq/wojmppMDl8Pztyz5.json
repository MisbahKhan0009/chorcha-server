{
  "title": "যশোর বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "উচ্চ মাধ্যমিক পর্যায়ে মানবিক বিভাগের শিক্ষার্থীদের এমন একটি বিষয় পড়ানো হয়, যা তাদের মধ্যে দেশপ্রেম ও জাতীয়তাবোধ সৃষ্টি করে। নাগরিক দায়িত্ব ও কর্তব্য সম্পাদনে উদ্বুদ্ধ করে এবং রাজনৈতিক প্রতিষ্ঠান ও সংগঠন সম্পর্কে ধারণা দেয়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "সুশাসন হচ্ছে এক ধরনের শাসন প্রক্রিয়ায় যার মাধ্যমে ক্ষমতা সুষ্ঠুভাবে চর্চা করা হয়।"
        },
        {
          "label": "খ",
          "question": "",
          "explanation": "সুশাসন প্রতিষ্ঠার একটি বড় নিয়ামক হলো জবাবদিহিতা। জবাবদিহিতা বলতে বোঝায় রাষ্ট্রায়ও,ব্যক্তিগত, সমবায় পরিচালিত প্রতিষ্ঠানসমূহের কর্মকর্তা-কর্মচারীগণ তাদের কাজের জন্য জনগণের কাছে দায়বদ্ধ থাকবেন এবং কাজের ব্যাখ্যা দিতে বাধ্য থাকবেন। সুশাসনের একটি গুরুত্বপূর্ণ বৈশিষ্ট্য।"
        },
        {
          "label": "গ",
          "question": "",
          "explanation": "উদ্দীপকে আমার পাঠ্যবইয়ে পৌরনীতি ও সুশাসন বিষয়ে কথা ইঙ্গিত করা হয়েছে।  পৌরনীতি হলো নাগরিকতা বিষয়ক বিজ্ঞান। নাগরিক জীবনের বিস্তৃতি যতদূর পৌরনীতি তার সবকিছু আলোচনা করে থাকে। নাগরিক জীবনের অধিকার, দায়িত্ব, কর্তব্য প্রভৃতির সাথে সংশ্লিষ্ট বিষয় নিয়ে পৌরনীতি আলোচনা করে। যে কারণে এ বিষয়টির পরিধি ব্যাপক।  উদ্দীপকে এমন একটি বিষয়ের কথা বলা হয়েছে যা শিক্ষার্থীদের মাঝে দেশপ্রেম ও জাতীয়তাবোধ সৃষ্টি করে। নাগরিক দায়িত্ব ও কর্তব্য সম্পাদনের উদ্বুদ্ধ করে এবং রাজনৈতিক প্রতিষ্ঠান সম্পর্কে ধারণা দেয়। এরূপ বর্ণনা থেকে আমার পঠিত পৌরনীতি ও সুশাসন বিষয়টি স্পষ্ট ধারণা দেয়। আর পৌরনীতি ও সুশাসন যেহেতু নাগরিকতা বিষয়ক বিজ্ঞান, তাই এর পরিধি ততটা বিস্তৃত যতটা নাগরিক জীবন বিস্তৃত রয়েছে। নাগরিকতা বিষয়ক আলোচনা পৌরনীতির মুখ্য আলোচ্য বিষয়। রাষ্ট্রের প্রতি নাগরিকের কর্তব্য, অধিকার ও কর্তব্য সম্পর্ক ইত্যাদি বিষয়ে পৌরনীতির আলোচনার ক্ষেত্র। পৌরনীতির রাজনৈতিক প্রতিষ্ঠান সম্পর্কে আলোচনা করে। পৌরনীতির রাষ্ট্রের উৎপত্তি সম্পর্কিত বিভিন্ন তও্ব বা মতামত রাষ্ট্রের কার্যাবলী এবং রাষ্ট্রের বিভিন্ন উৎপাদন নিয়ে আলোচনা করে থাকে। পৌরনীতির নাগরিকতা স্থানীয়, জাতীয় ও আন্তর্জাতিক দিক সহ বৈদেশিক সম্পর্কের নীতি, আন্তর্জাতিক সংস্থার সমূহ ও এগুলোর উদ্দেশ্য, গঠন ও কার্যাবলী সম্পর্কে বিশদভাবে আলোচনা করে।পৌরনীতির প্রধান রাজনৈতিক ঘটনা ও আন্দোলন এবং শাসনতান্ত্রিক বিকাশ সম্পর্কে আলোচনা করে।"
        },
        {
          "label": "ঘ",
          "question": "",
          "explanation": "উদ্দীপকে পৌরনীতি ও সুশাসন বিষয়টির প্রতি ইঙ্গিত দেওয়া হয়েছে।আর পৌরনীতির উৎপত্তি ইতিহাস অনেক পুরনো। প্রাচীন গ্রিসের নগররাষ্ট্রকেন্দ্রিক ব্যবস্থা থেকে এ শাস্ত্রের উদ্ভব। সেই সময়ে পৌরনীতির ক্ষেত্র ছিল মূলত নগর রাষ্ট্রের বসবাসকারী নাগরিক সম্পর্কিত আলোচনাতেই সীমাবদ্ধ। কিন্তু বর্তমানে নাগরিকতার ধরণ,বিস্তার ও মাত্রা ব্যাপকভাবে পরিবর্তিত হয়েছে। নাগরিক অধিকার, কর্তব্য, সুনাগরিকতা এবং এর সাথে সংশ্লিষ্ট সকল বিষয় নিয়ে পৌরনীতি আলোচনা করে। নাগরিকের সামাজিক ও রাজনৈতিক দিকের সাথে সংশ্লিষ্ট স্থানীয় প্রতিষ্ঠান, যেমন - ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ, জেলা পরিষদ ইত্যাদি গঠন কার্যাবলী ও ভূমিকা পৌরনীতি ও সুশাসন আলোচনা করে। জাতীয় গৌরবময় ইতিহাস, আন্দোলন ও ব্যক্তিত্ব সম্পর্কেও জ্ঞান দান করে পৌরনীতি। বর্তমানকালে বৈশ্বিক বিস্তৃতি নাগরিকতার সাথে সম্পর্কযুক্ত প্রতিষ্ঠান যেমন- জাতিসংঘ, কমনওয়েলথ, সার্ক ইত্যাদি গঠন ও কার্যাবলী নিয়েও পৌরনীতি আলোচনা করে থাকে। একই সাথে অতীতে নাগরিক জীবনে কেমন ছিল, রাস্তার দায়-দায়িত্ব কেমন ছিল, নাগরিকগণ কেমন সুযোগ সুবিধা ভোগ করতে পারতো তার স্বরূপ নিয়েও পৌরনীতি আলোচনা করে। আলোচনার পরিশেষে বলা যায়, পৌরনীতির উৎপত্তি হয়েছিল প্রাচীন গ্রিসের নগররাষ্ট্রের জীবন ব্যবস্থার চিত্র বর্ণনা করার জন্য। সে থেকে পৌরনীতির ক্রমবিকাশ হয়ে বর্তমান আধুনিক রাষ্ট্র ব্যবস্থার অবিচ্ছেদ্য জ্ঞানভান্ডার হিসেবে বিবেচিত হচ্ছে। নাগরিক জীবনের অতীত, বর্তমান কিংবা ভবিষ্যৎ সবকিছুই পৌরনীতি ও সুশাসনের পরিধির অন্তর্ভুক্ত। তাই অতীত আর বর্তমানের মধ্যে সেতুবন্ধন সৃষ্টিতে পৌরনীতি ও সুশাসনের ক্রমবিকাশ সম্পর্কে জ্ঞান অর্জন করা অত্যাবশ্যক।"
        }
      ]
    },
    {
      "number": "2",
      "uddipok": "অনিক বৃত্তি নিয়ে নিউজিল্যান্ডে পড়াশোনা করতে যায়। সে দেশের শাসনব্যবস্থা তাকে বিমোহিত করে। আইনের শাসন, প্রশাসনিক স্বচ্ছতা ও জবাবদিহিতা, গণমাধ্যমের স্বাধীনতা ও মানব অধিকার রক্ষায় দৃষ্টি উজ্জ্বল দৃষ্টান্ত স্থাপন করেছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "সংস্কৃত ভাষায় নগরকে পুর বলা হয়।"
        },
        {
          "label": "খ",
          "question": "",
          "explanation": "আইন স্বাধীনতার রক্ষক। আইন আছে বলেই স্বাধীনতা উপভোগ করা যায়। সংবিধানে উল্লেখিত মৌলিক অধিকার গুলো সংরক্ষণের ব্যাপারে শাসনতান্ত্রিক আইন রক্ষাকবচ হিসেবে কাজ করে বলে সম্ভাব্য যেকোনো হস্তক্ষেপের বিরুদ্ধে ব্যবস্থা গ্রহণ করা যায়। ফলে সরকার বা অন্য কেউ নাগরিক স্বাধীনতার ওপর হস্তক্ষেপ করতে পারে না। জন লক যথার্থই বলেছেন, \"যেখানে আইন থাকে না সেখানে স্বাধীনতা থাকতে পারে না।\""
        },
        {
          "label": "গ",
          "question": "",
          "explanation": "উদ্দীপকে উল্লিখিত দেশের শাসন ব্যবস্থায় আমার পাঠ্যপুস্তকে সুশাসন বিষয়টি প্রতিফলিত হয়েছে।  সুশাসন হচ্ছে এক ধরনের শাসন প্রক্রিয়া যার মাধ্যমে ক্ষমতা সুষ্ঠুভাবে চর্চা করা হয়। এ শাসন প্রক্রিয়ার জনগণ স্বাধীনভাবে অংশগ্রহণ করতে পারে,সরকারের নীতি ও কর্মকাণ্ড সম্পর্কে অবগত থাকে এবং নারী-পুরুষ স্বাধীনভাবে মতামত প্রকাশ করতে পারে। এটি স্বচ্ছতা, জবাবদিহিতাও আইনের শাসন নিশ্চিত করে এবং অর্থ সামাজিক অগ্রগতিকে প্রাধান্য দেয়।  উদ্দীপকের অনিক বৃত্তি নিয়ে নিউজিল্যান্ড পড়াশোনা করতে যায় । সে দেশের শাসনব্যবস্থা তাকে বিমোহিত করে। আইনের শাসন, প্রশাসনিক স্বচ্ছতা ও জবাবদিহিতা, গণমাধ্যমের স্বাধীনতা ও মানবাধিকার রক্ষায় দৃষ্টি উজ্জ্বল দৃষ্টান্ত স্থাপন করেছে। এরূপ বর্ণনায় আমি দেশটিতে সুশাসনের চিত্র পর্যবেক্ষণ করি। কেননা একটি রাষ্ট্রে সুশাসন তখনই প্রতিষ্ঠা পায় যখন সেখানে জনগণের অধিকার পরিপূর্ণভাবে প্রতিষ্ঠা পায়। প্রশাসনিক স্বচ্ছতা ও জবাবদিহিতা নিশ্চিত করা সুশাসনের অন্যতম পূর্ব শর্ত এর মাধ্যমে রাষ্ট্রীয় দুর্নীতি দূরীভূত হয়। এরুপ রাষ্ট্রের জনগণ বা গণমাধ্যম স্বাধীনভাবে মতামত প্রকাশের স্বাধীনতা ভোগ করে। জনগণের মৌলিক মানবাধিকার রক্ষায় সর্বোচ্চ চেষ্টা চালানো হয়। আলোচনা শেষে বলা যায়, উল্লেখিত শাসনব্যবস্থায় সুশাসনের বিষয়টি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উন্নয়নশীল দেশসমূহে উক্ত দেশের শাসনব্যবস্থা তথা সুশাসন প্রতিষ্ঠায় নাগরিকদের বহুবিধ করনীয় রয়েছে। উন্নয়নশীল দেশসমূহ নানা রকম সমস্যার মধ্যে টিকে থাকে। কিন্তু দেশটি ক্রমোন্নতির দিকে ধাবমান বিধায় এরূপ দেশ সমূহে সুশাসন প্রতিষ্ঠা করা সম্ভব হয়। এক্ষেত্রে জনগণের বা নাগরিকের সম্পৃক্ততা একান্ত জরুরী। কেননা নাগরিক বা জনগণ সচেতন হলে সুশাসন প্রতিষ্ঠার প্রতিবন্ধকতা সহজেই অতিক্রম করা যাবে। উদ্দীপকের দেশটিতে সুশাসন বিদ্যমান। উন্নয়নশীল দেশসমূহে এরূপ সুশাসন প্রতিষ্ঠার জন্য নাগরিকের করণীয় রয়েছে। কেননা সরকারের একার পক্ষে সুশাসন প্রতিষ্ঠা সম্ভব নয়। সুশাসন প্রতিষ্ঠায় সরকারের পাশাপাশি নাগরিকেরও দায়িত্ব ও কর্তব্য রয়েছে। সামাজিক সম্প্রীতি গড়ে তোলা এবং তা বজায় রাখা, সামাজিক প্রতিষ্ঠান গঠন এবং পরিচালনা করা, সামাজিক অনুষ্ঠান আয়োজন এবং তাদের অংশগ্রহণ করা,কুসংস্কার মুক্ত, উদার ও সংস্কৃতিবান গড়ে তোলা, সামাজিক সচেতনতা বৃদ্ধি করা নাগরিকের সামাজিক দায়িত্ব। এসব দায়িত্ব নির্ভুলভাবে পালনের ওপর ভিত্তি করে গড়ে ওঠে সুশাসন প্রতিষ্ঠার মূল ভিত্তিভূমি। মানুষ একই সাথে সামাজিক ও রাজনৈতিক জীব। এজন্য রাষ্ট্রের প্রতি তার কিছু রাজনৈতিক কর্তব্যও রয়েছে। এগুলো হচ্ছে রাষ্ট্রের প্রতি নিঃশর্ত আনুগত্য প্রদর্শন, রাষ্ট্রীয় আইন মেনে চলা, সততার সাথে ভোটাধিকার প্রয়োগ করা, স্থানীয় ও জাতীয় পর্যায়ে প্রশাসনিক কর্মকান্ডে অংশগ্রহণ করা, প্রয়োজনের লাস্টের ডাকে সাড়া দিয়ে স্বাধীনতা ও সার্বভৌমত্ব রক্ষায় এগিয়ে আসা,কেউ যেন ব্যক্তি বা দলীয় স্বার্থে রাষ্ট্রীয় সম্পদ বিনষ্ট না করে সেজন্য আইন-শৃঙ্খলা রক্ষাকারী বাহিনীকে সহযোগিতা করা ইত্যাদি। রাষ্ট্রীয় সমৃদ্ধি অর্জনে ও সুশাসন প্রতিষ্ঠার ক্ষেত্রে সরকারের পাশাপাশি নাগরিকগণ কেউ সচেষ্ট হতে হবে এবং রাষ্ট্রের প্রতি তাদের দায়িত্ব ও কর্তব্য যথাযথভাবে পালন করতে হবে।"
        }
      ]
    },
    {
      "number": "3",
      "uddipok": "'ক' রাষ্ট্রের নাগরিকদের মধ্যে দায়িত্বশীলতা, দেশপ্রেম, রাজনৈতিক সহনশীলতা, শৃঙ্খলাবোধ প্রভৃতি বিশেষভাবে পরিলক্ষিত হয়। উক্ত দেশের আইনসভায় সরকারী দল ও বিরোধীদলের মধ্যে সৌহার্যপূর্ণ সম্পর্ক বিদ্যমান। বিরোধীদল সরকারের গঠনমূলক সমালোচনা করে এবং জাতীয় স্বার্থে বিভিন্ন বিষয়ে সরকারকে সহযোগিতাও করে। এ ধরনের মূল্যবোধ লালনের ফলে উক্ত দেশে ক্রমশ গণতান্ত্রিক সংস্কৃতি গড়ে ওঠে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "অধ্যাপক হল্যান্ডের মতে, আইনের উৎস মোট ৬টি।"
        },
        {
          "label": "খ",
          "question": "",
          "explanation": "ইংরেজি (Liberty) শব্দের বাংলা প্রতিশব্দ হচ্ছে স্বাধীনতা। স্বাধীনতা হলো অন্যের অধিকার হস্তক্ষেপ না করে নিজের অধিকার পরিপূর্ণভাবে ভোগ করা। অর্থাৎ স্বাধীনতা হলো এমন এক পরিবেশ যেখানে ব্যক্তির কোনো প্রকার বাধা বিপত্তি ছাড়া তার ব্যক্তিত্ব বিকাশে সকল সুযোগ-সুবিধা গ্রহণ করতে পারে।"
        },
        {
          "label": "গ",
          "question": "",
          "explanation": "উদ্দীপকে গণতান্ত্রিক মূল্যবোধের কথা বলা হয়েছে। একটি গণতান্ত্রিক রাষ্ট্রের যেসব চিন্তাভাবনা, লক্ষ্য,উদ্দেশ্য ও সংকল্প মানুষের গণতান্ত্রিক আচার-ব্যবহার ও দৈনন্দিন কর্মকান্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। গণতান্ত্রিক রাষ্ট্রে এসব মূল্যবোধ মানুষের ইচ্ছার একটি প্রধান মানদন্ড।গণতান্ত্রিক সমাজ ও রাষ্ট্রে বসবাসকারী মানুষের এসব মূল্যবোধের প্রতি শ্রদ্ধাবোধ আছে বলেই তারা এগুলোকে মেনে চলে। উদ্দীপকে 'ক' রাষ্ট্রের নাগরিকদের মধ্যে দায়িত্বশীলতা, দেশপ্রেম, রাজনৈতিক সহনশীলতা, শৃঙ্খলাবোধ প্রভৃতি বিশেষভাবে পরিলক্ষিত হয়। উক্ত দেশের আইনসভার সরকারি ও বিরোধী দলের মধ্যে সৌহার্যপূর্ণ সম্পর্ক বিদ্যমান। বিরোধী দল সরকারের গঠনমূলক সমালোচনা করে এবং জাতীয় স্বার্থে বিভিন্ন বিষয়ে সরকারকে সহযোগিতা করে। এ ধরনের মূল্যবোধ লালনের ফলে উক্ত দেশে ক্রমশ গণতান্ত্রিক সংস্কৃতি গড়ে উঠেছে। উদ্দীপকে এরূপ বর্ণনার মাধ্যমে গণতান্ত্রিক মূল্যবোধের প্রতিফলন ঘটেছে। কারণ এখানে যেসব গুণাবলীর কথা বলা হয়েছে তা সবই গণতান্ত্রিক মূল্যবোধের সাথে সম্পৃক্ত। আর গণতান্ত্রিক মূল্যবোধ বলতে গণতন্ত্রের সাথে সম্পৃক্ত কতগুলো নীতি, আদর্শ ও আচরণ বিধিকে নির্দেশ করে যেগুলো গণতন্ত্র গ্রামে জনগণ গ্রহণ করতে ইচ্ছুক হয়। এসব বিবেচনায় বলা যায় উদ্দীপকে গণতান্ত্রিক মূল্যবোধের কথা বলা হয়েছে।"
        },
        {
          "label": "ঘ",
          "question": "",
          "explanation": "সুশাসন প্রতিষ্ঠায় গণতান্ত্রিক মূল্যবোধের গুরুত্ব অত্যন্ত ব্যাপক। গণতান্ত্রিক সরকার ব্যবস্থা সুশাসনের ভিত্তিস্বরূপ। কারণ গণতান্ত্রিক শাসন ব্যবস্থার সর্বাধিক জনকল্যাণমুখী এবং জনগণের মতামতের ভিত্তিতে সরকার ব্যবস্থা পরিচালিত হয়। গণতন্ত্রের জনগণের মৌলিক অধিকার ও মানবাধিকার নিশ্চিত হয় এবং আইনের শাসন প্রতিষ্ঠিত হয়। আরে গণতান্ত্রিক শাসন ব্যবস্থার জন্য প্রয়োজন গণতান্ত্রিক মূল্যবোধ সম্পূর্ণ জনগোষ্ঠী। কারণ গণতান্ত্রিক মূল্যবোধ সম্পন্ন জনগোষ্ঠী, সমাজ, সরকার সর্বাধিকভাবে রাষ্ট্রের সুশাসন ও তার বাস্তবায়ন ঘটায়। উদ্দীপকে গণতান্ত্রিক মূল্যবোধের প্রকাশ ঘটেছে। সুশাসন প্রতিষ্ঠায় গণতান্ত্রিক মূল্যবোধের গুরুত্ব ও সর্বাধিক। কারণ গণতান্ত্রিক মূল্যবোধ যদি রাষ্ট্রের সকল স্তরে বাস্তবায়িত হয় তবে সুশাসন এমনিতেই প্রতিষ্ঠিত হবে। গণতান্ত্রিক মূল্যবোধের চর্চা ব্যতীত সুশাসনের আশা করাও ভুল। গণতান্ত্রিক মূল্যবোধের অপরিহার্য উপাদান হলো আইনের শাসন প্রতিষ্ঠা। আয়নের শাসন প্রতিষ্ঠা পেলে জাতি-ধর্ম-বর্ণ নির্বিশেষে সকলেই আইনের নিকট সমান মর্যাদা লাভ করে। শাসক তার ইচ্ছা অনুযায়ী আইন ব্যবহার করতে পারেনা, বরং আইন তার আপন গতিতে পরিচালিত হয়। এক্ষেত্রে সরকারের কর্তৃত্ব সীমাবদ্ধ থাকে, অপরাধীর আত্মসমর্পণের সুযোগ থাকে। অর্থাৎ আইনের শাসন সমাজ বা রাষ্ট্রের মন্দ শাসককে প্রতিহত করে। গণতান্ত্রিক মূল্যবোধ নাগরিক অধিকারের মর্যাদা দান করে। গণতান্ত্রিক মূল্যবোধ নাগরিককে সবচেয়ে বেশি প্রাধান্য দেওয়া হয়, কারণ গণতান্ত্রিক সরকার জনগণের সরকার। এজন্য গণতান্ত্রিক সরকার নাগরিকের কল্যাণমুখী পদক্ষেপ গ্রহণ করে। সুশাসনের প্রধান উদ্দেশ্য নাগরিকের কল্যাণ সাধন তাই যেকোনো রাষ্ট্র ও সমাজে সুশাসন প্রতিষ্ঠার প্রধান শর্ত হল গণতান্ত্রিক মূল্যবোধ চর্চা।"
        }
      ]
    },
    {
      "number": "4",
      "uddipok": "জনাব আতিকুর রহমান একজন মানবাধিকার আইনজীবী। নারী ও শিশু অধিকার রক্ষায় তিনি বিশেষভাবে আইনি সহায়তা দিয়ে থাকেন। নারী শ্রমিকদের সমান মজুরি ও কর্মপরিবেশ সৃষ্টি এবং বেকার ও বৃদ্ধ বয়সে ভাতা পাওয়ার অধিকার নিয়ে তিনি উচ্চ আদালতে জোরালো ভূমিকা পালন করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "আইন মানুষের বাহ্যিক আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "সাম্য বলতে মানুষের পূর্ণতার প্রাপ্তি এবং সমান অধিকার সংরক্ষণ করাকে বোঝায়। আর অর্থনৈতিক সাম্য হলো জাতি-ধর্ম-বর্ণ, নারী-পুরুষ, ধনী-দরিদ্র সকল মানুষ যখন কাজ করার ন্যায্য মজুরি পাওয়ার সুবিধা লাভ করে তখন সেটা হলো অর্থনৈতিক সাম্য।অর্থনৈতিক সাম্যের মূল কথা হলো যোগ্যতা অনুযায়ী সম্পদ ও সুযোগের বন্টন । অর্থাৎ অর্থ উপার্জন ও বন্টন বিষয়ে বৈষম্য দূর করে সকলকে অর্থনৈতিক ক্ষেত্রে সমান সুযোগ সুবিধা প্রদান করাই হলো অর্থনৈতিক সাম্য।"
        },
        {
          "label": "গ",
          "question": "",
          "explanation": "উদ্দীপকের আলোকে জনাব আতিকুর রহমান নারীদের অর্থনৈতিক স্বাধীনতা রক্ষায় ভূমিকা পালন করেন। অর্থনৈতিক স্বাধীনতা হচ্ছে ব্যক্তির মেধা ও যোগ্যতা অনুসারী কর্মসংস্থান ও অর্থ উপার্জনের মাধ্যমে দৈনন্দিন অভাব ও অনিশ্চয়তা থেকে মুক্তি লাভ। মার্কিন যুক্তরাষ্ট্রের প্রেসিডেন্ট রুজভেল্টের মতে, \"অর্থনৈতিক স্বাধীনতার অর্থ হচ্ছে অভাব থেকে মুক্তি। \" যোগ্যতা ও সামর্থ্য অনুযায়ী কর্মের নিযুক্ত হওয়ার অধিকার, বেকার ও বৃদ্ধ বয়সে ভাতা পাওয়ার অধিকার, রুগণ ও অক্ষম অবস্থায় রাষ্ট্র কর্তৃক প্রতিপালন, উপযুক্ত মজুরি লাভ ইত্যাদি অর্থনৈতিক স্বাধীনতার অন্তর্ভুক্ত। উদ্দীপকে জনাব আতিকুর মানবাধিকার আইনজীবী হিসেবে নারী শ্রমিকদের সমান মজুরি ও কর্মপরিবেশ সৃষ্টি করে এবং বেকার ও বৃদ্ধ বয়সে ভাতা পাওয়ার অধিকার নিয়ে উচ্চ আদালতে জোরালো ভূমিকা পালন করেন। তার এরূপ ঘটনা নারীদের অর্থনৈতিক স্বাধীনতা রক্ষার ভূমিকা পালনকে নির্দেশ করে। কারণ জীবন ধারণের জন্য প্রয়োজনীয় আর্থিক সুযোগ-সুবিধা লাভের অধিকারকে অর্থনৈতিক স্বাধীনতা বলা হয়।"
        },
        {
          "label": "ঘ",
          "question": "",
          "explanation": "উল্লেখিত স্বাধীনতা তথা অর্থনৈতিক স্বাধীনতা নিশ্চিত করলে সাম্য প্রতিষ্ঠা হবে - মন্তব্যটি যথার্থ। অর্থনৈতিক স্বাধীনতা বলতে রাষ্ট্রের জনগণের অর্থনৈতিক প্রয়োজন মেটানোর জন্য অর্থনৈতিক কর্মকান্ডে অংশগ্রহণ ও উপার্জন করা স্বাধীনতাকে বোঝায়। অর্থাৎ স্বাধীনভাবে নিজের এবং নিজ পরিবারের ভরণপোষণের জন্য বাধাবিঘ্নহীন কর্ম বেছে নেওয়ার স্বাধীনতা হলো অর্থনৈতিক সাম্য। অর্থনৈতিক স্বাধীনতা যদি সমাজ বা রাষ্ট্রের প্রতিষ্ঠা লাভ করে তবে জনগণের মাঝে সমতা সৃষ্টি লাভ করে সাম্য প্রতিষ্ঠা করবে। উদ্দীপকে জনাব আতিকুর রহমান নারীদের অর্থনৈতিক স্বাধীনতা নিশ্চিত করার জন্য কাজ করছেন। এরূপ স্বাধীনতার সাম্য নিশ্চিত করে। কারণ সাম্যের মানে হলো সমাজে পরস্পরের সমতা ও অভিন্নতা। সাম্য বলতে এমন এক সামাজিক পরিবেশকে বোঝায় যেখানে জাতি-ধর্ম-বর্ণ নির্বিশেষে সবাই সমান সুযোগ-সুবিধার লাভ করে এবং সে সুযোগ-সুবিধা লাভ করে ব্যক্তিত্বের বিকাশ ঘটাতে পারে। অর্থাৎ সাম্যের অর্থ হলো সমাজের সকলের সমতা বিধান। আর এরূপ অবস্থা একমাত্র স্বাধীনতার মাধ্যমে নিশ্চিত হওয়া যায়।বিশেষ করে সমাজে যদি অর্থনৈতিক স্বাধীনতা নিশ্চিত করা যায় তাহলে ব্যক্তিগত, সামাজিক কিংবা রাজনৈতিক ক্ষেত্রে ধর্ম-বর্ণ নির্বিশেষে সব ক্ষেত্রে সমানভাবে অংশগ্রহণের সুযোগ লাভ করবে। অর্থনৈতিক স্বাধীনতা মানুষের সকল ক্ষেত্রে সাম্যের অস্তিত্বকে উপলব্ধি করার অনুভূতি সৃষ্টি করে। পৃথিবীর অনেক রাষ্ট্র ছিল যেখানে মানুষের কোনরূপ স্বাধীনতা ছিলনা, ফলে সেখানে সাম্যের অস্তিত্ব ও কল্পনা করা যেত না। সুতরাং বলা যায়, মানুষের অর্থনৈতিক স্বাধীনতা নিশ্চিত হলে সমাজে সাম্য প্রতিষ্ঠিত হবে।স্বাধীনতা ছাড়া সাম্যের অস্তিত্ব কল্পনা করা যায় না।"
        }
      ]
    },
    {
      "number": "5",
      "uddipok": "রহিম মিয়ানমারের রাখাইন অঞ্চল হতে নিপীড়িত ও অত্যাচারিত হয়ে কক্সবাজার শরণার্থী শিবিরে আশ্রয় গ্রহণ করেছে। জাতিসংঘ ঘোষিত সকল নাগরিকের সমান অধিকার ও মানবিক মর্যাদা লঙ্ঘিত হয়েছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "তথ্য অধিকার আইন ২০০৯ সালে পাশ হয়।"
        },
        {
          "label": "খ",
          "question": "",
          "explanation": "চাপসৃষ্টিকারি গোষ্ঠী হলো এমন একটি গোষ্ঠী যার সদস্যরা নির্দিষ্ট শ্রেণীর দাবী ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের কথা বিবেচনায় না এনে কেবল নির্দিষ্ট শ্রেণীর দাবি ব্যক্ত করে এবং তা পূরণের জন্য চাপসৃষ্টি করে। চাপসৃষ্টির মাধ্যমে দাবি আদায়ের চেষ্টা করে বলে এ গোষ্ঠীকে চাপসৃষ্টিকারী গোষ্ঠী বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন চাপসৃষ্টিকারী গোষ্ঠীর প্রকৃত উদাহরণ।"
        },
        {
          "label": "গ",
          "question": "",
          "explanation": "উদ্দীপকে মানবাধিকার সমূহের কথা বলা হয়েছে। মানুষ পৃথিবীতে জন্মগতভাবে যে সকল সুযোগ-সুবিধা দাবিদার হয় এবং যা ছাড়া মানুষের পরিপূর্ণ বিকাশ ঘটে না সে সকল সুযোগ-সুবিধা হচ্ছে মানবাধিকার। মানবাধিকার অধিকারের একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। আইনগত ও নৈতিক অধিকার গুলোর মধ্যে সেসব অধিকারকে মানবাধিকার বলা হয় যা পৃথিবীর সকল মানুষ শুধু মানুষ হিসেবে দাবি করতে পারে। প্রকৃতপক্ষে মানব পরিবারের সকল সদস্যদের জন্য সহজজাত, সর্বজনীন ও হস্তান্তরযোগ্য কিছু অধিকার হলো মানবাধিকার। উদ্দীপকে বলা হয়েছে, রহিম মায়ানমারের রাখাইন অঞ্চল থেকে নিপীড়িত অত্যাচারিত হয়ে কক্সবাজার শরণার্থী শিবিরে আশ্রয় গ্রহণ করেছে।জাতিসংঘ ঘোষিত সকল নাগরিকের সমানাধিকার ও মানবিক মর্যাদা লঙ্ঘিত হয়েছে। এরূপ বর্ণনার মাধ্যমে জাতিসংঘ ঘোষিত মানবাধিকারের কথা বলা হয়েছে। কারণ জাতিসংঘের মানবাধিকার ঘোষণাপত্রে বলা হয়েছে,বিশ্ব স্বাধীনতা, ন্যায় বিচার ও শান্তির ভিত্তি হচ্ছে সব মানুষের সহজাত মর্যাদা ও সব অবিচ্ছেদ্য অধিকারের স্বীকৃতি। এর মাধ্যমে সকল মানুষের সামাজিক, রাজনৈতিক, অর্থনৈতিক অধিকারের সার্বজনীন স্বীকৃতি প্রদান করা হয়েছে। সে হিসেবে বলা যায়, উদ্দীপকে মানবাধিকার সমূহের কথা বলা হয়েছে।"
        },
        {
          "label": "ঘ",
          "question": "",
          "explanation": "সুশাসন প্রতিষ্ঠায় উক্ত অধিকার সমূহের তথা মানবাধিকারের গুরুত্ব অত্যাধিক। সুশাসন হচ্ছে এক ধরনের শাসন প্রক্রিয়া যার মাধ্যমে ক্ষমতা সুষ্ঠুভাবে চর্চা করা হয়। এ শাসন প্রক্রিয়ায় জনগণ সাধারণভাবে অংশগ্রহণ করতে পারে, সরকারের নীতি ও কর্মকান্ড সম্পর্কে অবগত থাকে এবং নারী-পুরুষ স্বাধীনভাবে মতামত প্রকাশ করতে পারে। এটি স্বচ্ছতা, জবাবদিহিতা ও আইনের শাসন নিশ্চিত করে এবং অর্থ সামাজিক অগ্রগতিকে প্রাধান্য দেয়। একটি রাষ্ট্রের সুশাসন প্রতিষ্ঠার অন্যতম প্রতিবন্ধকতা হলো যদি কোন রাষ্ট্রে মানুষের অধিকার সমূহ প্রতিষ্ঠা করার না যায়। একটি রাষ্ট্রের ক্ষমতা কাঠামো যদি কর্তৃত্বমূলক হয় তবে সেখানে সুশাসন প্রতিষ্ঠা করা সম্ভব হয় না। যেমনটির তৃতীয় বিশ্বের গণতান্ত্রিক দেশগুলোতে দেখা যায়। সেখানে গণতান্ত্রিক ব্যবস্থার আনুষ্ঠানিক রীতিনীতি সমূহ যেমন সার্বজনীন ভোটাধিকার, বাকস্বাধীনতা, সংবাদপত্র স্বাধীনতা, সভা সমিতির অধিকার সকল নাগরিকের সমান অধিকারের প্রভৃতি বহাল থাকে ঠিকই, কিন্তু কর্তৃত্বমূলক ক্ষমতার জন্য তা সঠিকভাবে কার্যকর হয় না। শাসক গোষ্ঠী গণতান্ত্রিকভাবে ক্ষমতাপ্রাপ্ত হলেও ক্ষমতার চর্চা করে স্বেচ্ছাচারিতার সাথে। ফলে জনগণের মানবাধিকার নিশ্চিত করা যায় না। তাই একটি সমাজে বা রাষ্ট্রে যদি মানবাধিকার সমূহ নিশ্চিত করার ব্যবস্থা গৃহীত হয় তাহলে সুশাসনের প্রতিবন্ধকতা সমূহ দূরীকরণ হয়ে সুশাসন প্রতিষ্ঠার পথ প্রশস্ত হবে। আইনের শাসন ও ন্যায় বিচারের প্রতিষ্ঠা লাভ প্রভৃতি বিষয়গুলো প্রতিষ্ঠা লাভ করে। ফলের রাষ্ট্রের সুশাসনের পদ প্রশস্ত হয়। আলোচনার পরিশেষে বলা যায়, একটি রাষ্ট্রের মানুষ হিসেবে যদি মানুষ সকল অধিকার তথা মানবাধিকার প্রতিষ্ঠা লাভ করে তাহলে প্রতিটি মানুষ নিজের অবস্থানে সচেতন হবে। ফলের রাষ্ট্রের সবকিছু থেকে সুশাসনের প্রতিবন্ধকতাসমূহ দূরীকরণ হবে। তাই সুশাসন প্রতিষ্ঠায় মানবাধিকার নিশ্চিত করা জরুরী।"
        }
      ]
    },
    {
      "number": "6",
      "uddipok": "জনাব 'ক' নির্বাচনের মাধ্যমে ক্ষমতায় আরোহন করে জনকল্যাণে কাজ করতে চান। এ লক্ষ্যে তিনি একটি সংগঠনের মনোনয়নে আইনসভার নির্বাচনে অংশগ্রহণ করেন। উক্ত সংগঠনটি জাতীয় স্বার্থ সংরক্ষণে সচেষ্ট।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ক্ষমতাস্বতন্ত্রীকরণ নীতির প্রবক্তা হলেন মন্টেস্কু।"
        },
        {
          "label": "খ",
          "question": "",
          "explanation": "নাগরিক জীবনের প্রত্যেক সমান সুযোগ সুবিধা নিশ্চিতকরণে সাম্যের গুরুত্ব অত্যধিক।সাম্য প্রতিষ্ঠিত হলে স্বাধীনতা উপভোগ করা যায়, গণতান্ত্রিক ব্যবস্থা কার্যকর হয়, মানুষে মানুষে ভেদাভেদ দূর হয়। এছাড়া মানুষের প্রতি মানুষের আস্থা ও ভালোবাসা সৃষ্টিতে সাম্য গুরুত্বপূর্ণ ভূমিকা পালন করে। সাম্যভিত্তিক সমাজ ব্যবস্থায় প্রতিটি ব্যক্তি কর্মের অধিকার এবং জীবন যাত্রার ন্যূনতম মানে নিশ্চয়তা পায়।"
        },
        {
          "label": "গ",
          "question": "",
          "explanation": "উদ্দীপকে আমার পাঠ্য বইয়ের রাজনৈতিক দলের কথা উল্লেখ করা হয়েছে। রাজনৈতিক দল বলতে এমন এক সুসংঘটিত ও সংঘবদ্ধ জনসমষ্টিকে বোঝায়, যারা একটি নির্দিষ্ট নীতির ভিত্তিতে একত্রিত হয়, রাষ্ট্রের বিভিন্ন সমস্যা সম্পর্কে একমত পোষণ করে, নিয়ম তান্ত্রিক পন্থায় ক্ষমতা দখলে আগ্রহী এবং রাজনৈতিক একক হিসেবে কাজ করে। রাজনৈতিক দলের মূল লক্ষ্য থাকে সরকারি ক্ষমতা অর্জন করে দলের লক্ষ্যগুলো জনগণের সমস্যার আলোকে বাস্তবায়ন করা। উদ্দীপকে জনাব 'ক' নির্বাচনের মাধ্যমে ক্ষমতায় আরোহন করে জনকল্যাণের কাজ করতে চান। এ লক্ষ্যে তিনি একটি সংগঠনের মনোনয়নে আইন সবার নির্বাচনে অংশগ্রহণ করেন। উক্ত সংগঠনটি জাতীয় স্বার্থ সংরক্ষণে সচেষ্ট। এরূপ বর্ণনায় রাজনৈতিক দলের বৈশিষ্ট্য প্রকাশ পেয়েছে। কেননা, রাজনৈতিক দল কিছু সংখ্যক মানুষের একটি রাজনৈতিক প্রতিষ্ঠান। রাজনৈতিক দলের সদস্যগণ কমবেশি একই রূপ আদর্শ ও নীতি দ্বারা অনুপ্রাণিত হয়ে একত্রিত হয়। নিয়মতান্ত্রিক উপায়ে ক্ষমতা দখলের চেষ্টা করে। জনমতের দিকে লক্ষ্য রেখে রাজনৈতিক দল কর্মসূচি প্রণয়ন ও প্রচার নির্বাচনের প্রার্থী মনোনয়ন এবং জয়লাভের চেষ্টা করে। রাজনৈতিক দলগুলো নিজ নিজ দলীয় সার্থক সংরক্ষণ করে থাকে। দলীয় নীতির ভিত্তিতে জাতীয় স্বার্থ সংরক্ষণ করতে চায়। রাজনৈতিক দলে বিভিন্ন মত ও আদর্শের ব্যক্তিবর্গের সম্মেলন ঘটে এবং তারা পরস্পরের প্রতি সহমর্মিতা প্রদর্শন করে। দলের কর্মসূচি বাস্তবায়নে এর নেতাকর্মীরা যে কোন ত্যাগ স্বীকার করতে প্রস্তুত থাকে।"
        },
        {
          "label": "ঘ",
          "question": "",
          "explanation": "আধুনিক গণতান্ত্রিক রাষ্ট্রে রাজনৈতিক দলের ভূমিকা অপরিসীম। বর্তমান সময়ের বিশাল আয়তন রাষ্ট্রগুলো বিপুল জনগোষ্ঠীর পথে প্রত্যক্ষভাবে শাসন কার্যে অংশগ্রহণ সম্ভব নয়। তাই বর্তমানে জনগণ প্রতিনিধি নির্বাচনের মাধ্যমে পরোক্ষভাবে শাসন কাজা অংশগ্রহণ করে থাকে। প্রতিনিধিত্বমূলক গণতন্ত্রের মূল ভিত্তি হচ্ছে রাজনৈতিক দল। রাজনৈতিক দল হচ্ছে এমন একটি সংগঠন যার সদস্যগণ রাষ্ট্রের সমস্যার সম্পর্কে ঐক্যমত পোষণ করে এবং নিয়মতান্ত্রিক উপায় ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়। রাজনৈতিক দলের মাধ্যমে সরকার এবং জনগণের মধ্যে সেতুবন্ধন সৃষ্টি হয়। বিরোধী দলের বক্তব্যের মাধ্যমে জনগণ নিজের দেশের সমস্যা সমূহ সম্পর্কে জানতে পারে। এতে জনগণের রাজনৈতিক সচেতনতা বৃদ্ধি পায়। প্রতিনিধিত্বমূলক গণতন্ত্রের দল যাতে কোন গণবিরোধী কাজে লিপ্ত না হতে পারে সেজন্য বিরোধী দলগুলো সতর্ক দৃষ্টি রাখে।নির্বাচনকে কেন্দ্র করে রাজনৈতিক দলগুলো বিভিন্ন রাজনৈতিক কর্মসূচি প্রকাশ করে। জনগণ এর মধ্য থেকে সবচেয়ে কল্যাণকর ও বাস্তবমুখী কর্মসূচিসম্পন্ন রাজনৈতিক দলের প্রতি আস্থা ও সমর্থন প্রদান করে। রাজনৈতিক দল শান্তিপূর্ণ উপায়ে নির্বাচনের মাধ্যমে ক্ষমতা বদলের সাহায্য করে। কোনো রকম রক্তপাত বা বিদ্রোহের প্রয়োজন হয় না। আলোচনার পরিশেষে বলা যায়, বর্তমান সময়ের প্রতিনিধিত্বশীল গণতান্ত্রিক ব্যবস্থায় রাজনৈতিক দল হলো প্রাণসঞ্চারকারি। এর উপস্থিতি ছাড়া আধুনিক গণতন্ত্র তাই কল্পনা করা যায় না। সুতরাং আধুনিক গণতান্ত্রিক ব্যবস্থা মূলত রাজনৈতিক দলেরই শাসন ব্যবস্থা।"
        }
      ]
    },
    {
      "number": "7",
      "uddipok": "জাতির জনক বঙ্গবন্ধু শেখ মুজিবুর রহমানের অতুলনীয় নেতৃত্বের কারণে বাঙালি জাতি ভীষণভাবে অনুপ্রাণিত হয়। তার জাদুকরি বক্তব্য, আত্মবিশ্বাস, দেশপ্রেম বাঙালি জাতিকে দ্রুত সঙ্ঘবদ্ধ করে। এ কারণে স্বাধীন সার্বভৌম রাষ্ট্র প্রতিষ্ঠা হয়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "সরকারের অঙ্গ তিনটি।"
        },
        {
          "label": "খ",
          "question": "",
          "explanation": "নাগরিকের মৌলিক অধিকার রক্ষা ও ন্যায় বিচার প্রতিষ্ঠার জন্য বিচার বিভাগের স্বাধীনতা প্রয়োজন। বিচার বিভাগ হলো নাগরিকের মৌলিক অধিকারের রক্ষক। আধুনিক কল্যাণরাষ্ট্রেরনাগরিকের মৌলিক অধিকার ও ন্যায়বিচার প্রতিষ্ঠার দায়িত্ব থাকে বিচার বিভাগের উপর। নাগরিকের মৌলিক অধিকার লঙ্ঘিত হলে তারা বিচার বিভাগের আশ্রয় নেয়। সে ক্ষেত্রে বিচার বিভাগ স্বাধীন না হলে নাগরিকরা তাদের মৌলিক অধিকার থেকে বঞ্চিত হবে এবং এসব অধিকার অর্থহীন হয়ে পড়বে। সুতরাং নাগরিকের মৌলিক অধিকার রক্ষায় স্বাধীন বিচার বিভাগের বিকল্প নেই।"
        },
        {
          "label": "গ",
          "question": "",
          "explanation": "উদ্দীপকে সম্মোহনের নেতৃত্বের কথা বলা হয়েছে। কোনো রাজনৈতিক ব্যবস্থায় যখন কোনো নেতার অসাধারণ ব্যক্তিত্ব, নৈপুণ্য, প্রাঞ্জল বক্তব্য, সকলকে আকৃষ্ট এবং আবেগাপ্পুত করে তোলে এবং জনগণ মন্ত্রমুগ্ধের ন্যায় সেই নেতার প্রতি আনুগত্য প্রকাশ করে, তখন সম্মোহনী নেতৃত্বের জন্ম হয়। প্রকৃতপক্ষে সম্মোহনী নেতৃত্ব হলো এক জাদুকরী নেতৃত্ব। ভারতের মহাত্মা গান্ধী, ইন্দোনেশিয়ার সুকর্ণ ও বাংলাদেশের বঙ্গবন্ধু শেখ মুজিবুর রহমান সম্মোহনী নেতৃত্বের উজ্জ্বল দৃষ্টান্ত। উদ্দীপকে জাতির জনক বঙ্গবন্ধু শেখ মুজিবুর রহমানের জাদুকরী নেতৃত্বের কথা বলা হয়েছে। যার নেতৃত্বে বাঙালি জাতিকে দ্রুত ঐক্যবদ্ধ করে। বাংলাদেশের তার নেতৃত্বই লাভ করে স্বাধীনতা । তার এরুপ নেতৃত্ব সম্মোহনী নেতৃত্বকে তুলে ধরে। কেননা কোনো বিশেষ নেতা যখন তার বক্তব্য ও কাজের দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন তাকে সম্মোহনী নেতা বা জাদুকরী নেতৃত্ব  বলে যেমনটি আমরা বঙ্গবন্ধুর নেতৃত্বে লক্ষ্য করি। সুতরাং বলা যায়, উদ্দীপকে সম্মোহনী নেতৃত্বের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে সম্মোহনী নেতৃত্বের কথা বলা হয়েছে। এরূপ নেতৃত্ব ছাড়াও নেতৃত্বের আরও ধরন লক্ষ্য করা যায়। নেতৃত্ব হলো ব্যক্তি বা দলের নেতার সেই প্রভাব সৃষ্টিকারী বৈশিষ্ট্য যা তার যোগ্যতা ও কর্মপ্রচেষ্টা দ্বারা সমাজের সাধারণ লক্ষ্য অর্জনের মাধ্যমে প্রকাশ পায়। বস্তুত নেতৃত্ব হলো এমন বিশেষ গুণ যা বিশেষ সময়ে ও বিশেষ স্থানে বিকাশিত হতে পারে। এই নেতৃত্বের তাই ভিন্নরূপ পরিলক্ষিত হয়। উদ্দীপকে জাতির জনক বঙ্গবন্ধু শেখ মুজিবুর রহমানের নেতৃত্বে সম্মোহনের নেতৃত্বের বৈশিষ্ট্য প্রকাশ পেয়েছে। এছাড়াও নেতৃত্বের আরও ধরণ রয়েছে। যেমন- ব্যবস্থাপনা নিয়োজিত কোন কর্মকর্তা বিশেষ দক্ষতা কে প্রশাসনিক নেতৃত্ব বলে। প্রশাসনের জড়িত কোনো প্রশাসনের সাফল্য বা দক্ষতা উৎকর্যের উপর প্রশাসনিক নেতৃত্ব নির্ভর করে, প্রশাসনিক দক্ষতা ও স্থিতিশীলতা প্রশাসনিক নেতৃত্বের উপর নির্ভরশীল। যেমন- আমলাতন্ত্র, কলকারখানা প্রভৃতি। রাজনৈতিক নেতৃত্ব রাজনৈতিক মতাদর্শের মাধ্যমে আত্মপ্রকাশ করে। কোনো ব্যক্তিকে রাজনৈতিক নেতৃত্ব ও মর্যাদার অধিকারী হয়ে উঠতে হলে তাকে রাজনৈতিক মতাদর্শভিওিক কোনো গোষ্ঠীকে সুষ্ঠুভাবে পরিচালনা ও নিয়ন্ত্রণ করার গুণাবলী অর্জন করতে হবে।বিশেষজ্ঞসুলভ নেতৃত্ব হলো ব্যক্তির কোনো গুণ বা দক্ষতা,যা অপরকে আকৃষ্ট করে ; এ ধরনের নেতা অপরকে প্রভাবিত করেন না, বরং অন্যরাই তার ব্যক্তিগত দক্ষতার প্রতি আকৃষ্ট হয়। একনায়কতান্ত্রিক নেতৃত্ব ব্যক্তির কর্তৃত্বের ওপর প্রতিষ্ঠিত। কিভাবে সভা পরিচালিত হবে এবং সিদ্ধান্ত গৃহীত হবে এ দুটি দিকই তিনি নির্দেশ করেন। এ পদ্ধতিতে নেতা একক শাসক হিসেবে কাজ পরিচালনা করেন এবং সিদ্ধান্ত গ্রহণে জনগণের অংশগ্রহণের সুযোগ থাকে না, এক নায়কের সহকর্মীরা সাধারণত তার অধীনে থাকেন। সুতরাং আলোচনার পরিশেষে বলা যায়,উদ্দীপকের নেতৃত্ব ছাড়াও নেতৃত্বের আরও ধরণ লক্ষ্য করা যায়।"
        }
      ]
    },
    {
      "number": "8",
      "uddipok": "'X' ও 'Y' আধুনিক গণতান্ত্রিক রাষ্ট্রের নাগরিক। উভয়ের ভিন্ন ভিন্ন সংগঠনের সাথে সম্পৃক্ত। 'X'- এর সংগঠনটি জনমতের প্রতি লক্ষ্য রেখে কর্মসূচি প্রণয়ন ও প্রচার করে এবং নিয়মতান্ত্রিক উপায়ে ক্ষমতায় আরোহন করতে চায়। অপরদিকে, 'Y'- এর সংগঠন প্রত্যক্ষভাবে নির্বাচনে অংশগ্রহণ করে না। সমস্যার্থ্য ও সম সমমনোভাবাপন্ন লোকদের নিয়ে গঠিত সংগঠনটি সরকারের নীতি ও আচরণকে নিজেদের অনুকূলে প্রভাবিত করতে চায়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "গণতন্ত্র প্রধানত দুই প্রকার।"
        },
        {
          "label": "খ",
          "question": "",
          "explanation": "কর্তব্য ও অধিকার এ দুটি ঘনিষ্ঠ সমন্বয়যুক্ত ধারণা। একটিকে বাদ দিয়ে অন্যটির অস্তিত্ব কল্পনা করা যায় না। আসলে কর্তব্য ও অধিকার নাগরিকতার দুটি দিক। নাগরিকের যেমন কর্তব্য আছে তেমনি রয়েছে অধিকার। কর্তব্য পালন না করে অধিকার ভোগ যেমন অসম্ভব, তেমনি অধিকারের কথা ভুলে কর্তব্য পালনে অবহেলা অন্যায়। তাই কর্তব্য ও অধিকার এক অবিচ্ছেদ্য বন্ধনে আবদ্ধ। একটি ছাড়া অন্যটি অর্থহীন। সংক্ষেপে অধিকার ও কর্তব্য সামাজিক চেতনার দুটি দিক মাত্র এবং উভয় সামাজিক বোধ থেকে উদ্ভূত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'X' সংগঠনটি হলো রাজনৈতিক দল। রাজনৈতিক দল কিছু সংখ্যক মানুষের একটি রাজনৈতিক সংগঠন। এ দলের একটি সুনির্দিষ্ট নীতি, আদর্শ ও কর্মসূচি থাকে। এসব রাজনৈতিক দল নিয়মতান্ত্রিক উপায়ে ক্ষমতা দখল করতে চেষ্টা করে। প্রত্যেক রাজনৈতিক দলেরই লক্ষ থাকে বৈধ উপায় ক্ষমতা দখল করা এবং সরকার গঠন করে স্বীয় নীতি ও কর্মসূচি বাস্তবায়ন করা। সরকার গঠনে ব্যর্থ হলে রাজনৈতিক দলকে দায়িত্বশীল বিরোধী দলের ভূমিকা পালন করতে হয়। রাজনৈতিক দলগুলো নির্দেশ দলীয় স্বার্থ বজায় রাখে। উদ্দীপকের 'X' সংগঠনটি জনমতের প্রতি লক্ষ্য রেখে কর্মসূচি প্রণয়ন ও প্রচার করে এবং নিয়মতান্ত্রিক উপায়ে ক্ষমতা আরোহন করতে চায়। এরূপ বর্ণনায় রাজনৈতিক দলের প্রকৃতি প্রকাশ পায়। একটি রাজনৈতিক দলের সদস্যগণ একই মতাদর্শে ও সমনীতির দ্বারা অনুপ্রাণিত হয়ে ঐক্যবদ্ধ হয়। দলের সদস্যদের দৃষ্টিভঙ্গির পার্থক্য থাকলেও সমাজে ও জাতির কল্যাণের আদর্শে তারা ঐক্যমত পোষণ করে। একটি রাজনৈতিক দল নিয়ম তান্ত্রিক উপায়ে ক্ষমতা দখলের চেষ্টা করে। জাতীয় স্বার্থ রক্ষা ও সংরক্ষণের চেষ্টা করে পরমতসহহিষ্ণুতা প্রতিটি রাজনৈতিক দলের অন্যতম বৈশিষ্ট্য। এটি কতিপার ব্যক্তিদের নিয়ে সংঘটিত একটি সংগঠন যা কখনো ছোট আবার কখনো বড় হতে পারে। রাজনৈতিক দল তাদের নীতি ও আদর্শ বাস্তবায়নের বদ্ধ পরিপক । দলের কর্মসূচি বাস্তবায়নে এর নেতা কর্মীরা যেকোনো ত্যাগ স্বীকার করতে প্রস্তুত থাকে। এরূপ নানা রকম বৈশিষ্ট্য সমন্বয়ে একটি রাজনৈতিক দল প্রতিষ্ঠা লাভ করে।"
        },
        {
          "label": "ঘ",
          "question": "",
          "explanation": "উদ্দীপকের 'X' দলটি হলো রাজনৈতিক দল এবং, 'Y' দলটি হলো চাপসৃষ্টিকারী গোষ্ঠী। সুশাসন প্রতিষ্ঠার ক্ষেত্রে রাজনৈতিক দল এবং চাপসৃষ্টিকারী গোষ্ঠীর মধ্যে যথেষ্ট পার্থক্য লক্ষিত হয়। আমরা জানি, জাতীয় নির্বাচনে যে দল নির্বাচনের সংখ্যা গরিষ্ঠ ভোট পায়, তারাই সরকার গঠন করে। আর এ সরকার রাষ্ট্রের বিভিন্ন ধরনের কার্যাবলী সম্পাদন করে থাকে। যেমন - আইনের শাসন প্রতিষ্ঠা। সরকার জবাবদিহি মূলক প্রশাসন গড়ে তোলে এবং দুর্নীতি করার গ্রাস থেকে জাতিকে মুক্ত করে। ফলের দেশে সুশাসন প্রতিষ্ঠা পায়। তবে সরকার বা সংখ্যাগরিষ্ঠ রাজনৈতিক দল সবসময় জনগণের পক্ষে বা সুশাসন প্রতিষ্ঠার পক্ষে কাজ করবে এমনটা ভাবা ঠিক হবে না। কেননা বহু রাজনৈতিক দলই সরকার গঠন করার পর তাদের রূপ পরিবর্তন করে ফেলে এবং স্বেচ্ছাচারিতায় লিপ্ত হয়। তবে এক্ষেত্রে সুশাসন নিশ্চিত করতে বিরোধী রাজনৈতিক দলগুলো গুরুত্বপূর্ণ ভূমিকা পালন করে। তারা ক্ষমতাসীন রাজনৈতিক দলের বিভিন্ন কর্মসূচি গঠনমূলক সমালোচনা করে এবং জনমত গঠনের মাধ্যমের সরকার কেউ চাপপ্রয়োগ করে। ফলে সরকার ইচ্ছা অনুযায়ী কর্মসূচি বাস্তবায়ন করতে পারে না। অন্যদিকে, চাপসৃষ্টিকারী গোষ্ঠীর সদস্যরা রাষ্ট্রের নাগরিক এবং তারা সংগঠিত বটে তাই চাপসৃষ্টিকারী গোষ্ঠীগুলো সুশাসন প্রতিষ্ঠায় ভূমিকা রাখে।একটি স্বার্থ গোষ্ঠী হিসেবে এটি সরকারি সিদ্ধান্তকে নিজেদের অনুকূলে নিয়ে আসার চেষ্টা করে এবং সরকারের নীতি প্রণয়নের প্রভাব ফেলে। তারা জনসাধারণের দাবী দাওয়া গুলো একত্রিত করে সরকারের নিকট তুলে ধরে জনগণের সার্থককে সংরক্ষণ করে। শাসন বিভাগের কার্যক্রমে জাতীয় স্বচ্ছতা, দায়িত্বশীলতা ও জবাবদিহিতা নিশ্চিত হয় সে ব্যাপারেও চাপসৃষ্টিকারী গোষ্ঠী সজাগ দৃষ্টি রাখে। ফলে শাসন বিভাগের দুর্নীতি,স্বজনপ্রীতি, দলীয়করন হ্রাস পায়। আলোচনা শেষে বলা যায়, চাপসৃষ্টিকারী গোষ্ঠী ও রাজনৈতিক দল উভয়ী সুশাসন প্রতিষ্ঠায় ভূমিকা রাখলেও চাপসৃষ্টিকারী গোষ্ঠীর তুলনায় রাজনৈতিক দলের ভূমিকা বেশি থাকে।"
        }
      ]
    },
    {
      "number": "9",
      "uddipok": "",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভা এককক্ষবিশিষ্ট।"
        },
        {
          "label": "খ",
          "question": "",
          "explanation": "জাতি ও জাতীয়তার মধ্যে বেশ পার্থক্য রয়েছে। রাষ্ট্রবিজ্ঞানীদের মতে, জাতি জাতীয়তা থেকে পৃথক। তারা বলেন, \" জাতীয়তা হলো সে জনসমষ্টি যারা একই ধর্ম, ভাষা, বংশ, আদর্শ, আশা আকাঙ্ক্ষার বন্ধনে আবদ্ধ। কিন্তু জাতি হচ্ছে সে জাতীয়তা রাজনৈতিক প্রতিষ্ঠান দ্বারা সংঘটিত এবং যা স্বাধীনতা লাভ করেছে অথবা স্বাধীনতা লাভে আগ্রহী। \" সুতরাং জাতিতে রাজনৈতিক সংগঠন বর্তমান থাকে,কিন্তু জাতীয়তার রাজনৈতিক সংগঠন অনুপস্থিত।জাতি হয় স্বাধীনতার সার্বভৌম, না হয় স্বাধীনতা সংগ্রামের লিপ্ত, কিন্তু জাতীয়তা এখনও সুসংগঠিত হয়নি। তার স্বাধীন নাও হতে পারে অথবা স্বাধীনতাকামী নাও হতে পারে।"
        },
        {
          "label": "গ",
          "question": "",
          "explanation": "উদ্দীপকে প্রশ্ন চিহ্নিত স্থানে সরকারের আইন বিভাগের প্রতি নির্দেশনা করা হয়েছে । আইন বিভাগ সরকারের একটি গুরুত্বপূর্ণ বিভাগ। এটি রাষ্ট্রের জনসাধারণের প্রতিনিধিত্বমূলক প্রতিষ্ঠান। এটি সরকারের নীতি নির্ধারক যন্ত্র ও রাষ্ট্রের প্রয়োজনীয় আইন সরবরাহকারী সংস্থা। আইন বিভাগের আইন প্রণয়নের উপর সরকারের অন্যান্য বিভাগের কার্যাবলী নির্ভরশীল। আইনবিভাগ যদি আইন প্রণয়ন না করে তবে অন্যান্য দুটি বিভাগের তেমন কিছু করণীয় থাকে না। উল্লেখিত তথ্যগুলো হল, সংবিধান প্রণয়ন ও সংশোধন, জনমত গঠন, শাসন বিভাগকে নিয়ন্ত্রণ - এগুলো স্পষ্টভাবে সরকারের আইন বিভাগকে নির্দেশ করে। আইনসভার প্রধান কাজ হল আইন প্রণয়ন ও পুরাতন আইন সংশোধন করা। আইনসভার দেশের সংবিধান প্রণয়ন সংশোধন করে থাকে। আইনসভার জনমত গঠনে অন্যতম বাহক। আইন সভার সংসদীয় সরকার ব্যবস্থার নিয়ম তান্ত্রিকভাবে শাসন বিভাগের উপর নিয়ন্ত্রণ আরোপ করে থাকে। আইনসভা বাজেট নিয়ন্ত্রণ, রাষ্ট্রপ্রধান নির্বাচন ও অপসারণ প্রভৃতির মাধ্যমেও শাসন বিভাগকে নিয়ন্ত্রণ করে থাকে। কোন কোন রাষ্ট্রের আইনসভা বিচার সংক্রান্ত কার্যাবলী ও সম্পাদন করে। এছাড়াও আইনসভার দেশের নির্বাচন সংক্রান্ত কার্যাবলী, বিভিন্ন বিষয়ের অনুসন্ধান কার্যাবলী পরিচালনা করে। প্রশাসনের দুর্নীতি প্রতিরোধে আইনসভা গুরুত্বপূর্ণ ভূমিকা রাখে। সর্বোপরি আইনসভা রাষ্ট্রীয় কোষাগারের অভিভাবকের দায়িত্ব পালন করে থাকে।"
        },
        {
          "label": "ঘ",
          "question": "",
          "explanation": "গণতান্ত্রিক রাষ্ট্রে উক্ত বিভাগ তথা আইন বিভাগের গুরুত্ব অপরিসীম। গণতান্ত্রিক রাষ্ট্র ব্যবস্থা বর্তমান বিশ্বের বহুল প্রচলিত এবং জনপ্রিয় শাসনব্যবস্থা। এরূপ সরকার ব্যবস্থায় জনগণের অংশগ্রহণ সুনিশ্চিত হয়। জনমত দ্বারা গঠিত এ সরকার ব্যবস্থায় প্রতিটি বিভাগ খুবই গুরুত্বপূর্ণ। কিন্তু গণতান্ত্রিক ব্যবস্থাকে সুদৃঢ় করতে আইনসভা অনন্য। কেননা সরকারের আইনসভা হলো জনগণের প্রতিনিধি সভা। তাই সরকারের অন্যান্য বিভাগসমূহের থেকে আধুনিক গণতান্ত্রিক ব্যবস্থায় এ বিভাগের গুরুত্ব অত্যাধিক। বিশেষ করে সংসদীয় গণতন্ত্রে আইনসভা শাসন বিভাগকে নিয়ন্ত্রণ করে তবে এ ভূমিকা কে যৌক্তিক করে তোলে। আইন সভার শাসন পরিচালনায় নীতি নির্ধারণের ভূমিকা পালন করে। গণতান্ত্রিক রাষ্ট্রে আইনসভার জাতীয় অর্থ তহবিলের অভিভাবক ও রক্ষক। আইনসভার সম্মতি ব্যতীত কোন কর ধার্য করা বা ব্যয় বরাদ্দ করা হয় না। সংসদীয় গণতান্ত্রিক ব্যবস্থায় আইনসভা বিভিন্ন কমিটির মাধ্যমে শাসন সংক্রান্ত কাজ নিয়ন্ত্রণ করে থাকে। যেমন -অসদাচরণের অভিযোগে এটি যেকোনো সংসদের সদস্য পদ বাতিল করতে পারে। সংসদীয় সরকার পদ্ধতির শাসন বিভাগ, মন্ত্রিসভা তাদের কাজের জন্য যৌথভাবে আইনসভা নিকট দায়ী থাকে। নির্বাচন সংক্রান্ত জনমত গঠনেও আইনসভার গুরুত্ব অনেক। এছাড়াও একটি দেশের জনগণের আশা-আকাঙ্ক্ষা ও প্রয়োজনের প্রতিফলন ঘটে আইনসভার মাধ্যমে। কারণ জনগণের প্রত্যক্ষ ভোটে নির্বাচিত প্রতিনিধিদের দ্বারাই আইন বিভাগ গঠিত হয়। বস্তুত রাষ্ট্র পরিচালনার ক্ষেত্রে আইন বিভাগের প্রধান কাজ হচ্ছে আইন প্রণয়ন করা। আলোচনার পরিশেষে বলা যায়, আপাদদৃষ্টিতে আইন প্রণয়ন করা আইনসভার মূল কাজ হলেও আইনসভা একটি দেশের রাষ্ট্র পরিচালনায় নানা রকম গুরুত্বপূর্ণ কার্যাবলী সম্পাদন করে থাকে। অর্থাৎ আধুনিক গণতান্ত্রিক ব্যবস্থায় আইনসভার সবচেয়ে গুরুত্বপূর্ণ অবদান।"
        }
      ]
    },
    {
      "number": "10",
      "uddipok": "মার্কিন রাষ্ট্রপতি শাসন বিভাগের প্রধান হলেও তার ক্ষমতা নিরঙ্কুশ নয়। আইন বিভাগ ও বিচার বিভাগ রাষ্ট্রপতির ক্ষমতায় যৌক্তিক নিয়ন্ত্রণ আরোপ করতে পারে। বস্তুত আইন,শাসন ও বিচার বিভাগের পরস্পরের উপর নিয়ন্ত্রণ আরোপ করে মার্কিন শাসন ব্যবস্থার গতিশীলতা ও কার্যকারিতা নিশ্চিত করে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "শাসন বিভাগের প্রধান হলেন প্রধানমন্ত্রী, সকল ক্ষমতার আধার বলা হয় তাকে।"
        },
        {
          "label": "খ",
          "question": "",
          "explanation": "যে সরকার কাঠামোতে সকল ক্ষমতা কেন্দ্রীয় সরকার হাতে ন্যস্ত থাকে এবং কেন্দ্র থেকে দেশের শাসন পরিচালিত হয় তাকে এককেন্দ্রিক সরকার ব্যবস্থা বলে। এ ধরনের সরকার কাঠামোতে কেন্দ্র ও প্রদেশের মধ্যে ক্ষমতার বন্টন করা হয় না। এ সরকার কাঠামোতে আঞ্চলিক সরকারের কোন স্বতন্ত্র অস্তিত্ব নেই। রাষ্ট্রের বিভিন্ন প্রশাসনিক অঞ্চল করতে পারে তবে তারা কেন্দ্রের প্রতিনিধি বা সহায়ক হিসেবে কাজ করে। ফ্রান্স, যুক্তরাজ্য, বাংলাদেশ, জাপান ইত্যাদি প্রভৃতি দেশে এক কেন্দ্রিক সরকার রয়েছে।"
        },
        {
          "label": "গ",
          "question": "",
          "explanation": "উদ্দীপকের শাসনব্যবস্থায় আমার পাঠ্য বইয়ের নিয়ন্ত্রণ ও ভারসাম্য নীতি বিষয়টি প্রতিফলিত হয়েছে।  সরকারের তিনটি বিভাগ যথা আইন, শাসন ও বিচারবিভাগ কর্তৃক পরস্পরের উপর নিয়ন্ত্রণ আরোপ করে ক্ষমতার ভারসাম্য রক্ষা করাকে নিয়ন্ত্রণ ও ভারসাম্য নীতি বলে। এক বিভাগ কর্তৃক অন্য বিভাগের ক্ষমতা ও কার্যকরী নিয়ন্ত্রণ করার মাধ্যমে ক্ষমতার ভারসাম্য রক্ষা করা হয়। যেমন - সরকারের আইন বিভাগ কর্তৃক প্রণীত আইন এবং শাসন বিভাগের কার্যাবলীর ওপর বিচার বিভাগের নিয়ন্ত্রণ ক্ষমতা রয়েছে। আবার শাসন বিভাগ তথা মন্ত্রিসভাকে তাদের কাজের জন্য আইনসভার নিকট জবাবদিহি করতে হয়। উদ্দীপকে বলা হয়েছে, মার্কিন রাষ্ট্রপতি শাসন বিভাগের প্রধান হলেও তার ক্ষমতা নিরঙ্কুশ নয়। আইন বিভাগ ও বিচার বিভাগ রাষ্ট্রপতির ক্ষমতায় যৌক্তিক নিয়ন্ত্রণ আরোগ করতে পারে। বস্তুত আইন, শাসন ও বিচার বিভাগ পরস্পরের উপর নিয়ন্ত্রণ আরোপ করে  মার্কিন শাসন ব্যবস্থায় গতিশীলতা ও কার্যকারিতা নিশ্চিত করে। উদ্দীপকের এরূপ বর্ণনায় আমার পাঠ্যবইয়ের নিয়ন্ত্রণ ও ভারসাম্য নীতি বিষয়টি প্রকাশ পেয়েছে। কারণ, এখানে সরকারের বিভাগ গুলো পুরোপুরি স্বাধীন নয়। এখানে সরকারের বিষয়গুলো একে অপরকে নিয়ন্ত্রণ করে। এর মাধ্যমে ক্ষমতা নিয়ন্ত্রণ ও ভারসাম্য নীতি প্রকাশ পায়।"
        },
        {
          "label": "ঘ",
          "question": "",
          "explanation": "কার্যকর ও ভারসাম্যপূর্ণ শাসনব্যবস্থা প্রতিষ্ঠার উদ্দীপকে আলোচ্য বিষয়টি যথা ক্ষমতার নিয়ন্ত্রণ ও ভারসাম্য নীতির গুরুত্ব অত্যাধিক। সরকারি স্বেচ্ছাচারিতা ও নাগরিকের স্বাধীনতা রক্ষার জন্য পৌরনীতিগণ ক্ষমতা স্বতন্ত্রীকরণ ও ভারসাম্যের নীতির উদ্ভাবন করেন। ক্ষমতা স্বতন্ত্রীকরণ নীতির প্রয়োগের পাশাপাশি নিয়ন্ত্রণ ও ভারসাম্য নীতি গ্রহণ করলে সরকারের প্রত্যেক বিভাগ অন্য বিভাগের কাজে কোন ভূমিকা পালন না করে সমগ্র শাসনব্যবস্থাতে আধিপত্য বজায় রাখতে পারবে। যেমন- আইন বিভাগ আইন প্রণয়ন করবে, আবার বিচার বিভাগ সেই আইনের বৈধতা বিচার করবে। এর ফলে আইন বিভাগ তার ইচ্ছামত যেকোনো আইন প্রণয়ন করতে পারবে না, সংবিধান অনুযায়ী আইন প্রণয়ন করবে। উদাহরণ হিসেবে আমরা মার্কিন যুক্তরাষ্ট্রের কথা বলতে পারি।সেখানে সরকারব্যবস্থায় ক্ষমতা স্বতন্ত্রীকরণের পাশাপাশি নিয়ন্ত্রণ ও ভারসাম্য নিজের প্রয়োগ করা হচ্ছে। উদ্দীপকের মার্কিন শাসনব্যবস্থার ক্ষমতার ভারসাম্য নীতির প্রতিফলন ঘটছে। কার্যকর ও ভারসাম্যপূর্ণ শাসনব্যবস্থায় এর গুরুত্ব অত্যধিক। কারণ, মার্কিন যুক্তরাষ্ট্রের শাসন বিভাগ, আইন বিভাগ ও বিচার বিভাগ পরস্পর আলাদা। কিন্তু রাষ্ট্রপতি কংগ্রেসের ভাষণ দিতে পারেন। কংগ্রেস রাষ্ট্রপতি কে অপসারণ করতে পারে। আবার, রাষ্ট্রপতি বিচারক নিয়োগ করেন। বিচার বিভাগ কংগ্রেসের প্রণীত আইনের ব্যাখ্যা করে বাতিল করতে পারে। এভাবে তিনটি বিভাগের মধ্যে কার্যক্রমগত ব্যক্তিক সম্পর্ক বিদ্যমান। সরকারের তিনটি বিভাগের মধ্যে পারস্পরিক ক্রমাগত ব্যক্তিক সম্পর্ককে ক্ষমতার ভারসাম্য নীতি বলে। ভারসাম্য নীতির ফলে সরকারের সকল বিভাগ সচল থাকে, পরস্পর জবাবদিহি করে এবং এ সমন্বয়ের মাধ্যমেই শাসন ব্যবস্থায় সাফল্য অর্জন করা যায়। সুতরাং পূর্ণ স্বতন্ত্রীকরণের স্থলে ভারসাম্য নীতি অনুসরণ করাই উত্তম ও শ্রেষ্ঠ ব্যবস্থা। বর্ণিত আলোচনা এটা স্পষ্ট হয় যে, সরকার প্রতিটি বিভাগ স্বাধীন, আবার প্রতিটি বিভাগ অন্যটি কর্তৃক নিয়ন্ত্রিত হয়। ক্ষমতা স্বতন্ত্রীকরণের পাশাপাশি এই ধরনের নিয়ন্ত্রণ ও ভারসাম্য নীতি থাকার ফলে সরকারের প্রতিটি বিভাগ একদিকে যেমন স্বাধীন ও নিরপেক্ষভাবে কাজ করে যাচ্ছে, অন্যদিকে প্রত্যেক বিভাগের স্বৈরাচারী হওয়ার সম্ভাবনা বিনষ্ট হচ্ছে। এদেশের তথা মানুষের সার্বিক কল্যাণে এবং শাসনব্যবস্থার সুষ্ঠু বাস্তবায়নে ক্ষমতা স্বতন্ত্রীকরণ এবং ক্ষমতার ভারসাম্য নিজের প্রয়োগ একান্ত আবশ্যক। সুতরাং বলা যায়, কার্যকর ও ভারসাম্যপূর্ণ শাসনব্যবস্থা প্রতিষ্ঠায় ক্ষমতার ভারসাম্য নীতি একান্ত অপরিহার্য।"
        }
      ]
    },
    {
      "number": "11",
      "uddipok": "১৯৪৮-৫২ সালে পূর্ব পাকিস্তানের এক আন্দোলন গড়ে ওঠে। উক্ত আন্দোলন ধীরে ধীরে জাতীয়তাবাদী আন্দোলনে রূপ নেয়। এক পর্যায়ে স্বাধীন রাষ্ট্র হিসেবে বাংলাদেশের আত্মপ্রকাশ ঘটে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "অধ্যাদেশ জারি করেন রাষ্ট্রপতি।"
        },
        {
          "label": "খ",
          "question": "",
          "explanation": "কোনো বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন সে নেতৃত্বকে সম্মোহনী নেতৃত্ব বা জাদুকরী নেতৃত্ব বলা হয়। এ ধরনের নেতৃত্ববৃন্দ তীব্র আকর্ষণ শক্তির অধিকারী এবং জনগণ তাদের প্রতি অন্ধ আনুগত্য প্রদর্শন করে। যেমন- জার্মানির অ্যাডলফ হিটলার,ইরানের আয়াতুল্লাহ খোমেনী ও বঙ্গবন্ধু শেখ মুজিবুর রহমান প্রমুখের নেতৃত্বে জাদুকরি বা সম্মোহনী নেতৃত্ব বলা যেতে পারে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের অভ্যুদয়ের ক্ষেত্রে জাতীয়তার ভাষাগত ঐক্য উৎপাদন কাজ করছে। ভাষা জাতীয়তা গঠনের অন্যতম গুরুত্বপূর্ণ উপাদান। মানুষের ভাব প্রকাশের প্রধান বাহন হলো ভাষা। অভিন্ন ভাষায় ভাবের আদান-প্রদান জাতীয় ঐক্য প্রতিষ্ঠার অন্যতম উপায়। যেমন - যখন কোনো জনসমাজের অন্তর্গত প্রায় সবাই একই ভাষায় কথা বলে এবং একই সাহিত্য সংস্কৃতিতে সমভাবে আকৃষ্ট হয়, তখন তাদের মধ্যে জাতীয়তাবাদের উন্মেষ ঘটে। জার্মান দার্শনিক ফিকটে মনে করতেন যে, জাতীয় ঐক্য সৃষ্টির অন্যতম প্রধান উপাদান হলো ভাষা, সাহিত্য ও সংস্কৃতি। যদিও একথা সত্য যে, একই ভাষাভাষী হওয়া সত্ত্বেও ইংরেজি, আরবি প্রভৃতি ভাষাভাষীরা অভিন্ন জাতীয়তা গঠন করতে সক্ষম হয়নি বরং আধুনিক বিশ্বে ভৌগোলিক সীমানায় জাতীয়তা নির্ধারণের প্রধান নির্দেশক হিসেবে চিহ্নিত হয়েছে। তথাপি, বাংলাদেশের ভিত্তি রচিত হয়েছিল বাংলা ভাষাভিত্তিক জাতীয়তার মাধ্যমে। ১৯৫২ সালের রচিত হওয়া জাতীয়তাবোধ চেতনার ভিত্তিতেই পরবর্তীতে বাংলাদেশ নামক রাষ্ট্রের জন্ম হয়েছে। এভাবে পরাধীনতার শৃংখল ভেঙে জাতীয়তাবাদের উদ্ভূত জনগণের স্বাধীনতা লাভ ও নতুন রাষ্ট্র হিসেবে আত্মপ্রকাশের পিছনে রয়েছে ভাষার নামক জাতীয়তার উৎপাদনটি। উদ্দীপাকে বলা হয়েছে, ১৯৪৮-৫২ সালে পূর্ব পাকিস্তানের এক আন্দোলন গড়ে ওঠে। উক্ত আন্দোলন ধীরে ধীরে জাতীয়তাবাদী আন্দোলনে রূপ নেয়। এক পর্যায়ে স্বাধীন রাষ্ট্র হিসেবে বাংলাদেশের আত্মপ্রকাশ ঘটে। এরূপ বর্ণনার মাধ্যমে স্পষ্ট ভাবে জাতীয়তার ভাষা নামক উৎপাদন টি প্রকাশ পেয়েছে। কারণ ১৯৫২ সালের ভাষা আন্দোলনের মাধ্যমে যে জাতীয়তার জন্ম হয় তা ছিল মূলত মাতৃভাষা বাংলার প্রতি ভালোবাসা। আর এই ভাষার মাধ্যমে গড়ে ওঠা জাতীয়তার মাধ্যমে বাংলাদেশ স্বাধীনতা লাভ করে।"
        },
        {
          "label": "ঘ",
          "question": "",
          "explanation": "উদ্দীপকে জাতীয়তা গঠনে ভাষা উপাদানটি ছাড়া জাতীয়তা গঠনের স্থান, কাল ও পরিবেশের ওপর ভিত্তি করে আরও বেশ কিছু উপাদান কার্যকরী ভূমিকা পালন করে থাকে।এক্ষেত্রে জাতীয়তা সৃষ্টির জন্য সবচেয়ে গুরুত্বপূর্ণ এবং মৌলিক উপাদান হলো মনস্তাত্ত্বিক ঐক্য বা ভাবগত ঐক্য। এ ঐক্যের ফলে জাতীয়তা বোধ তৈরি হয় যা পরবর্তীকালে জাতিতে পরিণত হয়। তাছাড়া জাতির সৃষ্টির জন্য ইতিহাস ও ঐতিহ্যের ঐক্য গুরুত্বপূর্ণ অবদান রাখে। আবার, জাতীয়তা গঠনের অন্যতম উপাদান হলো ভৌগোলিক ঐক্য। এদের গুরুত্ব এতই অধিক যে তার অভাবে অনেক জনসমষ্টি জাতি হিসেবে আত্মপ্রকাশ করতে পারে না এবং জাতীয়তার বন্ধনে আবদ্ধ হতে পারেনা। বংশগত ঐক্য ও জাতীয়তা গঠনের যথেষ্ট প্রভাব বিস্তার করে। বংশগত ঐক্য এমন এক সুদৃঢ় ঐক্যভাবে গড়ে তোলে যা জাতি গঠনে গুরুত্বপূর্ণ উপাদান হিসেবে কাজ করে। জাতীয়তার অপর একটি উপাদান হলো ধর্মীয় ঐক্য। জাতীয়তার ধারণার সৃষ্টি এবং তার জোরদার করার ক্ষেত্রে ধর্মীয় ঐক্য একটি শক্তিশালী ঐক্য হিসেবে কাজ করে। এতে জাতীয়তাবাদ সৃষ্টির জন্য গুরুত্বপূর্ণ উৎস। আবার, অর্থনৈতিক ঐক্য ও মানুষকে জাতীয়তাবোধে অনুপ্রাণিত করে। কারণ জনগণের অর্থনৈতিক স্বার্থ এক ও অভিন্ন হলে তাদের মধ্যে সুদৃঢ় জাতীয়তার বন্ধন গড়ে ওঠে। জাতি সৃষ্টির জন্য রাজনৈতিক ঐক্যের অবদান ব্যাপকভাবে স্বীকৃত। এছাড়াও জাতি গঠনে আচার ও রীতিনীতি গত ঐক্য এবং সমস্বার্থ গুরুত্বপূর্ণ ভূমিকা রাখে। সুতরাং আলোচনা শেষে বলা যায়, উদ্দীপকে উল্লিখিত ভাষা উপাদান ছাড়াও জাতীয়তা গঠনের ক্ষেত্রে উল্লেখিত উপাদানসমূহ গুরুত্বপূর্ণ ভূমিকা পালন করে।"
        }
      ]
    }
  ]
}