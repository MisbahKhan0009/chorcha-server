{
  "title": "ঢাকা বোর্ড ২০২১",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "সজল একজন সজ্জন ব্যক্তি। তিনি তাঁর প্রতিটি কাজকর্মে দেশের - কথা আগে ভাবেন। ব্যক্তিজীবনে দেশের ক্ষতি হয় এমন কোনো কাজই। তিনি করেননি। দেশের উন্নয়নে, দেশরক্ষায়, দেশের প্রয়োজনে সবসময় সর্বোচ্চ ত্যাগ স্বীকার করতে তিনি প্রস্তুত থাকেন। তিনি আরো মনে করেন। মানসিক ভাবগত ঐক্যই বিভিন্ন সময়ে একটি স্বাধীন রাষ্ট্রের জন্ম দেয়।",
      "tag": "DB 21",
      "sub_questions": [
        {
          "label": "ক",
          "question": "জাতি রাষ্ট্র কী?",
          "explanation": "সুনির্দিষ্ট ভূখণ্ডে জাতীয়তার ভিত্তিতে গঠিত স্বাধীন ও সার্বভৌম রাষ্ট্রকে জাতিরাষ্ট্র বলে।"
        },
        {
          "label": "খ",
          "question": "বংশগত ঐক্য বলতে কী বোঝায়?",
          "explanation": "জাতি গঠনের অন্যতম একটি উপাদান হলো বংশগত ঐক্য। যখন কোনো জনসমাজের অন্তর্গত প্রায় সকল লোকই নিজেদেরকে এক বংশোদ্ভূত বলে মনে করে তখন তাদের মধ্যে যে একাত্ববোধের সৃষ্টি হয় তাকে বংশগত ঐক্য বলা হয়। বংশগত ঐক্য তথা রক্তের সম্পর্ক মানুষের মধ্যে এমন সুদৃঢ় ঐক্যভাব গড়ে তোলে যা জাতি গঠনে যথেষ্ট প্রভাব রাখে। তবে বর্তমান সময়ে বংশগত ঐক্যকে জাতি গঠনের ক্ষেত্রে খুব গুরুত্বপূর্ণ উপাদান বলে মনে করা হয় না।"
        },
        {
          "label": "গ",
          "question": "উদ্দীপকে উল্লেখিত ব্যক্তির কার্যক্রমে পাঠ্যপুস্তকের যে ধারণার প্রতিফলন ঘটেছে তার ব্যাখ্যা দাও।",
          "explanation": "উদ্দীপকে মি. দুর্জয়ের মধ্যে দেশপ্রেম অনুভূতির প্রকাশ ঘটেছে। দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছাকে দেশপ্রেম বলা হয়। এটি নাগরিকের এক পবিত্র অনুভূতি। দেশের মাটি, সম্পদ, ভাষা ও সংস্কৃতি, দেশের মানুষের প্রতি ভালোবাসা এবং তাদের সাথে একাত্মতা প্রকাশ করা সব কিছুই দেশপ্রেমের অংশ। দেশপ্রেম মানুষকে দেশবিরোধী যেকোনো কর্মকাণ্ডের বিরুদ্ধে স্বতঃস্ফূর্তভাবে জাগিয়ে তোলে। তাই ধর্ম, বর্ণ, দল, মত নির্বিশেষে যেকোনো সংকটে দেশের সর্বস্তরের জনগণের' মধ্যে দেশপ্রেমের চেতনার প্রতিফলন দেখা যায়। উদ্দীপকে লক্ষণীয়, যুক্তরাষ্ট্রে বসবাসরত বাংলাদেশের নাগরিক মি. দুর্জয় সেখানে বাংলাদেশের লোকজন নিয়ে শহিদ দিবস, স্বাধীনতা দিবস, বিজয় দিবস প্রভৃতি উদ্যাপন করেন। এছাড়া বাংলা নববর্ষ ও বসন্তবরণ উৎসবও উদ্যাপন করেন। তার এরূপ কার্যক্রম দেশপ্রেমেরই বহিঃপ্রকাশ। কেননা দেশপ্রেমই মানুষকে নিজের মাতৃভূমির প্রতি ভালোবাসা প্রকাশ করতে অনুপ্রাণিত করে। সুতরাং এটি স্পষ্ট যে, মি. দুর্জয়ের মধ্যে দেশপ্রেমের বহিঃপ্রকাশ ঘটেছে।"
        },
        {
          "label": "ঘ",
          "question": "তুমি কি মনে কর, সজলের কার্যক্রম ও ধারণা জাতীয়তা রক্ষায় সহায়ক? উত্তরের সপক্ষে যুক্তি দাও।",
          "explanation": "সজলের কার্যক্রম ও ধারণা জাতীয়তা রক্ষায় সহায়ক বলে আমি মনে করি। দেশপ্রেম ও জাতীয়তার সম্পর্ক একই সূত্রে গাঁথা। উভয়ই এক প্রকার মানসিক ধারণা ও অনুভূতি। জাতীয়তাবাদ থেকে দেশপ্রেমের উন্মেষ ঘটে এবং তা ক্রমেই বিকশিত হয়ে জাতীয়তা গঠন করে। উৎপত্তিগত দিক থেকে কখনো দেশপ্রেম প্রথমে সৃষ্টি হয় পরবর্তীতে জাতীয়তা, আবার কখনো জাতীয়তা প্রথমে সৃষ্টি হয় পরবর্তীতে দেশপ্রেম। পৃথিবীতে বিভিন্ন ভাষা, সংস্কৃতি ও নৃগোষ্ঠীর মানুষ জাতীয়তাবোধে ঐক্যবদ্ধ হয়ে যে সকল জাতি রাষ্ট্র গঠন করেছে সেগুলোর বন্ধন হলো মূলত দেশপ্রেম। এ উপমহাদেশে বা পৃথিবীর বিভিন্ন দেশে জাতীয়তাবাদী আন্দোলনের মূল নিয়ামক ছিল দেশপ্রেম, যার মাধ্যমে পরবর্তীতে জাতীয়তা গঠিত হয়েছে। আবার জাতীয়তা গঠনের সর্বাপেক্ষা গুরুত্বপূর্ণ উপাদান হলো মানসিক বা ভাবগত ঐক্য। জাতি গঠনের অপরাপর উপাদানগুলো ছাড়াও একটি জাতি গড়ে উঠতে পারে যদি জাতি গঠনে উদ্বুদ্ধ জনগোষ্ঠীর মধ্যে মানসিক বা ভাবগত . ঐক্য বিদ্যমান থাকে। উদ্দীপকে বর্ণিত সজল তাঁর প্রতিটি কাজকর্মে দেশের কথা ভাবেন। দেশের ক্ষতি হয় ব্যক্তিজীবনে এমন কোনো কাজই তিনি করেননি। দেশের উন্নয়নে, দেশরক্ষায়, দেশের প্রয়োজনে সবসময় সর্বোচ্চ ত্যাগ স্বীকার করতে তিনি প্রস্তুত থাকেন। তিনি আরও মনে করেন, মানসিক বা ভাবগত ঐক্যই বিভিন্ন সময়ে একটি স্বাধীন রাষ্ট্রের জন্ম দেয়। সজলের এরূপ কার্যক্রম ও ভাবনায় দেশপ্রেম ও জাতীয়তার সর্বপেক্ষা গুরুত্বপূর্ণ উপাদান মানসিক বা ভাবগত ঐক্যের প্রতিফলন ঘটেছে, যা জাতীয়তা রক্ষায় সহায়ক। উপরের আলোচনার ভিত্তিতে বলা যায়, সজলের কার্যক্রম ও ধারণায় দেশপ্রেম ও ভাবগত ঐক্য প্রতিফলিত হয়েছে। আর এ দুটো বিষয়ই জাতীয়তা রক্ষায় সহায়ক ভূমিকা পালন করে।"
        }
      ]
    },
    {
      "number": "2",
      "uddipok": "'ক' রাষ্ট্রের রাষ্ট্রপ্রধান জনগণের ভোটে নির্বাচিত। রাষ্ট্র পরিচালনায় তিনিই সর্বেসর্বা। তাকে আইনসভার নিকট জবাবদিহি করতে হয় না। তিনি তার ইচ্ছা অনুযায়ী যেকোনো মন্ত্রীকে অপসারণ করতে পারেন।",
      "tag": "DB 21,DB 24",
      "sub_questions": [
        {
          "label": "ক",
          "question": "গণতন্ত্রের সংজ্ঞা দাও।",
          "explanation": "যে শাসনব্যবস্থায় রাষ্ট্রের সার্বভৌম ক্ষমতা জনগণের হাতে ন্যস্ত থাকে এবং জনগণ কর্তৃক নির্বাচিত প্রতিনিধিরা শাসনকার্য পরিচালনা করে তাকে গণতন্ত্র বলে।"
        },
        {
          "label": "খ",
          "question": "মন্ত্রিপরিষদ শাসিত সরকার বলতে কী বোঝায়?",
          "explanation": "যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে তাকে মন্ত্রিপরিষদ শাসিত বা সংসদীয় সরকার ব্যবস্থা বলে। সংসদীয় সরকার ব্যবস্থা জনমতের মাধ্যমে নিয়ন্ত্রিত হয় এবং জনসাধারণের প্রতিনিধির মাধ্যমে পরিচালিত হয়। সংসদীয় ব্যবস্থায় শাসন সংক্রান্ত সব ক্ষমতা মন্ত্রিপরিষদের হাতে ন্যস্ত থাকে এবং মন্ত্রিপরিষদ নিজেদের যাবতীয় কাজ ও নীতি নির্ধারণের জন্য আইন পরিষদের কাছে দায়ী থাকে। আধুনিক গণতান্ত্রিক শাসনব্যবস্থা সমূহের মধ্যে সংসদীয় বা মন্ত্রিপরিষদ শাসিত সরকার হলো সর্বোত্তম।"
        },
        {
          "label": "গ",
          "question": "'ক' রাষ্ট্রে কী ধরনের সরকার ব্যবস্থা বিদ্যমান? ব্যাখ্যা করো।",
          "explanation": "উদ্দীপকের 'ক' রাষ্ট্রে রাষ্ট্রপতি শাসিত সরকারব্যবস্থা বিদ্যমান। রাষ্ট্রপতি শাসিত সরকার বলতে ওই সরকার ব্যবস্থাকে বোঝায় যেখানে রাষ্ট্রের চূড়ান্ত ক্ষমতা রাষ্ট্রপতির হাতে ন্যস্ত থাকে এবং রাষ্ট্রপতি তার কাজের জন্য আইন পরিষদের প্রভাবমুক্ত থাকেন অর্থাৎ আইন পরিষদের। নিকট দায়ী থাকেন না। এধরনের সরকার ব্যবস্থায় রাষ্ট্রপতি একাধারে রাষ্ট্রপ্রধান এবং সরকার প্রধান। তার কাজে সাহায্য করার জন্য একটি মন্ত্রিসভা থাকে। তিনি নিজের ইচ্ছামতো মন্ত্রীদের নিয়োগ ও বরখাস্ত করতে পারেন। বর্তমানে মার্কিন যুক্তরাষ্ট্র, ফ্রান্স, ব্রাজিল প্রভৃতি দেশে রাষ্ট্রপতি। শাসিত সরকার ব্যবস্থা প্রচলিত রয়েছে। উদ্দীপকে বর্ণিত 'ক' রাষ্ট্রের ক্ষেত্রে দেখা যায়, রাষ্ট্রপতি একাধারে। রাষ্ট্রপ্রধান ও সরকার প্রধান। 'ক' রাষ্ট্রে শাসন বিভাগ তাদের কাজের জন্য। আইনসভার নিকট দায়ী নয়। আর এসব বৈশিষ্ট্য রাষ্ট্রপতি শাসিত সরকার। ব্যবস্থার বৈশিষ্ট্যকে নির্দেশ করে। তাই বলা যায়, উদ্দীপকে উল্লিখিত 'ক' রাষ্ট্রের সরকার ব্যবস্থার সাথে আমার পঠিত রাষ্ট্রপতি শাসিত সরকার ব্যবস্থার মিল রয়েছে।"
        },
        {
          "label": "ঘ",
          "question": "'ক' রাষ্ট্রে বিদ্যমান সরকার ব্যবস্থাকে তুমি কি সর্বোত্তম মনে কর?",
          "explanation": "'ক' রাষ্ট্রে বিদ্যমান সরকার ব্যবস্থা অর্থাৎ রাষ্ট্রপতি শাসিত সরকার ব্যবস্থাকে নয়, বরং আমি সংসদীয় বা মন্ত্রিপরিষদ শাসিত সরকার ব্যবস্থাকে সর্বোত্তম বলে মনে করি। রাষ্ট্রপতি শাসিত সরকার ব্যবস্থায় রাষ্ট্রপতি হলেন সর্বময় ক্ষমতার অধিকারী এবং তিনি সরকার ও রাষ্ট্রপ্রধান। আর সংসদীয় বা মন্ত্রিপরিষদ শাসিত সরকার ব্যবস্থায় রাষ্ট্রপতি হলেন নামমাত্র রাষ্ট্রপ্রধান। এখানে সরকার প্রধান হলেন প্রধানমন্ত্রী। উদ্দীপকে বর্ণিত রাষ্ট্রপতি শাসিত সরকারের তুলনায় সংসদীয় সরকার ব্যবস্থা বেশি দায়িত্বশীল। সংসদীয় সরকারে আইনসভার সংখ্যাগরিষ্ঠ দলের সদস্যরা মন্ত্রীসভা গঠন করেন বলে আইনসভা ও শাসন বিভাগের মধ্যে বিরোধের আশঙ্কা খুবই কম। অন্যদিকে, রাষ্ট্রপতি শাসিত সরকার ব্যবস্থায় মন্ত্রিরা আইনসভার সদস্য না হওয়ায় আইনসভা ও শাসন বিভাগের মধ্যে বিরোধের যথেষ্ট আশঙ্কা থাকে। মন্ত্রিপরিষদ শাসিত সরকার ব্যবস্থায় জনগণের নির্বাচিত প্রতিনিধিদের মাধ্যমে শাসনকার্য পরিচালিত হয় বলে রাষ্ট্রপতি শাসিত সরকারের তুলনায় উৎকৃষ্ট আইন ও উন্নত ধরনের শাসন সম্ভব হয়। আবার সংসদীয় সরকারের মন্ত্রিসভা আইনসভার কাছে দায়ী থাকে বলে মন্ত্রীরা দেচ্ছাচারি হতে পারেন না। কিন্তু রাষ্ট্রপতি শাসিত সরকার ব্যবস্থায় শাসন বিভাগ আইন বিভাগের নিয়ন্ত্রণমুক্ত থাকে বলে মন্ত্রীদের স্বেচ্ছাচারি হওয়ার আশঙ্কা থাকে। এছাড়াও সংসদীয়' সরকার সাধারণত রাষ্ট্রপতি শাসিত সরকারের তুলনায় অধিক গণমুখী হতে পারে। কেননা সংসদীয় সরকার হলো জনমতভিত্তিক শাসনব্যবস্থা। গণতান্ত্রিক শাসনব্যবস্থার উন্নয়নে মন্ত্রিপরিষদ বা সংসদীয় সরকার ব্যবস্থা সবচেয়ে বেশি উপযোগী। কেননা গণতান্ত্রিক শাসনব্যবস্থার জনমতের প্রাধান্য, বহুদলীয় ব্যবস্থা, প্রতিনিধিত্বমূলক সরকার, নির্বাচন, নমনীয়তা প্রভৃতি গুরুত্বপূর্ণ বৈশিষ্ট্যাবলি সংসদীয় সরকার ব্যবস্থায় বিদ্যমান। আলোচনা শেষে বলা যায়, আধুনিক গণতান্ত্রিক শাসন ব্যবস্থাসমূহের মধ্যে সর্বোত্তম শাসনব্যবস্থা হলো মন্ত্রিপরিষদ শাসিত বা সংসদীয় সরকার ব্যবস্থা। কেননা এ সরকার জনসাধারণ কর্তৃক নির্বাচিত জনপ্রতিনিধিদের দ্বারা পরিচালিত হয় এবং জনমত দ্বারা নিয়ন্ত্রিত হয়।"
        }
      ]
    },
    {
      "number": "3",
      "uddipok": "শিল্পী ও তার স্বামী একটি নির্মাণ সংস্থায় দৈনিক মজুরির ভিত্তিতে কাজ করে। দুজনে একই ধরনের কাজ করা সত্ত্বেও শিল্পী তার স্বামীর চেয়ে কম মজুরি পায়। বিষয়টি শিল্পীকে পীড়া দেয়।",
      "tag": "DB 21",
      "sub_questions": [
        {
          "label": "ক",
          "question": "সাম্য কী?",
          "explanation": "জাতি-ধর্ম-বর্ণ, নারী-পুরুষ নির্বিশেষে সবাইকে সমান সুযোগ-সুবিধা প্রদানের ব্যবস্থাকে সাম্য বলে।"
        },
        {
          "label": "খ",
          "question": "রাজনৈতিক সাম্য বলতে কী বোঝায়?",
          "explanation": "রাষ্ট্রীয় কাজে অংশগ্রহণ এবং রাজনৈতিক অধিকার ভোগের ক্ষেত্রে সমান সুযোগ থাকাকে রাজনৈতিক সাম্য বলে। গণতান্ত্রিক ব্যবস্থায় রাজনৈতিক সাম্যের গুরুত্ব অপরিসীম। রাজনৈতিক সাম্যের মাধ্যমে প্রত্যেক নাগরিক তার ব্যক্তিত্বের সঠিক বিকাশ সাধন ও রাজনৈতিক স্বাধীনতা ভোগ করে। গণতান্ত্রিক রাষ্ট্রে জাতি-ধর্ম-বর্ণ, নারী- পুরুষ নির্বিশেষে সবার ভোটাধিকার, মতামত প্রকাশের অধিকার, চাকরি লাভের অধিকার ইত্যাদি রাজনৈতিক সাম্যের উদাহরণ।"
        },
        {
          "label": "গ",
          "question": "শিল্পী কোন ধরনের সাম্য থেকে বঞ্চিত? ব্যাখ্যা করো।",
          "explanation": "উদ্দীপকের তামারা অর্থনৈতিক সাম্য থেকে বঞ্চিত হয়েছে। অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্যের অর্থ সব সম্পদ সবার মাঝে সমানভাবে ভাগ করে দেওয়া নয়; বরং জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্যের মূলকথা হচ্ছে, যোগ্যতা অনুযায়ী সম্পদ ও সুযোগের বণ্টন । উদ্দীপকে দেখা যায়, তামিম ও তামান্না একই কয়লা খনিতে কাজ করে। দু'জনে সমান কাজ করলেও সপ্তাহের শেষে তামিমকে দেওয়া হয় ৩৫০০ টাকা আর তামান্নাকে দেওয়া হয় ৩০০০ টাকা। এখানে নারী- পুরুষের মধ্যকার মজুরির পার্থক্য অর্থনৈতিক সাম্যের পরিপন্থি। কেননা, যোগ্যতা অনুযায়ী একই ধরনের কাজ করে নারী-পুরুষ নির্বিশেষে সবার ন্যায্য মজুরি লাভ অর্থনৈতিক সাম্যের মূলকথা। তাই বলা যায়, উদ্দীপকের তামান্না অর্থনৈতিক সাম্য থেকে বঞ্চিত হয়েছে।"
        },
        {
          "label": "ঘ",
          "question": "উদ্দীপকে বর্ণিত সাম্য ছাড়া রাজনৈতিক সাম্য মূল্যহীন- বিশ্লেষণ করো।",
          "explanation": "উদ্দীপকে বর্ণিত সাম্য অর্থাৎ অর্থনৈতিক সাম্য ছাড়া রাজনৈতিক সাম্য মূল্যহীন— উক্তিটি যথার্থ। জাতি-ধর্ম-বর্ণ, নারী-পুরুষ, ধনী-দরিদ্র নির্বিশেষে সব মানুষের সম্পাদিত কাজের ন্যায্য মজুরি পাওয়ার সুবিধা লাভই অর্থনৈতিক সাম্য। অর্থাৎ অর্থনৈতিক সাম্য বলতে দক্ষতা ও যোগ্যতা অনুসারে আয় ও ধন-সম্পদে প্রত্যেক ব্যক্তির সুযোগ-সুবিধা লাভের সমতাকে বোঝায়। অর্থনৈতিক সাম্য ছাড়া রাজনৈতিক সাম্য অর্থহীন হয়ে পড়ে। কেননা, ব্যক্তিত্ব বিকাশের জন্য সবার আগে প্রয়োজন অর্থনৈতিক সাম্য। আর রাজনৈতিক সাম্য বলতে রাজনৈতিক অধিকার ভোগের ক্ষমতাকে বোঝায়। রাজনৈতিক অধিকার বলতে ভোটাধিকার, নির্বাচিত হওয়ার অধিকার, সরকারি চাকরি লাভের অধিকার, সরকারি কাজে অংশগ্রহণের অধিকার, সরকারের সমালোচনা করার অধিকার প্রভৃতিকে বোঝায়। রাজনৈতিক সাম্য ব্যক্তির গণতান্ত্রিক অধিকারকে সুপ্রতিষ্ঠিত করে । রাজনৈতিক সাম্য তখনই অর্জিত হয় যখন অর্থনৈতিক সাম্য প্রতিষ্ঠিত হয়। অর্থনৈতিক স্বাবলম্বিতা এবং সুযোগ-সুবিধা অর্জন করার মধ্য দিয়ে রাষ্ট্রের নাগরিকরা রাজনৈতিকভাবে সচেতন হয় এবং রাজনৈতিক সাম্য অর্জনে সচেষ্ট হয়। কিন্তু অর্থনৈতিক সাম্য প্রতিষ্ঠিত না হলে শুধু রাজনৈতিক সাম্য দিয়ে সুশাসন প্রতিষ্ঠা করা সম্ভব হয় না। রাষ্ট্রে অর্থনৈতিক সাম্য থাকলে জনগণ স্বাভাবিক জীবনযাপন করতে পারে। ফলে তারা নিজেদেরকে দেশের রাজনৈতিক কর্মকাণ্ডে সংশ্লিষ্ট করতে উৎসাহী হয়। সেই সাথে তারা রাষ্ট্রের প্রতি অর্থনৈতিক দায়িত্ব ও কর্তব্যগুলো যথাযথভাবে পালন করে। সে জন্য রাজনৈতিক সাম্যকে অর্থবহ করতে হলে অর্থনৈতিক সাম্য নিশ্চিত করতে হবে। উপরের আলোচনার পরিপ্রেক্ষিতে বলা যায়, অর্থনৈতিক ও রাজনৈতিক উভয় ধরনের সাম্যই গুরুত্বপূর্ণ। তবে অর্থনৈতিক সাম্য রাজনৈতিক সাম্যকে অর্থবহ করে তোলে।"
        }
      ]
    },
    {
      "number": "4",
      "uddipok": "'ক' রাষ্ট্রে সরকারের একটি বিভাগ সংবিধানের অভিভাবক হিসেবে কাজ করে এবং ব্যক্তিস্বাধীনতা ও মৌলিক অধিকার রক্ষায় প্রয়োজনীয় পদক্ষেপ গ্রহণ করে। দেশের প্রচলিত আইন অনুযায়ী অপরাধীকে শাস্তিও দেয়।",
      "tag": "DB 21",
      "sub_questions": [
        {
          "label": "ক",
          "question": "সরকারের অঙ্গ কয়টি?",
          "explanation": "সরকারের অঙ্গ তিনটি। যথা: আইন বিভাগ, শাসন বিভাগ ও বিচার বিভাগ।"
        },
        {
          "label": "খ",
          "question": "যুক্তরাষ্ট্রীয় সরকার বলতে কী বোঝায়?",
          "explanation": "যুক্তরাষ্ট্রবাদ বা মৈত্রীতন্ত্রবাদ হচ্ছে সরকারের একটি মিশ্র বা যৌগিক পদ্ধতি যা একটি সাধারণ সরকারকে (কেন্দ্রীয় বা \"যুক্তরাষ্ট্রীয়\" সরকার) আঞ্চলিক সরকারের ( প্রাদেশিক, রাজ্যিক, ক্যান্টোনীয়, আঞ্চলিক, বা অন্যান্য উপ-বিভাগীয় সরকার) সাথে একক রাজনৈতিক ব্যবস্থায় একত্রিত করে, ও উভয়ের মধ্যে ক্ষমতা বিভক্ত করে।"
        },
        {
          "label": "গ",
          "question": "উদ্দীপকে সরকারের কোন বিভাগের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকের 'ক' বিভাগ সরকারের বিচার বিভাগকে নির্দেশ' করে। বিচার বিভাগের প্রধান কাজ হচ্ছে আইন অনুযায়ী বিচারকার্য পরিচালনা করা। বিচারকগণ যদি আইনসভা প্রণীত বা প্রথাগত আইনের ভাষাকে অস্পষ্ট বা পরস্পর বিরোধী বলে মনে করে তাহলে বিচার বিভাগ তার ব্যাখ্যা প্রদান করে থাকে। বিচার বিভাগ সংবিধানের অভিভাবক ও ব্যাখ্যাকারক হিসেবে কাজ করে। প্রয়োজনে বিচারকগণ ন্যায়বোধ ও সুবিবেচনা প্রয়োগ করে আইনের ব্যাখ্যা প্রদান কিংবা নতুন আইন তৈরি করে মামলার নিষ্পত্তি করেন। বিচার বিভাগ নাগরিক অধিকার সংরক্ষণ করে এবং ব্যক্তিস্বাধীনতার রক্ষক হিসেবে কাজ করে। নাগরিক অধিকার রক্ষা করতে প্রয়োজনে বিচার বিভাগ স্বপ্রণোদিত হয়ে বিভিন্ন রুল জারি করে। এছাড়াও বিচার বিভাগ ন্যায়বিচার প্রতিষ্ঠায় অনুসন্ধান ও তদন্ত করা, শাসন বিভাগকে বিভিন্ন বিষয়ে পরামর্শ দান প্রভৃতি কাজ করে থাকে। উদ্দীপকে বলা হয়েছে, সরকারের 'ক' বিভাগ আইনের ব্যাখ্যা ও সাংবিধানিক প্রাধান্য রক্ষা করে থাকে। এছাড়াও এ বিভাগ শাসন বিভাগকে পরামর্শ দান ও তদন্ত সংক্রান্ত কাজ করে থাকে। উপরের আলোচনার সাথে তুলনা করলে বোঝা যায়, এগুলো বিচার বিভাগের কিছু কাজের সাথে সাদৃশ্যপূর্ণ। তাই এটি স্পষ্ট যে, উদ্দীপকের 'ক' বিভাগ সরকারের বিচার বিভাগকে নির্দেশ করছে।"
        },
        {
          "label": "ঘ",
          "question": "উদ্দীপকে বর্ণিত বিভাগ গণতান্ত্রিক শাসন ব্যবস্থার জন্য অপরিহার্য- বিশ্লেষণ করো।",
          "explanation": "উদ্দীপকে বর্ণিত বিভাগ অর্থাৎ বিচার বিভাগ গণতান্ত্রিক শাসন ব্যবস্বত্ব জন্য অপরিহার্য- উক্তিটি সঠিক। সরকারের যে বিভাগ ন্যায়বিচার প্রতিষ্ঠা করার উদ্দেশ্যে আইন বিভাগ প্রণীত আইনসমূহকে বিশেষ বিশেষ ক্ষেত্রে প্রয়োগ করে অপরাধীর দন্ড বিধান করে তাকে বিচার বিভাগ বলে। বিচার বিভাগ নাগরিক স্বাধীনতা ও অধিবর অক্ষুন্ন রাখার জন্য বিচারকার্য পরিচালনা করে। ফলে গণতান্ত্রিক শাসন ব্যবস্থা সুসংহত হয়। গণতান্ত্রিক শাসন ব্যবস্থার অন্যতম বৈশিষ্ট্য হলো ন্যায়বিচার প্রতিষ্ঠা। আর ন্যায়বিচারকে সুপ্রতিষ্ঠিত করে গণতন্ত্রের স্বরূপ সংরক্ষণের ক্ষেত্রে বিচার বিভাগের ভূমিকা অত্যন্ত গুরুত্বপূর্ণ। বিচার বিভাগ যদি অন্যান্য বিভাগ কর্তৃক প্রভাবিত হয় বা দুর্নীতিপরায়ণ হয় তাহলে গণতন্ত্রের ভরাডুবি অবধারিত। তাই ন্যায়বিচার প্রতিষ্ঠার ব্যাপারে বিচার বিভাগের দায়িত্ব গুরুত্বপূর্ণ। দেওয়ানি, ফৌজদারি প্রভৃতি যেকোনো মামলায় সত্যতা অনুসন্ধানের মাধ্যমে অপরাধীকে শাস্তি দিয়ে বিচার বিভাগকে ন্যায়বিচার প্রতিষ্ঠা করতে হয়। দুষ্টের দমন ও শিষ্টের পালনের পাশাপাশি প্রত্যেক দেশের বিচার বিভাগই রাষ্ট্রের আইন শৃঙ্খলা পরিস্থিতিকে সমুন্নত রেখে জনজীবনে সামগ্রিক কল্যাণ নিশ্চিত করে এবং স্থিতিশীল শাসন কায়েম করে। এছাড়া ব্যক্তিস্বাধীনতা ও মৌলিক অধিকার সংরক্ষণের মাধ্যমেও বিচার বিভাগ গণতান্ত্রিক শাসন ব্যবস্থার ধারা অব্যাহত রাখে। গণতন্ত্রের রক্ষাকর হিসেবেও বিচার বিভাগের ভূমিকা তাৎপর্যপূর্ণ। বিচার বিভাগ আছে বলেই একটি দেশের সরকার সংবিধান নির্দেশিত পথে চলতে বাধ্য হয়। সরকার স্বৈরাচারি হতে পারে না। আলোচনা শেষে বলা যায়, সমাজ ও রাষ্ট্রীয় জীবনে সম্ভাব্য সকল প্রকার অন্যায়, অবিচার, অত্যাচার, নির্যাতন প্রভৃতির বিরুদ্ধে প্রধান শক্তিই হলো স্বাধীন ও নিরপেক্ষ বিচার বিভাগ। গণতান্ত্রিক শাসন ব্যবস্থার বিকাশ ও স্থায়িত্বের জন্য বিচার বিভাগ অপরিহার্য।"
        }
      ]
    },
    {
      "number": "5",
      "uddipok": "আবুল কালাম একজন শিক্ষক। তিনি তাঁর ছাত্রদের নাগরিক অধিকার ও কর্তব্য সম্পর্কে ধারণা নেওয়ার জন্য একটি নির্দিষ্ট বিষয়ে জ্ঞান অর্জনের ওপর গুরুত্বারোপ করেন। তিনি বলেন, প্রত্যেককেই নিজ নিজ রাষ্ট্রের উন্নয়নের পাশাপাশি বিশ্ব সভ্যতার উন্নয়নে কাজ করা উচিত।",
      "tag": "DB 21",
      "sub_questions": [
        {
          "label": "ক",
          "question": "পৌরনীতির সংজ্ঞা দাও ।",
          "explanation": "পৌরনীতি হচ্ছে এমন একটি শাস্ত্র যা নাগরিক হিসেবে মানুষের অধিকার ও কর্তব্য এবং নাগরিকের সাথে সংশ্লিষ্ট অন্যান্য বিষয় নিয়ে আলোচনা করে।"
        },
        {
          "label": "খ",
          "question": "পৌরনীতিকে নাগরিকতা বিষয়ক বিজ্ঞান বলা হয় কেন?",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন— নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "আবুল কালাম-এর ছাত্রদের কোন নির্দিষ্ট বিষয়ের ওপর জ্ঞানার্জন করা আবশ্যক? ব্যাখ্যা করো।",
          "explanation": "উদ্দীপকের শিক্ষক 'ক'-কে পৌরনীতি ও সুশাসন বিষয়টি অধ্যয়নের কথা বলেছেন। পৌরনীতি ও সুশাসন হলো নাগরিকতা সম্পর্কিত বিজ্ঞান। নাগরিকতার সাথে জড়িত সকল বিষয় নিয়ে পৌরনীতি ও সুশাসন আলোচনা করে। এটি বিভিন্ন সামাজিক প্রতিষ্ঠান যেমন— পরিবার, সমাজ ও রাষ্ট্রের উৎপত্তি, বিকাশ, কার্যাবলি এবং এদের অতীত, বর্তমান ও ভবিষ্যৎ নিয়ে আলোচনা করে। পৌরনীতি ও সুশাসন নাগরিকের অধিকার ও কর্তব্যের পাশাপাশি সুনাগরিকের গুণাবলি নিয়েও আলোচনা করে। এছাড়াও পৌরনীতি ও সুশাসন নৈতিকতা, মূল্যবোধ প্রভৃতি সামাজিক গুণাবলি নিয়ে আলোচনা করে। আর নৈতিকতা ও মূল্যবোধের জ্ঞান নাগরিকদেরকে বিভিন্ন বিষয়ে অবক্ষয় থেকে রক্ষা করে। ফলে ব্যক্তি রাষ্ট্রের প্রতি দায়িত্বশীল আচরণে উদ্বুদ্ধ হয় এবং সুনাগরিক হয়ে গড়ে ওঠে। উদ্দীপকের উচ্চ মাধ্যমিক শ্রেণির ছাত্র 'ক'-কে তার শিক্ষক নাগরিকের অধিকার ও কর্তব্য সম্পর্কিত একটিক বিষয় অধ্যয়ন করার জন্য বলেন। শিক্ষক আরও বলেন, দায়িত্ববোধসম্পন্ন সুনাগরিকতার শিক্ষা এ বিষয় থেকে পাওয়া যায়। বিষয়টি পৌরনীতি ও সুশাসনের সাথে সাদৃশ্যপূর্ণ। কেননা পৌরনীতি ও সুশাসনের জ্ঞানই নাগরিকদের সুনাগরিকতার শিক্ষা দেয়। তাই বলা যায়, 'ক'-কে তার শিক্ষক পৌরনীতি ও সুশাসন বিষয়টি অধ্যয়নের কথা বলেছেন।"
        },
        {
          "label": "ঘ",
          "question": "উদ্দীপকে বর্ণিত বিষয় বিশ্ব সভ্যতার উন্নয়নে ভূমিকা রাখে- তুমি কি একমত?",
          "explanation": "উদ্দীপকে বর্ণিত বিষয় তথা পৌরনীতি ও সুশাসনের জ্ঞান বিশ্বসভ্যতার উন্নয়নে ভূমিকা রাখে— এ বক্তব্যের সাথে আমি একমত । পৌরনীতি ও সুশাসনের পরিধি ব্যাপক ও বিস্তৃত। এছাড়াও আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক প্রভৃতি বিষয়ের জ্ঞান পৌরনীতি ও সুশাসন পাঠের মাধ্যমে লাভ করা যায়, যা বিশ্বসভ্যতার অগ্রগতিতে অবদান রাখে। উদ্দীপকের শিক্ষক আবুল কালাম তার শিক্ষার্থীদের পৌরনীতি ও সুশাসন বিষয়ের জ্ঞানার্জনের পরামর্শ দেন এবং বলেন প্রত্যেকেরই নিজ রাষ্ট্রের উন্নয়নের পাশাপাশি বিশ্বসভ্যতার উন্নয়নে কাজ করা উচিত। বস্তুত রাষ্ট্রের সদস্য হিসেবে একজন নাগরিক বিশ্বসমাজেরও সদস্য। আধুনিক যুগে নাগরিকের ভূমিকা স্থানীয় ও জাতীয় সীমানা পেরিয়ে আন্তর্জাতিক পরিমণ্ডলে প্রবেশ করেছে। তাই আন্তর্জাতিক পরিমণ্ডলে নাগরিকের ভূমিকা কী হতে পারে তা পৌরনীতি ও সুশাসনে বিশদভাবে বর্ণনা করা হয়েছে। নাগরিকের সাথে সংশ্লিষ্ট বিভিন্ন আন্তর্জাতিক ও আঞ্চলিক সংস্থার উদ্ভব, বিকাশ, উদ্দেশ্য ও কার্যাবলি পৌরনীতি ও সুশাসন পাঠ করলে ভালোভাবে জানা যায়। আর বিশ্বনাগরিক হিসেবে ব্যক্তি যখন তার দায়িত্ব ও কর্তব্য সম্পর্কে জানতে পারে তখনই সে বিশ্বসভ্যতার উন্নয়নে অবদান রাখতে পারে। উপরের আলোচনা থেকে বোঝা যায়, পৌরনীতি ও সুশাসন বিশ্বনাগরিক হিসেবে একজন নাগরিকের দায়িত্ব ও কর্তব্য নিয়ে পর্যালোচনা করে, যা বিশ্বসভ্যতার উন্নয়নের জন্য আবশ্যক। তাই বলা যায়, উদ্দীপকে বর্ণিত বিষয়ের জ্ঞান অর্থাৎ পৌরনীতি ও সুশাসনের জ্ঞান বিশ্বসভ্যতার উন্নয়নে ভূমিকা রাখে।"
        }
      ]
    },
    {
      "number": "6",
      "uddipok": "‘ম’ রাষ্ট্রের শাসন ব্যবস্থা স্বচ্ছ, জবাবদিহি, দায়িত্বশীল ও ন্যায়পরায়ণ । যে কারণে এটি নাগরিকের মানবাধিকার নিশ্চিত করে। রাষ্ট্রের প্রচলিত ব্যবস্থার প্রতি জনগণ শ্রদ্ধাশীল ।",
      "tag": "DB 21,MB 21",
      "sub_questions": [
        {
          "label": "ক",
          "question": "আইনের শাসন কী?",
          "explanation": "আইনের শাসন বলতে আইনের চোখে সবার সমান হওয়া এবং সব কিছুর ওপরে আইনের প্রাধান্যের স্বীকৃতিকে বোঝায়।"
        },
        {
          "label": "খ",
          "question": "স্বচ্ছতা বলতে কী বোঝায়?",
          "explanation": "যে কোনো ধরনের অনৈতিকতা পরিহার করে নিয়মনীতি মেনে কোনো কাজ সুষ্ঠুভাবে সম্পাদন করাকে স্বচ্ছতা বলে । স্বচ্ছতা হলো একটি বিমূর্ত ধারণা। কোনো কাজ কতটুকু নীতিসংগত বা বৈধ তা এর মাধ্যমে মানুষ উপলব্ধি করতে পারে। স্বচ্ছতা সুশাসনের অন্যতম প্রধান বৈশিষ্ট্য । একটি দেশের শাসনব্যবস্থায় প্রচলিত আইনকানুন, নীতি বা সিদ্ধান্ত যদি স্পষ্ট হয় তাহলে তা সহজেই জনগণের বোধগম্য হয়। এর ফলে শাসক-শাসিত, সিদ্ধান্ত গ্রহণকারী ও তা পালনকারীর মধ্যে ভুল বোঝাবুঝির সুযোগ থাকে না। এর ফলে সুশাসন প্রতিষ্ঠার পথ সুগম হয়। তাই স্বচ্ছতাকে সুশাসনের পূর্বশর্ত বলা হয়।"
        },
        {
          "label": "গ",
          "question": "‘ম’ রাষ্ট্রে কোন ধরনের শাসন ব্যবস্থা বিদ্যমান? ব্যাখ্যা করো ।",
          "explanation": "'ক' রাষ্ট্রে সুশাসন বিদ্যমান । সরকারি কর্মকাণ্ডে স্বচ্ছতা, জবাবদিহিতা এবং জনগণের অংশগ্রহণের ভিত্তিতে পরিচালিত শাসনই সুশাসন। সুশাসনের একটি গুরুত্বপূর্ণ বৈশিষ্ট্য হলো স্বচ্ছতা। স্বচ্ছতা জনগণের প্রতি অন্যায় ও রাষ্ট্রে দুর্নীতির আশঙ্কা কমায়। সুশাসনের অন্যতম গুরুত্বপূর্ণ আরেকটি বৈশিষ্ট্য হলো জবাবদিহিতা । নিজ কর্ম সম্পর্কে অন্যের কাছে ব্যাখ্যা প্রদান বা কর্মের পেছনে কারণ প্রদর্শন করার বাধ্যতাকে জবাবদিহিতা বলে। এছাড়া সরকার ও রাজনৈতিক কর্মকাণ্ডের প্রতি দায়িত্বশীলতা ও ন্যায়পরায়ণতা সুশাসনের আরেকটি গুরুত্বপূর্ণ বৈশিষ্ট্য। সুশাসন নাগরিকের মানবাধিকার নিশ্চিত করে। ফলে জনগণ রাষ্ট্রের প্রচলিত ব্যবস্থার প্রতি শ্রদ্ধাশীল থাকে। উদ্দীপকে লক্ষ করা যায়, 'ক' রাষ্ট্রের শাসনব্যবস্থা স্বচ্ছ, জবাবদিহিতামূলক, দায়িত্বশীল ও ন্যায়পরায়ণ। এটি নাগরিকের মানবাধিকার নিশ্চিত করে বিধায় জনগণ রাষ্ট্রের প্রচলিত ব্যবস্থার প্রতি শ্রদ্ধাশীল। 'ক' রাষ্ট্রের এসব বৈশিষ্ট্য সুশাসনের বৈশিষ্ট্যের সাথে সামঞ্জস্যপূর্ণ। তাই বলা যায়, “ক' রাষ্ট্রে সুশাসন বিদ্যমান রয়েছে।"
        },
        {
          "label": "ঘ",
          "question": "উদ্দীপকে বর্ণিত শাসন ব্যবস্থা আইনের শাসন নিশ্চিত করে— বিশ্লেষণ করো।",
          "explanation": "উদ্দীপকে বর্ণিত শাসনব্যবস্থা অর্থাৎ সুশাসন আইনের শাসন নিশ্চিত করে— উক্তিটি সঠিক । সুশাসন একটি দক্ষ ও কার্যকর শাসনব্যবস্থা, যেখানে নাগরিক তথা জনগণ তাদের আশা-আকাঙ্ক্ষা প্রকাশ করতে পারে, তাদের অধিকার আদায় এবং চাহিদা পূরণ করতে পারে। আধুনিক রাষ্ট্রের মুখ্য উদ্দেশ্য হলো জনকল্যাণ সাধন করা। আর এজন্য সুশাসন অত্যাবশ্যক। সুশাসন আইনের শাসন নিশ্চিত করে রাষ্ট্রে শান্তি-শৃঙ্খলা বজায় রাখে। আইনের শাসন প্রতিষ্ঠা সুশাসনের অপরিহার্য শর্ত। কেননা আইনের শাসন ব্যতীত রাষ্ট্রে সুশাসন প্রতিষ্ঠা করা সম্ভব নয়। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা । আইন অনুযায়ী কেউ আইনের ঊর্ধ্বে নয় এবং আইনের দৃষ্টিতে সবাই সমান। রাষ্ট্রে আইনের শাসন প্রতিষ্ঠিত হলে নাগরিকরা সমান সুযোগ-সুবিধা, অধিকার ও স্বাধীনতা ভোগ করে । আইনের শাসন রাষ্ট্রে ব্যক্তিস্বাধীনতা খর্ব হতে দেয় না, নাগরিকদের মধ্যে বৈষম্য দূর করে, নাগরিকদের অধিকার ও নিরাপত্তা নিশ্চিত করে। এজন্য আইনের শাসন সুশাসন প্রতিষ্ঠার অপরিহার্য উপাদান । উপরের আলোচনার ভিত্তিতে বলা যায়, সুশাসনের লক্ষ্যই হলো দক্ষ ও জবাবদিহিমূলক প্রশাসন গঠনের মাধ্যমে মানবাধিকার সংরক্ষণ ও দেশের সার্বিক পরিস্থিতির উন্নয়ন। আইনের শাসন ব্যতীত এগুলো অর্জন করা সম্ভব নয় । আর এ কারণেই সুশাসন আইনের শাসন নিশ্চিত করে।"
        }
      ]
    },
    {
      "number": "7",
      "uddipok": "সিরাজুল ইসলাম তাঁর দেশ নিয়ে খুবই গর্ববোধ করেন। তিনি সবসময় স্বদেশি পণ্য ব্যবহার করেন এবং অন্যদেরও তা করার জন্য 'উৎসাহ দেন। তিনি মানুষকে আইন মেনে চলার পরামর্শ দেন।",
      "tag": "DB 21",
      "sub_questions": [
        {
          "label": "ক",
          "question": "জাতির সংজ্ঞা দাও।",
          "explanation": "জাতি হচ্ছে জাতীয়তাবোধে উদ্দীপ্ত এবং রাজনৈতিকভাবে সুসংগঠিত এমন একটি জনসমষ্টি যারা হয় স্বাধীন অথবা স্বাধীনতাকামী।"
        },
        {
          "label": "খ",
          "question": "জাতীয়তা বলতে কী বোঝায়?",
          "explanation": "জাতীয়তা একটি মানসিক ধারণা ও চেতনা যা কোনো একটি জনসমাজকে অন্য জনসমাজ হতে পৃথক করে তোলে এবং নিজেদের মধ্যে ঐক্যবোধ গড়ে তোলে। জাতীয়তা সেই জনসমষ্টিকে নির্দেশ করে যারা একই বংশ, ভৌগোলিক অবস্থান, ভাষা, সাহিত্য, সংস্কৃতি, ইতিহাস, ঐতিহ্যের বন্ধন দ্বারা ঐক্যবদ্ধ। আর এই ঐক্যবোধ তাদেরকে অন্য জনসমষ্টি হতে পৃথক ভাবতে শেখায়।"
        },
        {
          "label": "গ",
          "question": "সিরাজুল ইসলামের আচরণে কোন ধরনের অনুভূতি প্রকাশ পেয়েছে? ব্যাখ্যা করো।",
          "explanation": "উদ্দীপকে মি. দুর্জয়ের মধ্যে দেশপ্রেম অনুভূতির প্রকাশ ঘটেছে। দেশের উন্নয়নে, দেশ রক্ষায় এবং দেশের প্রয়োজনে সর্বোচ্চ ত্যাগ স্বীকার করার জন্য প্রস্তুত থাকার সদিচ্ছাকে দেশপ্রেম বলা হয়। এটি নাগরিকের এক পবিত্র অনুভূতি। দেশের মাটি, সম্পদ, ভাষা ও সংস্কৃতি, দেশের মানুষের প্রতি ভালোবাসা এবং তাদের সাথে একাত্মতা প্রকাশ করা সব কিছুই দেশপ্রেমের অংশ। দেশপ্রেম মানুষকে দেশবিরোধী যেকোনো কর্মকাণ্ডের বিরুদ্ধে স্বতঃস্ফূর্তভাবে জাগিয়ে তোলে। তাই ধর্ম, বর্ণ, দল, মত নির্বিশেষে যেকোনো সংকটে দেশের সর্বস্তরের জনগণের' মধ্যে দেশপ্রেমের চেতনার প্রতিফলন দেখা যায়। উদ্দীপকে লক্ষণীয়, যুক্তরাষ্ট্রে বসবাসরত বাংলাদেশের নাগরিক মি. দুর্জয় সেখানে বাংলাদেশের লোকজন নিয়ে শহিদ দিবস, স্বাধীনতা দিবস, বিজয় দিবস প্রভৃতি উদ্যাপন করেন। এছাড়া বাংলা নববর্ষ ও বসন্তবরণ উৎসবও উদ্যাপন করেন। তার এরূপ কার্যক্রম দেশপ্রেমেরই বহিঃপ্রকাশ। কেননা দেশপ্রেমই মানুষকে নিজের মাতৃভূমির প্রতি ভালোবাসা প্রকাশ করতে অনুপ্রাণিত করে। সুতরাং এটি স্পষ্ট যে, মি. দুর্জয়ের মধ্যে দেশপ্রেমের বহিঃপ্রকাশ ঘটেছে।"
        },
        {
          "label": "ঘ",
          "question": "উদ্দীপকে বর্ণিত বিষয়ের ওপর জাতীয় উন্নতি নির্ভরশীল-বিশ্লেষণ করো।",
          "explanation": "উদ্দীপকে বর্ণিত বিষয় অর্থাৎ দেশপ্রেমের ওপর জাতীয় উন্নতি নির্ভরশীল- উক্তিটি সঠিক। মাতৃভূমির প্রতি মমত্ববোধ ও ভালোবাসাই হচ্ছে দেশপ্রেম। এটি নাগরিকের- এক পবিত্র অনুভূতি। দেশের মাটি, সম্পদ, পরিবেশ ও প্রতিবেশ, ভাষা ও সংস্কৃতি, আর দেশবাসীর প্রতি ভালোবসা এবং তাদের সাথে একাত্মতা বোধ করা ইত্যাদি দেশপ্রেমের অংশ। দেশপ্রেম জাতীয় উন্নতিকে ত্বরান্বিত করে। চলমান গণতান্ত্রিক বিশ্বে একটি রাষ্ট্রের সার্বিক উন্নয়ন, অগ্রগতি ও শান্তি- শৃঙ্খলা অনেকাংশে নির্ভর করে জাতির দেশপ্রেমের ওপর। নাগরিক এবং রাজনৈতিক সামাজিক সংগঠনগুলো যদি দেশপ্রেমকে অগ্রাধিকার দেয়, তবেই দেশের উন্নয়ন হবে। দেশপ্রেমের ভিত্তিতেই জাতীয় ঐক্য গড়ে ওঠে। যে দেশগুলো উন্নত রাষ্ট্র হিসেবে প্রতিষ্ঠিত হয়েছে তাদের উন্নয়নে মূখ্য ভূমিকা পালন করেছে দেশপ্রেম। দেশপ্রেমে উদ্বুদ্ধ নাগরিক কখনও কর ফাঁকি দেবে না, দুর্নীতির আশ্রয় গ্রহণ করবে না বা জাতীয় সম্পদ বিনষ্ট করবে না। ফলে জাতীয় উন্নয়ন তরান্বিত হবে। পরিশেষে বলা যায়, দেশপ্রেম হলো একটি মানসিক ও বিমূর্ত ধারণা। দেশপ্রেম জাতি, জাতীয়তা ও রাষ্ট্র গঠন এবং রাষ্ট্রকে টিকিয়ে রাখার মূলমন্ত্র হিসেবে কাজ করে।"
        }
      ]
    },
    {
      "number": "8",
      "uddipok": "তাপস সোম একজন সমাজকর্মী। মানুষের কল্যাণে তিনি কাজ করেন। সমাজের সকলেই তাঁকে ভালোবাসে। তিনি দুরারোগ্য রোগে আক্রান্ত হলে সমাজের সর্বস্তরের জনগণ তাঁর পাশে এসে দাঁড়ায়।",
      "tag": "DB 21",
      "sub_questions": [
        {
          "label": "ক",
          "question": "আইন কী?",
          "explanation": "আইন হলো সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুন, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "মূল্যবোধ বলতে কী বোঝায়?",
          "explanation": "মূল্যবোধ এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে। মানুষের সামাজিক সম্পর্ক ও আচার-আচরণ প্রত্যক্ষভাবে নিয়ন্ত্রণের জন্য সব সমাজেই বিভিন্ন ধরনের বিধিনিষেধ প্রচলিত থাকে। এ সব বিধিনিষেধ অর্থাৎ ভালো-মন্দ, ঠিক-বেঠিক সম্পর্কে সমাজের সদস্যদের যে ধারণা তাই হলো মূল্যবোধ । মূল্যবোধ মানুষের জীবনে ঐক্য ও শৃঙ্খলা প্রতিষ্ঠা, সামাজিক জীবনকে সুদৃঢ় করা এবং ব্যক্তি ও সমাজের মধ্যে যথার্থ সম্পর্ক নির্ণয়ে অবদান রাখে ।"
        },
        {
          "label": "গ",
          "question": "উদ্দীপকের কোন ধরনের মূল্যবোধ প্রতিফলিত হয়েছে? ব্যাখ্যা করো ।",
          "explanation": "উদ্দীপকে সামাজিক মূল্যবোধ প্রতিফলিত হয়েছে । যে চিন্তাভাবনা, লক্ষ্য, উদ্দেশ্য ও সংকল্প মানুষের সামাজিক আচার- ব্যবহার ও কর্মকাণ্ডকে নিয়ন্ত্রিত ও পরিচালিত করে তার সমষ্টিকে সামাজিক মূল্যবোধ বলে। মার্কিন সমাজবিজ্ঞানী এবং শিক্ষাবিদ স্টুয়ার্ট সি. ডড (Stuart Carter Dodd) এর মতে, ‘সামাজিক মূল্যবোধ হলো সে সব রীতিনীতির সমষ্টি যা ব্যক্তি সমাজের কাছ থেকে আশা করে এবং সমাজ ব্যক্তির কাছ থেকে লাভ করে।' সামাজিক মূল্যবোধ সামাজিক উন্নয়নের ভিত্তি বা মানদণ্ড। সামাজিক শিষ্টাচার, সততা, সত্যবাদিতা, ন্যায়বিচার, সহমর্মিতা, সহনশীলতা, শৃঙ্খলাবোধ, শ্রমের মর্যাদা, দানশীলতা, আতিথেয়তা, জনসেবা, আত্মত্যাগ প্রভৃতি মানবিক গুণাবলির সমষ্টি হচ্ছে সামাজিক মূল্যবোধ। সামাজিক মূল্যবোধের মাপকাঠিতেই মানুষের আচরণ ও কাজের ভালো-মন্দ বিচার করা হয় । উদ্দীপকে দেখা যায়, সমাজকর্মী তাপস সোম মানুষের কল্যাণে কাজ করেন । তিনি দুরারোগ্য রোগে আক্রান্ত হলে সমাজের সর্বস্তরের জনগণ তাঁর পাশে এসে দাঁড়ায়। এ ঘটনাটি সামাজিক মূল্যবোধের উজ্জ্বল দৃষ্টান্ত। কেননা সামাজিক মূল্যবোধের অন্যতম উপাদান হচ্ছে সহমর্মিতা । আর তাপস সোমের অসুস্থতায় সমাজের সর্বস্তরের জনগণের তার পাশে দাঁড়ানো সহমর্মিতারই বহিঃপ্রকাশ। তাই বলা যায়, উদ্দীপকে সামাজিক মূল্যবোধ প্রকাশিত হয়েছে।"
        },
        {
          "label": "ঘ",
          "question": "সামাজিক ন্যায়বিচার প্রতিষ্ঠায় উদ্দীপকে বর্ণিত মূল্যবোধ ভূমিকা পালন করে— বিশ্লেষণ করো ।",
          "explanation": "সামাজিক ন্যায়বিচার প্রতিষ্ঠায় উদ্দীপকে বর্ণিত মূল্যবোধ অর্থাৎ সামাজিক মূল্যবোধ ভূমিকা পালন করে— উক্তিটি সঠিক। সামাজিক ন্যায়বিচারের অর্থ ধর্ম-বর্ণ, নারী-পুরুষ, ধনী-গরিব নির্বিশেষে সকলের প্রতি বিচারের মানদণ্ড হবে এক ও অভিন্ন । অর্থাৎ আইনের চোখে সবাই সমান। সমাজে বসবাসকারী সকলের সুবিচার পাওয়ার অধিকার রয়েছে। সমাজে সুবিচার প্রতিষ্ঠিত হলে ব্যক্তিস্বাধীনতা রক্ষিত হয় এবং সমাজে শান্তি বিরাজ করে। সামাজিক মূল্যবোধ সামাজিক ন্যায়বিচার প্রতিষ্ঠায় ভূমিকা রাখে । যে চিন্তাভাবনা, লক্ষ্য, উদ্দেশ্য ও সংকল্প মানুষের সামাজিক আচার-ব্যবহার ও কর্মকাণ্ডকে নিয়ন্ত্রিত ও পরিচালিত করে তার সমষ্টিকে সামাজিক মূল্যবোধ বলে। সামাজিক মূল্যবোধ হলো সামাজিক শিষ্টাচার, সততা, সত্যবাদিতা, ন্যায়বিচার, সহনশীলতা, সহমর্মিতা, শ্রমের মর্যাদা, শৃঙ্খলাবোধ, দানশীলতা, আত্মত্যাগ প্রভৃতি মানবিক গুণাবলির সমষ্টি। আর এসব মানবিক গুণাবলি সামাজিক ন্যায়বিচার প্রতিষ্ঠাকে ত্বরান্বিত করে। এছাড়া সামাজিক মূল্যবোধ হলো মানুষের আচরণ বিচারের মানদণ্ড। সামাজিক মূল্যবোধের মাপকাঠিতে মানুষের কাজের ভালো-মন্দের বিচার করা হয়। তাই সমাজে যদি ন্যায়বিচার প্রতিষ্ঠিত না হয় তাহলে সে সমাজব্যবস্থাকে উন্নত বা ভালো সমাজব্যবস্থা হিসেবে অভিহিত করা যায় না । ফলে সামাজিক মূল্যবোধ সামাজিক ন্যায়বিচার প্রতিষ্ঠায় তৎপর হয় । পরিশেষে বলা যায়, সামাজিক ন্যায়বিচার সামাজিক শৃঙ্খলা বজায় রেখে সমাজকে সুন্দর ও সুসংহত করে। আর সামাজিক মূল্যবোধ সামাজিক ন্যায়বিচার প্রতিষ্ঠাকে ত্বরান্বিত করে।"
        }
      ]
    },
    {
      "number": "9",
      "uddipok": "‘ক’ রাষ্ট্রের নাগরিকগণ স্বাধীনভাবে তাদের ভোটাধিকার প্রয়োগ করতে পারেন। তারা নির্বাচনেও প্রার্থী হতে পারেন। সরকারি চাকরি লাভের সুযোগও তাদের রয়েছে ।",
      "tag": "DB 21",
      "sub_questions": [
        {
          "label": "ক",
          "question": "স্বাধীনতা কী?",
          "explanation": "অন্যের অধিকারে হস্তক্ষেপ না করে নিজের অধিকার উপভোগ করাই স্বাধীনতা ।"
        },
        {
          "label": "খ",
          "question": "গণতান্ত্রিক মূল্যবোধ বলতে কী বোঝায়?",
          "explanation": "গণতান্ত্রিক মূল্যবোধ হলো একটি আদর্শ ব্যবস্থার ফসল যা সংখ্যাগরিষ্ঠের সিদ্ধান্ত ও কর্মকাণ্ডের ওপর ভিত্তি করে গড়ে উঠেছে। একটি গণতান্ত্রিক রাষ্ট্রে যেসব লক্ষ্য, উদ্দেশ্য ও সংকল্প মানুষের সামগ্রিক আচার-ব্যবহার ও দৈনন্দিন কর্মকাণ্ডকে নিয়ন্ত্রিত ও পরিচালিত করে তাকে গণতান্ত্রিক মূল্যবোধ বলে। জনগণের মধ্যে পারস্পরিক শ্রদ্ধাবোধ, সহনশীলতা, ভ্রাতৃত্ববোধ, সমঝোতা, সামাজিক সাম্য প্রতিষ্ঠায় আন্তরিকতা ইত্যাদি মানবিক গুণ গণতান্ত্রিক মূল্যবোধ তৈরি করে।"
        },
        {
          "label": "গ",
          "question": "‘ক’ রাষ্ট্রের জনগণ কোন ধরনের স্বাধীনতা উপভোগ করছেন? ব্যাখ্যা করো ।",
          "explanation": "‘ক’ রাষ্ট্রের জনগণ রাজনৈতিক স্বাধীনতা উপভোগ করছেন । রাষ্ট্রের রাজনৈতিক কর্মকাণ্ডে অংশগ্রহণের স্বাধীনতাকে রাজনৈতিক স্বাধীনতা বলে । রাজনৈতিক স্বাধীনতা বলতে প্রত্যক্ষ ও পরোক্ষভাবে সরকার গঠন ও নিয়ন্ত্রণ করার অধিকারকে বোঝায়। ভোটদানের অধিকার, নির্বাচনে প্রতিদ্বন্দ্বিতা করার অধিকার, নিরপেক্ষভাবে রাজনৈতিক মতামত প্রকাশের অধিকার, সরকারি চাকরি লাভের অধিকার ইত্যাদি হলো রাজনৈতিক স্বাধীনতা। চলমান বিশ্বের সব গণতান্ত্রিক রাষ্ট্রের নাগরিকগণই রাজনৈতিক স্বাধীনতা ভোগ করে থাকেন । ‘ক’ রাষ্ট্রের ক্ষেত্রে দেখা যায়, সেখানে নাগরিকগণ স্বাধীনভাবে তাদের ভোটাধিকার প্রয়োগ করতে পারেন। তারা নির্বাচনেও প্রার্থী হতে পারেন । এছাড়া সরকারি চাকরি লাভের সুযোগও তাদের রয়েছে। ‘ক’ রাষ্ট্রের জনগণের এসব স্বাধীনতা রাজনৈতিক স্বাধীনতার অন্তর্ভুক্ত। তাই বলা যায়, ‘ক’ রাষ্ট্রের জনগণ রাজনৈতিক স্বাধীনতা ভোগ করছেন ।"
        },
        {
          "label": "ঘ",
          "question": "উদ্দীপকে বর্ণিত স্বাধীনতা গণতান্ত্রিক শাসন ব্যবস্থার জন্য গুরুত্বপূর্ণ বিশ্লেষণ করো।",
          "explanation": "উদ্দীপকে বর্ণিত স্বাধীনতা অর্থাৎ রাজনৈতিক স্বাধীনতা গণতান্ত্রিক শাসন ব্যবস্থার জন্য গুরুত্বপূর্ণ— উক্তিটি যথার্থ । রাষ্ট্রের রাজনৈতিক কর্মকাণ্ডে অংশগ্রহণের স্বাধীনতাকে রাজনৈতিক স্বাধীনতা বলে। ভোটদানের অধিকার, নির্বাচনে প্রতিদ্বন্দ্বিতা করার অধিকার, নিরপেক্ষভাবে রাজনৈতিক মতামত প্রকাশের অধিকার ইত্যাদি রাজনৈতিক স্বাধীনতার অন্তর্ভুক্ত। রাজনৈতিক স্বাধীনতা গণতান্ত্রিক শাসনব্যবস্থাকে অর্থবহ করে তোলে । গণতন্ত্রের একটি মৌলিক বিষয় হলো নির্বাচন । নির্বাচন ছাড়া গণতান্ত্রিক ব্যবস্থা চিন্তা করা যায় না। গণতান্ত্রিক শাসনব্যবস্থায় জনপ্রতিনিধিদের মাধ্যমে শাসন পরিচালনার জন্য নির্বাচনের বিকল্প নেই। আধুনিক গণতান্ত্রিক শাসনব্যবস্থায় জনগণই সকল ক্ষমতার উৎস। নির্বাচনে অংশগ্রহণ এবং ভোটদানের মাধ্যমেই জনগণ তার এই গণতান্ত্রিক অধিকার প্রয়োগ করে। এ প্রক্রিয়ায় জনগণ তাদের দৃষ্টিতে সৎ ও যোগ্য প্রতিনিধি নির্বাচন করে । জনগণের ম্যান্ডেট নিয়ে নির্বাচিত উপযুক্ত প্রতিনিধিদের দ্বারাই গণতান্ত্রিক সরকার গঠিত ও পরিচালিত হয় । উপরের আলোচনার ভিত্তিতে বলা যায়, রাজনৈতিক স্বাধীনতা ব্যতীত গণতান্ত্রিক শাসনব্যবস্থা কার্যত অর্থহীন হয়ে পড়ে। তাই গণতান্ত্রিক শাসনব্যবস্থার জন্য রাজনৈতিক স্বাধীনতা অত্যন্ত গুরুত্বপূর্ণ ।"
        }
      ]
    },
    {
      "number": "10",
      "uddipok": "সালাম ও কালামের মধ্যে জমি নিয়ে বিরোধ আছে। একদিন সালাম তার লোকজন নিয়ে কালামের ওপর হামলা করে। সালামকে প্রধান আসামি করে কালাম আদালতে মামলা দায়ের করে। আদালত সালামকে শাস্তি দেন।",
      "tag": "DB 21,DB 24",
      "sub_questions": [
        {
          "label": "ক",
          "question": "",
          "explanation": "সরকারের যে বিভাগ ন্যায়বিচার প্রতিষ্ঠার উদ্দেশ্যে আইন বিভাগ প্রণীত আইনসমূহকে বিশেষ বিশেষ ক্ষেত্রে প্রয়োগ করে অপরাধীর দণ্ড বিধান করে তাকে বিচার বিভাগ বলে।"
        },
        {
          "label": "খ",
          "question": "",
          "explanation": "যে নীতিগুলোর ওপর ভিত্তি করে সরকার গঠিত ও পরিচালিত হয় তাকে সাংবিধানিক আইন বলে। আইনের অন্যতম ধরন হলো সাংবিধানিক আইন। এ আইন দ্বারা সরকার গঠন, ক্ষমতা বণ্টন, ক্ষমতা প্রয়োগ ও সীমারেখা নির্ধারিত হয়। সাংবিধানিক আইন দ্বারা সরকারের শাসনক্ষমতা এবং শাসক ও শাসিতের পারস্পরিক সম্পর্ক নির্ধারিত ও নিয়ন্ত্রিত হয়। এ আইন লিখিত ও অলিখিত উভয় ধরণেরই হতে পারে।"
        },
        {
          "label": "গ",
          "question": "",
          "explanation": "সালাম ফৌজদারি আইনে শাস্তি পায়। রাষ্ট্রের আইন-শৃঙ্খলা রক্ষা ও অপরাধীদের শাস্তি প্রদানের জন্য যেসব আইন প্রণীত হয়, তাকে ফৌজদারি আইন বলে। ফৌজদারি আইন কতগুলো বিধিবদ্ধ নিয়মনীতি, যা মানুষের জীবন, সম্পত্তি ও নিরাপত্তার হুমকি এবং রাষ্ট্রীয় নিয়ম লঙ্ঘনের অপরাধের ক্ষেত্রে কার্যকর করা হয়। উদ্দীপকে লক্ষ করা যায়, সালাম ও কালামের মধ্যে জমি নিয়ে বিরোধ থাকার কারণে একদিন সালাম তার লোকজন নিয়ে কালামের ওপর হামলা করে। এ কারণে সালামকে প্রধান আসামি করে কালাম আদালতে মামলা দায়ের করে। আদালত সালামকে শাস্তি দেয়। যেহেতু ফৌজদারি আইন নাগরিকের নিরাপত্তা সংক্রান্ত অপরাধের ক্ষেত্রেও প্রয়োগ করা হয় সেহেতু বলা যায়, সালামু ফৌজদারি আইনের আওতায় শাস্তি পেয়েছে।"
        },
        {
          "label": "ঘ",
          "question": "",
          "explanation": "সমাজে শান্তি প্রতিষ্ঠার জন্য উদ্দীপকে বর্ণিত আইন অর্থাৎ ফৌজদারি আইন ভূমিকা পালন করে-উক্তিটি যথার্থ। সমাজে আইন-শৃঙ্খলা প্রতিষ্ঠা, নাগরিক জীবনে নিরাপত্তা বিধান এবং অপরাধীকে দণ্ড দেওয়ার জন্য প্রণীত আইনকে ফৌজদারি আইন বলে। এ আইন মানুষকে সামাজিক ও রাজনৈতিক অধিকার উপভোগ করতে সাহায্য করে, স্বাধীনতাকে নিশ্চিত করে এবং সুন্দর-সুশৃঙ্খল সামাজিক ও রাষ্ট্রীয় জীবন গঠনে সহায়তা করে। ফৌজদারি আইন সুসভ্য সামাজিক জীবন গঠনে গুরুত্বপূর্ণ ভূমিকা পালন করে। কেননা সমাজজীবনে বিদ্যমান সকল প্রকার অন্যায়, অবিচার, অত্যাচার, নির্যাতন প্রভৃতির বিরুদ্ধে ফৌজদারি আইন প্রয়োগ করা হয়। ফৌজদারি আইনই 'দুষ্টের দমন ও শিষ্টের পালনের' পাশাপাশি আইন- শৃঙ্খলা পরিস্থিতিকে সমুন্নত রেখে জনজীবনে সামগ্রিক কল্যাণ নিশ্চিত করে এবং স্থিতিশীল শাসন কায়েম করে। কেননা ফৌজদারি আইনের মাধ্যমেই অপরাধীকে শাস্তি প্রদান এবং নিরপরাধীকে মুক্তি প্রদান করা হয়। উদ্দীপকে বর্ণিত সালামের অপরাধের ক্ষেত্রেও ফৌজদারি আইনের মাধ্যমেই শাস্তি প্রদান করা হয়েছে। পরিশেষে বলা যায়, অপরাধীকে শাস্তি প্রদান এবং নিরপরাধীকে মুক্তিদানের মাধ্যমে সমাজে শান্তি-শৃঙ্খলা প্রতিষ্ঠিত হয়। আর এক্ষেত্রে, ফৌজদারি আইনের কোনো বিকল্প নেই। তাই বলা যায়, সমাজে শান্তি প্রতিষ্ঠার ক্ষেত্রে ফৌজদারি আইন অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "‘ক’ রাষ্ট্রের শাসন ব্যবস্থায় মানবাধিকার ও আইনের শাসনের প্রতি খুবই গুরুত্বরোপ করা হয়। রাষ্ট্রটির সামাজিক ও অর্থনৈতিক সম্পদের ব্যবস্থাপনা খুবই স্বচ্ছ ।",
      "tag": "DB 21,DB 24",
      "sub_questions": [
        {
          "label": "ক",
          "question": "সুশাসন কী?",
          "explanation": "সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন।"
        },
        {
          "label": "খ",
          "question": "জবাবদিহিতা বলতে কী বোঝায়?",
          "explanation": "জবাবদিহিতা হচ্ছে নিজের কাজের জন্য অন্য ব্যক্তির কাছে ব্যাখ্যাদানের বাধ্যবাধকতা। জবাবদিহিতা সুশাসনের একটি গুরুত্বপূর্ণ বৈশিষ্ট্য। ব্যক্তি যখন তার কাজের জন্য অন্য কারো কাছে উত্তর দেয় যে, সে কাজটা কীভাবে করেছে তখন তাকে জবাবদিহিতা বলে। সুশাসনের ক্ষেত্রে জবাবদিহিতা বলতে সরকারি ও বেসরকারি প্রতিষ্ঠানসমূহের জবাবদিহিতাকে বোঝায় । উদাহরণস্বরূপ বলা যায়, নিম্নস্তরের আমলারা তাদের কাজের জন্য ঊর্ধ্বতন আমলাদের নিকট জবাবদিহি করেন। তদ্রুপ ঊর্ধ্বতনরাও শাসন বিভাগের কর্তাদের নিকট জবাবদিহি করে থাকেন ।"
        },
        {
          "label": "গ",
          "question": "‘ক’ রাষ্ট্রের শাসন ব্যবস্থায় কীসের প্রতিচ্ছবি ভেসে ওঠে? ব্যাখ্যা করো ।",
          "explanation": "উদ্দীপকে উল্লিখিত দেশের শাসনব্যবস্থায় আমার পাঠ্যপুস্তকের সুশাসন বিষয়টি প্রতিফলিত হয়েছে। সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন। সুশাসনের কতগুলো বৈশিষ্ট্য রয়েছে। এগুলোর মধ্যে অন্যতম প্রধান বৈশিষ্ট্য হলো আইনের শাসন। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা। আইনের শাসন প্রতিষ্ঠিত হলে সকল নাগরিককে সমান দৃষ্টিতে দেখা হয়। জাতি, ধর্ম, বর্ণ, লিঙ্গ প্রভৃতির ভেদাভেদ থাকে না। সবাই সমান অধিকার ভোগ করে। ফলে সুশাসন প্রতিষ্ঠা সহজতর হয় । প্রশাসনিক স্বচ্ছতা ও জবাবদিহিতাও সুশাসনের গুরুত্বপূর্ণ বৈশিষ্ট্য । প্রশাসনিক স্বচ্ছতা ও জবাবদিহিতা রাষ্ট্রে দুর্নীতির আশঙ্কা কমায় । প্রশাসনিক স্বচ্ছতা ও জবাবদিহিতার কারণে সরকার ও জনগণের মধ্যে ভুল বোঝাবুঝি থাকে না এবং সুসম্পর্ক গড়ে ওঠে। এর ফলে সুশাসন প্রতিষ্ঠার পথ সুগম হয়। গণমাধ্যমের স্বাধীনতা ও মানবাধিকার সুশাসনের অন্যতম গুরুত্বপূর্ণ শর্ত । গণমাধ্যমের স্বাধীনতা সুষ্ঠু জনমত গড়ে তোলে যা সুশাসনকে সুসংহত করে। আর মানুষ হিসেবে একজন ব্যক্তির যেসব অধিকার, সম্মান ও নিরাপত্তা প্রাপ্য তা-ই মানবাধিকার। মানবাধিকার ব্যতীত সুশাসন প্রতিষ্ঠা অসম্ভব। উদ্দীপকে উল্লিখিত দেশ নিউজিল্যান্ডে আইনের শাসন, প্রশাসনিক স্বচ্ছতা ও জবাবদিহিতা রয়েছে। এছাড়া দেশটিতে গণমাধ্যমের স্বাধীনতা ও মানবাধিকার সুপ্রতিষ্ঠিত আছে। এগুলো সবই সুশাসনের বৈশিষ্ট্য। তাই বলা যায়, উদ্দীপকে উল্লিখিত দেশের শাসনব্যবস্থায় সুশাসন বিষয়টি প্রতিফলিত হয়েছে ।"
        },
        {
          "label": "ঘ",
          "question": "উদ্দীপকে বর্ণিত বিষয় গণতন্ত্রের জন্য সহায়ক— বিশ্লেষণ করো।",
          "explanation": "উদ্দীপকে বর্ণিত বিষয় অর্থাৎ সুশাসন গণতন্ত্রের জন্য সহায়ক— উক্তিটি যথার্থ । উদ্দীপকে বলা হয়েছে, ‘ক’ রাষ্ট্রে স্বচ্ছতা, মানবাধিকার ও আইনের শাসন বিদ্যমান। এগুলো মূলত সুশাসনের বৈশিষ্ট্য। আর সুশাসন গণতন্ত্রের জন্য সহায়ক। সুশাসনের একটি গুরুত্বপূর্ণ বৈশিষ্ট্য হলো স্বচ্ছতা। স্বচ্ছতা জনগণের প্রতি অন্যায় ও রাষ্ট্রে দুর্নীতির আশঙ্কা কমায়। স্বচ্ছতার কারণে সরকার ও জনগণের মধ্যে ভুল বোঝাবুঝি হয় না এবং সুসম্পর্ক গড়ে ওঠে। স্বচ্ছতা সুশাসন প্রতিষ্ঠার পথ সুগম করে, যা গণতন্ত্রকেও সুসংহত করে। আইনের শাসন প্রতিষ্ঠা সুশাসনের অপরিহার্য শর্ত। কেননা আইনের শাসন ব্যতীত রাষ্ট্রে সুশাসন প্রতিষ্ঠা করা সম্ভব নয়। আইনের শাসন হলো আইনকে প্রাধান্য দিয়ে আইনানুযায়ী সবাইকে সমানভাবে শাসন করা। সমাজ ও রাষ্ট্রে আইনের শাসন প্রতিষ্ঠিত হলে সকল নাগরিককে সমান দৃষ্টিতে দেখা হয়। জাতি, ধর্ম, বর্ণ, লিঙ্গ প্রভৃতির ভেদাভেদ থাকে না। সবাই সমান অধিকার ভোগ করে। আইনের শাসন ব্যতীত গণতন্ত্রও অর্থহীন হয়ে পড়ে। সুশাসনের লক্ষ্য হলো দক্ষ ও জবাবদিহিমূলক প্রশাসন গঠনের মাধ্যমে মানবাধিকার সংরক্ষণ ও দেশের সার্বিক পরিস্থিতির উন্নয়ন। গণতন্ত্রেও মানবাধিকারকে গুরুত্বের সাথে দেখা হয় এবং দেশের উন্নয়নকে অগ্রাধিকার দেওয়া হয়। এছাড়া রাষ্ট্রের নাগরিকদের মধ্যে সম্পদের সুষম বণ্টন ও সমান সুবিধা নিশ্চিতকরণ, সামাজিক ন্যায়বিচার প্রতিষ্ঠা, নারীর অধিকার প্রতিষ্ঠা, ন্যায়ভিত্তিক দুর্নীতিমুক্ত সমাজ ও রাষ্ট্র প্রতিষ্ঠার জন্য সুশাসন নিশ্চিত করার বিকল্প নেই । আর এ বিষয়গুলো সুষ্ঠু গণতান্ত্রিক ব্যবস্থারও বৈশিষ্ট্য । তাই কোনো রাষ্ট্রে যদি সুশাসন প্রতিষ্ঠিত হয় তাহলে গণতন্ত্রের অনুকূল পরিবেশও সৃষ্টি হয়। উপরের আলোচনার ভিত্তিতে বলা যায়, দেশে সুশাসন প্রতিষ্ঠিত হলে গণতন্ত্রও সুসংহত হয় । তাই সুশাসন গণতন্ত্রের জন্য সহায়ক ।"
        }
      ]
    }
  ]
}