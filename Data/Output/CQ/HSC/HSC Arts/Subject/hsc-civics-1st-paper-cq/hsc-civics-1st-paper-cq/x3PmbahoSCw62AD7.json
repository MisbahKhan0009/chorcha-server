{
  "title": "ঢাকা সিটি কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ডা. ফারজানা পেশায় চিকিৎসক হলেও একজন সুনাগরিক হিসেবে নিজেকে গড়ে তোলার বিষয়ে যথেষ্ট সচেতন। সে তার শিক্ষক বাবার কাছ থেকে একটা বই নিয়ে পড়ে নাগরিকতা বিষয়ক অনেক তথ্য জানতে পারে। সেই সাথে বিভিন্ন রাজনৈতিক প্রতিষ্ঠান, সরকার, সংবিধান সম্পর্কেও জানতে পারে। সে উপলব্ধি করে, বাংলাদেশের মতো উন্নয়নশীল রাষ্ট্রে প্রতিটা নাগরিকের এই বিষয়টি পাঠ করা প্রয়োজন।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "সুশাসন শব্দের ইংরেজি প্রতিশব্দ Good Governance."
        },
        {
          "label": "খ",
          "question": "",
          "explanation": "নাগরিক ও নাগরিক জীবনের সাথে জড়িত সব বিষয় নিয়ে আলোচনা করে বলে পৌরনীতিকে নাগরিকতা বিষয়ক বিজ্ঞান বলা হয়। নাগরিক জীবনের সাথে সংশ্লিষ্ট বিভিন্ন বিষয় যেমন- নাগরিকের অতীত, বর্তমান ও ভবিষ্যৎ জীবনের সাথে জড়িত ঘটনাবলি ও কার্যকলাপ এ শাস্ত্রে আলোচিত হয়। নাগরিক জীবনের ধর্মীয়, নৈতিক, রাজনৈতিক, অর্থনৈতিক তথা সার্বিক দিকের আলোচনা পৌরনীতি ও সুশাসনের বিষয়বস্তু। তাই পৌরনীতিকে নাগরিকতা বিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে ডা. ফারজানা পৌরনীতি ও সুশাসন বই পড়েছেন, যার পরিধি ব্যাপক ও বিস্তৃত। উদ্দীপকে দেখা যায়, চিকিৎসক ফারজানা নিজেকে সুনাগরিক হিসেবে গড়ে তোলার জন্য একটি বই পড়ে নাগরিকতা বিষয়ক অনেক তথ্য জানতে পারেন। সেই সাথে তিনি বিভিন্ন রাজনৈতিক প্রতিষ্ঠান, সরকার, সংবিধান সম্পর্কেও জানতে পারেন। এ থেকে বোঝা যায়, ডা. ফারজানা পৌরনীতি ও সুশাসন বইটি পড়েছেন। কেননা বিভিন্ন রাজনৈতিক প্রতিষ্ঠান, সরকার, সংবিধান এবং নাগরিকতা বিষয়ক আলোচনা পৌরনীতি ও সুশাসনের আলোচ্য বিষয়। পৌরনীতি ও সুশাসনের পরিধি ও বিষয়বস্তুর ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। এটি নাগরিকের অতীত, বর্তমান এবং ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। পৌরনীতি ও সুশাসন রাজনৈতিক, সাংবিধানিক অগ্রগতি ও বিকাশ সম্পর্কেও আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও সুশাসনে আলোচিত হয়। এছাড়া আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়গুলোও পৌরনীতি ও সুশাসনের আলোচ্য বিষয়।"
        },
        {
          "label": "ঘ",
          "question": "",
          "explanation": "সুনাগরিকতার শিক্ষা অর্জনের মাধ্যমে উন্নত সামাজিক ও রাষ্ট্রীয় জীবন গড়ে তোলার জন্য বাংলাদেশের জনগণের পৌরনীতি ও সুশাসন বিষয়টি পাঠ করা গুরুত্বপূর্ণ। পৌরনীতি ও সুশাসন পাঠ নাগরিকদের আত্মসংযম, বিবেক, বুদ্ধিমত্তা ইত্যাদি গুণাবলি শিক্ষা দেয় এবং নাগরিক সচেতনতা বৃদ্ধি করে। সামাজিক পরিবেশের সাথে নাগরিক জীবনকে খাপ খাইয়ে নেওয়ার শিক্ষা পৌরনীতি ও সুশাসন পাঠের মাধ্যমে অর্জন করা যায়। তাই উন্নত সামাজিক ও রাষ্ট্রীয় জীবন গঠন করার জন্য বাংলাদেশের জনগণের পৌরনীতি ও সুশাসনের শিক্ষা অত্যাবশ্যক। পৌরনীতি ও সুশাসন পাঠের মাধ্যমে নাগরিকরা তাদের অধিকার এবং দায়িত্ব-কর্তব্য সম্পর্কে জ্ঞান লাভ করতে পারে। সেই সাথে নাগরিক জীবনের অতীত, বর্তমান ও ভবিষ্যৎ সম্পর্কেও ধারণা লাভ করতে পারে। এ বিষয়টি সুনাগরিক সৃষ্টির মাধ্যমে রাষ্ট্রীয় জীবনে শান্তি প্রতিষ্ঠার পাশাপাশি বিশ্বশান্তিও নিশ্চিত করার শিক্ষা দিয়ে থাকে। পৌরনীতি ও সুশাসন পাঠের মাধ্যমে নাগরিকরা গণতান্ত্রিক রীতিনীতি, মূল্যবোধ প্রভৃতি সম্পর্কে শিক্ষা লাভ করে। এছাড়া পৌরনীতি ও সুশাসন বিষয়ের পাঠ জাতিকে সুযোগ্য নেতৃত্ব গঠনে সহায়তা করে। তাই বাংলাদেশের প্রত্যেক নাগরিকের পৌরনীতি ও সুশাসন সম্পর্কে জ্ঞান থাকা আবশ্যক।"
        }
      ]
    },
    {
      "number": "2",
      "uddipok": "মি. রহমান একজন উচ্চ আদালতের বিচারপতি। তিনি এমন কিছু মামলার উপর রায় প্রদান করেছেন, যা প্রচলিত আইনে নেই। তিনি তার ন্যায়বোধ, অভিজ্ঞতা ও বিচক্ষণতার আলোকে এই সকল মামলার রায় প্রদান করেছেন। তার প্রদত্ত রায় অন্যান্য বিচারপতিদের কাছে অনুসরণীয় হয়ে আছে।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "মূল্যবোধ হলো এমন একটি মানদণ্ড যা ভালো-মন্দ নির্ধারণের মাধ্যমে মানুষের আচরণকে সঠিক পথে পরিচালিত করে।"
        },
        {
          "label": "খ",
          "question": "",
          "explanation": "সামাজিক, রাজনৈতিক, অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য মানুষ আইন মান্য করে থাকে। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হবস, জেরেমি বেন্থাম, জন অস্টিন প্রমুখ বলেন, মানুষ আইন মেনে চলে শাস্তির ভয়ে। কেননা আইন ভঙ্গ করলে শাস্তি পেতে হয়। তাই ব্যক্তি ও সমাজ জীবনকে সুন্দর ও সুশৃঙ্খল করে গড়ে তুলতে মানুষের আইন মেনে চলা উচিত।"
        },
        {
          "label": "গ",
          "question": "",
          "explanation": "উদ্দীপকে আইনের উৎস হিসেবে বিচারকের রায়ের কথা বলা হয়েছে। বিচারকের রায় বা বিচারালয়ের সিদ্ধান্ত আইনের অন্যতম উৎস। বিচারকগণ সাধারণত প্রচলিত আইনের দ্বারা বিচারকাজ পরিচালনা করেন। তবে যখন বিদ্যমান আইনের অস্পষ্টতা বা সীমাবদ্ধতার কারণে কোনো মামলা নিষ্পত্তি করা সম্ভব হয় না তখন বিচারকগণ নিজের বুদ্ধি ও প্রজ্ঞার সাহায্যে প্রচলিত আইনের সাথে সঙ্গতি রেখে আইনের নতুন ব্যাখ্যা দিয়ে রায় দেন। এটি একটি দৃষ্টান্ত হয়ে যায় এবং একসময় আইনে পরিণত হয়। এভাবে প্রণীত আইনকে 'বিচারক প্রণীত আইন' বা 'বিচার বিভাগীয় পর্যালোচনা' বলা হয়। পরবর্তীতে এসব আইন অন্যান্য বিচারকগণ কর্তৃক অনুসৃত হতে থাকে। উদ্দীপকেও আইনের এ উৎসটি লক্ষ করা যায়। উদ্দীপকে দেখা যায়, উচ্চ আদালতের বিচারক জামিল হাসান একটি জটিল মামলার রায় প্রদান করতে গিয়ে বিদ্যমান আইনে কোনো সমাধান পান না। ফলে তিনি নিজের প্রজ্ঞা, বিবেক ও বুদ্ধি অনুসারে বিচারকাজ সম্পন্ন করেন। এতে করে নতুন আইনের সৃষ্টি হয়। যা উপরে আলোচিত আইনের অন্যতম উৎস বিচারকের রায়ের সাথে সাদৃশ্যপূর্ণ। কেননা তার অনুসৃত পদ্ধতিতেই বিচারকগণ কর্তৃক নতুন আইন প্রণীত হয়। এ থেকে বোঝা যায়, উদ্দীপকে জামিল হাসান কর্তৃক নতুন আইন সৃষ্টি আইনের উৎস হিসেবে বিচারকের রায়কে নির্দেশ করে।"
        },
        {
          "label": "ঘ",
          "question": "",
          "explanation": "\"উল্লিখিত উৎস তথা বিচারকের রায় ছাড়াও আইনের আরও অন্যান্য উৎস রয়েছে\"- উক্তিটি যথার্থ। আইনের উৎপত্তি বিভিন্ন উৎস থেকে হতে পারে। অধ্যাপক হল্যান্ড আইনের ছয়টি উৎসের কথা বলেছেন। এগুলো হলো- প্রথা, ধর্ম, বিচারকের রায়, বিজ্ঞানসম্মত আলোচনা, ন্যায়বোধ ও আইনসভা। উদ্দীপকে কেবল বিচারকের রায়ের বিষয়টি প্রতিফলিত হয়েছে। এটি ব্যতীত অন্যান্য উৎস থেকে যেভাবে আইনের উৎপত্তি হতে পারে তা নিম্নরূপ- প্রথা হলো আইনের প্রাচীন উৎস। এক্ষেত্রে রাষ্ট্র সৃষ্টির পূর্বে সমাজে যেসব স্বীকৃত রীতিনীতি প্রচলিত ছিল তা পরে রাষ্ট্রীয় কর্তৃপক্ষের মাধ্যমে অনুমোদন লাভ করে আইনে পরিণত হয়। তেমনিভাবে বিভিন্ন ধর্মীয় অনুশাসনও আইনে পরিণত হতে পারে। যেমন- হিন্দু ও মুসলমানদের বিবাহ ও উত্তরাধিকার সংক্রান্ত আইন তাদের স্ব স্ব ধর্মগ্রন্থ থেকে নিয়ে বাংলাদেশের আইনে অন্তর্ভুক্ত করা হয়েছে। প্রখ্যাত আইনবিদদের বিজ্ঞানসম্মত আলোচনাও আইনের অন্যতম উৎস। কেননা এসব ব্যাখ্যা আদালতে অত্যন্ত শ্রদ্ধার সাথে গৃহীত হয়। আবার, কোনো মামলার বিবাদ মীমাংসার ক্ষেত্রে যদি কোনো আইন না থাকে তবে বিচারকগণ নিজের ন্যায়বোধ থেকে যে সিদ্ধান্ত দেন তা থেকে নতুন আইন তৈরি হতে পারে। এছাড়া প্রত্যেক দেশের আইনসভা রাষ্ট্র পরিচালনার জন্য জনমত ও সামাজিক মূল্যবোধকে প্রাধান্য দিয়ে প্রয়োজনীয় আইন প্রণয়ন করে। উপরের আলোচনার প্রেক্ষিতে বলা যায়, বিচারকের রায় ছাড়াও আইনের বহুবিধ উৎস রয়েছে।"
        }
      ]
    },
    {
      "number": "3",
      "uddipok": "স্বাধীনতা মানুষের জন্মগত অধিকার। কিন্তু স্বাধীনতা অর্জন যেমন দুরূহ প্রক্রিয়া, স্বাধীনতা রক্ষা করা ততোধিক গুরুত্বপূর্ণ সমস্যা। 'আইন' স্বাধীনতার শর্ত এবং প্রধান রক্ষাকবচ। আইন স্বাধীনতা ভোগের পরিবেশ সৃষ্টি করে। স্বাধীনতা রক্ষার্থে নাগরিকদের মৌলিক অধিকারসমূহ সংবিধানে লিপিবদ্ধ থাকাও একান্ত প্রয়োজন।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "জাতি, ধর্ম, বর্ণ, নারী-পুরুষ নির্বিশেষে সবাইকে সমান সুযোগ-সুবিধা প্রদানের ব্যবস্থাকে সাম্য বলে।"
        },
        {
          "label": "খ",
          "question": "",
          "explanation": "আইন ও নৈতিকতার মধ্যে পার্থক্য বিদ্যমান। আইনের সাথে নৈতিকতার দুটি পার্থক্য হলো- ১. রাষ্ট্রীয় আইনের পেছনে সার্বভৌম শক্তির অনুমোদন থাকে। কিন্তু নৈতিক বিধানের পেছনে এ রকম কোনো শক্তির সমর্থন থাকে না। ২. আইন ভঙ্গ করলে শাস্তি পেতে হয়। কিন্তু নৈতিক বিধিবিধান অমান্য করলে বাধ্যতামূলক শাস্তি পেতে হয় না, তবে সামাজিকভাবে ঘৃণিত হতে হয়।"
        },
        {
          "label": "গ",
          "question": "",
          "explanation": "উদ্দীপকে স্বাধীনতার অন্যতম দুটি রক্ষাকবচ আইন ও সংবিধানে মৌলিক অধিকার সন্নিবেশের কথা বলা হয়েছে। স্বাধীনতাকে যে বিষয়গুলো রক্ষা করে তাই স্বাধীনতার রক্ষাকবচ। আইন স্বাধীনতার অন্যতম শর্ত ও সহায়ক শক্তি এবং প্রধান রক্ষাকবচ। আইনবিহীন সমাজে স্বাধীনতা স্বেচ্ছাচারিতার নামান্তর। জন লক বলেন, 'যেখানে আইন নেই; সেখানে স্বাধীনতা থাকতে পারে না। আইনের নিয়ন্ত্রণ স্বাধীনতাকে পরিপূর্ণ করে। আইন স্বাধীনতার ক্ষেত্রকে প্রসারিত করে। তবে শুধু আইনের উপস্থিতিই যথেষ্ট নয়। স্বাধীনতা সংরক্ষণের জন্য আইনের শাসন অপরিহার্য। সংবিধানে মৌলিক অধিকার সন্নিবেশ স্বাধীনতার উল্লেখযোগ্য রক্ষাকবচ। নাগরিকদের মৌলিক অধিকারগুলো সংবিধানে সন্নিবেশিত থাকলে এগুলো সাংবিধানিক মর্যাদা লাভ করে। সরকার, ব্যক্তি বা ব্যক্তিগোষ্ঠী সেই অধিকারগুলো লঙ্ঘন বা হরণ করতে পারে না। মৌলিক অধিকারগুলো আদালত কর্তৃক কার্যকরযোগ্য। সরকার বা অন্য কোনো কর্তৃপক্ষ এসব মৌলিক অধিকার লঙ্ঘন বা ভঙ্গ করলে জনগণ সাংবিধানিক উপায়ে নিজেদের অধিকার আদায়ে সচেষ্ট হতে পারে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত স্বাধীনতার রক্ষাকবচ দুটি হলো আইন এবং সংবিধানে মৌলিক অধিকার সন্নিবেশ। তবে এ দুটি রক্ষাকবচ ছাড়াও স্বাধীনতার আরও কিছু রক্ষাকবচ রয়েছে। আইনের শাসন স্বাধীনতার রক্ষাকবচ। আইনের শাসন বলতে আইনের প্রাধান্যকে বোঝায়। গণতন্ত্র স্বাধীনতার অন্যতম রক্ষাকবচ। গণতান্ত্রিক শাসনব্যবস্থায় শাসন ক্ষমতা জনগণের হাতে ন্যস্ত থাকায় তা জনস্বার্থে পরিচালিত হয়। এই শাসনব্যবস্থায় জনমতের প্রতি শ্রদ্ধা প্রদর্শন করা হয়। এছাড়া জনগণ অধিকার সচেতন থাকার ফলে গণতান্ত্রিক পরিবেশ স্বাধীনতা রক্ষার 'অতন্দ্র প্রহরী' হিসেবে কাজ করে। দায়িত্বশীল শাসনব্যবস্থায় শাসন বিভাগ তার কাজ-কর্মের জন্য আইন বিভাগের কাছে দায়ী থাকবে। এ ধরনের শাসনব্যবস্থায় বিরোধী দল কার্যকর ভূমিকা পালন করে ও গঠনমূলক সমালোচনা করে। তাই সরকার জনগণের স্বাধীনতায় হস্তক্ষেপ করতে সাহস পায় না। স্বাধীন বিচার বিভাগ ব্যক্তি স্বাধীনতা ও ব্যক্তির অধিকারের রক্ষক ও অভিভাবক হিসেবে কাজ করে। স্বাধীনতা রক্ষা করতে শিক্ষিত জনগণ প্রয়োজন। কেননা শিক্ষিত নাগরিকগণ নিজেদের অধিকার ও কর্তব্য সম্পর্কে সচেতন হয়। স্বাধীনতাকে উপভোগ করতে হলে সরকার ও জনগণের মধ্যে সুসম্পর্ক থাকা আবশ্যক। সংবাদপত্র ও অন্যান্য গণমাধ্যম জনমত গঠনে সহায়তা করে। এ কারণে গণমাধ্যমের স্বাধীনতা একান্ত প্রয়োজন। স্বাধীনতার অন্যতম রক্ষাকবচ হলো নাগরিকদের সতর্ক ও সজাগ দৃষ্টি এবং সদা সতর্ক জনমত। দেশে সৎ ও সুনিপুণ, দূরদৃষ্টিসম্পন্ন, সাহসী ও দৃঢ়চেতা নেতার উপস্থিতি জনগণের স্বাধীনতার রক্ষাকবচ হিসেবে কাজ করে। পরিশেষে বলা যায় স্বাধীনতা রক্ষার জন্য জনগণ সচেতন, সতর্ক ও সচেষ্ট, না হলে নিছক আনুষ্ঠানিক পদ্ধতির মাধ্যমে স্বাধীনতা সংরক্ষণ সম্ভব নয়।"
        }
      ]
    },
    {
      "number": "4",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "রাজনৈতিক অধিকারের কয়েকটি উদাহরণ হলো- স্থায়ীভাবে বসবাস করার অধিকার, নির্বাচনের অধিকার, সরকারি চাকরি লাভের অধিকার, বিদেশে অবস্থানকালে নিরাপত্তা লাভের অধিকার, সরকারের সমালোচনা করার অধিকার ইত্যাদি।"
        },
        {
          "label": "খ",
          "question": "",
          "explanation": "অধিকার ও কর্তব্যের সম্পর্ক অত্যন্ত নিবিড় এবং এরা একে অপরের পরিপূরক। রাষ্ট্রপ্রদত্ত অধিকার ভোগ করতে হলে নাগরিককে কতগুলো কর্তব্য পালন করতে হয়। যেমন- ভোটদান নাগরিকের অধিকার, ভোটাধিকার প্রয়োগ নাগরিকের কর্তব্য। একটি ভোগ করলে অন্যটি পালন করতে হয়। সুতরাং বলা যায়, অধিকার ভোগের মধ্যে কর্তব্য নিহিত থাকে। একজনের অধিকার বলতে অন্যজনের কর্তব্য নির্দেশ করে। যেমন- আমার পথ চলার অধিকার আছে এর অর্থ আমি পথ চলব এবং অন্যজনকেও পথ চলতে দেব। আবার, আমি যখন পথ চলব অন্যজনও আমাকে পথ চলার সুযোগ করে দিবে। কাজেই অধিকার ও কর্তব্যের সম্পর্ক অত্যন্ত নিবিড়।"
        },
        {
          "label": "গ",
          "question": "",
          "explanation": "উদ্দীপকে প্রশ্নবোধক চিহ্নিত প্রথম বক্সে নৈতিক অধিকার বসবে। সমাজের নৈতিকতা বা ন্যায়বোধ থেকে নৈতিক অধিকারের জন্ম। দৃষ্টান্তস্বরূপ ভিক্ষুকের ভিক্ষাপ্রাপ্তির অধিকার, প্রতিবেশীর কাছ থেকে ভালো ব্যবহারের দাবি, ছাত্রদের কাছ থেকে শিক্ষকদের শ্রদ্ধালাভের দাবি প্রভৃতি নৈতিক অধিকারের অন্তর্ভুক্ত। এটি কোনো প্রকার রাষ্ট্রীয় বা সামাজিক আইন দ্বারা প্রবর্তিত হয় বা এবং এটি অমান্যকারীকে কোনোরূপ শাস্তিও দেওয়া হয় না। তবে নৈতিক অধিকারের ক্ষেত্রে সামাজিক মঞ্জুরি (Social Sanction) থাকে এবং এর ভঙ্গকারীকে লোকনিন্দার সম্মুখীন হতে হয়। নৈতিক অধিকার বিভিন্ন সমাজে বিভিন্ন রকম হতে পারে। অধিকার হলো সমাজ ও রাষ্ট্র কর্তৃক স্বীকৃত কতগুলো সুযোগ-সুবিধা, যা ভোগের মাধ্যমে নাগরিকের ব্যক্তিত্বের বিকাশ ঘটে। অধিকার প্রধানত দুই প্রকার। যথা- নৈতিক অধিকার এবং আইনগত অধিকার। এ থেকে বোঝা যায়, উদ্দীপকে প্রশ্নবোধক চিহ্নিত প্রথম বক্সে নৈতিক অধিকার হবে।"
        },
        {
          "label": "ঘ",
          "question": "",
          "explanation": "দ্বিতীয় বক্সে আইনগত অধিকারের কথা বলা হয়েছে। আইনগত অধিকারের অন্তর্ভুক্ত অধিকারসমূহ হলো- সামাজিক অধিকার, রাজনৈতিক অধিকার, অর্থনৈতিক অধিকার, সাংস্কৃতিক অধিকার ইত্যাদি। অধিকারকে প্রধানত দুই ভাগে ভাগ করা যায়। যথা: আইনগত অধিকার ও নৈতিক অধিকার। রাষ্ট্র কর্তৃক স্বীকৃত ও অনুমোদিত অধিকারকে আইনগত অধিকার বলা হয়। আইনগত অধিকারের পিছনে রাষ্ট্রের সার্বভৌম কর্তৃত্ব থাকে। এ অধিকার ভঙ্গকারীকে রাষ্ট্রীয় আইন অনুযায়ী শাস্তি দেওয়া হয়। জীবনধারণের অধিকার, সম্পত্তি লাভের অধিকার, শিক্ষার অধিকার, চাকরি লাভের অধিকার ইত্যাদি আইনগত অধিকারের অন্তর্ভুক্ত। আইনগত অধিকারকে আবার কয়েকটি ভাগে ভাগ করা হয়। যেমন- সামাজিক অধিকার, রাজনৈতিক অধিকার, অর্থনৈতিক অধিকার, সাংস্কৃতিক অধিকার ইত্যাদি। সামাজিক অধিকার বলতে সেসব অধিকারকে বোঝায় যেগুলো সমাজে সভ্য জীবনযাপন করতে সাহায্য করে এবং যা জীবন সংরক্ষণ ও নিরাপত্তার জন্য একান্তভাবে অপরিহার্য। জীবনধারণের অধিকার, চলাফেরার অধিকার, মতামত প্রকাশের অধিকার, সংবাদপত্রের স্বাধীনতার অধিকার, সভা- সমিতির অধিকার, ধর্মীয় অধিকার, আইনের চোখে সমান অধিকার, পরিবার গঠনের অধিকার প্রভৃতি সামাজিক অধিকারের অন্তর্ভুক্ত। রাজনৈতিক অধিকার হলো সেসব অধিকার যেগুলোর মাধ্যমে সুনাগরিকরা রাষ্ট্র পরিচালনায় অংশগ্রহণ করে। ভোট প্রদানের অধিকার, নির্বাচিত হওয়ার অধিকার, আইনসভার সদস্য হওয়ার অধিকার প্রভৃতি রাজনৈতিক অধিকারের অন্তর্ভুক্ত। অর্থনৈতিক অধিকার হলো সেইসব অধিকার যেগুলো অভাব-অনটন ও অনিশ্চয়তা থেকে মুক্তি দিয়ে মানুষের জীবনকে সুখ- স্বাচ্ছন্দ্যপূর্ণ ও নিরাপদ করে তোলে। অতএব বলা যায়, আইনগত অধিকার উপভোগের মাধ্যমেই ব্যক্তির ব্যক্তিত্ব বিকাশ সম্ভব হয়। তাই রাষ্ট্রের লক্ষ্য হলো নাগরিকদের অধিকার উপভোগের অনুকূল পরিবেশ সৃষ্টি করা।"
        }
      ]
    },
    {
      "number": "5",
      "uddipok": "শাহিন ও তুহিন একটি নামকরা গার্মেন্টসে চাকরি করে। শাহিন 'ক' নামের একটি সংগঠনের নেতা। এই সংগঠনটি জাতীয় সমস্যা নির্ধারণ করে কর্মসূচি প্রণয়ন করে এবং নিয়মতান্ত্রিক পন্থায় ক্ষমতায় যাওয়ায় বিশ্বাস করে। অন্যদিকে তুহিন তার গার্মেন্টসেরই শ্রমিকদের স্বার্থ সংশ্লিষ্ট 'খ' সংগঠনের সদস্য, যার কাজ হচ্ছে পেশাগত স্বার্থ ও দাবী-দাওয়া আদায় করা।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "বাংলাদেশে বহুদলীয় ব্যবস্থা প্রচলিত আছে।"
        },
        {
          "label": "খ",
          "question": "",
          "explanation": "কোনো রাষ্ট্রে যখন একটি মাত্র রাজনৈতিক দলের অস্তিত্ব থাকে এবং রাষ্ট্রের সব রাজনৈতিক কাজ একটি মাত্র রাজনৈতিক দলের মাধ্যমে পরিচালিত হয়, তখন তাকে একদলীয় ব্যবস্থা বলা হয়। একদলীয় ব্যবস্থায় রাষ্ট্রের মধ্যে একটি দলই তার দলীয় আদর্শ, নীতি ও কর্মসূচি অনুযায়ী শাসনকার্য পরিচালনা করে। এ ব্যবস্থায় ক্ষমতাসীন দল ব্যতীত অন্যান্য সকল দলকে নিষিদ্ধ করা হয়। যেমন- হিটলার জার্মানিতে 'নাৎসি পার্টি' এবং মুসোলিনি' ইতালিতে 'ফ্যাসিস্ট পার্টির' মাধ্যমে একদলীয় শাসনব্যবস্থা চালু করেছিলেন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'ক' সংগঠনটি হলো রাজনৈতিক দল এবং 'খ' সংগঠনটি হলো চাপসৃষ্টিকারী গোষ্ঠী। এ দুটি সংগঠনের মধ্যে বেশকিছু পার্থক্য বিদ্যমান। রাজনৈতিক দল বিভিন্ন জাতীয় সমস্যা চিহ্নিত করে কর্মসূচি প্রণয়ন করে এবং নিয়মতান্ত্রিক পন্থায় ক্ষমতায় যেতে চায়, যা 'ক' সংগঠনের ক্ষেত্রেও লক্ষ করা যায়। অপরদিকে পেশাগত স্বার্থ ও দাবি-দাওয়া আদায় করা চাপসৃষ্টিকারী গোষ্ঠীর উদ্দেশ্য, যা 'খ' সংগঠনের সাথে সাদৃশ্যপূর্ণ। রাজনৈতিক দল হলো একই মতাদর্শের ভিত্তিতে সংগঠিত জনগোষ্ঠী যাদের প্রধান লক্ষ্য হলো নিয়মতান্ত্রিক উপায়ে রাষ্ট্রক্ষমতা লাভ ও দলীয় আদর্শের বাস্তবায়ন। অপরদিকে চাপসৃষ্টিকারী গোষ্ঠী বলতে সমভাবাপন্ন এমন জনগোষ্ঠীকে নির্দেশ করে যাদের মূল লক্ষ্য হলো নিজেদের স্বার্থ রক্ষা করা। রাজনৈতিক দল নির্বাচনে অংশগ্রহণ করার জন্য প্রার্থী মনোনয়ন, প্রচারণা ও ভোটারদের স্বার্থ সংরক্ষণে কাজ করে। জাতীয় সমস্যা নির্ধারণ করে তা সমাধানের প্রশ্নে নীতি ও কর্মসূচি প্রণয়ন করে। অপরদিকে চাপসৃষ্টিকারী গোষ্ঠী নির্বাচনে অংশগ্রহণ করে না। তারা সরকারি কাঠামোর বাইরে থেকে সরকারি সিদ্ধান্তকে প্রভাবিত করে নিজেদের অনুকূলে নিতে চেষ্টা করে। রাজনৈতিক দলের সামনে বৃহত্তর জাতীয় কল্যাণের লক্ষ্য থাকে। কিন্তু চাপসৃষ্টিকারী গোষ্ঠীর লক্ষ্য হলো নিজেদের স্বার্থ সংরক্ষণ। রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী গোষ্ঠীর কাজকর্ম সাধারণত গোপন থাকে। এছাড়া সাংগঠনিক দিক থেকে চাপসৃষ্টিকারী গোষ্ঠী রাজনৈতিক দল অপেক্ষা ক্ষুদ্র ও দুর্বল।"
        },
        {
          "label": "ঘ",
          "question": "",
          "explanation": "নিম্নের অনুরূপঃ আধুনিক গণতন্ত্রে উদ্দীপকের সংগঠন অর্থাৎ রাজনৈতিক দলের ভূমিকা ব্যাপক। গণতন্ত্র ও রাজনৈতিক দল পরস্পর ওতপ্রোতভাবে জড়িত। রাজনৈতিক দলকে গণতন্ত্রের ভিত্তি বলে অভিহিত করা হয়। গণতান্ত্রিক ব্যবস্থা সংরক্ষণে রাজনৈতিক দল সক্রিয় এবং গঠনমূলক ভূমিকা পালন করে। রাজনৈতিক দল সংখ্যাগরিষ্ঠের শাসনের ধারণাকে বাস্তবে পরিণত করে। রাজনৈতিক দল গণতন্ত্র প্রতিষ্ঠায় গুরুত্বপূর্ণ ভূমিকা রাখে। তারা নির্বাচনের সময়ে দলীয় প্রার্থী মনোনয়ন, মনোনীত প্রার্থীর সমর্থনে প্রচারণা ও ভোটারদের স্বার্থ সংরক্ষণ করে। ক্ষমতাসীন দল নির্বাচনি প্রচারণার সময় প্রদত্ত প্রতিশ্রুতি অনুসারে যথাযথভাবে সরকার পরিচালনায় সচেষ্ট হয়, যা গণতন্ত্রকে সুসংহত করে। অপরদিকে, বিরোধী দল ক্ষমতাসীন দলের কর্মকাণ্ডে অসংগতি পেলে গঠনমূলক সমালোচনা করে গণতন্ত্রকে ত্বরান্বিত করে। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা-বিবৃতি ও প্রচারের মাধ্যমে সেরূপ জনমত সৃষ্টি করে। গণতান্ত্রিক শাসনব্যবস্থায় বিভিন্ন জনগোষ্ঠী রাজনৈতিক দলগুলোর মাধ্যমেই নিজেদের দাবি সরকারের নিকট তুলে ধরে। এভাবে রাজনৈতিক দল গণতন্ত্র প্রতিষ্ঠায় সক্রিয় ভূমিকা পালন করে। পরিশেষে বলা যায়, আধুনিক গণতন্ত্র হলো পরোক্ষ বা প্রতিনিধিত্বমূলক গণতন্ত্র। আর প্রতিনিধিত্বমূলক গণতন্ত্রের মূলভিত্তিই হলো রাজনৈতিক দল। রাজনৈতিক দলগুলোই তাদের কর্মকাণ্ডের মাধ্যমে গণতান্ত্রিক ধারা অব্যাহত রাখে।"
        }
      ]
    },
    {
      "number": "6",
      "uddipok": "জনাব 'X' তার নিজ রাষ্ট্রের কিছু জাতীয় সমস্যা সমাধানের লক্ষ্যে কতগুলো নীতির ভিত্তিতে একটি সংগঠন গড়ে তোলেন। তার শিক্ষা, বাগ্মিতা, অভিজ্ঞতা ও বলিষ্ঠ নেতৃত্বে স্বল্প সময়ে সংগঠনটি ব্যাপক জনপ্রিয় হয়ে ওঠে। আসন্ন নির্বাচনে অংশগ্রহণের লক্ষ্যে দলটি সার্বিক প্রস্তুতি নিতে থাকে।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "হিটলারের রাজনৈতিক দলের নাম ন্যাশনাল সোশ্যালিস্ট জার্মান ওয়ার্কার্স পার্টি।"
        },
        {
          "label": "খ",
          "question": "",
          "explanation": "নেতৃত্ব হলো ব্যক্তির সেই সব কাঙ্ক্ষিত গুণাবলি, যা সমাজের অভীষ্ট লক্ষ্য অর্জনের জন্য অন্যদের উদ্দীপ্ত করতে পারে। নেতৃত্ব মানুষের একটি সামাজিক গুণ। 'নেতৃত্ব' বলতে সাধারণত নেতার গুণাবলিকে বোঝায়। কিন্তু পৌরনীতিতে 'নেতৃত্ব' শব্দটি আরও ব্যাপক অর্থে ব্যবহৃত হয়। পৌরনীতিতে নেতৃত্ব হলো ব্যক্তি বা দলের সেই গুণাবলি যা দ্বারা গোষ্ঠী বা সমাজের জনসাধারণকে প্রভাবিত করে রাজনৈতিক বা সামাজিক উদ্দেশ্য সাধন করা যায়।"
        },
        {
          "label": "গ",
          "question": "",
          "explanation": "একটি রাজনৈতিক দলের নেতা জনাব 'X'। তার মধ্যে নেতৃত্বের শিক্ষা, বাগ্মিতা, অভিজ্ঞতা, ব্যক্তিত্ব প্রভৃতি গুণাবলি লক্ষ করা যায়। সুশিক্ষা নেতৃত্বের অন্যতম গুণ। একজন শিক্ষিত নেতা তার শিক্ষালব্ধ জ্ঞানের দ্বারা জাতীয় সমস্যা অনুধাবন করে সমাধানের সঠিক পথ নির্দেশ করতে সক্ষম। এছাড়া নেতাকে দক্ষ, অভিজ্ঞ ও কুশলী হতে হয়। কেননা নেতৃত্বের ওপরই কোনো জাতির সফলতা ও ব্যর্থতা নির্ভর করে। তিনি যে বিষয়ে নেতৃত্ব দেন তাকে সেই বিষয়ে অভিজ্ঞ হতে হয়। জনাব 'X'ও শিক্ষিত এবং অভিজ্ঞতা সম্পন্ন নেতা। নেতৃত্বের প্রয়োজনীয় গুণাবলির মধ্যে সুবক্তা হওয়া বা বাগ্মিতা আবশ্যক। কেননা উত্তম বস্তা তার বক্তৃতার মাধ্যমে জনমতকে সুসংগঠিত করতে সমর্থ হন। জনাব 'X' এর মধ্যে নেতৃত্বের এ গুণটি বিদ্যমান রয়েছে। আর নেতার অপরিহার্য গুণ হলো তার ব্যক্তিত্ব। নেতাকে অবশ্যই সুদৃঢ় ব্যক্তিত্বের অধিকারী হতে হবে। কেননা একমাত্র ব্যক্তিত্বের বলেই একজন ব্যক্তি অপরাপর সকলের ওপর তার প্রভাব খাটাতে সক্ষম হন। ব্যক্তিত্বহীন নেতার পক্ষে নেতৃত্ব প্রদান করা কিছুতেই সম্ভব নয়। উদ্দীপকের জনাব 'X' বলিষ্ঠ নেতৃত্বের অধিকারী যা নেতৃত্বের ব্যক্তিত্ব গুণকেই প্রতিফলিত করে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ গণতন্ত্র প্রতিষ্ঠায় উক্ত সংগঠনটি অর্থাৎ রাজনৈতিক দলের ভূমিকা অপরিসীম। গণতন্ত্র ও রাজনৈতিক দল পরস্পর ওতপ্রোতভাবে জড়িত। রাজনৈতিক দলকে গণতন্ত্রের ভিত্তি বলে অভিহিত করা হয়। গণতান্ত্রিক ব্যবস্থা সংরক্ষণে রাজনৈতিক দল সক্রিয় এবং গঠনমূলক ভূমিকা পালন করে। রাজনৈতিক দল সংখ্যাগরিষ্ঠের শাসনের ধারণাকে বাস্তবে পরিণত করে। উদ্দীপকে দেখা যায়, আধুনিক গণতান্ত্রিক রাজনৈতিক ব্যবস্থায় জনগণ তাদের স্বার্থ সম্পর্কে চিন্তিত নয়। কারণ তারা জানে তাদের পক্ষে তাদের স্বার্থগুলো নিয়ে কিছু সংগঠন খুবই তৎপর রয়েছে। এসব বিষয় রাজনৈতিক দলের কার্যক্রমকেই প্রতিফলিত করে। যা গণতন্ত্র প্রতিষ্ঠায় গুরুত্বপূর্ণ ভূমিকা রাখে। রাজনৈতিক দল নির্বাচনের সময় দলীয় প্রার্থী মনোনয়ন, মনোনীত প্রার্থীর সমর্থনে প্রচারণা ও ভোটারদের স্বার্থ সংরক্ষণ করে। ক্ষমতাসীন দল নির্বাচনি প্রচারণার সময় প্রদত্ত প্রতিশ্রুতি অনুসারে যথাযথভাবে সরকার পরিচালনায় সচেষ্ট হয়, যা গণতন্ত্রকে সুসংহত করে। অপরদিকে, বিরোধী দল ক্ষমতাসীন দলের কর্মকান্ডে অসংগতি পেলে গঠনমূলক সমালোচনা করে গণতন্ত্রকে ত্বরান্বিত করে। গণতন্ত্রকে সফল করতে হলে প্রয়োজন সক্রিয়, সচেতন ও সদাজাগ্রত জনমত। রাজনৈতিক দল বক্তৃতা-বিবৃতি ও প্রচারের মাধ্যমে সেরূপ জনমত সৃষ্টি করে। গণতান্ত্রিক শাসনব্যবস্থায় বিভিন্ন জনগোষ্ঠী রাজনৈতিক দলগুলোর মাধ্যমেই নিজেদের দাবি সরকারের নিকট তুলে ধরে। এভাবে রাজনৈতিক দল গণতন্ত্র প্রতিষ্ঠায় সক্রিয় ভূমিকা পালন করে। পরিশেষে বলা যায়, আধুনিক গণতন্ত্র হলো পরোক্ষ বা প্রতিনিধিত্বমূলক গণতন্ত্র। আর প্রতিনিধিত্বমূলক গণতন্ত্রের মূলভিত্তিই হলো রাজনৈতিক দল। রাজনৈতিক দলগুলোই তাদের কর্মকান্ডের মাধ্যমে গণতান্ত্রিক ধারা অব্যাহত রাখে।"
        }
      ]
    },
    {
      "number": "7",
      "uddipok": "অং সান সূচীকে মিয়ানমারের সামরিক সরকার দীর্ঘদিন নিজ গৃহে অন্তরীণ করে রেখেছিল। তাঁকে যে শুধু রাজনৈতিক অধিকার ভোগ করতে দেয়নি তা নয়, অনেক সামাজিক অধিকার ভোগের অধিকার থেকেও বঞ্চিত করা হয়েছিল। সূচী এখন মুক্ত এবং তিনি মিয়ানমারের জনগণের অধিকার রক্ষার পাশাপাশি গণতন্ত্র প্রতিষ্ঠার উপর গুরুত্ব দেন।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "মানবাধিকারের রক্ষক হলো জাতিসংঘ।"
        },
        {
          "label": "খ",
          "question": "",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিকদের যেসব দায়িত্ব পালন করতে হয় তাকে কর্তব্য বলে। কর্তব্য বলতে সমাজ ও রাষ্ট্রের কল্যাণের জন্য কিছু করা বা না করার দায়িত্ব বোঝায়। অধ্যাপক লাস্কির মতে, 'আমার নিরাপত্তার অধিকারের মধ্যে অপরের অযৌক্তিক ও অন্যায়ভাবে আক্রমণ না করার কর্তব্য নিহিত।' আবার অধ্যাপক হব হাউজ এর মতে, 'ধাক্কা না খেয়ে পথ চলার অধিকার যদি আমার থাকে তাহলে অপরের কর্তব্য হলো আমার পথ ছেড়ে দেওয়া।'"
        },
        {
          "label": "গ",
          "question": "",
          "explanation": "উদ্দীপকে উল্লিখিত অং সান সূচীকে সামরিক জান্তা আইনগত অধিকারের অন্তর্ভুক্ত সামাজিক ও রাজনৈতিক অধিকার থেকে বঞ্চিত করে রেখেছিল। সমাজে সভ্য জীবনযাপন করার জন্য নাগরিকের যে সকল অধিকার অপরিহার্য তাকে নাগরিকের সামাজিক অধিকার বলে। জীবনধারণের অধিকার, স্বাধীনভাবে চলাফরার অধিকার, মতামত প্রকাশের অধিকার, সভা-সমিতির অধিকার, খ্যাতি লাভের অধিকার প্রভৃতি ব্যক্তির সামাজিক অধিকার হিসেবে স্বীকৃত। আবার নাগরিকগণ রাষ্ট্রীয় কার্যক্রমে প্রত্যক্ষ- পরোক্ষভাবে অংশগ্রহণের জন্য যেসব অধিকার ভোগ করে থাকে তাকেই রাজনৈতিক অধিকার বলা হয়। ভোটদানের অধিকার, নির্বাচনের অধিকার, সরকারের সমালোচনা করার অধিকার প্রভৃতি নাগরিকের। রাজনৈতিক অধিকার বলে স্বীকৃত। উদ্দীপকে দেখা যায়, মিয়ানমারের সামরিক জান্তা কর্তৃক অং সান সূচী গৃহে অন্তরীণ থাকায় তিনি যেমন রাষ্ট্রের রাজনৈতিক কর্মকান্ডে অংশগ্রহণ করার সুযোগ থেকে বঞ্চিত হয়েছেন তেমনিভাবে ব্যক্তি স্বাধীনতা, চিন্তা ও মত প্রকাশের অধিকার, সভা-সমিতির অধিকার প্রভৃতি সামাজিক অধিকার থেকেও বঞ্চিত হয়েছেন। সুতরাং 'বলা যায় উল্লিখিত অধিকারগুলো থেকেই উদ্দীপকে বর্ণিত অং সান সূচীকে সামরিক জান্তা বঞ্চিত করে রেখেছিল।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত অং সান সূচী মিয়ানমারের জনগণের অধিকার রক্ষার জন্য গণতন্ত্র প্রতিষ্ঠার ওপর অধিক গুরুত্ব আরোপ করেন। নাগরিকদের ব্যক্তিত্ব বিকাশ এবং সুসভ্য সমাজজীবনের জন্য অধিকার অত্যাবশ্যক। আর গণতান্ত্রিক রাষ্ট্রই নাগরিকের সামাজিক, রাজনৈতিক ও অর্থনৈতিক অধিকার সংরক্ষণ করে থাকে। গণতান্ত্রিক শাসনব্যবস্থায় জনগণই সকল ক্ষমতার উৎস। এ শাসনব্যবস্থায় সক্রিয় অংশগ্রহণের মাধ্যমে নাগরিকগণ নিজেরাই তাদের অধিকার সংরক্ষণ করতে সক্ষম হয়। আইন হচ্ছে অধিকারের প্রধান রক্ষাকবচ। আইনের সুষ্ঠু ও যথাযথ প্রয়োগের ফলে অধিকার নিশ্চিত হয়। তাই নাগরিক অধিকার নিশ্চিত ও নিরাপদ করতে হলে আইনের অনুশাসন প্রতিষ্ঠা করা প্রয়োজন, যা গণতান্ত্রিক রাষ্ট্রেই সম্ভব। গণতান্ত্রিক রাষ্ট্রে নাগরিকের মৌলিক অধিকার সংবিধানে লিপিবদ্ধ থাকে বিধায় সরকার এ সমস্ত অধিকারে হস্তক্ষেপ করতে পারে না। ফলে জনগণের অধিকার রক্ষিত হয়। গণতান্ত্রিক রাষ্ট্রে অনেক ক্ষেত্রেই বিচার বিভাগের স্বাধীনতা বজায় থাকে। আর স্বাধীন বিচার বিভাগ নাগরিক অধিকারের রক্ষাকবচ। তাই বলা যায়, উপরোল্লিখিত কারণেই উদ্দীপকে বর্ণিত অং সান সূচী মিয়ানমারের জনগণের অধিকার রক্ষার জন্যে গণতন্ত্র প্রতিষ্ঠার ওপর অধিক গুরুত্ব আরোপ করেন।"
        }
      ]
    },
    {
      "number": "8",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "আব্রাহাম লিংকন প্রদত্ত গণতন্ত্রের সংজ্ঞাটি হলো- \"গণতন্ত্র হচ্ছে জনগণের কল্যাণের জন্য, জনগণের মাধ্যমে পরিচালিত জনপ্রতিনিধিত্বমূলক শাসনব্যবস্থা।\""
        },
        {
          "label": "খ",
          "question": "",
          "explanation": "একনায়কতন্ত্র হলো এমন এক ধরনের শাসনব্যবস্থা যেখানে সরকারের সমস্ত ক্ষমতা এক ব্যক্তির হাতে কুক্ষিগত থাকে। একনায়কতন্ত্র 'এক জাতি, এক দল ও এক নেতা' এই নীতিতে বিশ্বাসী। এ সরকার ব্যবস্থায় সরকারের বিরুদ্ধাচারণ কঠোর হাতে দমন করা হয়। একনায়কতন্ত্রের বিরুদ্ধে কোনো সমালোচনা সহ্য করা হয় না। এমনকি কোনো রাজনৈতিক সংগঠনও এখানে গড়ে ওঠতে দেওয়া হয় না।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক' ও 'খ' সরকার দুটি হলো যথাক্রমে গণতান্ত্রিক ও একনায়কতান্ত্রিক সরকার। এ দুটি সরকার ব্যবস্থার মধ্যে সুস্পষ্ট পার্থক্য বিদ্যমান। উদ্দীপকে উল্লেখিত 'ক' সরকারের বৈশিষ্ট্যগুলো হলো- জনগণের শাসন, স্বাধীন প্রচার মাধ্যম এবং সার্বভৌম' আইনসভা, যা গণতান্ত্রিক সরকার ব্যবস্থাকে নির্দেশ করে। অন্যদিকে 'খ' সরকারের বৈশিষ্ট্যসমূহ হলো- এক ব্যক্তি বা দলের শাসন, নিয়ন্ত্রিত প্রচার মাধ্যম এবং প্রহসনমূলক আইনসভা। এগুলো মূলত একনায়কতান্ত্রিক সরকার ব্যবস্থার বৈশিষ্ট্য। গণতান্ত্রিক শাসনব্যবস্থায় জনগণই সকল ক্ষমতার উৎস। এ শাসনব্যবস্থায় জনগণের শাসন প্রতিষ্ঠিত। জনগণ প্রত্যক্ষ বা পরোক্ষভাবে শাসনকাজ পরিচালনায় অংশগ্রহণ করার সুযোগ পায়। জনগণের প্রত্যক্ষ ভোটে সরকার নির্বাচিত হয়। আবার জনগণের আস্থা বা সমর্থন হারালে সরকার ক্ষমতা ছাড়তে বাধ্য হয়। শান্তিপূর্ণভাবে ক্ষমতা পরিবর্তনের ব্যবস্থা থাকায় কোনো ধরনের বিদ্রোহ বা বিপ্লবের প্রয়োজন হয় না। তাছাড়া গণতন্ত্রে একাধিক দলের উপস্থিতি, গণমাধ্যমের স্বাধীনতা, আইনসভার সার্বভৌম ক্ষমতা, শাসনব্যবস্থার নমনীয়তা প্রভৃতি জনগণের ক্ষমতায়নকে সুদৃঢ় করে তোলে। অন্যদিকে, গণতন্ত্রের বিপরীতধর্মী শাসনব্যবস্থা হলো একনায়কতন্ত্র। একনায়কতন্ত্র এমন এক ধরনের শাসনব্যবস্থা যেখানে সরকারের সমস্ত ক্ষমতা এক ব্যক্তি বা একনায়কের হাতে কুক্ষিগত থাকে। একনায়কতন্ত্র এক ব্যক্তি ও এক দলের স্বৈরতান্ত্রিক শাসন। একনায়কতন্ত্রে বিপরীত মত সহ্য করা হয় না, শাসকের মতামতই চূড়ান্ত বিবেচিত হয়। একনায়ক জনগণের সম্মতির বা জবাবদিহির কোনো তোয়াক্কা করে না। একনায়কের ইচ্ছাকেই প্রাধান্য দেওয়া হয়। একনায়কতন্ত্র প্রগতি বিরোধী। একনায়কতন্ত্র ভিন্ন মত ও আদর্শকে কঠোরভাবে দমন করে।"
        },
        {
          "label": "ঘ",
          "question": "",
          "explanation": "'A' ও 'B' রাষ্ট্রের মধ্যে আমি 'A' রাষ্ট্রে বিদ্যমান সরকার ব্যবস্থাকে উত্তম মনে করি। শান্তি-শৃঙ্খলা ও স্বাধীনতা রক্ষা করা এবং নাগরিকদের নৈতিক, আর্থিক ও মানবিক বিকাশ সাধন রাষ্ট্রের প্রধান উদ্দেশ্য। আর রাষ্ট্র পরিচালনার একটি গুরুত্বপূর্ণ উপাদান হলো সরকার। চলমান বিশ্বে নানা ধরনের সরকারের অস্তিত্ব লক্ষ করা যায়- গণতান্ত্রিক ও একনায়কতান্ত্রিক সরকার ব্যবস্থা তার মধ্যে উল্লেখযোগ্য। উদ্দীপকে 'A' রাষ্ট্রে বিদ্যমান সরকার পদ্ধতি বা গণতান্ত্রিক সরকার ব্যবস্থা আধুনিক সরকার ব্যবস্থাগুলোর মধ্যে সর্বোত্তম। এ ব্যবস্থায় ক্ষমতার উৎস হলো জনগণ। গণতান্ত্রিক ব্যবস্থায় বিশেষ করে সংসদীয় গণতন্ত্রে শাসন বিভাগ তাদের কাজের জন্য আইনসভার নিকট দায়ী থাকে। অন্যদিকে 'B' রাষ্ট্রে বিদ্যমান সরকারব্যবস্থা হলো একনায়কতান্ত্রিক সরকারব্যবস্থা। কেননা একনায়কতন্ত্রে একনায়ক তার কার্যাবলির জন্য কারো কাছে দায়বদ্ধ থাকে না। ফলে এটি একটি দায়িত্বহীন শাসন ব্যবস্থায় পরিণত হয়। গণতান্ত্রিক সরকারব্যবস্থা জনমতভিত্তিক শাসনব্যবস্থা। এ ব্যবস্থায় জনমতের ভিত্তিতে শাসনকার্য পরিচালিত হয় বলে জনআকাঙ্ক্ষা পূর্ণ হয়। অন্যদিকে, একনায়কতন্ত্রে জনগণের আশা-আকাঙ্ক্ষার প্রতিফলন ঘটে না। এখানে জনগণের মতামতকে উপেক্ষা করা হয়। গণতন্ত্র নমনীয় শাসনব্যবস্থা। এ শাসনব্যবস্থায় সরকারকে সহজেই পরিবর্তন করা যায়। কিন্তু একনায়কতান্ত্রিক শাসনব্যবস্থায় ক্ষমতার অতি কেন্দ্রীকরণ হয়ে থাকে। যার কারণে জনগণের আশা-আকাঙ্ক্ষার প্রতিফলন ঘটে না। ফলে সুশাসনও নিশ্চিত হয় না। উপরের আলোচনার প্রেক্ষিতে আমরা বলতে পারি, 'A' রাষ্ট্রে বিদ্যমান গণতান্ত্রিক সরকার ব্যবস্থা, 'B' রাষ্ট্রে বিদ্যমান একনায়কতান্ত্রিক শাসনব্যবস্থা থেকে অধিক জনকল্যাণমূলক। আর তাই 'A' রাষ্ট্রে বিদ্যমান গণতান্ত্রিক শাসনব্যবস্থাকে আমি উত্তম মনে করি।"
        }
      ]
    },
    {
      "number": "9",
      "uddipok": "কলেজ ছাত্র সুমন বিভিন্ন দেশের সরকারব্যবস্থা নিয়ে পড়াশোনা করে জানতে পারলো, বাংলদেশ ও আমেরিকা উভয় রাষ্ট্রেই গণতন্ত্র থাকলেও সরকার পদ্ধতি ভিন্ন। উভয় রাষ্ট্রের রাষ্ট্রপতির ক্ষমতা ও কর্তৃত্বের ক্ষেত্রে তাই ব্যাপক পার্থক্য বিদ্যমান।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "গণতন্ত্র দুই প্রকার।"
        },
        {
          "label": "খ",
          "question": "",
          "explanation": "রাষ্ট্রের একটি অপরিহার্য মৌলিক উপাদান হলো সরকার। সরকার একটি রাজনৈতিক প্রতিষ্ঠান। রাষ্ট্রের শান্তি-শৃঙ্খলা ও স্বাধীনতা রক্ষা এবং নাগরিকদের নৈতিক, আর্থিক ও মানবিক বিকাশ সাধন সরকারের মাধ্যমে পরিচালিত হয়। প্রতিটি সরকার তিনটি বিভাগ তথা আইন, শাসন ও বিচার বিভাগ নিয়ে গঠিত হয়। সরকারের মাধ্যমেই রাষ্ট্রের উদ্দেশ্যে সাধিত হয়। এটি হলো রাষ্ট্রের ইচ্ছাকে গঠন ও কার্যকর করার যন্ত্র।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে বর্ণিত রাতুলের রাষ্ট্রে সংসদীয় বা মন্ত্রিপরিষদ শাসিত সরকারব্যবস্থা এবং পারভেজের রাষ্ট্রে রাষ্ট্রপতি শাসিত সরকারব্যবস্থা বিদ্যমান। উদ্দীপকে বলা হয়েছে, রাতুলের রাষ্ট্রের সরকার জনগণের ভোটে নির্বাচিত হন এবং সরকার প্রধান ও মন্ত্রিসভার সদস্যগণ তাদের কাজের জন্য আইনসভার কাছে জবাবদিহি করতে বাধ্য থাকেন। এ থেকে বোঝা যায়, রাতুলের দেশে সংসদীয় সরকার ব্যবস্থা বিদ্যমান। অন্যদিকে পারভেজের রাষ্ট্রের সরকার জনগণের ভোটে নির্বাচিত হলেও সরকার প্রধান ও মন্ত্রিসভার সদস্যগণ আইনসভার কাছে জবাবদিহি করেন না। সুতরাং বলা যায়, পারভেজের রাষ্ট্রটি হলো রাষ্ট্রপতি শাসিত সরকার ব্যবস্থা। সংসদীয় ও রাষ্ট্রপতি শাসিত সরকার ব্যবস্থার মধ্যে নানাবিধ বৈসাদৃশ্য রয়েছে। যে শাসনব্যবস্থায় শাসন বিভাগ তাদের কাজের জন্য সংসদ বা আইনসভার নিকট দায়ী থাকে, তাকে মন্ত্রিপরিষদ শাসিত বা সংসদীয় সরকার বলে। অন্যদিকে, যে শাসনব্যবস্থায় শাসনকার্য পরিচালনার ভার রাষ্ট্রপতির হাতে ন্যস্ত থাকে এবং তিনি সাধারণত আইনসভার নিকট দায়ী থাকেন না তাকে রাষ্ট্রপতি শাসিত সরকার বলে। সংসদীয় সরকার ব্যবস্থায় রাষ্ট্রপ্রধান ও সরকারপ্রধান ভিন্ন ভিন্ন ব্যক্তি। অন্যদিকে, রাষ্ট্রপতি শাসিত সরকার ব্যবস্থায় রাষ্ট্রপ্রধান ও সরকারপ্রধান একই ব্যক্তি। সংসদীয় সরকার ব্যবস্থায় প্রধানমন্ত্রী ও তার মন্ত্রিসভার সদস্যগণকে আইনসভার সদস্য হতে হয়। অন্যদিকে, রাষ্ট্রপতি শাসিত সরকারের মন্ত্রীগণ সাধারণত আইনসভার সদস্য নন। সংসদীয় সরকারের আইনসভা যেকোনো সময় অনাস্থা প্রস্তাব এনে মন্ত্রিসভাকে পদচ্যুত করতে পারে। অন্যদিকে, রাষ্ট্রপতি শাসিত সরকারের আইনসভা মন্ত্রীদের পদচ্যুত করতে পারে না। জরুরি অবস্থা মোকাবিলায় সংসদীয় সরকার দ্রুত সিদ্ধান্ত গ্রহণ করতে পারে না। অন্যদিকে, রাষ্ট্রপতি শাসিত সরকার ব্যবস্থায় জরুরি পরিস্থিতি মোকবিলায় দ্রুত সিদ্ধান্ত গ্রহণ করা যায়। সুতরাং সংসদীয় এবং রাষ্ট্রপতি শাসিত সরকার গণতান্ত্রিক সরকার ব্যবস্থার দুটি রূপ হলেও উভয়ের মধ্যে পার্থক্য রয়েছে।"
        },
        {
          "label": "ঘ",
          "question": "",
          "explanation": "বাংলাদেশ ও আমেরিকা রাষ্ট্র দুটোর মধ্যে যে ক্ষেত্রে মিল আছে তাহলো গণতন্ত্র। গণতন্ত্রের সাফল্যের অনেকগুলো শর্ত রয়েছে। গণতন্ত্রের সাফল্যের জন্য দরকার গণতান্ত্রিক চেতনাসম্পন্ন জনগণ। অর্থাৎ গণতন্ত্রকে চাপিয়ে দিলেই হবে না, জনগণের মধ্যে গণতন্ত্রকে যথাযথভাবে অনুধাবন করার বোধশক্তি ও চর্চা করার মানসিকতা থাকতে হবে। অন্যথায় গণতন্ত্র কখনও সাফল্য লাভ করবে না। কোনো সমাজে গণতন্ত্রের ঐতিহ্য না থাকলে সেখানে গণতান্ত্রিক শাসন সফল হয় না। গণতন্ত্রকে সফল করতে হলে চাই ব্যাপক শিক্ষার প্রসার। শিক্ষা মানুষকে আত্মসচেতন, আত্মমর্যাদাবান, কর্তব্যনিষ্ঠ ও অধিকার সচেতন করে তোলে। এর ফলে গণতন্ত্র সর্বশ্রেষ্ঠ সরকারে পরিণত হয়। সমাজে আর্থিক সমতা বিধান করতে না পারলে গণতন্ত্র সফল হতে পারে না। এজন্য অর্থনৈতিক সাম্য গণতন্ত্রের সফলতার অন্যতম গুরুত্বপূর্ণ শর্ত বলে বিবেচিত হয়। গণতান্ত্রিক শাসন জনমতের ওপর নির্ভরশীল। নির্বাচনে ক্ষমতা হারানোর ভয়ে ক্ষমতাসীন সরকার সাধারণত জনমতের প্রতি শ্রদ্ধাশীল থাকে। আধুনিক প্রতিনিধিত্বমূলক গণতন্ত্রে সুসংগঠিত রাজনৈতিক দলের ভূমিকা খুবই গুরুত্বপূর্ণ। গণতন্ত্রের সফলতার অন্যতম পূর্বশর্ত হলো মুক্ত ও স্বাধীন প্রচার মাধ্যম। গুরুত্বের জন্য সংবাদমাধ্যমকে রাষ্ট্রের 'চতুর্থ এস্টেট' বলে অভিহিত করা হয়েছে। গণতন্ত্রের সাফল্যের জন্য ক্ষমতার বিকেন্দ্রীকরণ নীতিকে অন্যতম পূর্বশর্ত হিসেবে গণ্য করা হয়ে থাকে। ক্ষমতার বিকেন্দ্রীকরণের মাধ্যমে স্থানীয় শাসনকে শক্তিশালী করা যায়। আর স্থানীয় স্বায়ত্তশাসন গণতন্ত্রকে শক্তিশালী করে। গণতন্ত্রের সফলতার জন্য লিখিত সংবিধান বড় ভূমিকা রাখে। গণতন্ত্রের সফলতার আরেকটি পূর্বশর্ত হলো রাষ্ট্রে আইনের শাসন প্রতিষ্ঠা করা। অর্থাৎ, 'আইনের দৃষ্টিতে সবাই সমান' এ নীতির বাস্তবায়ন প্রয়োজন। ধনী, দরিদ্র, দুর্বল, ক্ষমতাবান নির্বিশেষে সবার ব্যাপারে আইন সমানভাবে প্রযোজ্য না হলে গণতন্ত্র সফল হবে না। উপরের শর্তগুলো যথাযথভাবে বাস্তবায়নের ওপর গণতন্ত্রের সাফল্য নির্ভর করে। তাই আধুনিক সমস্যাসঙ্কল রাষ্ট্রে নানাবিধ সংকটের মোকাবিলা করে গণতন্ত্রকে সফল করতে উল্লিখিত শর্তগুলো পূরণে সব নাগরিক, দল ও সরকারের সচেষ্ট হওয়া উচিত।"
        }
      ]
    },
    {
      "number": "10",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "গঠনকাঠামো অনুযায়ী আইন বিভাগ প্রধানত দুই প্রকার।"
        },
        {
          "label": "খ",
          "question": "",
          "explanation": "ক্ষমতা স্বতন্ত্রীকরণ নীতি বলতে সরকারের তিনটি বিভাগ যথা: আইন, শাসন ও বিচার বিভাগের ক্ষমতা ও কাজকে পৃথক বা স্বতন্ত্র করাকে বোঝায়। ক্ষমতা স্বতন্ত্রীকরণ নীতি অনুযায়ী প্রতিটি বিভাগ তার নিজস্ব কর্মক্ষেত্রের মধ্যে স্বাধীন থাকবে। এক বিভাগ অন্য বিভাগের কাজে বাধা প্রদান বা হস্তক্ষেপ করবে না। এই নীতি অনুসারে আইন বিভাগ আইন প্রণয়ন করবে, শাসন বিভাগ সেসব আইন কার্যকর করবে এবং বিচার বিভাগ সেসব আইনের ব্যাখ্যা দান এবং বিভিন্ন মামলায় প্রয়োগ করবে। ক্ষমতা স্বতন্ত্রীকরণ নীতির মূল উদ্দেশ্য হলো জনগণের অধিকার ও স্বাধীনতা রক্ষা করা।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে সরকারের শাসন বা নির্বাহী বিভাগের প্রতি ইঙ্গিত করা হয়েছে। রাষ্ট্রের শাসনকার্য পরিচালনার দায়িত্ব যে বিভাগের ওপর ন্যস্ত থাকে তাকে শাসন বিভাগ বলে। শাসন বিভাগ আইন বিভাগ কর্তৃক প্রণীত আইন বাস্তবে প্রয়োগ করে শাসন পরিচালনা এবং সরকারি নীতি বাস্তবায়ন করে। গঠনগতভাবে শাসন বিভাগে দুটি অংশ বিদ্যমান। যথা- রাজনৈতিক ও অরাজনৈতিক শাসক। সাধারণ নির্বাচনে জনগণের ভোটে নির্বাচিত প্রতিনিধিদের নিয়ে রাজনৈতিক শাসক নির্ধারিত হয়, যারা জনগণের নিকট দায়বদ্ধ থাকেন। যেমন- প্রধানমন্ত্রী, মন্ত্রিপরিষদ ইত্যাদি। উদ্দীপকে বর্ণিত সরকারের যে বিভাগ দেশের অভ্যন্তরে শান্তি-শৃঙ্খলার দায়িত্বে নিয়োজিত তার রাজনৈতিক অংশও জনগণ নির্বাচিত করে। সুতরাং এটি স্পষ্ট যে, উদ্দীপকে সরকারের শাসন বা নির্বাহী বিভাগকে ইঙ্গিত করা হয়েছে। আইন বিভাগ কর্তৃক প্রণীত আইনকে বাস্তবে প্রয়োগ করাই শাসন বিভাগের কাজ। শাসন বিভাগ রাষ্ট্রের অভ্যন্তরীণ শাসন কার্য পরিচালনা করে। এছাড়াও শাসন বিভাগ সরকারি কর্মচারীদের নিয়োগ, বদলি, পদোন্নতি, অবসর প্রদান, বেতন ও ভাতাদি নির্ধারণ ও প্রদান, প্রশাসনিক নিয়মাবলি প্রণয়ন, জরুরি আইন, অধ্যাদেশ জারি প্রভৃতি করে থাকে। পররাষ্ট্র সংক্রান্ত কাজ শাসন বিভাগের অন্যতম গুরুত্বপূর্ণ কাজ। বর্তমান সময়ে প্রত্যেক রাষ্ট্রই অন্য রাষ্ট্রে রাষ্ট্রদূত নিয়োগ করে এবং অন্য দেশ কর্তৃক নিযুক্ত রাষ্ট্রদূতকে নিজ দেশে গ্রহণ করে থাকে। এছাড়াও সন্ধি ও চুক্তি সম্পাদন, বিভিন্ন আন্তর্জাতিক সংস্থার সাথে সম্পর্ক স্থাপন বা সদস্যপদ গ্রহণ ও সেখানে নিজ দেশের প্রতিনিধি প্রেরণ করে। রাষ্ট্রের প্রতিরক্ষা সংক্রান্ত কাজও শাসন বিভাগের ওপর ন্যস্ত। রাষ্ট্রের নিরাপত্তা বিধান করতে শাসন বিভাগ সেনাবাহিনী গঠন ও পরিচালনা করে। এছাড়া রাষ্ট্রের ব্যয়ভার বহন করতে আইনসভার সম্মতিতে শাসন বিভাগ কর ধার্য, অর্থ সংগ্রহ এবং ব্যয় করে থাকে।"
        },
        {
          "label": "ঘ",
          "question": "",
          "explanation": "উদ্দীপকে '?' চিহ্নিত বক্সে বিচার বিভাগ হবে। বিচার বিভাগের স্বাধীনতা রক্ষার বেশকিছু উপায় রয়েছে। যেকোনো রাষ্ট্রের শাসনব্যবস্থায় স্বাধীন ও নিরপেক্ষ বিচার বিভাগের ভূমিকা অপরিসীম। বিচার বিভাগের স্বাধীনতা বলতে বোঝায় আইন ও শাসন বিভাগের নিয়ন্ত্রণমুক্ত থেকে স্বাধীনভাবে বিচারকার্য পরিচালনা করা। তিনটি বিভাগ নিয়ে সরকার গঠিত হয়। এগুলো হলো আইন, শাসন ও বিচার বিভাগ। তাই '?' চিহ্নিত বক্সে বিচার বিভাগ হবে। বিচার বিভাগের স্বাধীনতা রক্ষার জন্য যেসব ব্যবস্থা নিতে হবে তা হলো-প্রথমত, বিচার বিভাগের স্বাধীনতা রক্ষার জন্য আইন বিষয়ে অভিজ্ঞ, সৎ, সাহসী এবং দলীয় রাজনীতির সাথে প্রত্যক্ষ সম্পর্কহীন ব্যক্তিদেরকে বিচারপতি পদে নিয়োগের ব্যবস্থা করতে হবে। দ্বিতীয়ত, বিচারক নিয়োগের ক্ষেত্রে শাসন বিভাগের মাধ্যমে সরাসরি নিয়োগ পদ্ধতিই উত্তম। এক্ষেত্রে বিচারকমণ্ডলীর সমন্বয়ে গঠিত একটি স্থায়ী কমিটির সুপারিশক্রমে শাসন বিভাগের মাধ্যমে বিচারক নিয়োগ করা জরুরি। তৃতীয়ত, বিচারপতিদের কার্যকালের স্থায়িত্ব বিধান করা প্রয়োজন। কেননা, কার্যকালের স্থায়িত্ব নিশ্চিত থাকলে বিচারকরা নির্ভয়ে ও সততার সাথে বিচারকাজ সম্পাদন করতে পারেন। চতুর্থত, বিচারকদের জন্য আকর্ষণীয় বেতন-ভাতা এবং অন্যান্য সুযোগ-সুবিধা প্রদান করতে হবে। ফলে তারা সৎ ও নির্লোভ থাকবেন এবং হীনমন্যতায় ভুগবেন না। পঞ্চমত, যোগ্যতা ও জ্যেষ্ঠতার ভিত্তিতে সময়মতো বিচারকদের পদোন্নতির ব্যবস্থা করতে হবে। ষষ্ঠত, বিচার বিভাগের স্বাধীনতা রক্ষার জন্য আইন ও শাসন বিভাগের প্রভাবমুক্ত থাকা অত্যাবশ্যক। পরিশেষে বলা যায়, স্বাধীন বিচার বিভাগ আধুনিক গণতান্ত্রিক শাসনব্যবস্থার অপরিহার্য পূর্বশর্ত। তাই বিচার বিভাগের স্বাধীনতা রক্ষার জন্য উপরে বর্ণিত বিষয়গুলো গুরুত্বসহকারে বাস্তবায়ন করা প্রয়োজন।"
        }
      ]
    },
    {
      "number": "11",
      "uddipok": "পঞ্চদশ ও ষোড়শ শতকে ইউরোপে জাতীয়তাবাদী ভাবধারার উন্মেষ ঘটে। ইতালীয় রাষ্ট্র দার্শনিক ম্যাকিয়াভেলি তার সুদূরপ্রসারী দৃষ্টিকোণ থেকে উপলব্ধি করেন যে, আগামী দিনের রাষ্ট্র হবে 'জাতি রাষ্ট্র' এবং তার ভিত্তি হবে 'জাতীয়তাবাদ'। ১৯৭১ সালে মুক্তিযুদ্ধের মধ্য দিয়ে বাংলাদেশও জাতি রাষ্ট্র হিসেবে আত্মপ্রকাশ করে। বাঙালি জাতীয়তাবাদ সৃষ্টির পেছনে ভাষা ও সাংস্কৃতিক ঐক্য গুরুত্বপূর্ণ ভূমিকা পালন করে।",
      "tag": "DCC 24",
      "sub_questions": [
        {
          "label": "ক",
          "question": "Nation শব্দটির উদ্ভব হয়েছে কোন শব্দ থেকে?",
          "explanation": "Nation শব্দটির উদ্ভব হয়েছে ল্যাটিন শব্দ 'Natio' থেকে।"
        },
        {
          "label": "খ",
          "question": "জাতি ও জাতীয়তার দুটি পার্থক্য তুলে ধরো।",
          "explanation": "জাতি ও জাতীয়তার মধ্যে সুস্পষ্ট পার্থক্য বিদ্যমান। জাতি ও জাতীয়তার দুটি পার্থক্য হলো- ১. জাতি বলতে বোঝায় এমন এক রাজনৈতিক চেতনাসম্পন্ন জনসমাজ যারা একটি স্বাধীন রাষ্ট্রের অধিবাসী। অন্যদিকে, কোনো জনসমাজের মধ্যে যখন রাজনৈতিক চেতনার সঞ্চার হয় তখন তাকে জাতীয়তা বলে। অর্থাৎ জাতি গঠনের ক্ষেত্রে রাজনৈতিক সংগঠন থাকা অপরিহার্য, কিন্ত জাতীয়তার ক্ষেত্রে রাষ্ট্রের প্রয়োজন নেই। ২. জাতি গঠনের পূর্বশর্ত হলো জাতীয়তাবোধ ও স্বাধীনতা। কিন্তু জাতীয়তা গঠনে স্বাধীনতার প্রয়োজন নেই। বরং মানসিক ঐক্যানুভূতি, অভিন্ন ভাষা-সংস্কৃতি ও ইতিহাস-ঐতিহ্য থাকা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে বাঙালি জাতীয়তাবাদ সৃষ্টির জন্য ভাষা, সাহিত্য ও সাংস্কৃতিক ঐক্য গুরুত্বপূর্ণ ভূমিকা পালন করেছে। বাঙালি জাতীয়তাবাদের উন্মেষ ঘটেছিল ভাষা আন্দোলনকে কেন্দ্র করে। এ আন্দোলনের ফলে নিজস্ব জাতিসত্তা সৃষ্টিতে ভাষা, সাহিত্য ও সংস্কৃতির সম্পর্ক ও গুরুত্ব পূর্ব বাংলার মানুষের কাছে অধিকতর স্পষ্ট হয়ে ওঠে। ভাষাকেন্দ্রিক এই ঐক্যই বাঙালি জাতীয়তাবাদের ভিত্তি রচনা করে, যা পরবর্তীতে স্বাধীন বাংলাদেশ প্রতিষ্ঠায় গুরুত্বপূর্ণ ভূমিকা রাখে। উদ্দীপকে এ বিষয়টিই প্রতিফলিত হয়েছে। ভাষাকেন্দ্রিক বাঙালি জাতীয়তাবাদের ওপর ভিত্তি করে পরবর্তীতে আন্দোলন-সংগ্রাম পরিচালিত হয়। ১৯৫৪ সালের নির্বাচনে যুক্তফ্রন্টের জয়লাভ, ১৯৬২ সালের শিক্ষা আন্দোলন, ১৯৬৬ সালের ৬ দফা, সংগ্রামী ছাত্র সমাজের ১১ দফা, ১৯৬৯-এর গণঅভ্যুত্থান, ১৯৭০ সালের নির্বাচনে আওয়ামী লীগের নিরঙ্কুশ বিজয়, ১৯৭১ সালের অসহযোগ আন্দোলন, ৭ মার্চের ঐতিহাসিক ভাষণ, বঙ্গবন্ধু কর্তৃক স্বাধীনতা ঘোষণা এবং সর্বশেষ সুদীর্ঘ ৯ মাসের রক্তক্ষয়ী যুদ্ধের মাধ্যমে স্বাধীনতা অর্জন, এসব কিছুর পেছনে মূল শক্তি হিসেবে কাজ করেছে বাঙালি জাতীয়তাবাদ। বাঙালি জাতীয়তাবাদে উজ্জীবিত বাংলার জনগণ প্রতিটি আন্দোলনকে সক্রিয় অংশগ্রহণের মাধ্যমে সফল করেছে। গঠন করেছে একটি নতুন জাতি রাষ্ট্র 'বাংলাদেশ'। তাই বলা যায়, বাঙালি জাতীয়তাবাদ সৃষ্টিতে ভাষা, সাহিত্য ও সাংস্কৃতিক ঐক্য গুরুত্বপূর্ণ ভূমিকা পালন করেছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে উল্লেখিত জাতীয়তার উপাদান অর্থাৎ ভাষা, সাহিত্য ও সাংস্কৃতিক উপাদান ছাড়াও আরও অনেক উপাদান রয়েছে। যেসব উপাদান কোনো একটি জনসমাজকে ঐক্যবদ্ধ ও জাতীয়তাবোধে উদ্বুদ্ধ করে সেগুলোকে জাতীয়তার উপাদান বলা হয়। জাতীয়তার ভিত্তিতেই রাষ্ট্র সৃষ্টি হয়। জাতীয়তার অন্যতম একটি উপাদান হলো ভাষা, সাহিত্য ও সাংস্কৃতিক ঐক্য, যা উদ্দীপকে বর্ণিত হয়েছে। তবে এ উপাদানটি ছাড়াও জাতীয়তার আরও যেসব উপাদান রয়েছে তা নিম্নরূপ- জাতীয়তার অন্যতম গুরুত্বপূর্ণ উপাদান হলো ভৌগোলিক ঐক্য। একই ভৌগোলিক সীমানায় বসবাসের কারণে ভাবের আদান-প্রদানের মাধ্যমে জনসমষ্টির মধ্যে ঐক্যবোধের জন্ম হয়। বংশগত ঐক্যও জাতীয়তা গঠনে গুরুত্বপূর্ণ উপাদান হিসেবে কাজ করে। বংশগত ঐক্য বা রক্তের সম্পর্ক মানুষের মধ্যে সুদৃঢ় ঐক্যভাব গড়ে তোলে। জাতীয়তার অপর একটি উল্লেখযোগ্য উপাদান হলো ধর্মীয় ঐক্য। একই ধর্মের অনুসারীদের মধ্যে বিশ্বাস ও ধর্মীয় বিধিবিধান পালনের মাধ্যমে ঐক্যবোধ জাগ্রত হয়। ইতিহাস ও ঐতিহ্যগত ঐক্যও জাতীয়তার উপাদান। অভিন্ন ইতিহাস ও ঐতিহ্য জনগণকে ঘনিষ্ঠ ঐক্যসূত্রে আবদ্ধ করে জাতীয়তা গঠনে ভূমিকা পালন করে। এছাড়াও কোনো জনসমাজের মধ্যে একই ধরনের রাজনৈতিক ও অর্থনৈতিক আকাঙ্ক্ষা, ভাবগত মেলবন্ধন তাদের মধ্যে জাতীয়তার ভাব সৃষ্টিতে গুরুত্বপূর্ণ ভূমিকা পালন করে। উপরের আলোচনার ভিত্তিতে বলা যায়, জাতীয়তা সৃষ্টির জন্য যে সকল উপাদানের উপস্থিতি থাকতে হবে তা নয়। তবে ভাবগত ঐক্য একান্ত অপরিহার্য।"
        }
      ]
    }
  ]
}