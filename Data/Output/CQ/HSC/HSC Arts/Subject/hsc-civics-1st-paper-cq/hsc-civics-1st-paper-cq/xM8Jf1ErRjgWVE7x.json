{
  "title": "সিলেট বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব আবু তাহের গত বছর একটি সরকারি হাইস্কুল থেকে অবসর গ্রহণ করেন। তিনি তার প্রয়োজনীয় সকল কাগজপত্রাদি যথায কর্তৃপক্ষের মাধ্যমে মন্ত্রণালয়ে প্রেরণ করেন। বেশ কয়েক মাস অতিবাহিত হলেও পেনশন অনুমোদন না হওয়ায় খোঁজ নিতে তিনি মন্ত্রণালয়ে যান। মন্ত্রণালয়ের জনৈক কর্মকর্তা জনাব আবু তাহেরের বিষয়টি অবগত হয়ে দ্রুত পেনশন অনুমোদনের ব্যাপারে তাকে সহায়তা করেন। দেরিতে হলেও জনাব আবু তাহের তার পেনশনের সমুদয় টাকা বিনা ঘুষে প্রাপ্ত হন।",
      "tag": "SB 19",
      "sub_questions": [
        {
          "label": "ক",
          "question": "রাষ্ট্রের উপাদান কয়টি?",
          "explanation": "রাষ্ট্রের উপাদান ৪টি। যথা: ১. জনসমষ্টি, ২. নির্দিষ্ট ভূখণ্ড, ৩. সরকার ও ৪. সার্বভৌমত্ব ।"
        },
        {
          "label": "খ",
          "question": "জনসেবা বলতে কী বোঝায়?",
          "explanation": "অন্যের কল্যাণে আত্মত্যাগের মহান ব্রতের নামই জনসেবা । জনসেবা বলতে এক মহান হৃদয়বৃত্তিকে বোঝায়, যার ফলে আত্মত্যাগের মাধ্যমে অন্যের কল্যাণ সাধিত হয়। উদার হৃদয়ে নিজ স্বার্থ বিসর্জন দিয়ে, প্রতিদানের আশা ব্যতিরেকে অপরের দুঃখ-কষ্টে-সমস্যায় পাশে দাঁড়ানো, বিপদে-আপদে সাহায্য করার নামই হলো জনসেবা। এছাড়া অনেকের পেশার সাথেও জনসেবা বিষয়টি জড়িত থাকে। সমাজের প্রতি দায়বদ্ধ থেকে পেশার খাতিরে জনকল্যাণ সাধন করাকেও জনসেবা বলে।"
        },
        {
          "label": "গ",
          "question": "জনাব আবু তাহেরের কার্যক্রম তোমার পাঠ্যপুস্তকের কোন বিষয়কে নির্দেশ করে? ব্যাখ্যা করো।",
          "explanation": "জনাব আবু তাহেরের কার্যক্রম আমার পাঠ্যপুস্তকের সুশাসন প্রতিষ্ঠায় নাগরিকের দায়িত্ব ও কর্তব্যকে নির্দেশ করে। যে কোনো রাষ্ট্রে সুশাসন প্রতিষ্ঠায় নাগরিকের অনেক দায়িত্ব-কর্তব্য রয়েছে। এসব দায়িত্ব-কর্তব্যের মধ্যে অন্যতম হলো নিষ্ঠার সাথে সরকারি দায়িত্ব পালন করা এবং প্রত্যেক ক্ষেত্রে সৎ ও নিষ্ঠাবান হওয়া। প্রত্যেকে যদি নিজ নিজ দায়িত্ব সঠিকভাবে পালন করে, তবে তাদের উন্নয়ন ও সমৃদ্ধি ত্বরান্বিত হবে। পাশাপাশি সুশাসন নিশ্চিত হবে। এছাড়া নাগরিকদের ন্যায়নীতি ও সততা সমাজকে দুর্নীতিমুক্ত রাখে এবং প্রশাসনব্যবস্থাকে সচল রাখতে ভূমিকা পালন করে। উদ্দীপকে জনাব আবু তাহেরের কার্যক্রমে সুশাসন প্রতিষ্ঠায় নাগরিকের এ দুটি দায়িত্ব-কর্তব্যই প্রতিফলিত হয়েছে। উদ্দীপকে দেখা যায়, জনাব আবু তাহের গত বছর একটি সরকারি স্কুল থেকে অবসর গ্রহণ করে পেনশন প্রাপ্তির লক্ষ্যে প্রয়োজনীয় কাগজপত্র যথাযথ কর্তৃপক্ষের মাধ্যমে মন্ত্রণালয়ে প্রেরণ করেন। অর্থাৎ আবু তাহের নাগরিক হিসেবে তার সরকারি দায়িত্ব যথাযথভাবে পালন করেন। এছাড়া তিনি তার পেনশন প্রাপ্তির জন্য কোনোরকম ঘুষ প্রদান করেন নি। যা নাগরিক হিসেবে তার নিষ্ঠা ও সততার পরিচয় বহন করে। তাই বলা যায়, জনাব আবু তাহেরের কার্যক্রমে সুশাসন প্রতিষ্ঠায় নাগরিকের দায়িত্ব ও কর্তব্যের বিষয়টিই নির্দেশিত হয়েছে।"
        },
        {
          "label": "ঘ",
          "question": "উক্ত বিষয়টি সুশাসন প্রতিষ্ঠায় কতটুকু ভূমিকা রাখবে বলে তুমি মনে কর?",
          "explanation": "উদ্দীপকে সুশাসন প্রতিষ্ঠায় নাগরিকের দায়িত্ব ও কর্তব্যের প্রতি ইঙ্গিত করা হয়েছে। এ বিষয়টি সুশাসন প্রতিষ্ঠায় অনেকাংশে ভূমিকা রাখবে বলে আমি মনে করি। উদ্দীপকে সুশাসন প্রতিষ্ঠায় নাগরিকের দায়িত্ব ও কর্তব্যের বিষয়টি প্রতিফলিত হয়েছে। সুশাসন প্রতিষ্ঠায় সরকারের যেমন ভূমিকা আছে, তেমনি নাগরিকরাও এক্ষেত্রে গুরুত্বপূর্ণ ভূমিকা রাখতে পারে। মূলত নাগরিকের যথাযথ কর্তব্য পালনের মাধ্যমেই সুশাসন পূর্ণতা পায়। সুশাসনের মূল ভিত্তি হচ্ছে রাজনৈতিক সিদ্ধান্ত গ্রহণ প্রক্রিয়ায় নারী পুরুষের সমান অংশগ্রহণ। জনগণের অংশগ্রহণের ফলে সরকারের কাজে স্বচ্ছতা ও জবাবদিহিতা বৃদ্ধি পায়। এতে সুশাসন প্রতিষ্ঠার পথ সুগম হয়। জনসাধারণের আইন মান্য করার মাধ্যমে রাষ্ট্রের শান্তি-শৃঙ্খলা ও জনগণের নিরাপত্তা বিধান সম্ভব হয়। জনগণ আইন মান্য করলে সমাজ ও রাষ্ট্রে স্থিতিশীলতা বজায় থাকে, যা সুশাসন প্রতিষ্ঠায় সহায়ক। রাষ্ট্রের সার্বিক উন্নয়নের লক্ষ্যে নিয়মিত কর প্রদান করা নাগরিকের আইনগত কর্তব্য। তাই রাষ্ট্রীয় উন্নয়ন তথা সুশাসনের জন্য সঠিক নিয়মে নাগরিকদের কর প্রদান করা উচিত। 'সুশাসন প্রতিষ্ঠায় নাগরিকদের সামাজিক ও রাজনৈতিক সচেতনতা বিশেষ গুরুত্বপূর্ণ, যা সুশাসন প্রতিষ্ঠার পথ ত্বরান্বিত করে। ভোটাধিকার প্রয়োগ করা নাগরিকের রাজনৈতিক কর্তব্য। ভোটাধিকারের মাধ্যমে যোগ্য প্রতিনিধি নির্বাচন করে নাগরিকগণ সুশাসন প্রতিষ্ঠায় ভূমিকা রাখে। এছাড়া সও নিষ্ঠাবান হওয়া, দেশপ্রেমে উদ্বুদ্ধ হওয়া, সরকারি দায়িত্ব পালন, উন্নয়ন কর্মকান্ডে অংশগ্রহণ, রাষ্ট্রের প্রতি আনুগত্য প্রদর্শন প্রভৃতির মাধ্যমে নাগরিকগণ সুশাসন প্রতিষ্ঠায় ভূমিকা রাখে। উপরের আলোচনার ভিত্তিতে বলা যায়, নাগরিকের যথাযথ দায়িত্ব ও কর্তব্য পালনের ওপর সুশাসন প্রতিষ্ঠা অনেকাংশে নির্ভর করে। তাই সুশাসন প্রতিষ্ঠায় নাগরিকের দায়িত্ব ও কর্তব্য গুরুত্বপূর্ণ ভূমিকা রাখবে বলে আমি মনে করি।"
        }
      ]
    },
    {
      "number": "2",
      "uddipok": "জনাব কাওসার একটি বেসরকারি প্রতিষ্ঠানে নির্বাহী কর্মকর্তা হিসেবে যোগদান করেন। উক্ত প্রতিষ্ঠানের সব কাজকর্ম গতানুগতিক প্রক্রিয়ায় চলায় কাজের গতি ছিল অত্যন্ত ধীর। জনাব কাওসার উত্ত প্রতিষ্ঠানের ব্যবস্থাপনা পরিচালককে সব পর্যায়ে কম্পিউটার প্রযুক্তি ব্যবহারের পরামর্শ দিলে তিনি তা গ্রহণ করেন। কিছুদিনের মধ্যেই উক্ত বেসরকারি প্রতিষ্ঠানের কাজের গতি ও দক্ষতা দ্রুততার সাথে বৃদ্ধি পায়। পাশাপাশি প্রতিষ্ঠানটিতে পূর্বেকার তুলনায় আধুনিক, দক্ষ ও প্রযুক্তিনির্ভর ব্যবস্থাপনা গড়ে ওঠে।",
      "tag": "SB 19",
      "sub_questions": [
        {
          "label": "ক",
          "question": "OMR এর পূর্ণরূপ কী ?",
          "explanation": "OMR এর পূর্ণরূপ হলো Optical Mark Reader."
        },
        {
          "label": "খ",
          "question": "ডিজিটাল প্রযুক্তি বলতে কী বোঝায় ?",
          "explanation": "ডিজিটাল প্রযুক্তি বলতে বিভিন্ন কাজকর্মে ব্যবহৃত তথ্য ও যোগাযোগ প্রযুক্তি সামগ্রী (কম্পিউটার, ইন্টারনেট, মোবাইল ফোন ইত্যাদি) এবং এগুলো ব্যবহারের কৌশলকে বোঝায়। এ প্রযুক্তির মাধ্যমে জীবনযাত্রাকে সহজ ও উন্নততর করা যায়। ডিজিটাল পদ্ধতিতে কর পরিশোধ বা পাসপোর্টের আবেদনের মতো নাগরিক সেবা গ্রহণ, গণপরিবহনের আসন সংরক্ষণ, ট্রাফিক ব্যবস্থা নিয়ন্ত্রণ, টেলিকনফারেন্সের মাধ্যমে বিশ্বের বিভিন্ন প্রান্তে অবস্থানরত মানুষের মধ্যে সরাসরি সভা-সেমিনার করা, ই-লাইব্রেরির মাধ্যমে দূর থেকেই পড়াশোনা করা ইত্যাদি বহুমুখী কাজ করা সম্ভব হচ্ছে। এরফলে মানুষের অর্থ ও সময়ের সাশ্রয় হচ্ছে যা জীবনযাত্রার মান উন্নত করতে সহায়তা করছে।"
        },
        {
          "label": "গ",
          "question": "জনাব কাওসারের উদ্যোগ তোমার পাঠ্যপুস্তকের কোন বিষয়টিকে ইঙ্গিত করে? ব্যাখ্যা করো।",
          "explanation": "উদ্দীপকে বর্ণিত 'X' রাষ্ট্রে ই-গভর্নেন্স বিদ্যমান। ই-গভর্নেন্স হলো শাসনকার্যে স্বচ্ছতা ও দ্রুতগতি নিশ্চিত করার লক্ষ্যে সরকারের বিভিন্ন বিভাগের কার্যক্রমে ডিজিটাল যন্ত্র-সরঞ্জাম তথা প্রযুক্তির প্রয়োগ ঘটানো। এর আওতায় সরকারের সাথে নাগরিকদের যোগাযোগ ও তথ্যের আদান-প্রদান, সহজে ও দ্রুত নাগরিকদের সরকারি সেবা পৌঁছে দেওয়া এবং সরকারের সাথে অন্য রাষ্ট্রের যোগাযোগ ইত্যাদি কাজ চালানো হয়। অন্যান্য দেশের মতো বাংলাদেশেও ই-গভর্নেন্স ব্যবস্থা চালু হওয়ার ফলে জনগণ ঘরে বসেই বিভিন্ন সরকারি সেবা ভোগ করছে। ই-গভর্নেঙ্গ তথ্য-প্রযুক্তি ব্যবহার করে প্রশাসনিক কর্মকাণ্ডের গতি বাড়িয়েছে। এর মাধ্যমে শিক্ষা, স্বাস্থ্য, কৃষি, সামাজিক নিরাপত্তা ইত্যাদি খাতে সরকার যে সেবা দিচ্ছে তা জনগণের কাছে পৌঁছানো সহজতর হচ্ছে। বর্তমানে পরীক্ষার ফল জানা, পাবলিক বিশ্ববিদ্যালয় ও কলেজে ভর্তির ফরম পূরণ করা, ট্রেনের টিকিট কাটা, পাসপোর্টের আবেদন জমা দেওয়া, সরকারি চাকরির আবেদন করা, কর ও পরিসেবার বিল দেওয়া, টেন্ডার জমা দেওয়া এসব কাজ মানুষ সহজেই অনলাইনে করতে পারছে। উদ্দীপকে দেখা যায়, 'X' রাষ্ট্রের নতুন সরকার ক্ষমতায় আসার পর জনগণ যেন সহজে তথ্য পায় সেজন্য রাষ্ট্রের সর্বস্তরে তথ্য ও প্রযুক্তির ব্যবহার নিশ্চিত করেন। ফলে জনগণ ঘরে বসেই তাদের প্রয়োজনীয় কাজ করতে পারছে। 'X' রাষ্ট্রের এসব বৈশিষ্ট্য ই-গভর্নেন্সের বৈশিষ্ট্যের সাথে সাদৃশ্যপূর্ণ। তাই বলা যায় 'X' রাষ্ট্রে মূলত ই-গভর্নেন্স বিদ্যমান।"
        },
        {
          "label": "ঘ",
          "question": "উক্ত ব্যবস্থায় সরকারের গৃহীত পদক্ষেপসমূহ মূল্যায়ন করো।",
          "explanation": "উক্ত ব্যবস্থা তথা ই-গভর্নেন্স প্রতিষ্ঠায় সরকারের গৃহীত পদক্ষেপসমূহ গুরুত্বপূর্ণ ভূমিকা পালন করে। ই-গভর্নেন্স হলো তথ্য-প্রযুক্তিভিত্তিক শাসনব্যবস্থা। ই-গভর্নেন্স প্রতিষ্ঠার জন্য প্রয়োজন হয় অবকাঠামোগত উন্নয়ন। প্রয়োজন হয় বিভিন্ন তথ্যসেবা কেন্দ্র, প্রযুক্তি ও কারিগরি দক্ষতাসম্পন্ন মানবসম্পদ এবং কম্পিউটার, ইন্টারনেট ও বিদ্যুৎ সংযোগ সব জায়গায় সহজলভ্য করা। আর এসব সম্ভৰ হতে পারে সরকারের প্রচেষ্টা থাকলে। উদ্দীপকে ই-গভর্নেন্স প্রতিষ্ঠার বিভিন্ন সুবিধার কথা বলা হয়েছে। ই- গভর্নেন্স প্রতিষ্ঠায় সরকারের ভূমিকা অত্যন্ত গুরুত্বপূর্ণ। সরকারের উচিত ই- গভর্নেন্স বাস্তবায়নের পথ থেকে প্রতিবন্ধকতাগুলো দূর করা। ই-গর্ভনেন্স ব্যবস্থাকে সফল করতে হলে ব্যাপক জনসচেতনতা গড়ে তুলতে হবে। নিজ দেশের ভাষার প্রযুক্তি ব্যবহারের ব্যবস্থা করতে হবে। এছাড়া তথ্য ও যোগাযোগপ্রযুক্তির অপব্যবহার রোধ ও সাইবার ক্রাইম প্রতিরোধে যথাযথ আইন ও তার প্রয়োগ নিশ্চিত করাও প্রয়োজন। তাছাড়া ই-গভর্নেন্স শুধু প্রতিষ্ঠা করলেই হবে না, এর সফল বাস্তবায়নের দিকেও যত্নবান হতে হবে। আর এসব কেবল সরকারের সদিচ্ছা থাকলেই সম্ভব। পরিশেষে বলা যায়, ই-গভর্নেন্স প্রতিষ্ঠায় সর্বাগ্রে প্রয়োজন সরকারের সদিচ্ছা এবং দূরদর্শিতা। ই-গভর্নেন্স প্রতিষ্ঠায় সরকারের গৃহীত পদক্ষেপ গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "'ক' রাষ্ট্রের শাসন বিভাগ আইন বিভাগের নিকট দায়ী এবং একটি কেন্দ্র থেকে সমগ্র রাষ্ট্রের শাসনব্যবস্থা পরিচালিত হয়। 'ক' রাষ্ট্রের রাষ্ট্রপ্রধান জনগণের পরোক্ষ ভোটে নির্বাচিত হন। অন্যদিকে 'খ' রাষ্ট্রটি কেন্দ্র ও প্রদেশের মধ্যে ক্ষমতা বিভাজনের মাধ্যমে, পরিচালিত হয়। উক্ত 'খ' রাষ্ট্রটির রাষ্ট্রপ্রধান জনগণের প্রত্যেক্ষ ভোটের মাধ্যমে নির্বাচিত হন। তাই 'ক' ও 'খ' রাষ্ট্র' দুটির মধ্যে কিছুটা সাদৃশ্য ও বৈসাদৃশ্য প্রতীয়মান হয়।",
      "tag": "SB 19",
      "sub_questions": [
        {
          "label": "ক",
          "question": "সরকার কী?",
          "explanation": "সরকার হচ্ছে সার্বভৌম রাষ্ট্রের এমন সংগঠন, যার মাধ্যমে রাষ্ট্রীয় আইন, বিধি প্রয়োগ ও শাসন কাজ পরিচালিত হয়।"
        },
        {
          "label": "খ",
          "question": "বিচার বিভাগ বলতে কী বোঝ?",
          "explanation": "সরকারের যে বিভাগ ন্যায়বিচার প্রতিষ্ঠার জন্য আইনভঙ্গকারীকে শাস্তি প্রদান করে তাকে বিচার বিভাগ বলে। ব্যক্তির সাথে ব্যক্তির বা ব্যক্তির সাথে রাষ্ট্রের বিরোধ দেখা দিলে বিচার বিভাগ আইনের আলোকে তার মীমাংসা ও ন্যায়বিচার করে থাকে। 'দুষ্টের দমন ও শিষ্টের পালন'-এর পাশাপাশি প্রত্যেক দেশের বিচার বিভাগই রাষ্ট্রের আইন-কানুন অনুযায়ী বিচারকার্য সম্পাদন করে দেশে শান্তি প্রতিষ্ঠা করতে সচেষ্ট থাকে।"
        },
        {
          "label": "গ",
          "question": "উদ্দীপকে বর্ণিত 'খ' রাষ্ট্রের স্বরূপ ব্যাখ্যা করো।",
          "explanation": "লাউদ্দীপকে উল্লিখিত 'খ' রাষ্ট্রে যুক্তরাষ্ট্রীয় পদ্ধতির সরকার ব্যবস্থা বিদ্যমান। কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। এ পদ্ধতিতে কেন্দ্রীয় ও প্রাদেশিক সরকার নিজ নিজ ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। উদ্দীপকে 'খ' রাষ্ট্রের শাসনব্যবস্থার ক্ষেত্রেও দেখা যায়, কেন্দ্র ও প্রদেশের মধ্যে সংবিধানের মাধ্যমে ক্ষমতা বিভাজন করে দেওয়া হয়েছে। অর্থাৎ 'খ' রাষ্ট্রে যুক্তরাষ্ট্রীয় পদ্ধতির সরকার ব্যবস্থা প্রচলিত রয়েছে। এ সরকারের বৈশিষ্ট্যগুলো নিম্নরূপ- যুক্তরাষ্ট্রীয় সরকারের দ্বৈত প্রশাসন ব্যবস্থা স্বীকৃত হওয়ায় 'কেন্দ্রীয় ও আঞ্চলিক' এই দুই ধরনের সরকারের মাধ্যমে রাষ্ট্র পরিচালিত হয়। মুদ্রা, বৈদেশিক সম্পর্ক, দেশরক্ষা প্রভৃতি জাতীয় গুরুত্বপূর্ণ বিষয়গুলো কেন্দ্রীয় সরকারের হাতে এবং অন্যান্য বিষয়গুলো প্রাদেশিক সরকারের হাতে অর্পণ করা হয়। সাংবিধানিকভাবে প্রাদেশিক সরকারের আইন প্রণয়ন ও আইনসভা পরিচালনার ক্ষমতা থাকলেও তাদের হাতে কোনো সার্বভৌম ক্ষমতা থাকে না। যুক্তরাষ্ট্রীয় সরকারের একটি গুরুত্বপূর্ণ বৈশিষ্ট্য হলো দ্বি- কক্ষবিশিষ্ট আইনসভা। প্রথম কক্ষ রাষ্ট্রের জনগণের এবং দ্বিতীয় কক্ষটি আঞ্চলিক বা প্রাদেশিক সরকারসমূহের প্রতিনিধিত্ব করে। এছাড়া দ্বিনাগরিকত্ব, লিখিত ও দুম্পরিবর্তনীয় সংবিধান, বিচার বিভাগের প্রাধান্য প্রভৃতি যুক্তরাষ্ট্রীয় সরকারের উল্লেখযোগ্য বৈশিষ্ট্য।"
        },
        {
          "label": "ঘ",
          "question": "উদ্দীপকে উল্লেখিত 'ক' এবং 'খ' রাষ্ট্রদ্বয়ের মধ্যে তুলনামূলক আলোচনা করো।",
          "explanation": "উদ্দীপকের 'ক' ও 'খ' রাষ্ট্রের শাসনব্যবস্থা হলো যথাক্রমে এককেন্দ্রিক ও যুক্তরাষ্ট্রীয় পদ্ধতির। এ দুটি শাসনব্যবস্থা বা সরকার পদ্ধতির মধ্যে বেশকিছু পার্থক্য পরিলক্ষিত হয়। এককেন্দ্রিক শাসনব্যবস্থায় রাষ্ট্রের শাসনক্ষমতা একটিমাত্র কেন্দ্রীয় সরকারের হাতে ন্যস্ত থাকে। ফলে কেন্দ্র থেকে দেশ পরিচালনা করা হয়।. 'উদ্দীপকের 'ক' রাষ্ট্রের শাসনব্যবস্থা এ পদ্ধতির সাথে সাদৃশ্যপূর্ণ। অপরদিকে যুক্তরাষ্ট্রীয় শাসনব্যবস্থায় সরকারের কাজের সুবিধার জন্য কেন্দ্র ও প্রদেশের মধ্যে ক্ষমতা বণ্টন করা হয়। যা উদ্দীপকের 'খ' রাষ্ট্রের শাসনব্যবস্থায় প্রতীয়মান হয়েছে। এককেন্দ্রিক ও যুক্তরাষ্ট্রীয় শাসনব্যবস্থার পার্থক্য নিম্নরূপ- এককেন্দ্রিক শাসনব্যবস্থায় প্রাদেশিক বা আঞ্চলিক সরকারকে শাসনকার্য পরিচালনার জন্য কেন্দ্রীয় সরকারের ওপর নির্ভরশীল হতে হয়। পক্ষান্তরে, যুক্তরাষ্ট্রীয় শাসনব্যবস্থায় কেন্দ্রীয় ও প্রাদেশিক সরকার স্ব স্ব ক্ষেত্রে স্বাধীন ও স্বতন্ত্রভাবে শাসনকার্য পরিচালনা করে। এককেন্দ্রিক শাসনে একক নাগরিকত্ব থাকলেও যুক্তরাষ্ট্রীয় ব্যবস্থায় দ্বৈতনাগরিকতা স্বীকৃত। এককেন্দ্রিক শাসনব্যবস্থায় সংবিধান লিখিত বা অলিখিত হতে পারে কিন্তু যুক্তরাষ্ট্রীয় পদ্ধতিতে লিখিত সংবিধান থাকা বাঞ্ছনীয়। যুক্তরাষ্ট্রীয় শাসনে দ্বৈতকাঠামো থাকে বলে এটি এককেন্দ্রিক শাসনব্যবস্থা অপেক্ষা ব্যয়বহুল। এককেন্দ্রিক শাসনব্যবস্থা ছোট রাষ্ট্রের জন্য এবং যুক্তরাষ্ট্রীয় শাসন পদ্ধতি বড় রাষ্ট্রের জন্য বিশেষভাবে উপযোগী। উপরের আলোচনা থেকে প্রতীয়মান হয় যে, এককেন্দ্রিক ও যুক্তরাষ্ট্রীয় শাসনব্যবস্থার মধ্যে গঠন ও কার্যাবলিজনিত বিভিন্ন পার্থক্য রয়েছে।"
        }
      ]
    },
    {
      "number": "4",
      "uddipok": "প্রফেসর রাইসুল ইসলাম শ্রেণিকক্ষে সরকারের অঙ্গসমূহ নিয়ে আলোচনা করছিলেন। একটি বিভাগকে তিনি আইন তৈরির কারখানা বলে অভিহিত করলেন। এমন কি বিভাগটি দেশে প্রচলিত আইন পরিবর্তন- পরিবর্ধন বা সংশোধনের ব্যবস্থাও করে থাকে। তবে দেশের আইন অনুযায়ী দেশ পরিচালনা করা, আইন-শৃঙ্খলা রক্ষা করা এবং জননিরাপত্তা বিধান করা আরেকটি বিভাগের প্রধান কাজ বলে তিনি উল্লেখ করেন।",
      "tag": "SB 19",
      "sub_questions": [
        {
          "label": "ক",
          "question": "জনমত কী?",
          "explanation": "সংখ্যাগরিষ্ঠের যুক্তিসিদ্ধ ও সুচিন্তিত মতামতই জনমত, যা সরকার ও জনগণকে প্রভাবিত করতে পারে।"
        },
        {
          "label": "খ",
          "question": "দেশপ্রেম বলতে কী বোঝায়?",
          "explanation": "দেশের প্রতি মমত্ববোধ, অকৃত্রিম ভালোবাসা, আবেগ ও অনুভূতিকেই দেশপ্রেম বলা হয়। দেশের মানুষ, ভাষা ও সংস্কৃতির প্রতি ভালোবাসা এবং মাটি, সম্পদ, পরিবেশ ও প্রতিবেশের সাথে একাত্মতা প্রকাশ করা এসব কিছুই দেশপ্রেমের অংশ। দেশ ঠিক মায়ের মতোই। জন্মভূমির থেকে বড় কিছু নেই। নিজের দেশের জন্য একজন নাগরিক তাই প্রাণ দিতেও কুণ্ঠাবোধ করে না। নিজের দেশের প্রতি ভালোবাসার এই আবেগ ও অনুভূতিকেই বলে দেশাত্মবোধ, স্বদেশপ্রেম বা দেশপ্রেম। দেশের মাটি ও মানুষকে আপন করে ভাবার অনুভূতিই হলো দেশপ্রেম।"
        },
        {
          "label": "গ",
          "question": "উদ্দীপকের প্রথমে উল্লেখিত সরকারের অঙ্গটির গঠন প্রক্রিয়া। ব্যাখ্যা কর।",
          "explanation": "উদ্দীপকের প্রথমে উল্লেখিত সরকারের অঙ্গটি হলো আইন বিভাগ। সরকারের যে বিভাগ আইন প্রণয়ন, পরিবর্তন ও সংশোধন করে তাকে আইন বিভাগ বলে। উদ্দীপকে একটি বিভাগকে আইন তৈরির কারখানা বলে অভিহিত করা হয়েছে। বিভাগটি দেশে প্রচলিত আইন প্রণয়ন, পরিবর্তন ও সংশোধনের ব্যবস্থা করে থাকে। প্রফেসর রাইসুল ইসলামের এ আলোচনায় আইন বিভাগের ধারণাই প্রতিফলিত হয়। আইন বিভাগের গঠনপ্রক্রিয়া নিম্নরূপ: গঠন কাঠামোর দিক থেকে বর্তমান সময়ের আইনসভাগুলো দুই। প্রকারের। যথা- এককক্ষবিশিষ্ট আইনসভা এবং দ্বি-কক্ষবিশিষ্ট আইনসভা। একটি রাষ্ট্রের আইনসভা যখন একটিমাত্র কক্ষ বা পরিষদ নিয়ে গঠিত হয় তখন তাকে এক কক্ষবিশিষ্ট আইনসভা বলে। যেমন- বাংলাদেশের আইনসভা অর্থাৎ জাতীয় সংসদ। দুই কক্ষ বা পরিষদ নিয়ে যখন আইন সভা তৈরী হয় তখন তাকে দ্বি-কক্ষ বিশিষ্ট আইনসভা বলে। এরূপ আইনসভার প্রথম কক্ষকে 'নিম্নকক্ষ' এবং দ্বিতীয় কক্ষকে 'উচ্চকক্ষ' বলা হয়। যুক্তরাষ্ট্র, যুক্তরাজ্য, কানাডা, ফ্রান্স, ভারত প্রভৃতি রাষ্ট্রে দ্বি-কক্ষ বিশিষ্ট আইনসভা রয়েছে।"
        },
        {
          "label": "ঘ",
          "question": "উদ্দীপকে উল্লেখিত সরকারের দু'টি বিভাগের সম্পর্ক নিরূপণ করো।",
          "explanation": "উদ্দীপকের বিভাগ তথা শাসন বিভাগের সাথে আইন বিভাগের ঘনিষ্ঠ সম্পর্ক বিদ্যামান। আইন, শাসন ও বিচার বিভাগ নিয়ে সরকার গঠিত হয়। এ তিনটি বিভাগ পৃথক কাজের উদ্দেশ্যে গঠিত হলেও নিজেদের মূল কাজ ছাড়াও অন্য বিভাগের কাজও করে থাকে। এ সকল কাজ করার মধ্য দিয়ে বিভাগসমূহের মধ্য পারস্পরিক সম্পর্ক গড়ে ওঠে। আইন বিভাগ রাষ্ট্রের শাসনকার্য পরিচালনার জন্য আইন প্রণয়ন, পরিবর্তন এ সংশোধন করে থাকে। এটি আইন বিভাগের প্রধান কাজ। আবার আইন বিভাগ কিছু শাসন বিভাগীয় কাজও করে। আইন বিভাগের আস্থার উপর মন্ত্রিপরিষদ তথা শাসন বিভাগের ক্ষমতা নির্ভরশীল। এ কাজের মধ্য দিয়ে অইন ও শাসন বিভাগের সম্পর্ক গড়ে ওঠে। অন্যদিকে, শাসন বিভাগ পরিচালনা করার জন্য রাষ্ট্রের প্রশাসনিক ব্যবস্থা নিয়ন্ত্রণ ও পরিচালনার মইন অনুযায়ী শাসনকার্য পরিচালনা করে। শাসন বিভাগ শাসন কাজ অধিবেশন আহ্বান, স্থগিত, বাণী প্রেরণ ও বিলে সম্মতি প্রদান করেন। শাসন বিভাগের গুরুত্বপূর্ণ পদগুলোতে আইনসভার সদস্যরাই দায়িত্বে নিয়োজিত থাকেন। তাই মন্ত্রিপরিষদ শাসিত সরকার আইন ও শাসন বিভাগ ওতপ্রোতভাবে জডিত। শাসন বিভাগ বর্তমানকালে ব্যাপক ক্ষমতার অধিকারী হয়ে উঠেছে। তাই শাসন বিভাগকে নিয়ন্ত্রণের জন্য আইন বিভাগের নিকট তাদের দায়িতশীলতা নিশ্চিত করা হয়েছে। এভাবেই আইন উপরের আলোচনার প্রেক্ষিতে বলা যায়, আইন ও শাসন বিভাগের মধ্যকার ও শাসন বিভাগের মধ্যে সম্পর্ক গড়ে ওঠে।- সম্পর্ক ঘনিষ্ঠ যা শাসন ক্ষেত্রে ভারসাম্য প্রতিষ্ঠা করে।"
        }
      ]
    },
    {
      "number": "5",
      "uddipok": "রাফি ও অপি লন্ডনের একটি শিক্ষা প্রতিষ্ঠানে পড়াশোনা করছে। তারা উভয়েই ঐ দেশের আইনের শাসন, বিচার বিভাগের স্বাধীনতা, মত প্রকাশের স্বাধীনতা ও মানবাধিকার প্রতিষ্ঠা দেখে অভিভূত, যা রাফি ও অপির রাষ্ট্রে অনুপস্থিত। তাই তারা দেশে ফিরে নিজ দেশের জনগণকে সচেতন করবে বলে সিদ্ধান্ত গ্রহণ করল।",
      "tag": "SB 19",
      "sub_questions": [
        {
          "label": "ক",
          "question": "কোন বিভাগের ক্ষমতা ক্রমশ হ্রাস পাচ্ছে?",
          "explanation": "আইন বিভাগের ক্ষমতা ক্রমশ হ্রাস পাচ্ছে।"
        },
        {
          "label": "খ",
          "question": "জবাবদিহিতা বলতে কী বোঝায়?",
          "explanation": "নিজের কাজের জন্য অন্য ব্যক্তি বা কর্তৃপক্ষের কাছে ব্যাখ্যাদানের বাধ্যবাধকতাই জবাবদিহিতা । জবাবদিহিতা সুশাসনের একটি গুরুত্বপূর্ণ বৈশিষ্ট্য। ব্যক্তি যখন তার কাজটি কী উদ্দেশ্যে বা কীভাবে করা হয়েছে এ বিষয়ে ব্যাখ্যা দেয়, তখন তাকে জবাবদিহি করা বলে। সরকারি-বেসরকারি প্রতিষ্ঠান, বিভিন্ন সামাজিক, রাজনৈতিক এবং আর্থিক সংগঠনের সিদ্ধান্ত গ্রহণকারী জনগণ সংগঠনের সংশ্লিষ্টদের কাছে তাদের কাজের জন্য কমবেশি দায়বদ্ধ। সর্বস্তরে জবাবদিহিতা নিশ্চিত করা গেলে দুর্নীতি কমবে, আমলাতান্ত্রিক জটিলতা হ্রাস পাবে, সর্বোপরি জনকল্যাণ নিশ্চিত হবে।"
        },
        {
          "label": "গ",
          "question": "উদ্দীপকের আলোকে রাফি ও অর্পির দেশে কোন ধরনের সমস্যা রয়েছে? ব্যাখ্যা করো।",
          "explanation": "উদ্দীপকের রাফি ও অপির দেশে সুশাসন প্রতিষ্ঠায় সমস্যা রয়েছে। প্রশাসনের স্বচ্ছতা ও জবাবদিহিতার ভিত্তিতে প্রতিষ্ঠিত শাসনব্যবস্থাই সুশাসন। তবে সুশাসন নিশ্চিত করা সহজ নয়। এটি প্রতিষ্ঠায় বিভিন্ন সমস্যা থাকতে পারে। আইনের শাসনের অভাব, বাক স্বাধীনতার অভাব, বিচার বিভাগের স্বাধীনতার অভাব, মানবাধিকার লঙ্ঘন, দারিদ্র্য, দুর্নীতি প্রভৃতি সমস্যা থাকলে রাষ্ট্রে সুশাসন প্রতিষ্ঠিত হতে পারে না । উদ্দীপকে দেখা যায়, রাফি ও অপি লন্ডনের একটি শিক্ষা প্রতিষ্ঠানে পড়াশোনা করছে। তারা ঐ দেশের আইনের শাসন, বিচার বিভাগের স্বাধীনতা, মত প্রকাশের স্বাধীনতা ও মানবাধিকার প্রতিষ্ঠা দেখে অভিভূত যা রাফি ও অপির রাষ্ট্রে অনুপস্থিত। এ বিষয়গুলো হলো সুশাসন প্রতিষ্ঠার উপাদান, যা রাফি ও অপির রাষ্ট্রে নেই। আইনের শাসন ছাড়া সুশাসন প্রতিষ্ঠা সম্ভব নয়। বিচার বিভাগ স্বাধীন না হলে ন্যায়বিচার প্রতিষ্ঠিত হয় না যা সুশাসনের অন্তরায়। এছাড়া সুশাসন প্রতিষ্ঠায় গুরুত্বপূর্ণ উপাদান হলো শক্তিশালী ও কার্যকর জনমত। জনগণের মতামত প্রকাশের স্বাধীনতা না থাকলে তা তৈরি হতে পারে না। ধর্ম-বর্ণ-নারী-পুরুষ নির্বিশেষে মানবাধিকার প্রতিষ্ঠাও সুশাসনের ক্ষেত্রে গুরুত্বপূর্ণ। এসব বিষয় রাফি ও অপির দেশে নেই। তাই বলা যায়, উদ্দীপকের রাফি ও অপির দেশে সুশাসন প্রতিষ্ঠায় সমস্যা রয়েছে।"
        },
        {
          "label": "ঘ",
          "question": "উদ্দীপকের আলোকে রাফি ও অপির দেশে উল্লেখিত বিষয়গুলো বাস্তবায়নে কী কী ব্যবস্থা গ্রহণ করা দরকার? বিশ্লেষণ করো।",
          "explanation": "উদ্দীপকের রাফি ও অপির দেশে সুশাসন প্রতিষ্ঠা করতে হলে বিদ্যমান প্রতিবন্ধকতাগুলো দূর করার জন্য কার্যকর ব্যবস্থা গ্রহণ করা দরকার। আইনের শাসন সুশাসনের পথ সুগম করার একটি প্রধান সহায়ক উপাদান। আইনের শাসন প্রতিষ্ঠিত হলে রাষ্ট্রে শান্তি বিরাজ করে। সুশাসন প্রতিষ্ঠা করতে বিচার বিভাগের স্বাধীনতা প্রয়োজন। ব্যক্তির অধিকার ও স্বাধীনতাকে অর্থবহ করার জন্য বিচার বিভাগের স্বাধীনতা অপরিহার্য। বিচার বিভাগের স্বাধীনতা হলো স্বেচ্ছাচারিতা প্রতিরোধক অস্ত্রে। উদ্দীপকের রাকি ও অপি সুশাসন প্রতিষ্ঠায় তাদের দেশের জনগণকে সচেতন করবে বলে সিদ্ধান্ত গ্রহণ করে। বস্তুত সুশাসনের অন্যতম উপাদান। সরকারের স্বচ্ছতা ও জবাবদিহিতা নিশ্চিত করার জন্য জনগণের সচেতনতা প্রয়োজন। নাগরিক সচেতনতা বৃদ্ধিতে ই-গভর্নেন্সের প্রতিষ্ঠা গুরত্বপূর্ণ ভূমিকা পালন করে। তাই রাষ্ট্রীয় সব ক্ষেত্রে তথ্য ও যোগাযোগ প্রযুক্তির ব্যবহার নিশ্চিত করতে হবে। সুশাসন প্রতিষ্ঠার জন্য বক্তব্য প্রকাশ ও গণমাধ্যমের স্বাধীনতা নিশ্চিত করা জরুরি। তাই জনমত প্রকাশের মাধ্যম ও গণমাধ্যমের স্বাধীনতা নিশ্চিত করার জন্য প্রয়োজনীয় আইনি কাঠামো তৈরি ও তা বাস্তবায়ন করতে হবে। সুশাসন প্রতিষ্ঠার জন্য মানবাধিকার প্রতিষ্ঠা করা গুরুত্বপূর্ণ। তাই নারী-পুরুষ, ধর্ম-বর্ণ নির্বিশেষে সব নাগরিককে রাষ্ট্রীয় কাজে অংশগ্রহণের জন্য সমান সুযোগ দিতে হবে। সর্বোপরি সুশাসন প্রতিষ্ঠায় সরকার ও জনগণকে সমানভাবে ভূমিকা পালন করতে হবে। পরিশেষে বলা যায়, সুশাসনের উপাদানগুলো কার্যকর করার মধ্য দিয়েই কোনো রাষ্ট্রে সুশাসন প্রতিষ্ঠা করা সম্ভব। তাই বলা যায়, উপরিউক্ত ব্যবস্থাগুলো গ্রহণ করলে উদ্দীপকের রাফি ও অপির দেশে সুশাসন প্রতিষ্ঠা করা সম্ভব হবে।"
        }
      ]
    },
    {
      "number": "6",
      "uddipok": "জনাব রুহুল আমীন দক্ষিণ এশিয়ার একটি দেশের একজন প্রভাবশালী জনপ্রিয় রাজনৈতিক দলের নেতা। তিনি নিজের ব্যক্তিত্ব ও গুণাবলি দ্বারা দলীয় নেতাকর্মীদের ওপর যথেষ্ট প্রভাব বিস্তার করেন। তাঁর এ ধরনের গুণাবলি সুন্দর সমাজ ও রাষ্ট্র বিনির্মাণে সাহায্য করবে।",
      "tag": "SB 19",
      "sub_questions": [
        {
          "label": "ক",
          "question": "উপদল কী?",
          "explanation": "দলের মধ্যে যখন কিছু সদস্য দলীয় নীতি ও কর্মসূচির বিশেষ বিশেষ ক্ষেত্রে দ্বিমত পোষণ করে কিংবা ক্ষুদ্র ব্যক্তি বা গোষ্ঠীস্বার্থ উদ্ধারে ঐক্যবদ হয় তখন তাকে উপদল (Faction) বা কুচক্রী দল (Clique) বলে।"
        },
        {
          "label": "খ",
          "question": "মানবাধিকার বলতে কী বোঝায়?",
          "explanation": "মানুষ হিসেবে মর্যাদার সঙ্গে বাঁচতে একজন ব্যক্তির যেসব অধিকার, সম্মান ও নিরাপত্তা প্রাপ্য তাই মানবাধিকার। যে কোনো ধরনের নির্যাতন ও শোষণের বিরুদ্ধে প্রতিবাদ হিসেবে মানবাধিকারের ধারণা বিকাশ লাভ করেছে। মানবাধিকার বর্তমানে বিশ্বজুড়ে সভ্য সমাজে স্বীকৃত গুরুত্বপূর্ণ অধিকার। জীবন ধারণ করা, ন্যায়বিচার পাওয়া, অবাধ ও মুক্ত চিন্তা, মতপ্রকাশ ও প্রতিবাদের অধিকার ইত্যাদি কয়েকটি মানবাধিকার। জাতি, ধর্ম, বর্ণ, অঞ্চল নির্বিশেষে মানবাধিকারগুলো এক ধরনের হয়ে থাকে। ১৯৪৮ সালের ১০ ডিসেম্বর জাতিসংঘ সাধারণ পরিষদ মানবাধিকারের সর্বজনীন ঘোষণাপত্র অনুমোদন করে। এ মানদণ্ডের ভিত্তিতে বিশ্বজুড়ে জাতীয় পর্যায়ে মানবাধিকার পরিস্থিতি যাচাই করা যেতে পারে।"
        },
        {
          "label": "গ",
          "question": "উদ্দীপকে জনাব রুহুল আমীনের যে গুণাবলি প্রতিফলিত হয়েছে তা পাঠ্যবইয়ের আলোকে ব্যাখ্যা কর।",
          "explanation": "উদ্দীপকে মি. 'ক' এর মধ্যে নেতৃত্বের গুণাবলি লক্ষ করা যায়। নেতার অপরিহার্য গুণ হলো তার ব্যক্তিত্ব। নেতাকে অবশ্যই সুদৃঢ় ব্যক্তিত্বের অধিকারী হতে হয়। ব্যক্তিত্বহীন নেতার পক্ষে নেতৃত্ব প্রদান কিছুতেই সম্ভব নয়। একমাত্র ব্যক্তিত্বের বলেই একজন ব্যক্তি অপরাপর সকলের ওপর তার প্রভাব খাটাতে সক্ষম হন। আচার-আচরণ, সততা, দৃঢ়তা, স্বচ্ছতা, তেজস্বিতা, পাণ্ডিত্য প্রভৃতি বৈশিষ্ট্যের মধ্য দিয়ে একজন নেতার ব্যক্তিত্বের বিকাশ ঘটে। উদ্দীপকে উল্লেখিত মি. 'ক' এর মধ্যে এই ব্যক্তিত্ব গুণের উপস্থিতি লক্ষ করা যায়। মি. 'ক' ছোটবেলা থেকেই অন্যায়ের প্রতিবাদী। এছাড়া তিনি বিশ্ববিদ্যালয়ে অধ্যয়নের পাশাপাশি শিক্ষার্থীদের বিভিন্ন সমস্যা নিয়ে কর্তৃপক্ষের নিকট যৌক্তিক দাবি উপস্থাপন করেন এবং অনেক সমস্যার সুরাহা করেন। এসব কাজ একজন নেতার বৈশিষ্ট্য। বুদ্ধিমত্তা নেতৃত্বের আবশ্যকীয় গুণ। নেতার সাধারণ জ্ঞান ও বুদ্ধিমত্তা থাকতে হবে। নেতাকে দায়িত্ব পালনের জন্য বিভিন্ন ধরনের পরিবেশ পরিস্থিতি মোকাবিলা করতে হয়। নির্বোধ ও বুদ্ধিহীন মানুষ ভালো নেতা হতে পারেন না। এছাড়া নেতার মধ্যে বাগ্মিতা গুণ থাকতে হবে। যাতে তার বক্তব্য জনগণকে সন্তুষ্ট করতে পারে। উদ্দীপকের মি. 'ক' এর মধ্যে নেতৃত্বের বুদ্ধিমত্তা ও বাগ্মিতা গুণ দুটিও লক্ষ করা যায়। কেননা উদ্দীপকে তার সহপাঠীরা এ দুটি গুণের প্রশংসা করেছেন। তাই বলা যায়, উদ্দীপকে মি. 'ক' এর মধ্যে নেতৃত্বের গুণাবলি প্রতিফলিত হয়েছে।"
        },
        {
          "label": "ঘ",
          "question": "জনাব রুহুল আমীনের নেতৃত্ব সুশাসন প্রতিষ্ঠায় কতটুকু সহায়ক মনে কর? বিশ্লেষণ কর।",
          "explanation": "উদ্দীপকে উল্লেখিত মি. 'ক' এর কর্মকাণ্ড অর্থাৎ নেতৃত্ব সুশাসন প্রতিষ্ঠায় গুরুত্বপূর্ণ ভূমিকা রাখবে- উক্তিটি যথার্থ। উদ্দীপকে উল্লেখিত মি. 'ক' এর কর্মকান্ডে নেতৃত্বের গুণাবলি প্রকাশিত হয়েছে। আর নেতৃত্ব সুশাসন প্রতিষ্ঠায় গুরুত্বপূর্ণ ভূমিকা রাখে। সুশাসন প্রতিষ্ঠার জন্য প্রয়োজন গণতন্ত্রের অগ্রযাত্রা, অর্থনৈতিক উন্নয়ন, সামাজিক ঐক্য, নাগরিক সুখ ও সমৃদ্ধি। নেতৃত্বই এজন্য প্রয়োজনীয় আইনগত কাঠামো তৈরি করে। ইতিবাচক, দূরদৃষ্টিসম্পন্ন ও জনসেবক নেতৃত্বই জনগণের কল্যাণ নিশ্চিত করে সুশাসন প্রতিষ্ঠা করে। যোগ্য নেতৃত্ব সুশাসন নিশ্চিত করার জন্য শাসনের সবক্ষেত্রে স্বচ্ছতা বজায় রাখেন। তথ্য অবাধ ও সবার জন্য উন্মুক্তকরণ, গণশুনানি, আর্থিক বিবৃতি প্রকাশ, তথ্যে প্রবেশগম্যতার স্বাধীনতা, স্বচ্ছতা নিশ্চিত করে থাকেন। সুশাসনের প্রতি অঙ্গীকারাবদ্ধ নেতৃত্ব স্বচ্ছতা এবং সরকারি কর্মকাণ্ডে নাগরিকের অংশগ্রহণ নিশ্চিত করে গণতন্ত্রের গভীরতা বৃদ্ধি করে থাকেন। জনগণের নিকট দায়বদ্ধতা ও জবাবদিহিতা সুশাসনের বৈশিষ্ট্য। সুশাসন নিশ্চিত করতে নেতৃত্ব তার কাজ, সিদ্ধান্ত ও নীতির জন্য দায়িত্বশীল থাকে। বাকস্বাধীনতা, সংবাদপত্রের স্বাধীনতা, নারীর অধিকার, শিশু অধিকার, সংখ্যালঘুদের রক্ষার ক্ষেত্রেও নেতৃত্ব গুরুত্বপূর্ণ ভূমিকা পালন করে। ফলে সুশাসন প্রতিষ্ঠা সহজ হয়। উপরের আলোচনার ভিত্তিতে বলা যায়, সুশাসন প্রতিষ্ঠায় নেতৃত্ব তাৎপর্যপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "জনাব কামাল হাসান একটি সংগঠনের সদস্য। তাঁর সংগঠনটি নিয়মতান্ত্রিক উপায়ে ক্ষমতায় যাওয়ার চেষ্টা করে। সংগঠনের সদস্যরা সংগঠনের নীতি, আদর্শ ও কর্মসূচি মেনে চলে। অন্য আরেকটি সংগঠনের সদস্য হলেও বন্ধু জনাব আরিফ সরদারের সাথে তাঁর গভীর সম্পর্ক। আরিফ সরদার তার সংগঠনের বিভিন্ন দাবি-দাওয়া নিয়ে প্রায়ই কামাল হাসানের নিকট আসেন এবং নিজেদের স্বার্থ উদ্ধারে তৎপর থাকেন।",
      "tag": "SB 19",
      "sub_questions": [
        {
          "label": "ক",
          "question": "আইনের ইংরেজি প্রতিশব্দটি লেখো।",
          "explanation": "আইনের ইংরেজি প্রতিশব্দ হচ্ছে Law।"
        },
        {
          "label": "খ",
          "question": "স্বাধীনতা বলতে কী বোঝায়?",
          "explanation": "সাধারণ অর্থে স্বাধীনতা বলতে নিজের ইচ্ছা অনুযায়ী যেকোনো কাজ করাকে বোঝায়। কিন্তু প্রকৃত অর্থে স্বাধীনতা বলতে এ ধরনের অবাধ স্বাধীনতাকে বোঝায় না। পৌরনীতি ও সুশাসনে স্বাধীনতা ভিন্ন অর্থে ব্যবহৃত হয়। অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। অর্থাৎ স্বাধীনতা হলো এমন সুযোগ-সুবিধা ও পরিবেশ, যেখানে কেউ কারও ক্ষতি না করে সবাই নিজের অধিকার ভোগ করে। স্বাধীনতা ব্যক্তির ব্যক্তিত্ব বিকাশে সহায়তা করে এবং অধিকার ভোগের ক্ষেত্রে বাধা অপসারণ করে।"
        },
        {
          "label": "গ",
          "question": "জনাব কামাল হাসানের সংগঠনটির কার্যাবলি আলোচনা করো।",
          "explanation": "উদ্দীপকে ইঙ্গিতকৃত সংগঠনটি হলো রাজনৈতিক দল। রাজনৈতিক দল এমন এক সংগঠন যার সদস্যগণ রাষ্ট্রের সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়নে সচেষ্ট হয়। আধুনিক প্রতিনিধিত্বমূলক গণতান্ত্রিক শাসনব্যবস্থায় রাজনৈতিক দলকে গণতন্ত্রের ভিত্তি বলা হয়। গণতন্ত্রে রাজনৈতিক দল অগ্রাধিকার ভিত্তিতে জাতীয় সমস্যাগুলো নির্ধারণ করে এবং এগুলো সমাধানের জন্য প্রয়োজনীয় করণীয় জনসম্মুখে উত্থাপন করে। রাজিৈনতক দল সুনির্দিষ্ট আদর্শের ভিত্তিতে পরিচালিত সংগঠন, যার চূড়ান্ত লক্ষ্য হলো নিয়মান্ত্রিক পন্থায় রাষ্ট্রীয় ক্ষমতা গ্রহণ। উদ্দীপকে বলা হয়েছে, আধুনিক গণতান্ত্রিক ব্যবস্থায় জনগণ তাদের স্বার্থ সম্পর্কে চিন্তিত নয়। কারণ তাদের স্বার্থগুলো নিয়ে কিছু সংগঠন খুবই তৎপর। এই সংগঠনগুলোর প্রধান লক্ষ্যই থাকে জনমতকে পক্ষে নিয়ে নির্বাচিত হয়ে জনকল্যাণ সাধন করা। উদ্দীপকের এসব তথ্য রাজনৈতিক দলকেই নির্দেশ করে। রাজনৈতিক দল বহুবিধ কার্যাবলি সম্পাদন করে থাকে, যেমন- দলীয় কর্মসূচি প্রণয়ন ও নীতি নির্ধারণ করে জনসমর্থন লাভের চেষ্টা চালায়। নির্বাচনে অংশগ্রহণের জন্য রাজনৈতিক দলগুলো নিজ নিজ দলের প্রার্থী মনোনয়ন করে এবং প্রার্থীর পক্ষে প্রচারণা চালায়। রাজনৈতিক দল ভোটারদের, স্বার্থ সংরক্ষণ করে এবং নির্বাচনে সংখ্যাগরিষ্ঠতা অর্জনের মাধ্যমে সরকার গঠন করে। বিরোধী দল সরকারের ভুল-ত্রুটি বা গণবিরোধী পদক্ষেপ সম্পর্কে জনগণকে অবহিত করে। এছাড়াও রাজনৈতিক দল স্বেচ্ছাচার প্রতিরোধ, রাজনৈতিক সামাজিকীকরণ, শান্তিপূর্ণ ও সাংবিধানিক, পদ্ধতিতে ক্ষমতা পরিবর্তন, সরকারের বিভিন্ন বিভাগের মধ্যে সংযোগ সাধন প্রভৃতি কাজ সম্পাদন করে থাকে।"
        },
        {
          "label": "ঘ",
          "question": "জনাব আরিফ সরদারের সংগঠনটির সাথে জনাব কামাল হাসানের সংগঠনটির মৌলিক পার্থক্য বিশ্লেষণ করো।",
          "explanation": "নিজে চেষ্টা কর।"
        }
      ]
    },
    {
      "number": "8",
      "uddipok": "সালমান ও নাইম জাপানের একটি বিশ্ববিদ্যালয়ে অধ্যয়ন করছে। ছুটিতে তারা উভয়েই নিজ দেশে এসেছে। এসময় দেশে জাতীয় সংসদ নির্বাচন অনুষ্ঠিত হচ্ছিল বিধায় উভয়েই নির্বাচনে ভোটাধিকার প্রয়োগের সিদ্ধান্ত গ্রহণ করে। সালমান ও নাঈম মনে করে নাগরিক অধিকার ভোগের পাশাপাশি রাষ্ট্রের প্রতি কর্তব্য পালন করা প্রয়োজন। ভোটাধিকার প্রয়োগ করে ছুটি শেষে তারা উভয়েই আবার জাপান প্রত্যাবর্তন করে।",
      "tag": "SB 19",
      "sub_questions": [
        {
          "label": "ক",
          "question": "রাজনৈতিক অধিকার কী?",
          "explanation": "যেসব অধিকার একজন নাগরিককে রাষ্ট্রীয় কাজে অংশগ্রহণের সুযোগ করে দেয়, সেগুলোকে রাজনৈতিক অধিকার বলে।"
        },
        {
          "label": "খ",
          "question": "দুর্নীতি বলতে কী বোঝায়?",
          "explanation": "নীতি বা আইন বিরুদ্ধ কাজ করাই হলো দুর্নীতি। আভিধানিক অর্থে দুর্নীতির অর্থ নীতিবিরুদ্ধ, কুনীতি, অসদাচরণ ইত্যাদি। নৈতিক অর্থে নীতি বিচ্যুতিই দুর্নীতি। দার্শনিক ও ধর্মতাত্ত্বিক দৃষ্টিকোণ থেকে দুর্নীতি কোনো আদর্শের নৈতিক বা আধ্যাত্নিক অসাধুতা বা বিচ্যুতিকে নির্দেশ করে। বৃহৎ পরিসরে ঘুষ প্রদান, সম্পত্তির আত্মসাৎ এবং সরকারি ও রাজনৈতিক ক্ষমতার অপব্যবহারের মাধ্যমে ব্যক্তিগত স্বার্থ চরিতার্থ করা দুর্নীতি। আইনগত অর্থে ফৌজদারি সংক্রান্ত প্রতিশ্রুতি ভঙ্গ করা, সরকারি ক্ষমতা বা পদমর্যাদা প্রয়োগের মাধ্যমে নিজ বা অন্য কারও জন্য অবৈধভাবে আর্থিক সুযোগ-সুবিধা গ্রহণ করা দুর্নীতি বলে স্বীকৃত।"
        },
        {
          "label": "গ",
          "question": "উদ্দীপকে সালমান ও নাঈম কোন ধরনের অধিকার প্রয়োগের সিদ্ধান্ত গ্রহণ করে? ব্যাখ্যা করো।",
          "explanation": "উদ্দীপকে সালমান ও নাঈম রাজনৈতিক অধিকার প্রয়োগের সিদ্ধান্ত গ্রহণ করে। রাজনৈতিক অধিকার রাজনৈতিক অধিকার বলতে সেইসব সুযোগ-সুবিধাকে বোঝায় যা একজন নাগরিককে রাষ্ট্রের শাসনকার্যে অংশগ্রহণের সুযোগ দেয়। এই অধিকারগুলো ছাড়া কোনো ব্যক্তি রাষ্ট্রের নাগরিক হিসেবে তার পূর্ণ মর্যাদা লাভ করতে পারে না। রাজনৈতিক অধিকারের কয়েকটি উদাহরণ: ভোটাধিকার: রাষ্ট্রের সরকার গঠনে অংশগ্রহণের জন্য ভোট দেওয়ার অধিকার। নির্বাচিত হওয়ার অধিকার: নির্বাচনে প্রার্থী হয়ে জনগণের প্রতিনিধি হিসেবে নির্বাচিত হওয়ার সুযোগ। সরকারি চাকরি লাভের অধিকার: যোগ্যতা ও মেধার ভিত্তিতে সরকারি চাকরি প্রাপ্তির অধিকার। সমালোচনা করার অধিকার: সরকারের কর্মকাণ্ডের সমালোচনা করা এবং রাজনৈতিক মতামত প্রকাশের অধিকার। রাজনৈতিক দল গঠনের অধিকার: রাজনৈতিক দল গঠন ও তাতে যোগদান করার অধিকার। এই অধিকারগুলো জনগণের রাজনৈতিক সচেতনতা বৃদ্ধি করে এবং একটি সুস্থ গণতান্ত্রিক ব্যবস্থা গড়ে তুলতে সাহায্য করে। রাজনৈতিক অধিকারের মাধ্যমেই জনগণ রাষ্ট্রের প্রতি তাদের কর্তব্য পালন করতে পারে এবং নিজেদের জন্য একটি ন্যায়সঙ্গত শাসনব্যবস্থা প্রতিষ্ঠা করতে পারে।"
        },
        {
          "label": "ঘ",
          "question": "উক্ত অধিকারটি নাগরিকের অন্যান্য অধিকার ভোগের ক্ষেত্রে অধিকতর গুরুত্ব বহন করে-বিশ্লেষণ করো।",
          "explanation": "রাজনৈতিক অধিকার একজন নাগরিকের অন্যান্য অধিকার ভোগের ক্ষেত্রে অধিকতর গুরুত্ব বহন করে। কারণ, রাজনৈতিক অধিকারই অন্যান্য অধিকারকে রক্ষা, প্রতিষ্ঠা এবং নিশ্চিত করার মূল চাবিকাঠি। রাজনৈতিক অধিকার ছাড়া নাগরিকের অন্যান্য অধিকারগুলো (যেমন: সামাজিক, অর্থনৈতিক, বা সাংস্কৃতিক অধিকার) দুর্বল ও অরক্ষিত থাকে। রাজনৈতিক অধিকারের গুরুত্ব ১. অন্যান্য অধিকারের ভিত্তি: রাজনৈতিক অধিকার, বিশেষ করে ভোটাধিকার এবং নির্বাচনে অংশগ্রহণের সুযোগ, নাগরিকদেরকে এমন একটি সরকার বা শাসনব্যবস্থা বেছে নিতে সাহায্য করে যা তাদের অন্যান্য অধিকারগুলো (যেমন: শিক্ষা, স্বাস্থ্য, কর্মসংস্থান) নিশ্চিত করতে প্রতিশ্রুতিবদ্ধ। ২. জবাবদিহিতা নিশ্চিতকরণ: রাজনৈতিক অধিকার ব্যবহার করে নাগরিকরা তাদের নির্বাচিত প্রতিনিধিদের কাছে জবাবদিহিতা চাইতে পারে। যদি সরকার নাগরিকদের অর্থনৈতিক বা সামাজিক অধিকার রক্ষায় ব্যর্থ হয়, তবে জনগণ পরবর্তী নির্বাচনে তাদের ভোট পরিবর্তন করে সেই ব্যর্থতার প্রতিক্রিয়া জানাতে পারে। এটি সরকারকে জনগণের প্রতি দায়বদ্ধ থাকতে উৎসাহিত করে। ৩. আইন প্রণয়নের ক্ষমতা: রাজনৈতিক অধিকারের মাধ্যমে জনগণ পরোক্ষভাবে আইন প্রণয়ন প্রক্রিয়ায় অংশ নেয়। নির্বাচিত প্রতিনিধিরা জনগণের ইচ্ছার প্রতিফলন ঘটিয়ে আইন তৈরি করেন। যদি রাজনৈতিক অধিকার না থাকে, তাহলে স্বৈরাচারী সরকার নিজেদের ইচ্ছেমতো আইন প্রণয়ন করতে পারে, যা জনগণের অন্যান্য অধিকারগুলোকে সহজেই লঙ্ঘন করতে পারে। ৪. সামাজিক ন্যায়বিচার প্রতিষ্ঠা: রাজনৈতিক অধিকার, যেমন - মতপ্রকাশের স্বাধীনতা, প্রতিবাদ করার অধিকার, ইত্যাদির মাধ্যমে জনগণ সামাজিক বৈষম্য বা অন্যায়ের বিরুদ্ধে সোচ্চার হতে পারে। এর ফলে সমাজের দুর্বল ও সুবিধাবঞ্চিত মানুষের অধিকারগুলো সুরক্ষিত হয় এবং একটি ন্যায়ভিত্তিক সমাজ প্রতিষ্ঠিত হয়। সংক্ষেপে, রাজনৈতিক অধিকার হলো একটি ছাতা বা সুরক্ষা ব্যবস্থা, যা অন্যান্য সব অধিকারকে রক্ষা করে। যদি এই ছাতা না থাকে, তাহলে যেকোনো সময় অন্যান্য অধিকারগুলো কেড়ে নেওয়া হতে পারে। সুতরাং, রাজনৈতিক অধিকারই হলো একজন নাগরিকের পরিপূর্ণ জীবন এবং অন্যান্য অধিকার ভোগের মূল ভিত্তি।"
        }
      ]
    },
    {
      "number": "9",
      "uddipok": "সাদ এ বছর একাদশ শ্রেণিতে মানবিক শাখায় ভর্তি হবে। সে তার পাঠ্য বিষয় হিসেবে এমন একটি বিষয় পড়বে, যা রাষ্ট্রে একজন নাগরিক হিসেবে ব্যক্তির কার্যাবলি ও অধিকার সম্পর্কে আলোচনা করে। পাশাপাশি এ বিষয় অধ্যয়ন করে সাদ সুনাগরিকতার গুণাবলি, নাগরিকদের দায়িত্ব ও কর্তব্য এবং রাষ্ট্র সম্পর্কিত বিভিন্ন বিষয়াদি জানতে পারবে।",
      "tag": "SB 19",
      "sub_questions": [
        {
          "label": "ক",
          "question": "‘Civitas’ শব্দের অর্থ কী?",
          "explanation": "‘Civitas’ শব্দের অর্থ হলো নগররাষ্ট্র।"
        },
        {
          "label": "খ",
          "question": "সুশাসন বলতে কী বোঝায়?",
          "explanation": "সরকারের স্বচ্ছতা, জবাবদিহিতা এবং জনগণের অংশগ্রহণের ভিত্তিতে শাসনকার্য পরিচালনাই হচ্ছে সুশাসন । সুশাসন হচ্ছে এমন একটি ব্যবস্থা যার মাধ্যমে সরকার ও জনগণের মধ্যে সুসম্পর্ক স্থাপনের পরিবেশ সৃষ্টি হয়। সুশাসনের মাধ্যমেই নাগরিকগণ তাদের আগ্রহ বা আকাঙ্ক্ষাকে প্রকাশ করতে পারে, অধিকার ভোগ করতে পারে এবং চাহিদাগুলো মেটাতে পারে। সুতরাং বলা যায়, রাষ্ট্র ও নাগরিকের উন্নয়নের জন্য পরিচালিত ব্যবস্থাই হচ্ছে সুশাসন।"
        },
        {
          "label": "গ",
          "question": "উদ্দীপকে উল্লেখিত বিষয়টির পরিধি ব্যাখ্যা কর।",
          "explanation": "উদ্দীপকে সাদ সুনাগরিক হওয়ার জন্য পৌরনীতি ও সুশাসন পাঠ্যবিষয়টি বেছে নিয়েছে, যার বিষয়বস্তু ব্যাপক ও বিস্তৃত। উদ্দীপকে দেখা যায়, সাদ একাদশ শ্রেণির মানবিক শাখার ছাত্র। সে দু’টি লক্ষ্যকে গুরুত্ব দিয়ে দু'টি বিষয় নির্বাচন করেছে। প্রথম লক্ষ্য হলো সুনাগরিক ও রাষ্ট্রীয় বিভিন্ন বিষয়াদি জানা, যা পৌরনীতি ও সুশাসনের বিষয়বস্তুকে নির্দেশ করে। আর দ্বিতীয় লক্ষ্য হলো রাষ্ট্রীয় আয়-ব্যয় ও সম্পদের সুষম বণ্টন সম্পর্কে জানা, যা অর্থনীতির বিষয়বস্তুর অন্তর্ভুক্ত। উল্লিখিত দু'টি বিষয়ের মধ্যে পৌরনীতি ও সুশাসন সুনাগরিক হিসেবে গড়ে ওঠার যাবতীয় দিক সম্পর্কে আলোচনা করে বিধায় সাদ সুনাগরিক হওয়ার জন্য এ বিষয়টি বেছে নিয়েছে। মানুষ যেসব প্রতিষ্ঠান, অভ্যাস ও কার্যাবলি এবং চেতনার মাধ্যমে সামাজিক দায়িত্ব ও কর্তব্য পালন করে, পৌরনীতি ও সুশাসন সেসব বিষয় নিয়ে আলোচনা করে। বিশ্বায়নের যুগে পৌরনীতি ও সুশাসনের আলোচনার পরিধি বিস্তৃত হচ্ছে। আগের মতো এর বিষয়বস্তু শুধু রাজনৈতিক ক্ষেত্রে সীমাবদ্ধ নেই, বরং নাগরিকের কল্যাণসংশ্লিষ্ট সবদিকে বিস্তৃত হয়েছে। সুনাগরিকের গুণাবলি এবং নাগরিকের দায়িত্ব ও কর্তব্য পৌরনীতি ও সুশাসনের গুরুত্বপূর্ণ আলোচ্য বিষয়। পৌরনীতি ও সুশাসন রাষ্ট্রীয় বিভিন্ন প্রতিষ্ঠানের গঠন, কার্যাবলি ও লক্ষ্য-উদ্দেশ্য নিয়ে আলোচনা করে। নাগরিকের অতীত, বর্তমান, ভবিষ্যৎ এবং স্থানীয়, জাতীয় ও আন্তর্জাতিক বিভিন্ন দিক নিয়ে পৌরনীতি ও সুশাসন পর্যালোচনা করে। সর্বোপরি নাগরিকতা সংশ্লিষ্ট যাবতীয় বিষয় পৌরনীতি ও সুশাসনের বিষয়বস্তুর অন্তর্ভুক্ত।"
        },
        {
          "label": "ঘ",
          "question": "সাদের মতো তুমিও কি মনে কর, উল্লিখিত বিষয়টি সম্পর্কে জ্ঞান থাকা প্রয়োজন? বিশ্লেষণ কর।",
          "explanation": "হ্যাঁ, সাদের মতো আমিও মনে করি, উল্লিখিত বিষয়টি তথা পৌরনীতি ও সুশাসন সম্পর্কে জ্ঞান থাকা প্রয়োজন। পৌরনীতি ও সুশাসন পাঠ নাগরিকদের আত্মসংযম, বিবেক, বুদ্ধিমত্তা ইত্যাদি গুণাবলি শিক্ষা দেয় এবং নাগরিক সচেতনতা বৃদ্ধি করে। সামাজিক পরিবেশের সাথে নাগরিক জীবনকে খাপ খাইয়ে নেওয়ার শিক্ষা পৌরনীতি ও সুশাসন পাঠের মাধ্যমে অর্জন করা যায়। তাই উন্নত সামাজিক ও রাষ্ট্রীয় জীবন গঠন করার জন্য পৌরনীতি ও সুশাসনের শিক্ষা অত্যাবশ্যক। উদ্দীপকে সাদ পৌরনীতি ও সুশাসন পাঠের প্রয়োজনীয়তা উপলব্ধি করেই পাঠ্যবিষয় হিসেবে এ বিষয়টি পড়তে চায়। কেননা পৌরনীতি ও সুশাসন পাঠের মাধ্যমে নাগরিকরা তাদের অধিকার এবং দায়িত্ব-কর্তব্য সম্পর্কে জ্ঞান লাভ করতে পারে। এ বিষয়টি সুনাগরিক সৃষ্টির মাধ্যমে রাষ্ট্রীয় জীবনে শান্তি প্রতিষ্ঠার পাশাপাশি বিশ্বশান্তির পথকেও নিশ্চিত করার শিক্ষা দিয়ে থাকে। পৌরনীতি ও সুশাসন পাঠের মাধ্যমে নাগরিকরা গণতান্ত্রিক রীতিনীতি, মূল্যবোধ প্রভৃতি সম্পর্কে শিক্ষা লাভ করে। এছাড়া পৌরনীতি ও সুশাসন বিষয়ের পাঠ জাতিকে সুযোগ্য নেতৃত্ব গঠনে সহায়তা করে। তাই প্রত্যেক নাগরিকের পৌরনীতি ও সুশাসন সম্পর্কে জ্ঞান থাকা আবশ্যক। উপরোক্ত আলোচনার প্রেক্ষিতে বলা যায়, সুনাগরিক হিসেবে গড়ে উঠতে হলে পৌরনীতি ও সুশাসন পাঠের কোনো বিকল্প নেই। তাই সাদের মতো আমিও মনে করি, প্রত্যেক নাগরিকেরই পৌরনীতি ও সুশাসনের জ্ঞান থাকা আবশ্যক।"
        }
      ]
    },
    {
      "number": "10",
      "uddipok": "আমেনা তার পিতা জনাব ইকবালকে জিজ্ঞাসা করলো, ‘বাবা আমরা কেন যা খুশি তা করতে পারি না’ জবাবে বাবা বলেন, আমরা সমাজে বা রাষ্ট্রে যা ইচ্ছা তা করতে পারি না এই জন্য যে, আইন অমান্য করলে আমাদের শাস্তি পেতে হবে। যে কাজ অন্যের অধিকার বা স্বাধীনতা নষ্ট করে এ ধরনের কাজ আমাদের কারো করা উচিত নয় ।",
      "tag": "SB 19",
      "sub_questions": [
        {
          "label": "ক",
          "question": "Liber কোন ধরনের শব্দ?",
          "explanation": "Liber ল্যাটিন শব্দ ।"
        },
        {
          "label": "খ",
          "question": "আইনের শাসন বলতে কী বোঝায়?",
          "explanation": "গণতান্ত্রিক রাষ্ট্রের অন্যতম ভিত্তি হচ্ছে আইনের শাসন। আইনের শাসন বলতে আইনের চোখে সবার সমান হওয়া এবং সব কিছুর ওপরে আইনের প্রাধান্যের স্বীকৃতিকে বোঝায়। এর অর্থ হচ্ছে: ধর্ম-বর্ণ-শ্রেণি এবং ছোট বড় নির্বিশেষে সবাই আইনের কাছে সমান। কেউ বিশেষ মর্যাদার অধিকারী নয়। যে কেউ আইন ভঙ্গ করলে তাকে বিচারের কাঠগড়ায় দাঁড়াতে হবে এবং ন্যায়বিচার প্রতিষ্ঠা করা হবে— এটাই আইনের শাসনের বিধান।"
        },
        {
          "label": "গ",
          "question": "উদ্দীপকের আলোকে জনাব ইকবালের আলোচিত বিষয়টির বৈশিষ্ট্যসমূহ ব্যাখ্যা কর।",
          "explanation": "উদ্দীপকে জনাব ইকবাল আইনের কথা বলেছেন। আইনের বেশ কিছু বৈশিষ্ট্য রয়েছে। আইন হলো সমাজস্বীকৃত এবং রাষ্ট্র কর্তৃক অনুমোদিত নিয়ম-কানুনের সমষ্টি, যা মানুষের বাহ্যিক আচরণকে নিয়ন্ত্রণ করে। আইনের অন্যতম একটি বৈশিষ্ট্য হলো সর্বজনীনতা। রাষ্ট্রের সব নাগরিক আইনের আওতাধীন। কেউ আইনের বাইরে নয়। অনুমোদন ও স্বীকৃতি আইনের আরেকটি বৈশিষ্ট্য। আইনের পেছনে কর্তৃপক্ষের অনুমোদন ও স্বীকৃতি প্রয়োজন। সার্বভৌম কর্তৃপক্ষ কর্তৃক জারিকৃত ঘোষণা আইন হিসেবে বিধিবদ্ধ হলে সাধারণ জনগণ সেগুলো মানতে বাধ্য হয়। আইনের অন্যতম একটি বৈশিষ্ট্য হলো এটি মানুষের বাহ্যিক আচার-আচরণ নিয়ন্ত্রণ করে। রাষ্ট্রীয় আইন প্রণীত হয় মানুষের বাহ্যিক আচরণকে জনকল্যাণের উপযোগী করে তোলার জন্য। সুস্পষ্টতা আইনের আরেকটি বৈশিষ্ট্য। আইন সুস্পষ্ট ও দ্ব্যর্থহীন। অস্পষ্ট ও দ্ব্যর্থবোধক আইন জনমনে আইন সম্পর্কে বিভ্রান্তি সৃষ্টি করে। এছাড়া আইন কতগুলো প্রথা, রীতি-নীতি এবং নিয়ম-কানুনের সমষ্টি।"
        },
        {
          "label": "ঘ",
          "question": "কেন আমেনা যা খুশি তা করতে পারে না? উদ্দীপকের আলোকে বিশ্লেষণ কর।",
          "explanation": "উদ্দীপকের আলোকে বলা যায়, আইনের শাসন বিদ্যমান থাকার কারণে আমেনা যা খুশি তা করতে পারে না। আইনের শাসনের অর্থ হচ্ছে— কেউ আইনের ঊর্ধ্বে নয়, সবাই আইনের অধীন। অন্য কথায়, আইনের চোখে সবাই সমান। আইনের দৃষ্টিতে সব নাগরিকের সমান অধিকার প্রাপ্তির সুযোগকে আইনের শাসন বলে। সাধারণভাবে আইনের শাসন দুটি ধারণা প্রকাশ করে। যথা— ১. আইনের প্রাধান্য এবং ২. আইনের দৃষ্টিতে সমতা। আইনের প্রাধান্য অর্থ— সবার উপরে আইন। আর আইনের দৃষ্টিতে সমতা অর্থ, জাতি-ধর্ম-বর্ণ, লিঙ্গ, পেশা নির্বিশেষে আইনের সমান আশ্রয় লাভ করা। আইনের শাসনের গুরুত্ব অপরিসীম। আইনের শাসন নাগরিক স্বাধীনতার রক্ষাকবচ। আইনের শাসনের অভাবে সমাজে অনাচার, অরাজকতা সৃষ্টি হয়। আইনের শাসন অনুপস্থিত থাকলে নাগরিক স্বাধীনতা, গণতন্ত্র, সামাজিক মূল্যবোধ, সাম্য কিছুই থাকে না। একে অন্যের অধিকারে হস্তক্ষেপ করে। পক্ষান্তরে আইনের শাসন বিদ্যমান থাকলে ব্যক্তির অধিকার ও ব্যক্তি স্বাধীনতা বিঘ্নসৃষ্টিকারী ব্যক্তিকে আইনের আওতায় এনে শাস্তি প্রদান করা হয় । মূলত এ কারণেই আমেনা যা খুশি তা করতে পারে না। পরিশেষে বলা যায়, আইনের শাসন বিদ্যমান থাকলে অপরাধীকে অভিযুক্ত হতে হয় এবং শাস্তি পেতে হয়। আর এসব কারণেই ব্যক্তি যা খুশি তা করতে পারে না।"
        }
      ]
    },
    {
      "number": "11",
      "uddipok": "জনাব সাফওয়ান বাংলাদেশের নাগরিক। তিনি মনে করেন ১৯৫২ সালের রাষ্ট্রভাষা আন্দোলন সমগ্র বাঙালি জাতিকে একতাবদ্ধ করেছিল। ভাষার জন্য সালাম, বরকত, রফিক ও জব্বারসহ আরো অনেকে শাহাদত বরণ করেন। ভাষা আন্দোলনের চেতনাই পরবর্তীতে বাঙালি জাতিকে স্বাধীনতা আন্দোলন তথা মুক্তিযুদ্ধে উদ্বুদ্ধ করেছিল ।",
      "tag": "SB 19",
      "sub_questions": [
        {
          "label": "ক",
          "question": "অধ্যাদেশ কে জারি করেন?",
          "explanation": "অধ্যাদেশ জারি করেন রাষ্ট্রপতি।"
        },
        {
          "label": "খ",
          "question": "জাতীয়তা বলতে কী বোঝায়?",
          "explanation": "জাতীয়তা হচ্ছে এক ধরনের মানসিক অনুভূতি। জাতীয়তা নামক এই মানসিক অনুভূতির কারণেই কোনো একটি জনসমাজ নিজেদেরকে অন্য জনসমাজ থেকে পৃথক ভাবে। এই জাতীয়তার কারণেই ব্যক্তি ভাষা ও সাহিত্য, চিন্তা, প্রথা ও ঐতিহ্যের বন্ধনে আবদ্ধ এক জনসমষ্টি। জাতীয়তা নিজেদের মধ্যে ঐক্যবোধ তৈরি করে।"
        },
        {
          "label": "গ",
          "question": "উদ্দীপকে জাতি গঠনের ক্ষেত্রে কোন উপাদানটি ভূমিকা রেখেছে? ব্যাখ্যা করো।",
          "explanation": "উদ্দীপকে জাতি গঠনে ভাষা, সাহিত্য ও সাংস্কৃতিক ঐক্যের উপাদানটি ভূমিকা রেখেছে। ভাষা মনের ভাব প্রকাশের প্রধান মাধ্যম বা বাহন। এর মাধ্যমে মানুষ ভাবের আদান-প্রদান করে এবং পরস্পরের সাথে যোগাযোগ রক্ষা করে। ভাষার মাধ্যমে নিজেদের সাহিত্য, সংস্কৃতি ও ধ্যান-ধারণা প্রকাশিত হয়। যেমন— ১৯৫২ সালের ভাষা আন্দোলন বাঙালি জাতিসত্তার বিকাশে সহায়তা করেছিল । উদ্দীপকে দেখা যায়, বাংলাদেশের নাগরিক জনাব সাফওয়ান মনে করেন, ১৯৫২ সালের রাষ্ট্রভাষা আন্দোলন সমগ্র বাঙালি জাতিকে একতাবদ্ধ করেছিল। ভাষার জন্য অনেকেই শাহাদাত বরণ করেন। ভাষা আন্দোলনের চেতনাই পরবর্তীতে বাঙালি জাতিকে স্বাধীনতা আন্দোলন তথা মুক্তিযুদ্ধে উদ্বুদ্ধ করেছিল। এখানে বাঙালি জাতির ভাষা, সাহিত্য ও সাংস্কৃতিক ঐক্যের বিষয়টি বর্ণিত হয়েছে, যা জাতি গঠনে গুরুত্বপূর্ণ উপাদান হিসেবে কাজ করে। যদিও জাতি গঠনে ভাষা, সাহিত্য ও সাংস্কৃতিক ঐক্য একান্তভাবে আবশ্যক নয়, তবুও কোনো কোনো ক্ষেত্রে জাতীয়তাবোধ গঠনে এটি সবচেয়ে গুরুত্বপূর্ণ ভূমিকা পালন করে, যা বাংলাদেশের ক্ষেত্রে ঘটেছিল। তাই বলা যায়, উদ্দীপকে জাতি গঠনে ভাষাগত ঐক্য ভূমিকা রেখেছে।"
        },
        {
          "label": "ঘ",
          "question": "উদ্দীপকে বর্ণিত উপাদানটি ছাড়া জাতি গঠনে আর কী কী উপাদান রয়েছে? আলোচনা করো।",
          "explanation": "জাতি সৃষ্টির জন্য উদ্দীপকে উল্লেখিত উপাদানগুলো অর্থাৎ, ভাষা ও সংস্কৃতিগত ঐক্যই যথেষ্ট নয়— কথাটি যথার্থ । জাতি বলতে এমন এক জনগোষ্ঠীকে নির্দেশ করে, যারা একই ভৌগোলিক সীমায় বসবাস করে এবং যাদের মধ্যে ভাষা, সংস্কৃতি, ধর্ম, ঐতিহ্যগত ও রাজনৈতিক ঐক্য বিদ্যমান থাকে। এসবের পাশাপাশি জাতি সৃষ্টিতে রাজনৈতিক সংগঠন অপরিহার্য।উদ্দীপকে জাতি সৃষ্টিতে রাম, রহিম ও জনির একই ভাষায় কথা বলা এবং অভিন্ন সংস্কৃতি চর্চার বিষয়টি বলা হয়েছে। এছাড়াও জাতি সৃষ্টিতে আরও কিছু উপাদান প্রয়োজন। যেমন— জাতি গঠনের অন্যতম উপাদান হলো ভৌগোলিক ঐক্য। ধর্মীয় ঐক্যও জাতি সৃষ্টিতে গুরুত্বপূর্ণ উপাদান হিসেবে কাজ করে। এর ওপর ভিত্তি করে পৃথিবীতে বহু জাতির সৃষ্টি হয়েছে। ইতিহাস ও ঐতিহ্যগত ঐক্যও জাতি গঠনের গুরুত্বপূর্ণ উপাদান। ইতিহাস ও ঐতিহ্যগত ভিন্নতার কারণেই বাংলাদেশ স্বাধীন হয়েছিল। জাতি সৃষ্টিতে সবচেয়ে গুরুত্বপূর্ণ ভূমিকা রাখে মানসিক বা ভাবগত ঐক্য। এছাড়াও অর্থনৈতিক ও রাজনৈতিক ঐক্য, বংশগত ঐক্য প্রভৃতি উপাদান জাতি গঠনে ভূমিকা রাখে। পরিশেষে বলা যায়, জাতি সৃষ্টিতে উপরিউক্ত উপাদানগুলো গুরুত্বপূর্ণ ভূমিকা রাখে। তবে এককভাবে কোনো উপাদানই জাতি সৃষ্টিতে ভূমিকা রাখতে পারে না। তাই বলা যায়, জাতি সৃষ্টির জন্য উদ্দীপকে উল্লেখিত উপাদানগুলোই যথেষ্ট নয়।"
        }
      ]
    }
  ]
}