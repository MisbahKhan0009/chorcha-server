{
  "title": "ক্যান্টনমেন্ট কলেজ, রংপুর ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "সুদূর অতীতের সমাজবদ্ধ মানুষের নাগরিক জীবনকে কেন্দ্র করে কতকগুলো নিয়মকানুন, রীতিনীতি প্রচলিত ছিল। বর্তমান সময়েও দেখা যায়, সমাজবদ্ধ মানুষের নাগরিক জীবনকে কেন্দ্র করে গড়ে উঠছে বিভিন্ন নিয়মকানুন, রীতিনীতি ও আচার-অনুষ্ঠান। নাগরিক জীবনের এসব দিক নিয়ে তাই গড়ে উঠেছে জ্ঞানের বিশেষ একটি শাখা, যা শিক্ষার বিভিন্ন স্তরে পড়ানো হয়।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "Civics শব্দটি এসেছে দুটি ল্যাটিন শব্দ Civis (সিড়িস) এবং Civitas (সিভিটাস) থেকে।"
        },
        {
          "label": "খ",
          "question": "",
          "explanation": "নাগরিকের উত্তম জীবন প্রতিষ্ঠা করাই পৌরনীতির লক্ষ্য। এ লক্ষ্য অর্জনে পৌরনীতি নাগরিকতার বিভিন্ন দিক সম্পর্কে বিশদভাবে আলোচনা করে। যেমন- নাগরিক ও নাগরিকতা, সুনাগরিকের গুণাবলি, নাগরিকের অধিকার ও কর্তব্য, নাগরিকের অতীত, বর্তমান ও ভবিষ্যৎ এবং নাগরিকের স্থানীয়, জাতীয় ও আন্তর্জাতিক নানা দিক সম্পর্কে আলোচনা করে। অতএব যেহেতু পৌরনীতির মূল বিষয়বস্তু নাগরিকতাকেন্দ্রিক তাই পৌরনীতিকে নাগরিকতাবিষয়ক বিজ্ঞান বলা হয়।"
        },
        {
          "label": "গ",
          "question": "",
          "explanation": "উদ্দীপকে জ্ঞানের যে বিশেষ শাখাটির কথা বলা হয়েছে তা হলো পৌরনীতি ও সুশাসন। মানুষ সামাজিক জীব। সমাজে বসবাস করতে হলে মানুষকে সমাজের কিছু নিয়মনীতি মেনে চলতে হয়। সমাজবদ্ধ মানুষের অধিকার, কর্তব্য ও নাগরিক জীবনের বিভিন্ন প্রতিষ্ঠান সম্পর্কে আলোচনা করে পৌরনীতি ও সুশাসন। সহজভাবে বলতে গেলে, পৌরনীতি আমাদের শেখায় কীভাবে সমাজের সদস্য হিসেবে নিজের দায়িত্ব পালন করতে হয় এবং কীভাবে অধিকার ভোগ করতে হয়। এর মাধ্যমে একজন উত্তম নাগরিকে পরিণত হয় যার ওপর রাষ্ট্রের উন্নতি-অবনতি, উত্থান-পতন ও সফলতা-ব্যর্থতা নির্ভর করে। দায়িত্ব, অধিকার, কর্তব্য প্রভৃতি পালনের উদ্দেশ্যে সমাজে গড়ে উঠেছে নানা ধরনের সামাজিক ও রাজনৈতিক প্রতিষ্ঠান। এসব প্রতিষ্ঠানের উৎপত্তি, ইতিহাস, কার্যাবলি, উপাদানসমূহ, লক্ষ্য ও উদ্দেশ্য প্রভৃতিরও শিক্ষা দেয় পৌরনীতি ও সুশাসন। বর্তমান নাগরিক জীবন শুধুমাত্র নগরকেন্দ্রিক নয়। স্থানীয় বিষয়ের পাশাপাশি জাতীয় ও আন্তর্জাতিক বিষয়াদি, অতীতে নাগরিক জীবন কেমন ছিল ও ভবিষ্যতে কীরূপ হতে পারে সে বিষয়ও ব্যাখ্যা করে পৌরনীতি ও সুশাসন।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত জ্ঞানের বিশেষ শাখাটি হলো পৌরনীতি ও সুশাসন। কেননা, উদ্দীপকে ইঙ্গিতপূর্ণ সেই জ্ঞান-বিজ্ঞানের বিশেষ শাখাটির বৈশিষ্ট্যাবলি অর্থাৎ অতীত ও বর্তমান, সময়ে মানুষের নাগরিক জীবনকেন্দ্রিক নিয়মকানুন, রীতিনীতি ও আচার-অনুষ্ঠান নিয়ে আলোচনা করে বলে বৈশিষ্ট্যগুলো নিশ্চিতভাবে পৌরনীতি ও সুশাসন বিষয়কে নির্দেশ করে। পৌরনীতি ও সুশাসন যেহেতু নাগরিকতাবিষয়ক বিজ্ঞান, তাই এর পরিধি ততটা বিস্তৃত-যতটা নাগরিক জীবন বিস্তৃত রয়েছে। রাষ্ট্রের প্রতি নাগরিকদের কর্তব্য, অধিকার ও কর্তব্যের সম্পর্ক ইত্যাদি বিষয় পৌরনীতির আলোচনার ক্ষেত্র। পৌরনীতি রাজনৈতিক' প্রতিষ্ঠান সম্পর্কে আলোচনা করে। পৌরনীতি রাষ্ট্রের উৎপত্তি সম্পর্কিত বিভিন্ন তত্ত্ব বা মতবাদ, রাষ্ট্রের কার্যাবলি এবং রাষ্ট্রের বিভিন্ন উপাদান নিয়ে আলোচনা করে। পৌরনীতি আইন, স্বাধীনতা, সাম্য ইত্যাদি বিমূর্ত বিষয় নিয়ে আলোচনা করে। পৌরনীতি নাগরিকতার স্থানীয়, জাতীয় ও আন্তর্জাতিক দিকসহ বৈদেশিক সম্পর্কের নীতি, আন্তর্জাতিক সংস্থাসমূহ ও এগুলোর উদ্দেশ্য, গঠন ও কার্যাবলি সম্পর্কে বিশদভাবে আলোচনা করে। পৌরনীতি নাগরিকের অতীত, বর্তমান ও ভবিষ্যৎ সম্পর্কে আলোচনা করে। তাছাড়া পৌরনীতি প্রধান রাজনৈতিক ঘটনা ও আন্দোলন এবং শাসনতান্ত্রিক বিকাশ সম্পর্কে আলোচনা করে। সুতরাং বলা যায়, পৌরনীতির পরিধি ও বিষয়বস্তু অত্যন্ত বিস্তৃত।"
        }
      ]
    },
    {
      "number": "2",
      "uddipok": "জনাব রহিম একটি উন্নয়নশীল দেশের নাগরিক। 'তার দেশে রয়েছে দরিদ্রতা, অর্থনৈতিক বৈষম্য, রাজনৈতিক অস্থিতিশীলতা, জাতিগত বৈষম্য ও বিরোধ ইত্যাদি নানাবিধ সমস্যা। তবে বর্তমানে শিক্ষা বিস্তার এবং আধুনিকায়নের ফলে নাগরিক সচেতনতা বেড়েছে। যার ফলে রাজনৈতিক দলগুলো ও সুশীল সমাজ সমস্যাগুলো সমাধানে খুবই আগ্রহী।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "আইন হচ্ছে সমাজ কর্তৃক স্বীকৃত এবং রাষ্ট্র কর্তৃক অনুমোদিত নিয়মকানুন, যা মানুষের বাহ্যিক আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "সাধারণত স্বচ্ছতা বলতে জনগণের নিকট সরকারের নিয়মকানুন এবং সিদ্ধান্ত গ্রহণ ও বাস্তবায়ন সম্পর্কে তথ্যের অবাধকরণকে বোঝায়। স্বচ্ছতার অর্থ পরিষ্কার, স্পষ্ট ও নির্ভুল। এক কথায় স্বচ্ছতা হলো সুস্পষ্টতা। এটি সুশাসনের একটি অন্যতম বৈশিষ্ট্য। সরকারি কর্মকাণ্ডের স্বচ্ছতা ও জবাবদিহিতার ওপর সুশাসন নির্ভর করে। তাই কোনো দেশের উন্নয়ন নিশ্চিতকল্পে সরকারের স্বচ্ছতা নিশ্চিত করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে জনাব রহিমের দেশে সুশাসনের বেশ কয়েকটি বৈশিষ্ট্যের অভাব পরিলক্ষিত হয়। সুশাসন এমন একটি প্রক্রিয়া যেখানে রাষ্ট্রের সকল নাগরিক সাম্যের ভিত্তিতে আইনের শাসন দ্বারা পরিচালিত হয়। আইনের শাসন বলতে আইনের দৃষ্টিতে সকলের সমতা ও সকলের জন্য একই আইন সমভাবে প্রযোজ্য হওয়াকে বোঝায়। আইনের শাসন দ্বারা সাম্য, স্বাধীনতা ও মৌলিক অকিার প্রতিষ্ঠিত হয় যা রহিমের দেশে বিদ্যমান নেই। রহিমের দেশে স্বচ্ছতা ও জবাবদিহিতারও অভাব দেখা যায়। স্বচ্ছতা ও জবাবদিহিতা দ্বারা সিদ্ধান্ত গ্রহণ প্রক্রিয়া ও বাস্তবায়নের ক্ষেত্রে আইনসম্মত পদ্ধতি ও জনগণের নিকটে তথ্যের অবাধ প্রবাহ থাকাকে বোঝায় যার মাধ্যমে জনগণ সংশ্লিষ্ট কর্তৃপক্ষকে গৃহীত সিদ্ধান্তের ব্যাখ্যা দিতে বাধ্য করে থাকে। এটি জনস্বার্থ রক্ষা করে উন্নয়ন নিশ্চিত করে। বর্তমানকালে সমাজে নানা মত ও স্বার্থের উপস্থিতি দেখা যায়। এসব মত ও শ্রেণির মাঝে সমন্বয় সাধন করে ঐক্য ধরে রাখা সুশাসনের গুরুত্বপূর্ণ বৈশিষ্ট্য। উদ্দীপকে রহিমের দেশে ঐকমত্যের অভাবের ফলে জাতিগত বৈষম্য ও বিরোধসহ নানাবিধ সমস্যা পরিলক্ষিত হয়। সুতরাং বলা যায়, রহিমের দেশে প্রধানত আইনের শাসন, স্বচ্ছতা ও জবাবদিহিতা এবং ঐকমত্যের অভাব রয়েছে।"
        },
        {
          "label": "ঘ",
          "question": "",
          "explanation": "রহিমের রাষ্ট্রটিতে সুশাসনের মূল উপাদানগুলো নিশ্চিতকরণের মাধ্যমে সুশাসন প্রতিষ্ঠা করা সম্ভব। প্রথমত, দরিদ্রতা ও অর্থনৈতিক বৈষম্য কমাতে হবে। এর জন্য প্রয়োজন আইনের শাসন। আইনের শাসন নিশ্চিত করে যে আইনের দৃষ্টিতে সকলেই সমান ও সবার জন্য আইন সমভাবে কার্যকর হবে। আইনের শাসন সাম্যভিত্তিক সমাজ প্রতিষ্ঠার গুরুত্বপূর্ণ স্তম্ভ যার অভাবে সমাজে বৈষম্য দেখা যায়। দ্বিতীয়ত, রাজনৈতিক অস্থিতিশীলতা দূর করার জন্য জনগণ ও রাজনৈতিক দলসমূহকে সহনশীলতারও চর্চা জারি রাখতে হবে। সহনশীল রাজনৈতিক পরিবেশ জনগণ ভিন্ন মতের সাথে একমত না হলেও সে মতকে সম্মান করে ও বিরোধে লিপ্ত হয় না। তৃতীয়ত, জাতিগত বৈষম্য ও বিরোধ দূরীকরণের জন্য সমাজে ঐক্য বজায় রাখতে হবে। একটি সমাজে নানা মত ও-স্বার্থ থাকে। সুশাসন প্রতিষ্ঠার জন্য এসব মত ও স্বার্থকে এমনভাবে সমন্বয় করা হয় যে, সামাজিকভাবে সকলেই লাভবান হয় এবং সামাজিক ঐক্য বজায় থাকে। চতুর্থত, সমাজে সার্বিক সুশাসন প্রতিষ্ঠার জন্য স্বচ্ছতা-জবাবদিহিতা এবং কার্যকারিতা ও দক্ষতার প্রয়োগ ঘটাতে হবে। স্বচ্ছতা ও জবাবদিহিতার মাধ্যমে সিদ্ধান্ত গ্রহণ ও বাস্তবায়নে জনগণের অংশগ্রহণের মাধ্যমে জনস্বার্থ নিশ্চিত করা হয়। অন্যদিকে, কার্যকারিতা ও দক্ষতার মাধ্যমে প্রাকৃতিক সম্পদের টেকসই ব্যবহার ও যোগ্য লোকের মাধ্যমে সিদ্ধান্ত গ্রহণ ও বাস্তবায়ন নিশ্চিত করা যায়। সুতরাং বলা যায় যে, উপর্যুক্ত উপাদানগুলো যদি রহিমের সমাজে নিশ্চিত করা যায়, তাহলেই রহিমের রাষ্ট্রে সুশাসন প্রতিষ্ঠা সম্ভবপর হবে।"
        }
      ]
    },
    {
      "number": "3",
      "uddipok": "ক' জনগোষ্ঠী একই ভূখণ্ড, ভাষা, সাংস্কৃতিক ঐতিহ্য, রীতিনীতি, অভিন্ন আশা-আকাঙ্ক্ষার অধিকারী। কিন্তু তারা বিদেশি শক্তি দ্বারা নিয়ন্ত্রিত। শাসক গোষ্ঠীর শাসন ও বৈষম্যের কারণে 'ক' জনগোষ্ঠীর মধ্যে স্বাতন্ত্র্যবোধ ও ঐক্যবোধের জন্ম নেয়। তারা রাজনৈতিকভাবে সংঘটিত হয়। নানা আন্দোলন ও দীর্ঘ সংগ্রামের মধ্য দিয়ে তাদের স্বপ্ন পূরণ হয়।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "সাধারণ অর্থে নৈতিকতা হলো নীতিমূলক, নীতি সম্বন্ধীয়। অর্থাৎ কথাবার্তা, আচার-আচরণে নীতির অনুসরণ করাই হলো নৈতিকতা।"
        },
        {
          "label": "খ",
          "question": "",
          "explanation": "কোনো ব্যক্তিকে রাষ্ট্রীয় আইন ভঙ্গ করা থেকে নিবৃত্ত করার জন্য এবং এরূপ অপরাধের শাস্তির বিধান দেওয়ার জন্য যে আইন প্রয়োগ করা হয় তাকে ফৌজদারি আইন বলে। গুরুতর অপরাধ সংক্রান্ত বিষয়ের বিচারের জন্য ফৌজদারি বিধিমালা প্রয়োগ করা হয়। সমাজে আইনশৃঙ্খলা প্রতিষ্ঠা, নাগরিক জীবনে নিরাপত্তা বিধান এবং অপরাধীকে দণ্ড দেওয়ার জন্য প্রণীত আইনই হচ্ছে ফৌজদারি আইন।"
        },
        {
          "label": "গ",
          "question": "",
          "explanation": "নিম্নের অনুরূপ: 'চ' জনগোষ্ঠীর স্বাতন্ত্র্যবোধের সাথে আমার পাঠ্যভুক্ত স্বাধীনতা বিষয়ের মিল রয়েছে। স্বাধীনতা বলতে বোঝায় অপরের কাজে বাধা সৃষ্টি না করে নিজের ইচ্ছামতো কাজ সম্পাদন করার অধিকারকে। এটি সভ্য সমাজের অপরিহার্য উপাদান। এটি ব্যতীত কোনো ব্যক্তি, সমাজ ও রাষ্ট্র উন্নতি লাভ করতে পারে না। উদ্দীপকের 'চ' জনগোষ্ঠী একই ভূখণ্ড, ভাষা, সাংস্কৃতিক ঐতিহ্য, রীতিনীতি ও অভিন্ন আশা-আকাঙ্ক্ষার অধিকারী। বিদেশি শক্তির স্বৈরশাসন ও নিপীড়ন তাদের মধ্যে স্বাতন্ত্র্যবোধ ও ঐক্যবোধের জন্ম দেয় এবং তারা অনেক কঠিন পথ পাড়ি দিয়ে স্বাধীনতা লাভ করে। স্বাধীনতার জন্যই তাদের আন্দোলন অব্যাহত ছিল। স্বাধীনতা মানুষের জন্মগত ও সামাজিক অধিকার। স্বাধীনতা মানে স্বেচ্ছাচারিতা নয়। স্বাধীনতা বলতে আমরা, সেই অবস্থাকে বুঝতে পারি, যা বিভিন্ন অনুকূলে সুযোগ-সুবিধা ও কল্যাণমূলক কার্যাবলির মাধ্যমে ব্যক্তিত্বের পূর্ণ বিকাশে সহায়ক ভূমিকা পালন করে এবং অনুরূপ কার্যাবলি সম্পাদন অন্যের ওপর কোনো প্রতিবন্ধকতা চাপিয়ে দেয় না। স্বাধীনতা মানুষের চির আকাঙ্ক্ষিত বিষয়। তাই স্বাধীনতা লাভের জন্যই স্বাধীনতাকামী মানবজাতি যুগে যুগে আন্দোলন করেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত বিষয়টি হলো স্বাধীনতা যার সাথে সাম্যের সম্পর্ক অত্যন্ত ঘনিষ্ঠ। সাম্য বলতে মানুষের পূর্ণতাপ্রাপ্তি এবং সমান অধিকার সংরক্ষণ করাকে বোঝায়। আর স্বাধীনতা হলো অন্যের সমস্যা সৃষ্টি না করে নিজের অধিকার ভোগ করার ক্ষমতা। এরা একে অপরের সহযোগী ও সম্পূরক। উদ্দীপকে দেখা যায়, 'চ' জনগোষ্ঠী বিদেশি শক্তি দ্বারা নিপীড়িত হওয়ায় তাদের মাঝে স্বাতন্ত্র্যবোধ ও ঐক্যবোধের জন্ম হয় এবং তারা রাজনৈতিকভাবে সংগঠিত হয়। স্বাধীনতা লাভের আকাঙ্ক্ষাই তাদেরকে ১৯৭১ সালে স্বাধীন রাষ্ট্র লাভ করতে সহায়তা করে। এর সাথে সাম্যের সম্পর্ক অত্যন্ত ঘনিষ্ঠ। সাম্য ব্যতীত স্বাধীনতা কার্যকর হতে পারে না। এরা একে অন্যের পরিপূরক। একটি রাষ্ট্রে যত সাম্য থাকবে, সে রাষ্ট্রে তত স্বাধীনতা থাকবে। তাই এরা একে অপরের ওপর নির্ভরশীল। জনগণের অধিকার প্রতিষ্ঠায় যেমন সাম্যের দরকার তেমনি স্বাধীনতারও দরকার হয়। এরা উভয়ই গণতন্ত্রের ভিত্তি। এদের সহাবস্থান জনগণের মৌলিক অধিকার পূরণের নিশ্চয়তা দেয়। গণতান্ত্রিক ব্যবস্থায় স্বাধীনতা ও সাম্য অখন্ড ভিত্তি হিসেবে কাজ করে। যে সমাজে স্বাধীনতা থাকে না, সে সমাজে সাম্য থাকে না। একটির অনুপস্থিতিতে অন্যটি অর্থহীন হয়ে পড়ে। সাম্য ব্যতীত স্বাধীনতা রক্ষা করা যায় না। সাম্য না থাকলে স্বাধীনতা নামসর্বস্বে পরিণত হয়। উপরিউক্ত আলোচনার আলোকে বলা যায় যে, সাম্য ও স্বাধীনতা পরস্পরের পরিপূরক ও সহায়ক। রাজনৈতিক, সামাজিক, অর্থনৈতিক কিংবা জাতীয় স্বাধীনতা না থাকলে সাম্যভিত্তিক সমাজ গঠন করা যায় না। আবার সাম্যের নিশ্চয়তা না থাকলে প্রকৃত প্রস্তাবে কোনো স্বাধীনতা থাকে না। তাই এরা একটি অন্যটি ছাড়া অচল।"
        }
      ]
    },
    {
      "number": "4",
      "uddipok": "জনাব নাবিলা হক বিশ্ববিদ্যালয়ের শিক্ষক হিসেবে যোগদান করেছেন। তিনি তার শিক্ষার্থীদের উদ্দেশে বললেন, \"তোমরা বাবা-মা ও শিক্ষকদের উপদেশ মেনে চলবে, ন্যায়-নীতিবোধ জাগ্রত রাখবে। ভবিষ্যতে আলোকিত মানুষ হয়ে অসহায়, দুস্থ ও বিপদগ্রস্ত মানুষের পাশে দাঁড়াবে। জ্ঞানের চর্চা করবে। তাহলে জীবনে সফল হতে পারবে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "অন্যের স্বাধীনতায় হস্তক্ষেপ না করে মুক্তভাবে নিজ নিজ কার্যসম্পাদনের অধিকারই হলো স্বাধীনতা।"
        },
        {
          "label": "খ",
          "question": "",
          "explanation": "আইন জনগণের কল্যাণের জন্য প্রণীত হয় বিধায় নাগরিক কল্যাণের জন্য আইন মেনে চলা প্রয়োজন। অর্থাৎ নাগরিকের জীবনকে সামাজিক অনাচার ও অশান্তি থেকে মুক্ত করে সার্বিক কল্যাণ নিশ্চিতের উদ্দেশ্যে আইন প্রণীত ও প্রয়োগ করা হয়। এ কারণে বৃহৎ স্বার্থে নাগরিক কল্যাণ নিশ্চিত করার জন্য সকলের আইন মেনে চলা আবশ্যক।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জনাব নাবিলা হকের বক্তব্যে নৈতিক মূল্যবোধের ইঙ্গিত পাওয়া যায়।  মানুষের ভালো-মন্দ, উচিত-অনুচিত, ন্যায়-অন্যায় বোধ নিয়ে নৈতিক মূল্যবোধ গঠিত হয়। নৈতিক মূল্যবোধের উৎস হলো ন্যায়বোধ।মূল্যবোধ বলতে প্রায়শ নৈতিক মূল্যবোধকে নির্দেশ করা হয়। মানুষ পার্থক্য করে এই নৈতিক মূল্যবোধের মানদন্ডেই।পরিবার, বিদ্যালয়, শিক্ষক, সমাজ প্রভৃতি থেকে মানুষ নৈতিক মূল্যবোধ শিক্ষা পেয়ে থাকে। বড়দের কথা মান্য করা,অন্যায় থেকে বিরত থাকা, অসহায় দুস্থ ও বিপদগ্রস্তদের সাহায্য করা প্রভৃতি নৈতিক মূল্যবোধের দৃষ্টান্ত। আর এই মূল্যবোধ চর্চার মাধ্যমে সমাজের সম্প্রীতি বন্ধন সুদৃঢ় হয়, ঐক্য ও ভ্রাতৃত্ববোধ জন্মে এবং একে অন্যের দুঃখে সাহায্যের হাত বাড়িয়ে দিতে অনুপ্রাণিত হয়।  উদ্দীপকে জনাব নাবিলা হক বিশ্ববিদ্যালয় শিক্ষক হিসেবে বিভিন্ন উপদেশ দিয়েছেন। তিনি বাবা-মা ও শিক্ষকদের উপদেশ মেনে চলা, ন্যায় -অন্যায়বোধ জাগ্রত রাখা, ভবিষ্যতে আলোকিত মানুষের হয়ে অসহায়, দুস্থ ও বিপদগ্রস্ত মানুষের পাশে দাঁড়ানো প্রভৃতির কথা বলেছেন। আর এসব কাজের নির্দেশনা নৈতিক মূল্যবোধ চর্চার নির্দেশনার বিষয়টি সুস্পষ্ট।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত বিষয় তথা নৈতিক মূল্যবোধের সাথে সুশাসন গভীরভাবে সম্পর্কিত। সুশাসন এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। অন্যদিকে, মূল্যবোধ বলতে কখনো কখনো কেবলই নৈতিক মূল্যবোধকে নির্দেশনা করা হয়। নৈতিক মূল্যবোধ সমাজব্যবস্থাকে সুশৃঙ্খল ও নিয়ন্ত্রিত করে সমাজব্যবস্থার স্থিতিশীলতা আনয়ন করে। আর একটি সুশৃঙ্খল,সু নিয়ন্ত্রিত ও স্থিতিশীলতা কাঙ্ক্ষিত প্রতিফলনের বাস্তব রূপই হলো সুশাসন। অর্থাৎ সুশাসন ও নৈতিক মূল্যবোধ গভীরভাবে সম্পর্কিত। আবার নৈতিক মূল্যবোধ নাগরিকদের আত্ম সংযমী, ধৈর্যশীল ও বিবেকবান হিসেবে গড়ে তুলে। নৈতিক মূল্যবোধ এভাবে দায়িত্বশীল নাগরিক সৃষ্টির মাধ্যমে রাষ্ট্রের ভবিষ্যৎ নির্মাণ করেও শাসনব্যবস্থার গতিশীলতা দান করে। তাছাড়া নৈতিক মূল্যবোধ নাগরিকদের শৃঙ্খলা, নিয়মানুবর্তিতা ও দায়িত্ববোধের শিক্ষা নিশ্চিত করে থাকে। ফলে নাগরিক জীবনের উৎকৃষ্টতা ও ঐক্য প্রতিষ্ঠিত হয়। যার সুশাসন প্রতিষ্ঠার অন্যতম নিয়ামক। আবার, সুশাসন গড়ে তোলার জন্য নাগরিকের দায়িত্ব ও কর্তবোধ প্রয়োজন। কর্তব্যবোধ সৃষ্টিতে নাগরিকের নৈতিক মূল্যবোধ সম্পন্ন হওয়ার কোন বিকল্প নেই। নৈতিক মূল্যবোধ নাগরিকের দৃষ্টিভঙ্গির ইতিবাচক পরিবর্তন ঘটায়, যা সুশাসনের জন্য অপরিহার্য। সর্বোপরি রাষ্ট্রের সার্বিক উন্নয়ন, জাতীয়তাবোধ সম্পন্ন নাগরিক সৃষ্টি, সামাজিক ন্যায় বিচার, জনকল্যাণমুখীতা প্রভৃতির জন্য নৈতিক মূল্যবোধের অপরিহার্যতা সর্বজনবিদিত। সুতরাং নিঃসন্দেহে এই কথা বলা যায়, সুশাসনের সাথে নৈতিক মূল্যবোধ ওতপ্রোতভাবে জড়িত।"
        }
      ]
    },
    {
      "number": "5",
      "uddipok": "রহিম মিয়ানমারের রাখাইন অঞ্চল হতে নিপীড়িত ও অত্যাচারিত হয়ে কক্সবাজার শরণার্থী শিবিরে আশ্রয় গ্রহণ করেছে। জাতিসংঘ ঘোষিত সকল নাগরিকের সমানাধিকার ও মানবিক মর্যাদা লজ্জিত হয়েছে।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "তথ্য অধিকার আইন ২০০৯ সালে পাস হয়।"
        },
        {
          "label": "খ",
          "question": "",
          "explanation": "অধিকার ভোগের জন্য যেসব কাজ সম্পাদন করতে হয় তাই কর্তব্য। কর্তব্য পালনের মাধ্যমেই অধিকার সুনিশ্চিত হয়। অধিকার বলতে যেমন কতকগুলো শর্তকে বোঝায় তেমনি ঐ সমস্ত শর্ত সম্পাদনের দায়িত্বকেও বোঝায়। যেমন- ভোটদানের অধিকার বলতে ভোটাধিকার প্রয়োগের দায়িত্বকে বোঝায়, আবার শিক্ষালাভ করার অধিকার, আর সন্তানদের শিক্ষিত করা কর্তব্য। এ থেকে বোঝা যায় অধিকার ও কর্তব্য একই বস্তুর দুটি দিক মাত্র। এ প্রসঙ্গে কাল মার্কস বলেন, \"কর্তব্য ছাড়া কোনো অধিকার নেই, অধিকার ছাড়া কোনো কর্তব্য নেই।” সুতরাং বলা যায়, অধিকারের মধ্যেই কর্তব্য নিহিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মানবাধিকার সমূহের কথা বলা হয়েছে। মানুষ পৃথিবীতে জন্মগতভাবে যে সকল সুযোগ-সুবিধা দাবিদার হয় এবং যা ছাড়া মানুষের পরিপূর্ণ বিকাশ ঘটে না সে সকল সুযোগ-সুবিধা হচ্ছে মানবাধিকার। মানবাধিকার অধিকারের একটি বিস্তৃত রূপ, যা জাতীয় ও আন্তর্জাতিকভাবে স্বীকৃত। আইনগত ও নৈতিক অধিকার গুলোর মধ্যে সেসব অধিকারকে মানবাধিকার বলা হয় যা পৃথিবীর সকল মানুষ শুধু মানুষ হিসেবে দাবি করতে পারে। প্রকৃতপক্ষে মানব পরিবারের সকল সদস্যদের জন্য সহজজাত, সর্বজনীন ও হস্তান্তরযোগ্য কিছু অধিকার হলো মানবাধিকার। উদ্দীপকে বলা হয়েছে, রহিম মায়ানমারের রাখাইন অঞ্চল থেকে নিপীড়িত অত্যাচারিত হয়ে কক্সবাজার শরণার্থী শিবিরে আশ্রয় গ্রহণ করেছে।জাতিসংঘ ঘোষিত সকল নাগরিকের সমানাধিকার ও মানবিক মর্যাদা লঙ্ঘিত হয়েছে। এরূপ বর্ণনার মাধ্যমে জাতিসংঘ ঘোষিত মানবাধিকারের কথা বলা হয়েছে। কারণ জাতিসংঘের মানবাধিকার ঘোষণাপত্রে বলা হয়েছে,বিশ্ব স্বাধীনতা, ন্যায় বিচার ও শান্তির ভিত্তি হচ্ছে সব মানুষের সহজাত মর্যাদা ও সব অবিচ্ছেদ্য অধিকারের স্বীকৃতি। এর মাধ্যমে সকল মানুষের সামাজিক, রাজনৈতিক, অর্থনৈতিক অধিকারের সার্বজনীন স্বীকৃতি প্রদান করা হয়েছে। সে হিসেবে বলা যায়, উদ্দীপকে মানবাধিকার সমূহের কথা বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: সুশাসন প্রতিষ্ঠায় উক্ত অধিকার সমূহের তথা মানবাধিকারের গুরুত্ব অত্যাধিক। সুশাসন হচ্ছে এক ধরনের শাসন প্রক্রিয়া যার মাধ্যমে ক্ষমতা সুষ্ঠুভাবে চর্চা করা হয়। এ শাসন প্রক্রিয়ায় জনগণ সাধারণভাবে অংশগ্রহণ করতে পারে, সরকারের নীতি ও কর্মকান্ড সম্পর্কে অবগত থাকে এবং নারী-পুরুষ স্বাধীনভাবে মতামত প্রকাশ করতে পারে। এটি স্বচ্ছতা, জবাবদিহিতা ও আইনের শাসন নিশ্চিত করে এবং অর্থ সামাজিক অগ্রগতিকে প্রাধান্য দেয়। একটি রাষ্ট্রের সুশাসন প্রতিষ্ঠার অন্যতম প্রতিবন্ধকতা হলো যদি কোন রাষ্ট্রে মানুষের অধিকার সমূহ প্রতিষ্ঠা করার না যায়। একটি রাষ্ট্রের ক্ষমতা কাঠামো যদি কর্তৃত্বমূলক হয় তবে সেখানে সুশাসন প্রতিষ্ঠা করা সম্ভব হয় না। যেমনটির তৃতীয় বিশ্বের গণতান্ত্রিক দেশগুলোতে দেখা যায়। সেখানে গণতান্ত্রিক ব্যবস্থার আনুষ্ঠানিক রীতিনীতি সমূহ যেমন সার্বজনীন ভোটাধিকার, বাকস্বাধীনতা, সংবাদপত্র স্বাধীনতা, সভা সমিতির অধিকার সকল নাগরিকের সমান অধিকারের প্রভৃতি বহাল থাকে ঠিকই, কিন্তু কর্তৃত্বমূলক ক্ষমতার জন্য তা সঠিকভাবে কার্যকর হয় না। শাসক গোষ্ঠী গণতান্ত্রিকভাবে ক্ষমতাপ্রাপ্ত হলেও ক্ষমতার চর্চা করে স্বেচ্ছাচারিতার সাথে। ফলে জনগণের মানবাধিকার নিশ্চিত করা যায় না। তাই একটি সমাজে বা রাষ্ট্রে যদি মানবাধিকার সমূহ নিশ্চিত করার ব্যবস্থা গৃহীত হয় তাহলে সুশাসনের প্রতিবন্ধকতা সমূহ দূরীকরণ হয়ে সুশাসন প্রতিষ্ঠার পথ প্রশস্ত হবে। আইনের শাসন ও ন্যায় বিচারের প্রতিষ্ঠা লাভ প্রভৃতি বিষয়গুলো প্রতিষ্ঠা লাভ করে। ফলের রাষ্ট্রের সুশাসনের পদ প্রশস্ত হয়। আলোচনার পরিশেষে বলা যায়, একটি রাষ্ট্রের মানুষ হিসেবে যদি মানুষ সকল অধিকার তথা মানবাধিকার প্রতিষ্ঠা লাভ করে তাহলে প্রতিটি মানুষ নিজের অবস্থানে সচেতন হবে। ফলের রাষ্ট্রের সবকিছু থেকে সুশাসনের প্রতিবন্ধকতাসমূহ দূরীকরণ হবে। তাই সুশাসন প্রতিষ্ঠায় মানবাধিকার নিশ্চিত করা জরুরী।"
        }
      ]
    },
    {
      "number": "6",
      "uddipok": "সুমন ও জুঁই চাচাতো ভাই বোন। তাদের উভয়ের ভোট প্রদান, পেশা বাছাই ও ধর্মচর্চার সমান অধিকার রয়েছে। একসাথে একই অফিসে কাজ করে। তাদের কাজের ধরন একই। কিন্তু সুমনের বেতন জুঁইয়ের বেতনের চেয়ে বেশি।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "আইনের দ্বারা স্বীকৃত অধিকার ভোগ করতে গিয়ে নাগরিককে যেসব দায়িত্ব পালন করতে হয় তাকে কর্তব্য বলে।"
        },
        {
          "label": "খ",
          "question": "",
          "explanation": "মৌলিক অধিকার হলো নাগরিক জীবনের বিকাশ ও ব্যাপ্তির জন্য সেসব অপরিহার্য শর্তাবলি যা সার্বভৌম রাষ্ট্রের সংবিধান হতে প্রাপ্ত এবং যা সরকারের নিকট অলঙ্ঘনীয়। একমাত্র রাষ্ট্র ঘোষিত জরুরি অবস্থার সময় কিংবা সংবিধান স্থগিত ও সংশোধন করা ছাড়া কোনো সরকারই মৌলিক অধিকার খর্ব করতে পারে না। অপরদিকে জাতি-ধর্ম-বর্ণ, নারী-পুরুষ, ধনী-নির্ধন, এমনকি রাজনৈতিক মতামত ও পদমর্যাদা নির্বিশেষে জাতিসংঘ কর্তৃক ঘোষিত বা স্বীকৃত অধিকারগুলোই হচ্ছে মানবাধিকার। তবে অনেক মৌলিক অধিকারই জাতিসংঘ ঘোষিত মানবাধিকারে স্থান পেয়েছে। মৌলিক অধিকার ও মানবাধিকারের সম্পর্ক গভীর।"
        },
        {
          "label": "গ",
          "question": "",
          "explanation": "উদ্দীপকে বর্ণিত অধিকারসমূহের মধ্যে ভোট, প্রদান রাজনৈতিক অধিকার। এ অধিকার ছাড়াও নাগরিকের বেশ কয়েকটি রাজনৈতিক অধিকার রয়েছে। রাজনৈতিক অধিকারের মাধ্যমে রাষ্ট্র পরিচালনা ও শাসনকার্যে জনগণের প্রত্যক্ষ ও পরোক্ষ অংশগ্রহণ নিশ্চিত করা হয়। এর মাধ্যমে জনগণ সিদ্ধান্ত গ্রহণ প্রক্রিয়ায় ভোটদান, সমালোচনা আবেদন বা বিদ্রোহ প্রভৃতির মাধ্যমে নিজেদের অংশগ্রহণ নিশ্চিত করে। রাজনৈতিক অধিকারের ফলে মানুষ ভোটদান ও নির্বাচিত হবার সুযোগ লাভ করে। রাজনৈতিক অধিকারের বলেই নাগরিক সরকারি চাকরির ক্ষেত্রে যোগ্যতার ভিত্তিতে নির্বাচিত হবার সুযোগ লাভ করে এবং বিদেশে থাকাকালীন সময়ে তার জীবন ও সম্পত্তির নিরাপত্তা রক্ষা করে। এছাড়া অধিকার বলে নাগরিক স্থায়ীভাবে রাষ্ট্রে বসবাসের সুযোগ পায়। রাজনৈতিক অধিকারের ফলে সরকারি। কাজের সমালোচনা করার সুযোগ হয়। এর মাধ্যমে নাগরিক নিজের মতো উপস্থাপন করে সরকারি সিদ্ধান্তের দুর্বলতা জানায়। রাষ্ট্র যদি জনকল্যাণ সাধনে ব্যর্থ হয়' বা সরকারের বিরুদ্ধে জ্ঞান অভিযোগ থাকলে নাগরিকরা সংশ্লিষ্ট কর্তৃপক্ষের নিকট আবেদন করে। এতেও সমাধান না হলে এবং জনকল্যাণ সাধনে ব্যর্থ হলে সরকারের বিরুদ্ধে বিদ্রোহ করার অধিকার রাজনৈতিক অধিকার।"
        },
        {
          "label": "ঘ",
          "question": "",
          "explanation": "জুইয়ের প্রতি মালিকপক্ষের আচরণ সমাজ ও রাষ্ট্রে নেতিবাচক প্রভাব ফেলবে। অর্থনৈতিক ক্ষেত্রে সুবিচার পাওয়ার অধিকার প্রত্যেক নাগিরকের রয়েছে। যদি এর ব্যত্যয় ঘটে তবে সমাজে বিশৃঙ্খলা সৃষ্টি হয়। উদ্দীপকের জুঁইয়ের প্রতি মালিকপক্ষের আচরণ বৈষম্যমূলক এবং এতে জুইয়ের অর্থনৈতিক অধিকার খর্ব হয়েছে। যেহেতু অধিকারের স্বীকৃতি ও সংরক্ষণ নাগরিকের আত্মবিকাশে সাহায্য করে থাকে, তাই উপরিউক্ত ঘটনার প্রেক্ষিতে জুইয়ের ক্ষেত্রে আত্মবিকাশ বাধাগ্রস্ত হবে। ফলে জুই তার সমাজ ও রাষ্ট্রীয় জীবনের পূর্ণ সুবিধা প্রাপ্তি ও কর্তব্য পালনে ব্যর্থ হবে। আবার অধিকার ভোগ ও কর্তব্য পালনের মাধ্যমে ব্যক্তিত্ব, নৈতিক গুণাবলির বিকাশ ও নাগরিক জীবনের সার্থকতা নির্ভর করে। জুইয়ের ক্ষতিগ্রস্ত অবস্থা তাই এসব সার্থকতা ও বিকাশের পথে প্রতিবন্ধকতা সৃষ্টি করবে যার প্রভাব ব্যক্তি পর্যায়ে সীমাবদ্ধ না থেকে সমাজ ও রাষ্ট্রীয় পর্যায়ে প্রভাব ফেলবে। একইভাবে, মালিকপক্ষের বৈষম্যমূলক আচরণে জুই তথা নারীরা কর্মে অনাগ্রহী হয়ে পড়বে, যা সামগ্রিক অর্থনৈতিক পরিস্থিতিতে ব্যাপক ভারসাম্যহীনতা সৃষ্টি করবে। ফলে সমাজ ও রাষ্ট্র অস্থিতিশীল হয়ে পিছিয়ে পড়ার সম্ভাবনা তৈরি হবে। আবার যেহেতু জুইয়ের এ অধিকারের আইনগত ভিত্তি রয়েছে, তাই এ আচরণ হচ্ছে আইনের পরিপন্থি। আর তাই এ আচরণ, সমাজে ও রাষ্ট্রের আইনের শাসনে ব্যাঘাত ঘটবে। এসবের প্রভাবে সমাজ ও রাষ্ট্রে সাম্য, বিধানে অসামঞ্জস্যতা সহ ব্যাপক নেতিবাচক প্রভাব বিস্তার হতে থাকবে। তাই বলা যায়, জুইয়ের প্রতি মালিক পক্ষের আচরণ সমাজ ও রাষ্ট্রে অবশ্যই নেতিবাচক প্রভাব ফেলবে।"
        }
      ]
    },
    {
      "number": "7",
      "uddipok": "জনাব লিমনের সংগঠন শ্রমিকদের বেতন বৃদ্ধি ও কর্মপরিবেশ উন্নত করার জন্য কাজ করে। অপরদিকে, জনাব আরিফের সংগঠন তাদের নীতি ও কর্মসূচির প্রতি জনগণের সমর্থন বৃদ্ধি করে নির্বাচনের মাধ্যমে রাষ্ট্রীয় ক্ষমতায় অধিষ্ঠিত হতে চান।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "কোনো বিশেষ নেতা যখন তার বক্তব্য ও কাজ দ্বারা জনগণকে বিশেষভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন সেই নেতৃত্বকে সম্মোহনী নেতৃত্ব বলা হয়।"
        },
        {
          "label": "খ",
          "question": "",
          "explanation": "গণতান্ত্রিক রাষ্ট্রে যখন দুটির বেশি রাজনৈতিক দল ক্ষমতা লাভের লড়াইয়ে কার্যকর ভূমিকা পালন করে তখন তাকে বহুদলীয় ব্যবস্থা বলে। গণতান্ত্রিক ব্যবস্থায় বহুদলীয় ব্যবস্থা গুরুত্বপূর্ণ। কারণ বহুদলীয় ব্যবস্থায় সমাজের বিভিন্নমুখী চিন্তাধারা অবাধে প্রকাশ লাভকরতে পারে। ফলে নতুন নতুন ভাবধারা বিকাশের পথ সুগম হয় এবং জনগণ বিভিন্ন দলের নানামুখী সদর্শ ও কর্মসূচি সম্পর্কে অবহিত হয়ে সুষ্ঠু জনমত গঠন করতে পারে। তাই গণতন্ত্রে বহুদলীয় ব্যবস্থা গুরুত্বপূর্ণ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জনাব কামাল ও জনাব আরিফ সংগঠনের দ্বারা রাজনৈতিক দল ও চাপসৃষ্টিকারী গোষ্ঠী এ দুই সংগঠনকে বোঝানো হয়েছে। নিচে এ দুটি সংগঠনের মধ্যে তুলনামূলক বিশ্লেষণ করা হলো- ১. রাজনৈতিক দলগুলো রাজনৈতিক উদ্দেশ্য সাধনের জন্য সাধারণ নীতিমালা প্রণয়ন ও কার্যকরী করে সরকারি ক্ষমতা অর্জনের জন্য তৎপর থাকে। অপরদিকে, চাপসৃষ্টিকারী সংগঠন হচ্ছে এমন এক গোষ্ঠী যার সদস্যগণ সমজাতীয় মনোভাব' এবং স্বার্থের দ্বারা আবন্ধ। ২. রাজনৈতিক দলের সামনে বৃহৎ জাতীয় কল্যাণের লক্ষ্য থাকে যা চাপসৃষ্টিকারী গোষ্ঠীর মধ্যে থাকে না। ৩. সাংগঠনিক দিক থেকে রাজনৈতিক দল অনেক শক্তিশালী কিন্তু সাংগঠনিকভাবে চাপসৃষ্টিকারী সংগঠন অনেক দুর্বল। ৪. রাজনৈতিক দলের মূল লক্ষ্য হলো রাষ্ট্রীয় ক্ষমতা দখল কিন্তু চাপসৃষ্টিকারী সংগঠনের লক্ষ্য হলো সরকারি সিদ্ধান্তকে নিজেদের অনুকূলে প্রভাবিত করা। ৫. রাজনৈতিক দলের কাজকর্ম প্রকাশ্য ও প্রত্যক্ষ। কিন্তু চাপসৃষ্টিকারী সংগঠনের কাজকর্ম সবসময় প্রকাশ্য থাকে না। ৬. রাজনৈতিক দল নির্বাচনে অংশগ্রহণ করে কিন্তু চাপসৃষ্টিকারী সংগঠন নির্বাচনে অংশগ্রহণ করে না। ৭. রাজনৈতিক দলে নেতৃত্বের স্তরভেদ দেখা যায় কিন্তু চাপসৃষ্টিকারী, সংগঠনে নেতৃত্বের স্তরভেদ দেখা যায় না।"
        },
        {
          "label": "ঘ",
          "question": "",
          "explanation": "নিম্নের অনুরূপ: গণতন্ত্র প্রতিষ্ঠায় উদ্দীপকে বর্ণিত জনাব 'ক'-এর সংগঠনের অর্থাৎ রাজনৈতিক দল গুরুত্বপূর্ণ ভূমিকা পালন করে থাকে। বর্তমান সময়ের বিশালায়তন রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসনকার্যে অংশগ্রহণ সম্ভব হয় না। তাই বর্তমানে জনগণ প্রতিনিধি নির্বাচনের মাধ্যমে পরোক্ষভাবে শাসনকাজে অংশগ্রহণ করে থাকে। প্রতিনিধিত্বমূলক গণতন্ত্রের মূলভিত্তি হচ্ছে রাজনৈতিক দল। রাজনৈতিক দল হচ্ছে এমন একটি জনসংগঠন যার সদস্যগণ রাষ্ট্রের সমস্যা সম্পর্কে ঐকমত্য পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়। রাজনৈতিক দলের মাধ্যমে সরকার এবং জনগণের মধ্যে সেতুবন্ধন সৃষ্টি হয়। বিভিন্ন মাধ্যমে জনগণ নিজের দেশের সমস্যাসমূহ সম্পর্কে জানতে পারে। এতে জনগণের রাজনৈতিক সচেতনতা বৃদ্ধি পায়। প্রতিনিধিত্বমূলক গণতন্ত্রে সরকারি দল যাতে কোনো গণবিরোধী কাজে লিপ্ত না হতে পারে সেজন্য বিরোধী দলগুলো সতর্ক দৃষ্টি রাখে। নির্বাচনকে কেন্দ্র করে রাজনৈতিক দলগুলো বিভিন্ন রাজনৈতিক কর্মসূচি প্রকাশ করে। জনগণ এর মধ্য থেকে সবচেয়ে কল্যাণকর ও বাস্তবমুখী কর্মসূচিসম্পন্ন রাজনৈতিক দলের প্রতি আস্থা ও সমর্থন প্রদান করে। রাজনৈতিক দল শান্তিপূর্ণ উপায়ে নির্বাচনের মাধ্যমে ক্ষমতা বদলে সাহায্য করে। কোনো রকম রক্তপাত বা বিদ্রোহের প্রয়োজন হয় না। এতে জনগণের ইচ্ছার প্রতিফলন ঘটে এবং গণতন্ত্র প্রতিষ্ঠা পায়। সুতরাং গণতন্ত্র প্রতিষ্ঠায় রাজনৈতিক দলের ভূমিকা অপরিসীম।"
        }
      ]
    },
    {
      "number": "8",
      "uddipok": "রাতুলের রাষ্ট্রের সরকার জনগণের ভোটে নির্বাচিত হন এবং সরকার প্রধান ও মন্ত্রিসভার সদস্যগণ তাদের কাজের জন্য আইনসভার কাছে জবাবদিহি করতে বাধ্য থাকেন। অন্যদিকে পারভেজের রাষ্ট্রের সরকার জনগণের ভোটে নির্বাচিত হলেও সরকারপ্রধান ও মন্ত্রিসভার সদস্যগণ আইনসভার কাছে জবাবদিহি করেন না।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "যে শাসনব্যবস্থায় রাষ্ট্রপ্রধান বা সরকারপ্রধান জনগণের দ্বারা প্রত্যক্ষ বা পরোক্ষভাবে নির্বাচিত হন, তাকে প্রজাতন্ত্র বলে।"
        },
        {
          "label": "খ",
          "question": "",
          "explanation": "গণতন্ত্রে জনগণ সরাসরি শাসনকাজে অংশগ্রহণের সুযোগ পায় বলে এটি সর্বাধিক জনপ্রিয় শাসনব্যবস্থা। বর্তমান সময়ের সর্বাধিক এবং সর্বশ্রেষ্ঠ শাসনব্যবস্থা হলো গণতন্ত্র। কেননা, একমাত্র গণতন্ত্রেই শাসক জনগণের দ্বারা শাসক নির্বাচিত হন এবং শাসকরা একমাত্র জনগণের নিকটই দায়ী থাকেন। একমাত্র গণতন্ত্রেই শাসক ও শাসিত জনগণের স্বার্থকে এক ও অভিন্ন করে তোলে। অধ্যাপক মিল এজন্যই প্রতিনিধিত্বমূলক গণতান্ত্রিক সরকারকে সর্বশ্রেষ্ঠ শাসনব্যবস্থা বলে অভিহিত করেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত রাতুলের রাষ্ট্রে সংসদীয় সরকারব্যবস্থা এবং পারভেজের রাষ্ট্রে রাষ্ট্রপতি শাসিত সরকারব্যবস্থা বিদ্যমান। আইন ও শাসন বিভাগের মধ্যে সম্পর্কের ভিত্তিতে সরকারকে দুটি ভাগে ভাগ করা হয়েছে। এর একটি হলো সংসদীয় পদ্ধতির সরকার অন্যটি হলো রাষ্ট্রপতি শাসিত সরকারব্যবস্থা। দুটি সরকারই গণতান্ত্রিক সরকারব্যবস্থা। তবে উভয়ের মধ্যে সুস্পষ্ট পার্থক্য রয়েছে। সংসদীয় সরকারে রাষ্ট্রপ্রধান ও সরকারপ্রধান পৃথক ব্যক্তি হলেও রাষ্ট্রপতি শাসিত সরকারে যিনি রাষ্ট্রপ্রধান আবার তিনিই সরকারপ্রধান। সংসদীয় সরকারব্যবস্থায় রাষ্ট্রপ্রধান নামমাত্র শাসক, কিন্তু রাষ্ট্রপতি শাসিত সরকার ব্যবস্থায় রাষ্ট্রপ্রধানই প্রকৃত শাসক। রাষ্ট্রপতি শাসিত সরকারে মন্ত্রিসভার সদস্যরা আইনসভার সদস্য নয়। তারা রাষ্ট্রপতি কর্তৃক নিযুক্ত ও তার আজ্ঞাবহ। কিন্তু সংসদীয় সরকারে মন্ত্রিসভার সদস্যরা আইনসভার সদস্য। তারা আইনসভার নিকট দায়বদ্ধ থাকলেও রাষ্ট্রপতি শাসিত সরকারব্যবস্থায় মন্ত্রিবর্গ আইনসভার সদস্য নয় বরং রাষ্ট্রপতির নিকট দায়ী থাকেন। সংসদীয় সরকারে অনাস্থা জ্ঞাপন করে যেকোনো মুহূর্তে আইনসভা মন্ত্রিপরিষদকে পদচ্যুত করতে পারে; কিন্তু রাষ্ট্রপতি শাসিত সরকারব্যবস্থায় মন্ত্রিসভার স্থায়িত্ব নির্ভর করে রাষ্ট্রপতির একক ইচ্ছার ওপর। রাষ্ট্রপতি শাসিত সরকার তুলনামূলকভাবে দীর্ঘস্থায়ী। আবার জরুরি অবস্থা মোকাবিলার দিক হতে রাষ্ট্রপতি শাসিত সরকারব্যবস্থা অধিক উপযোগী। তবে নমনীয়তার দিক বিবেচনায় সংসদীয় সরকার অধিক নমনীয়। সংসদীয় সরকারে ক্ষমতা স্বতন্ত্রীকরণ নীতি কার্যকর না হলেও রাষ্ট্রপতি শাসিত ব্যবস্থায় তা কার্যকর হতে দেখা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের রাতুলের রাষ্ট্রে সংসদীয় সরকার এবং পারভেজের রাষ্ট্রে রাষ্ট্রপতি শাসিত সরকারব্যবস্থা বিদ্যমান। এ দুটি সরকারব্যবস্থার মধ্যে আমি সংসদীয় সরকারব্যবস্থাকে উত্তম মনে করি। গণতান্ত্রিক শাসনব্যবস্থার দুটি গুরুত্বপূর্ণ রূপ হলো যথাক্রমে মন্ত্রিপরিষদ শাসিত সরকার ও রাষ্ট্রপতি শাসিত সরকার। এ দুটি শাসনব্যবস্থাকে একে অপরের বিপরীত রূপ বলে মনে করা হয়। এ দুটি শাসনব্যবস্থারই বেশকিছু দোষত্রুটি রয়েছে। তবে উভয়ের মধ্যে সংসদীয় পদ্ধতির সরকারব্যবস্থা উত্তম। মন্ত্রিপরিষদ শাসিত সরকারে মন্ত্রিপরিষদ তার যাবতীয় কাজকর্মের জন্য আইনসভার নিকট দায়বদ্ধ থাকে বলে মন্ত্রিপরিষদের স্বেচ্ছাচারী হয়ে ওঠার কোনো সুযোগ থাকে না। এ সরকারব্যবস্থার অন্যতম প্রধান গুণ হলো এর নমনীয়তা। এখানে পরিবর্তিত পরিস্থিতির সাথে সংগতি রেখে প্রশাসন বা সরকারের প্রয়োজনমাফিক রদবদলের ব্যবস্থা রয়েছে। আইনসভার মাধ্যমে প্রশাসনিক সিদ্ধান্ত গৃহীত হয় বলে স্বচ্ছতা বজায় থাকে। মন্ত্রিপরিষদ শাসিত সরকার অধিকতর জনকল্যাণমুখী ও জনপ্রিয় শাসনব্যবস্থা। অপরদিকে, রাষ্ট্রপতি শাসিত সরকারব্যবস্থায় শাসন বিভাগ ও আইন বিভাগ পরস্পর স্বাধীনভাবে কাজ করায় উভয়ের মধ্যে সুষ্ঠু সহযোগিতা গড়ে ওঠে না। সকল ক্ষমতা রাষ্ট্রপতির হাতে থাকায় তা নিয়ন্ত্রণ করার শক্তি আইনসভার থাকে না। রাষ্ট্রপতি তার কার্যকালে অনিয়ন্ত্রিত ও একচ্ছত্র ক্ষমতা প্রয়োগের সুযোগ পান যা গণতন্ত্রের পক্ষে বিপজ্জনক। রাষ্ট্রপতি জনপ্রতিনিধিদের কাছে জবাবদিহি করতে বাধ্য থাকেন না বলে স্বচ্ছতাও থাকে না। উপরিউক্ত আলোচনা থেকে বলা যায়, সর্বাধিক জনকল্যাণ এবং দায়িত্বশীলতার। বিষয়টি বিবেচনায় নিলে পারভেজের দেশের রাষ্ট্রপতি শাসিত সরকার অপেক্ষা রাতুলের দেশের সংসদীয় সরকারব্যবস্থা উত্তম।"
        }
      ]
    },
    {
      "number": "9",
      "uddipok": "জনাব নাসরিন চট্টগ্রাম বিশ্ববিদ্যালয় হতে আইন বিভাগে পড়াশোনা শেষ করে সহকারী জজ হিসেবে যোগদান করেন। বর্তমানে তিনি 'নারী নির্যাতন দমন' আদালতে বিভিন্ন মামলা নিষ্পত্তি করেন।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "সরকারের যাবতীয় কার্যাবলিকে প্রধানত আইন, শাসন ও বিচার বিভাগের হাতে পৃথক পৃথকভাবে ন্যস্ত করার নীতিই হচ্ছে ক্ষমতার স্বতন্ত্রীকরণ নীতি।"
        },
        {
          "label": "খ",
          "question": "",
          "explanation": "কেন্দ্র ও প্রদেশের মধ্যে সংবিধানের মাধ্যমে ক্ষমতা বণ্টনের ভিত্তিতে যে সরকার গঠিত হয় তাকে যুক্তরাষ্ট্রীয় সরকার বলে। যুক্তরাষ্ট্রীয় সরকারব্যবস্থায় সংবিধান অনুযায়ী কেন্দ্র ও অঙ্গরাজ্যগুলোর মধ্যে ক্ষমতা বিভাজন করে দেওয়া হয়। কেন্দ্রীয় সরকার সাধারণ বিষয়সমূহ এবং অঙ্গরাজ্যগুলো আঞ্চলিক বিষয়সমূহ নিয়ন্ত্রণ করে। মার্কিন যুক্তরাষ্ট্র, কানাডা, ভারত যুক্তরাষ্ট্রীয় সরকার পদ্ধতির উদাহরণ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জনাব রোহান সরকারের বিচার বিভাগে কর্মরত। বিচার বিভাগের স্বাধীনতা রক্ষায় নানা রকম করণীয় রয়েছে। বিচার বিভাগের স্বাধীনতা বলতে আইনের ব্যাখ্যা ও বিচার কার্য পরিচালনার সময় বিচারকদের স্বাধীনতা ও নিরপেক্ষ মতামত প্রকাশের ক্ষমতাকে বোঝায়। স্বাধীন বিচার বিভাগ বলতে আইন বিভাগ ও শাসন বিভাগের প্রভাব ও নিয়ন্ত্রণ মুক্ত বিচার বিভাগকে বোঝায়। গণতন্ত্রকে সুরক্ষা ও গণতন্ত্রের মহান আদর্শ সমুন্নত রাখতে স্বাধীনতা ও নিরপেক্ষ বিচার খুব প্রয়োজন । উদ্দীপকে বলা হয়েছে, জনাব রোহান বঙ্গবন্ধু শেখ মুজিবুর রহমান মেরিটাইম বিশ্ববিদ্যালয় আইন বিভাগে পড়াশোনা শেষ করে সরকারি জজ হিসেবে যোগদান করেন। বর্তমানে তিনি দেওয়ানী ও ফৌজদারী মামলা নিষ্পত্তি করেন। এরূপ বর্ণনা থেকে সহজে অনুধাবন করা যায় জনাব গ্রহণ সরকারের বিচার বিভাগে কর্মরত আছেন। বিচার বিভাগে স্বাধীনতা রক্ষায় বিচারকদের নিয়োগে নিরপেক্ষতা শতভাগ নিশ্চিত করতে হবে। বিচার বিভাগের স্বাধীনতা রক্ষার জন্য বিচারকদের চাকরির স্থায়িত্ব নিশ্চিত করতে হবে। এতে করে বিচার কার্য পরিচালনায় সকল চাপের ঊর্ধ্বে উঠে তারা বিচার কার্য পরিচালনা করতে পারবে। বিচারকদের উঁচু মানের বেতনভাতা নিশ্চিত করতে হবে। তাদের পদোন্নতির ব্যবস্থা করতে হবে। বিচার বিভাগের জন্য বিচার বিভাগের কর্তৃত্বের পরিধি স্পষ্ট করে লিপিবদ্ধ করে সাংবিধানিক স্বীকৃতি দিতে হবে। সর্বোপরি বিচার বিভাগে আইন ও শাসন বিভাগের হস্তক্ষেপ মুক্ত রাখতে হবে।"
        },
        {
          "label": "ঘ",
          "question": "",
          "explanation": "নিম্নের অনুরূপ: আইনের শাসন প্রতিষ্ঠায় উদ্দীপকের বিভাগের অর্থাৎ বিচার বিভাগের ভূমিকা অতীব গুরুত্বপূর্ণ। সরকারের তিনটি বিভাগের মধ্যে একটি গুরুত্বপূর্ণ বিভাগ হলো বিচার বিভাগ। বিচারবিভাগ সারাদেশে নিম্ন আদালত, মধ্যম আদালত এবং উচ্চ আদালত দ্বারা বিচার কার্য পরিচালনা করে। কোথাও নাগরিক অধিকার লঙ্ঘিত হয়েছে মনে হলে বিচার বিভাগ সেখানে নাগরিক অধিকার প্রতিষ্ঠায় ভূমিকা রাখে। আর আইনের শাসন প্রতিষ্ঠার এর বিকল্প নেই। আয়নের শাসন বলতে বোঝায়, সকলের জন্য আইনের সমান প্রয়োগ এবং তার দ্বারা ন্যায় বিচার নিশ্চিত করা। উদ্দীপকের বর্ণনায় বিচার বিভাগের প্রতিরূপ প্রকাশ পেয়েছে। যা একটি দেশের আইন শাসন প্রতিষ্ঠার গুরুত্বপূর্ণ ও একচ্ছত্র ভূমিকা পালন করে। কেননা, বিচার বিভাগ বর্তমানে স্বাধীনভাবে নাগরিক অধিকার রক্ষা ও ব্যক্তি স্বাধীনতা রক্ষার অন্যতম রক্ষাকবচ। গণতান্ত্রিক রাষ্ট্রে আইন ও শাসন বিভাগের অভিভাবক হিসেবে বিচার বিভাগ নিয়োজিত। আইনের ব্যাখ্যা, আইন প্রণয়ন, ন্যায় বিচার প্রতিষ্ঠা, তদন্ত সংক্রান্ত কাজ প্রভৃতির মাধ্যমে বিচার বিভাগ আইনের শাসন প্রতিষ্ঠা কাজ করে। সরকার বা কোন ব্যক্তি বা প্রতিষ্ঠান যদি সংবিধানের লিপিবদ্ধ নাগরিক অধিকারের হস্তক্ষেপ করে তাহলে বিচার তা প্রতিহত করে। আইন বিভাগ ও শাসন বিভাগের স্বেচ্ছাচারিতা রোধ করতে বিচার বিভাগ ও স্বাধীনতার কোন বিকল্প নেই। দৃষ্টের দমন ও সৃষ্টের পালনের মাধ্যমে বিচার বিভাগ বেশ আইনের অনু শাসন নিশ্চিত করতে সর্বদাই নিযুক্ত থাকে। সুষ্ঠু -সুন্দর নাগরিক জীবন গঠনে আইনের শাসন অপরিহার্য আর বিচার বিভাগই এর নিশ্চয়তা বিধান করে থাকে। পরিশেষে বলা যায়, আয়নের শাসন প্রতিষ্ঠায় বিচার বিভাগের ভূমিকা অপরিসীম।"
        }
      ]
    },
    {
      "number": "10",
      "uddipok": "শ্রেণিকক্ষে পাঠদানকালে অধ্যাপক নিশাত বলেন, আইনসভা আইন প্রণয়ন করলেও তা বাস্তবায়ন করে সরকারের গুরুত্বপূর্ণ অন্য একটি বিভাগ। সরকারের এই বিভাগের ক্ষমতা দিন দিন বেড়েই চলেছে। সরকার বলতে জনগণ সাধারণত এই বিভাগকেই বুঝে থাকে।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "'গণতন্ত্র' নিয়ে আব্রাহাম লিংকনের সংজ্ঞাটি লেখ।",
          "explanation": "গণতন্ত্রের সংজ্ঞায় আব্রাহাম লিঙ্কন বলেন, 'Democracy is a government of the people, by the people and for the people. (গণতন্ত্র হচ্ছে জনগণের জন্য, জনগণের দ্বারা পরিচালিত, জনগণের শাসন।)"
        },
        {
          "label": "খ",
          "question": "",
          "explanation": "যে সরকার কাঠামোতে সকল ক্ষমতা কেন্দ্রীয় সরকারের হাতে ন্যস্ত থাকে এবং কেন্দ্র থেকে দেশের শাসন পরিচালিত হয় তাকে এককেন্দ্রিক সরকারব্যবস্থা বলে। এ ধরনের সরকার কাঠামোতে কেন্দ্র ও প্রদেশের মধ্যে ক্ষমতার বণ্টন করা হয় না। এ সরকার কাঠামোতে আঞ্চলিক সরকারের কোনো স্বতন্ত্র অস্তিত্ব নেই। রাষ্ট্রের বিভিন্ন প্রশাসনিক অঞ্চল থাকতে পারে তবে তারা কেন্দ্রের প্রতিনিধি বা সহায়ক হিসেবে কাজ করে। ফ্রান্স, যুক্তরাজ্য, বাংলাদেশ, জাপান, ইতালি প্রভৃতি দেশে এককেন্দ্রিক সরকার রয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: অধ্যাপক নিশাতের বক্তব্যে সরকারের যে বিভাগের প্রতিফলন ঘটেছে তা হচ্ছে শাসন বিভাগ। শাসন বিভাগ রাষ্ট্রের উন্নয়নে নানাবিধ কার্য সম্পাদন করে থাকে। শাসন বিভাগ হলো সরকারের সেই অংশ যার ওপর রাষ্ট্রের শাসনকার্য পরিচালনার দায়িত্ব ন্যস্ত থাকে। শাসন বিভাগের অন্যতম কাজ হলো আইনসভা কর্তৃক প্রণীত আইন অনুযায়ী দেশের শাসনকার্য পরিচালনা করা। এছাড়াও রাষ্ট্রের অভ্যন্তরে শান্তিশৃঙ্খলা রক্ষা করা শাসন বিভাগের অন্যতম কাজ। দেশের স্বাধীনতা ও সার্বভৌমত্ব রক্ষা, বহিরাক্রমণ প্রতিহত করা, দেশের অভ্যন্তরে আইনশৃঙ্খলা রক্ষার দায়িত্ব শাসন বিভাগের ওপর ন্যস্ত। সরকারকে সঠিকভাবে পরিচালনার জন্য শাসন বিভাগকে নীতিনির্ধারণসংক্রান্ত কাজ করতে হয়। স্বরাষ্ট্র ও পররাষ্ট্রসংক্রান্ত কার্যক্রম পরিচালনার জন্য সরকারের শাসন বিভাগ সুনির্দিষ্ট নীতিনির্ধারণ করে। এসব দায়িত্ব সঠিকভাবে পালন করে শাসন বিভাগ রাষ্ট্রের উন্নয়নে ভূমিকা রাখে।উপরিউক্ত আলোচনার প্রেক্ষিতে বলা যায়, স্বাধীনতা-সার্বভৌমত্ব ও অভ্যন্তরীণ শান্তি-শৃঙ্খলা রক্ষার পাশাপাশি সরকারের বিভিন্ন বিভাগের কাজের মধ্যে সমন্বয় সাধন করে দেশকে উন্নতির পথে এগিয়ে নেওয়ার জন্য শাসন বিভাগ অগ্রণী ভূমিকা পালন করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের উল্লিখিত বিভাগটি হলো সরকারের শাসন বিভাগ। পূর্বে শাসন বিভাগের দায়িত্ব ছিল আইন প্রণয়ন ও প্রয়োগ এবং জাতীয় আয়ের উৎস ও কর নির্ধারণ করা। কিন্তু বর্তমানে গণতান্ত্রিক জনকল্যাণমূলক রাষ্ট্রব্যবস্থায় রাষ্ট্রের কার্যাবলি এতই বৃদ্ধি পেয়েছে যে, বাধ্য হয়ে শাসন বিভাগকে বহুবিধ কার্যসম্পাদন করার দায়িত্ব গ্রহণ করতে হচ্ছে। এর ফলে শাসন বিভাগের কাজ বৃদ্ধি পাচ্ছে। রাষ্ট্রীয় জীবনে জনগণের অনেক সমস্যার সম্মুখীন হতে হয়। শাসন বিভাগ জনপ্রতিনিধিদের নিয়ে গঠিত হয়। তাই এ নির্বাচিত প্রতিনিধিদের দায়িত্ব ও কর্তব্য হলো জনগণের বিভিন্ন সমস্যা চিহ্নিত করে তার সমস্যা করা। বর্তমানে ব্যক্তিগত, সামাজিক ও রাষ্ট্রীয় জীবন বিভিন্ন ধরনের সমস্যায় জর্জরিত। এসব সমস্যার সমাধান করা একমাত্র শাসন বিভাগের পক্ষেই সম্ভব। বর্তমানে সামাজিক ব্যবস্থার ক্রমোন্নতির কারণে রাষ্ট্রের জনকল্যাণমূলক কার্যাদিও ব্যাপকভাবে বৃদ্ধি পেয়েছে। এ জনকল্যাণমূলক কার্যাদি সম্পাদন করতে গিয়েও শাসন বিভাগের কাজের পরিসর বৃদ্ধি পেয়েছে। তাছাড়া আইনসভা বিভিন্ন কাজের চাপে অনেক ক্ষেত্রে সময় দিতে পারে না। এ সময়ের অভাবহেতু কিছু কিছু আইন প্রণয়নের ভার শাসন বিভাগের ওপর অর্পণ করে। একে অর্পিত ক্ষমতা বলে আইন প্রণয়ন বলা হয়। একদিকে শাসন অন্যদিকে আইন প্রণয়নের দায়িত্ব শাসন বিভাগের ওপর বর্তানোর ফলে এ বিভাগের কাজ বৃদ্ধি পায়। তাছাড়াও যুদ্ধ, বিদ্রোহ, বিপ্লব প্রভৃতির মতো জরুরি পরিস্থিতির মোকাবিলা করে তাৎক্ষণিকভাবে সমস্যার সমাধান করার ক্ষমতা একমাত্র শাসন বিভাগেরই আছে। তাছাড়া আন্তর্জাতিকভাবে দিন দিন যে উত্তেজনা বৃদ্ধি পাচ্ছে, অর্থনৈতিক মন্দায় যে জটিল আকার ধারণ করছে এগুলোর হাত থেকে রেহাই পাওয়ার জন্যও শাসন বিভাগকে কার্যকর পদক্ষেপ নিতে হয়। সুতরাং একথা নিঃসন্দেহে বলা যায়, শাসন বিভাগের কাজ ও ক্ষমতা দিন দিন বৃদ্ধি পাচ্ছে।"
        }
      ]
    },
    {
      "number": "11",
      "uddipok": "বাংলাদেশের নাগরিক মি, দুর্জয় যুক্তরাষ্ট্রে বাস করে। সেখানে তিনি। এই দেশের লোকজন নিয়ে জাতীয় দিবসসমূহ যেমন- শহিদ দিবস, স্বাধীনতা দিবস, বিজয় দিবস প্রভৃতি উদ্যাপন করেন। এছাড়া বাংলা নববর্ষ ও বসন্তবরণ উৎসব উদ্যাপন করেন।",
      "tag": "CPSCR 25,RCPC 25",
      "sub_questions": [
        {
          "label": "ক",
          "question": "",
          "explanation": "জাতীয়তা হলো নির্দিষ্ট ভূখন্ডে বসবাসকারী এমন এক জনসমষ্টি, যার সদস্যরা ভাষা, ধর্ম, সাহিত্য, সংস্কৃতি, রাজনৈতিক চিন্তাধারা এবং ঐতিহ্যের দ্বারা সংঘবদ্ধ এবং অন্যদের থেকে নিজেদের আলাদা মনে করে থাকে।"
        },
        {
          "label": "খ",
          "question": "",
          "explanation": "ভাবগত বা মানসিক ঐক্য জাতীয়তাবোধ গঠনের সর্বাপেক্ষা গুরুত্বপূর্ণ ও মৌলিক উপাদান। মনস্তাত্ত্বিক ঐক্য ব্যতীত জাতি গঠনের অন্যান্য উপাদানসমূহ তেমন গুরুত্বপূর্ণ নয়। আধুনিক রাষ্ট্রের ঐক্যের ভিত্তি বাহ্যিক নয়, বরং মনস্তাত্ত্বিক। জাতীয়তা গঠনের ক্ষেত্রে শুধুমাত্র বংশগত, ভাষা, সাহিত্য ও সংস্কৃতিক ঐক্য থাকলেই হবে না কেননা বংশগত, ভাষা, সাহিত্য ও সংস্কৃতিক ঐক্য, অর্থনৈতিক ঐক্য থাকার পাশাপাশি জনগণের মধ্যে যদি মনস্তাত্ত্বিক ঐক্য না থাকে তাহলে কখনই ওই জনগণ জাতীয়তাবোধ গঠন করতে পারবে না। এজন্য বলা হয়, জাতীয়তা গঠনের ক্ষেত্রে জনগণের মনের আগ্রহই হলো মানসিক ঐক্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মি. দুর্জার মধ্যে দেশপ্রেম অনুভূতির প্রকাশ ঘটেছে। মাতৃভূমির প্রতি ভাবাবেগ, মর্মত্তবোধ ও অনুভূতি হলো দেশ প্রেম। এটি হলো এক ধরনের মানসিক চেতনা, যা দেশকে প্রবল ভাবে ভালোবাসা, সমর্থন করা এবং দেশকে রক্ষার জন্য শত্রু বা অনিষ্ঠকারীর বিরুদ্ধে দাঁড়াতে প্রস্তুত রাখে। দেশের প্রচলিত আইন মেনে চলা,দেশীয় পণ্যকে প্রাধান্য দেওয়া, জাতীয় সম্পদের সুরক্ষা ও অপচয় বোধ, আইনের প্রতি শ্রদ্ধাশীল থাকা প্রভৃতি দেশপ্রেমের অন্তর্ভুক্ত। এমনকি পৃথিবীর যেকোন স্থানে অবস্থান করলেও দেশকে সদা অন্তরের শ্রদ্ধার সাথে স্মরণ করা, দেশীয় সংস্কৃতি, রীতিনীতি, আচার-আচরণ প্রভৃতি দেশপ্রেমের প্রতিফলন। উদ্দীপকে বর্ণিত মি. দুর্জয় চরিত্রের দেশের প্রতি গভীর ভাবাবেগ প্রকাশ পেয়েছে। তিনি যুক্তরাষ্ট্রের বসবাস করলেও দেশের জাতীয় দিবস সমূহ উদযাপন করেন। যা দ্বারা দেশপ্রেমের সুস্পষ্ট এবং গভীরতা প্রকাশ পায়। বিশ্বের যে প্রান্তেই থাকুক না কেন দেশপ্রেমিক সন্তান তার নিজের মাতৃভূমি কি বুকে ধারণ করে পরম আনন্দ লাভ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত ধারণাটি হলো দেশপ্রেম। দেশপ্রেমের সাথে জাতীয়তার ঘনিষ্ঠ সম্পর্ক রয়েছে। জাতীয়তা বোধ থেকে দেশপ্রেমী সৃষ্টি হয় এবং জাতীয়তা বোধ ও দেশপ্রেম উভয়ই একপ্রকার মানসিক ধারণা ও অনুভূতি। দেশের মাটি ও মানুষকে একান্ত করে ভাবার অনুভূতি মানুষ জন্মলগ্ন থেকেই অনুভব করে, কেননা জন্মসূত্রেই মানুষের সাথে জন্মভূমির সংযোগ গড়ে ওঠে। দেশ প্রেম এ বলিয়ান - ব্যাক্তির কাছে নিজের দেশের চেয়ে বড় কিছু নেই। তাই দেশের জন্য জীবন দিতে ও নাগরিকরা পিছুপা হন না। দেশপ্রেমে গড়ে ওঠে ঐক্যবোধ, যা জাতীয়তা বোধের বহিঃপ্রকাশ ঘটায়। দেশপ্রেমের মাধ্যমেই নাগরিকদের মনে জাতীয়তাবোধ জন্মায়। জাতীয়তাবাদের বিকাশের জন্য নানা ধরনের উপাদান থাকা আবশ্যক। আবার, দেশপ্রেমের বহিঃপ্রকাশ ঘটে এর বিভিন্ন উপাদানের সমন্বয়েই। যেমন - বাঙালির জাতীয়তাবাদের অন্যতম ভিত্তি হলো ভাষা। আর বাংলা ভাষার জন্য বিপ্লবের মাধ্যমে সংঘটিত ভাষা আন্দোলন একাধারে জাতীয়তাবাদী আন্দোলন ও দেশপ্রেমের উজ্জ্বল দৃষ্টান্ত। এভাবে এই উপমহাদেশসহ বিশ্বের বিভিন্ন দেশে পরিচালিত জাতীয়তাবাদী আন্দোলনের মূল নিয়ামক হিসেবে দেশপ্রেমকে নির্দেশ করা যায়। তাই বলা যায়, জাতীয়তাবাদী চেতনা থেকে দেশপ্রেমের সৃষ্টি এবং কখনো কখনো দেশ প্রেম থেকে জাতীয়তাবোধের উৎপত্তি ঘটে। সুতরাং দেশপ্রেম ও জাতীয়তা একই সূত্রে গাঁথা।"
        }
      ]
    }
  ]
}