{
  "title": "ঢাকা বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "নাসিমা এ বছর মাধ্যমিক পরীক্ষায় পাশ করেছে এবং উচ্চমাধ্যমিক শ্রেণীতে ভর্তি হবে। সে উচ্চমাধ্যমিক শ্রেণীতে ভর্তি হয়ে এমন একটি বিষয় পড়তে চাই, যার মাধ্যমিক জ্ঞান অর্জন করে একজন আদর্শ দেশপ্রেমিক সুনাগরিক হিসেবে গড়ে উঠতে পারে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "নাগরিকতার সাথে জড়িত সকল প্রশ্ন সম্পর্কে যে শাস্ত্র আলোচনা করে তাই পৌরনীতি।\"- উক্তিটি ই. এম হোয়াইটের।"
        },
        {
          "label": "খ",
          "question": "",
          "explanation": "সুশাসন হচ্ছে এক ধরনের শাসন প্রক্রিয়া যার মাধ্যমে ক্ষমতা সুষ্ঠুভাবে চর্চা করা হয়। এ শাসন প্রক্রিয়ায় জনগণ স্বাধীনভাবে অংশগ্রহণ করতে পারে, সরকারের নীতি ও কর্মকান্ড সম্পর্কে অবগত থাকে এবং নারী-পুরুষ স্বাধীনভাবে মতামত প্রকাশ করতে পারে। এটি স্বচ্ছতা,জবাবদিহিতা ও আইনের শাসন নিশ্চিত করে এবং অর্থ সামাজিক অগ্রগতিকে প্রাধান্য দেয়।"
        },
        {
          "label": "গ",
          "question": "",
          "explanation": "নাছিমার পছন্দের বিষয়টি হলো পৌরনীতি ও সুশাসন। কেননা,উদ্দীপকে ইঙ্গিত পূর্ণ বিষয়টি একজন আদর্শ ও দেশপ্রেমিক সুনাগরিক হিসেবে গড়ে তুলতে সাহায্য করে বিধায় নিশ্চিত ভাবে এটি পোরনীতি ও সুশাসন বিষয়কে নির্দেশ করে। পৌরনীতি ও সুশাসন যেহেতু নাগরিকতা বিষয়ক বিজ্ঞান, তাই এর পরিধি ততটা বিস্তৃত - যতটা নাগরিক জীবন বিস্তৃত রয়েছে। নাগরিকতা বিষয়ক আলোচনা পৌরনীতি মুখ্য আলোচ্য বিষয়। রাষ্ট্রের প্রতি নাগরিকদের কর্তব্য, অধিকার ও কর্তব্যের সম্পর্ক ইত্যাদি বিষয় পৌরনীতি আলোচনার ক্ষেত্র। পৌরনীতির রাজনৈতিক প্রতিষ্ঠান সম্পর্কে আলোচনা করে।পৌরনীতির রাষ্ট্রের উৎপত্তির সম্পর্কিত বিভিন্ন তত্ত্ব বা মতামত, রাষ্ট্রের কার্যাবলী এবং রাষ্ট্রের বিভিন্ন উৎপাদন নিয়ে আলোচনা করে। পৌরনীতি আইন, স্বাধীনতা, সাম্য, ইত্যাদি বিমূর্ত বিষয় নিয়ে আলোচনা করে। পৌরনীতির নাগরিকতা স্থানীয়, জাতীয় ও আন্তর্জাতিক দিকসহ বৈদেশিক সম্পর্কে নীতি আন্তর্জাতিক সংস্থাসমূহ ও এগুলোর উদ্দেশ্য, গঠন ও কার্যাবলী সম্পর্কে বিশদভাবে আলোচনা করে। পৌরনীতি নাগরিকের অতীত, বর্তমান ও ভবিষ্যৎ সম্পর্কে আলোচনা করে। এছাড়াও পৌরনীতি প্রধান প্রধান রাজনৈতিক ঘটনা ও আন্দোলন এবং শাসনতান্ত্রিক বিকাশ সম্পর্কেও আলোচনা করে। উপরিউক্ত আলোচনা প্রেক্ষিতে বলা যায় উদ্দীপকে উল্লিখিত নাছিমার পছন্দের বিষয়টি হলো পড়ুন পৌরনীতি ও সুশাসন। এ বিষয়টি পাঠের মাধ্যমে একজন নাগরিক আদর্শ ও সুনাগরিক হিসেবে গড়ে উঠতে পারে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিষয়টি হল পৌরনীতি ও সুশাসন। পৌরনীতি ও সুশাসন জ্ঞানের এমন একটি বিশেষ শাখা যা পাঠের মাধ্যমে একজন আদর্শ ও দেশপ্রেমিক সুনাগরিক হিসেবে গড়ে ওঠা সম্ভব হয়। প্রাত্যাহিক নাগরিক জীবনে পৌরনীতি ও সুশাসন বিষয়টির গুরুত্ব অত্যধিক। পৌরনীতি নাগরিক জীবন সম্পর্কে সঠিক দিকনির্দেশন প্রদান করে বিধায় সভ্য সমাজে প্রত্যেক সদস্যের পৌরনীতি ও সুশাসন নিয়ে জ্ঞানঅর্জন অত্যাবশক। পৌরনীতি ও সুশাসন সুস্থ, সুন্দর ও আদর্শ সমাজ জীবন গঠনে শিক্ষাদান করে।এর পাঠ নাগরিকতার অতীত ও সম্ভাব্য বা ভবিষ্যৎ সম্পর্কে পূর্বাভাস দেয়। বুদ্ধিসম্পন্ন, বিবেকবান ও আত্মসংযমী হওয়ার জন্য পৌরনৈতিক জ্ঞান অত্যাবশক। বিভিন্ন সংগঠনের বিস্তারিত বিশ্লেষণ, সমস্যা নির্ণয় ও তার সমাধান খুঁজে পেতে পৌরনীতি প্রয়োজনীয়তা রয়েছে। নাগরিক চেতনা বৃদ্ধি ও গণতান্ত্রিক মূল্যবোধ চেতনার প্রসারে পৌরনীতি পাঠ বিকল্পহীন। তাছাড়া নাগরিকদের অধিকার সচেতন করা তাদের কর্তব্য সম্পর্কে অবগত করা সহ নাগরিক জীবনের সাথে সম্পর্কিত প্রতিটি স্তরে পৌরনীতি জ্ঞান গুরুত্বপূর্ণ। সর্বোপরি সুযোগ্য নেতৃত্ব তৈরি, দেশপ্রেম, মূল্যবোধ, সুনাগরিকতাসহ জীবনের যাবতীয় ক্ষেত্রসমূহে পৌরনীতি গুরুত্ব অপরিসীম।"
        }
      ]
    },
    {
      "number": "2",
      "uddipok": "জনাব নাবিলা হক বিশ্ববিদ্যালয়ের শিক্ষক হিসেবে যোগদান করেছেন। তিনি তার শিক্ষার্থীদের উদ্দেশ্যে বলেন, \" তোমরা বাবা- মা ও শিক্ষকদের উপদেশ মেনে চলবে। ন্যায়- অন্যায় বোধ জাগ্রত রাখবে। ভবিষ্যতে আলোকিত মানুষ হয়ে অসহায়, ও দুস্থ বিপদগ্রস্ত মানুষের পাশে দাঁড়াবে। জ্ঞানের চর্চা করবে। তাহলে জীবনে সফল হতে পারবে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "Lag শব্দের আভিধানিক অর্থ হলো স্থির বা অপরিবর্তনীয়।"
        },
        {
          "label": "খ",
          "question": "",
          "explanation": "সাম্য বলতে মানুষের পূর্ণতা প্রাপ্তি এবং সমান অধিকার সংরক্ষণ করা কি বোঝায়।আর জাতি- ধর্ম -বর্ণ নারী- পুরুষ, ধনী-দরিদ্র সকল মানুষ যখন কাজ করার, ন্যায্য মজুরি পাবার সুবিধা লাভ করে তখন সেটা হলো অর্থনৈতিক সাম্য। অর্থনৈতিক সাম্যের মূলকথা হলো যোগ্যতা অনুযায়ী সম্পদ ও সুযোগের বন্টন। অর্থাৎ অর্থ উপার্জন ও বন্টন বিষয়ে বৈষম্য দূর করে সকলকে অর্থনৈতিক ক্ষেত্রে সমান সুযোগ সুবিধা প্রদান করাই হলো অর্থনৈতিক সাম্য।"
        },
        {
          "label": "গ",
          "question": "",
          "explanation": "উদ্দীপকে জনাব নাবিলা হকের বক্তব্যে নৈতিক মূল্যবোধের ইঙ্গিত পাওয়া যায়।  মানুষের ভালো-মন্দ, উচিত-অনুচিত, ন্যায়-অন্যায় বোধ নিয়ে নৈতিক মূল্যবোধ গঠিত হয়। নৈতিক মূল্যবোধের উৎস হলো ন্যায়বোধ।মূল্যবোধ বলতে প্রায়শ নৈতিক মূল্যবোধকে নির্দেশ করা হয়। মানুষ পার্থক্য করে এই নৈতিক মূল্যবোধের মানদন্ডেই।পরিবার, বিদ্যালয়, শিক্ষক, সমাজ প্রভৃতি থেকে মানুষ নৈতিক মূল্যবোধ শিক্ষা পেয়ে থাকে। বড়দের কথা মান্য করা,অন্যায় থেকে বিরত থাকা, অসহায় দুস্থ ও বিপদগ্রস্তদের সাহায্য করা প্রভৃতি নৈতিক মূল্যবোধের দৃষ্টান্ত। আর এই মূল্যবোধ চর্চার মাধ্যমে সমাজের সম্প্রীতি বন্ধন সুদৃঢ় হয়, ঐক্য ও ভ্রাতৃত্ববোধ জন্মে এবং একে অন্যের দুঃখে সাহায্যের হাত বাড়িয়ে দিতে অনুপ্রাণিত হয়।  উদ্দীপকে জনাব নাবিলা হক বিশ্ববিদ্যালয় শিক্ষক হিসেবে বিভিন্ন উপদেশ দিয়েছেন। তিনি বাবা-মা ও শিক্ষকদের উপদেশ মেনে চলা, ন্যায় -অন্যায়বোধ জাগ্রত রাখা, ভবিষ্যতে আলোকিত মানুষের হয়ে অসহায়, দুস্থ ও বিপদগ্রস্ত মানুষের পাশে দাঁড়ানো প্রভৃতির কথা বলেছেন। আর এসব কাজের নির্দেশনা নৈতিক মূল্যবোধ চর্চার নির্দেশনার বিষয়টি সুস্পষ্ট।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিষয় তথা নৈতিক মূল্যবোধের সাথে সুশাসন গভীরভাবে সম্পর্কিত। সুশাসন এক ধরনের মূল্যবোধ। আর মূল্যবোধ হলো সমাজ ও রাষ্ট্রের ভিত্তি। অন্যদিকে, মূল্যবোধ বলতে কখনো কখনো কেবলই নৈতিক মূল্যবোধকে নির্দেশনা করা হয়। নৈতিক মূল্যবোধ সমাজব্যবস্থাকে সুশৃঙ্খল ও নিয়ন্ত্রিত করে সমাজব্যবস্থার স্থিতিশীলতা আনয়ন করে। আর একটি সুশৃঙ্খল,সু নিয়ন্ত্রিত ও স্থিতিশীলতা কাঙ্ক্ষিত প্রতিফলনের বাস্তব রূপই হলো সুশাসন। অর্থাৎ সুশাসন ও নৈতিক মূল্যবোধ গভীরভাবে সম্পর্কিত। আবার নৈতিক মূল্যবোধ নাগরিকদের আত্ম সংযমী, ধৈর্যশীল ও বিবেকবান হিসেবে গড়ে তুলে। নৈতিক মূল্যবোধ এভাবে দায়িত্বশীল নাগরিক সৃষ্টির মাধ্যমে রাষ্ট্রের ভবিষ্যৎ নির্মাণ করেও শাসনব্যবস্থার গতিশীলতা দান করে। তাছাড়া নৈতিক মূল্যবোধ নাগরিকদের শৃঙ্খলা, নিয়মানুবর্তিতা ও দায়িত্ববোধের শিক্ষা নিশ্চিত করে থাকে। ফলে নাগরিক জীবনের উৎকৃষ্টতা ও ঐক্য প্রতিষ্ঠিত হয়। যার সুশাসন প্রতিষ্ঠার অন্যতম নিয়ামক। আবার, সুশাসন গড়ে তোলার জন্য নাগরিকের দায়িত্ব ও কর্তবোধ প্রয়োজন। কর্তব্যবোধ সৃষ্টিতে নাগরিকের নৈতিক মূল্যবোধ সম্পন্ন হওয়ার কোন বিকল্প নেই। নৈতিক মূল্যবোধ নাগরিকের দৃষ্টিভঙ্গির ইতিবাচক পরিবর্তন ঘটায়, যা সুশাসনের জন্য অপরিহার্য। সর্বোপরি রাষ্ট্রের সার্বিক উন্নয়ন, জাতীয়তাবোধ সম্পন্ন নাগরিক সৃষ্টি, সামাজিক ন্যায় বিচার, জনকল্যাণমুখীতা প্রভৃতির জন্য নৈতিক মূল্যবোধের অপরিহার্যতা সর্বজনবিদিত। সুতরাং নিঃসন্দেহে এই কথা বলা যায়, সুশাসনের সাথে নৈতিক মূল্যবোধ ওতপ্রোতভাবে জড়িত।"
        }
      ]
    },
    {
      "number": "3",
      "uddipok": "মিখাইল বম বান্দরবান বসবাস করে। সে রাষ্ট্রীয় বিধি-বিধান সম্পর্কে তেমন অবগত নন। তিনি সমাজে দীর্ঘদিনের প্রচলিত রীতিনীতি ও ধর্মীয় বিজ্ঞানের আলোকে জীবন যাপন করেন। এক সময় এদেশের আইনসভা এগুলোকে আইন হিসেবে অনুমোদন দেয়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "লর্ড ব্রাইসের মতে ৫টি কারনে মানুষ আইন মেনে চলে।"
        },
        {
          "label": "খ",
          "question": "",
          "explanation": "সাধারণ অর্থে স্বাধীনতা বলতে আপন খেয়ালমুখী অনুযায়ী কোন কিছু করাকে বোঝায়। কিন্তু এমন স্বাধীনতার স্বেচ্ছাচারিতার নামান্তর মাত্র। এর ফলে সমাজে বিশৃঙ্খলা দেখা দিয়ে সমাজ জীবন দুর্বিষহ হয়ে উঠতে পারে। তাই স্বাধীনতার এমন ধারণা 'পৌরনীতি ও সুশাসনে 'গ্রহণযোগ্য। পৌরনীতি ও সুশাসনের ভাষায়, অপরের অধিকার বা স্বাধীনতায় হস্তক্ষেপ না করে স্বীয় ইচ্ছামতে কাজ করার অধিকারকেই বলা হয় স্বাধীনতা। অর্থাৎ স্বাধীনতার প্রকৃত অর্থ হলো নিয়ন্ত্রিত স্বাধীনতা।"
        },
        {
          "label": "গ",
          "question": "",
          "explanation": "উদ্দীপকে আইনের প্রথা ও ধর্ম এই দুটি উৎসের প্রতি ইঙ্গিত করা হয়েছে। সুদীর্ঘকাল ধরে সমাজে কোন নিয়ম চলতে থাকলে তাকে প্রথা বলা হয়। সমাজ ব্যবস্থার রীতিনীতি, আচরণ- ব্যবহার ও লোকাচার দীর্ঘদিন বিদ্যমান থাকলে তখন সেগুলো যৌক্তিকভাবেই সমাজ স্বীকৃত হিসেবে গণ্য হয়। আর প্রাচীনকাল থেকেই এসব রীতিনীতির ভিত্তিতে সমাজে বিভিন্ন বিবাদ মীমাংসা ও বিরোধ নিষ্পত্তি করতে দেখা যায়। পরবর্তীতে রাষ্ট্রীয় স্বীকৃতির মাধ্যমে যেসব প্রথা আইনে পরিণত হয়। ইংল্যান্ডের আইনগুলো প্রধানত প্রথা থেকেই সৃষ্টি হয়েছে। আর এইসব কারণে প্রথাকে আইনের সর্বাপেক্ষা প্রাচীন উৎস বলা হয়। আবার, আইনের উৎস হিসেবে ধর্মের গুরুত্ব অপরিসীম। একে আইনের অন্যতম উৎস হিসেবে বিবেচনা করা হয়। মধ্যযুগের ধর্মকে কেন্দ্র করে আইন প্রণয়ন করা হতো। আধুনিক যুগে ও আইনের বিভিন্ন দিকসমূহের ধর্মের গুরুত্ব সুস্পষ্ট। যেমন - মুসলমান ও হিন্দু ধর্মের বিবাহ, তালাক, সম্পত্তির উত্তরাধিকার আইন প্রভৃতি ধর্মীয় রীতির ভিত্তিতে গড়ে ওঠেছে। উদ্দীপকে মিখাইল বম সমাজে দীর্ঘদিনের প্রচলিত রীতিনীতি ও ধর্মীয় বিধানের আলোকে জীবন-যাপন করে। আর উক্ত বিধানগুলো একসময় দেশের আইনসভার স্বীকৃতি লাভ করে আইন হিসেবে মর্যাদা লাভ করে। এক্ষেত্রে আইনের ধর্মীয় ও প্রথা উৎসদ্বয় সম্পর্কিত হয়েছে। সুতরাং বলা যায়, উদ্দীপকে যে উৎস গুলোর প্রতি ইঙ্গিত করা হয়েছে সেগুলো হল প্রথা ও ধর্ম।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত আইনের উৎসগুলো অর্থাৎ ধর্ম ও প্রথা ছাড়া আইনের আরও বেশ কিছু উৎস রয়েছে। আইনের উৎস হিসেবে সুনির্দিষ্ট কিছু দিক চিহ্নিত করা হয়ে থাকে। অধ্যাপক হল্যান্ড আইনের ৬ টি উৎস নির্দিষ্ট করেছেন। যথা-প্রথা, ধর্ম, বিচারকের রায়, বিজ্ঞানসম্মত আলোচনা, ন্যায় বোধ ও আইনসভা। তার মধ্যে উদ্দীপকে প্রথা ও ধর্মকে ইঙ্গিত করা হয়েছে। অনেক সময় বিচারকার্য সম্পন্ন করতে গিয়ে বিচারকগণ নিজস্ব বিচার -বুদ্ধি প্রয়োগ করেন, যা পরবর্তীতে বিচার বিভাগের রায় বা সিদ্ধান্ত হিসেবে পরিগণিত হয়।আবার, আইনবিদগণ বিভিন্ন আইনের অস্পষ্টতা দূরীকরণ সহ বিভিন্ন কারণে ব্যাখ্যা- বিশ্লেষণ পরবর্তীতে নতুন বিধান প্রণয়নের ক্ষেত্রে সহায়ক ভূমিকা পালন করে। ফলে, আইনবিদদের বিজ্ঞানসম্মত আলোচনা বা রচিত গ্রন্থ আইনের একটি উৎস হিসেবে বিবেচিত হয়। অন্যদিকে, কখনো বিদ্যমান আইনের সীমাবদ্ধতা থাকলে বা নবসৃষ্ট সমস্যার ক্ষেত্রে বিচারকগণ তাদের অভিজ্ঞতার আলোকে ন্যায়বোধ থেকে রায় প্রদান করেন। তাই বিচারকের ন্যায় বোধ আইনের একটি অন্যতম উৎস। আধুনিক যুগে আইনের সর্বাপেক্ষা গুরুত্বপূর্ণ ও প্রধান উৎস হলো আইনসভা। আইনসভার সদস্যরা জনমতের প্রাধান্যের ভিত্তিতে আইন প্রণয়ন, সংযোজন, বিয়োজন বা বাতিল করতে সচেষ্ট থাকে। এছাড়াও নির্বাহী ঘোষণা, বৈদেশিক চুক্তি, জনমত, সংবিধান প্রভৃতি আইনের অন্যান্য আরো কিছু উৎস।"
        }
      ]
    },
    {
      "number": "4",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "বাংলাদেশ ২০০৯ সালে 'তথ্য অধিকার আইন পাশ হয়।"
        },
        {
          "label": "খ",
          "question": "",
          "explanation": "সামাজিক কর্তব্য বলতে বোঝায় সমাজের প্রতি নাগরিকের কর্তব্য। সমাজ জীবনে সুন্দর করে গড়ে তোলার জন্য মানুষেরও নানা কর্তব্য রয়েছে,যা সামাজিক কর্তব্য নামে পরিচিত। সামাজিক সম্প্রীতি গড়ে তোলা এবং বজায় রাখা, সামাজিক প্রতিষ্ঠান গঠন এবং পরিচালনা করা, সন্তান-সন্ততিকে শিক্ষিত করে গড়ে তোলা , সামাজিক সচেতনতা বৃদ্ধি করার ক্ষেত্রে দায়িত্ব পালন করা হলো একজন নাগরিকের সামাজিক কর্তব্য। ব্যক্তি ও রাষ্ট্রের উন্নয়নের জন্য সামাজিক কর্তব্য পালন অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "ছকে'?' চিহ্নিত স্থানে আইনগত অধিকার বসবে। রাষ্ট্র কর্তৃক স্বীকৃত ও অনুমোদিত অধিকারকে আইনত অধিকার বলা হয়। আইনগত অধিকারের ক্ষেত্রে থাকে রাষ্ট্রীয় স্বীকৃতি। এই অধিকার বিনষ্টকারীকে শাস্তি দেওয়া হয়। সম্পত্তির অধিকার, শিক্ষার অধিকার, বাক স্বাধীনতার অধিকার ইত্যাদি আইনগত অধিকারের অন্তর্ভুক্ত। পৌরনীতি ও সুশাসনে আইনগত অধিকারী অধিক গুরুত্ব ও মর্যাদা লাভ করে। আইনগত অধিকারের কয়েকটি রূপ পরিলক্ষিত হয়। যেমন- সামাজিক অধিকার, রাজনৈতিক অধিকার ও অর্থনৈতিক অধিকার। উদ্দীপকে ছক চিত্রে '?'চিহ্নিত স্থানে আইনগত অধিকার বসবে। কারণ একটি রাষ্ট্রের নাগরিক যেসব অধিকার ভোগ করে তার একটি হলো নৈতিক অধিকার এবং অন্যটি হলো আইনগত অধিকার। আবার সামাজিক অধিকার, রাজনৈতিক অধিকার ও অর্থনৈতিক অধিকার আইনগত অধিকারেরই ভিন্নরূপ। সুতরাং এ থেকে সহজেই বুঝা যায় উদ্দীপকের '?' চিহ্নিত স্থানে আইনগত অধিকার যথোপযুক্ত।"
        },
        {
          "label": "ঘ",
          "question": "",
          "explanation": "উদ্দীপকে নাগরিকের আইনগত অধিকারের কথা বলা হয়েছে। উক্ত অধিকার ভোগের জন্য নাগরিকের রাষ্ট্রের প্রতি আইনগত কর্তব্যসমূহ পালন করতে হবে। আইনগত অধিকার ভোগ করতে হলে নাগরিককে বিভিন্ন কর্তব্য পালন করতে হয়। কারণ, অধিকার ও কর্তব্য নাগরিকতার দুটি দিক। নাগরিকের যেমন অধিকার আছে তেমনি কর্তব্যও আছে। তাই আইনগত অধিকার ভোগ করার পাশাপাশি নাগরিকদের বেশ কিছু দায়িত্ব ও কর্তব্য পালন করতে হয়। নাগরিকদের নৈতিক কর্তব্যের মধ্যে রয়েছে- সন্তানদের শিক্ষা প্রদান, সততার সাথে ভোট দেন, রাষ্ট্রের সেবা করা, বিশ্ব মানবতার সাহায্যে এগিয়ে যাওয়া ইত্যাদি। আইনগত কর্তব্যের আবার কিছু ভাগ রয়েছে - সামাজিক কর্তব্য, রাজনীতিক কর্তব্য ও অর্থনৈতিক কর্তব্য। পরিবার, সন্তান ও সমাজের প্রতি কর্তব্য, প্রতিবেশীদের সাহায্য করা, সামাজিক প্রতিষ্ঠান গঠন করা, সামাজিক নীতিমালার প্রতি শ্রদ্ধা ও আনুগত্য প্রদর্শন করা ইত্যাদি হলো নাগরিকদের সামাজিক কর্তব্য। রাষ্ট্রের প্রতি আনুগ্যত প্রদর্শন করা, রাষ্ট্রের আইন মেনে চলা, ভোটার অধিকার প্রয়োগে সৎ থাকা,রাষ্ট্রের কল্যাণে সেবামূলক কাজ করা, সরকারি কাজ যথাযথভাবে পালন করা, জাতীয় সম্পদের রক্ষণাবেক্ষণ করা ইত্যাদি হলো নাগরিকগণের রাজনৈতিক কর্তব্য। তাছাড়া নাগরিকদের বেশ কিছু অর্থনৈতিক কর্তব্য পালন করতে হয়। যেমন- খাজনা ও কর প্রদান করা, ব্যবসা বাণিজ্য করা , কৃষি উৎপাদনে অংশগ্রহণ করা, শিল্প কারখানা গড়ে তোলা, জনকল্যাণে অর্থের যোগান দেওয়া ইত্যাদি।আলোচনার শেষে বলা যায়, নাগরিকের অধিকার ভোগ করার জন্য নাগরিককে অবশ্যই বিভিন্ন দায়িত্ব ও কর্তব্য পালন করা বাধ্যতামূলক।"
        }
      ]
    },
    {
      "number": "5",
      "uddipok": "কামাল তার পরিবারে অসুস্থ বাবা-মা নিয়ে থাকেন। তাছাড়া সে আত্মীয়স্বজনের আপদ-বিপদে পাশে দাঁড়ান এবং সাধ্যমত দরিদ্রদেরকে সাহায্য ও সহযোগিতা করেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "জাতি ধর্ম -বর্ণ, নারী-পুরুষ নির্বিশেষে সকলকে সমান সুযোগ -সুবিধা প্রদানের ব্যবস্থাই হলো সাম্য।"
        },
        {
          "label": "খ",
          "question": "",
          "explanation": "নাগরিকের ব্যক্তিত্ব ও জীবন বিকাশের জন্য এমন কতগুলো সুযোগ সুবিধা যা সংবিধানে উল্লেখ থাকে এবং সরকার কর্তৃক অলঙ্ঘনীয় তাকে মৌলিক অধিকার বলে। মৌলিক অধিকার রাষ্ট্রীয় পরিমণ্ডলে আবদ্ধ এবং রাষ্ট্রীয় চেতনাবোধ থেকে বিকাশ লাভ করে। মৌলিক অধিকার সুস্পষ্ট এবং নির্দিষ্ট, যা নাগরিকের কল্যাণ সাধনের জন্য প্রণয়ন করা হয়। নাগরিকের সুসভ্য জীবনযাপনের জন্য মৌলিক অধিকার অপরিহার্য।"
        },
        {
          "label": "গ",
          "question": "",
          "explanation": "উদ্দীপকে কামালের মধ্যে নৈতিক মূল্যবোধ লক্ষ্য করা যায়। নীতি ও ঔচিত্যবোধ থেকে উৎসারিত নৈতিক মূল্যবোধ। মানুষের ভালো–মন্দ, উচিত–অনুচিত, ন্যায়–অন্যায় বোধ নিয়ে নৈতিক মূল্যবোধ গঠিত। এর কারণেই মানুষ নীতি-বিবর্জিত কর্মকাণ্ড থেকে বিরত থাকে। কেননা, মানুষ ন্যায়–অন্যায় পার্থক্য করে থাকে নৈতিক মূল্যবোধের মাধ্যমে। ফলে নৈতিক মূল্যবোধ মানুষের জীবনকে উন্নত পর্যায়ে নিয়ে যায়। এক্ষেত্রে ব্যক্তি প্রত্যক্ষ কোনো সুবিধার আশা রাখে না। কিন্তু সমাজে তার ইতিবাচক প্রভাব রয়েছে। উদ্দীপকে দেখা যায়, কামাল তার অসুস্থ বাবা-মাকে নিয়ে একসাথে বাস করেন। আবার, সে তার আত্মীয়স্বজনের বিপদ–আপদে পাশে দাঁড়ায় এবং সাধ্যমতো দরিদ্রদের সাহায্য–সহযোগিতা করেন। উল্লেখিত কাজগুলো সম্পাদন করতে কামাল সাহেব আইনগতভাবে বাধ্য নন, বরং তিনি তার নিজের উচিত–অনুচিতের ভিত্তিতে সম্পন্ন করছেন। আর এই ধরনের মূল্যবোধই নৈতিক মূল্যবোধ হিসেবে চিহ্নিত করা হয়। সুতরাং, কামালের মধ্যে লক্ষণীয় মূল্যবোধটির নাম হলো নৈতিক মূল্যবোধ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত কামালের মাঝে বিদ্যমান মূল্যবোধটি হলো নৈতিক মূল্যবোধ। এটি ছাড়াও মূল্যবোধের আরও বেশ কিছু উপাদান রয়েছে। গণতান্ত্রিক সমাজব্যবস্থায় মূল্যবোধের উপাদান হিসেবে সুনির্দিষ্ট কিছু বিষয় চিহ্নিত হয়ে থাকে। তার মধ্যে আইনের শাসন অন্যতম। আইনের শাসন ব্যক্তির স্বাধীনতা, সাম্য, অধিকার রক্ষা ও সমাজের শান্তি-শৃঙ্খলা বজায় রাখার জন্য একটি অপরিহার্য উপাদান। আইনের শাসনের অর্থ হলো—আইনের দৃষ্টিতে সবাই সমান; বিনা বিচারে কাউকে শাস্তি দেওয়া যাবে না এবং আইন হবে নাগরিক অধিকার রক্ষার উপায়। শৃঙ্খলাবোধ মূল্যবোধের অন্যতম একটি উপাদান। সমাজে শৃঙ্খলাবোধ না থাকলে বিশৃঙ্খলা, নিরাপত্তাহীনতা ও সামাজিক অনগ্রসরতা সৃষ্টি হয়। আবার, বিচার, শান্তি, ঐক্য ও নিরাপত্তার চাবিকাঠি। এটি মানুষকে অন্যায় বিচারের পথ থেকে দূরে রাখে। স্বচ্ছতা ও জবাবদিহিতা একটি সুন্দর, সমৃদ্ধ ও কল্যাণকর রাষ্ট্র গঠনে মুখ্য ভূমিকা পালন করে, যা মূল্যবোধের অন্যতম উপাদান। কেননা, আধুনিক গণতান্ত্রিক সরকারকে হতে হয় দায়িত্বশীল ও জবাবদিহিতামূলক। আবার, সচেতনতা ও কর্তব্যবোধ নাগরিককে সুনাগরিকে পরিণত করে। তাই এটিও মূল্যবোধের একটি গুরুত্বপূর্ণ উপাদান।"
        }
      ]
    },
    {
      "number": "6",
      "uddipok": "জনাব আসিফ একটি সংগঠনের নেতা। তিনি বিগত নিবার্চনে আইনসভার সদস্য নিবার্চিত হন। তিনি জনগনের বিভিন্ন দাবি ও দেশের সমস্যার কথা আইনসভায় অঊিবেশন উত্থাপন করেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "নেতৃত্ব হলো একটি শক্তিশালী কৌশল যার মাধ্যমে নেতা নিদিষ্ট লক্ষ্য অর্জনের জন্য অন্যান্য ব্যক্তিকে পরিচালিত, প্রভাবিত ও নিয়ন্ত্রণ করেন এবং সমাজে ইঙ্গিত লক্ষ্য অর্জনের জন্য অন্যদের উদ্দীপ্ত করেন।"
        },
        {
          "label": "খ",
          "question": "",
          "explanation": "চাপসৃষ্টিকরী গোষ্ঠী হল এমন একটি গোষ্ঠী যা সদস্যরা নির্দিষ্ট শ্রেণীর দাবি ব্যক্ত করে এবং তা পূরণ করার চেষ্টা করে। এ গোষ্ঠী সমাজ ও রাষ্ট্রের সঠিক স্বার্থের কথা বিবেচনায় না এনে কেবল নির্দিষ্ট শ্রেণীর দাবি ব্যক্ত করে এবং তা পূরণের জন্য চাপ সৃষ্টি করে। চাপ সৃষ্টির মাধ্যমে দাবি আদায় চেষ্টা করে বলে এই গোষ্টিকে চাপ সৃষ্টি করে গোষ্টি বলা হয়। শিক্ষক সমিতি, বণিক সংঘ, শ্রমিক ইউনিয়ন, ব্যাংক কর্মচারী ফেডারেশন ইত্যাদি চাপ সৃষ্টিকারী গোষ্ঠীর উদাহরণ।"
        },
        {
          "label": "গ",
          "question": "",
          "explanation": "উদ্দীপকে জনাব আসিফের সংগঠনের সাথে আমার পঠিত যে সংগঠনের মিল রয়েছে - তা হলো রাজনৈতিক দল। রাজনৈতিক দল বলতে এমন এক সুসংঘটিত ও সঙ্ঘবদ্ধ জনসমষ্টিকে বোঝায়, যারা একটি নির্দিষ্ট নীতির ভিত্তিতে একত্রিত হয়, রাষ্ট্রের বিভিন্ন সমস্যা সম্পর্কে একমত পোষণ করে, নিয়মতান্ত্রিক পন্থায় ক্ষমতা দখলে আগ্রহী এবং রাজনৈতিক একক হিসেবে কাজ করে। রাজনৈতিক দলের মূল লক্ষ্য থেকে সরকারি ক্ষমতা অর্জন করে দলের লক্ষ্য গুলো জনগণের সমস্যার আলোকে বাস্তবায়ন করা। উদ্দীপকে জনাব আসিফ একটি সংগঠনের নেতা হিসেবে বিগত নির্বাচনে আইনসভার সদস্য নির্বাচিত হন। তিনি জনগণের দাবি ও দেশের সমস্যার কথা আইনসভার অধিবেশনে উপস্থাপন করেন। এরূপ বর্ণনায় রাজনৈতিক দলের বৈশিষ্ট্য প্রকাশ পেয়েছে। কেননা, রাজনৈতিক দল কিছুসংখ্যক মানুষের একটি রাজনৈতিক প্রতিষ্ঠান। রাজনৈতিক দলের সদস্যগণ কমবেশি একই রূপ আদর্শ ও নীতি দ্বারা অনুপ্রাণিত হয়ে একত্রিত হয়। এটি নিয়ম তান্ত্রিক উপায়ে ক্ষমতা দখলের চেষ্টা করে। জনমতের দিকে লক্ষ্য রেখে রাজনৈতিক দল কর্মসূচি প্রণয়ন ও প্রচার, নির্বাচনের প্রার্থী মনোনয়ন এবং জয় লাভের চেষ্টা করে। রাজনৈতিক দলগুলো নিজ নিজ দলীয় স্বার্থ সংরক্ষণ করে থাকে। দলীয় নীতির ভিত্তিতে জাতীয় স্বার্থ সংরক্ষণ করতে চায়। রাজনৈতিক দল বিভিন্ন মত ও আদর্শের ব্যাক্তিবর্গের সম্মেলন ঘটে এবং তারা পরস্পরের প্রতি সহমর্মিতা প্রদর্শন করে। রাজনৈতিক দল তাদের নীতি ও আদর্শ বাস্তবায়নে বদ্ধপরিকর।দলের কর্মসূচি বাস্তবায়নে এর নেতাকর্মীরা যেকোনো ত্যাগ স্বীকার করতে প্রস্তুত থাকে।"
        },
        {
          "label": "ঘ",
          "question": "",
          "explanation": "আধুনিক গণতান্ত্রিক রাষ্ট্রে উদ্দীপকের সংগঠন তথা রাজনৈতিক দলের ভূমিকা অপরিসীম। বর্তমান সময়ের বিশালয়তন রাষ্ট্রগুলোর বিপুল জনগোষ্ঠীর পক্ষে প্রত্যক্ষভাবে শাসন কার্যে অংশগ্রহণ সম্ভব নয়। তাই বর্তমানে জনগণ প্রতিনিধি নির্বাচনের মাধ্যমে পরোক্ষভাবে শাসনকালে অংশগ্রহণ করে থাকে। প্রতিনিধিমূলক গণতন্ত্রের মূল ভিত্তি হচ্ছে রাজনৈতিক দল। রাজনৈতিক দল হচ্ছে এমন একটি জনসংগঠন যার সদস্যগণ রাষ্ট্রের সমস্যা সম্পর্কে ঐক্যমত পোষণ করে এবং নিয়মতান্ত্রিক উপায়ে ক্ষমতা দখলের মাধ্যমে গৃহীত কর্মসূচি বাস্তবায়ন করতে সচেষ্ট হয়। রাজনৈতিক দলের মাধ্যমে সরকার এবং জনগণের মধ্যে সেতুবন্ধন সৃষ্টি হয়। বিরোধী দলের বক্তব্যর মাধ্যমে জনগণ নিজের দেশের সমস্যা সমূহ সম্পর্কে জানতে পারে। এতে জনগণের রাজনৈতিক সচেতনতা বৃদ্ধি পায়। প্রতিনিধি মূলক গণতন্ত্রে দল যাতে কোন গণ বিরোধী কাজে লিপ্ত না হতে পারে সেজন্য বিরোধী দলগুলো সতর্ক দৃষ্টি রাখে। নির্বাচনকে কেন্দ্র করে রাজনৈতিক দলগুলো বিভিন্ন রাজনৈতিক কর্মসূচি প্রকাশ করে। জনগণের মধ্য থেকে সবচেয়ে কল্যাণকর ও বাস্তবমুখী কর্মসূচি সম্পন্ন রাজনৈতিক দলের প্রতি আস্থা ও সমর্থন প্রদান করে। কোনরকম রক্তপাত বা বিদ্রোহের প্রয়োজন হয় না। আলোচনার পরিশেষে তাই বলা যায়,বর্তমান সময়ের প্রতিনিধিত্বশীল গণতান্ত্রিক ব্যবস্থায় রাজনৈতিক দল হলো অপরিহার্য। এর উপস্থিতি ছাড়া আধুনিক গণতন্ত্র তাই কল্পনা করা যায় না। সুতরাং আধুনিক গণতান্ত্রিক ব্যবস্থা মূলত রাজনৈতিক দলেরই শাসন ব্যবস্থা।"
        }
      ]
    },
    {
      "number": "7",
      "uddipok": "মি. 'ক' ছোটবেলা থেকে অন্যায়ের প্রতিবাদী। সে বিশ্ববিদ্যালয় ভর্তি হয়ে অধ্যয়নের পাশাপাশি শিক্ষার্থ সমস্যা নিয়ে কর্তৃপক্ষের নিকট যৌক্তিক দাবি উপস্থাপন করেন এবং অনেক সমস্যার সূরাহা করেন। সহপাঠীরা তার বুদ্ধিমত্তা ও বাগ্মীতা সহ নানাবিধ গুণাবলী দেখে বলতেন, \"তুমি একদিন বড় মাপের জনদরদি মানুষ হতে পারবে\"।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "সংখ্যার ভিত্তিতে রাজনৈতিক দলকে প্রধানত তিন ভাগে ভাগ করা যায়। যথা- ১. একদলীয় ব্যবস্থা, ২. দ্বী-দলীয় ব্যবস্থা এবং ৩. বহুদলীয় ব্যবস্থা।"
        },
        {
          "label": "খ",
          "question": "",
          "explanation": "কোন বিশেষ নেতা যখন তার বক্তব্য ও কাজ দ্বারা জনগণকে ভীষণভাবে সম্মোহিত, অনুপ্রাণিত ও উদ্বুদ্ধ করতে সক্ষম হন তখন সেই নেতৃত্বকে \"সম্মোহনী নেতৃত্ব \"বা 'জাদুকরী নেতৃত্ব 'বলা হয়। এ ধরনের নেতৃত্ববৃন্দ তীব্র আকর্ষণ শক্তির অধিকারী এবং তাদের প্রতি অন্ধ আনুগত্য প্রদর্শন করে। যেমন - জার্মানির এডলফ হিটলার, ইরানের আয়াতুল্লাহ খোমেনী, ব্রিটিশ ভারতের মহাত্মা গান্ধী, বাংলাদেশ মাওলানা ভাসানী ও বঙ্গবন্ধু শেখ মুজিবুর রহমান প্রমুখের নেতৃত্বকে জাদুকরি বা সম্মোহনী নেতৃত্ব বলা যেতে পারে।"
        },
        {
          "label": "গ",
          "question": "",
          "explanation": "উদ্দীপকে মি. 'ক'- এর মধ্যে সম্মোহনী নেতৃত্বর গুণাবলী লক্ষ্য করা যায়। কোন বিশেষ নেতা যখন তার বক্তব্য ও কাজের দ্বারা জনগণকে ভীষণভাবে সম্মোহনী। অনুপ্রাণিত ও উদ্বুদ্ধ করতে সক্ষম হন তখন তাকে সম্মোহনি নেতৃত্ব বা জাদু করে নেতৃত্ব বলা হয়। সমাজবিজ্ঞানী ম্যাক্সওয়েবার সর্বপ্রথম এজাতীয় নেতৃত্বর ধারণা প্রদান করেন । ব্রিটিশ ভারতের মহাত্মা গান্ধী, বাংলাদেশের শেখ মুজিবুর রহমান, শেরে বাংলা এ, কে, ফজলুল হক প্রমুখ নেতৃবৃন্দের নেতৃত্ব এজাতীয় নেতৃত্বের উদাহরণ। সম্মোহনী নেতৃত্বের প্রতি জনগণ অন্ধ আবেগে আপ্পুত হয়ে ওঠেন। উদ্দীপকে উল্লিখিত মি. 'ক' ছোটবেলা থেকে অন্যায়ের প্রতিবাদী। সে বিশ্ববিদ্যালয় ভর্তি হয়ে অধ্যয়নের পাশাপাশি শিক্ষার্থীদের বিভিন্ন সমস্যা নিয়ে কর্তৃপক্ষের নিকট যৌক্তিক দাবি উপস্থাপন করেন। তিনি বুদ্ধিমতা ও বাগ্মিতাসহ নানা গুনাবরি অধিকারী। পৌরনীতি ও সুশাসনে এরূপ নেতৃত্বকে সম্মোহনী নেতৃত্ব বলা হয়।"
        },
        {
          "label": "ঘ",
          "question": "",
          "explanation": "হ্যাঁ আমিও মনে করি উদ্দীপকে উল্লেখিত মি. 'ক' -এর কর্মকাণ্ড সুশাসন প্রতিষ্ঠা গুরুত্বপূর্ণ ভূমিকা রাখবে। যোগ্য নেতৃত্বের উপরই নির্ভর করে রাষ্ট্র বা সমাজের সুশাসন। তিনি অপরকে প্রভাবিত ও পরিচালিত করে রাষ্ট্র বা সমাজের সুশাসন প্রতিষ্ঠায় ভূমিকা রাখতে পারে। নেতৃত্ব যদি হয় গণতন্ত্রকামী ও কল্যাণমুখী তবেই সুশাসন প্রতিষ্ঠার পথ সুগম হবে। উদ্দীপকে মি. 'ক'- এর মতো এরূপ গুণাবলী অধিকারী নেতাই সুশাসন প্রতিষ্ঠায় আগ্রণী ভূমিকা রাখতে পারেন। একজন বলিষ্ঠ ও যোগ্য নেতাই পারেন স্বচ্ছতা ও জবাবদিহিতা নিশ্চিত করে সুশাসন প্রতিষ্ঠা করতে। তার নেতৃত্বের গুনেই গণতন্ত্র পরিপূর্ণভাবে বিকশিত হতে পারে। সুশাসন প্রতিষ্ঠায় আইনের শাসন অতীব জরুরী। যোগ্য নেতৃত্বের গুণাবলীসম্পূর্ণ ব্যক্তি আইনের শাসন নিশ্চিত করে থাকে। তার অবদানেই রাষ্ট্রে রাজনৈতিক স্থিতিশীলতা বিরাজ করে। যোগ্য নেতা সরকার ও বিরোধী দলের মাঝে সুসম্পর্ক স্থাপনের ইতিবাচক ভূমিকা পালন করে। সুষ্ঠু জনমত সুশাসনের জন্য আবশ্যক। যোগ্য নেতা বিভিন্ন উপায় সুষ্ঠু জনমত সৃষ্টিতে সাহায্য করে এবং তার ভারসাম্য রক্ষা করে সুশাসন প্রতিষ্ঠার গুরুত্বপূর্ণ অবদান রাখেন। জনপ্রশাসনকে রাজনীতিমুক্ত করতে একজন যোগ্য নেতা গুরুত্বপূর্ণ অবদান রাখেন। এছাড়া সুশাসন প্রতিষ্ঠায় সংসদ মাধ্যমের স্বাধীনতা প্রদান, মৌলিক অধিকার রক্ষা, আমলাতান্ত্রিক জটিলতা নিরসন ইত্যাদি ক্ষেত্রে অবদান রাখার মাধ্যমেও একজন নেতা সুশাসন প্রতিষ্ঠায় তাৎপর্যপূর্ণ অবদান রেখে থাকেন।"
        }
      ]
    },
    {
      "number": "8",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "গণতন্ত্র প্রধানত দুই প্রকার। যথা - ১. প্রত্যক্ষ গণতন্ত্র ও ২. পরোক্ষ গণতন্ত্র।"
        },
        {
          "label": "খ",
          "question": "",
          "explanation": "যে সরকার ব্যবস্থায় একই সাথে একাধিক অঞ্চল বা প্রদেশ সাংবিধানিকভাবে ক্ষমতা ভাগাভাগির মাধ্যমে একত্রিত হয়ে রাষ্ট্র গঠন করে তাই যুক্তরাষ্ট্রীয় সরকার। যুক্তরাষ্ট্রীয় সরকার ব্যবস্থায় একাধিক রাষ্ট্র বা প্রদেশ মিলে একটি শক্তিশালী রাষ্ট্র গঠন করে। এতে সাংবিধানিকভাবে রাষ্ট্রের ক্ষমতা ও কর্তৃত্বের কিছু অংশপ্রদেশ বা আঞ্চলিক সরকারের এবং জাতীয় বিষয়গুলো কেন্দ্রীয় সরকারের হাতে থাকে। কেন্দ্রীয় সরকার সাধারণ স্বার্থে সমগ্র যুক্তরাষ্ট্রের শাসন কার্য পরিচালনা করে এবং প্রাদেশিক সরকার স্বাধীনভাবে স্থানীয় বা প্রাদেশিক বিষয় সমূহ পরিচালনা করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ছক অনুযায়ী 'A' নামক রাষ্ট্রে গণতান্ত্রিক সরকার ব্যবস্থা বিদ্যমান রয়েছে। বর্তমান বিশ্বের সবচেয়ে জনপ্রিয় শাসন ব্যবস্থা হল গণতান্ত্রিক শাসন ব্যবস্থা। গণতন্ত্র হলো জনগণের শাসন। অর্থাৎ যে শাসন ব্যবস্থার জনগণের হাতে ক্ষমতা থাকে তাকেই গণতন্ত্র বলে। এ শাসন ব্যবস্থায় জনগণের শাসন প্রতিষ্ঠিত হয়। তবে এক্ষেত্রে জনগণ সরকারি অথবা নির্বাচিত প্রতিনিধিদের মাধ্যমে শাসন কার্য পরিচালনায় অংশ নিয়ে থাকে। গণতান্ত্রিক শাসন ব্যবস্থায় বহু রাজনৈতিক দলের উপস্থিতি দেখা যায় যারা জনগণের প্রতিনিধিত্ব করে। এই ধরনের শাসন ব্যবস্থায় গণমাধ্যম ভাবে তাদের মত প্রকাশ করতে পারে। বিচার বিভাগ ও স্বাধীনভাবে জনগণের অধিকার রক্ষায় ভূমিকা পালন করার সুযোগ পায়। উদ্দীপকে 'A' রাতের একাধিক রাজনৈতিক দল ও আইনের শাসন, সরকারের আইনসভার প্রাধান্য শীল সরকার ব্যবস্থা বিদ্যমান । এসব বৈশিষ্ট্যগুলো বিশ্লেষণ করে সহজে গণতান্ত্রিক সরকার ব্যবস্থাকে ইঙ্গিত করা যায়। কারণ গণতন্ত্রে একাধিক রাজনৈতিক দল, আইনসভার প্রাধান্য ও দায়িত্বশীল সরকার ব্যবস্থা বিদ্যমান থাকে। এ সরকার ব্যবস্থায় গণমাধ্যমের স্বাধীনতা স্বীকৃত সুযোগ পায়। সুতরাং বলা যায় 'A' রাষ্ট্রটিতে গণতান্ত্রিক সরকার ব্যবস্থা বিদ্যমান রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'A'ও 'B' রাষ্ট্রের যথাক্রমে গণতান্ত্রিক ও একনায়কতান্ত্রিক সরকারব্যবস্থা বিদ্যমান। এ দুটি রাষ্ট্রের মধ্যে গণতান্ত্রিক ব্যবস্থা উত্তম বলে আমি মনে করি। ক্ষমতার উৎসের ভিত্তিতে সরকারের দুটি রূপ দেখা যায়, একটি হলো একনায়কতান্ত্রিক সরকার ও অন্যটি হলো গণতান্ত্রিক সরকার ব্যবস্থা। গণতান্ত্রিক সরকার হলো সেই সরকার ব্যবস্থা যেখানে শাসনক্ষমতায় জনগণ প্রত্যক্ষ ও পরোক্ষভাবে অংশগ্রহণ করে থাকে। আর একনায়ক যান্ত্রিক সরকার ঠিক এর উল্টো। এখানে একজন শাসক রাষ্ট্রের সকল ক্ষমতা ভোগ ও নিয়ন্ত্রণ করে থাকে। উদ্দীপকে 'A' সরকার হচ্ছে গণতান্ত্রিক সরকার। এ ধরনের সরকার ব্যবস্থায় জনগণের শাসন প্রতিষ্ঠিত, একাধিক দলের উপস্থিতি রয়েছে, প্রচার মাধ্যমগুলো মুক্ত ও স্বাধীন। আইনসভার সার্বভৌম ক্ষমতার অধিকারী। এখানে জনগনই হচ্ছে সকল ক্ষমতার উৎস। জনগণ নিজেরাই নিজেদের মধ্য থেকে সরকার নির্বাচন করে। জনগণের প্রত্যক্ষ ভোটে সরকার নির্বাচিত হয়। সরকারকে জনগণের সমর্থন নিয়েই ক্ষমতায় যেতে হয়। আবার জনগণের আস্থা বা সমর্থন হারালে সরকার ক্ষমতা ছাড়তে বাধ্য হয়। অন্যদিকে, 'B' সরকার হচ্ছে একনায়কতান্ত্রিক সরকার। এখানে সকল ক্ষমতা একজন ব্যক্তির হাতে কুক্ষিগত থাকে বিধায় একটিমাত্র রাজনৈতিক দলের শাসন প্রতিষ্ঠিত হয়। প্রচার মাধ্যমগুলো সরকার কর্তৃক নিয়ন্ত্রিত থাকে। ফলে জনগণের বাক স্বাধীনতা থাকে না। আইনসভার প্রকৃতি অনেকটা প্রহসনমূলক হয়ে থাকে। এই ধরনের সরকার ব্যবস্থায় শাসক যুক্তি অপেক্ষা পেশী শক্তিতে বেশি বিশ্বাস করে। জনগণের ব্যক্তি স্বাধীনতা বলতে কিছু থাকে না। উপরের আলোচনা থেকে বলা যায়, গণতান্ত্রিক সরকার হলো জনগণের অধিকার রক্ষায় এবং জনকল্যাণে নিয়োজিত একটি শাসন ব্যবস্থা। যেখানে একনায়ক তান্ত্রিক সরকার ব্যবস্থা সর্বত্র জনকল্যাণ বিঘ্নিত হয়। এ কারণে আমি মনে করি গণতান্ত্রিক সরকার ব্যবস্থা একনায়কতান্ত্রিক সরকার ব্যবস্থা থেকে উত্তম।"
        }
      ]
    },
    {
      "number": "9",
      "uddipok": "জন আব্রহণ বঙ্গবন্ধু শেখ মুজিবুর রহমান মেরিটাইম বিশ্ববিদ্যালয়ে আইন বিভাগে পড়াশোনা শেষ করে সরকারি জজ হিসেবে যোগদান করেন। বর্তমানে তিনি দেওয়ানি ও ফৌজদারি মামলার নিষ্পত্তি করেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "আইন বিভাগের প্রধান কাজ হল আইন প্রণয়ন করা।"
        },
        {
          "label": "খ",
          "question": "",
          "explanation": "যে সরকার ব্যবস্থার রাষ্ট্রপ্রধান জনগণের প্রত্যক্ষ বা পরোক্ষ ভোটের মাধ্যমে নির্বাচিত হন তাকে প্রজাতন্ত্র বলে। প্রজাতন্ত্র হলো গণতান্ত্রিক সরকারের একটি বিশেষ রূপ। অধিকাংশ দেশে প্রজাতান্ত্রিক সরকার কাঠামোর প্রধান কে প্রেসিডেন্ট নামে আখ্যায়িত করা হয়। যদি প্রেসিডেন্ট রাষ্ট্রের প্রধানের পাশাপাশি সরকারের ও প্রধান হন তবে তাকে শাসিত সরকার বলে। এ সরকার কাঠামোতে প্রেসিডেন্ট সর্বোচ্চ ক্ষমতার অধিকারী হয়ে থাকেন। রাষ্ট্রপতি ও কেবিনেট উভয়ই তার কার্যক্রমের জন্য আইন সবার কাছে দায়ী থাকে। তবে রাষ্ট্রপতি ও কেবিনেট উভয়ই ক্ষমতা ও কার্যাবলীর সুনির্দিষ্ট থাকে।"
        },
        {
          "label": "গ",
          "question": "",
          "explanation": "উদ্দীপকে জনাব রোহান সরকারের বিচার বিভাগে কর্মরত। বিচার বিভাগের স্বাধীনতা রক্ষায় নানা রকম করণীয় রয়েছে। বিচার বিভাগের স্বাধীনতা বলতে আইনের ব্যাখ্যা ও বিচার কার্য পরিচালনার সময় বিচারকদের স্বাধীনতা ও নিরপেক্ষ মতামত প্রকাশের ক্ষমতাকে বোঝায়। স্বাধীন বিচার বিভাগ বলতে আইন বিভাগ ও শাসন বিভাগের প্রভাব ও নিয়ন্ত্রণ মুক্ত বিচার বিভাগকে বোঝায়। গণতন্ত্রকে সুরক্ষা ও গণতন্ত্রের মহান আদর্শ সমুন্নত রাখতে স্বাধীনতা ও নিরপেক্ষ বিচার খুব প্রয়োজন । উদ্দীপকে বলা হয়েছে, জনাব রোহান বঙ্গবন্ধু শেখ মুজিবুর রহমান মেরিটাইম বিশ্ববিদ্যালয় আইন বিভাগে পড়াশোনা শেষ করে সরকারি জজ হিসেবে যোগদান করেন। বর্তমানে তিনি দেওয়ানী ও ফৌজদারী মামলা নিষ্পত্তি করেন। এরূপ বর্ণনা থেকে সহজে অনুধাবন করা যায় জনাব গ্রহণ সরকারের বিচার বিভাগে কর্মরত আছেন। বিচার বিভাগে স্বাধীনতা রক্ষায় বিচারকদের নিয়োগে নিরপেক্ষতা শতভাগ নিশ্চিত করতে হবে। বিচার বিভাগের স্বাধীনতা রক্ষার জন্য বিচারকদের চাকরির স্থায়িত্ব নিশ্চিত করতে হবে। এতে করে বিচার কার্য পরিচালনায় সকল চাপের ঊর্ধ্বে উঠে তারা বিচার কার্য পরিচালনা করতে পারবে। বিচারকদের উঁচু মানের বেতনভাতা নিশ্চিত করতে হবে। তাদের পদোন্নতির ব্যবস্থা করতে হবে। বিচার বিভাগের জন্য বিচার বিভাগের কর্তৃত্বের পরিধি স্পষ্ট করে লিপিবদ্ধ করে সাংবিধানিক স্বীকৃতি দিতে হবে। সর্বোপরি বিচার বিভাগে আইন ও শাসন বিভাগের হস্তক্ষেপ মুক্ত রাখতে হবে।"
        },
        {
          "label": "ঘ",
          "question": "",
          "explanation": "আইনের শাসন প্রতিষ্ঠায় উদ্দীপকের বিভাগের অর্থাৎ বিচার বিভাগের ভূমিকা অতীব গুরুত্বপূর্ণ। সরকারের তিনটি বিভাগের মধ্যে একটি গুরুত্বপূর্ণ বিভাগ হলো বিচার বিভাগ। বিচারবিভাগ সারাদেশে নিম্ন আদালত, মধ্যম আদালত এবং উচ্চ আদালত দ্বারা বিচার কার্য পরিচালনা করে। কোথাও নাগরিক অধিকার লঙ্ঘিত হয়েছে মনে হলে বিচার বিভাগ সেখানে নাগরিক অধিকার প্রতিষ্ঠায় ভূমিকা রাখে। আর আইনের শাসন প্রতিষ্ঠার এর বিকল্প নেই। আয়নের শাসন বলতে বোঝায়, সকলের জন্য আইনের সমান প্রয়োগ এবং তার দ্বারা ন্যায় বিচার নিশ্চিত করা। উদ্দীপকের বর্ণনায় বিচার বিভাগের প্রতিরূপ প্রকাশ পেয়েছে। যা একটি দেশের আইন শাসন প্রতিষ্ঠার গুরুত্বপূর্ণ ও একচ্ছত্র ভূমিকা পালন করে। কেননা, বিচার বিভাগ বর্তমানে স্বাধীনভাবে নাগরিক অধিকার রক্ষা ও ব্যক্তি স্বাধীনতা রক্ষার অন্যতম রক্ষাকবচ। গণতান্ত্রিক রাষ্ট্রে আইন ও শাসন বিভাগের অভিভাবক হিসেবে বিচার বিভাগ নিয়োজিত। আইনের ব্যাখ্যা, আইন প্রণয়ন, ন্যায় বিচার প্রতিষ্ঠা, তদন্ত সংক্রান্ত কাজ প্রভৃতির মাধ্যমে বিচার বিভাগ আইনের শাসন প্রতিষ্ঠা কাজ করে। সরকার বা কোন ব্যক্তি বা প্রতিষ্ঠান যদি সংবিধানের লিপিবদ্ধ নাগরিক অধিকারের হস্তক্ষেপ করে তাহলে বিচার তা প্রতিহত করে। আইন বিভাগ ও শাসন বিভাগের স্বেচ্ছাচারিতা রোধ করতে বিচার বিভাগ ও স্বাধীনতার কোন বিকল্প নেই। দৃষ্টের দমন ও সৃষ্টের পালনের মাধ্যমে বিচার বিভাগ বেশ আইনের অনু শাসন নিশ্চিত করতে সর্বদাই নিযুক্ত থাকে। সুষ্ঠু -সুন্দর নাগরিক জীবন গঠনে আইনের শাসন অপরিহার্য আর বিচার বিভাগই এর নিশ্চয়তা বিধান করে থাকে। পরিশেষে বলা যায়, আয়নের শাসন প্রতিষ্ঠায় বিচার বিভাগের ভূমিকা অপরিসীম।"
        }
      ]
    },
    {
      "number": "10",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যখন কোন জনসমষ্টি একই ভাষা, সাহিত্য, ইতিহাস, ঐতিহ্যের বন্ধনে আবদ্ধ হয়ে নিজেদেরকে অন্যান্য জনসমষ্টি হতে আলাদা মনে করে তখন তাকে জাতি বলে।"
        },
        {
          "label": "খ",
          "question": "",
          "explanation": "রাজনৈতিক দল বলতে এমন সংগঠিত জনসমষ্টিকে বোঝায় যারা কতিপয় নীতিমালার ভিত্তিতে একত্রিত হয় এবং নিয়মতান্ত্রিক উপায়ে সরকারি ক্ষমতা দখলের চেষ্টা করে। বর্তমান বিশ্বে গণতন্ত্র বহুল প্রচলিত এবং জনপ্রিয় শাসনব্যবস্থা। আর গণতান্ত্রিক শাসনব্যবস্থার জন্য রাজনৈতিক দলব্যবস্থা একটি অপরিহার্য উপাদান। মূলত রাজনৈতিক দল বলতে একটি সংবদ্ধ জনসমষ্টিকে বোঝায়, যারা রাষ্ট্রের সমস্যা বলি সম্পর্কে একই মত পোষণ করে সমাধান করার চেষ্টা করে এবং নিয়মতান্ত্রিক পদ্ধতিতে সরকার গঠন করেন নির্দিষ্ট নীতি বাস্তবায়ন করতে চায়।"
        },
        {
          "label": "গ",
          "question": "",
          "explanation": "উদ্দীপক্ষে প্রশ্ন চিহ্নিত '?' স্থানে আমার পঠিত বইয়ের জাতীয়তাকে ইঙ্গিত করে। জাতীয়তা হলো অধ্যাত্নচেতনা ও মানসিক ধারণা, যা কোন জনসমষ্টিকে অন্য জনসমষ্টি থেকে পৃথক করে এবং নিজেদের মধ্যে ঐক্যবোধ তৈরি করে। জনগণের মানসিকতা হতে এটি উৎসারিত। তাই একই ভৌগলিক অবস্থান, ভাষা, সাহিত্য, সংস্কৃতি, বংশ, আদর্শ ও রীতিনীতি দ্বারা ঐক্যবদ্ধ জনসমষ্টি জাতীয়তাবাদের পরিচয় দেয়। জাতীয়তা থেকে জাতিতে পরিণত হওয়া মানে পরাধীনতার শৃঙ্খল ভেঙে স্বাধীনতা লাভ করা এবং পৃথিবীর বুকে স্বাধীন জাতি হিসেবে আত্মপ্রকাশ করা। উদ্দীপকে একই বংশোদ্ভূত, ভাষা,সাহিত্য, সংস্কৃতি, ভৌগোলিক অবস্থার একটি ঐক্যবদ্ধ জনসমষ্টি কে নির্দেশ করে, যা আমার পঠিত বইয়ের জাতীয়তাকে সুস্পষ্ট করেছে। সুতরাং বলা যায়, প্রশ্ন চিহ্নিত স্থানে জাতীয়তাকে উপস্থাপন করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের উক্ত বিষয়টি তথা জাতীয়তার সাথে দেশ প্রেমের গভীর সম্পর্ক বিদ্যমান।  দেশপ্রেম ও জাতীয়তা একই সূত্রে গাঁথা। মাত্র ভূমির প্রতি মমত্ববোধ ও ভালোবাসাই হচ্ছে দেশপ্রেম। এটির নাগরিকের এক পবিত্র অনুভূতি। জন্ম সূত্রে জন্মভূমির প্রতি মানুষের নাড়ীর সংযোগ গড়ে ওঠে। নিজের দেশ থেকে বড় আর কিছুই নেই। তাই স্বীয় দেশের জন্য জীবন দিতে নাগরিক কখনো পিছপা হয় না। এভাবেই দেশ প্রেম মানুষের মাঝে ঐক্য সৃষ্টি করে জাতীয়তাবাদের জন্ম দেয়। মূলত দেশপ্রেমের মাধ্যমে নাগরিকদের মাঝে জাতীয়তাবাদী চেতনা জাগ্রত হয়। যেমন - ১৯৫২ সালের ভাষা আন্দোলনের ইতিহাস থেকে মানুষের মাঝে জন্ম নেওয়া জাতীয়তাবাদী চেতনা কথা উল্লেখ করা যায়। যা বাঙালি জাতিকে তাদের ন্যায্য অধিকার আদায়ের ঐক্যবদ্ধ করে। এজাতীয়তা বাদী চেতনা থেকে বাঙ্গালীদের মাঝে যে ঐক্যবদ্ধ মনোভাব গড়ে ওঠে তা দেশপ্রেমের চেতনাকে জাগ্রত করে। যার শক্তিতে বলিয়ান হয়ে ভাষা আন্দোলন পরবর্তী সকল আন্দোলনে বাঙালি স্বীয় দেশের স্বার্থকে এগিয়ে রেখে একতাবদ্ধ হয়। আর একই ধারাবাহিকতার অর্জিত হয় বাংলার স্বাধীনতার সোনালী সূর্য। দেশপ্রেম আর জাতীয়তাবাদী চেতনা নিরস্ত্র বাঙালির জাতির কাছে আত্মসমর্পণে বাধা হয় আধুনিক অস্ত্রে সজ্জিত পাকিস্তানি বাহিনী। এ থেকে বোঝা যায়, দেশ প্রেম ও জাতীয়তার মাঝে সুগভীর সম্পর্ক বিদ্যমান।"
        }
      ]
    },
    {
      "number": "11",
      "uddipok": "বাংলাদেশের নাগরিক মি. দূর্জয় যুক্তরাষ্ট্রে বাস করে। সেখানে তিনি এই দেশের লোকজন নিয়ে জাতীয় দিবস সমূহ যেমন -শহীদ দিবস, স্বাধীনতা দিবস, বিজয় দিবস প্রভৃতি উদযাপন করেন। এছাড়া বাংলা নববর্ষ ও বসন্ত বরণ উৎসব ও উদযাপন করেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "Nation বা Natus শব্দের অর্থ জন্ম বা বংশ বা রক্তের সম্পর্ক।"
        },
        {
          "label": "খ",
          "question": "",
          "explanation": "ভাবগত বা মানসিক ঐক্য জাতীয়তাবোধ গঠনের সর্বাপেক্ষা গুরুত্বপূর্ণ ও মৌলিক উপাদান। মনস্তাত্ত্বিক ঐক্য ব্যতীত জাতি গঠনের অন্যান্য উপাদানসমূহ তেমন গুরুত্বপূর্ণ নয়। আধুনিক রাষ্ট্রের ঐক্যের ভিত্তি বাহ্যিক নয়, বরং মনস্তাত্ত্বিক। জাতীয়তা গঠনের ক্ষেত্রে শুধুমাত্র বংশগত, ভাষা, সাহিত্য ও সংস্কৃতিক ঐক্য থাকলেই হবে না কেননা বংশগত, ভাষা, সাহিত্য ও সংস্কৃতিক ঐক্য, অর্থনৈতিক ঐক্য থাকার পাশাপাশি জনগণের মধ্যে যদি মনস্তাত্ত্বিক ঐক্য না থাকে তাহলে কখনই ওই জনগণ জাতীয়তাবোধ গঠন করতে পারবে না। এজন্য বলা হয়, জাতীয়তা গঠনের ক্ষেত্রে জনগণের মনের আগ্রহই হলো মানসিক ঐক্য।"
        },
        {
          "label": "গ",
          "question": "",
          "explanation": "উদ্দীপকে মি. দুর্জার মধ্যে দেশপ্রেম অনুভূতির প্রকাশ ঘটেছে। মাতৃভূমির প্রতি ভাবাবেগ, মর্মত্তবোধ ও অনুভূতি হলো দেশ প্রেম। এটি হলো এক ধরনের মানসিক চেতনা, যা দেশকে প্রবল ভাবে ভালোবাসা, সমর্থন করা এবং দেশকে রক্ষার জন্য শত্রু বা অনিষ্ঠকারীর বিরুদ্ধে দাঁড়াতে প্রস্তুত রাখে। দেশের প্রচলিত আইন মেনে চলা,দেশীয় পণ্যকে প্রাধান্য দেওয়া, জাতীয় সম্পদের সুরক্ষা ও অপচয় বোধ, আইনের প্রতি শ্রদ্ধাশীল থাকা প্রভৃতি দেশপ্রেমের অন্তর্ভুক্ত। এমনকি পৃথিবীর যেকোন স্থানে অবস্থান করলেও দেশকে সদা অন্তরের শ্রদ্ধার সাথে স্মরণ করা, দেশীয় সংস্কৃতি, রীতিনীতি, আচার-আচরণ প্রভৃতি দেশপ্রেমের প্রতিফলন। উদ্দীপকে বর্ণিত মি. দুর্জয় চরিত্রের দেশের প্রতি গভীর ভাবাবেগ প্রকাশ পেয়েছে। তিনি যুক্তরাষ্ট্রের বসবাস করলেও দেশের জাতীয় দিবস সমূহ উদযাপন করেন। যা দ্বারা দেশপ্রেমের সুস্পষ্ট এবং গভীরতা প্রকাশ পায়। বিশ্বের যে প্রান্তেই থাকুক না কেন দেশপ্রেমিক সন্তান তার নিজের মাতৃভূমি কি বুকে ধারণ করে পরম আনন্দ লাভ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ধারণাটি হলো দেশপ্রেম। দেশপ্রেমের সাথে জাতীয়তার ঘনিষ্ঠ সম্পর্ক রয়েছে। জাতীয়তা বোধ থেকে দেশপ্রেমী সৃষ্টি হয় এবং জাতীয়তা বোধ ও দেশপ্রেম উভয়ই একপ্রকার মানসিক ধারণা ও অনুভূতি। দেশের মাটি ও মানুষকে একান্ত করে ভাবার অনুভূতি মানুষ জন্মলগ্ন থেকেই অনুভব করে, কেননা জন্মসূত্রেই মানুষের সাথে জন্মভূমির সংযোগ গড়ে ওঠে। দেশ প্রেম এ বলিয়ান - ব্যাক্তির কাছে নিজের দেশের চেয়ে বড় কিছু নেই। তাই দেশের জন্য জীবন দিতে ও নাগরিকরা পিছুপা হন না। দেশপ্রেমে গড়ে ওঠে ঐক্যবোধ, যা জাতীয়তা বোধের বহিঃপ্রকাশ ঘটায়। দেশপ্রেমের মাধ্যমেই নাগরিকদের মনে জাতীয়তাবোধ জন্মায়। জাতীয়তাবাদের বিকাশের জন্য নানা ধরনের উপাদান থাকা আবশ্যক। আবার, দেশপ্রেমের বহিঃপ্রকাশ ঘটে এর বিভিন্ন উপাদানের সমন্বয়েই। যেমন - বাঙালির জাতীয়তাবাদের অন্যতম ভিত্তি হলো ভাষা। আর বাংলা ভাষার জন্য বিপ্লবের মাধ্যমে সংঘটিত ভাষা আন্দোলন একাধারে জাতীয়তাবাদী আন্দোলন ও দেশপ্রেমের উজ্জ্বল দৃষ্টান্ত। এভাবে এই উপমহাদেশসহ বিশ্বের বিভিন্ন দেশে পরিচালিত জাতীয়তাবাদী আন্দোলনের মূল নিয়ামক হিসেবে দেশপ্রেমকে নির্দেশ করা যায়। তাই বলা যায়, জাতীয়তাবাদী চেতনা থেকে দেশপ্রেমের সৃষ্টি এবং কখনো কখনো দেশ প্রেম থেকে জাতীয়তাবোধের উৎপত্তি ঘটে। সুতরাং দেশপ্রেম ও জাতীয়তা একই সূত্রে গাঁথা।"
        }
      ]
    }
  ]
}