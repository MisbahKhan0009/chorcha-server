{
  "title": "রাজশাহী বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ব্রিটিশ শাসনামলে একজন মুসলিম নেতা ঐতিহাসিক অধিবেশনের মাধ্যদে নিজ সম্প্রদায়ের জন্য অধ্যুষিত সংখ্যাগরিষ্ঠ অঞ্চলসমূহ নিয়ে একাধিক স্বাধীন রাষ্ট্র গঠনের প্রস্তাব করেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "১৯০৬ সালে সর্বভারতীয় মুসলিম লীগ গঠন করা হয়েছিল।"
        },
        {
          "label": "খ",
          "question": "বেজাল প্যাক্ট বলতে কী বোঝায়?",
          "explanation": "বেঙ্গল প্যাক্ট হলো বাংলার হিন্দু ও মুসলিম সম্প্রদায়ের মধ্যে বিদ্যমান সাম্প্রদায়িক বিভেদ সমাধানের লক্ষ্যে সম্পাদিত চুক্তি। দেশবন্ধু চিত্তরঞ্জন দাশ বুঝতে পেরেছিলেন যে, বাংলার সংখ্যাগরিষ্ঠ মুসলমানদের দাবি অগ্রাহ্য করে স্বাধীনতা আন্দোলন চালিয়ে যাওয়া সম্ভব নয়। বিবেচনা করে তিনি মুসলমানদের সমর্থন ও হিন্দু-মুসলমানদের মধ্যে ঐক্য প্রতিষ্ঠার চেষ্টা করেন। বাংলার মুসলিম নেতারাও তাঁর সাথে সহযোগিতার হাত বাড়িয়ে দেন। এদের মধ্যে উল্লেখযোগ্য হলেন এ. কে. ফজলুল হক, মৌলভী আবদুল করিম এবং হোসেন শহীদ সোহ্রাওয়ার্দী। তাদের উদ্যোগে ১৯২৩ সালে 'বেঙ্গল প্যাক্ট' স্বাক্ষরিত হয়।"
        },
        {
          "label": "গ",
          "question": "উদ্দীপক বর্ণিত প্রস্তাবের সাথে তুমি ঐতিহাসিক কোন ঘটনার সাদৃশ্য খুঁজে পাও? ব্যাখ্যা করো।",
          "explanation": "উদ্দীপকে বর্ণিত প্রস্তাবের সাথে আমি ঐতিহাসিক লাহোর প্রস্তাবের সাদৃশ্য খুঁজে পাই। ভারতীয় উপমহাদেশে মুসলমানদের জন্য একটি স্বতন্ত্র রাষ্ট্রের দাবি জানিয়ে সর্বভারতীয় মুসলিম লীগের অধিবেশনে উত্থাপিত প্রস্তাবনাই হচ্ছে লাহোর প্রস্তাব। ১৯৪০ সালের ২৩ মার্চ পাকিস্তানের লাহোরে মোহাম্মদ আলী জিন্নাহর সভাপতিত্বে সর্বভারতীয় মুসলিম লীগের সম্মেলন অনুষ্ঠিত হয়। উক্ত সম্মেলনে শেরে বাংলা এ. কে. ফজলুল হক এ প্রস্তাবটি উত্থাপন করেন। বস্তুতপক্ষে, ভারতের মুসলিম লীগ এবং ভারতীয় জাতীয় কংগ্রেসের আদর্শগত পার্থক্যের ফল ছিল ১৯৪০ সালের লাহোর প্রস্তাব। এ প্রস্তাবকে 'পাকিস্তান প্রস্তাব' হিসেবেও অভিহিত করা হয়। লাহোর প্রস্তাবে ভারতের উত্তর-পশ্চিম ও পূর্বাঞ্চলের মুসলিম সংখ্যাগরিষ্ঠ এলাকাসমূহ নিয়ে একাধিক স্বাধীন রাষ্ট্র গঠনের কথা উল্লেখ থাকলেও মোহাম্মদ আলী জিন্নাহ ও মুসলিম লীগের অবাঙালি নেতৃবৃন্দের প্ররোচনায় কেবল ভারত ও পাকিস্তান নামক দুটি স্বাধীন রাষ্ট্রের জন্ম হয়। উদ্দীপকের তথ্যানুযায়ী, ব্রিটিশ শাসনামলে একজন মুসলিম নেতা ঐতিহাসিক অধিবেশনের মাধ্যমে নিজ সম্প্রদায়ের জন্য অধ্যুষিত সংখ্যাগরিষ্ঠ অঞ্চলসমূহ নিয়ে একাধিক স্বাধীন রাষ্ট্র গঠনের প্রস্তাব করেন। উদ্দীপকের এসব তথ্য লাহোর প্রস্তাবকেই নির্দেশ করে। কেননা ঐতিহাসিক লাহোর প্রস্তাবেই ভারতীয় মুসলমানদের জন্য একাধিক আবাসভূমির দাবি করা হয়। উপরের আলোচনার পরিপ্রেক্ষিতে বলা যায়, উদ্দীপকে বর্ণিত প্রস্তাবের সাথে লাহোর প্রস্তাবের সাদৃশ্য বিদ্যমান।"
        },
        {
          "label": "ঘ",
          "question": "উক্ত প্রস্তাব কি পরবর্তীতে বাংলাদেশের স্বাধীনতা সংগ্রামে ভূমিকা রেখেছিল? তোমার উত্তরের সপক্ষে যুক্তি দাও।",
          "explanation": "হ্যাঁ, উত্ত প্রস্তাব তথা লাহোর প্রস্তাব বাংলাদেশের স্বাধীনতা সংগ্রামে ভূমিকা রেখেছিল। ১৯৪০ সালের ২৩ মার্চ শেরে বাংলা এ. কে. ফজলুল হক মুসলিম লীগের অধিবেশনে লাহোর প্রস্তাব উত্থাপন করেন। এ প্রস্তাবের আলোকে ১৯৪৭সালে ধর্মের ভিত্তিতে ভারত ও পাকিস্তান নামে দুটি স্বাধীন রাষ্ট্রের জন্ম হয়। সাধারণত মুসলিম সংখ্যাগরিষ্ঠ অঙ্গরাজ্যগুলো পাকিস্তান এবং হিন্দু সংখ্যাগরিষ্ঠ অঙ্গরাজ্যগুলো ভারতের অন্তর্ভুক্ত হয়। পাকিস্তান দুটি অংশে বিভক্ত হয়ে একটি পূর্ব পাকিস্তান, অন্যটি পশ্চিম পাকিস্তান নামে আত্মপ্রকাশ করে। কিন্তু বিভক্তির পর রাষ্ট্রটি নানা সমস্যার সম্মুখীন হয়। ১৯৪০ সালে শেরে বাংলা এ. কে. ফজলুল হকের লাহোর প্রস্তাবের মূল দাবিই ছিল প্রাদেশিক স্বায়ত্তশাসন। কিন্তু পাকিস্তান সৃষ্টির পর থেকেই মুসলিম লীগ প্রাদেশিক স্বায়ত্তশাসন প্রতিষ্ঠার বিষয়টি এড়িয়ে যায় এবং পূর্ব পাকিস্তান পশ্চিম পাকিস্তানের দ্বারা অর্থনৈতিক, সামাজিক ও সাংস্কৃতিক ক্ষেত্রে নিগৃহীত ও শোষিত হতে থাকে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মতবিরোধ শুরু হয়। ফলশ্রুতিতে ১৯৫২ সালের ২১ ফেব্রুয়ারি মহান ভাষা আন্দোলন সংঘটিত হয়। ভাষাভিত্তিক জাতীয়তাবোধের চেতনায় ১৯৫৪ সালের নির্বাচনে পূর্ব বাংলার রাজনৈতিক দলগুলো মিলিত হয়ে যুক্তফ্রন্ট গঠন করে। এ নির্বাচনে, যুক্তফ্রন্ট নিরঙ্কুশ সংখ্যাগরিষ্ঠতা অর্জন করে এবং মুসলিম লীগের ভরাডুবি হয়। ফলে বাঙালি জাতীয়তাবাদী চেতনা আরো দৃঢ় এবং সুসংহত হয়। ১৯৬৬ সালে শেখ মুজিবুর রহমানও লাহোর প্রস্তাবের আলোকে ৬ দফা দাবি উত্থাপন করেন। কারণ ৬ দফার প্রথম দফাই ছিল ঐতিহাসিক লাহোর প্রস্তাবের বাস্তবায়ন করা তথা স্বায়ত্তশাসন প্রতিষ্ঠা। পরবর্তীকালে ৬ দফাকে ভিত্তি করে ১৯৬৯ সালে গণঅভ্যুত্থান, ১৯৭০ সালের নির্বাচনে জয়লাভ এবং ১৯৭১ সালে মুক্তিযুদ্ধ সংঘটিত হয়। দীর্ঘ ৯ মাস সশস্ত্র যুদ্ধের পর বাঙালি জাতি ১৯৭১ সালের ১৬ ডিসেম্বর মুক্তিযুদ্ধে বিজয় অর্জন করে। আর এভাবেই স্বাধীন ও সার্বভৌম বাংলাদেশ রাষ্ট্রের সৃষ্টি হয়। উপরের আলোচনার পরিপ্রেক্ষিতে বলা যায়, লাহোর প্রস্তাবে উত্থাপিত স্বায়ত্তশাসনের দাবি পরবর্তীতে স্বাধীনতার দাবিতে পরিণত হয় এবং স্বাধীন বাংলাদেশ প্রতিষ্ঠায় ভূমিকা রাখে।"
        }
      ]
    },
    {
      "number": "2",
      "uddipok": "প্রথম বিশ্বযুদ্ধের পর এ উপমহাদেশের ব্রিটিশ প্রণীত একটি ভারত শাসন আইন পাশ হয়। এ আইনে প্রাদেশিক বিষয়গুলোকে 'সংরক্ষিত' ও 'হস্তান্তরিত' এ দু'ভাগে ভাগ করা হয়।",
      "tag": "RB 25",
      "sub_questions": [
        {
          "label": "ক",
          "question": "মর্লে-মিন্টো সংস্কার আইন কত সালে প্রণয়ন করা হয়?",
          "explanation": "মর্লে-মিন্টো সংস্কার আইন ১৯০৯ সালে প্রণয়ন করা হয়।"
        },
        {
          "label": "খ",
          "question": "দ্বি-জাতি তত্ত্ব বলতে কী বোঝ?",
          "explanation": "দ্বিজাতি তত্ত্ব হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বিজাতি তত্ত্বের ব্যাখ্যা প্রদান করেন। তার মতে, জিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে প্রণীত আইনটির সাথে তোমার পঠিত যে আইনের সাদৃশ্য আছে তার তিনটি বৈশিষ্ট্য ব্যাখ্যা করো।",
          "explanation": "উদ্দীপকে প্রণীত আইনটির সাথে আমার পঠিত ভারত শাসন আইন-১৯১৯-এর সাদৃশ্য রয়েছে। উদ্দীপকে বলা হয়েছে, প্রথম বিশ্বযুদ্ধের পর এ উপমহাদেশে ব্রিটিশ প্রণীত একটি ভারত শাসন আইন পাস হয়। এই আইনে প্রাদেশিক বিষয়গুলোকে সংরক্ষিত ও হস্তান্তরিত এ দু'ভাগে ভাগ করা হয়। যা স্পষ্টত ভারত শাসন আইন- ১৯১৯ এর সাথে সঙ্গতিপূর্ণ। কারণ প্রথম বিশ্বযুদ্ধের পর ব্রিটিশ পার্লামেন্টে ১৯১৯ সালের ভারত শাসন আইন প্রণীত হয়। এ আইনের প্রাদেশিক বিষয়সমূহ 'সংরক্ষিত' ও 'হস্তান্তরিত' ভাগে বিভক্ত ছিল। ১৯১৯ সালের ভারত শাসন আইনের প্রধান তিনটি বৈশিষ্ট্য ছিল হাইকমিশনারের পদ সৃষ্টি, দ্বিকক্ষবিশিষ্ট আইনসভা এবং প্রদেশে দ্বৈতশাসন ব্যবস্থা প্রবর্তন করা। ১৯১৯ সালের ভারত শাসন আইনে ব্রিটেনে ভারতীয় হাইকমিশনারের পদ সৃষ্টি করা হয়। তিনি ব্রিটেনে ভারতীয় ছাত্র ও শ্রমিকদের স্বার্থ সংশ্লিষ্ট বিষয়াদি ও ব্যবসা-বাণিজ্য সংক্রান্ত বিষয়াদি তত্ত্বাবধান করতেন। তিনি ৫ বছরের জন্য ভারত সরকার কর্তৃক নিয়োগ লাভ করতেন। আইনের মাধ্যমে কেন্দ্রীয় আইনসভাকে দ্বিকক্ষবিশিষ্ট আইনসভায় রূপান্তরিত করা হয়। উচ্চকক্ষের নামকরণ করা হয় রাষ্ট্রীয় পরিষদ (Council of State) এবং নিম্নকক্ষের নামকরণ করা হয় ব্যবস্থাপক সভা (Legislative Assembly)। এ আইনের মাধ্যমে প্রদেশে দ্বৈতশাসন ব্যবস্থা প্রবর্তিত হয়। এ ব্যবস্থা অনুসারে প্রাদেশিক বিষয়গুলোকে সংরক্ষিত বিষয় ও হস্তান্তরিত বিষয়ে ভাগ করা হয়। আইন-শৃঙ্খলা, অর্থ, রাজস্ব প্রভৃতি বিষয়সমূহ সংরক্ষিত বিষয়ের অন্তর্ভুক্ত ছিল। অপরদিকে শিক্ষা, জনস্বাস্থ্য, কৃষি, স্বায়ত্তশাসন প্রভৃতি বিষয়গুলো ছিল হস্তান্তরিত বিষয়ের অন্তর্ভুক্ত।"
        },
        {
          "label": "ঘ",
          "question": "উদ্দীপকে ইঙ্গিতকৃত আইনটি ভারতে গণতন্ত্র বিকাশে কতটুকু সহায়ক ছিল? তোমার উত্তরের সপক্ষে যুক্তি দেখাও।",
          "explanation": "উদ্দীপকে ইঙ্গিতকৃত আইনটি অর্থাৎ ভারত শাসন আইন- ১৯১৯ সরাসরি গণতন্ত্র প্রতিষ্ঠা না করলেও এটি গণতান্ত্রিক চেতনার বিকাশ ভবিষ্যৎ আন্দোলনের ভিত্তি প্রস্তুত করেছিল। ১৯১৯ সালের ভারত শাসন আইন ছিল ব্রিটিশ শাসনের অধীনে ভারতের প্রশাসনিক কাঠামোতে একটি গুরুত্বপূর্ণ পরিবর্তন। এ আইনের দ্বারা প্রদেশগুলোতে দ্বৈতশাসন ব্যবস্থা চালু করা হয়। কিছু কিছু বিভাগের দায়িত্ব ভারতীয় মন্ত্রীদের হাতে দেওয়া হলেও গভর্নরের হাতে চূড়ান্ত ক্ষমতা রাখা হয়। আইনসভায় আংশিকভাবে নির্বাচিত সদস্যদের অন্তর্ভুক্ত করা হয়, যা গণতান্ত্রিক চর্চার সূচনা করে। ভারতীয়দের রাজনৈতিক অংশগ্রহণ বাড়লেও তা ছিল খুবই সীমিত। কেন্দ্রীয় পর্যায়ে ভারতীয়দের প্রকৃত ক্ষমত দেওয়া হয়নি। তারপরও রাজনৈতিক সচেতনতা বাড়াতে ১৯১৯ সালের ভারত শাসন আইন সহায়ক ভূমিকা পালন করে। ভারত শাসন আইন-১৯১৯ ভারতীয় জনগণের মধ্যে গণতন্ত্রের আকক্ষ? উন্মেষ ঘটাতে বিশেষভাবে সাহায্য করে। ভারতীয়রা ধীরে ধীরে ভোটাধিকার ও প্রতিনিধিত্বমূলক সরকার সম্পর্কে সচেতন হয়ে 52 রাজনৈতিক দলগুলো আইনটির সীমাবদ্ধতার বিরুদ্ধে আন্দোলনে সক্রিয় হয়। এতে গণতন্ত্রের চর্চা ও দাবি আরো জোরালো হয়, যা ভবিষ্যতে নান গণআন্দোলনের ক্ষেত্র প্রস্তুত করে। আইনটির মাধ্যমে ভারতীয় রাষ্ট্রীয় কাজে অংশগ্রহণের অভিজ্ঞতা অর্জন করে, যা পরবর্তীতে গণতান্ত্রিক পরিবর্তনের পথ প্রশস্ত করে। উপরের আলোচনা শেষে বলা যায়, ১৯১৯ সালের ভারত শাসন আইন ভারতে সরাসরি গণতন্ত্র প্রতিষ্ঠা না করলেও পরোক্ষভাবে গণতন্ত্রের ক্ষেত্র প্রস্তুতে সহায়তা করেছিল।"
        }
      ]
    },
    {
      "number": "3",
      "uddipok": "জনগণের আশা-আকাঙ্ক্ষা পূরণের লক্ষ্যে সদ্য স্বাধীনতা প্রাপ্ত 'Z' রাষ্ট্রের গঠিত গণপরিষদ অতি দ্রুততম সময়ের মধ্যে সংবিধান তৈরি করে। লিখিত ও দুষ্পরিবর্তনীয় প্রকৃতির এই সংবিধানে রাষ্ট্রীয় মূলনীতি উল্লেখের পাশাপাশি রাষ্ট্রের জনগণের মৌলিক অধিকার ভোগের নিশ্চয়তা দেওয়া হবে।",
      "tag": "RB 25",
      "sub_questions": [
        {
          "label": "ক",
          "question": "অধ্যাদেশ জারি করেন কে?",
          "explanation": "মহামান্য রাষ্ট্রপতি অধ্যাদেশ জারি করেন।"
        },
        {
          "label": "খ",
          "question": "সাংবিধানিক প্রতিষ্ঠান বলতে কী বোঝায়?",
          "explanation": "সাংবিধানিক প্রতিষ্ঠান বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়। গণতান্ত্রিক রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে, যার ক্ষমতা ও কার্যাবলি সংবিধান অনুযায়ী সুনির্দিষ্ট ও সুনিয়ন্ত্রিত। এগুলোই সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অপিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের মধ্যে রয়েছে বাংলাদেশ সরকারি কর্ম কমিশন, নির্বাচন কমিশন, অ্যাটর্নি জেনারেল, মহাহিসাব নিরীক্ষক ও নিয়ন্ত্রক।"
        },
        {
          "label": "গ",
          "question": "উদ্দীপকে 'Z' রাষ্ট্রের সংবিধানের সাথে তোমার পঠিত কোন রাষ্ট্রের সংবিধান প্রণয়নের সাদৃশ্য রয়েছে? ব্যাখ্যা করো।",
          "explanation": "উদ্দীপকে '' রাষ্ট্রের সংবিধানের সাথে আমার পঠিত বাংলাদেশের সংবিধান প্রণয়নের সাদৃশ্য রয়েছে। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত ও দুস্পরিবর্তনীয় দলিল। স্বাধীনতা পরবর্তী সময়ে গঠিত গণপরিষদের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম শ্রেষ্ঠ সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। এতে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। সংবিধানের দ্বিতীয় ভাগের ৮ নম্বর অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। এই সংবিধান জনগণের মৌলিক অধিকারের নিশ্চয়তা প্রদান করে। উদ্দীপকে বলা হয়েছে, জনগণের আশা-আকাঙ্ক্ষা পূরণের লক্ষ্যে সদ্য স্বাধীনতাপ্রাপ্ত 'Z' রাষ্ট্রের গঠিত গণপরিষদ অতি দ্রুততম সময়ের মধ্যে সংবিধান তৈরি করে। লিখিত ও দুম্পরিবর্তনীয় প্রকৃতির এই সংবিধানে রাষ্ট্রীয় মূলনীতির পাশাপাশি জনগণের মৌলিক অধিকার ভোগের নিশ্চয়তা দেওয়া হয়। যা বাংলাদেশের সংবিধানের ইঙ্গিতবহ। কারণ ১৯৭১ সালের ১৬ ডিসেম্বর স্বাধীনতা লাভের পর মাত্র ৯ মাসে বাংলাদেশের সংবিধান প্রণীত হয়। আবার এ সংবিধানে মূলনীতি উল্লেখের পাশপাশি মৌলিক অধিকারের সন্নিবেশ ঘটেছে। এছাড়াও বাংলাদেশের সংবিধান লিখিত ও দুষ্পরিবর্তনীয় প্রকৃতির। তাই 'Z' রাষ্ট্রের সংবিধান যেন বাংলাদেশ সংবিধারেনই প্রতিরূপ।"
        },
        {
          "label": "ঘ",
          "question": "উদ্দীপকে উল্লেখিত সংবিধানের সাথে সাদৃশ্যপূর্ণ একটি উত্তম সংবিধান-মতামত দাও।",
          "explanation": "উদ্দীপকে উল্লেখিত সংবিধানের সাথে সাদৃশ্যপূর্ণ সংবিধান তথা বাংলাদেশের সংবিধান একটি উত্তম সংবিধান। সংবিধান হলো রাষ্ট্র পরিচালনার মূলনীতি সংবলিত সর্বোচ্চ দলিল। এর মাধ্যমেই জনগণের দাবি পূরণ, রাষ্ট্রের উন্নয়ন তথা রাষ্ট্রের সার্বিক কার্য সম্পাদিত হয়। তাই সংবিধান এমন হওয়া প্রয়োজন যাতে জনগণের স্বার্থ রক্ষিত হয়। বাংলাদেশের সংবিধানের ক্ষেত্রে জনগণের স্বার্থ রক্ষার বিষয়টিই পরিলক্ষিত হয়। বাংলাদেশের সংবিধানে গণতন্ত্রকে রাষ্ট্রপরিচালনার মূলনীতি করা হয়েছে। এতে জনগণের মৌলিক মানবাধিকার ও স্বাধীনতার নিশ্চয়তা রয়েছে। এ সংবিধানে প্রশাসনের সকল পর্যায়ে নির্বাচিত প্রতিনিধিদের মাধ্যমে জনগণের কার্যকর অংশগ্রহণ নিশ্চিত করা হয়েছে। বাংলাদেশের সংবিধানে বাঙালি জাতীয়তাবাদ অর্থাৎ বাঙালি জাতির ঐক্য ও সংহতিকে প্রাধান্য দেওয়া হয়েছে। এছাড়া শোষণমুক্ত, ন্যায়ানুগ ও 'সাম্যবাদী সমাজ প্রতিষ্ঠার নিশ্চয়তা পাওয়া যায় বাংলাদেশের সংবিধান থেকে। এছাড়া এ সংবিধানে সাম্প্রদায়িকতা পরিহার তথা সকল প্রকার ধর্মীয় বৈষম্য বিলোপের ঘোষণা দেওয়া হয়েছে। সংবিধানে জনগণের জীবনযাত্রার বস্তুগত ও সংস্কৃতিগত উন্নতি সাধনের কথা বলা হয়েছে। এতে জনগণের সকল ধরনের অধিকার রক্ষার নিশ্চয়তা প্রদান করা হয়েছে। বাংলাদেশের সংবিধানে গ্রামীণ উন্নয়ন, কৃষি বিপ্লব, অবৈতনিক ও বাধ্যতামূলক প্রাথমিক শিক্ষা, জনস্বাস্থ্য ইত্যাদি বিষয়কে অত্যন্ত গুরুত্ব দেওয়া হয়েছে। এছাড়াও জাতীয় ও আন্তর্জাতিক ক্ষেত্রে এমন পদক্ষেপের কথা বলা হয়েছে, 'যা রাষ্ট্র ও রাষ্ট্রের জনগণের সার্বিক স্বার্থ রক্ষায় অগ্রণী ভূমিকা রাখতে সক্ষম। আলোচনার প্রেক্ষিতে বলা যায়, বাংলাদেশের সংবিধানে এ জনগণের আশা-আকাঙ্ক্ষার পরিপূর্ণ প্রতিফলন ঘটেছে বলে এটি অন্যতম সেরা সংবিধান।।"
        }
      ]
    },
    {
      "number": "4",
      "uddipok": "দ্বিতীয় বিশ্বযুদ্ধের পর ভারতের শাসনতান্ত্রিক সংকট নিরসনে ব্রিটিশ সরকার ৩ সদস্যের একটি কমিশন গঠন করে। কিন্তু শাসনতান্ত্রিক বিষয়ে দুটি রাজনৈতিক দলের পরস্পরবিরোধী অবস্থানের কারণে কমিশন নিজস্ব চিন্তাধারা সম্বলিত একটি পরিকল্পনা পেশ করে।",
      "tag": "RB 25",
      "sub_questions": [
        {
          "label": "ক",
          "question": "বঙ্গভঙ্গ রদ করা হয় কোন সালে?",
          "explanation": "বঙ্গঙ্গভঙ্গ রদ করা হয় ১৯১১ সালে।"
        },
        {
          "label": "খ",
          "question": "বাঙালির 'ম্যাগনাকার্টা' বলা হয় কোন কর্মসূচিকে এবং কেন?",
          "explanation": "উদ্দীপকের সাথে আমার পঠিত ১৯৪৬ সালের মন্ত্রিমিশন পরিকল্পনার মিল রয়েছে। ব্রিটিশ ভারতের রাজনৈতিক ও শাসনতান্ত্রিক ইতিহাসে মন্ত্রিমিশন পরিকল্পনা একটি গুরুত্বপূর্ণ পদক্ষেপ। ভারতের শাসনতান্ত্রিক সংকট নিরসনে ১৯৪৬ সালের ১৯ ফেব্রুয়ারি ব্রিটিশ প্রধানমন্ত্রী ক্লেমেন্ট রিচার্ড অ্যাটলি মন্ত্রিসভার তিনজন প্রভাবশালী সদস্য নিয়ে একটি কমিশন গঠন করেন। একই বছরের ২৪ মার্চ ঐ কমিশনের সদস্যরা (স্যার স্ট্যাফোর্ড ক্লিপস, লর্ড পেথিক লরেন্স এবং এ.ভি. আলেকজান্ডার) ভারতে আসেন। ৩ এপ্রিল কংগ্রেস সভাপতি মাওলানা আবুল কালাম আজাদ এবং ৪ এপ্রিল মুসলিম লীগ নেতা মোহাম্মদ আলী জিন্নাহ মন্ত্রিমিশনের সঙ্গে সাক্ষাৎ করেন। কিন্তু স্বায়ত্তশাসন ও অন্যান্য শাসনতান্ত্রিক বিষয়ে কংগ্রেস ও মুসলিম লীগের পরস্পরবিরোধী অবস্থানের কারণে মন্ত্রিমিশনের প্রচেষ্টা ব্যাহত হয়। অবশেষে ১৯৪৬ সালের ১৬ মে এ মিশন ভারতবর্ষের রাজনৈতিক ও শাসনতান্ত্রিক সমস্যা সমাধানের জন্য তাদের নিজস্ব চিন্তাধারা সংবলিত একটি পরিকল্পনা পেশ করে। এটিকেই ঐতিহাসিক মন্ত্রিমিশন বা ক্যাবিনেট মিশন পরিকল্পনা হিসেবে অভিহিত করা হয়। উদ্দীপকে বলা হয়েছে, দ্বিতীয় বিশ্বযুদ্ধের পর ভারতের শাসনতান্ত্রিক সংকট নিরসনে ব্রিটিশ সরকার ৩ সদস্যের একটি কমিশন গঠন করেন। কিন্তু শাসনতান্ত্রিক বিষয়ে দুটি রাজনৈতিক দলের পরস্পরবিরোধী অবস্থানের কারণে কমিশন নিজস্ব চিন্তাধারা সংবলিত একটি পরিকল্পনা পেশ করে। যা মন্ত্রিমিশন পরিকল্পনাকেই ইঙ্গিত করে। কেননা, মন্ত্রিমিশন পরিকল্পনাটিও দ্বিতীয় বিশ্বযুদ্ধের পর ভারতের শাসনতান্ত্রিক সংকট নিরসনের জন্য গঠিত হয়। কিন্তু কংগ্রেস ও মুসলিম লীগের পারস্পরিক বিরোধিতার কারণে শেষপর্যন্ত মন্ত্রিমিশন নিজস্ব পরিকল্পনা ঘোষণা করে। সুতরাং বলা যায়, উদ্দীপকে মন্ত্রিমিশন পরিকল্পনার কথা বলা হয়েছে।"
        },
        {
          "label": "গ",
          "question": "উদ্দীপকের সাথে তোমার পঠিত কোন পরিকল্পনার মিল রয়েছে? ব্যাখ্যা করো। ৩",
          "explanation": "উদ্দীপকের সাথে সামঞ্জস্যপূর্ণ পরিকল্পনা তথা মন্ত্রিমিশন পরিকল্পনা বেশকিছু সীমাবদ্ধতার কারণে গ্রহণযোগ্যতা হারায়। ভারতের শাসনতান্ত্রিক সংকট সমাধানে ব্রিটিশ শাসকদের অতীতে গৃহীত উদ্যোগগুলোর মতোই ১৯৪৬ সালের মন্ত্রিমিশন পরিকল্পনাও নানা ত্রুটিযুক্ত ছিল। ব্রিটিশ ভারতের দুই প্রধান রাজনৈতিক দল জাতীয় কংগ্রেস ও মুসলিম লীগ প্রথমে এটিকে ভারতীয়দের স্বাধীনতা প্রদানের সুষ্ঠু পরিকল্পনা হিসেবে অভিহিত করেছিল। কিন্তু এটি ছিল কার্যত অনেকটা ১৯৪২ সালের ক্লিপস মিশনেরই পুনরাবৃত্তি। মন্ত্রিমিশন পরিকল্পনার মাধ্যমে ভারতের ভবিষ্যৎ সংবিধান রচনার দায়িত্ব গণপরিষদকে দেওয়া হয়। কিন্তু এর সদস্যরা সর্বজনীন ভোটাধিকারের ভিত্তিতে নির্বাচিত ছিলেন না। তাছাড়া গণপরিষদে ৯৩ জন প্রতিক্রিয়াশীল সামন্ততান্ত্রিক রাজন্য ছিলেন, যা গণতান্ত্রিক আদর্শের পরিপন্থি। মন্ত্রিমিশন পরিকল্পনায় দেশীয় রাজ্যগুলোর সামন্ততন্ত্রকে স্বীকৃতি দেওয়া হয়। এ পরিকল্পনায় ভারতকে দুটি মুসলিম প্রধান অঞ্চল, একটি হিন্দুপ্রধান অঞ্চল ও অন্যটি দেশীয় রাজ্যসমূহ নিয়ে গঠিত অঞ্চল- এ চারটি ভাগে বিভক্ত করা হয়, যা ছিল অবাস্তব ও জটিল। ভারতের রাজনৈতিক জটিলতা এড়াতে যেখানে শক্তিশালী কেন্দ্রীয় সরকার প্রয়োজন ছিল সেখানে মন্ত্রিমিশন একটি দুর্বল কেন্দ্রীয় সরকার গঠনের চেষ্টা করে। অন্তবর্তীকালীন পরিস্থিতিতে ক্ষমতা হস্তান্তরের কোনো ব্যবস্থা মন্ত্রিমিশন পরিকল্পনায় ছিল না। এছাড়াও এ পরিকল্পনায় গণপরিষদকে সার্বভৌম ক্ষমতা দেওয়া হয়নি। এসব সীমাবদ্ধতার কারণে মন্ত্রিমিশন পরিকল্পনা গ্রহণযোগ্যতা হারায়। আলোচনা শেষে বলা যায়, মন্ত্রিমিশন পরিকল্পনায় বিভিন্ন পদ্ধতিগত ত্রুটি বা সীমাবদ্ধতা ছিল, যে কারণে এটি গ্রহণযোগ্য হয়নি।"
        },
        {
          "label": "ঘ",
          "question": "উদ্দীপকের সাথে সামঞ্জস্যপূর্ণ পরিকল্পনাটির গ্রহণযোগ্যতা সম্পর্কে তোমার মতামত দাও।",
          "explanation": "উদ্দীপকের সাথে সামঞ্জস্যপূর্ণ পরিকল্পনা তথা মন্ত্রিমিশন পরিকল্পনা বেশকিছু সীমাবদ্ধতার কারণে গ্রহণযোগ্যতা হারায়। ভারতের শাসনতান্ত্রিক সংকট সমাধানে ব্রিটিশ শাসকদের অতীতে গৃহীত উদ্যোগগুলোর মতোই ১৯৪৬ সালের মন্ত্রিমিশন পরিকল্পনাও নানা ত্রুটিযুক্ত ছিল। ব্রিটিশ ভারতের দুই প্রধান রাজনৈতিক দল জাতীয় কংগ্রেস ও মুসলিম লীগ প্রথমে এটিকে ভারতীয়দের স্বাধীনতা প্রদানের সুষ্ঠু পরিকল্পনা হিসেবে অভিহিত করেছিল। কিন্তু এটি ছিল কার্যত অনেকটা ১৯৪২ সালের ক্রিপস মিশনেরই পুনরাবৃত্তি। মন্ত্রিমিশন পরিকল্পনার মাধ্যমে ভারতের ভবিষ্যৎ সংবিধান রচনার দায়িত্ব গণপরিষদকে দেওয়া হয়। কিন্তু এর সদস্যরা সর্বজনীন ভোটাধিকারের ভিত্তিতে নির্বাচিত ছিলেন না। তাছাড়া গণপরিষদে ৯৩ জন প্রতিক্রিয়াশীল সামন্ততান্ত্রিক রাজন্য ছিলেন, যা গণতান্ত্রিক আদর্শের পরিপন্থি। মন্ত্রিমিশন পরিকল্পনায় দেশীয় রাজ্যগুলোর সামন্ততন্ত্রকে স্বীকৃতি দেওয়া হয়। এ পরিকল্পনায় ভারতকে দুটি মুসলিম প্রধান অঞ্চল, একটি হিন্দুপ্রধান অঞ্চল ও অন্যটি দেশীয় রাজ্যসমূহ নিয়ে গঠিত অঞ্চল- এ চারটি ভাগে বিভক্ত করা হয়, যা ছিল অবাস্তব ও জটিল। ভারতের রাজনৈতিক জটিলতা এড়াতে যেখানে শক্তিশালী কেন্দ্রীয় সরকার প্রয়োজন ছিল সেখানে মন্ত্রিমিশন একটি দুর্বল কেন্দ্রীয় সরকার গঠনের চেষ্টা করে। অন্তবর্তীকালীন পরিস্থিতিতে ক্ষমতা হস্তান্তরের কোনো ব্যবস্থা মন্ত্রিমিশন পরিকল্পনায় ছিল না। এছাড়াও এ পরিকল্পনায় গণপরিষদকে সার্বভৌম ক্ষমতা দেওয়া হয়নি। এসব সীমাবদ্ধতার কারণে মন্ত্রিমিশন পরিকল্পনা গ্রহণযোগ্যতা হারায়। আলোচনা শেষে বলা যায়, মন্ত্রিমিশন পরিকল্পনায় বিভিন্ন পদ্ধতিগত ত্রুটি বা সীমাবদ্ধতা ছিল, যে কারণে এটি গ্রহণযোগ্য হয়নি।"
        }
      ]
    },
    {
      "number": "5",
      "uddipok": "১৯৫৩ সালে ৪টি রাজনৈতিক দলের সমন্বয়ে গঠিত নির্বাচনি জোট কতিপয় কর্মসূচি ঘোষণা করে জনমত সংগঠিত করে নির্বাচনে সংখ্যাগরিষ্ঠতা লাভ করে।",
      "tag": "RB 25",
      "sub_questions": [
        {
          "label": "ক",
          "question": "পাকিস্তানের প্রথম গভর্নর জেনারেল কে ছিলেন?",
          "explanation": "পাকিস্তানের প্রথম গভর্নর জেনারেল ছিলেন মোহাম্মদ আলী জিন্নাহ।"
        },
        {
          "label": "খ",
          "question": "কতজন সদস্যের সমন্বয়ে পাকিস্তানের প্রথম গণপরিষদ গঠিত হয়েছিল?",
          "explanation": "৭৯ জন সদস্যের সমন্বয়ে পাকিস্তানের প্রথম গণপরিষদ গঠিত হয়েছিল। ১৯৪৭ সালের ভারত স্বাধীনতা আইন অনুসারে পাকিস্তানে সংবিধান প্রণয়নের জন্য একটি 'গণপরিষদ' গঠিত হয়। ১৯৪৬ সালের প্রাদেশিক আইনসভার নির্বাচনে নির্বাচিত যেসব সদস্যের নির্বাচনি এলাকা পাকিস্তানের ভৌগোলিক সীমানায় পড়ে তাদের ভোটে গণপরিষদের সদস্য মনোনীত হন। সংবিধান প্রণীত না হওয়া পর্যন্ত গণপরিষদ কেন্দ্রীয় আইনসভা হিসেবে কাজ করে। শুরুতে প্রথম গণপরিষদের সদস্য সংখ্যা ছিল ৬৯ জন। পরবর্তীতে দেশীয় রাজ্য এবং উপজাতীয় অঞ্চল থেকে ১০ জন সদস্য অন্তর্ভুক্ত হওয়ায় গণপরিষদের সদস্য সংখ্যা বৃদ্ধি পেয়ে দাঁড়ায় ৭৯ জনে। গণপরিষদে পূর্ব বাংলার সদস্য সংখ্যা ছিল ৪৪ জন।"
        },
        {
          "label": "গ",
          "question": "উদ্দীপকের সাথে পঠিত কোন নির্বাচনের সাদৃশ্য আছে? ব্যাখ্যা করো।",
          "explanation": "উদ্দীপকের সাথে আমার পঠিত ১৯৫৪ সালের পূর্ব পাকিস্তানের প্রাদেশিক নির্বাচনের সাদৃশ্য আছে। তৎকালীন পূর্ব পাকিস্তানে ১৯৫৪ সালের প্রাদেশিক পরিষদের নির্বাচন ছিল যুক্ত পাকিস্তানের প্রথম সাধারণ নির্বাচন। তখন পূর্ব পাকিস্তানের প্রাদেশিক সরকারও পরিচালনা করত মুসলিম লীগ। ১৯৫৪ সালের নির্বাচনে সদ্য প্রতিষ্ঠিত রাজনৈতিক দলগুলো অজনপ্রিয় হয়ে পড়া মুসলিম লীগকে পরাজিত করার কৌশল হিসেবে জোটবন্ধ হয়ে নির্বাচন করার পরিকল্পনা নেয়। এরই প্রেক্ষিতে ১৯৫৩ সালের ৪-ডিসেম্বর মওলানা ভাসানীর নেতৃত্বাধীন আওয়ামী মুসলিম লীগ, শেরে বাংলা এ. কে. ফজলুল হকের কৃষক-শ্রমিক পার্টি, মাওলানা আতাহার আলীর নেজাম-ই-ইসলামি পার্টি, আবুল হাশিমের নেতৃতাধীন খিলাফত-ই-রব্বানি এবং হাজী দানেশের বামপন্থি গণতন্ত্রী দলের সমন্বয়ে যুক্তফ্রন্ট গঠিত হয়। নির্বাচনে যুক্তফ্রন্টের প্রতীক ছিল 'নৌকা'। পূর্ব পাকিস্তানের গণমানুষের আশা-আকাঙ্ক্ষাকে সামনে রেখে যুক্তফ্রন্ট ২১ দফা নির্বাচনি ইশতেহার ঘোষণা করে। ১৯৫৪ সালের নির্বাচন পূর্ব পাকিস্তানের মুক্তিসংগ্রামের ইতিহাসে গুরুত্বপূর্ণ একটি অধ্যায়। পাকিস্তানি শোষণের বিরুদ্ধে এ নির্বাচন ছিল পূর্ব পাকিস্তানের মানুষের এক 'ব্যালট বিপ্লব'। এ নির্বাচনে ক্ষমতাসীন মুসলিম লীগের শোচনীয় পরাজয় ঘটে। উদ্দীপকে বলা হয়েছে, ১৯৫৩ সালে ৫টি রাজনৈতিক দলের সমন্বয়ে গঠিত নির্বাচনি জোট কতিপয় কর্মসূচি ঘোষণা করে জনমত সংগঠিত করে নির্বাচনে সংখ্যাগরিষ্ঠতা লাভ করে। ১৯৫৪ সালের প্রাদেশিক নির্বাচনেও এ ঘটনার প্রতিফলন দেখা যায়। সুতরাং বলা যায়, উদ্দীপকের সাথে ১৯৫৪ সালের প্রাদেশিক বা যুক্তফ্রন্ট নির্বাচনের সাদৃশ্য আছে।"
        },
        {
          "label": "ঘ",
          "question": "তৎকালীন পাকিস্তানের রাজনৈতিক প্রেক্ষাপটে উত্ত নির্বাচনের তাৎপর্য বিশ্লেষণ করো।",
          "explanation": "তৎকালীন পাকিস্তানের রাজনৈতিক প্রেক্ষাপটে উক্ত নির্বাচন তথা ১৯৫৪ সালের প্রাদেশিক নির্বাচন অত্যন্ত তাৎপর্যপূর্ণ ছিল। স্বাধীন বাংলাদেশের অভ্যুদয়ে উদ্দীপকের সাথে সাদৃশ্যপূর্ণ ঘটনা তথা ভাষা আন্দোলন একটি তাৎপর্যপূর্ণ ঘটনা। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। আর এ চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন ও সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। যা বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "6",
      "uddipok": "একটি সাংবিধানিক প্রতিষ্ঠানে মেধা, যোগ্যতা ও দক্ষতার ভিত্তিতে প্রজাতন্ত্রের জন্য যোগ্য প্রার্থীকে বাছাই করা হয়।",
      "tag": "RB 25",
      "sub_questions": [
        {
          "label": "ক",
          "question": "মহা হিসাব-নিরীক্ষক ও নিয়ন্ত্রক পদে কে নিয়োগ দেন?",
          "explanation": "মহাহিসাব নিরীক্ষক ও নিয়ন্ত্রক পদে নিয়োগ দেন মহামান্য রাষ্ট্রপতি"
        },
        {
          "label": "খ",
          "question": "ন্যায়পাল বলতে কী বোঝায়?",
          "explanation": "ন্যায়পাল বলতে এমন একজন সরকারি মুখপাত্র বা প্রতিনিধি কিংবা সরকারি কর্মকর্তাকে বোঝায় যিনি সরকারি কর্তৃপক্ষের বিরুদ্ধে আনীত অভিযোগ তদন্ত করবেন। সরকারি আমলা ও সাধারণ নাগরিকদের মধ্যে মধ্যস্থতাকারী সরকারি এজেন্ট হিসেবে ন্যায়পাল স্বাধীন ও নিরপেক্ষভাবে কাজ করবেন। বিভিন্ন ধরনের অভিযোগের তদন্ত ও সে সম্পর্কে তাকে রিপোর্ট পেশ করতে হবে। ন্যায়পালের কার্যাবলির মধ্যে রয়েছে বেসামরিক প্রশাসন ও আদালতের কার্যক্রম তত্ত্বাবধান করা। তাকে বেআইনি কার্যকলাপ, কর্তব্যে অবহেলা ও ক্ষমতার অপপ্রয়োগের বিরুদ্ধে আনীত অভিযোগের তদন্ত করতে হবে। যেকোনো দায়িত্বশীল কর্মকর্তা সংবিধানের বিধি বা দেশের আইন লঙ্ঘন কিংবা প্রশাসনিক কর্তৃপক্ষ কর্তৃক বিধিবদ্ধ নিয়মকানুন ভক্তা করলে ন্যায়পাল তার বিরুদ্ধে ব্যবস্থা গ্রহণ করতে পারবেন।"
        },
        {
          "label": "গ",
          "question": "উদ্দীপকের প্রতিষ্ঠানের সাথে তোমার পঠিত কোন প্রতিষ্ঠানের মিল খুঁজে পাও? উক্ত প্রতিষ্ঠানটির গঠন ব্যাখ্যা করে।",
          "explanation": "উদ্দীপকে উল্লেখিত সাংবিধানিক প্রতিষ্ঠানটির সাথে আমার পঠিত বাংলাদেশ সরকারি কর্ম কমিশনের মিল আছে খুঁজে পাই। বাংলাদেশ সরকারি কর্ম কমিশন একটি সাংবিধানিক সংস্থা। এ প্রতিষ্ঠানটি প্রজাতন্ত্রের বেসামরিক কাজের জন্য মেধাবী ও যোগ্য নাগরিকদের বাছাইয়ের কাজ করে। এজন্য সংস্থাটি প্রতিযোগিতামূলক পরীক্ষা নেওয়ার ব্যবস্থা গ্রহণ করে। কর্ম কমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস বা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে। বাংলাদেশ সংবিধানের ১৩৭নং অনুচ্ছেদ অনুযায়ী একজন সভাপতি ও আইনের দ্বারা নির্ধারিত অন্যান্য সদস্য নিয়ে বাংলাদেশ সরকারি কর্ম কমিশন গঠিত হবে। রাষ্ট্রপতির ৫৭নং অধ্যাদেশ অনুযায়ী বাংলাদেশ সরকারি কর্ম কমিশনের সদস্যসংখ্যা সভাপতিসহ অন্যূন ৬ জন এবং অনূর্ধ্ব ১৫ জন নির্ধারণ করা হয়। সংবিধানের ১৩৮ (১) অনুচ্ছেদ মোতাবেক কর্ম কমিশনের সভাপতি ও অন্যান্য সদস্য মহামান্য রাষ্ট্রপতি কর্তৃক নিযুক্ত হবেন। তবে শর্ত থাকে যে, কমিশনের অর্ধেক সদস্য এমন ব্যক্তি হবেন যারা বিশ বছর বা তার অধিক সময় সরকারি কর্মে নিয়োজিত। সংবিধানের ১৩৯(১) নং অনুচ্ছেদ অনুযায়ী কমিশনের সভাপতি এবং অন্যান্য সদস্যদের কার্যকাল হবে ৫ বছর অথবা ৬৫ বছর বয়স পূর্ণ হওয়া স্ব-স্ব-পদে বহাল থাকবেন। উদ্দীপকে দেখা যায়, একটি সাংবিধানিক প্রতিষ্ঠানে মেধা, যোগ্যতা ও দক্ষতার ভিত্তিতে প্রজাতন্ত্রের জন্য যোগ্য প্রার্থীকে বাছাই করা হয়। যা বাংলাদেশ সরকারি কর্ম কমিশনের অনুরূপ। কেননা, বাংলাদেশে এরূপ কাজ করে এমন একটি প্রতিষ্ঠান হলো বাংলাদেশ সরকারি কর্ম কমিশন।"
        },
        {
          "label": "ঘ",
          "question": "'দক্ষ ও সৎ প্রশাসন ব্যবস্থা গড়ে তোলার জন্য উদ্দীপকে ইঙ্গিতকৃত প্রতিষ্ঠানটির গুরুত্ব অপরিসীম'- বিশ্লেষণ করো।",
          "explanation": "দক্ষ ও সৎ প্রশাসন ব্যবস্থা গড়ে তোলার জন্য উদ্দীপকে ইঙ্গিতকৃত প্রতিষ্ঠার তথা সরকারি কর্মকমিশনের গুরুত্ব অপরিসীম। আধুনিক রাষ্ট্র পরিচালনায় সরকার কাঠামোয় দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্ম কমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা-বাছাইয়ে অসামান্য ভূমিকা রাখে। তীক্ষ্ণ ধীশক্তি ও দূরদৃষ্টি সম্পন্ন এবং নিরপেক্ষ ব্যক্তিবর্গের সমন্বয়ে গঠিত বাংলাদেশ সরকারি কর্ম কমিশন। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। কর্মকর্তা নিয়োগের জন্য যোগ্য বাছাইয়ের কাজ সহজ নয়। একজন ব্যক্তির লব্ধজ্ঞান যাচাই করা অত্যন্ত কঠিন। কেবলমাত্র দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলেও জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্ম কমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে ওঠে, যা বাংলাদেশ সরকার ব্যবস্থাকে কর্মক্ষম ও সচল করতে ভূমিকা রাখে। উপরের আলোচনায় প্রতীয়মান হয়, দক্ষ ও সৎ প্রশাসন গড়ে তোলার ক্ষেত্রে বাংলাদেশ সরকারি কর্মকমিশনের অবদান তাৎপর্যপূর্ণ।"
        }
      ]
    },
    {
      "number": "7",
      "uddipok": "মালির 'ক' ভাষাভাষী জনগোষ্ঠীর সংস্কৃতি ও ভাষাকে ধ্বংস করার জন্য শাসকগোষ্ঠী চক্রান্ত করে। বিক্ষুদ্ধ জনতার সংঘবদ্ধ আন্দোলন ও আত্মত্যাগের বিনিময়ে ভাষাটি অবশেষে রাষ্ট্রভাষার মর্যাদা পায়।",
      "tag": "RB 25",
      "sub_questions": [
        {
          "label": "ক",
          "question": "মজলুম জননেতা ছিলেন কে",
          "explanation": "মজলুম জননেতা ছিলেন মওলানা আবদুল হামিদ খান ভাসানী।"
        },
        {
          "label": "খ",
          "question": "যুক্তফ্রন্ট নির্বাচন বলতে কী বোঝায়?",
          "explanation": "যুক্তফ্রন্টের নির্বাচন বলতে ১৯৫৪ সালে অনুষ্ঠিত পূর্ব পাকিস্তানের প্রাদেশিক পরিষদের নির্বাচনকে বোঝায়। পূর্ব পাকিস্তানে মুসলিম লীগ সরকারের শাসনে জনঅসন্তোষ চরমে পৌছলে আসন্ন প্রাদেশিক নির্বাচনকে কেন্দ্র করে আওয়ামী মুসলিম লীগ, কৃষক-শ্রমিক পার্টি, বামপন্থি গণতন্ত্রী দল, খিলাফত-ই-রব্বানি ও নেজাম-ই-ইসলামি মিলে একটি জোট গঠন করে। যা যুক্তফ্রন্ট নামে পরিচিত। জোটটি ২১ দফা কর্মসূচি প্রণয়ন করে নিজেদের পক্ষে জনমত গঠন করে। নির্বাচনে যুক্তফ্রন্ট ২২৩টি আসন পেয়ে নিরঙ্কুশ সংখ্যাগরিষ্ঠতা অর্জন করে। যুক্তফ্রন্টের এ বিপুল বিজয়ের কারণেই ১৯৫৪ সালের প্রাদেশিক নির্বাচন যুক্তফ্রন্টের নির্বাচন নামে পরিচিতি লাভ করে।"
        },
        {
          "label": "গ",
          "question": "উদ্দীপকের সাথে তোমার পঠিত যে আন্দোলনের মিল রয়েছে তার প্রেক্ষাপট ব্যাখ্যা করো। ৩",
          "explanation": "উদ্দীপকের সাথে আমার পঠিত ১৯৫২ সালের ভাষা আন্দোলনের মিল আছে। উদ্দীপকে বলা হয়েছে, মালির 'ক' ভাষাভাষী জনগোষ্ঠীর সংস্কৃতি ও ভাষাকে ধ্বংস করার জন্য শাসকগোষ্ঠী চক্রান্ত করে। বিক্ষুদ্ধ জনতার সংঘবদ্ধ আন্দোলন ও আত্মত্যাগের বিনিময়ে ভাষাটি অবশেষে রাষ্ট্র ভাষার মর্যাদা পায়। যা ১৯৫২ সালের ভাষা আন্দোলনের সাথে সাদৃশ্যপূর্ণ। কারণ, পাকিস্তান সৃষ্টির পর সংখ্যাগরিষ্ঠ মানুষের ভাষা বাংলাকে উপেক্ষা করে মাত্র ৩.২৭% মানুষের ভাষা উর্দুকে রাষ্ট্রভাষা ঘোষণা করলে বাঙালি জনতা ক্ষোভে ফেটে পড়ে ও তীব্র আন্দোলন গড়ে তোলে। পরবর্তীতে বাঙালির রক্তক্ষয়ী সংগ্রাম ও আত্মত্যাগের বিনিময়ে ১৯৫৬ সালের সংবিধানে বাংলা রাষ্ট্রভাষার মর্যাদা পায়।. পাকিস্তানের রাষ্ট্রভাষা কী হবে এ নিয়ে মতবিরোধ শুরু হয়- ১৯৪৭সালের শুরু থেকেই। ১৯৪৭ সালের ১৮ মে মজলিসে-ইত্তেহাদুল মুসলেমিনের উদ্যোগে হায়দারাবাদে অনুষ্ঠিত 'উর্দু সম্মেলনে' মুসলিম লীগ নেতারা পাকিস্তানের রাষ্ট্রভাষা উর্দু হবে বলে ঘোষণা করেছিলেন। আলীগড় বিশ্ববিদ্যালয়ের উপাচার্য ড. জিয়াউদ্দিন আহমদও একই সুপারিশ করেন। ফলে পূর্ব পাকিস্তানের বাঙালি বুদ্ধিজীবী সমাজ প্রতিবাদমুখর হয়ে ওঠে। ১৯৪৮ সালের ২৩ ফেব্রুয়ারি পাকিস্তান গণপরিষদের প্রথম অধিবেশনে ধীরেন্দ্রনাথ দত্ত উর্দুর পাশাপাশি বাংলাকে গণপরিষদের ভাষা করার প্রস্তাব দিলে তা অগ্রাহ্য করা হয়। এর প্রতিবাদে ২৬ ও ২৯ ফেব্রুয়ারি ঢাকায় ধর্মঘট পালিত হয়। পাকিস্তানের প্রতিষ্ঠাতা মোহাম্মদ আলী জিন্নাহ ১৯৪৮ সালের ২১ মার্চ ঢাকার রেসকোর্স ময়দানে এবং ২৪ মার্চ ঢাকা বিশ্ববিদ্যালয়ের বিশেষ সমাবর্তন অনুষ্ঠানে উর্দুকে দেশের একমাত্র রাষ্ট্রভাষা হিসেবে ঘোষণা করলে বাংলার ছাত্র-জনতা তাৎক্ষণিকভাবে এর প্রতিবাদ করে। ১৯৫২ সালের ২৭ জানুয়ারি পল্টন ময়দানের এক জনসভায়' - পাকিস্তানের তদানীন্তন প্রধানমন্ত্রী খাজা নাজিমউদ্দীন উর্দুকে পাকিস্তানের একমাত্র রাষ্ট্রভাষা হিসেবে ঘোষণা করেন। এর ফলে বাংলাকে অন্যতম রাষ্ট্রভাষা করার দাবিতে পূর্ব পাকিস্তানে আন্দোলন শুরু হয় এবং গঠিত হয় 'রাষ্ট্রভাষা সংগ্রাম পরিষদ'। এ আন্দোলন তুঙ্গে ওঠে ১৯৫২ সালের ২১ ফেব্রুয়ারি। সেদিন ঢাকায় ১৪৪ ধারা উপেক্ষা করে ছাত্র-জনতা সমাবেশ ও মিছিল করে। একপর্যায়ে পুলিশ মিছিলে গুলি করলে সালাম, বরকত, রফিক, জব্বারসহ অনেকে শহিদ হন।"
        },
        {
          "label": "ঘ",
          "question": "'উক্ত আন্দোলনই বাংলাদেশ স্বাধীনতার সূত্রপাত করে'- বিশ্লেষণ করো।৪",
          "explanation": "\"উক্ত আন্দোলনই তথা ১৯৫২ সালের ভাষা আন্দোলন বাংলাদেশের স্বাধীনতার সূত্রপাত করে\"- উক্তিটি যথার্থ। ভাষা আন্দোলনকে ঘিরেই বাঙালি জাতি প্রথম বারের মতো স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলা ভাষাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ. আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে বুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্যদিয়েই বাঙালি জাতি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে ক্ষমতাসীন দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্যদিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন ও সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমেই বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "8",
      "uddipok": "মি. 'A' ভারতীয় উপমহাদেশের একজন মুসলিম নেতা। তিনি ধর্মীয় কুসংস্কার দূরীকরণে জোর প্রচেষ্টা চালায়, এক পর্যায়ে তা আন্দোলনে রূপ নেয়। অপরদিকে মি. 'B' অন্যায়ের বিরুদ্ধে অত্যাচারী শাসক চক্রের হাত থেকে সাধারণ জনগণকে রক্ষায় একটি লাঠিয়াল বাহিনী গড়ে তোলেন। তাদের প্রশিক্ষণের জন্য দুর্গ নির্মাণ করেন।",
      "tag": "RB 25",
      "sub_questions": [
        {
          "label": "ক",
          "question": "'দেশবন্ধু' উপাধি দেয়া হয় কাকে?",
          "explanation": "চিত্তরঞ্জন দাশকে 'দেশবন্ধু' উপাধি দেওয়া হয়।"
        },
        {
          "label": "খ",
          "question": "'ভাগ কর ও শাসন কর নীতি' বলতে কী বোঝায়?",
          "explanation": "'ভাগ কর ও শাসন কর' নীতি হলো ব্রিটিশ উপনিবেশিক শক্তি কর্তৃক ভারতীয় উপমহাদেশ শাসন করার একটি রাজনৈতিক কৌশল। ব্রিটিশরা ১৯০ বছর ভারতবর্ষ শাসন করে। এ দীর্ঘ সময়ে তারা এ উপমহাদেশে নানা শোষণ, অত্যাচার-নির্যাতন চালিয়েছে। তারা এক পক্ষকে খুশি করে নিজেদের পক্ষে রেখে শাসনব্যবস্থাকে পাকাপোক্ত করার পরিকল্পনা করেছিল। তাই তারা সুকৌশলে হিন্দু ও মুসলমানদের মধ্যে সাম্প্রদায়িক বৈষম্য সৃষ্টি করে এবং উগ্র ধর্মকেন্দ্রিক সাম্প্রদায়িকতার বীজ ছড়িয়ে দেয়। যার ফলশ্রুতিতে হিন্দু ও মুসলিমরা একে অন্যের শত্রুতে পরিণত হয়। আর এ সুযোগে ব্রিটিশরা তাদের আকাঙ্ক্ষিত ভাগ কর ও শাসন কর' নীতিটি কার্যকর করতে তৎপর হয়।"
        },
        {
          "label": "গ",
          "question": "মি. 'A' এর আন্দোলনের সাথে তোমার পঠিত কোন নেতার কার্যক্রমের মিল পাওয়া যায়? ব্যাখ্যা করো। ৩",
          "explanation": "মি. 'A'-এর আন্দোলনের সাথে আমার পঠিত হাজী শরীয়তুল্লাহ'র কার্যক্রমের মিল রয়েছে। হাজী শরীয়তুল্লাহ মাত্র ১৮ বছর বয়সে মক্কা গমন করেন। সেখানে প্রায় ২০ বছর ইসলাম শাস্ত্রে গভীর জ্ঞানার্জন করে দেশে ফিরে আসেন। দেশে ফেরার পর ভারতীয় মুসলমানদের অনৈসলামিক কার্যকলাপ দেখে অত্যন্ত ব্যথিত হন। ধর্মের নামে এসব অনাচার দূর করার জন্য জোর তৎপরতা শুরু করেন। মক্কায় অবস্থানকালে তিনি ওয়াহাবি আন্দোলন দ্বারা প্রভাবিত হন। সে আলোকে ভারতীয় মুসলিম সমাজ থেকে আশরাফ-আতরাফ, অভিজাত-অনভিজাত প্রথা উচ্ছেদ করে পির পূজা, কবর পূজা, মাজার পূজা, দরগায় মানত, মহররমে অতি উচ্ছ্বাস ইত্যাদি অনৈসলামিক কার্যকলাপ দূর করার জোর চেষ্টা চালান। তাছাড়া তিনি বুঝতে পেরেছিলেন যে, ধর্মের পাশাপাশি সাধারণ মানুষকে অধিকার সচেতন করে তোলা দরকার। এ উদ্দেশ্যে বিদেশি শাসন-শোষণ এবং জমিদার-জোতদার-মহাজনদ এবং নীলকরদের বিরুদ্ধে প্রতিবাদ গড়ে তোলেন, হাজী শরীয়তুল্লাহর এ ধরনের ধর্মীয় ও সামাজিক কার্যক্রম ফরায়েজি আন্দোলনে রূপ নেয়। উদ্দীপকে বলা হয়েছে, মি. 'A' ভারতীয় উপমহাদেশের একজন মুসলিম নেতা। তিনি ধর্মীয় কুসংস্কার দূরীকরণে জোর প্রচেষ্টা চালান। এখানে ব্রিটিশ-ভারতের মুসলিম সমাজ ও ধর্ম সংস্কারক হাজী শরীয়তুল্লাহ'র কথা বলা হয়েছে। কারণ হাজী শরীয়তুল্লাহর কার্যক্রমের সাথে মি. 'A'-এর কার্যক্রমের সাদৃশ্য বিদ্যমান।"
        },
        {
          "label": "ঘ",
          "question": "মি. 'B' এর কার্যক্রম ব্রিটিশ বিরোধী চেতনা বিকাশে কতটুকু সহায়ক? বিশ্লেষণ করো। 8",
          "explanation": "মি. 'B'-এর কার্যক্রম তথা তিতুমীরের কার্যক্রম ব্রিটিশবিরোধী চেতনা বিকাশে গুরুত্বপূর্ণ ভূমিকা রাখে। উদ্দীপকের দ্বিতীয়াংশে বলা হয়েছে, মি. '13' অন্যায়ের বিরুদ্ধে অত্যাচারী শাসকচক্রের হাত থেকে সাধারণ জনগণকে রক্ষার জন্য একটি লাঠিয়াল বাহিনী গড়ে তোলেন এবং তাদের প্রশিক্ষণের জন্য দুর্গ নির্মাণ করেন। এখানে 'B' তিতুমীরের প্রতিনিধিত্ব করছেন। কারণ তিতুমীরই ব্রিটিশদের অন্যায়- অত্যাচারের হাত থেকে ভারতীয়দের রক্ষার জন্য লাঠিয়াল বাহিনী গঠন করেন এবং নারিকেলবাড়িয়ায় বাঁশের কেল্লা নির্মাণ করেন। তিতুমীরের কৃষক আন্দোলন ও বারাসাতু বিদ্রোহ ছিল ইস্ট ইন্ডিয়া কোম্পানির বিরুদ্ধে শক্তিশালী বিদ্রোহ। এর মাধ্যমে তিনি প্রমাণ করেন যে, রক্তদান ব্যতীত স্বাধীনতা অর্জন সম্ভব নয়। তাঁর পরিচালিত এ বিদ্রোহ ছিল জমিদার ও নীলকরদের অত্যাচারের বিরুদ্ধে। তিনি নারিকেলবাড়িয়ার আশপাশের জমিদারদের পরাজিত করে চব্বিশ পরগনা, নদীয়া এবং ফরিদপুর জেলার কিছু অংশ নিয়ে একটি স্বাধীন রাজ্য গঠন করেন এবং কোম্পানি সরকারের বিরুদ্ধে বিদ্রোহ ঘোষণা করেন। তিনি ইংরেজ সরকারের আক্রমণ মোকাবিলার জন্য নারিকেলবাড়িয়ায় একটি বাঁশের কেল্লা নির্মাণ করেন। ১৮৩১ সালে ইংরেজ বাহিনীর কলকাতার নিকটবর্তী বিরুদ্ধে যুদ্ধে তিতুমীর শহিদ হন। ইংরেজদের গোলাবারুদ এবং নীলকর ও জমিদারদের ঐক্যবদ্ধ প্রতিরোধের মুখে তিতুমীরের বাঁশের কেল্লা ছিল সাহস আর দেশপ্রেমের প্রতীক, যা যুগে যুগে বাঙালিকে অন্যায়-অত্যাচারের বিরুদ্ধে প্রতিবাদমুখর হতে সাহস জুগিয়েছে। প্রেরণা জুগিয়েছে স্বাধীনতার পথে এগিয়ে যেতে। উপরের আলোচনা থেকে এটাই প্রমাণিত হয় যে, তিতুমীরের আন্দোলনের কারণেই পরবর্তী সময়ের ব্রিটিশ বিরোধী আন্দোলনগুলো গতি লাভকরেছিল।"
        }
      ]
    },
    {
      "number": "9",
      "uddipok": "উদ্দীপকটি পড় এবং নিচের প্রশ্নগুলোর উত্তর দাও:",
      "tag": "RB 25",
      "sub_questions": [
        {
          "label": "ক",
          "question": "বাঁশের কেল্লা কোথায় নির্মিত হয়?",
          "explanation": "কলকাতার নিকটবর্তী নারিকেলবাড়িয়া নামক স্থানে বাঁশের কেল্লা নির্মিত হয়।"
        },
        {
          "label": "খ",
          "question": "বাংলার সৈয়দ আহমেদ বলা হয় কাকে এবং কেন?",
          "explanation": "সমাজ সংস্কার ও শিক্ষা বিস্তারে স্যার সৈয়দ আহমদের মতো অবদান রাখার কারণে নওয়াব আবদুল লতিফকে 'বাংলার সৈয়দ আহমদ' বলা হয়। স্যার সৈয়দ আহমদ খান মুসলমানদের উন্নতির জন্য ইংরেজদের সঙ্গে সহযোগিতা ও পাশ্চাত্য 'শিক্ষা গ্রহণের ওপর জোর দিয়েছিলেন। বাংলার মুসলমানদের উন্নয়নের ক্ষেত্রে নওয়াব আবদুল লতিফও বুঝতে পেরেছিলেন যে, আধুনিক শিক্ষা ছাড়া মুসলমানদের উন্নতি সম্ভব নয়। এ জন্যই তিনি অনেক শিক্ষাপ্রতিষ্ঠান প্রতিষ্ঠায় অগ্রণী ভূমিকা পালন করেন এবং মাদরাসা শিক্ষাকে আধুনিকীকরণের জন্য সচেষ্ট হন। এ সকল কারণে নওয়াব আবদুল লতিফকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "উদ্দীপক 'ক' তে উল্লেখিত রাজনৈতিক ব্যক্তিত্বের শিক্ষাক্ষেত্রে অবদান ব্যাখ্যা করো। ৩",
          "explanation": "উদ্দীপকে 'ক' তে উল্লেখিত রাজনৈতিক ব্যক্তিত্ব অর্থাৎ শেরে বাংলা এ. কে. ফজলুল হক শিক্ষাক্ষেত্রে অসামান্য রেখেছেন। বাঙালিদের আধুনিক শিক্ষায় শিক্ষিত জাতি হিসেবে গড়ে তোলার জন্য শেরে বাংলা এ. কে. ফজলুল হক অনেক শিক্ষা প্রতিষ্ঠান গড়ে তোলেন। শেরে বাংলা এ. কে. ফজলুল হক ছিলেন বাংলার রাজনৈতিক ইতিহাসের একজন মেধাবী, ব্যক্তিত্ববান, বাস্তব দৃষ্টিসম্পন্ন জাতীয়তাবাদী নেতা। বাঙালি জাতির সর্বাঙ্গীন উন্নতি ও অগ্রগতির মূলে যে শিক্ষার প্রয়োজন ফজলুল হক তা যথাযথভাবে উপলব্ধি করেছিলেন। তিনি ছিলেন বিদ্যানুরাগী এবং শিক্ষাক্ষেত্রে একজন বিশিষ্ট পৃষ্ঠপোষক। ১৯১২ সালে তিনি কলকাতায় মুসলিম শিক্ষা সমিতি গঠন করেন। গরিব ও মেধাবী ছাত্রদের জন্য তিনি যথাসাধ্য অর্থ সাহায্য করতেন। অবিভক্ত বাংলার মুখ্যমন্ত্রী হিসেবে তিনি শিক্ষা দপ্তরের কার্যাবলি নিজ দায়িত্বে দেখাশোনা করেন। ১৯২৪ সালে অবিভক্ত বাংলার শিক্ষামন্ত্রীর দায়িত্ব গ্রহণের পর তিনি 'মুসলিম এডুকেশন ফান্ড' এবং কলকাতায় 'ইসলামিয়া কলেজ' প্রতিষ্ঠা করেন। কলকাতায় 'সেন্ট্রাল মোহামেডান এডুকেশন অ্যাসোসিয়েশন'ও ফজলুল হক কর্তৃক গঠিত। কলকাতায় 'লেডি ব্রাবোর্ন কলেজ', ১৯৪০ সালে বরিশালের চাখারে 'ফজলুল হক কলেজ', ঢাকায় 'ইডেন মহিলা কলেজ' ও ঢাকা বিশ্ববিদ্যালয়ের 'ফজলুল হক হল' প্রভৃতি তার উল্লেখযোগ্য অবদান। ঢাকা বিশ্ববিদ্যালয় প্রতিষ্ঠার ক্ষেত্রেও তার অবদান অনস্বীকার্য। উদ্দীপকে 'ক'-এর ক্ষেত্রে উল্লেখ করা হয়েছে, কৃষককূলের মুক্তির অগ্রদূত ও ঋণ সালিশি বোর্ড, যা শেরে বাংলা এ. কে. ফজলুল হককে নির্দেশ করে। কেননা, তিনি ১৯৩৭ সালে ঋণ সালিশি বোর্ড গঠন করেন এবং বাংলার কৃষকদের রক্ষায় অবদান রাখার জন্য কৃষককূলের মুক্তির অগ্রদূত হিসেবে খ্যাতি লাভ করেন। সুতরাং বলা যায়, 'ক' তে উল্লেখিত রাজনৈতিক ব্যক্তিত্ব হলেন শেরে বাংলা যিনি শিক্ষা বিস্তারে অসামান্য অবদান রাখেন।"
        },
        {
          "label": "ঘ",
          "question": "ছকে উল্লেখিত 'খ' ব্যক্তিত্বের গণতন্ত্র প্রতিষ্ঠায় ভূমিকা আলোচনা করো। ৪",
          "explanation": "ছকে উল্লেখিত 'খ' রাজনৈতিক ব্যক্তিত্ব তথা হোসেন শহীদ সোহ্রাওয়াদী গণতন্ত্র প্রতিষ্ঠায় অসামান্য ভূমিকা রাখেন। অবিভক্ত বাংলার শেষ মুখ্যমন্ত্রী হোসেন শহীদ সোহরাওয়াদী ছিলেন গণতন্ত্রমনা। রাজনীতিতে গণতান্ত্রিক ধারা চালু করার মানসে তিনি পাকিস্তানে প্রথম শক্তিশালী বিরোধী দলের সৃষ্টি করেন। তিনি বিশ্বাস করতেন যে, 'সাধারণ নির্বাচনই গণতন্ত্রের সূতিকাগার এবং বুলেটের চেয়ে ব্যালটই শক্তিশালী। ছক 'খ'তে উল্লেখ করা হয়েছে, 'অবিভক্ত বাংলার শেষ মুখ্যমন্ত্রী' এবং তিনি বিশ্বাস করতেন, বুলেটের চেয়ে ব্যালটই শক্তিশালী'। যা হোসেন শহীদ সোহ্রাওয়াদীকে ইঙ্গিত করে। তিনি জনগণের দ্বাধিকারকে গণতন্ত্রের অন্যতম পূর্বশর্ত হিসেবে গ্রহণ করেছিলেন। তার মতে, শাসনতন্ত্রের প্রশ্নে জনগণের রায়ই চূড়ান্ত। হোসেন শহীদ সোহরাওয়ার্দী একজন শ্রমিক নেতা হিসেবে কলকাতায় রাজনৈতিক জীবন শুরু করেন। অল্প সময়ের মধ্যেই তিনি ৩৬টি ট্রেড ইউনিয়ন গড়ে তুলতে সক্ষম হন। ১৯২৩ সালে চিত্তরঞ্জন দাশের উদ্যোগে 'বেঙ্গল প্যাক্ট' সম্পাদনে তিনি মুখ্য ভূমিকা পালন করেন। পরবর্তীতে ১৯৩৭-৪৩ সালে বঙ্গীয় মুসলিম লীগের সাধারণ সম্পাদক হিসেবে দলকে সুসংগঠিত করার ক্ষেত্রে অসাধারণ দক্ষতার পরিচয় দেন। ১৯৪৯ সালের ২৩ জুন পাকিস্তানের প্রথম ও প্রধান বিরোধী দল আওয়ামী মুসলিম লীগ প্রতিষ্ঠায়ও তিনি গুরুত্বপূর্ণ ভূমিকা রাখেন। এছাড়া তিনি আইনমন্ত্রী থাকাবস্থায় ১৯৫৬ সালে পাকিস্তানের প্রথম সংবিধান প্রণীত হয়। উক্ত সংবিধানে সংখ্যাগরিষ্ঠ জনগণের চাহিদার কথা মাথায় রেখেই তার প্রচেষ্টায় বাংলাকে অন্যতম রাষ্ট্রভাষার মর্যাদা দেওয়া হয়। উপরের আলোচনা থেকে একথা নিঃসন্দেহে বলা যায় যে, হোসেন শহীদ সোহরাওয়াদী পাকিস্তানে গণতন্ত্র প্রতিষ্ঠার আপসহীন নেতা। তিনি তাঁর জীবনের শেষদিন পর্যন্ত গণতন্ত্র প্রতিষ্ঠার সংগ্রাম করে গেছেন।"
        }
      ]
    },
    {
      "number": "10",
      "uddipok": "মি. 'X' সংবিধানের ১১৮ নং অনুচ্ছেদের ক্ষমতাবলে প্রার্থীদের আচরণবিধি প্রণয়ন ও নির্বাচনি ব্যয় পর্যবেক্ষণ করে। অপরদিকে মি. 'Y' প্রজাতন্ত্রের পক্ষে আইনের জটিল প্রশ্নে মত প্রকাশ করেন।",
      "tag": "RB 25",
      "sub_questions": [
        {
          "label": "ক",
          "question": "'দুদক' কত সালে প্রতিষ্ঠিত হয়?",
          "explanation": "২০০৪ সালের ২৩ ফেব্রুয়ারি দুর্নীতি দমন কমিশন বা দুদক প্রতিষ্ঠিত হয়।"
        },
        {
          "label": "খ",
          "question": "ন্যায়পাল কী?",
          "explanation": "জমি 'X'-এর সাথে আমার পঠিত সাংবিধানিক প্রতিষ্ঠান নির্বাচন কমিশনের মিল খুঁজে পাই। বাংলাদেশ নির্বাচন কমিশন একটি স্বাধীন ও নিরপেক্ষ সাংবিধানিক প্রতিষ্ঠান। বাংলাদেশে গণতান্ত্রিক শাসনব্যবস্থা প্রবর্তিত হওয়ায় জাতীয় জীবনে নির্বাচন একটি গুরুত্বপূর্ণ বিষয়ে পরিণত হয়েছে। এজন্য দেশে সুষ্ঠু, অবাধ ও নিরপেক্ষভাবে নির্বাচন পরিচালনার জন্য নির্বাচন কমিশন গঠন করা হয়। সংবিধানের ১১৮ (১) নং অনুচ্ছেদ অনুযায়ী প্রধান নির্বাচন কমিশনারকে নিয়ে রাষ্ট্রপতি যেরূপ নির্দেশ করবেন, সেরূপ সংখ্যক নির্বাচন কমিশনার নিয়ে নির্বাচন কমিশন গঠিত হবে। নির্বাচন কমিশন জাতীয় ও স্থানীয় পর্যায়ের নির্বাচনের জন্য ভোটার তালিকা প্রস্তুতকরণে তত্ত্বাবধান নির্দেশ, নিয়ন্ত্রণ নির্বাচনে প্রার্থীদের আচরণবিধি প্রণয়ন, নির্বাচনি ব্যয়, তপশিল ঘোষণা, রাজনৈতিক দলের কার্যক্রম অর্থাৎ নির্বাচন পরিচালনার সার্বিক দায়িত্ব পালন করে থাকে। উদ্দীপকে বলা হয়েছে, মি. 'X' সংবিধানের ১১৮নং অনুচ্ছেদের ক্ষমতাবলে প্রার্থীদের আচরণবিধি প্রণয়ন ও নির্বাচনি ব্যয় পর্যবেক্ষণ করে। যা সাংবিধানিক প্রতিষ্ঠান নির্বাচন কমিশনের সাথে সাদৃশ্যপূর্ণ। কারণ নির্বাচনে প্রার্থীদের আচরণবিধি প্রণয়ন এবং নির্বাচনি ব্যয় পর্যবেক্ষণ করা নির্বাচন কমিশনের অন্যতম গুরুত্বপূর্ণ কাজ।"
        },
        {
          "label": "গ",
          "question": "মি. 'X' এর সাথে তোমার পঠিত যে সাংবিধানিক প্রতিষ্ঠানের মিল খুঁজে পাও তার গঠন বর্ণনা করো। ৩",
          "explanation": "জমি 'X'-এর সাথে আমার পঠিত সাংবিধানিক প্রতিষ্ঠান নির্বাচন কমিশনের মিল খুঁজে পাই। বাংলাদেশ নির্বাচন কমিশন একটি স্বাধীন ও নিরপেক্ষ সাংবিধানিক প্রতিষ্ঠান। বাংলাদেশে গণতান্ত্রিক শাসনব্যবস্থা প্রবর্তিত হওয়ায় জাতীয় জীবনে নির্বাচন একটি গুরুত্বপূর্ণ বিষয়ে পরিণত হয়েছে। এজন্য দেশে সুষ্ঠু, অবাধ ও নিরপেক্ষভাবে নির্বাচন পরিচালনার জন্য নির্বাচন কমিশন গঠন করা হয়। সংবিধানের ১১৮ (১) নং অনুচ্ছেদ অনুযায়ী প্রধান নির্বাচন কমিশনারকে নিয়ে রাষ্ট্রপতি যেরূপ নির্দেশ করবেন, সেরূপ সংখ্যক নির্বাচন কমিশনার নিয়ে নির্বাচন কমিশন গঠিত হবে। নির্বাচন কমিশন জাতীয় ও স্থানীয় পর্যায়ের নির্বাচনের জন্য ভোটার তালিকা প্রস্তুতকরণে তত্ত্বাবধান নির্দেশ, নিয়ন্ত্রণ নির্বাচনে প্রার্থীদের আচরণবিধি প্রণয়ন, নির্বাচনি ব্যয়, তপশিল ঘোষণা, রাজনৈতিক দলের কার্যক্রম অর্থাৎ নির্বাচন পরিচালনার সার্বিক দায়িত্ব পালন করে থাকে। উদ্দীপকে বলা হয়েছে, মি. 'X' সংবিধানের ১১৮নং অনুচ্ছেদের ক্ষমতাবলে প্রার্থীদের আচরণবিধি প্রণয়ন ও নির্বাচনি ব্যয় পর্যবেক্ষণ করে। যা সাংবিধানিক প্রতিষ্ঠান নির্বাচন কমিশনের সাথে সাদৃশ্যপূর্ণ। কারণ নির্বাচনে প্রার্থীদের আচরণবিধি প্রণয়ন এবং নির্বাচনি ব্যয় পর্যবেক্ষণ করা নির্বাচন কমিশনের অন্যতম গুরুত্বপূর্ণ কাজ।"
        },
        {
          "label": "ঘ",
          "question": "আইনের শাসন প্রতিষ্ঠায় মি. 'Y' এর প্রতিষ্ঠানের ভূমিকা বিশ্লেষণ করো।৪",
          "explanation": "আইনের শাসন প্রতিষ্ঠায় মি. 'Y'-এর প্রতিষ্ঠান অর্থাৎ অ্যাটর্নি জেনারেলের ভূমিকা গুরুত্বপূর্ণ। অ্যাটর্নি জেনারেল বাংলাদেশের একটি সাংবিধানিক পদ। তিনি রাষ্ট্রের প্রধান আইন কর্মকর্তা। তিনি প্রজাতন্ত্রের পক্ষে আইনের জটিল প্রশ্নে মত প্রকাশ করেন। পাশাপাশি বাংলাদেশের সকল আদালতে রাষ্ট্রের পক্ষে মামলা পরিচালনার ক্ষমতা তার রয়েছে। একারণে আইনের শাসন প্রতিষ্ঠায় অ্যাটর্নি জেনারেল গুরুত্বপূর্ণ ভূমিকা রাখতে পারেন। উদ্দীপকে মি. 'Y'-এর প্রতিষ্ঠানের ক্ষেত্রে বলা হয়েছে, এটি প্রজাতন্ত্রের পক্ষে আইনের জটিল প্রশ্নে মত প্রকাশ করে। যা 'সাংবিধানিক প্রতিষ্ঠান অ্যাটর্নি জেনারেলের সাথে সাদৃশ্যপূর্ণ। অ্যাটর্নি জেনারেল রাষ্ট্রের সর্বোচ্চ আইন কর্মকর্তা। বাংলাদেশের সকল আদালতে রাষ্ট্রের পক্ষে মামলা পরিচালনার ক্ষমতা তার রয়েছে। এ কারণে রাষ্ট্রে আইনের শাসন প্রতিষ্ঠায় তিনি গুরুত্বপূর্ণ ভূমিকা রাখতে পারেন। বস্তুত অ্যাটর্নি জেনারেলের পদের গুরুত্ব ও তাৎপর্য অপরিসীম। কারণ তিনি আদালতে সরকারের প্রতিনিধিত্ব করেন। তিনি সুপ্রিম কোর্টের হাইকোট বিভাগ ও আপিল বিভাগে সরকারের পক্ষে ওকালতি করেন। তাছাড়া সরকারের আইন উপদেষ্টা হিসেবে দেশের সকল আদালতে তাকে মামলা পরিচালনা করার দায়িত্ব দেওয়া হয়। সংবিধান অনুসারে অ্যাটর্নি জেনারেল সরকারের প্রধান আইন পরামর্শক। তিনি তার এ ক্ষমতাবলে বিচার কাজে আইনের শাসন প্রতিষ্ঠা করতে পারেন। তাছাড়া তিনি প্রজাতন্ত্রের পক্ষে জটিল আইন সম্পর্কে মতামত ব্যক্ত করতে পারেন এক্ষেত্রে আইনের জটিলতাগুলো নিরপেক্ষ ও সঠিকভাবে ব্যাখ্যা প্রদান করে বিচার কাজে সহায়তা করতে পারেন। যে সকল মামলায় সরকার জড়িত তিনি সে সকল মামলায় সরকারের পক্ষে আদালতে মামলা পরিচালনা করেন। মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করেন। পরিশেষে বলা যায়, অ্যাটর্নি জেনারেল তার সকল কর্মকান্ড সত্য ও ন্যায়ের ভিত্তিতে পরিচালনা করলে তা আইনের শাসন প্রতিষ্ঠায় সহায়ক ভূমিকা পালন করে। অ্যাটর্নি জেনারেল দেশের সকল আদালতে আইনের ব্যাখ্যা দেওয়ার ক্ষমতাপ্রাপ্ত। তিনি যদি তার এই ক্ষমতা ন্যায় প্রতিষ্ঠার ক্ষেত্রে প্রয়োগ করতে পারেন তাহলে রাষ্ট্রে আইনের শাসন প্রতিষ্ঠা সহজতর হবে।"
        }
      ]
    },
    {
      "number": "11",
      "uddipok": "",
      "tag": "RB 25",
      "sub_questions": [
        {
          "label": "ক",
          "question": "'AIDS' কী?",
          "explanation": "AIDS (Acquired Immune Deficiency Syndrome) হলো HIV ভাইরাসঘটিত মরণব্যাধি।"
        },
        {
          "label": "খ",
          "question": "জলবায়ু পরিবর্তন বলতে কী বোঝায়?",
          "explanation": "কোনো স্থানের বা অঞ্চলের আবহাওয়ার সব ঋতুর গড় অবস্থা যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভকরে তখনই একে বলা হয় জলবায়ু পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক নেতিবাচক প্রভাব পড়ে। এর ফলে কোনো অঞ্চলের কৃষি, বনভমি, মৎস্য, চারণক্ষেত্র, পরিবহন ও যোগাযোগ ব্যবস্থা, শারীরিক ও মানসিক শক্তির বিকাশ, খনিজ সম্পদ, শিল্প-কারখানা স্থাপন প্রভৃতি ক্ষেত্রে পরিবর্তন আসে। এমনকি কখনো কখনো-পরিবেশগত বিপর্যয় দেখা দেয়"
        },
        {
          "label": "গ",
          "question": "উদ্দীপকে ”?” চিহ্নিত নাগরিক সমস্যার সাথে তোমার পঠিত যে নাগরিক্ সমস্যার সাদৃশ্য আছে তার কারণ ব্যাখ্যা করো।",
          "explanation": "উদ্দীপকের '?' চিহ্নিত নাগরিক সমস্যার সাথে আমার পঠিত নাগরিক সমস্যা খাদ্যে ভেজালের সাদৃশ্য রয়েছে। খাদ্যের মধ্যে মানুষের স্বাস্থ্যের জন্যে ঝুঁকিপূর্ণ উপাদান মেশানোকে খাদ্যে ভেজাল হিসেবে আখ্যায়িত করা হয়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়। অর্থলিন্সা ও নিজের স্বার্থসিদ্ধির চিন্তা করে ক্যালসিয়াম কার্বাইড, মার্শাল, ইথোপেন, ইথারিল প্রভৃতি ব্যবহৃত হয়। খাদ্যদ্রব্যে ক্ষতিকারক রাসায়নিক পদার্থ ও সুগন্ধি মিশিয়ে কিছু অসাধু ব্যবসায়ী জনসাধারণের সাথে প্রতারণা করে। আবার অপরিপক ফল পাকানো এবং এর রং আকর্ষণীয় করার ক্ষেত্রে ক্ষতিকর রাসায়নিক পদার্থ মেশানো হয়। উদ্দীপকে '?' চিহ্নিত স্থানের অর্থলিজা ও স্বার্থসিদ্ধির চিন্তা, ক্যালসিয়াম কার্বাইড এবং ক্ষতিকর সুগন্ধির কথা উল্লেখ করা হয়েছে, যা খাদ্যে ভেজালের সাথে সম্পর্কিত। খাদ্যে ভেজালের অনেকগুলো কারণ রয়েছে। খাদ্যে ভেজালের প্রধান কারণ হলো উৎপাদক ও ব্যবসায়ীদের অসৎ মানসিকতা এবং অনৈতিক চরিত্র। অধিক মুনাফা লাভের আশা ব্যবসায়ীদের খাদ্যে ভেজাল মেশাতে উৎসাহ যোগায়। এছাড়াও খাদ্যের পচন ঠেকাতে, ফলমূল দ্রুত পাকাতে ও রং সুন্দর করতে ক্ষতিকর রাসায়নিক দ্রব্য ব্যবহার করা হয়। পাশাপাশি খাদ্যের স্বাদ বা ফ্লেভার বাঁড়াতে বা খাদ্যকে দৃষ্টিদন্দন করতে মানুষ খাদ্যে ভেজালের মতো নিকৃষ্ট পথ বেছে নেয়। দেশে প্রচলিন আইনের অপ্রতুলতা এবং যে আইন আছে তার যথোপযুক্ত ব্যবহার না করাও খাদ্যে ভেজালের অন্যতম কারণ। আবার রং, কেমিক্যাল ও কীটনাশকের সহজপ্রাপ্যতা খাদ্যে ভেজালের অনুঘটক হিসেবে কাজ করে। উপরন্তু খাদ্যে ভেজালের কারণ হিসেবে সচেতনতা, শিক্ষা ও দেশপ্রেমের অভাবকেও উল্লেখ করা যায়।"
        },
        {
          "label": "ঘ",
          "question": "উক্ত নাগরিক সমস্যার নিরসনে কী কী পদক্ষেপ গ্রহণ করা যায়? তোমার মতামত দাও।",
          "explanation": "উক্ত নাগরিক সমস্যা তথা'খাদ্যের ভেজাল নিরসনে নানাবিধ পদক্ষেপ গ্রহণ করা যায়। শুধু বেঁচে থাকার নিমিত্তেই নয় আমাদের দেহ ও মনের সর্বাঙ্গীন সুষ্ঠু বিকাশ নির্ভর করে খাদ্যের ওপর। যে খাদ্য মানুষের শক্তির উৎস এবং বেঁচে থাকা ও বেড়ে ওঠার প্রধান উপাদান তাতে ভেজাল মেশালেই আবার তা বিষে পরিণত হয়। খাদ্যে ভেজাল প্রতিরোধ তাই জনগুরুত্বপূর্ণ একটি বিষয়ে পরিণত হয়েছে। খাদ্যে ভেজাল নিরসনে নানারকম পদক্ষেপ গ্রহণ করা যায়। খাদ্যদ্রব্য ঠিক আছে বা ভেজালমুক্ত কিনা সে ব্যাপারে সরকারি ও বেসরকারিভাবে পরীক্ষা-নিরীক্ষার জন্য কার্যকর ব্যবস্থা গ্রহণ করা অধিক জরুরি। খাদ্যে ভেজাল প্রমাণিত হলে উৎপাদনকারী ও ব্যবসায়ীদের বিরুদ্ধে দৃষ্টান্তমূলক শাস্তি নিশ্চিত করতে হবে। বাংলাদেশ সরকার খাদ্যে ভেজাল রোধে 'নিরাপদ খাদ্য আইন-২০১৩' প্রণয়ন করেছে। এ আইনে অপরাধভেদে সর্বোচ্চ ৫ বছর কারাদণ্ড বা ১০ লাখ টাকা জরিমানা অথবা উভয় দণ্ডের বিধান রাখা হয়েছে। এ আইন যথাযথভাবে প্রয়োগ করলে খাদ্যে ভেজাল অনেকটা কমে আসবে। এর পাশাপাশি নিয়মিত ভ্রাম্যমাণ আদালত পরিচালনা করতে হবে। ভেজাল খাদ্য কীভাবে সমাজের ক্ষতি করছে এবং এর মারাত্মক পরিণতি বিষয়ে ব্যাপক প্রচার-প্রচারণার মাধ্যমে জনসচেতনতা গড়ে তোলা দরকার। এছাড়া স্কুল, কলেজ, বিশ্ববিদ্যালয়, মাদ্রাসা, বিভিন্ন সামাজিক, সাংস্কৃতিক, ধর্মীয় প্রতিষ্ঠানে খাদ্যে ভেজালের কুফল সম্পর্কে প্রচারণা চালিয়ে এটি প্রতিরোধে আন্দোলন গড়ে তুলতে হবে। ভেজালের বিরুদ্ধে ব্যবসায়ী সম্প্রদায়সহ সামাজিক, রাজনৈতিক, সাংস্কৃতিক ও ধর্মীয় এলিটদের কার্যকর উদ্যোগ গ্রহণ করা জরুরি। উপরে উল্লেখিত ব্যবস্থাগুলো গ্রহণ এবং যথাযথভাবে কার্যকর করা হলে খাদ্যে ভেজাল প্রতিরোধ করা সম্ভব হবে।"
        }
      ]
    }
  ]
}