{
  "title": "ভিকারুননিসা কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ভারত বর্ষে প্রশাসনিক সুবিধার্থে 'ক' অঞ্চলটি দুই ভাগে ভাগ করা হয়। এর পিছনে অন্যান্য কারণও ছিল।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "পাকিস্তানে প্রথম সামরিক শাসন জারি করেন ইস্কান্দার মির্জা।"
        },
        {
          "label": "খ",
          "question": "",
          "explanation": "মন্ত্রিমিশন পরিকল্পনা ব্যর্থ হওয়ার কারণে ভারতে 'অন্তর্বর্তীকালীন সরকার' গঠন নিয়ে কংগ্রেস ও মুসলিম লীগের মধ্যে অন্তর্দ্বন্দ্ব চরম আকার ধারণ করে। এ সময় ভারতের নতুন ভাইসরয় লর্ড মাউন্টব্যাটেন কংগ্রেস ও মুসলিম লীগ নেতৃবৃন্দের সাথে ক্ষমতা হস্তান্তর ও সাম্প্রদায়িক সম্প্রীতি রক্ষার জন্য নিরলস প্রচেষ্টা চালান। কিন্তু এ প্রচেষ্টায় তিনি ব্যর্থ হয়ে ঘোষণা করেন, \"ভারত বিভাগ ছাড়া ভারতে শান্তি প্রতিষ্ঠার কোনো বিকল্প উপায় নেই।\" পরবর্তীতে সাম্প্রদায়িকতার ভয়াবহতায় কংগ্রেস ভারত বিভক্তি মেনে নিতে বাধ্য হয়। এমতাবস্থায় ১৯৪৭ সালের ৩ জুন কংগ্রেস ও মুসলিম লীগের নেতৃবৃন্দের সাথে এক ঘরোয়া বৈঠকে লর্ড মাউন্ট ব্যাটেন যে পরিকল্পনা তুলে ধরেন তা ইতিহাসে ৩ জুন পরিকল্পনা বা মাউন্ট ব্যাটেন পরিকল্পনা নামে খ্যাত।"
        },
        {
          "label": "গ",
          "question": "",
          "explanation": "উদ্দীপকের ঘটনাটি তথা বঙ্গভঙ্গ ভারতবর্ষের রাজনীতিকে ব্যাপকভাবে প্রভাবিত করছে। ১৯০৫ সালে সংঘটিত বঙ্গভঙ্গ পরবর্তীতে ভারতের রাজনীতিতে অত্যন্ত গুরুত্বপূর্ণ প্রভাব রেখেছে। প্রশাসনিক যুক্তি দেখিয়ে বঙ্গভঙ্গ করা হলেও এর অন্যতম প্রধান কারণ ছিল ব্রিটিশ সরকারের 'Divide and Rule Policy' কার্যকর করে ভারতের উদয়মান জাতীয়তাবাদী চেতনাকে নসাৎ করা। বঙ্গভঙ্গের ফলে ভারতের হিন্দু-মুসলমানদের মধ্যে বিরাজমান সাম্প্রদায়িক সম্প্রতি চিরবিনষ্ট হয়ে পরে। মুসলমানরা নতুন প্রদেশকে ঘিরে তাদের আশার দ্বার উন্মোচন করতে একে। অন্যদিকে, হিন্দুরা এর বিরুদ্ধে তীব্র প্রতিবাদ গড়ে তোলে। মূলমানরা তাদের হৃতগৌরব ও মর্যাদা ফিরে পাবার আশায় স্বপ্নবুনে আ হিন্দুরা কলকাতাকেন্দ্রিক তাদের প্রতিপত্তি ও অর্থনৈতিক সুবিধা হারনোর ভয়ে আন্দোলন গড়ে তোলে। ফলে হিন্দু-মুসলমান সম্প্রতি ধ্বংস হয়ে যায়। মুসলিমরা ১৯০৬ সালে নিজেদের স্বার্থ সংরক্ষণের প্রয়োজনীয়তা মুসলিম লীগ গড়ে তোলেন। পরবর্তীতে ভারতবর্ষের রাজনীতিতে কংগ্রেস হিন্দুদের এবং মুসলিম লীগ মুসলমানদের দলে পরিণচ হয়। যার ফলে হিন্দু-মুসলমান দ্বন্দ্ব চরম পর্যায় পৌঁছায় এবং সাম্প্রদায়িক দাঙ্গা সংঘটিত হয়। তাই বলা যায়, বঙ্গভঙ্গ ভারতবর্ষের রাজনীতিকে ব্যাপকভাবে প্রভাবিত করেছে।"
        },
        {
          "label": "ঘ",
          "question": "",
          "explanation": "উক্ত ঘটনাটি তথা বঙ্গভঙ্গ রদের পিছনে বেশকিছু কারণ বিদ্যমান ছিল। ১৯০৫ সালে ব্রিটিশ সরকার প্রশাসনিক সুবিধার্থে ও রাজনৈতিক স্বার্থসিদ্ধির জন্য যে বঙ্গভঙ্গ করেছিল তা বিভিন্ন কারণে রদ করতে বাধ্য হয়। জাতীয়তাবাদী চেতনায় উদ্বুদ্ধ হিন্দু সমাজ বঙ্গভঙ্গের বিরোধীতা করে তীব্র জাতীয়তাবাদী আন্দোলন গড়ে তোলে। তারা প্রচার করেন বাঙালিরা একটি স্বতন্ত্র জাতি এবং বঙ্গভঙ্গ অযৌক্তিক ও অন্যায়। স্বদেশি আন্দোলন গড়ে তুলতে বিলেতি পণ্য বর্জন করলে ব্রিটিশ কারখানা মালিকদের ওপর প্রচন্ড চাপ সৃষ্টি হয়'। স্বদেশি পণ্য ব্যবহার করে দেশীয় সংস্কৃতিতে উজ্জীবিত হতে তারা যে আহ্বান জানায় জনগণ তাতে ব্যাপক সাড়া প্রদান করে। ফলে সমস্ত কলকারখানা, শিল্প প্রতিষ্ঠানে অচলাবস্থার সৃষ্টি হয়। স্বদেশি আন্দোলন প্রথমে অসহিংস থাকলেও পরবর্তীতে তা সহিংস বিপ্লবী আন্দোলনে রূপ লাভ করে। বাংলার গভর্নরকে হত্যার চেষ্টা করা হয় এবং লর্ড মিন্টোর রাজনৈতিক সচিব লন্ডনে গুলিবিদ্ধ হয়ে মারা গেলে ব্রিটিশ সরকার আতঙ্কিত হয়ে বঙ্গভঙ্গ রদ করেন। ক্রমান্বয়ে ব্রিটিশবিরোধী আন্দোলন তীব্র আকার ধারণ করে। এক পর্যায়ে এ আন্দোলন 'ব্রিটিশ খেদাও' আন্দোলনে রূপ নেয়। এছাড়াও সাম্প্রদায়িক বিদ্বেষ সাম্প্রদায়িক দাঙ্গায় রূপান্তরিত হলে ব্রিটিশ সরকার বঙ্গভঙ্গ রদ করেন। মূলত তীব্র হিন্দু জাতীয়তাবাদী বঙ্গভঙ্গ বিরোধী আন্দোলন চরমরূপ লাভ করার সৃষ্ট ঘটনাসমূহ মোকাবিলা করতে বাধ্য হয়েই ব্রিটিশ সরকার বঙ্গভঙ্গ রদ করে।"
        }
      ]
    },
    {
      "number": "2",
      "uddipok": "X' ও 'Y' দুই বন্ধু। তাদের দেশটি ব্রিটিশ উপনিবেশ দ্বারা শাসিত ছিল। উপনিবেশিক সরকার একটি আইন প্রণয়নের মাধ্যমে দেশটিকে স্বাধীন করে দেয়। ফলে দুই বন্ধু দুই দেশের নাগরিকে পরিণত হয়।'",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "মন্ত্রিমিশন পরিকল্পনার সদস্য সংখ্যা ৩ জন ছিল।"
        },
        {
          "label": "খ",
          "question": "",
          "explanation": "দুর্নীতি হলো মূল্যবোধ ও রীতিনীতির পরিপন্থি এক ধরনের অপরাধমূলক কর্মকাণ্ড। যেকোনো পেশার লোকের মাধ্যমে এ দুর্নীতি হতে পারে। নিজ কর্তৃত্বের বাইরে প্রভাব খাটিয়ে কোনো স্বার্থ উদ্ধারকৃত কর্মকাণ্ডই দুর্নীতি। আবার যার ওপর যে দায়িত্ব, রয়েছে, তা পালন না করা এবং অবৈধ লেনদেনের মাধ্যমে কাউকে কোনো সুযোগ পাইয়ে দেওয়াও দুর্নীতি। দুর্নীতি একটি ভয়ানক সামাজিক ব্যাধি, এটি একটি অন্যতম নাগরিক সমস্যা। এ সমস্যা আর্থসামাজিক, রাজনৈতিক, প্রশাসনিক, প্রতিটি ক্ষেত্রে বিরাজমান। দুর্নীতি নামক ব্যাধি থেকে নিরাময় লাভ এখন সময়ের দাবি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত আইনের সাথে আমার পঠিত ১৯৪৭ সালের ভারত শাসন আইনের সাদৃশ্য রয়েছে। কেননা, উদ্দীপকের 'ক' রাষ্ট্রটির প্রদত্ত আইনের সাথে কেবল ১৯৪৭ সালের ভারত শাসন আইনের বৈশিষ্ট্যসমূহ প্রাসঙ্গিক ও সামঞ্জস্যপূর্ণ। এ আইনের মাধ্যমেই ১৯৪৭ সালে ভারত ও পাকিস্তান নামক দুটি পৃথক ও স্বাধীন রাষ্ট্রের জন্ম হয়েছিল।  ১৯৪৭ সালের ৩ জুন মাউন্টব্যাটেন পরিকল্পনাকে বাস্তবের রূপ দেওয়ার জন্য ব্রিটিশ পার্লামেন্ট যে আইন পাস করে তা ভারত স্বাধীনতা আইন নামে পরিচিত। এ আইনের সবচেয়ে প্রধান ও গুরুত্বপূর্ণ ধারা হলো এ আই মে ভারতবর্ষকে বিভক্ত করে ভারতীয় ইউনিট ও পাকিস্তান নামে দুটি 'ডোমিনিয়ন প্রতিষ্ঠিত হয় , যেগুলো কার্যত স্বাধীন ও সার্বভৌম রাষ্ট্র। ফলে ভারত সচিব পদটির কার্যকারিতা বিলুপ্ত হয়ে যায় এবং এ আইনে উক্ত পদটির অবসান ঘটানো হয় । একই সাথে এই আইনের রাজকীয় মর্যাদা ও উপাধি থেকে ব্রিটিশ রাজ্যের ভারত সম্রাট উপাধি লাভ করা হয়। এছাড়া এ আইনের আরেকটি উল্লেখযোগ্য বৈশিষ্ট্য হলো এতে ১৯৩৫ সালের ভারত শাসন আইনের কিছু সংশোধনী আনা হয়। তন্মধ্যে ভারত- পাকিস্তানের মন্ত্রিসভার পরামর্শ অনুযায়ী ব্রিটিশরাজ কর্তৃক গর্ভনর জেনারেল নিয়োগ, স্বেচ্ছাধীন ক্ষমতা ও বিশেষ ক্ষমতা বিলোপ, ব্রিটিশ পার্লামেন্ট ক্ষমতার হ্রাস প্রভৃতি উল্লেখযোগ্য।"
        },
        {
          "label": "ঘ",
          "question": "",
          "explanation": "নিম্নের অনুরূপ: ব্রিটিশ ভারতের তৎকালীন রাজনীতিতে উদ্দীপকের সাথে সঙ্গতিপূর্ণ আইন এর অর্থাৎ ১৯৪৭ সালের ভারত স্বাধীনতা আইনের তাৎপর্য আবশ্যিক। ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইন ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশে দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্রদুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদে বিলুপ্ত ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তাধারা বৈপ্লবিক পরিবর্তন ঘটে। ১৭৫৭ সালের পলাশী যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যার সমাধান হয় অর্থাৎ পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের পরিসমাপ্তি ঘটে। ভারতের গর্মেন্ট জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রে গণতন্ত্রের যাত্রা সূচিত হয়। দুটি রাষ্ট্রই স্ব- স্ব সংবিধান প্রণয়নের ক্ষমতা লাভ করে। উপযুক্ত আলোচনার প্রেক্ষিতে বলা যায় ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতার সংগ্রামের চূড়ান্ত পরিনিতি।"
        }
      ]
    },
    {
      "number": "3",
      "uddipok": "ভারতবর্ষে ১৯৩৭ সালের নির্বাচনের পর কংগ্রেস ও মুসলিম লীগের মধ্যে সম্পর্কের চরম অবনতি ঘটে। পরবর্তীতে মুসলমানদের পৃথক আবাসভূমির রূপরেখা প্রণয়ন করে লাহোরে একটি প্রস্তাব উত্থাপিত হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "ফরায়েজি আন্দোলনের নেতা ছিলেন হাজী শরীয়তউল্লাহ।"
        },
        {
          "label": "খ",
          "question": "",
          "explanation": "সমাজ বা রাষ্ট্রে যারা স্বাভাবিক জীবনযাপন করতে পারে না, চাহিদা পূরণ করতে পারে না তারাই মূলত বিশেষ চাহিদার জনগোষ্ঠী। এ বিশেষ চাহিদার জনগোষ্ঠীর মধ্যে অন্যতম হলো প্রতিবন্ধী (Handicapped)। চিরন্তন ও মানবিক চাহিদা থাকা সত্ত্বেও বিশেষ চাহিদার জনগোষ্ঠীর মানুষেরা নানা রকম শারীরিক, মানসিক ও সামাজিক সীমাবদ্ধতার কারণে সমাজের অন্যান্যদের মতো স্বাভাবিক জীবনযাপন করতে পারে না বা সম্ভব হয় না। এদের স্বাভাবিক জীবনযাপনে বিশেষ চাহিদার প্রেক্ষিতে বিশেষ সহযোগিতা, সুবিধা বা সাহায্যের প্রয়োজন হয়। জাতিসংঘ কর্তৃক পরিচালিত এক সমীক্ষায় দেখা যায়, বিশ্বের জনসংখ্যার প্রায় ১০% মানুষ কোনো না কোনোভাবে প্রতিবন্ধী। প্রতিবন্ধী বা বিশেষ চাহিদার জনগোষ্ঠীরও মৌলিক চাহিদা পূরণ, স্বাভাবিক ও সম্মানজনক জীবনযাপনের অধিকার রয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত প্রস্তাব অর্থাৎ লাহোর প্রস্তাবের কথা বলা হয়েছে। ১৯৪০ সালের ২৩ মার্চ লাহোরে মুসলিম লীগের সম্মেলন অনুষ্ঠিত হয়। এ সম্মেলনে মুসলমানদের স্বতন্ত্র আবাসভূমি প্রতিষ্ঠার লক্ষ্যে যে প্রস্তাব গৃহীত হয় তা-ই ঐতিহাসিক লাহোর প্রস্তাব। লাহোর প্রস্তাবের বৈশিষ্ট্যসমূহ নিচে ব্যাখ্যা করা হলো- ১.ভারতবর্ষকে বিভক্ত করে এর উত্তর-পশ্চিম ও পূর্ব অঞ্চলের মুসলমান সংখ্যাগরিষ্ঠ এলাকাগুলো নিয়ে স্বাধীন রাষ্ট্রসমূহ গঠন করতে হবে। ২. উল্লিখিত স্বাধীন রাষ্ট্রসমূহের অধীন ইউনিট বা প্রদেশগুলো স্বায়ত্তশাসিত ও সার্বভৌম হবে। ৩. ভারতের অন্যান্য হিন্দু অঞ্চলগুলোর সমন্বয়ে পৃথক হিন্দু রাষ্ট্র গঠিত হবে। ৪. সংখ্যালঘু সম্প্রদায়ের সাথে পরামর্শের ভিত্তিতে তাদের স্বার্থ ও অধিকার রক্ষার জন্য সংবিধানে পর্যাপ্ত ক্ষমতা রাখতে হবে। ৫. প্রতিরক্ষা, পররাষ্ট্র ও যোগাযোগ ইত্যাদি বিষয়ের ক্ষমতা সংশ্লিষ্ট অঙ্গরাজ্যগুলোর ওপর ন্যস্ত থাকবে। এক্ষেত্রে ভারতের মুসলমানদের স্বার্থ সংরক্ষণকল্পে সুনির্দিষ্ট পন্থা নির্ধারণপূর্বক লাহোর প্রস্তাব গৃহীত হয়। উপরের আলোচনা থেকে প্রতীয়মান হয়, লাহোর প্রস্তাব প্রথমত ছিল ভারতের হিন্দুদের আধিপত্যবাদের বিরুদ্ধে সোচ্চার প্রতিবাদ আর ভারতীয় মুসলমানদের স্বার্থ সংরক্ষণের দীপ্ত পদক্ষেপ। দ্বিতীয়ত রাজনৈতিক দৃষ্টিতে একাধিক স্বাধীন রাষ্ট্র প্রতিষ্ঠার মধ্যে পরবর্তীতে স্বাধীন বাংলাদেশ সৃষ্টির সুস্পষ্ট আভাস। ১৯৪০ সালের এ লাহোর প্রস্তাবের মধ্যে স্বাধীন বাংলাদেশের বীজ নিহিত ছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: পাকিস্তান সৃষ্টিতে উদ্দীপকে বর্ণিত প্রস্তাব অর্থাৎ লাহোর প্রস্তাবের যথেষ্ট প্রভাব ছিল। ১৯৪০ সালের ২৩ মার্চ শেরে বাংলা এ. কে. ফজলুল হক কর্তৃক মুসলিম লীগের লাহোর অধিবেশনে এ প্রস্তাবটি গৃহীত হয় বলে এটি ইতিহাসে লাহোর প্রস্তাব নামে খ্যাত। লাহোর প্রস্তাবের প্রতি কংগ্রেস নেতাদের মধ্যে তীব্র প্রতিক্রিয়া সৃষ্টি হয়। পন্ডিত জওহরলাল নেহেরু এ প্রস্তাবের তীব্র নিন্দা করেন এবং মুসলমানদের জন্য স্বাধীন স্বতন্ত্র আবাসভূমি অসম্ভব বলে উল্লেখ করেন। তবে ঐতিহাসিক সত্য এ যে, লাহোর প্রস্তাবের পর থেকে মুসলমান সম্প্রদায় নিজস্ব আলাদা রাষ্ট্রের স্বপ্ন দেখতে থাকে। এ প্রস্তাবের পরিপ্রেক্ষিতে ভারতের রাজনৈতিক শাসনতান্ত্রিক আন্দোলনে এক নতুন ধারার জন্ম হয়। দ্বিজাতি তত্ত্বের মাধ্যমে মোহাম্মদ আলী জিন্নাহ মুসলমানদের আলাদা জাতি হিসেবে চিহ্নিত করতে থাকেন। সে অনুযায়ী মুসলমানদের জন্য ভিন্ন রাষ্ট্র প্রতিষ্ঠা শুধু সময়ের ব্যাপার হয়ে দাঁড়ায়। এরপর থেকে মুসলিম লীগ এবং জিন্নাহর রাজনীতি স্বতন্ত্র রাষ্ট্র গঠন প্রক্রিয়ার দিকে ধাবিত হতে থাকে। ১৯৪৭ সালে ১৫ জুলাই লন্ডনে কমন্সসভার এক ঘোষণায় ভারত-পাকিস্তান নামে দুটি স্বাধীন ডোমিনিয়ন প্রতিষ্ঠার কথা বলা হয়। দুই দেশের সীমানা নির্ধারণের জন্য স্যার র‍্যাডক্লিফের নেতৃত্বে সীমানা নির্ধারণ কমিটি গঠন করা হয়। ৯ আগস্ট র‍্যাডক্লিফ তার সীমান্ত রোয়েদাদ সমাপ্ত করে ভাইসরয়ের কাছে জমা দেন, যা রহস্যজনক কারণে আলোর মুখ দেখেনি। ১৯৪৭ সালের ১৮ জুলাই 'ভারত - স্বাধীনতা আইন' প্রণয়ন করা হয় যার ভিত্তিতে ব্রিটিশ শাসনের অবসান ঘটে। ১৯৪৭ সালে ১৪ আগস্ট পাকিস্তান ও ১৫ আগস্ট ভারত নামে দুটি রাষ্ট্রের জন্ম হয়।"
        }
      ]
    },
    {
      "number": "4",
      "uddipok": "১৯৪৭ সালে ভারতীয় উপমহাদেশ ধর্মের ভিত্তিতে দুটি রাষ্ট্রে পরিণত হয়। এর মধ্যে একটি রাষ্ট্রে প্রায় ৯ বছর পর সংবিধান রচিত হয়। কিন্তু এই সংবিধানটি শেষ পর্যন্ত ব্যর্থ হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "অবিভক্ত বাংলার সর্বশেষ মুখ্যমন্ত্রী ছিলেন হোসেন শহীদ সোহরাওয়ার্দী।"
        },
        {
          "label": "খ",
          "question": "",
          "explanation": "মৌলিক অধিকার রক্ষার প্রধানতম উপায় হলো সংবিধান তথা রাষ্ট্রের সর্বোচ্চ আইনের মাধ্যমে স্বীকৃতি প্রদান করা। কেননা, কোনোভাবে মৌলিক অধিকার লঙ্ঘিত হলে ক্ষতিগ্রস্ত ব্যক্তি ও সংবিধানে বলবৎকৃত আইনের দ্বারা সর্বোচ্চ আদালত সুপ্রিম কোর্টের শরণাপন্ন হয়ে সুবিচার লাভ করতে পারবেন। সর্বোপরি, আইনের যথাযথ প্রয়োগ, শাসন বিভাগের স্বেচ্ছাচারিতা রোধ, সুশাসন ও স্বচ্ছতা, শিক্ষা ও সচেতনতা বৃদ্ধি প্রভৃতি উপায়ে মৌলিক অধিকার রক্ষা করা যায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আলোচিত সংবিধানটি হলো ১৯৫৬ সালের পাকিস্তান সংবিধান। পাকিস্তান সৃষ্টির দীর্ঘ ৯ বছর পর প্রণীত এ সংবিধান বহুবিধ বৈশিষ্ট্যমন্ডিত ছিল। ১৯৫৬ সালের সংবিধানে পাকিস্তানকে ইলামি প্রজাতন্ত্র হিসেবে ঘোষণা করা হয়। মুসলমান ছাড়া কেউ পাকিস্তানের রাষ্ট্রপতি হতে পারবেন না। এ সংবিধান ছিল পৃথিবীর অন্যতম বৃহত্তম সংবিধান। এতে মোট ১০৫ পৃষ্ঠা, একটি প্রস্তাবনা, ১৩টি অংশ ২৩৪টি বিধি ও ৬টি তালিকা ছিল।এ সংবিধানে ইসলামের ইসলামিক বিধিবিধানসমূহকে অন্তর্ভুক্ত করার পাশাপাশি গণতন্ত্র, সাম্য-সহনশীলতা; সামাজিক সুবিচার ইত্যাদি ক্ষেত্রে ইসলামি বিধিবিধান অনুসরণ করা হয়। এ সংবিধানে রাষ্ট্রীয় শাসন পদ্ধতি হিসেবে গণতন্ত্রকে উল্লেখ করা হয়। এটি একটি লিখিত ও দুষ্পরিবর্তনীয় সংবিধান। এতে যুক্তরাষ্ট্রীয় শাসনব্যবস্থা প্রবর্তন করা হয় এবং কেন্দ্র ও প্রদেশে সংসদীয় সরকারব্যবস্থা প্রবর্তন করা হয়। এ সংবিধানে পাকিস্তানের এককক্ষ বিশিষ্ট আইনসভার ব্যবস্থা রাখা হয়। এ সংবিধানে মৌলিক অধিকারের উল্লেখ, প্রাদেশিক স্বায়ত্তশাসন ও বিচার বিভাগের স্বাধীনতা প্রদানের কথা উল্লেখ রাখা হয়। এছাড়া এ সংবিধানেই বাংলাকে অন্যতম রাষ্ট্রভাষার মর্যাদা দেওয়া হয়। ১৯৫৬ সালের এ সংবিধানে রাষ্ট্র পরিচালনার মূলনীতি ও সংখ্যালঘুদের স্বার্থ সংরক্ষণের উল্লেখ করা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: পাকিস্তান সৃষ্টির সুদীর্ঘ ৯ বছর পর রচিত ১৯৫৬ সালের সংবিধান ব্যর্থ হয়েছিল। এ ব্যর্থতার নানাবিধ কারণ রয়েছে। ১৯৫৬ সালের পাকিস্তানের সংবিধান ব্যর্থ হওয়ার মূল কারণ ছিল এর কাঠামোগত ও রাজনৈতিক দুর্বলতা। এটি পূর্ব ও পশ্চিম পাকিস্তানের মধ্যে সম্প্রীতি আনতে ব্যর্থ হয় এবং এটি ক্ষমতার ভারসাম্য রক্ষায় অসম্পূর্ণ ছিল। সংবিধানটি কেন্দ্রীয় সরকারের হাতে অতিরিক্ত ক্ষমতা কেন্দ্রীভূত করেছিল, যা প্রাদেশিক স্বায়ত্তশাসনের দাবিকে উপেক্ষা করেছিল। সংবিধানে যদিও উল্লেখ ছিল, প্রাদেশিক সরকার কেন্দ্রীয় সরকারের নিয়ন্ত্রণ ও হস্তক্ষেপমুক্ত হয়ে দায়িত্ব পালন করবে কিন্তু বাস্তবে ছিল ভিন্ন অবস্থা। কেন্দ্রীয় সরকার সকল ক্ষেত্রেই প্রাদেশিক সরকারকে নিয়ন্ত্রণ করত। এছাড়া পূর্ব পাকিস্তানের জনগণের ভাষা ও সাংস্কৃতিক অধিকার সংবিধানে সঠিকভাবে প্রতিফলিত হয়নি। এতে জনগণের আশা-আকাঙ্ক্ষার প্রতিফলন ঘটেনি। এছাড়াও তৎকালীন রাজনৈতিক অস্থিরতা এ সংবিধানটির ব্যর্থতার জন্য অনেকাংশে দায়ী। পূর্ব ও পশ্চিম পাকিস্তানের মধ্যে বিরাজমান তীব্র অসন্তোষ এক অরাজক পরিস্থিতির সৃষ্টি করে। এর মধ্যে পশ্চিম পাকিস্তানি সামরিক বাহিনীর ক্ষমতা লোভ এ সংবিধান ব্যর্থতার অন্যতম কারণ। মোটকথা, রাজনৈতিক অস্থিরতা, দুর্বল নেতৃত্ব এবং সামরিক ও আমলাতন্ত্রের প্রভাব সংবিধানের ব্যর্থতায় বড় ভূমিকা রেখেছিল। ফলে এ সংবিধান কার্যকরের মাত্র দুই বছরের মধ্যেই সামরিক অভ্যুত্থানের। মাধ্যমে তা বাতিল করা হয়।"
        }
      ]
    },
    {
      "number": "5",
      "uddipok": "ব্যক্তিত্ব 'ক': মুসলমানদের জন্য পৃথক প্রদেশ গঠনে অসামান্য ভূমিকা রাখেন। ব্যক্তিত্ব 'খ': কৃষককুলের মুক্তির অগ্রদূত বলা হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "কর্মকমিশনের সভাপতিকে নিয়োগ দেন মহামান্য রাষ্ট্রপতি।"
        },
        {
          "label": "খ",
          "question": "",
          "explanation": "বোঝায়। এটি যুক্তরাষ্ট্রীয় ব্যবস্থার একটি অপরিহার্য বৈশিষ্ট্য। প্রাদেশিক স্বায়ত্তশাদনের মূলকথা হলো প্রাদেশিক মন্ত্রিসভার প্রাদেশিক আইনসভার কাছে জবাবদিহিতা থাকবে এবং আইনসভা হবে সর্বময় কর্তৃত্বের অধিকারী। এর মাধ্যমে মূলত দায়িত্বশীল সরকার প্রতিষ্ঠার প্রচেস্টা চালানো হয়। তবে প্রাদেশিক স্বায়ত্তশাসনে দেশরক্ষাসহ পুরুত্বপূর্ণ বিষয়গুলোর কর্তৃত্ব কেন্দ্রীয় সরকারের হাতে ন্যস্ত থাকে।"
        },
        {
          "label": "গ",
          "question": "",
          "explanation": "ব্যক্তিত্ব 'ক' তথা নবাব স্যার সলিমুল্লাহ মুসলমানদের জন্য পৃথক প্রদেশ অর্থাৎ বাভলোর ফলে সৃষ্ট পূর্বলা ও আসাম প্রদেশ গঠনে অসামান্য ভূমিকা রাখেন। ব্রিটিশ ভারতের অন্যতম মুসলিম রাজনৈতিক নেতা নবাব স্যার সলিমুল্লাহ বঙ্গভঙ্গের মাধ্যমে 'পূর্ববঙ্গ ও আসাম' প্রদেশ সৃষ্টিতে ব্যাপক অবদান রাখেন। চিরস্থায়ী বন্দোবস্তের ফলে এক শ্রেণির সামন্ত সম্প্রদায়ের আবির্ভাব ঘটে। তারাই ব্যবসায়-বাণিজ্য, চাকরি, রাজনীতি ও অন্যান্য ক্ষেত্রে প্রতিষ্ঠা লাভ করে। স্যার সলিমুল্লাহ লক্ষ্য করেন যে, যাবতীয় কলকারখানা ও বাণিজ্য প্রতিষ্ঠান প্রতিষ্ঠান রাজধানী কলকাতাকে কেন্দ্র করে গড়ে উঠেছে এবং এর মুনাফা যোগ করছে হিন্দু মাড়োয়ারিসহ অবাঙালি ব্যবসায়ী গোষ্ঠী। পূর্ব বাংলার মুসলমানরা সংখ্যাগরিষ্ঠ হওয়া সত্ত্বেও জাতীয় জীবনের সকল ক্ষেত্রেই তারা বঞ্চিতই রয়ে যাচ্ছে। ব্রিটিশ শাসননীতির ফলে ভারতীয় মুসলমান সমাজের যখন চরম দুর্দিন তখন নবাব স্যার সলিমুল্লাহ তাদের ভ্রাণকর্তারূপে আবির্ভূত হন। এ অবস্থায় নবাব স্যার সলিমুল্লাহ পূর্ববাংলার জনগণের ভাগ্য উন্নয়নের জন্য ঢাকাকে রাজধানী করে 'পূর্বভা' নামে আলাদা প্রদেশ গঠনের জন্য ব্রিটিশ সরকারের কাছে। সুপারিশ করেন। তার সুপারিশের যথার্থতা বিবেচনা করে প্রশাসনিক ও রাজনৈতিক সুবিধা অবলোকন করে লর্ড কার্জন ১৯০৫ সালে বঙ্গভঙ্গ ঘোষণা করেন। এ বঙ্গভকোর ফলে নতুন প্রদেশ সৃষ্টিতে তিনি ব্যাপক অবদান রাখেন। উদ্দীপকে তার এ অসামান্য অবদানের কথাই তুলে ধরা হয়েছে। তাই বলা যায়, নবাব স্যার সলিমুল্লাহর মুসলমানদের জন্য পৃথক পূর্ববঙ্গ ও আসাম প্রদেশ সৃষ্টিতে গুরুত্বপূর্ণ প্রভাব রাখেন।"
        },
        {
          "label": "ঘ",
          "question": "",
          "explanation": "ব্যক্তিত্ব 'ক' তথা কৃষককুলের মুক্তির অগ্রদূত শেরে বাংলা এ. কে. ফজলুল হক কৃষকমুক্তির জন্য চিরসংগ্রাম করেছেন। বাংলার সাধারণ মানুষ ও কৃষকদের আগ্যোন্নয়নে যারা রাজনীতি করেছেন তাদের মধ্যে শেরে বাংলা এ. কে. ফজলুল হক আজ স্মরণীয়। তিনি কংগ্রেস ও মুসলিম লীগের উচ্চ পর্যায়ের রাজনীতির সাথে যুক্ত থেকেও সাধারণ মানুষ বিশেষ করে কৃষকদের কল্যাণে নানাবিধ কার্যক্রম ও পদক্ষেপ গ্রহণ করেছিলেন। সারা বাংলাজুড়ে তার নেতৃত্বেই কৃষকদের ভাগ্যোন্নয়নের ধারা সূচিত হয়। 'বাংলার কৃষক, কৃষকের বাংলা' একথাটি শেরে বাংলা এ. কে. ফজলুল হক মনেপ্রাণে বিশ্বাস করতেন। তিনি জানতেন বাংলার কৃষককুলের মুক্তি ব্যতীত বাংলার মুক্তি সম্ভব নয়। তাই তিনি অশিক্ষিত কৃষকদেরকে সচেতন করে তোলার জন্য কৃষক-প্রজা আন্দোলন গড়ে তোলেন। অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বলীয় কৃষিঋণ আইন পাস করেন। এছাড়া তিনি মুখ্যমন্ত্রী থাকাকালীন সময়ে ১৯৩৭ সালে 'ঋণ সালিশি বোর্ড' গঠন করেন, যার ফলে কৃষকদের ঋণভার লাঘব হয়। ১৯৩৮ সালে 'বলীয় প্রজাস্বত্ব' আইন পাস হওয়ার পর জমির ওপর কৃষকদের স্বত্ব প্রতিষ্ঠিত হয়। এ আইনের ফলেই জমিদারি প্রথার অবসান হয়। সুদখোর মহাজনদের চক্রবৃদ্ধি সুদ বন্দ করার জন্য তিনি ১৯৪০ সালে মহাজনি আইন পাস করেন। তাছাড়া জমিদারি প্রথায় উচ্ছেদের জন্য তিনি ফ্লডিয় কমিশনও গঠন করেন। মোটকথা বাংলার কৃষকদের ভাগ্যোন্নয়নে তিনি আজীবন সংগ্রাম করেছেন। তার সুদূরপ্রসারী ভূমিকার জন্য কৃষকরা মুক্তির পথ পেয়ে যায়।"
        }
      ]
    },
    {
      "number": "6",
      "uddipok": "জনাব 'X' অত্যাচারী জমিদার ও সুদখোর মহাজনদের হাত থেকে কৃষক ও সাধারণ জনগণকে রক্ষার জন্য একটি বাহিনী গড়ে তোলেন। তাদের প্রশিক্ষণের জন্য একটি দুর্গও গড়ে তোলেন।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বাংলা ভাষা ১৯৯৯ সালের ১৭ নভেম্বর আন্তর্জাতিক মাতৃভাষার মর্যাদা লাভ করে।"
        },
        {
          "label": "খ",
          "question": "",
          "explanation": "খাদ্যে ভেজাল বলতে সাধারণত বিশুদ্ধ বা খাঁটি নয়, এমন খাদ্যদ্রব্যকে বোঝায়। কিংবা উৎকৃষ্ট দ্রব্যের সাথে নিকৃষ্ট দ্রব্যের মিশ্রণকে ভেজাল খাদ্য বলা হয়। অর্থাৎ খাদ্যে ভেজাল বলতে বোঝায়, যেসব খাদ্যদ্রব্য প্রাকৃতিক ও স্বাভাবিক উপায়ে প্রস্তুত না করে ক্ষতিকর, নিম্নমানের, অকেজো ও অস্বাস্থ্যকর জিনিস দিয়ে তৈরি করা হয়। খাদ্যে ভেজাল মেশানো যেমন একটি সামাজিক অপরাধ তেমনি এটি মানবতাবিরোধী অপরাধ বটে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের আব্দুর রহমানের সাথে আমার পঠিত রাজনৈতিক নেতা তিতুমীরের মিল রয়েছে। ব্রিটিশ বিরোধী আন্দোলনের অগ্রসৈনিক শহিদ তিতুমীরের আসল নাম সৈয়দ মীর নিসার আলী। তিনি লক্ষ করেন বাংলার মুসলমানদের মধ্যে ইসলামবিরোধী বহু প্রথা ও কুসংস্কার প্রবেশ করেছে। তিনি বুঝতে পেরেছিলেন যে, অনৈসলামিক কার্যকলাপ এবং ধর্মীয় ও সামাজিক কুসংস্কার দূর করতে না পারলে অবহেলিত ও পশ্চাদপদ মুসলমান সমাজ উন্নতি লাভ করতে পারবে না। মুসলমানদের মধ্যে প্রকৃত ধর্মীয় চেতনা জাগ্রত করা তাঁর অন্যতম উদ্দেশ্য ছিল। পাশাপাশি তিনি বাংলার কৃষক- শ্রমিকদের ওপর ইংরেজ কর্মচারী, দেশীয় নীলকর ও জমিদারদের শোষণ ও নির্যাতনে ক্ষুব্ধ ছিলেন। তাই তিনি কৃষকসহ শ্রমজীবীদেরকে তাদের অধিকার সম্পর্কে সচেতন করে তোলেন। শোষকদের বিরুদ্ধে লড়াই করার জন্য তিনি তাদেরকে সামরিক প্রশিক্ষণ দেন। এ লক্ষ্যে তিনি পশ্চিমবঙ্গের নারিকেলবাড়িয়া নামক স্থানে একটি বাঁশের কেল্লা বা দুর্গ নির্মাণ করেন এবং এ আন্দোলনে নিজের জীবন উৎসর্গ করেন। উদ্দীপকে বলা হয়েছে, আব্দুর রহমান ছিলেন একজন সমাজ সংস্কারক। সামাজিক কুসংস্কার ও অন্যায়ের বিরুদ্ধে তিনি ছিলেন সদা সোচ্চার। তিনি অত্যাচারী জমিদার ও মহাজনদের হাত থেকে নির্যাতিত কৃষকদের রক্ষার জন্য একটি সশস্ত্র বাহিনী গড়ে তোলেন এবং তাদের প্রশিক্ষণের ব্যবস্থা - করেন। এখানে ব্রিটিশ বিরোধী আন্দোলনের প্রথম শহিদ তিতুমীরের প্রতি ইঙ্গিত করা হয়েছে। তিনি সমাজ সংস্কারের পাশাপাশি এ দেশের নির্যাতিত মানুষের অধিকার প্রতিষ্ঠার জন্য সংগ্রাম করেছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের সাথে সাদৃশ্যপূর্ণ ব্যক্তিত্বের অর্থাৎ তিতুমীরের আন্দোলনের কারণে ব্রিটিশ বিরোধী আন্দোলন গতি লাভ করেছিল। তিতুমীরের কৃষক আন্দোলন ও বারাসাত বিদ্রোহ ছিল ইস্ট ইন্ডিয়া কোম্পানির বিরুদ্ধে শক্তিশালী বিদ্রোহ। এর মাধ্যমে তিনি প্রমাণ করেন যে, রক্তদান ব্যতীত স্বাধীনতা অর্জন সম্ভব নয়। তাঁর পরিচালিত এ বিদ্রোহ ছিল জমিদার ও নীলকরদের অত্যাচারের বিরুদ্ধে। তিনি নারিকেলবাড়িয়ার আশপাশের জমিদারদের পরাজিত করে চব্বিশ পরগনা, নদীয়া এবং ফরিদপুর জেলার কিছু অংশ নিয়ে একটি স্বাধীন রাজ্য গঠন করেন এবং কোম্পানি সরকারের বিরুদ্ধে বিদ্রোহ ঘোষণা করেন। তিনি ইংরেজ সরকারের আক্রমণ মোকাবিলার জন্য নারিকেলবাড়িয়ায় একটি বাঁশের কেল্লা নির্মাণ করেন। ১৮৩১ সালে ইংরেজ বাহিনীর সাথে যুদ্ধে তিতুমীর শহিদ হন। ইংরেজদের গোলাবারুদ এবং নীলকর ও জমিদারদের ঐক্যবন্ধ প্রতিরোধের মুখে তিতুমীরের বাঁশের কেল্লা ছিল সাহস আর দেশপ্রেমের প্রতীক। যা যুদ্ধে যুগে বাঙালিকে অন্যায়-অত্যাচারের বিরুদ্ধে প্রতিবাদমুখর হতে সংঙ্গ জুগিয়েছে। প্রেরণা জুগিয়েছে স্বাধীনতার পথে এগিয়ে যেতে। উপরের আলোচনা থেকে এটাই প্রমাণিত হয় যে, তিতুমীরের আন্দোলনের কারণেই পরবর্তী সময়ের ব্রিটিশ বিরোধী আন্দোলনগুলো গতি লাভ করেছে।"
        }
      ]
    },
    {
      "number": "7",
      "uddipok": "'ক' রাষ্ট্রটি স্বাধীনতা লাভের অল্প সময়ের মধ্যে একটি সংবিধান প্রণয়ন করে। উক্ত সংবিধানে মূলনীতির পাশাপাশি মৌলিক অধিকারগুলোও সন্নিবেশিত হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বঙ্গভঙ্গের সময় স্বদেশি আন্দোলনের সূত্রপাত হয়।"
        },
        {
          "label": "খ",
          "question": "",
          "explanation": "ঔপনিবেশিক আমলে ব্রিটিশ শাসকরা ১৯০৫ সালে বাংলাকে ভাগ করে শাসনকার্য পরিচালনা করার যে নীতি গ্রহণ করেছিল তাকেই 'ভাগ কর শান কর' নীতি বলে। এ নীতির আওতায় ব্রিটিশরা বাংলাকে বিভক্ত করে একটি সাম্প্রদায়কে নিজেদের অনুকূলে রেখে অপর সাম্প্রদায়কে শাসন করার পরিকল্পনা গ্রহণ করেছিল। মূলত তাদের উদ্দেশ্য ছিল ব্রিটিশ শাসন দীর্ঘায়িত করা।"
        },
        {
          "label": "গ",
          "question": "",
          "explanation": "উদ্দীপকে বর্ণিত অধিকার আমার পাঠ্য সংবিধানে বর্ণিত মৌলিক অধিকারকে ইঙ্গিত করে। যেসব অধিকার মানুষের মৌলিক প্রয়োজন বা চাহিদার সাথে সম্পর্কিত সেগুলোকে মৌলিক অধিকার বলে। এ ধরনের অধিকার দেশের সংবিধান কর্তৃক নির্ধারিত এবং কার্যকর করা হয়। উদ্দীপকে যে অধিকারের কথা বলা হয়েছে তা আমার দেশের সংবিধানের মৌলিক অধিকারের সাথে সাদৃশ্যপূর্ণ। বাংলাদেশ সংবিধানের তৃতীয় ভাগে মৌলিক অধিকারের সন্নিবেশ করা হয়েছে। বাংলাদেশ সংবিধান জনগণের মৌলিক অধিকারের নিশ্চয়তা প্রদান করেছে এ অধিকার নিশ্চিত করার জন্য। সংবিধানের তৃতীয় ভাগের ২৭ থেকে ৪৪ নম্বর অনুচ্ছেদ পর্যন্ত মোট ১৮টি অনুচ্ছেদে মৌলিক অধিকার সন্নিবেশ করা হয়েছে। জীবনধারণের স্বাধীনতা, স্বাধীনভাবে চলাফেরা, সাম্যের অধিকার, ন্যায়বিচার লাভের অধিকার, ধর্মীয় অধিকার প্রভৃতি মৌলিক অধিকার হিসেবে ঘোষিত হয়েছে। সংবিধানে মৌলিক অধিকার সন্নিবেশের মাধ্যমে সংবিধান রক্ষাকবচের দায়িত্ব পালন করে। মৌলিক অধিকারগুলো কোনো কারণে লঙ্ঘিত হলে আইনের আশ্রয় লাভের সুযোগ আছে।"
        },
        {
          "label": "ঘ",
          "question": "",
          "explanation": "হ্যাঁ, বাংলাদেশের সংবিধান একটি উত্তম সংবিধান। বাংলাদেশের সংবিধান হলো একটি উত্তম সংবিধান। বাংলাদেশের সংবিধানের বৈশিষ্ট্যাবলি বিশ্লেষণে এটি উত্তম সংবিধান হিসেবেই প্রতিষ্ঠিত হয়। সুস্পষ্টতা উত্তম সংবিধানের অন্যতম প্রধান একটি বৈশিষ্ট্য। সংবিধানের ধারাসমূহ সুস্পষ্ট ও সুনির্দিষ্ট হওয়া প্রয়োজন। বাংলাদেশের সংবিধান লিখিত হওয়ায় এতে অস্পষ্টতা নেই। এর ভাষা প্রাঞ্জল ও শব্দসমূহ অর্থপূর্ণ। এছাড়া এটি সংক্ষিপ্ত অথচ ব্যাপক। এর স্থায়িত্বও রয়েছে। সার্বভৌম ক্ষমতার ভারসাম্য রক্ষা, মৌলিক অধিকারসমূহের অন্তর্ভুক্তি, সময়োপযোগিতা, জাতীয় আদর্শ ও আকাঙ্ক্ষার প্রতিফলন, উত্তম সংশোধন পদ্ধতি, জনমতের অগ্রাধিকার, বিচার বিভাগের প্রাধান্য, রাষ্ট্র পরিচালনার মূলনীতির অন্তর্ভুক্তি প্রভৃতি বৈশিষ্ট্য বাংলাদেশের সংবিধানকে অনন্য উচ্চতায় অধিষ্ঠিত করে। তাছাড়া এ সংবিধানের মাধ্যমে মূল অসাম্প্রদায়িক, গণতান্ত্রিক ও শোষণহীন রাষ্ট্র বিনির্মাণের পথনির্দেশনা দেওয়ার প্রয়াস গ্রহণ করা হয়েছে, যা এর মর্যাদাকে অতি উচ্চ আসনে অধিষ্ঠিত করে। আর এসব কারণেই দ্বিধাহীন কণ্ঠে বাংলাদেশের সংবিধানকে একটি উত্তম সংবিধান বলতে চাই আমি।"
        }
      ]
    },
    {
      "number": "8",
      "uddipok": "জনাব 'ক' বাংলাদেশের প্রধান সরকারি আইন কর্মকর্তা। তিনি রাষ্ট্রপতি কর্তৃক নিয়োগ লাভ করেন। তার কর্মকান্ডের ওপর সরকারের ভাবমূর্তি নির্ভর করে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "মর্লে-মিন্টো সংস্কার আইন ১৯০৯ সালে প্রণয়ন করা হয়।"
        },
        {
          "label": "খ",
          "question": "",
          "explanation": "বাংলাদেশ সংবিধানের বিভিন্ন বিধিবিধানের আলোকে সরাসরি যেসব প্রতিষ্ঠানের সৃষ্টি হয়েছে সেগুলোই মূলত সাংবিধানিক প্রতিষ্ঠান। এসব প্রতিষ্ঠানের গঠন, ক্ষমতা, কার্যাবলি, পদের যোগ্যতা, মেয়াদ ইত্যাদি বিষয় সংবিধানে সুস্পষ্টভাবে বর্ণিত আছে। এরূপ সাংবিধানিক প্রতিষ্ঠান হলো- ১. বাংলাদেশ সরকারি কর্মকমিশন, ২. নির্বাচন কমিশন, ৩. এটর্নি জেনারেলের কার্যালয়, ৪. মহাহিসাব নিরীক্ষক ও নিয়ন্ত্রকের কার্যালয়। এসব সাংবিধানিক প্রতিষ্ঠানের প্রধানসহ সদস্যগণ রাষ্ট্রপতি কর্তৃক নিযুক্ত হন।"
        },
        {
          "label": "গ",
          "question": "",
          "explanation": "জনাব 'ক' হলেন বাংলাদেশের প্রধান সরকারি আইন কর্মকর্তা। উদ্দীপকে উল্লিখিত জনাব 'ক' বাংলাদেশের প্রধান সরকারি আইন কর্মকর্তা। তার কাজের দক্ষতার ওপর সরকারের ভাবমূর্তি অনেকাংশে নির্ভর করে। এরূপ বর্ণনায় সহজেই বোঝা যায়, জনাব 'ক' এটর্নি জেনারেল পদে কর্মরত। জনাব 'ক' অর্থাৎ এটর্নি জেনারেলের বিভিন্ন গুরুত্বপূর্ণ ক্ষমতা ও কার্যাবলি রয়েছে। এটর্নি জেনারেল রাষ্ট্রের সর্বোচ্চ আইন কর্মকর্তার পদ। তিনি রাষ্ট্রের আইন উপদেষ্টা হিসেবে কাজ করেন। তিনি রাষ্ট্রপতি কর্তৃক নিয়োগ লাভ করে রাষ্ট্রপতি প্রদত্ত সকল দায়িত্ব পালন করে থাকেন। এটর্নি জেনারেল সরকারের আইনী প্রতিনিধিত্ব করেন। প্রজাতন্ত্রের পক্ষে আইনের জটিল প্রশ্নে মত প্রকাশ করতে পারবেন। তিনি সুপ্রিম কোর্টসহ বাংলাদেশের যেকোনো আদালতে সরকারের প্রতিনিধিত্ব হিসেবে বক্তব্য পেশ করতে পারেন। এটর্নি জেনারেল সরকারের প্রধান আইন পরামর্শক হিসেবে বিভিন্ন মামলা ও আদালত সম্পর্কিত বিষয়ে পরামর্শ দান করেন। সুপ্রিম কোর্ট আইন ও সংবিধানের ব্যাখ্যাদানের ক্ষেত্রে এটর্নি জেনারেলের মতামত গ্রহণ করতে পারেন। তিনি আইনজীবীদের পেশাগত মানোন্নয়ন ও স্বার্থ সংরক্ষণে গুরুত্বপূর্ণ ভূমিকা রাখেন। বাংলাদেশ সরকারের প্রধান কৌশলী হিসেবে এটর্নি জেনারেলের দক্ষতা ও যোগ্যতার ওপর সরকারের সাফল্য অনেকাংশে নির্ভরশীল।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত পদটি এটর্নি জেনারেল যার দায়িত্ব পালনের ওপর সরকারের ভাবমূর্তি নির্ভর করে থাকে। সাংবিধানিকভাবে এটর্নি জেনারেল রাষ্ট্রীয় পদে আসীন সর্বোচ্চ আইনজ্ঞ বলে বিবেচিত হয়ে থাকেন। তিনি রাষ্ট্রপতি কর্তৃক অর্পিত, নির্দেশিত ও নির্ধারিত রাষ্ট্রের আইন বিষয়ক কাজ করে থাকেন। এছাড়া প্রজাতন্ত্রের পক্ষে আইনি জটিল প্রশ্নে তিনি মত প্রকাশ করেন। এটর্নি জেনারেলের আরও একটি গুরুত্বপূর্ণ কাজ হচ্ছে সরকারের আইন বিষয়ক উপদেষ্টা হিসেবে দায়িত্ব পালন। এসব কাজের ধরন ও প্রকৃতি বিশ্লেষণ করলে খুব সহজেই প্রতীয়মান হয় যে, সরকারের ভাবমূর্তি নির্ভর করে এমন অধিকাংশ কাজের সাথে এটর্নি জেনারেল পদটির সংশ্লিষ্টতা রয়েছে। উদ্দীপকে জনাব 'ক'-এর কাজের মাধ্যমে এটর্নি জেনারেলের কার্যাবলির সংক্ষিপ্ত ধারণা প্রদান করা হয়েছে। সরকারের ভাবমূর্তি রক্ষায় এটর্নি জেনারেল রাষ্ট্রপক্ষের হয়ে সকল আদালতে তার বক্তব্য পেশ করতে পারেন। সরকারের বিভিন্ন আইনি জটিলতার ক্ষেত্রে সফলতা অধিকাংশই তার দক্ষতার ওপর নির্ভরশীল। এটর্নি জেনারেল তার দায়িত্ব পালনের মাধ্যমে সরকারের আইন উপদেষ্টা হিসেবে নিয়োজিত থেকে সরকারকে সুপরামর্শ প্রদান করে। সাধারণ আইন ও সাংবিধানিক আইনের অনেক গুরুত্বপূর্ণ বিষয়ে তার সুচিন্তিত ও বিজ্ঞসুলভ মতামত ও ব্যাখ্যা দেশ ও জাতির ভাগ্য নির্ধারণ করে। তার পরামর্শেই সরকার তার কার্যক্রম পরিচালনা করে থাকে। অন্যদিকে, উক্ত পদটির দায়িত্বহীনতা সরকারের ভাবমূর্তিকে বিতর্কিত করে দিতে পারে এবং সরকার ভুল পথে এগোতে পারে। তাই বলা যায়, উপরে বর্ণিত পদ তথা এটর্নি জেনারেলের দায়িত্ব পালনের ওপর সরকারের ভাবমূর্তি নির্ভরশীল।"
        }
      ]
    },
    {
      "number": "9",
      "uddipok": "জনাব আনিস একজন ঊর্ধ্বতন কর্মকর্তা। তিনি পেশাগত জীবনে অবৈধভাবে অর্থ উপার্জন করে বহু সম্পদের মালিক হন। 'ক' প্রতিষ্ঠানটি তদন্ত করে এর সত্যতা পায় এবং তার বিরুদ্ধে মামলা দায়ের করে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "পলাশীর যুদ্ধ ১৭৫৭ সালে সংঘটিত হয়।"
        },
        {
          "label": "খ",
          "question": "",
          "explanation": "বাংলাদেশ সরকারি কর্মকমিশন (BPSC) প্রজাতন্ত্রের কর্মে যোগ্যতাসম্পন্ন, মেধাবী ও দক্ষ লোক বাছাইয়ের জন্য কাজ করে। এ উদ্দেশ্যে কমিশন সর্বপ্রথম নিয়োগ প্রার্থীদের নিকট থেকে আবেদন পত্র সংগ্রহ করে এবং প্রাথমিকভাবে তা বাছাইয়ের কাজ সম্পন্ন করে। এরপর প্রাথমিকভাবে বাছাইকৃত প্রার্থীর বিভিন্ন লিখিত ও মৌখিক পরীক্ষার মাধ্যমে যোগ্য প্রার্থীদের বাছাই করে নিয়োগ প্রক্রিয়া সম্পন্ন করে থাকে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জনাব Y যে সাংবিধানিক প্রতিষ্ঠানের দায়িত্বরত, সেটি হল দুর্নীতি দমন কমিশন (দুদক) । কারণ দুর্নীতিমুক্ত জাতি ও দেশ গড়ার লক্ষ্যে দুর্নীতি দমন কমিশন আইন ২০০৪ অনুযায়ী ২১ নভেম্বর ২০০৪ স্বাধীন দুর্নীতি দমন কমিশন গঠিত হয়। উক্ত প্রতিষ্ঠানটিকে ব্যক্তি, সরকারি, বেসরকারি প্রতিষ্ঠান কর্মরত কর্মচারীদের সম্ভাব্য অনিয়মের বিষয়ে অনুসন্ধান ও তদন্ত করে মামলা করার জন্য ব্যাপক ক্ষমতা দেওয়া হয়েছে। দুর্নীতি দমন কমিশন আইন ২০০৪ এর ৩৫ তম ধারা অনুযায়ী দুর্নীতি কমিশনের ওপর ১১ ধরনের কার্যাবলী অর্পিত রয়েছে। সেগুলো নিচে তুলে ধরা হলো - ১. দুর্নীতি দমন কমিশন আইন ২০০৪ এর ধারা ১৭ মোতাবেক অনুসন্ধান ও তদন্ত পরিচালনা। ২. অনুসন্ধান ও তদন্ত পরিচালনার ভিত্তিতে মামলা দায়ের ও পরিচালনা । ৩. ক্ষতিগ্রস্ত ব্যক্তি বা তার পক্ষে অন্য কোন ব্যক্তি কর্তৃক দাখিলকৃত আবেদনের ভিত্তিতে অনুসন্ধান। ৪. দুর্নীতি দমন বিষয়ে আইন দ্বারা কমিশনের ওপর অর্পিত দায়িত্ব পালন। ৫. দুর্নীতি প্রতিরোধের জন্য কোন আইনের অধীন শিক্ষিত ব্যবস্থাদি পর্যালোচনা এবং মহামান্য রাষ্ট্রপতির কাছে সুপারিশ পেশ। ৬. দুর্নীতি প্রতিরোধের বিষয়ে গবেষণা পরিকল্পনা তৈরি করা এবং গবেষণালব্ধ ফলাফলের ভিত্তিতে করনীয় সম্পর্কে রাষ্ট্রপতির কাছে সুপারিশ পেশ। ৭. দুর্নীতি প্রতিরোধের লক্ষ্যে সততা ও নিষ্ঠাবধো সৃষ্টি করা এবং গণসচেতনতা গড়ে তোলার ব্যবস্থা করা। ৮. কমিশনের কার্যাবলীর ওপর সেমিনার, কর্মশালা, সিম্পোজিয়াম ইত্যাদির ব্যবস্থা করা। ৯. বিভিন্ন দুর্নীতির উৎস চিহ্নিত করা এবং প্রয়োজনীয় ব্যবস্থা গ্রহণের জন্য মহামান্য রাষ্ট্রপতির কাছে সুপারিশ পেশ। ১০. অনুসন্ধান, মামলা দায়ের এবং ওই ধরনের তদন্ত ও মামলা দায়েরের ক্ষেত্রে কমিশনের অনুমোদন পদ্ধতি নির্ধারণ করা। ১১. দুর্নীতি প্রতিরোধের জন্য প্রয়োজনীয় বলে বিবচিত অন্য যেকোনো কার্যসম্পাদন করা সহ অন্যান্য কার্যক্রম সম্পাদন।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের অনিয়ম ও দুর্নীতি প্রতিরোধে উক্ত প্রতিষ্ঠান অর্থাৎ বাংলাদেশ দুর্নীতি দমন কমিশনের ভূমিকা অপরিসীম। দুর্নীতি প্রতিরোধ একটি দীর্ঘমেয়াদী ও বহুমুখী প্রক্রিয়া যার একটি প্রারম্ভিক প্রাতিষ্ঠানিক প্রক্রিয়া মাত্র দুর্নীতি দমন কমিশন। দেশে একটি স্থায়ী ও কার্যকর দুর্নীতি প্রতিরোধক পরিবেশ সৃষ্টি করার দায়িত্ব সবার। বিশেষ করে রাজনৈতিক নেতৃত্ব ও রাজনৈতিক দল, সরকার, প্রশাসন, গণতন্ত্রের মৌলিক প্রতিষ্ঠানসমূহ, ব্যবসা প্রতিষ্ঠান, বেসরকারি সংস্থা, গণমাধ্যম, সুশীল সমাজ তথা দেশের সর্বস্তরের জনগণের যৌথ ও সমন্বিত প্রয়াস চালাতে হবে। বর্তমান পরিস্থিতিতে ভবিষ্যতের দুর্নীতিমুক্ত বাংলাদেশ গড়তে দুর্নীতির মাত্রা যতটা সম্ভব কমিয়ে আনতে পাঁচটি ক্ষেত্র পরিবর্তন, পরিশোধন ও সংস্কার অত্যন্ত জরুরী। এগুলো হলো - ১.রাজনীতিতে গুণগত পরিবর্তন (রাজনৈতিক ঐক্যমত, রাজনৈতিক স্থিতিশীলতা)। ২.আইনের শাসন। ৩. প্রশাসনিক সংস্কার ও জবাবদিহিতা। ৪. বিচার বিভাগের স্বাধীনতা। ৫. বহুমুখী স্থায়ী উদ্যোগ। পরিশেষে বলা যায়, এসব উদ্যোগ গ্রহণ ও বাস্তবায়ন করলে বাংলাদেশের দুর্নীতি কমিয়ে আনা সম্ভব এবং এর ফলে সাধারণ মানুষের হয়রানি কমবে ও জীবনযাত্রার মান উন্নত হবে।"
        }
      ]
    },
    {
      "number": "10",
      "uddipok": "হোসেন সাহেব বাজার থেকে কিছু পাকা আম ক্রয় করে বাড়ি আসেন। আম খাওয়ার পরপরই পরিবারের সদস্যদের পেটে কিছু সমস্যা দেখা দেয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "যারা স্বাভাবিক জীবনযাপন করতে পারে না, নিজেদের চাহিদা নিজেরা পূরণ করতে পারে না, তাদেরকেই বলা হয় বিশেষ চাহিদার জনগোষ্ঠী। এ বিশেষ চাহিদার জনগোষ্ঠীর মধ্যে অন্যতম হলো প্রতিবন্ধী।"
        },
        {
          "label": "খ",
          "question": "",
          "explanation": "শিক্ষা বিস্তারে নবাব আব্দুল লতিফের অবদান ছিল অপরিসীম। তিনি স্পষ্টভাবে বুঝতে পেরেছিলেন যে, শিক্ষা ব্যতীত এ ভূখন্ডের মুসলমান সম্প্রদায়ের মুক্তির কোনো বিকল্প পথ নেই। তাই তাদের মধ্যে ইংরেজি শিক্ষা প্রসারের জন্য ১৮৬৩ সালে তার একক প্রচেষ্টায় 'মোহামেডান লিটারারি সোসাইটি' বা 'মুসলিম সাহিত্য সমিতি' নামে একটি সংগঠন প্রতিষ্ঠিত হয়। তাছাড়া তার অক্লান্ত প্রচেষ্টায় ১৮৫৫ সালে 'কলকাতা হিন্দু কলেজ' প্রেসিডেন্সি কলেজে রূপান্তরিত হয়। এর ফলে মুসলমানদের ইংরেজি শিক্ষার পথ প্রশস্ত হয়। তিনি নানা সামাজিক, সাংস্কৃতিক ও শিক্ষাপ্রতিষ্ঠানের পৃষ্ঠপোষকতা করেন। তার প্রচেষ্টায় কলকাতা আলিয়া মাদ্রাসার প্রভূত উন্নতি সাধিত হয়। তিনি মুহসিন ফান্ড পুনর্গঠন করেন। সমাজ সংস্কার ও শিক্ষা বিস্তারে উত্তর ভারতের স্যার সৈয়দ আহমদের মতো তার বিশেষ অবদান ছিল বলেই তাকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত গোলাম মাহবুবের কর্মকান্ড আমার পঠিত খাদ্যে ভেজাল সমস্যার সাথে সাদৃশ্যপূর্ণ। সাধারণভাবে খাদ্যে ভেজাল বলতে খাঁটি বা আসল পণ্যের সাথে নিম্নমানের পণ্য বা রাসায়নিক পদার্থের মিশ্রণ ঘটিয়ে বিক্রি করাকে বোঝায়। এতে দ্রব্যের গুণগত মান নষ্ট হওয়ার পাশাপাশি বিশুদ্ধতাও হারায়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়। খাদ্যে ভেজালের অন্যতম প্রধান কারণ হলো অধিকতর মুনাফা অর্জন করা। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। বর্তমান সময়ে বাংলাদেশের শহরাঞ্চলের নাগরিকরা খাদ্যে ভেজাল নিয়ে বেশ উদ্বিগ্ন। কারণ, তারাই খাদ্যে ভেজালের মুখোমুখি হয় বেশি। উদ্দীপকে বলা হয়েছে, গোলাম মাহবুব একজন ব্যবসায়ী। তিনি প্রতিদিন তার পণ্যে বিভিন্ন ধরনের ক্ষতিকর রাসায়নিক পদার্থ ব্যবহার করেন। এখানে খাদ্যে ভেজালের প্রতি ইঙ্গিত করা হয়েছে। বর্তমানে বিভিন্ন অসাধু ব্যবসায়ীরা রাসায়নিক পদার্থ যেমন- ক্যালসিয়াম কার্বাইড, ফরমালিন, কীটনাশক (ভিডিটি), পিসিবি তেল বা বিষাক্ত রং ইত্যাদি খাদ্যের সাথে মিশিয়ে বাজারে বিক্রি করছে। যেমনটি উদ্দীপকের গোলাম মাহবুবের ক্ষেত্রে' দেখা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত নাগরিক সমস্যা নিরসনকল্পে তথা খাদ্যে ভেজাল প্রতিরোধে বেশকিছু পদক্ষেপ নেওয়া যায় বলে আমি মনে করি। শুধু বেঁচে থাকার নিমিতেই নয় বরং আমাদের দেহ ও মনের সর্বাঙ্গীন সুষ্ঠু বিকাশ নির্ভর করে খাদ্যের ওপর। যে খাদ্য মানুষের শক্তির উৎস এবং বেঁচে থাকা ও বেড়ে ওঠার প্রধান উপাদান তাতে ভেজাল মেশালেই আবার তা বিষে পরিণত হয়। খাদ্যে ভেজাল প্রতিরোধ আজ তাই একটি জনগুরুত্বপূর্ণ বিষয়ে পরিণত হয়েছে। খাদ্যে ভেজাল প্রতিরোধে আমরা নানারকম পদক্ষেপ নিতে পারি। খাদ্যদ্রব্য ঠিক আছে বা ভেজালমুক্ত কিনা সে ব্যাপারে সরকারি ও বেসরকারিভাবে পরীক্ষা-নিরীক্ষার জন্য কার্যকর ব্যবস্থা গ্রহণ করা অধিক জরুরি। খাদ্যে ভেজাল প্রমাণিত হলে উৎপাদনকারী ও ব্যবসায়ীদের বিরুদ্ধে দৃষ্টান্তমূলক শাস্তি নিশ্চিত করতে হবে। বর্তমান বাংলাদেশ সরকার খাদ্যে ভেজাল রোধে 'নিরাপদ খাদ্য আইন-২০১৩' প্রণয়ন করেছে। এ আইনে অপরাধভেদে সর্বোচ্চ ৫ বছর কারাদণ্ড বা ১০ লাখ টাকা জরিমানা অথবা উভয় দণ্ডের বিধান রাখা হয়েছে। এ আইন যথাযথভাবে প্রয়োগ করলে খাদ্যে ভেজাল অনেকাংশে কমে আসবে। এর পাশাপাশি নিয়মিত ভ্রাম্যমাণ আদালত পরিচালনা করতে হবে। ভেজাল খাদ্য কীভাবে সমাজের ক্ষতি করছে এবং এর মারাত্মক পরিণতি বিষয়ে ব্যাপক প্রচার-প্রচারণার মাধ্যমে জনসচেতনতা গড়ে তুলতে হবে এছাড়া স্কুল, কলেজ, বিশ্ববিদ্যালয়, মাদ্রাসা, বিভিন্ন সামাজিক, সাংস্কৃতিক, ধর্মীয় প্রতিষ্ঠানে খাদ্যে ভেজালের কুফল সম্পর্কে প্রচারণা চালিয়ে একটি প্রতিরোধ আন্দোলন গড়ে তুলতে হবে। ভেজালের বিরুদ্ধে ব্যবসায়ী সম্প্রদায়সহ সামাজিক, রাজনৈতিক, সাংস্কৃতিক ও ধর্মীয় ব্যক্তিত্বদের কার্যকর উদ্যোগ গ্রহণ করা জরুরি। উপরে উল্লিখিত ব্যবস্থাগুলো গ্রহণ এবং যথাযথভাবে কার্যকর করা হলে খাদ্যে ভেজাল প্রতিরোধ করা যাবে।"
        }
      ]
    },
    {
      "number": "11",
      "uddipok": "'ক' এলাকাটিতে এ বছর পরপর তিনবার কন্যা দেখা দেয়। এই আকস্মিক বন্যার ফলে নদীভাঙন শুরু হয়। এর ফলে বহু ঘরবাড়ি, ফসল নদীগর্ভে বিলীন হয়ে যায়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বেলাল প্যাক্ট ১৯২৩ সালে সম্পাদিত হয়।"
        },
        {
          "label": "খ",
          "question": "",
          "explanation": "রাজনৈতিক ইতিহাসে দ্বিজাতি তত্ত্ব মুসলমানদের ভাগ্য উন্নয়নের এক যুগান্তকারী মাইলফলক। এ তত্ত্বের মূলকথা ছিল ভারতে মুসলমানরা যেকোনো বিচারে একটি স্বতন্ত্র জাতি এবং তাদের পৃথক জাতিসত্তা রয়েছে। এ পৃথক জাতিসত্তার স্বার্থরক্ষার জন্য ভারতে মুসলমানদের জন্য আলাদা আবাসভূমি প্রয়োজন। দ্বিজাতি তত্ত্বের ভিত্তিতেই রচিত হয় ১৯৪০ সালের লাহোর প্রস্তাব, যার মধ্যে বাংলাদেশের স্বাধীনতার বীজ নিহিত ছিল বলে মনে করা হয়।"
        },
        {
          "label": "গ",
          "question": "উদ্দীপকে যে নাগরিক সমস্যাটি ফুটে উঠেছে তার কারণ ব্যাখ্যা কর।",
          "explanation": "উদ্দীপকে জলবায়ু পরিবর্তনজনিত নাগরিক সমস্যা ফুটে উঠেছে। কেননা, উদ্দীপকের 'ক' দেশে অভিন্ন বছরে পরপর তিনবার আকস্মিক বন্যা ও তার প্রভাব কার্যত জলবায়ু পরিবর্তনেরই সুস্পষ্ট প্রভাব। জলবায়ু পরিবর্তন বর্তমান বিশ্বের অন্যতম আলোচিত বিষয়। ক্রমবর্ধমান নগরায়ণ ও শিল্পায়নের ফলে প্রাকৃতিক পরিবেশের অপূরণীয় ক্ষতি সাধিত হওয়ায় পৃথিবীর জলবায়ু অস্বাভাবিকভাবে পরিবর্তিত হচ্ছে। জলবায়ুর এ পরিবর্তন বিভিন্ন অন্যালে বিভিন্ন রকম হয়ে থাকে। জলবায়ু পরিবর্তনের অন্যতম কারণ হলো বায়ুমন্ডলের তাপমাত্রা বৃদ্ধি। আর বায়ুমণ্ডলের তাপমাত্রা বৃদ্ধির কারণ গ্রিন হাউজ গ্যাস। গ্রিন হাউজ ইফেক্ট বলতে পৃথিবীর অভ্যন্তরে সার্বিক তাপমাত্রা বৃদ্ধি পেয়ে পরিবেশের ভারসাম্য নষ্ট হয়ে যাওয়াকে বোঝায়। এই গ্রিন হাউজ ইফেক্ট জলবায়ু পরিবর্তনের অন্যতম কারণ। বিশ্বব্যাপী রাসায়নিক পদার্থ, রাসায়নিক সার, কীটনাশক ইত্যাদির ব্যাপক ব্যবহারের ফলে জলবায়ুর পরিবর্তন ঘটছে। এছাড়া বিলাসদ্রব্যের উৎপাদন ও ব্যাপক ব্যবহার বায়ুমন্ডলে সিএফসি, মিখেন, ওজন, নাইট্রাস অক্সাইড প্রভৃতি গ্যাস বৃদ্ধি পাচ্ছে এবং বিশ্ব জলবায়ু দ্রুত পরিবর্তিত হচ্ছে। অপরিকল্পিত শিল্পায়ন, নগরায়ণ, মাটি দূষণ, ভূমিধস, পানি দূষণ ইত্যাদির মাধ্যমে জলবায়ু পরিবর্তনকে ত্বরান্বিত করছে। জলবায়ুর পরিবর্তনের কারণে প্রকৃতিতে নানা ধরনের বিপর্যয় যেমন- বন্যা, খরা, ভূমিধস, জলোচ্ছ্বাস, বৈশ্বিক উষ্ণতা বৃদ্ধি পাচ্ছে। সুতরাং উপরিউক্ত আলোচনার পরিপ্রেক্ষিতে বলা যায়, উদ্দীপকে বর্ণিত বৈশ্বিক উষ্ণতা বেড়ে যাওয়ার কারণ হলো জলবায়ুর পরিবর্তন।"
        },
        {
          "label": "ঘ",
          "question": "",
          "explanation": "বাংলাদেশে উদ্দীপকে ইঙ্গিতকৃত সমস্যা অর্থাৎ জলবায়ু পরিবর্তনের প্রভাব সুদূরপ্রসারী। জলবায়ু পরিবর্তনের প্রভাবে বিশ্বের যেসব অঞ্চল ও দেশ অধিকহারে ক্ষতিগ্রস্ত হবে বাংলাদেশ তার মধ্যে অন্যতম। বাংলাদেশে জলবায়ু পরিবর্তনের যেসব নেতিবাচক প্রভাবজনিত ঝুঁকি আছে তন্মাদ্যে প্রধানতম হলো জনবসতিপূর্ণ সমুদ্র তীরবর্তী অঞ্চল সমুদ্র স্তরের নিচে তলিয়ে যাওয়া। বৈশ্বিক উষ্ণায়নের প্রভাবে মেরু অঞ্চলের বরফ গলে যাচ্ছে যা প্রতিনিয়ত সমুদ্র পৃষ্ঠের উচ্চতা বৃদ্ধি করছে। এর প্রভাবে বাংলাদেশের উপকূলবর্তী অঞ্চলসমূহে সমুদ্রের পানি ঢুকে যাচ্ছে এবং এসব লবণাক্ত পানির প্রভাবে গাছপালা, মৎস্য খামার ও শস্যক্ষেত্রের ক্ষতি হচ্ছে। অন্যদিকে, সুন্দরবনের জীববৈচিত্র্য নষ্ট হচ্ছে। উপকূলে কৃষিজমির সবণাক্ততা বৃদ্ধি পেয়ে কৃষি উৎপাদন ও জমির উর্বরতা হ্রাস করছে। আবার, এসব এলাকায় অনেক রকম মিঠা পানির মাছ হারিয়ে যাচ্ছে এবং গাছপালা ধ্বংস হচ্ছে। এর ফলে প্রভাব পড়ছে, মানুষের জীবন-জীবিকা-অর্থনীতির ওপর। জীবিকার টানে মানুষ শহরমুখী হয়ে শহরের ওপর চাপ বৃদ্ধি করছে। আবার, জলবায়ু পরিবর্তনের প্রভাবে বাংলাদেশে প্রায় প্রতিবছর এবং ক্ষেত্র বিশেষে একাধিকবার ঘূর্ণিঝড়, জলোচ্ছ্বাস, বন্যা, অতিবৃষ্টি, অনাবৃষ্টি প্রভৃতি অনাকাঙ্ক্ষিত দুর্যোগ হানা দিচ্ছে। ১৯৭০ সালে ঘূর্ণিঝড়ে দশ লক্ষ মানুষের মৃত্যুসহ সাম্প্রতিককালের দুর্যোগসমূহের আর্থসামাজিক প্রভাব অত্যন্ত ভয়াবহ। ভূ-গর্ভস্থ পানির স্তর নেমে যাওয়া, বিভিন্ন নতুন-পুরাতন রোগসহ নানাবিধ ও বহুমাত্রিক প্রভাবে বাংলাদেশের জনজীবনে প্রতিনিয়ত বিপর্যস্ত হচ্ছে জলবায়ু পরিবর্তনের প্রভাবে। অতএব বলা যায় যে, জলবায়ু পরিবর্তন বাংলাদেশে ভয়াবহ প্রভাব ফেলছে।"
        }
      ]
    }
  ]
}