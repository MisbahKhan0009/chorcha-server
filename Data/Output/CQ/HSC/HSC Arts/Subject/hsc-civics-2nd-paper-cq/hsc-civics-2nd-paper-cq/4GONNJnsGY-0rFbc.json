{
  "title": "ঢাকা সিটি কলেজ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বিশেষ একটি ধর্মাবলম্বীদের দাবির প্রেক্ষিতে ১৯০৫ সালে 'X' নামক প্রদেশটি দুটো প্রদেশে বিভক্ত হয়। নতুন প্রদেশের অস্তিত্ব রক্ষা এবং উক্ত ধর্মীয় সম্প্রদায়ের রাজনৈতিক রাজনৈতিক আশা-আকাঙ্ক্ষা পূরণের লক্ষ্যে পরের বছর একটি রাজনৈতিক সংগঠনের জন্ম হয়।",
      "tag": "DCC 23",
      "sub_questions": [
        {
          "label": "ক",
          "question": "পলাশীর যুদ্ধ কখন সংগঠিত হয়?",
          "explanation": "পলাশীর যুদ্ধ সংগঠিত হয় ১৭৫৭ সালে।"
        },
        {
          "label": "খ",
          "question": "দ্বি-জাতি তত্ত্ব বলতে কী বুঝ?",
          "explanation": "‘দ্বি-জাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বি-জাতি তত্ত্বের ব্যাখ্যা প্রদান করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ ‘দ্বি-জাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে উল্লেখিত রাজনৈতিক সংগঠনের সাথে তোমার পঠিত যে রাজনৈতিক সংগঠনের সাদৃশ্য খুঁজে পাও তার উদ্দেশ্যসমূহ বর্ণনা করো।",
          "explanation": "উদ্দীপকে উল্লেখিত রাজনৈতিক সংগঠনের সাথে আমার পঠিত রাজনৈতিক সংগঠন মুসলিম লীগের সাদৃশ্য রয়েছে। উদ্দীপকে বলা হয়েছে, বিশেষ একটি ধর্মাবলম্বীদের দাবির প্রেক্ষিতে ১৯০৫ সালে 'X' নামক প্রদেশটি দু'টো প্রদেশে বিভক্ত হয়। নতুন প্রদেশের অস্তিত্ব রক্ষা এবং উক্ত ধর্মীয় সম্প্রদায়ের রাজনৈতিক আশা-আকাঙ্ক্ষা পূরণের লক্ষ্যে পরের বছর একটি রাজনৈতিক সংগঠনের জন্ম হয়। ব্রিটিশ শাসনের শুরু থেকেই ভারতের মুসলিম সম্প্রদায় বিশেষ করে পূর্ব বাংলার মুসলমানরা সবদিক থেকে অবহেলিত ও বঞ্চিত হতে থাকে। এমতাবস্থায় পূর্ব বাংলার মুসলমানদের সার্বিক অবস্থা বিবেচনা করে ব্রিটিশ সরকার বাংলা প্রদেশকে বঙ্গভঙ্গের মাধ্যমে বিভক্ত করে। ফলে মুসলমানগণ নতুন চেতনা ও স্বাতন্ত্র্যবোধে উদ্বুদ্ধ হয়ে নিজেদের উন্নয়নের স্বপ্ন দেখতে শুরু করে। এ অনুভূতির সার্থক বাস্তবায়নের লক্ষ্যে মুসলিম স্বার্থ সংরক্ষণের ধারক ও বাহক হিসেবে ১৯০৬ সালে মুসলিম লীগের জন্ম হয়। ১৯০৬ সালের ৩০ ডিসেম্বর ঢাকায় মুসলিম লীগ নামে মুসলমানদের নিজস্ব দলটি প্রতিষ্ঠিত হয়। কয়েকটি লক্ষ্য ও উদ্দেশ্যকে সামনে রেখে এ দলটি গঠিত হয়েছিল। এর মধ্যে উল্লেখযোগ্য হলো ব্রিটিশ সরকারের প্রতি ভারতীয় মুসলমানদের আনুগত্য প্রদর্শন এবং সরকারের কোনো নীতি সম্পর্কে তাদের মনে ভুল ধারণা জন্মালে তা দূর করা। ভারতের মুসলমানদের রাজনৈতিক অধিকার ও স্বার্থরক্ষা এবং তাদের অভাব-অভিযোগ ও দাবি-দাওয়া গঠনমূলকভাবে সরকারের কাছে উপস্থাপন করা। এ সংগঠনের লক্ষ্য ও উদ্দেশ্যগুলো বাস্তবায়নের ক্ষেত্রে অন্য সম্প্রদায়ের প্রতি যেন কোনো বিদ্বেষভাব না জাগে, সে ব্যাপারে প্রয়োজনীয় ব্যবস্থা গ্রহণ করা। রাজনীতিতে কংগ্রেসের একচ্ছত্র আধিপত্য খর্ব করাও ছিল এ দলের লক্ষ্য।"
        },
        {
          "label": "ঘ",
          "question": "উক্ত রাজনৈতিক সংগঠনের কার্যক্রম মূল্যায়ন করো।",
          "explanation": "বিভিন্ন আন্দোলন, সংগ্রামের মধ্য দিয়ে মুসলিম লীগ ভারতের মুসলিমদের জন্য পৃথক রাষ্ট্র পাকিস্তান প্রতিষ্ঠায় মুখ্য ভূমিকা রাখে। মুসলিম লীগ মুসলমানদের জন্য পৃথক নির্বাচন অনুষ্ঠান, হাইকোর্ট ও অন্যান্য আদালতে মুসলমান বিচারক নিয়োগ, সরকারি ও বেসরকারি প্রতিষ্ঠানে মুসলমানদের সংখ্যানুপাতে নিয়োগ এবং বঙ্গভঙ্গ রদ না করার দাবি উত্থাপন করে। এসব দাবি আদায়ের লক্ষ্যে দলের পক্ষ থেকে স্মারকলিপি প্রদান, সভা-সমাবেশ ইত্যাদির আয়োজন করা হয়। ১৯১৬ সালের লক্ষ্ণৌ চুক্তির মাধ্যমে ভারতবর্ষের মুসলমান সম্প্রদায় বিভিন্ন সুবিধা পায়। এসব সুযোগ-সুবিধা আদায়ের ক্ষেত্রে মুসলিম লীগের ভূমিকা ছিল উল্লেখযোগ্য। এ ধরনের কার্যক্রমের ফলে মুসলিম লীগ ভারতের মুসলমানদের স্বার্থ আদায়ের একমাত্র সংগঠনে পরিণত হয়। মুসলিম লীগ কালক্রমে উপমহাদেশের মূলত কংগ্রেস কেন্দ্রিক রাজনৈতিক বিকাশের ধারা পাল্টে দেয়। সংখ্যালঘু মুসলমান সম্প্রদায়ের পক্ষে আন্দোলন-সংগ্রাম চালানোর মাধ্যমে এ সম্প্রদায়ের অধিকার আদায়ে সংগঠনটি গুরুত্বপূর্ণ ভূমিকা রাখে। ভারতে ব্রিটিশ শাসনের শেষ দিকে হিন্দু-মুসলমান সম্পর্কে তিক্ততার সৃষ্টি হয়। ১৯৪২ সালে লন্ডন থেকে ক্লিপস মিশন ভারতে এলে মুসলিম লীগ তাদের কাছে স্বাধীন পাকিস্তানের দাবি জানায়। ১৯৪৭ সালের আগস্ট মাসে মুসলমানদের জন্য পৃথক রাষ্ট্র পাকিস্তান প্রতিষ্ঠা মুসলিম লীগের অনন্য অবদান। আলোচনা শেষে বলা যায়, ভারতের মুসলমানদের আশা-আকাঙ্ক্ষার প্রতিফলন ঘটানোর লক্ষ্য নিয়ে প্রতিষ্ঠিত হয়েছিল মুসলিম লীগ।"
        }
      ]
    },
    {
      "number": "2",
      "uddipok": "রানা বৃটিশ ভারতের সাংবিধানিক বিবর্তনের ইতিহাস পড়ছিলো। একটি আইনে সে দেখতে পেল যে, উক্ত আইন দ্বারা বার্মাকে ভারত থেকে পৃথক করা হয়। এই আইনের মাধ্যমে প্রদেশসমূহে দায়িত্বশীল সরকার প্রতিষ্ঠা করা হয়। এই আইন বলে ১৯৩৭ সালে প্রাদেশিক নির্বাচন অনুষ্ঠিত হয়।",
      "tag": "DCC 23",
      "sub_questions": [
        {
          "label": "ক",
          "question": "লাহোর প্রস্তাব কে, কবে, কোথায় উত্থাপন করেন?",
          "explanation": "শেরে বাংলা এ. কে. ফজলুল হক ১৯৪০ সালের ২২-২৩ মার্চ লাহোরে মুসলিম লীগের সন্মেলনে লাহোর প্রস্তাব পেশ করেন।"
        },
        {
          "label": "খ",
          "question": "লাহোর প্রস্তাবের মূল বক্তব্য কী ছিল?",
          "explanation": "লাহোর প্রস্তাবের মূলবক্তব্য ছিল ভারতের উত্তর পশ্চিম এবং পূর্বাঞ্চলের মুসলিম প্রধান এলাকাগুলোকে একত্রিত করে একাধিক স্বাধীন রাষ্ট্র প্রতিষ্ঠার প্রস্তাবনা। লাহোর প্রস্তাবের ধারাগুলো বিবেচনা করলে এর মূল বক্তব্যটি স্পষ্ট হয়ে ওঠে। যেমন: ১. ভৌগোলিক অবস্থান অনুযায়ী সংলগ্ন স্থানসমূহকে 'অঞ্চল' হিসেবে চিহ্নিতকরণ। ২. ভারতের উত্তর পশ্চিম ও পূর্ব ভাগের মুসলমান সংখ্যাগরিষ্ঠ অঞ্চলগুলো নিয়ে 'স্বাধীন রাষ্ট্রসমূহ' গঠন এবং এসব স্বাধীন রাষ্ট্রের প্রদেশগুলো হবে স্বায়ত্তশাসিত ও সার্বভৌম। ৩. সংখ্যালঘু মুসলমানদের অধিকার ও স্বার্থ সংরক্ষণ। ৪. লাহোর প্রস্তাবে উল্লেখিত বিষয়গুলোকে দেশের ভবিষ্যৎ সাংবিধানিক পরিকল্পনার ক্ষেত্রে মৌলিক নীতি হিসেবে গ্রহণ।"
        },
        {
          "label": "গ",
          "question": "উদ্দীপকে রানা যে আইন সম্পর্কে পড়েছিল তার বৈশিষ্ট্যসমূহ আলোচনা করো।",
          "explanation": "উদ্দীপকে রানা ১৯৩৫ সালের ভারত শাসন আইনের কথা পড়েছিল। উদ্দীপকে আইনে উল্লেখ রয়েছে-সর্বভারতীয় যুক্তরাষ্ট্র গঠনের প্রস্তাব, প্রাদেশিক স্বায়ত্তশাসন এবং ভারত থেকে বার্মাকে পৃথকীকরণ। এ তথ্যগুলো ১৯৩৫ সালের ভারত শাসন আইনের বৈশিষ্ট্যের সাথে সাদৃশ্যপূর্ণ। ১৯১৯ সালের ভারত শাসন আইন ভারতবাসীর রাজনৈতিক চাহিদা ও প্রত্যাশা পূরণে ব্যর্থ হয়। সবকিছু মিলে ভারতবর্ষের রাজনৈতিক পরিস্থিতি জটিল হয়ে ওঠে। এরূপ অবস্থায় ১৯৩৫ সালের ৫ ফেব্রুয়ারি ব্রিটেনের কমন্সসভায় তদানীন্তন ভারত-সচিব স্যার স্যামুয়েল হোর একটি বিল উত্থাপন করেন। শ্রমিক দলের প্রচন্ড বাধা সত্ত্বেও বিলটি ৪ জুন কমন্সসভায় এবং ২৪ জুলাই লর্ডসভায় গৃহীত হয়। ২ আগস্ট ব্রিটিশ রাজ্যের সম্মতি লাভের পর বিলটি আইনে রূপান্তরিত হয়। এ আইনটি হলো ‘১৯৩৫ সালের ভারত শাসন আইন'। ১৯৩৫ সালের ভারত শাসন আইনে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে ব্রিটিশ ভারতীয় প্রদেশ এবং দেশীয় মিত্র রাজ্যগুলো নিয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে প্রদেশে দ্বৈতশাসন রহিত করে স্বায়ত্তশাসন প্রদান করা হয়। এ আইনের মাধ্যমে ভারতবর্ষ থেকে বার্মাকে (বর্তমান মিয়ানমার) পৃথক এবং সিন্ধু ও উড়িষ্যা নামে দুটি নতুন প্রদেশ গঠন করা হয়।"
        },
        {
          "label": "ঘ",
          "question": "উক্ত আইনে প্রবর্তিত প্রাদেশিক স্বায়ত্তশাসনের কার্যকারিতা মূল্যায়ন করো।",
          "explanation": "উদ্দীপকে ইঙ্গিতকৃত ১৯৩৫ সালের ভারত শাসন আইনে গৃহীত দ্বৈতশাসন ব্যবস্থা তথা প্রাদেশিক স্বায়ত্তশাসন বিভিন্ন কারণে অকার্যকর হয়ে পড়েছিল। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৩৫ সালের ভারত শাসন আইন বিশেষ গুরুত্বের দাবিদার। এ আইন প্রকৃতপক্ষে ১৯৩৭সাল থেকে শুরু করে ১৯৪৭ সালের ১৪ আগস্ট অর্থাৎ ভারতবর্ষ বিভক্ত হওয়ার পূর্ব পর্যন্ত কার্যকর ছিল। এ আইন বিভিন্ন মহলে বহুলভাবে সমালোচিত হয়। ১৯৩৫ সালের ভারত শাসন আইনের মাধ্যমে কেন্দ্রে দ্বৈতশাসন প্রবর্তিত হয়। কেন্দ্রীয় সরকারের বিষয়সমূহ সংরক্ষিত এবং হস্তান্তরিত-এ দু'ভাগে বিভক্ত করা হয়। এ আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। তাই স্বায়ত্তশাসনের কার্যকারিতার পথে ঐ কারণগুলো বাধা হয়ে দাঁড়িয়েছিল। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানিকর্তৃক নিযুক্ত হতেন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা ও বিভাগীয় কর্মকর্তাদের দৌরাত্ম্য, গভর্নরের নিয়ন্ত্রনাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় দ্বৈতশাসন তথা প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনোদিনই কার্যকর হয়নি। পরিশেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের দ্বৈতশাসন ব্যবস্থায় প্রাদেশিক প্রশাসনে আনুষ্ঠানিকভাবে স্বায়ত্তশাসন প্রতিষ্ঠা করা হলেও এটি কোনো প্রকৃত এবং পূর্ণাঙ্গ ব্যবস্থা ছিল না। মূলত এ শাসন ব্যবস্থা ছিল একটা আড়ম্বরপূর্ণ প্রহসনমাত্র।"
        }
      ]
    },
    {
      "number": "3",
      "uddipok": "'ক' নামক একটি দেশ ১৯৪৭ সালে বিভক্ত' হয়ে 'X' এবং 'Y' নামক দুটো স্বাধীন রাষ্ট্রের জন্ম হয়। তখন '-এর শাসকগণ উর্দুকে রাষ্ট্রভাষা করার ষড়যন্ত্রে লিপ্ত হয়। এই ষড়যন্ত্রের তীব্র প্রতিবাদ জানায় 'Y' রাষ্ট্রের পূর্বাঞ্চলের জনগণ। এ প্রতিবাদের, ধারাবাহিকতায় ১৯৫২ সালের ২১ ফেব্রুয়ারি আন্দোলনে অংশ নেয় পূর্বাঞ্চলের ছাত্র সমাজ। প্রাণ দিতে হয় বেশ কয়েকজনকে।",
      "tag": "DCC 23",
      "sub_questions": [
        {
          "label": "ক",
          "question": "আওয়ামী লীগ কত সালে প্রতিষ্ঠিত হয়েছিল?",
          "explanation": "আওয়ামী লীগ ১৯৪৯ সালে প্রতিষ্ঠিত হয়েছিল।"
        },
        {
          "label": "খ",
          "question": "তমদ্দুন মজলিশ সম্পর্কে কী জান?",
          "explanation": "তমদ্দুন মজলিস একটি সাহিত্য-সংস্কৃতি বিষয়ক সংগঠন। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম এবং রসায়নের অধ্যাপক নুরুল হক ভূঁইয়ার উদ্যোগে ১৯৪৭ সালের ১ সেপ্টেম্বর সংগঠনটি প্রতিষ্ঠিত হয়। ভাষা আন্দোলনের প্রথম পর্বে তমদ্দুন মজলিস গুরুত্বপূর্ণ ভূমিকা পালন করে। সংগঠনটি উর্দুকে পাকিস্তানের একমাত্র রাষ্ট্রভাষা করার প্রক্রিয়ার বিরুদ্ধে প্রথম প্রতিবাদ করে এবং বাংলাকে পাকিস্তানের অন্যতম রাষ্ট্রভাষা করার আন্দোলনে পথিকৃতের ভূমিকা রাখে। তমদ্দুন মজলিস ১৯৪৭ সালে 'পাকিস্তানের রাষ্ট্রভাষা বাংলা না উর্দু' শিরোনামে একটি পুস্তিকা প্রকাশ করে।"
        },
        {
          "label": "গ",
          "question": "উদ্দীপকের ঘটনাটি কোন আন্দোলনের ইঙ্গিত বহন করছে? বর্ণনা করো।",
          "explanation": "উদ্দীপকে বর্ণিত ঘটনার সাথে আমার পাঠ্যবইয়ের ভাষা আন্দোলনের সাদৃশ্য রয়েছে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা বী হবে তা নিয়ে,মতবিরোধ শুরু হয়। পাকিস্তানের মোট জনগোষ্ঠীর ৫৬ শতাংশ মানুষের মুখের ভাষাকে বাদ দিয়ে পাকিস্তানি শাসকগোষ্ঠী ৫ম স্থানীয় ভাষা উর্দুকে রাষ্ট্রভাষা করার সিদ্ধান্ত গ্রহণ করে। মোহাম্মদ আলী জিন্নাহ এবং খাজা নাজিমুদ্দিন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণসমাজ এ ঘোষণার প্রতিবাদ জানায় এবং তীব্র আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভঙ্গ করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে বলা হয়েছে, একটি স্বাধীন রাষ্ট্রের ক্ষমতাসীন শাসকগোষ্ঠী দেশটির সংখ্যাগরিষ্ঠ জনগণের মাতৃভাষাকে বাদ দিয়ে সংখ্যালগিষ্ঠ জনগণের ভাষাকে রাষ্ট্রভাষার স্বীকৃতি দিতে চাইলে সংখ্যাগরিষ্ঠ জনগণ বিক্ষোভে ফেটে পড়ে এবং শাসকগোষ্ঠীকে দাবি মানতে বাধ্য করে। এখানে বাংলাদেশের ভাষা আন্দোলনের প্রতি ইঙ্গিত করা হয়েছে। পাকিস্তানি শাসকগোষ্ঠী ৫৬ ভাগ মানুষের মাতৃভাষা বাংলাকে বাদ দিয়ে উর্দুকে পাকিস্তানের একমাত্র রাষ্ট্রভাষা করার প্রস্তাব করলে পূর্ব পাকিস্তানের জনগণ আন্দোলন সংগ্রাম শুরু করে। উক্ত আন্দোলনের চাপে বাধ্য হয়ে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দেয়। কাজেই বলা যায়, উদ্দীপকে উল্লিখিত ঘটনার সাথে উক্ত বিষয়টির সাদৃশ্য রয়েছে।"
        },
        {
          "label": "ঘ",
          "question": "উক্ত আন্দোলন বাঙালি জাতীয়তাবাদ বিকাশে কতটুকু ভূমিকা রেখেছিলো? ব্যাখ্যা করো।",
          "explanation": "বাঙালি জাতীয়তাবাদ বিকাশে উত্ত আন্দোলন অর্থাৎ ভাষা আন্দোলনের গুরুত্ব অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবন্ধু, আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা, ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্ক্ষা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে, বলা যায়, ভাষা 'আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "4",
      "uddipok": "১২১৫ সালে ইংল্যান্ডের রাজা জন জনগণের দাবির প্রেক্ষিতে এক ঐতিহাসিক চুক্তিতে স্বাক্ষর করেন। যার মাধ্যমে জনগণের বেশকিছু অধিকার স্বীকৃত হয়। এই চুক্তিই ঐতিহাসিক 'ম্যাগনাকার্টা' নামে পরিচিত। বাঙালির জীবনেও আছে এই রকম এক ঐতিহাসিক সনদ, যা 'বাঙালির ম্যাগনাকার্টা' নামে পরিচিত।",
      "tag": "DCC 23",
      "sub_questions": [
        {
          "label": "ক",
          "question": "পাকিস্তানের প্রথম সংবিধান রচিত হয় কত সালে?",
          "explanation": "পাকিস্তানের প্রথম সংবিধান রচিত হয় ১৯৫৬ সালে।"
        },
        {
          "label": "খ",
          "question": "১৯৫৮ সালের সামরিক শাসক সম্পর্কে কী জান?",
          "explanation": "১৯৫৮ সালে পাকিস্তানের তদানীন্তন প্রেসিডেন্ট ইস্কান্দার মীর্জা দেশে সামরিক শাসন জারি করেন। ১৯৫৯ সালের ১৫ ফেব্রুয়ারি পাকিস্তানে সাধারণ নির্বাচন অনুষ্ঠিত হওয়ার কথা ছিল। ঐ নির্বাচনে পূর্ব পাকিস্তানভিত্তিক রাজনৈতিক দল আওয়ামী লীগের জয়লাভের উজ্জ্বল সম্ভাবনা ছিল। তাই পশ্চিম পাকিস্তানি সেনাবাহিনী, আমলাচক্র ও প্রতিক্রিয়াশীল রাজনৈতিক নেতৃবৃন্দ এ নির্বাচন বানচালের চক্রান্ত শুরু করে। চক্রান্তের অংশ হিসেবে ১৯৫৮ সালের ৭অক্টোবর পাকিস্তানের তৎকালীন প্রেসিডেন্ট ইস্কান্দার মির্জা সামরিক বাহিনীর সহায়তায় সমগ্র দেশে সামরিক আইন জারি করে।"
        },
        {
          "label": "গ",
          "question": "উদ্দীপকে যে সনদকে বাঙালির ম্যাগনাকার্টা বলা হয়েছে- তার দফাগুলো লিখো।",
          "explanation": "উদ্দীপকে যে সনদকে বাঙালির ম্যাগনাকার্টা বলা হয়েছে তা হলো বঙ্গবন্ধু শেখ মুজিবুর রহমান কর্তৃক ঘোষিত ৬ দফা কর্মসূচি। উদ্দীপকে বলা হয়েছে, ১২১৫ সালে ইংল্যান্ডের রাজা জন জনগণের দাবির প্রেক্ষিতে এক ঐতিহাসিক চুক্তিতে স্বাক্ষর করেন। যার মাধ্যমে জনগণের বেশকিছু অধিকার স্বীকৃত হয়। এই চুক্তি ঐতিহাসিক ম্যাগনাকার্টা নামে পরিচিত। বাঙালির জীবনেও আছে এ রকম এক ঐতিহাসিক সনদ, যা 'বাঙালির ম্যাগনাকার্টা' নামে পরিচিত। এখানে বাঙালির মুক্তির সনদ হিসেবে পরিচিত ৬ দফা দাবির প্রতি ইঙ্গিত করা হয়েছে। ১৯৬৬ সালের ৫-৬ ফেব্রুয়ারি পাকিস্তানের লাহোরে অনুষ্ঠিত বিরোধী রাজনৈতিক দলগুলোর এক সম্মেলনে বঙ্গবন্ধু শেখ মুজিবুর রহমান পাকিস্তানের ভবিষ্যৎ শাসনতন্ত্রের ভিত্তিরূপে ৬ দফা কর্মসূচি ঘোষণা করেন। অধিকার আদায়ে দিক নির্দেশনা দেওয়ায় বঙ্গবন্ধু শেখ মুজিবুর রহমানের ৬ দফা কর্মসূচিকে বাঙালির ম্যাগনাকার্টা বলা হয়। '৬ দফার' ১ম দফায় বলা হয়েছে পাকিস্তানের সংবিধান হবে যুক্তরাষ্ট্রীয় এবং সরকার হবে পার্লামেন্টারি পদ্ধতির। প্রাপ্তবয়স্কদের প্রত্যক্ষ ভোটে নির্বাচিত আইনসভা হবে সার্বভৌম। ২য় দফায় বলা হয়েছে, যুক্তরাষ্ট্রীয় বা কেন্দ্রীয় সরকারের হাতে থাকবে কেবল দেশরক্ষা ও পররাষ্ট্র বিষয়। অবশিষ্ট সকল বিষয়ে প্রদেশ বা অঙ্গরাজ্যগুলোর পূর্ণ ক্ষমতা থাকবে। ৩য় দফায় বলা হয়েছে, দেশের দুই অংশের জন্য দুটি পৃথক তবে সহজে বিনিয়োগযোগ্য মুদ্রা থাকবে। অথবা পূর্ব পাকিস্তান থেকে পশ্চিম পাকিস্তানে মূলধন পাচার বন্ধের জন্য একটি ফেডারেল রিজার্ভ ব্যাংকের মাধ্যমে দুই অঞ্চলের জন্য একই মুদ্রা থাকবে। ৪র্থ দফায় বলা হয়েছে, কর ও শুল্ক ধার্যের ক্ষেত্রে প্রদেশগুলোর স্বাধীনতা থাকবে। ৫ম দফায় বলা হয়েছে, প্রদেশগুলোর সরকার বিদেশের সাথে বাণিজ্য চুক্তি ও আমদানি-রপ্তানি করার অধিকার রাখবে। ৬ষ্ঠ দফায় বলা হয়েছে, প্রদেশগুলোকে জাতীয় নিরাপত্তা ব্যবস্থায় কার্যকরভাবে অংশগ্রহণের এবং জাতীয় নিরাপত্তা ও সংহতি রক্ষার সুযোগ দিতে হবে।"
        },
        {
          "label": "ঘ",
          "question": "'ঐ দফাগুলো ছিল বাঙালির মুক্তির সনদ'-উক্তিটি বিশ্লেষণ করো।",
          "explanation": "উদ্দীপকের সাথে সাদৃশ্যপূর্ণ কর্মসূচি অর্থাৎ ৬ দফা কর্মসূচি। পাকিস্তানের স্বৈরশাসক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। এ আন্দোলন ছিল শোষকের হাত থেকে শোষিতের অর্থনৈতিক, সামাজিক ও রাজনৈতিক অধিকার আদায়ের হাতিয়ার। উদ্দীপকে উল্লেখিত ১৯৬৬ সালের ছয় দফার মাধ্যমে বাঙালিরা প্রথম লিখিতভাবে স্বায়ত্তশাসনের দাবি পেশ করে যা ছিল সমগ্র বাংলার জনগণের প্রাণের দাবি। এর মাধ্যমে প্রমাণিত হয়, বাঙালিদের সাফল্য লাভ করার কৌশল বা সামর্থ্য আছে। তদানীন্তন পূর্ব পাকিস্তানের অধিকাংশ শিল্প, কারখানা, ব্যাংক, বিমা প্রভৃতি পশ্চিম পাকিস্তানি পুঁজিপতিরা একচেটিয়া নিয়ন্ত্রণ করতো। দেশের সমুদয় সম্পদ ২২টি অবাঙালি পরিবারের মধ্যে কুক্ষিগত ছিল। বাঙালির স্বায়ত্তশাসনের দাবিকে নস্যাৎ করার জন্য সরকার নানা টাল-বাহানা করেছিল। কিন্তু এসব উপেক্ষা করে জনমত ক্রমেই ছয়দফার প্রতি সহানুভূতিপ্রবণ হতে থাকে। ছয় দফাকে তারা মুক্তির একমাত্র উপায় বলে গ্রহণ করে। কেননা নাগরিক হিসেবে মানসম্পন্ন জীবনযাপনের জন্য যেসব সুযোগ-সুবিধা দরকার তা-ই ছিল ছয় দফার বিষয়বস্তু। অবশেষে ১৯৭০ সালের নির্বাচনে আওয়ামী লীগের বিপুল সংখ্যাগরিষ্ঠতা স্বায়ত্তশাসনের দাবিকে ত্বরান্বিত করে। এই দাবিতে উজ্জীবিত হয়েই বাঙালিরা ১৯৭১ সালে মুক্তি আন্দোলনে ঝাঁপিয়ে পড়ে। ফলশ্রুতিতে আমরা মুক্তি বা স্বাধীনতা অর্জন করতে পেরেছি। উপরের আলোচনা শেষে বলা যায়, ছয় দফা কেন্দ্রিক আন্দোলনের পথ বেয়েই জন্ম নিয়েছে স্বাধীন স্বার্বভৌম বাংলাদেশ। এ কারণেই ছয় দফাকে বাঙালির মুক্তির সনদ বলা হয়।"
        }
      ]
    },
    {
      "number": "5",
      "uddipok": "নির্বাচনের ফলাফল দল ফলাফল আওয়ামী লীগ পিপলস পার্টি নির্দলীয় ১৬৭ ৮৮ ১৪",
      "tag": "DCC 23",
      "sub_questions": [
        {
          "label": "ক",
          "question": "ধীরেন্দ্রনাথ দত্ত কে ছিলেন?",
          "explanation": "ধীরেন্দ্রনাথ দত্ত ছিলেন কুমিল্লা থেকে নির্বাচিত পাকিস্তান গণপরিষদের সদস্য।"
        },
        {
          "label": "খ",
          "question": "২৫ মার্চের গণহত্যা সম্পর্কে কী জান?",
          "explanation": "বাংলাদেশের ইতিহাসে ১৯৭১ সালের ২৫ মার্চ রাত কালরাত হিসেবে পরিচিত। ১৯৭১ সালের ২৫ মার্চ রাতে পাকিস্তানি বাহিনী নিরস্ত্র, ঘুমন্ত, নিরীহ বাঙালি বুদ্ধিজীবী, সাংবাদিক, শিক্ষক আর সাধারণ মানুষের ওপর নৃশংসতম হত্যাযজ্ঞে লিপ্ত হয়, যাকে সাংবাদিক এন্থনি ম্যাসকারেনযাস বিশ শতকের সর্বাপেক্ষা ঘৃণ্যতম প্রবঞ্চনা বলে উল্লেখ করেন। এ রাতে বঙ্গবন্ধু শেখ মুজিবুর রহমান পাকিস্তানি সেনাবাহিনীর হাতে গ্রেফতার হন। গ্রেফতার হওয়ার পূর্বে আওয়ামী লীগ নেতা ও কর্মীদের প্রতি সশস্ত্র প্রতিরোধ গড়ে তোলার নির্দেশ দেন এবং বাংলাদেশকে একটি স্বাধীন সার্বভৌম রাষ্ট্র বলে ঘোষণা করেন।"
        },
        {
          "label": "গ",
          "question": "উদ্দীপকে যে নির্বাচনের ফলাফল তুলে দরা হয়েছে সে নির্বাচনে বিজয়ী দলের বিজয় লাভের তিনটি কারণ উল্লেখ করো।",
          "explanation": "উদ্দীপকে যে নির্বাচনের ফলাফল তুলে ধরা হয়েছে, সেটি হলো ১৯৭০ সালের সাধারণ নির্বাচন। উদ্দীপকে উল্লেখ করা হয়েছে, আওয়ামী লীগ ১৬৭, পিপলস পার্টি ৮৮ এবং নির্দলীয় ১৪টি। এ বিষয়গুলো ১৯৭০ সালের নির্বাচনকে ইঙ্গিত করে। ১৯৬৯ সালের অক্টোবর মাসে প্রেসিডেন্ট ইয়াহিয়া খান দেশের জন্য একটি শাসনতন্ত্র প্রণয়ন ও সাধারণ নির্বাচনের কথা ঘোষণা করেন। ১৯৭০ সালে জাতীয় পরিষদের নির্বাচন অনুষ্ঠিত হয় ৭ ডিসেম্বর এবং প্রাদেশিক পরিষদের নির্বাচন অনুষ্ঠিত হয় ১৭ ডিসেম্বর। জাতীয় পরিষদের নির্বাচনে আওয়ামী লীগ পূর্ব পাকিস্তানের নির্ধারিত ১৬৯টি আসনের মধ্যে ১৬৭টিই লাভ করে। অন্যদিকে পশ্চিম পাকিস্তানের ১৩৮টি আসনের মধ্যে ৮৮টি আসন লাভ করে জুলফিকার আলী ভুট্টোর পাকিস্তান পিপলস পার্টি। আর নির্দলীয় প্রার্থীরা ১৪টি আসন লাভ করে। ১৯৭০ সালের সাধারণ নির্বাচনে আওয়ামী লীগ বিজয় লাভ করে এবং এ বিজয়ের বেশকিছু কারণ ছিল। জাতীয় ও প্রাদেশিক পরিষদে আওয়ামী লীগের বিজয়ের অন্যতম কারণ ছিল বঙ্গবন্ধু শেখ মুজিবুর রহমানের বলিষ্ঠ নেতৃত্ব। বাঙালির অবিসংবাদিত নেতা বঙ্গবন্ধু নেতৃত্বে ছিলেন সংগ্রামী ও আপসহীন। আর এ কারণে ১৯৭০ সালের নির্বাচনে বাঙালি আওয়ামী লীগের প্রতি সমর্থন জানিয়েছিল। পূর্ব বাংলার একটি জনপ্রিয় রাজনৈতিক দল ন্যাপ (ভাসানী) নির্বাচন বর্জন করেছিল 'ভোটের আগে ভাত চাই' শ্লোগানে। কাজেই পূর্ব বাংলায় ন্যাপ নির্বাচন বর্জন করায় আওয়ামী লীগের শক্ত কোনো প্রতিদ্বন্দ্বী ছিল না। ১৯৪৭ পরবর্তী সময়ে গণস্বার্থবিরোধী ভূমিকার কারণে মুসলিম লীগ পূর্ব বাংলায় জনবিচ্ছিন্ন হয়ে পড়ে। নির্বাচনে মুসলিম লীগের অকল্পনীয় ভরাডুবি আওয়ামী লীগের বিজয়ের আরেকটি কারণ।"
        },
        {
          "label": "ঘ",
          "question": "উক্ত নির্বাচনের রাজনৈতিক তাৎপর্য উল্লেখ করো।",
          "explanation": "উদ্দীপকে উল্লিখিত নির্বাচন অর্থাৎ ১৯৭০ সালের সাধারণ নির্বাচনটি ছিল অত্যন্ত তাৎপর্যপূর্ণ। পাকিস্তানের রাজনীতিতে ১৯৭০ সালের সাধারণ নির্বাচনের প্রভাব ছিল সুদূরপ্রসারী। নির্বাচনে আওয়ামী লীগের বিপুল বিজয় পশ্চিমা শাসকগোষ্ঠীর ২৩ বছরের অত্যাচার ও শোষণের হাত থেকে বাঙালি জাতির মুক্তিলাভের আকুতিরই বহিঃপ্রকাশ। প্রকৃতপক্ষে সত্তরের নির্বাচনই বাঙালি জাতির ইতিহাসে সর্বপ্রথম স্বাধীন ও নিরপেক্ষ নির্বাচন। এর মাধ্যমেই বাঙালিরা প্রথমবারের মতো আত্মনিয়ন্ত্রণের অধিকার লাভ করে। সত্তরের নির্বাচন আরো প্রমাণ করে যে, আওয়ামী লীগই পূর্ব পাকিস্তানের জনগণের আশা-আকাঙ্ক্ষার মূর্ত প্রতীক। এছাড়া এ নির্বাচনের ফল ছিল আওয়ামী লীগের পূর্ণ স্বায়ত্তশাসন দাবির পক্ষে সুস্পষ্ট গণরায়। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন আহ্বান করেও তা আবার অনির্দিষ্টকালের জন্য স্থগিত করা হয়। এর প্রতিবাদে বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তাঁর ভাষণে তিনি কৌশলে স্বাধীনতার ডাকও দেন। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন ও মুক্তিযুদ্ধের ডাক দেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর বাংলাদেশের চূড়ান্ত বিজয় অর্জিত হয়। পরিশেষে বলা যায়, স্বাধীন বাংলাদেশের অভ্যুদয়ে '১৯৭০ সালের নির্বাচনের অত্যন্ত গুরুত্বপূর্ণ প্রভাব রয়েছে।"
        }
      ]
    },
    {
      "number": "6",
      "uddipok": "হাজী আকরাম খান প্রায়ই তার এলাকার ধর্মীয় কুসংস্কারমূলক কাজের বিরুদ্ধে প্রচারণা চালান। তিনি মুসলমানদের ধর্মীয় শিক্ষা প্রদান, তাদের অধিখার সম্পর্কে সচেতন করে তোলেন। তিনি ধর্মের অত্যাবশ্যকীয় কাজগুলো করার পরামর্শ দেন। তার এই কার্যক্রম পরবর্তীতে আন্দোলনে রূপ নেয়।",
      "tag": "DCC 23",
      "sub_questions": [
        {
          "label": "ক",
          "question": "তিতুমীরের প্রকৃত নাম কী?",
          "explanation": "তিতুমীরের আসল নাম সৈয়দ মীর নিসার আলী।"
        },
        {
          "label": "খ",
          "question": "ফারায়েজী আন্দোলন বলতে কী বুঝ?",
          "explanation": "ফরায়েজি আন্দোলন বলতে হাজী শরীয়তউল্লাহ কর্তৃক পরিচালিত ফরজভিত্তিক ধর্মীয় সংস্কার আন্দোলনকে বোঝায়। ১৮১৮ সালে হাজী শরীয়তউল্লাহ মক্কা থেকে দেশে ফিরে আসেন। দেশে ফিরে তিনি দেখলেন, মুসলমানরা নানাপ্রকার কুসংস্কারে লিপ্ত। তারা কবর পূজা, পীর পূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তউল্লাহ ধর্মীয় সংস্কার আন্দোলনের ডাক দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে ফরায়েজি আন্দোলন নামে পরিচিত।"
        },
        {
          "label": "গ",
          "question": "হাজী আকরামের কার্যক্রমের সাথে কোন সংস্কারকের আন্দোলনের মিল রয়েছে?",
          "explanation": "উদ্দীপকের হাজী আকরামের কার্যক্রমের সাথে হাজী শরীয়তউল্লাহর ফরায়েজি সংস্কার আন্দোলনের মিল রয়েছে। 'উদ্দীপকের হাজী আকরাম খান প্রায়ই তার এলাকার ধর্মীয় কুসংস্কারমূলক কাজের বিরুদ্ধে প্রচারণা চালান। তিনি মুসলমানদের ধর্মীয় শিক্ষা প্রদানের মাধ্যমে তাদের অধিকার সম্পর্কে সচেতন করে তোলেন। তিনি ধর্মের অত্যাবশ্যকীয় কাজগুলো করার পরামর্শ দেন। তার এই কার্যক্রম পরবর্তীতে আন্দোলনে রূপ নেয়। হাজী শরীয়তউল্লাহর ফরায়েজি আন্দোলনের ক্ষেত্রেও এমনটি দেখা যায়। হাজী শরীয়তউল্লাহ ছিলেন ধর্মীয় ও সমাজ সংস্কারক এবং ভারতবর্ষে সংঘটিত ফরায়েজি আন্দোলনের নেতা। তিনি ধর্মীয় সংস্কারের পাশাপাশি কৃষক, তাঁতি এবং অন্যান্য শ্রমজীবী মানুষকে জমিদার ও নীলকরদের শোষণ থেকে মুক্ত করার জন্য সংস্কার আন্দোলন পরিচালনা করেছিলেন। বাংলায় পরিচালিত বিভিন্ন সংস্কার আন্দোলনের অন্যতম হলো ফরায়েজি আন্দোলন। হাজী শরীয়তউল্লাহ দীর্ঘ ২০ বছর মক্কায় অবস্থান করে ইসলাম শাস্ত্রের গভীর জ্ঞান অর্জন করেন। দেশে ফিরে তিনি আরবের ওয়াহাবি আন্দোলনের আদলে ফরায়েজি আন্দোলনের ডাক দেন। 'তিনি মুসলমান সমাজ থেকে জাত-পাত প্রথা উচ্ছেদ, অভিজাত-অনভিজাত শ্রেণির বিলোপ ঘটিয়ে পিরপূজা, কবরপূজা প্রভৃতি কুসংস্কার দূর করার জোর চেষ্টা চালান। তিনি মুসলমানদের এসব রীতি পরিহারের উপদেশ দেন এবং তাদেরকে ইসলামের পাঁচটি ফরজ কাজ পালনে উদ্বুদ্ধ করেন। তাছাড়া তিনি বুঝতে পেরেছিলেন ধর্মের পাশাপাশি সাধারণ মানুষকে অধিকার সচেতন করে তোলা দরকার। এ উদ্দেশ্যে তিনি বিদেশি শাসন-শোষণ এবং নীলকর জমিদার, জোতদার, মহাজনদের অত্যাচারের বিরুদ্ধে প্রতিবাদ গড়ে তোলেন। সুতরাং বলা যায়, উদ্দীপকের আন্দোলনটি ফরায়েজি আন্দোলনকেই ধারণ করছে।"
        },
        {
          "label": "ঘ",
          "question": "উত্ত সংস্কারকের আন্দোলনের ফলাফল বর্ণনা করো।",
          "explanation": "উক্ত সংস্কার আন্দোলন তথা ফরায়েজি আন্দোলনের ফলাফল ছিল সুদূরপ্রসারী। ব্রিটিশ শাসনামলে ধর্মবর্ণ নির্বিশেষে ভারতীয়রা বিভিন্ন সামাজিক ও রাজনৈতিক অধিকার থেকে বঞ্চিত ছিল। তবে শিক্ষায় অনগ্রসরতাসহ বিভিন্ন কারণে মুসলমানদের অবস্থা ছিল তুলনামূলকভাবে বেশি পশ্চাদপদ। বাংলার মুসলমানদের ধর্মীয়, সামাজিক, অর্থনৈতিক, ও রাজনৈতিক জীবনে ফরায়েজি আন্দোলন এক বিশেষ গুরুত্ব বহন করে। ফরায়েজি আন্দোলন ছিল সমাজের শোষিত-নিপীড়িত মানুষের পক্ষে। ধর্মীয় সংস্কারের পাশাপাশি কৃষকদের জমিদার, নীলকরদের অত্যাচার ও শোষণ থেকে মুক্ত করাই ছিল হাজী শরীয়তউল্লাহর উদ্দেশ্য। ফরায়েজি আন্দোলন মুসলমানদের ধর্মীয় জীবনে অনুপ্রবেশ করা, কবরপূজা, পিরপূজা, মনসা-শীতলা পুজা ইত্যাদি অনৈসলামিক কার্যকলাপ ও বিভিন্ন কুসংস্কার ত্যাগ করার তাগিদ দেয়। এছাড়া ইসলামের ফরজ কাজগুলো পালনের ওপর গুরুত্বারোপ করে। হাজী শরীয়তউল্লাহ ঔপনিবেশিক সরকার ও অত্যাচারী জমিদারের নির্যাতন মোকাবিলা, সামাজিক, অর্থনৈতিক বৈষম্য বিলোপ এবং রাজনৈতিক অধিকার আদায়ের বিষয়ে মুসলমানদের সচেতন করে তোলেন। তার আন্দোলন জমিদার, জোতদার, মহাজন, নীলকর ও ব্রিটিশ শাসনের বিরুদ্ধে প্রতিবাদ গড়ে তোলে। তখন কৃষক, তাঁতি ও জেলে সম্প্রদায় জমিদার ও ব্রিটিশদের অত্যাচার-নির্যাতন ভোগ করত বেশি। ফরায়েজি আন্দোলনের ফলে এরা নিজেদের অধিকার আদায় ও ভাগ্য উন্নয়নে সচেষ্ট হয়। এভাবে ধীরে ধীরে সমগ্র বাংলার মুসলমান জনগোষ্ঠী নিজেদের অবস্থান সম্পর্কে সচেতন হয়ে ওঠে। পরিশেষে বলা যায়, ফরায়েজি আন্দোলন মুসলমানদের মধ্যে ইসলাম ধর্ম এবং দেশ ও সমাজ বিষয়ে বিদ্যমান অজ্ঞতা ও কুসংস্কার দূর করে এবং তাদেরকে সংগ্রামী হতে সাহায্য করে।"
        }
      ]
    },
    {
      "number": "7",
      "uddipok": "",
      "tag": "DCC 23",
      "sub_questions": [
        {
          "label": "ক",
          "question": "১৯০৫ সালের পূর্ব ভারতের সর্ববৃহৎ প্রদেশ ছিল কোনটি?",
          "explanation": "১৯০৫ সালের পূর্ব ভারতের সর্ববৃহৎ প্রদেশ ছিল বাংলা প্রদেশ।"
        },
        {
          "label": "খ",
          "question": "দ্বৈত শাসন বলতে কী বুঝ?",
          "explanation": "১৭৬৫ সালে দেওয়ানি লাভের পর লর্ড ক্লাইভ বাংলা প্রদেশকে শাসন করার যে নীতি গ্রহণ করে তা-ই দ্বৈত শাসন নামে পরিচিত। দ্বৈত শাসন হলো দুইজনের শাসন। এ ব্যবস্থায় বাংলার আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল নবাবের ওপর। অন্যদিকে বাংলার রাজস্ব আদায়, দেওয়ানি সংক্রান্ত বিচার, জমি-জমার বিবাদ সম্পর্কিত বিচার কোম্পানির ওপর ন্যস্ত হয়। অর্থাৎ এক্ষেত্রে কোম্পানি লাভ করে দায়িত্বহীন ক্ষমতা, আর নবাব পান ক্ষমতাহীন দায়িত্ব। লর্ড ক্লাইভের এ অভিনব নীতিই দ্বৈত শাসন নামে পরিচিত।"
        },
        {
          "label": "গ",
          "question": "উদ্দীপকে কোন নেতার অবদানকে তুলে ধরা হয়েছে? অবদানগুলো মূল্যায়ন করো।",
          "explanation": "উদ্দীপকে নবাব স্যার সলিমুল্লাহর অবদানকে তুলে ধরা হয়েছে। উদ্দীপকে বলা হয়েছে, বঙ্গভঙ্গ মুসলমানদের জন্য স্বতন্ত্র নির্বাচন ব্যবস্থা, মোহামেডান প্রভিন্সিয়াল ইউনিয়ন প্রভৃতি। এ বিষয়গুলো নবাব স্যার সলিমুল্লাহর অবদানকে ইঙ্গিত করে। ব্রিটিশ ভারতের অন্যতম মুসলিম রাজনৈতিক, নেতা নবাব স্যার সলিমুল্লাহ অনুধাবন করতে পেরেছিলেন যে, বাংলায় মুসলিম জনগণ সংখ্যাগরিষ্ঠ হওয়া সত্ত্বেও রাজনৈতিক, সামাজিক ও অর্থনৈতিক ক্ষেত্রে ছিল চরম অবহেলিত ও প্রভাব-প্রতিপত্তিহীন। বাঙালি মুসলমানদের এই ঘোরতর দুর্দিনে নবাব স্যার সলিমুল্লাহ পূর্ববঙ্গ ও আসামকে নিয়ে একটি নতুন প্রদেশ গঠনের জন্য সচেষ্ট হন। তিনি মনে করেছিলেন, এর ফলে পূর্ব বাংলার জনগণের আর্থিক অবস্থার উন্নয়ন ঘটবে। তাদের মধ্যে শিক্ষাদীক্ষার ক্ষেত্রে ইতিবাচক পরিবর্তন আসবে। ভারতের বড়লাট লর্ড কার্জনও প্রশাসনিক সুবির্ধাথে বঙ্গকে দুই ভাগে ভাগ করতে সচেষ্ট হন। ফলে ১৯০৫ সালের ১ সেপ্টেম্বর বঙ্গভঙ্গ সম্পন্ন হয়। নবাব স্যার সলিমুল্লাহ উপলব্ধি করেছিলেন যে, বঙ্গভঙ্গ কার্যকর হলেও সচেতন হিন্দু জনগণ এর ঘোর বিরোধিতা করবে। এজন্যই বঙ্গভঙ্গবিরোধী তৎপরতা মোকাবিলা করার জন্য মোহামেডান প্রভিন্সিয়াল ইউনিয়ন গঠন করেন। এ প্রতিষ্ঠান বঙ্গভঙ্গবিরোধী তৎপরতা রোধ ও মুসলমানদের জন্য স্বতন্ত্র রাজনৈতিক সংগঠন তৈরির ক্ষেত্রে মূল ভূমিকা পালন করে। তিনি একটি সর্বভারতীয় রাজনৈতিক দল গঠনের পরিকল্পনা গ্রহণ করেন। তার পরিকল্পনা অনুযায়ী মুসলিম লীগ প্রতিষ্ঠিত হয়। স্যার সলিমুল্লাহ ১৯০৬ সালে মুসলমানদের জন্য ব্রিটিশ সরকারের কাছে পৃথক নির্বাচন ব্যবস্থার দাবি উত্থাপন করেন। তার দাবির প্রতি সম্মান প্রদর্শন করে ভারতীয় কাউন্সিল আইনের মাধ্যমে মুসলমানদের জন্য পৃথক নির্বাচন ব্যবস্থা প্রবর্তন করা হয়।"
        },
        {
          "label": "ঘ",
          "question": "শিক্ষা ও অন্যান্য ক্ষেত্রে উক্ত নেতার ভূমিকা পর্যালোনা করো।",
          "explanation": "নবাব স্যার সলিমুল্লাহ শিক্ষাসহ অন্যান্য ক্ষেত্রে গুরুত্বপূর্ণ অবদান রাখেন। নবাব স্যার সলিমুল্লাহ পূর্ব বাংলার জনসাধারণের সার্বিক উন্নয়নের জন্য শিক্ষার ওপর বেশি গুরুত্ব আরোপ করেন। তিনি নিজে একজন বিদ্যোৎসাহী ও শিক্ষিত ব্যক্তি ছিলেন। তার চেষ্টার ফলেই তার পিতা স্যার খাজা আহসানউল্লাহর নামে ১৯০২ সালে ঢাকায় সর্বপ্রথম আহসানউল্লাহ ইঞ্জিনিয়ারিং স্কুল প্রতিষ্ঠিত হয়। যা পরবর্তীকালে ইঞ্জিনিয়ারিং কলেজ ও পরে বাংলাদেশ প্রকৌশল বিশ্ববিদ্যালয়ে পরিণত হয়েছে। তার ঐকান্তিক প্রচেষ্টায় ১৯১৫ সালে সরকার আধুনিক শিক্ষা পদ্ধতি সম্বলিত মাদরাসা শিক্ষা চালু করে। ১৯১৪ সালে মুসলিমদের শিক্ষা বিষয়ে গঠিত 'হার্নেল কমিটির'ও তিনি সদস্য ছিলেন। ঢাকা বিশ্ববিদ্যালয় প্রতিষ্ঠায়ও তার উল্লেখ্যযোগ্য অবদান ছিল। ঢাকা বিশ্ববিদ্যালয়ের সলিমুল্লাহ মুসলিম হল এবং সলিমুল্লাহ এতিমখানা তারই অবদান। পুরান ঢাকায় মিটফোর্ড হাসপাতাল প্রতিষ্ঠায়ও তিনি গুরুত্বপূর্ণ অবদান রাখেন। পরে এটি স্যার সলিমুল্লাহ মেডিকেল কলেজ ও হাসপাতালে উন্নীত হয়েছে। শিক্ষাক্ষেত্রে তার অবদান তৎকালীন মুসলমান মধ্যবিত্ত শ্রেণির উন্নতি ও বিকাশে যথেষ্ট ভূমিকা রেখেছে। তিনি পূর্ব বাংলার মুসলমানদের জন্য ত্রাণকর্তারূপে আবির্ভূত হয়েছিলেন। তার অক্লান্ত পরিশ্রমের ফলে এ অঞ্চলের জনগণের ভাগ্যের উন্নয়ন হয়েছিল। তিনি মুসলমানদের যেকোনো দাবি আদায় করতে তাদেরকে এক প্লাটফর্মে নিয়ে এসেছিলেন। তার প্রায় একক প্রচেষ্টায় মুসলমানদের দাবি-দাওয়া ও অধিকার আদায়ের পথ অনেকাংশে সুগম হয়। উপরের আলোচনার আলোকে বলা যায়, নবাব স্যার সলিমুল্লাহ শিক্ষাসহ অনেক ক্ষেত্রে গুরুত্বপূর্ণ অবদান রাখেন।"
        }
      ]
    },
    {
      "number": "8",
      "uddipok": "মিঠুন বাংলাদেশের সংবিধানে সর্বশেষ সংশোধিত ছাপানো কবি সংগ্রহ করে পাঠ করে। সে সংবিধানে বাংলাদেশের রাষ্ট্র পরিচালনার মূলনীতিগুলো পড়েছে। সেই সাথে দেশের নাগরিকদের বিভিন্ন মৌলিক অধিকার সম্পর্কেও বিস্তারিত জানতে পেরেছে।",
      "tag": "DCC 23",
      "sub_questions": [
        {
          "label": "ক",
          "question": "কবে থেকে বাংলাদেশের সংবিধান কার্যকর হয়?",
          "explanation": "বাংলাদেশের সংবিধান ১৯৭২ সালের ১৬ ডিসেম্বর থেকে কার্যকর হয়।"
        },
        {
          "label": "খ",
          "question": "বাংলাদেশ সংবিধানের প্রণয়ন প্রক্রিয়া সম্পর্কে কী জান?",
          "explanation": "বঙ্গবন্ধু শেখ মুজিবুর রহমানের অস্থায়ী সংবিধান আদেশ জারির মাধ্যমে বাংলাদেশ সংবিধানের প্রণয়ন প্রক্রিয়া শুরু হয়। সদ্য স্বাধীনতাপ্রাপ্ত বাংলাদেশের জনগণের আশা-আকাঙ্ক্ষা পূরণের লক্ষ্যে রাষ্ট্রপতি বঙ্গবন্ধু শেখ মুজিবুর রহমান ১৯৭২ সালের ২৩ মার্চ 'বাংলাদেশ গণপরিষদ আদেশ' জারি করেন। গণপরিষদের প্রথম অধিবেশনের দ্বিতীয় দিনে অর্থাৎ ১১ এপ্রিল একটি সংবিধান প্রণয়ন কমিটি গঠন করা হয়। উত্ত কমিটি একটি খসড়া সংবিধান তৈরি করে। ১৯৭২ সালের ১২ অক্টোবর গণপরিষদের দ্বিতীয় অধিবেশনে খসড়া সংবিধান বিল আকারে উত্থাপিত হয়। ৪ নভেম্বর সংবিধান বিলটি গণপরিষদ কর্তৃক গৃহীত হয়। ১৯৭২ সালের ১৬ ডিসেম্বর প্রথম বিজয় দিবস থেকে গণপ্রজাতন্ত্রী বাংলাদেশের সংবিধান কার্যকর হয়।"
        },
        {
          "label": "গ",
          "question": "উদ্দীপকে মিঠুনের পাঠে বাংলাদেশের সংবিধানের কোন কোন বৈশিষ্ট্য প্রতিফলিত হয়েছে?",
          "explanation": "উদ্দীপকের মিঠুনের পাঠে বাংলাদেশ সংবিধানের রাষ্ট্র পরিচালনার মূলনীতি এবং মৌলিক অধিকার এই দুটি বৈশিষ্ট্য প্রতিফলিত হয়েছে। উদ্দীপকে বলা হয়েছে, মিঠুন বাংলাদেশের সংবিধানের সর্বশেষ সংশোধিত ছাপানো কপি সংগ্রহ করে পাঠ করে। সে সংবিধানে বাংলাদেশের রাষ্ট্র পরিচালনার মূলনীতিগুলো পড়েছে। সেই সাথে দেশের নাগরিকের বিভিন্ন মৌলিক অধিকার সম্পর্কে বিস্তারিত জানতে পেরেছে। এখানে বাংলাদেশ সংবিধানের অন্যতম দুটি বৈশিষ্ট্য রাষ্ট্র পরিচালনার মূলনীতি এবং মৌলিক অধিকার। ১৯৭২ সালের সংবিধানের অন্যতম বৈশিষ্ট্য হলো- এতে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। সংবিধানের দ্বিতীয় ভাগের ৮নং অনুচ্ছেলে জাতীয়তাখাল, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। সরকার এ আদর্শগুলো বাস্তবায়নের চেষ্টা চালিয়ে যাবে। তবে এগুলো আদালত কর্তৃক বলবৎযোগ্য নয়। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। এ অধিকার নিশ্চিত করার জন্য সংবিধানের তৃতীয় ভাগের ২৭ থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে। যেমন- জীবনধারণের অধিকার, স্বাধীনভাবে চলাফেরা ও বাক স্বাধীনতা, চিন্তা ও বিবেকের স্বাধীনতা, ধর্মচর্চার অধিকার, সম্পত্তি লাভ ও ভোগের অধিকার প্রভৃতি। সংবিধানের ২৬ নম্বর অনুচ্ছেদের ১-এ উল্লেখ করা হয়েছে যে, মৌলিক অধিকারের সাথে অসামঞ্জস্যপূর্ণ সকল আইন বাতিল বলে গণ্য হবে।"
        },
        {
          "label": "ঘ",
          "question": "উদ্দীপকে মিঠুনের পাঠে বাংলাদেশ সংবিধানের সবগুলো বৈশিষ্ট্য নেই- তোমার মতের পক্ষে লিখো।",
          "explanation": "উদ্দীপকে মিঠুনের পাঠে বাংলাদেশ সংবিধানের সবগুলো বৈশিষ্ট্য নেই। উদ্দীপকে উল্লেখিত রাষ্ট্র পরিচালনার মূলনীতি এবং মৌলিক অধিকার বৈশিষ্ট্য দুটি ছাড়াও বাংলাদেশ সংবিধানের আরোকিছু বৈশিষ্ট্য রয়েছে। বৈশিষ্ট্যগুলো পর্যায়ক্রমে আলোচনা করা হলো: বাংলাদেশ সংবিধানের প্রথম বৈশিষ্ট্য হলো এটি লিখিত এবং সংক্ষিপ্ত। মোট ৮২ পৃষ্ঠার এ সংবিধানে ১৫৩টি অনুচ্ছেদ, ১১টি ভাগ, ১টি প্রস্তাবনা ও ৪টি তফসিল ছিল। এ সংবিধানে বাংলাদেশকে একটি স্বাধীন, সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। বাংলাদেশের সংবিধান রাষ্ট্রের সর্বোচ্চ আইন। অন্য কোনো আইন যদি সংবিধানের সাথে অসামঞ্জস্যপূর্ণ হয় তবে ঐ আইনের যতখানি অসামঞ্জস্যপূর্ণ হবে ততখানি বাতিল বলে গণ্য হবে। ১৯৭২ সালের সংবিধানে সংসদীয় সরকার পদ্ধতি বা মন্ত্রিপরিষদ শাসিত সরকার ব্যবস্থা প্রবর্তন করা হয়েছে। বাংলাদেশ সংবিধানে এককক্ষবিশিষ্ট আইনসভার বিধান রাখা হয়েছে। সংবিধানে ন্যায়পালের বিধান রাখা হয়েছে। বাংলাদেশের সংবিধানে বাংলাদেশকে একটি এককেন্দ্রিক রাষ্ট্র হিসেবে ঘোষণা করা হয়েছে, যেখানে কেন্দ্রীয় সরকারকে সকল ক্ষমতা প্রদান করা হয়। বাংলাদেশের সংবিধানে বিচার বিভাগের স্বাধীনতা নিশ্চিত করা হয়েছে। বাংলাদেশের সংবিধানে প্রাপ্তবয়স্ক নাগরিকদের সর্বজনীন ভোটাধিকার প্রদান করা হয়েছে। সংবিধানের অন্যতম বৈশিষ্ট্য হলো প্রশাসনিক ট্রাইব্যুনাল গঠনের ব্যবস্থা করা। এটিকে সাধারণ বিচারব্যবস্থা থেকে পৃথক রাখা হয়েছে। বাংলাদেশের সংবিধানে মালিকানার নীতি স্বীকার করা হয়েছে। সংবিধানে অর্থনৈতিক মুক্তি ও সামাজিক ন্যায়বিচারের কথা বলা হয়েছে। আলোচনা শেষে বলা যায়, বাংলাদেশের সংবিধানটি স্বাধীন ও সার্বভৌম বাংলাদেশের সংবিধান হিসেবে স্বকীয় বৈশিষ্ট্যে মহিমান্বিত। অনেক চিন্তা-ভাবনা এবং অভিজ্ঞতাকে কাজে লাগিয়ে সংবিধান প্রণয়ন কমিটি দেশের জন্য একটি বাস্তবধর্মী এবং যুগোপযোগী সংবিধান প্রণয়ন করেছে।"
        }
      ]
    },
    {
      "number": "9",
      "uddipok": "",
      "tag": "DCC 23",
      "sub_questions": [
        {
          "label": "ক",
          "question": "বঙ্গবন্ধু কত তারিখে স্বদেশ ফিরে আসেন?",
          "explanation": "বঙ্গবন্ধু শেখ মুজিবুর রহমান স্বদেশে ফিরে আসেন ১৯৭২ সালের ১০ জানুয়ারি।"
        },
        {
          "label": "খ",
          "question": "সাংবিধানিক প্রতিষ্ঠান কাকে বলে?",
          "explanation": "অসাংবিধানিক প্রতিষ্ঠান বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়। গণতান্ত্রিক রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে। যার ক্ষমতা ও কার্যাবলি সংবিধান অনুযায়ী সুনির্দিষ্ট ও সুনিয়ন্ত্রিত। এগুলোই সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অর্পিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের মধ্যে রয়েছে বাংলাদেশ সরকারি কর্মকমিশন, নির্বাচন কমিশন, অ্যাটর্নি জেনারেল, মহাহিসাব নিরীক্ষক ও নিয়ন্ত্রক।"
        },
        {
          "label": "গ",
          "question": "উদ্দীপকে উল্লেখিত বাংলাদেশ সংবিধানের মৌলিক অধিকারগুলো বর্ণনা করো।",
          "explanation": "উদ্দীপকে উল্লেখিত বাংলাদেশ সংবিধানের মৌলিক অধিকার সমূহের মধ্যে আইনের দৃষ্টিতে সমতা, ধর্মীয় স্বাধীনতা এবং সম্পত্তির অধিকার। মৌলিক অধিকার বলতে রাষ্ট্রপ্রদত্ত সেসব সুযোগ-সুবিধাকে বোঝায়, যা নাগরিকদের ব্যক্তিত্বের পরিপূর্ণ বিকাশের জন্য একান্তভাবে অপরিহার্য। অর্থাৎ মানুষের সুস্থ, সুন্দর ও স্বাভাবিক জীবনযাপন এবং ব্যক্তিত্ব ও মেধা বিকাশের জন্য যে সকল অধিকার রাষ্ট্র কর্তৃক বলবৎ করা হয়, সেগুলোই মৌলিক অধিকার বলে স্বীকৃত। সকল গণতান্ত্রিক রাষ্ট্রেই জনগণের মৌলিক অধিকারসমূহ তাদের শাসনতন্ত্রে সন্নিবেশিত থাকে। মূলত গণতান্ত্রিক সমাজের ভিত্তিমূল হলো মৌলিক অধিকার। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। এ অধিকার নিশ্চিত করার জন্য সংবিধানের তৃতীয় ভাগের ২৭ থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে। উদ্দীপকে উল্লেখিত মৌলিক অধিকার ৩টি হলো- আইনের দৃষ্টিতে সমতা, ধর্মীয় স্বাধীনতা ও সম্পত্তির অধিকার। বাংলাদেশ সংবিধানের ২৭ নম্বর অনুচ্ছেদ অনুযায়ী রাষ্ট্রে বসবাসরত সকল নাগরিক আইনের দৃষ্টিতে সমান। আইন কারও প্রতি পক্ষপাতিত্ব করবে না। তাছাড়া রাষ্ট্রের সকল নাগরিকের আইনের আশ্রয় লাভের অধিকার রয়েছে। সংবিধানের ৪১ নম্বর ধারা অনুযায়ী আইন, জনশৃঙ্খলা ও নৈতিকতা সাপেক্ষে প্রত্যেক নাগরিকের যেকোনো ধর্ম অবলম্বন ও পালন বা প্রচারের অধিকার রয়েছে। প্রত্যেক ধর্মীয় সম্প্রদায়ের নিজস্ব ধর্মীয় প্রতিষ্ঠান স্থাপন, রক্ষণাবেক্ষণ ও ব্যবস্থাপনার অধিকার থাকবে। সংবিধানের ৪২ নম্বর অনুচ্ছেদে ব্যক্তিগত সম্পত্তি অর্জন বা ধারণের বিধান রাখা হয়েছে। আইনের দ্বারা আরোপিত বাধা-নিষেধ সাপেক্ষে প্রত্যেক নাগরিকের সম্পত্তি অর্জন, ধারণ, হস্তান্তর ও অন্যভাবে বিলি ব্যবস্থা করার অধিকার থাকবে এবং আইনের কর্তৃত্ব ছাড়া কোনো সম্পত্তি বাধ্যতামূলকভাবে গ্রহণ, রাষ্ট্রীয়করণ বা দখল করা যাবে না।"
        },
        {
          "label": "ঘ",
          "question": "উল্লেখিত অধিকার ব্যতীত অন্যান্য অধিকারগুলোও নাগরিক স্বাধীনতা নিশ্চিত করে- ব্যাখ্যা করো।।",
          "explanation": "উদ্দীপকে উল্লেখিত মৌলিক অধিকার আইনের দৃষ্টিতে সমতা, ধর্মীয় স্বাধীনতা ও সম্পত্তির অধিকার ব্যতীত অন্য অধিকারগুলোও নাগরিক স্বাধীনতা নিশ্চিত করে। কথাটি যথার্থ। বাংলাদেশের নাগরিক স্বাধীনতা নিশ্চিত করতে সংবিধান প্রদত্ত মৌলিক অধিকারগুলোর তাৎপর্য অপরিসীম। বাংলাদেশের সংবিধানের তৃতীয় ভাগের ২৬ থেকে ৪৭ নম্বর অনুচ্ছেদে মৌলিক অধিকারের সুস্পষ্ট ব্যাখ্যা দেওয়া হয়েছে। বাংলাদেশের সংবিধানে উল্লেখিত মৌলিক অধিকারের মাঝে উল্লেখযোগ্য হলো আইনের দৃষ্টিতে সাম্য, ধর্মীয় স্বাধীনতা, সরকারি নিয়োগে সমতা, আইনের আশ্রয় লাভের অধিকার, জীবন ও ব্যক্তিস্বাধীনতা রক্ষার অধিকার, চলাফেরার স্বাধীনতা, সমাবেশের অধিকার, সংগঠনের অধিকার, চিন্তা ও বিবেকের স্বাধীনতা ও বাক-স্বাধীনতা, পেশাগত স্বাধীনতা প্রভৃতি। এ মৌলিক অধিকারগুলো জনগণের ব্যক্তিত্ব বিকাশে সহায়ক। কেননা, যেকোনো দেশের সাধারণ জনগণের জন্য এ অধিকারগুলো ন্যায্য অধিকার হিসেবে বিবেচিত হয়। সরকার যদি এগুলো প্রাপ্তির নিশ্চয়তা দেয় তবে নাগরিকের বিচার, বুদ্ধি, বিবেক ইতিবাচকভাবে বিকশিত হয়। অর্থাৎ সে সুনাগরিক হয়ে উঠবে। উদাহরণস্বরূপ বলা যায়, বাংলাদেশ সংবিধানের ২৯ নং অনুচ্ছেদে সরকারি নিয়োগে সমতার কথা বলা হয়েছে। এটি নাগরিকের মৌলিক অধিকার। এ অনুচ্ছেদ অনুযায়ী, প্রজাতন্ত্রের কর্মে নিয়োগ বা পদ লাভের ক্ষেত্রে সকল নাগরিকের জন্য সুযোগের সমতা থাকবে। ধর্ম-বর্ণ, গোষ্ঠী, লিঙ্গ বা জন্মস্থানের কারণে কোনো নাগরিক বৈষম্যের শিকার হবে না। অর্থাৎ নাগরিকের এ অধিকার যদি পূর্ণাঙ্গরূপে বাস্তবায়ন করা যায় তাহলে সে জ্ঞান, দক্ষতা ও প্রশিক্ষণের দিক থেকে ব্যক্তিত্বসম্পন্ন ও যোগ্য হয়ে ওঠার প্রচেষ্টা চালাবে। পাশাপাশি তার নাগরিক স্বাধীনতা নিশ্চিত হবে। এ বিধান অনুযায়ী সে নিজের যোগ্যতা অনুসারে পছন্দ মতো কর্ম যোগদান করতে পারবে। এছাড়া মৌলিক অধিকারগুলো নাগরিকদের জীবনকে যেকোনো অনিশ্চয়তা থেকে মুক্তি দেয়। এর ফলে নাগরিকরাও রাষ্ট্রের প্রতি আনুগত্য প্রদর্শন এবং নিজেদের কর্তব্য ও দায়িত্ব পালনে সচেষ্ট হয়। আলোচনা শেষে বলা যায়, সংবিধানে বর্ণিত মৌলিক অধিকারগুলো জনগণের ব্যক্তিত্ব বিকাশের মাধ্যমে নাগরিক স্বাধীনতার রক্ষাকবচ হিসেবে কাজ করছে।"
        }
      ]
    },
    {
      "number": "10",
      "uddipok": "রাজিব তার বাবার কাছে জানতে চাইল, বাংলাদেশের বিরুদেধ দায়েরকৃত মামলা পরিচালনা করেন কে? উত্তরে বাবা জানালেন, মহামান্য রাষ্ট্রপতি কর্তৃক নিযুক্ত বাংলাদেশ সরকারের একজন আইন উপদেষ্টা আছেন, যিনি রাষ্ট্রপতির সন্তোষ সীমা পর্যন্ত দায়িত্ব পালন করেন। এছাড়াও প্রজাতন্ত্রের পক্ষে আইনের জটিল প্রশ্নে তিনি মতামত পেশ করেন।",
      "tag": "DCC 23",
      "sub_questions": [
        {
          "label": "ক",
          "question": "মহাহিসাব নিরীক্ষক ও নিয়ন্ত্রকের পেশকৃত রিপোর্ট জাতীয় সংসদে পেশ করেন কে?",
          "explanation": "মহাহিসাব নিরীক্ষক ও নিয়ন্ত্রকের পেশকৃত রিপোর্ট রাষ্ট্রপতি জাতীয় সংসদে পেশ করেন।"
        },
        {
          "label": "খ",
          "question": "বাংলাদেশ সরকারি কর্মকমিশন সম্পর্কে কী জানো?",
          "explanation": "বাংলাদেশ সরকারি কর্মকমিশন একটি সাংবিধানিক সংস্থা। সংবিধানের ১৩৭ নং অনুচ্ছেদ অনুযায়ী বাংলাদেশ সরকারি কর্ম কমিশন গঠিত হবে। এ কমিশনের সদস্যসংখ্যা সভাপতিসহ অন্যূন ৬ জন এবং অনূর্ধ্ব ১৫ জনে নির্ধারণ করা হয়। কর্ম কমিশনের সভাপতি ও অন্যান্য সদস্য রাষ্ট্রপতি কর্তৃক নিযুক্ত হবেন। এ প্রতিষ্ঠানটি প্রজাতন্ত্রের বেসামরিক কাজের জন্য প্রতিযোগিতামূলক পরীক্ষার মাধ্যমে মেধাবী ও যোগ্য নাগরিকদের বাছাইয়ের কাজ করে। কর্মকমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস যা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে।"
        },
        {
          "label": "গ",
          "question": "উদ্দীপকে উল্লেখিত আইন উপদেষ্টার পদে নিয়োগ পেতে কী কী যোগ্যতা থাকতে হয়?",
          "explanation": "উদ্দীপকে উল্লেখিত আইন উপদেষ্টার পদটি হলো অ্যাটর্নি জেনারেল পদ। উদ্দীপকের, রাজিব তার বাবার কাছে জানতে চাইলো, বাংলাদেশের বিরুদ্ধে দায়েরকৃত মামলা পরিচালনা করেন কে? উত্তরে তার বাবা জানালেন, মহামান্য রাষ্ট্রপতি কর্তৃক নিযুক্ত বাংলাদেশ সরকারের একজন আইন উপদেষ্টা আছেন। তিনি রাষ্ট্রপতির সন্তোষ সীমা পর্যন্ত দায়িত্ব পালন করেন। এ ছাড়া প্রজাতন্ত্রের পক্ষে আইনের জটিলতা প্রশ্নে তিনি মতামত পেশ করেন। উদ্দীপকের এই পদের সাথে বাংলাদেশের অ্যাটর্নি জেনারেল পদের মিল রয়েছে। বাংলাদেশ সংবিধানের ৬৪ অনুচ্ছেদ অনুযায়ী প্রজাতন্ত্রে একজন অ্যাটর্নি জেনারেল থাকবেন। তিনি রাষ্ট্রপতির সন্তোষ অনুযায়ী নির্দিষ্ট সময়সীমা পর্যন্ত স্বপদে বহাল থাকবেন। অ্যাটর্নি জেনারেল পদে নিয়োগ পেতে হলে, বেশকিছু যোগ্যতা থাকতে হয়। বাংলাদেশের সংবিধানের ৬৪ নং অনুচ্ছেদ অনুযায়ী সুপ্রিম কোর্টের বিচারক হওয়ার যোগ্যতা সম্পন্ন ব্যক্তিকে রাষ্ট্রপতি অ্যাটর্নি জেনারেল হিসেবে নিয়োগ করবেন। অর্থাৎ কোনো ব্যক্তি বাংলাদেশের নাগরিক হলে এবং সুপ্রিম কোর্টে কমপক্ষে ১০ বছর কাল এডভোকেটরূপে কাজ করে থাকলে অথবা বাংলাদেশের রাষ্ট্রীয় সীমানার মধ্যে কমপক্ষে ১০ বছর কোনো বিচার বিভাগীয় পদে কাজ করে থাকলে কিংবা কমপক্ষে ১০ বছর কাল এডভোকেটরূপে কাজ করে থাকলে তিনি অ্যাটর্নি জেনারেল পদে নিযুক্ত হওয়ার যোগ্য হবেন।"
        },
        {
          "label": "ঘ",
          "question": "উক্ত পদের গুরুত্ব এবং বাংলাদেশের প্রেক্ষিতে উক্ত পদের ভূমিকা মূল্যায়ন করো।",
          "explanation": "বাংলাদেশের প্রেক্ষিতে উক্ত পদ তথা অ্যাটর্নি জেনারেল পদের গুরুত্ব ও তাৎপর্য অনেক। অ্যাটর্নি জেনারেলকে আইন উপদেষ্টা হিসেবে সরকারের পক্ষে সকল আদালতে মামলা পরিচালনার দায়িত্ব দেওয়া হয়। প্রজাতন্ত্রের পক্ষে আইনের জটিল প্রশ্নে সরকারকে আইনগত পরামর্শ প্রদান করেন অ্যাটর্নি জেনারেল। তাছাড়া আইন বিশেষজ্ঞ বা দক্ষ আইনি উপদেষ্টা হিসেবে অ্যাটর্নি জেনারেল ও সহকারী অ্যাটর্নি জেনারেলকে সরকারের পক্ষে আদালতে বিভিন্ন ধরনের মামলা পরিচালনা করতে হয়। তাদের দক্ষতা ও যোগ্যতার ওপর আইনগত দিক থেকে সরকারের মানমর্যাদা ও সাফল্য অনেকাংশে নির্ভরশীল। অ্যাটর্নি জেনারেলের দায়িত্ব পালনের ওপর সরকারের ভাবমূর্তি নির্ভরশীল। মামলায় সরকার পক্ষ অযথা হেরে গেলে জনমত সরকারের বিপক্ষে যায়। অ্যাটর্নি জেনারেলের পদ এত গুরুত্বপূর্ণ যে, এসব পদে লোক নিয়োগের জন্যে অনেক চিন্তাভাবনা করার প্রয়োজন হয়। দলীয় ভিত্তিতে এ পদে নিয়োগ দিলে অনেক ক্ষেত্রে দক্ষ ও আইনজ্ঞ ব্যক্তি নিয়োগ লাভে বঞ্চিত হন। এর কুফল হিসেবে দেখা যায়, অধিকাংশ মামলায় সরকার পরাজয় বরণ করেন। এতে সরকারের ভাবমূর্তি নষ্ট হয়। তাছাড়া আইনের জটিল প্রশ্নে সরকারকে সুষ্ঠু পরামর্শ দেওয়ার ক্ষেত্রেও ব্যর্থতা লক্ষ করা যায়। যার ফলে সরকার জনপ্রিয়তা হারায়। সুতরাং বলা যায় বাংলাদেশের প্রেক্ষাপটে আইন উপদেষ্টা ও আইনের পরামর্শদাতা হিসেবে অ্যাটর্নি জেনারেল ও সহকারী অ্যাটর্নি জেনারেল পদের গুরুত্ব ও তাৎপর্য ব্যাপক।"
        }
      ]
    },
    {
      "number": "11",
      "uddipok": "রহমান সাহেব সামান্য বেতনের কর্মচারী। কিন্তু তার বিলাসবহুল ফ্ল্যাট এবং জীবন-যাপন তার আয়ের সাথে সঙ্গতিপূর্ণ নয়। সম্প্রতি দুর্নীতি দমন কমিশন তার আয়ের অন্যান্য উৎসমূহ খতিয়ে দেখছে।",
      "tag": "DCC 23",
      "sub_questions": [
        {
          "label": "ক",
          "question": "HIV-এর পূর্ণরূপ কী?",
          "explanation": "HIV শব্দটির পূর্ণরূপ হলো- Human Immunodeficiency Virus।"
        },
        {
          "label": "খ",
          "question": "HIV ছড়ানো সম্পর্কে ভ্রান্ত ধারণাসমূহ কী কী?",
          "explanation": "HIV ছাড়ানো নিয়ে আমাদের সমাজে নানারকম ভ্রান্ত ধারণা রয়েছে। ছাড়ানো নিয়ে আমাদের দেশে যেসমস্ত ভ্রান্ত ধারণা, রয়েছে, সেগুলো হলো- বায়ু, খাবার, মূত্র, ঘাম, বমি ইত্যাদির মাধ্যমে HIV ছড়ায়। HIV আক্রান্ত ব্যক্তির হাতের তৈরি বা পরিবেশিত খাবার গ্রহণ করলে HIV হতে পারে। HIV আক্রান্ত ব্যক্তির টয়লেট, ফোন, পোশাক, প্লেট, চামচ, গ্লাস ইত্যাদি ব্যবহার করলে সংক্রমিত হতে পারে। HIV আক্রান্ত ব্যক্তির যাতায়াত আছে এমন স্থান যেমন- রেস্টুরেন্ট, স্কুল, শপিংমল ইত্যাদি স্থানে যাতায়াত করলে আক্রান্ত হওয়ার সম্ভাবনা রয়েছে।"
        },
        {
          "label": "গ",
          "question": "রহমান সাহেবের জীবন যাপনের মধ্য দিয়ে সমাজের কোন সমস্যাটি ফুটে উঠেছে? এর কারণ কী?",
          "explanation": "উদ্দীপকের রহমান সাহেবের জীবন-যাপনের মধ্য দিয়ে সমাজের দুর্নীতি সমস্যাটি ফুটে উঠেছে। উদ্দীপকে দেখা যায়, রহমান সাহেব সামান্য বেতনের কর্মচারী। কিন্তু তার বিলাসবহুল ফ্ল্যাট এবং জীবন-যাপন আয়ের সাথে সঙ্গতিপূর্ণ না। এ থেকে বুঝা যায় রহমান সাহেব দুর্নীতির সাথে জড়িত। ব্যক্তি বা গোষ্ঠী কর্তৃক অবৈধ পন্থায় নীতি-বহির্ভূত বা জনস্বার্থবিরোধী কাজই দুর্নীতি। পেশা, ক্ষমতা, সুযোগ-সুবিধা, পদবি ইত্যাদির অপব্যবহার এর সাথে যুক্ত। সাধারণত ঘুষ, স্বজনপ্রীতি, বলপ্রয়োগ বা ভয় প্রদর্শন, প্রভাব খাটানো এবং ব্যক্তি বিশেষকে বিশেষ সুবিধা প্রদানের মাধ্যমে প্রশাসনের ক্ষমতা অপব্যবহার করে ব্যক্তিগত স্বার্থ অর্জনকে দুর্নীতি বলে। বাংলাদেশের আর্থ-সামাজিক প্রেক্ষাপটে দুর্নীতির কারণগুলোর মধ্যে রয়েছে অল্প সময়ে ধনবান হওয়ার আকাঙ্ক্ষা, স্বজনপ্রীতি, জবাবদিহিতার অভাব, শিক্ষা, সচেতনতা ও দেশপ্রেমের অভাব, আর্থিক বৈষম্য ইত্যাদি। ক্ষমতাবান পদে থাকা ব্যক্তিরা নিয়োগ, ব্যবসা-বাণিজ্য, টেন্ডার ইত্যাদি ক্ষেত্রে স্বজনপ্রীতি বজায় রাখার জন্য দুর্নীতির আশ্রয় নেন। কার্যকর জবাবদিহিতার অভাবের মতো প্রশাসনিক দুর্বলতাও দুর্নীতির জন্য দায়ী। আবার বিশ্বের অনেক দেশের মতো আমাদের দেশেও ধনবৈষম্য রয়েছে। কেউ কেউ উচ্চাভিলাষের কারণে দুর্নীতি করে কালো টাকার পাহাড় গড়ে তুলছে, আবার দারিদ্র্যের কষাঘাতে জর্জরিত বহু লোক নিছক বেঁচে থাকার তাগিদেই অন্যায় পথে পা বাড়াচ্ছে। সামাজিক প্রতিরোধের অভাব এবং নৈতিক মূল্যবোধের অবক্ষয়ও দুর্নীতির বিস্তারের জন্য দায়ী।"
        },
        {
          "label": "ঘ",
          "question": "উক্ত সমস্যা সমাধানে তোমার সুপারিশসমূহ লিপিবদ্ধ করো।",
          "explanation": "উক্ত সমস্যা সমাধানে অর্থাৎ দুর্নীতি প্রতিরোধে আমার সুপারিশসমূহ হলো আইনের যথাযথ প্রয়োগের পাশাপাশি অন্যান্য পদক্ষেপ গ্রহণ করা। দুর্নীতি প্রতিরোধে আইনের শাসন প্রতিষ্ঠা জরুরি। আইনের শাসন প্রতিষ্ঠা করে দুর্নীতিবাজদের আইনের আওতায় এনে কঠোর শাস্তি প্রদানের ব্যবস্থা করতে হবে। প্রশাসনের সকল স্তরে জবাবদিহিতা নিশ্চিত করা গেলে দুর্নীতি প্রতিহত, করা সম্ভব। জবাবদিহিতার পাশাপাশি দুর্নীতিগ্রস্ত কর্মকর্তা-কর্মচারীদের যথাযথ শাস্তির ব্যবস্থাও নিশ্চিত করা দরকার। দুর্নীতির বিচারের জন্য কঠোর আইন প্রণয়ন এবং তা কার্যকর করার জন্য প্রাতিষ্ঠানিক ব্যবস্থা নিশ্চিত করতে হবে। বাংলাদেশের 'দুর্নীতি দমন কমিশন'কে শক্তিশালী ও রাজনৈতিক প্রভাবমুক্ত করতে হবে। এবং দুর্নীতির বিচার দ্রুত নিষ্পত্তির জন্য বিশেষ আদালত স্থাপন করতে হবে। সরকারি ও বেসরকারি আমলাতন্ত্রের সকল পর্যায়ে জবাবদিহিতা নিশ্চিত করতে হবে। দুর্নীতি প্রতিরোধে আমাদের মানসিকতা বদলাতে হবে। সবাইকে যার যার দায়িত্ব সততার সাথে পালন করতে হবে। প্রতিটি রাজনৈতিক দলেরই দুর্নীতিবিরোধী কর্মসূচি ও অঙ্গীকার থাকতে হবে। শিক্ষা ব্যবস্থার বিভিন্ন স্তরে নৈতিক শিক্ষা সম্পর্কে পাঠ পরিবর্ধিত ও আকর্ষণীয় করতে হবে এবং দুর্নীতিবিরোধী প্রচারণা অব্যাহত রাখতে হবে। বিভিন্ন ধর্মে দুর্নীতিবিরোধী যেসব নীতিকথা রয়েছে সেগুলোও প্রচার করতে হবে। নৈতিক শিক্ষায় শিক্ষিত মানুষ কখনো কোনো অনৈতিক কাজে নিজেদের সম্পৃক্ত করতে পারে না। সমাজ থেকে দুর্নীতি প্রতিরোধের জন্য গণমাধ্যমের ভূমিকা অপরিসীম। প্রচার মাধ্যমগুলো দুর্নীতিবিরোধী প্রচারণা, সংবাদপত্রে বিশেষ ক্রোড়পত্র ইত্যাদি প্রচার করে জনগণের মধ্যে দুর্নীতির বিরূপ প্রভাব উপস্থাপন করে দুর্নীতি প্রতিরোধে ভূমিকা রাখতে পারে। এছাড়া কার্যকর দুর্নীতি দমন কমিশন, ব্যাপক গণসচেতনতা প্রভৃতি দুর্নীতি প্রতিরোধে গুরুত্বপূর্ণ ভূমিকা রাখতে পারে। অতএব বলা যায়, দুর্নীতি প্রতিরোধে উল্লিখিত পদক্ষেপগুলো কার্যকর ভূমিকা রাখতে পারে।"
        }
      ]
    }
  ]
}