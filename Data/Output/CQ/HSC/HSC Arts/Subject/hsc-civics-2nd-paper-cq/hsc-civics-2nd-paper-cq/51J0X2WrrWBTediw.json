{
  "title": "কুমিল্লা ভিক্টোরিয়া সরকারি কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "'ভাগ কর ও শাসন কর' কৌশল কাজে লাগিয়ে ব্রিটিশ শাসকশ্রেণি একটি দেশকে প্রায় দুইশত বছর শাসন-শোষণ করে। একজন ব্রিটিশ বড় লাট দেশটির সব থেকে বড় প্রদেশকে প্রশাসনিক সুবিধার দোহাই দিয়ে বিভক্ত করলে বড় দুটি ধর্মীয় সম্প্রদায়ের মধ্যে সাম্প্রদায়িকতার বিষবাষ্প ছড়িয়ে পড়ে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "ইস্ট-ইন্ডিয়া কোম্পানি ১৬০০ সালে ভারতবর্ষে আগমন করে।"
        },
        {
          "label": "খ",
          "question": "",
          "explanation": "হিন্দু সম্প্রদায় দ্বারা প্রভাবিত কংগ্রেস নেতৃবৃন্দ সূচনালগ্ন থেকে বিভিন্নভাবে বঙ্গভঙ্গ রদের প্রচেষ্টা চালায়। এরই ধারাক্রমে তারা ব্রিটিশ সরকারের ওপর চাপ সৃষ্টির উদ্দেশ্যে স্বদেশী আন্দোলনের আদর্শকে রাজনৈতিক হাতিয়ার হিসেবে ব্যবহার করে। এ আদর্শ অনুযায়ী তারা ব্রিটিশ দ্রব্য বর্জন, বিদেশি রীতিনীতি পরিহার এবং স্বদেশী পণ্য ব্যবহার করে দেশীয় সংস্কৃতিতে উজ্জীবিত হতে জনগণকে আহ্বান করে। এটিই ছিল স্বদেশী আন্দোলন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'ভাগ কর ও শাসন কর' নীতি ব্রিটিশদের উপমহাদেশে শাসনকে স্থায়ী ও শক্তিশালী করার একটি কূটকৌশল। \"ভাগ কর শাসন কর\" নীতি ব্রিটিশ শাসনের একটি গুরুত্বপূর্ণ কৌশল ছিল, যা তারা বিশেষ করে ভারতে তাদের কর্তৃত্ব বজায় রাখতে ব্যবহার করেছিল। এ নীতির মূল উদ্দেশ্য ছিল স্থানীয় জনগণের মধ্যে বিভাজন সৃষ্টি করে ব্রিটিশ শাসনকে দীর্ঘস্থায়ী করা। এ নীতির মাধ্যমে ব্রিটিশরা উপমহাদেশের হিন্দু-মুসলিম সম্প্রদায়ের মধ্যে বিভাজন সৃষ্টি করতে সক্ষম হয়। প্রথমে বঙ্গভঙ্গ ঘোষণা করে মুসলমানদের অনুগ্রহ লাভ করে ও হিন্দুদের বিরাগভাজন হয়। পরবর্তীতে বঙ্গভঙ্গ রদ করলে মুসলমানদের বিরাগভাজন হয় এবং হিন্দুদের অনুগ্রহ লাভ করে। কিন্তু ততদিনে উপমহাদেশের হিন্দু-মুসলিম সম্প্রতি চিরবিনষ্ট হয়। ব্রিটিশদের 'ভাগ কর ও শাসন কর' নীতির কার্যকারিতার ফলেই তা সম্ভব হয়। এ নীতির মাধ্যমে ব্রিটিশরা সামাজিক, স্থানীয় ও জাতীয় পর্যায়ে সাম্প্রদায়িক ঐক্য পুরাপুরি বিনষ্ট করে তাদের শাসনকে স্থায়ী করতে সক্ষম হয়। মোটকথা, ব্রিটিশরা সফলভাবে 'ভাগ কর ও শাসন কর' নীতির মাধ্যমে নিজেদের আধিপত্য বজায় রাখলেও এর দীর্ঘমেয়াদি প্রভাব ভারতীয় উপমহাদেশের রাজনীতি ও সমাজে গভীর ক্ষত সৃষ্টি করেছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনার সাথে আমার পাঠ্যবইয়ের ১৯০৫ সালের বঙ্গভঙ্গের মিল রয়েছে। উপমহাদেশের ব্রিটিশ শাসনের ইতিহাসে বঙ্গভঙ্গ একটি অন্যতম গুরুত্বপূর্ণ ঘটনা। বিংশ শতাব্দীর শুরুতে ব্রিটিশ ভারতের রাজনৈতিক ও শাসনতান্ত্রিক অগ্রগতিতে এর অবদান অসামান্য। এই বঙ্গভঙ্গেই ব্রিটিশরা তাদের 'ভাগ কর ও শাসন কর' নীতির সফল প্রয়োগ করে হিন্দু-মুসলিম সম্প্রীতি বিনষ্ট করে দীর্ঘদিন উপমহাদেশে তাদের কর্তৃত্ব বজায় রেখেছিল। তৎকালীন ব্রিটিশ ভারতের সর্বাপেক্ষা বৃহৎ প্রদেশ ছিল বাংলা। শাসকের পক্ষে এতো বিশাল এলাকা শাসন করা সম্ভব নয় বিধায় লর্ড কার্জন বঙ্গভঙ্গ করার সিদ্ধান্ত গ্রহণ করেন। প্রশাসনিক কারণে বাংলাকে বিভক্ত করার কথা প্রদর্শন করা হলে প্রকৃতপক্ষে এর উল্লেখযোগ্য প্রধান কারণ ছিল রাজনৈতিক। ব্রিটিশ সরকার হিন্দু-মুসলমান সম্প্রীতি নষ্ট করে জাতীয়তাবাদী চেতনার উন্মেষ রোধ করার জন্যই মূলত বঙ্গভঙ্গ করেছিল। এ বঙ্গভঙ্গ ও পরবর্তীতে তা রদের ফলেই উপমহাদেশে হিন্দু-মুসলিম সম্প্রীতি চিরবিনষ্ট হয়, যা পরবর্তীতে আর জোড়া লাগানো সম্ভবপর হয়নি। উদ্দীপকের লক্ষণীয় 'ভাগ কর ও শাসন কর' নীতি কাজে লাগিয়ে ব্রিটিশরা কীভাবে সবচেয়ে বড় প্রদেশ তথা বাংলাকে বিভক্ত করে তাদের শাসন স্থায়ী করেছিল ও সাম্প্রদায়িক বিষবাষ্প ছড়িয়ে ছিল তাই তুলে ধরা হয়েছে। সুতরাং বলা যায়, উদ্দীপকে বর্ণিত ঘটনার সাথে সুস্পষ্টভাবে ঐতিহাসিক বঙ্গভঙ্গের মিল রয়েছে।"
        }
      ]
    },
    {
      "number": "2",
      "uddipok": "নাহিদ ব্রিটিশ ভারতের সাংবিধানিক বিবর্তনের ইতিহাস পড়ছিল। একটি আইনে সে দেখতে পেল যে, উক্ত আইন দ্বারা বার্মাকে ভারত থেকে পৃথক করা হয়েছে। প্রদেশসমূহে দায়িত্বশীল সরকারও প্রতিষ্ঠা করা হয়। এ আইন বলে ১৯৩৭ সালে প্রাদেশিক নির্বাচন অনুষ্ঠিত হয়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "১৯৪০ সালে শেরে বাংলা এ. কে. ফজলুল হক কর্তৃক লাহোরে উত্থাপিত স্বাধীন বাংলার বীজ সংবলিত প্রস্তাবকে লাহোর প্রস্তাব বলা হয়।"
        },
        {
          "label": "খ",
          "question": "",
          "explanation": "বঙ্গীয় চুক্তি বা বেঙ্গল প্যাক্ট হলো বাংলার হিন্দু ও মুসলমান সম্প্রদায়ের মধ্যে বিদ্যমান সাম্প্রদায়িক বিভেদ দূর করার লক্ষ্যে ১৯২৩ সালে সম্পাদিত একটি ঐতিহাসিক চুক্তি। খেলাফত আন্দোলন ব্যর্থতার ফলে বাংলার হিন্দু-মুসলিম সম্প্রীতি বিনষ্ট হবার উপক্রম হলে এ. কে. ফজলুল হক, দেশবন্ধু চিত্তরঞ্জন দাস, হোসেন শহীদ সোহরাওয়ার্দী, মাওলানা আকরাম খাঁ প্রমুখ ব্যক্তিবর্গের বাংলার হিন্দু-মুসলমান দাবি-দাওয়ার পক্ষে এ চুক্তিটি সম্পাদন করেন। চিত্তরঞ্জন দাসের স্বরাজ পার্টি ১৯২৩ সালের ১৬ই ডিসেম্বর এ চুক্তির অনুমোদন প্রদান করে।"
        },
        {
          "label": "গ",
          "question": "",
          "explanation": "উদ্দীপকে নাহিদ যে আইন সম্পর্কে পড়েছিল সেই আইন তথা ১৯৩৫ সালের ভারত শাসন আইন ১৯১৯ সালের ভারত শাসন আইনের ব্যর্থতার পরবর্তী প্রেক্ষাপটে তৈরি হয়েছিল। ভারতের রাজনৈতিক ইতিহাসে ১৯৩৫ সালের ভারত শাসন আইন একটি গুরুত্বপূর্ণ দলিল। ১৯১৯ সালের ভারত শাসন আইন ভারতবাসীর চাহিদা ও প্রত্যাশা পূরণ করতে ব্যর্থ হয়। কংগ্রেস কর্তৃক ১৯১৯ সালের ভারত শাসন আইন প্রত্যাখান করা এবং ১৯২০ সালের নির্বাচনে কংগ্রেসের অনুপস্থিতি এবং পূর্ণ স্বরাজের দাবির প্রেক্ষিতে ব্রিটিশ সরকার ১৯২৭ সালে স্যার সাইমনের নেতৃত্বে একটি কমিশন গঠন করে। কমিশন ১৯১৯ সালের ভারত শাসন আইনের কার্যকারিতা পরীক্ষাপূর্বক যে রিপোর্ট প্রদান করে তাতেও ভারতীয়দের আশা-আকাঙ্ক্ষার প্রতিফলন ঘটেনি। অতঃপর ১৯৩০-৩২ সাল পর্যন্ত। পর্যায়ক্রমে তিনটি গোলটেবিল বৈঠকের আয়োজন করা হয়। এ বৈঠকসমূহে কংগ্রেস ও মুসলিম লীগ নেতৃবৃন্দের উপস্থিতিতে ব্যাপক আলাপ-আলোচনার ভিত্তিতে ব্রিটিশ পার্লামেন্টে যুক্ত কমিটি কতকগুলো প্রস্তাব গ্রহণ করে। পরে প্রস্তাবগুলোর ভিত্তিকে ব্রিটিশ পার্লামেন্টে ১৯৩৫ সালের ভারত শাসন আইন গৃহীত হয়। উদ্দীপকের নাহিদের পড়া আইনটির মাধ্যমে বার্মাকে ভারত থেকে পৃথক করা হয়। এছাড়াও এই আইনের মাধ্যমে প্রদেশসমূহে দায়িত্বশীল সরকারও গঠন করা হয়। এসকল বৈশিষ্ট্য ১৯৩৫ সালের ভারত শাসন আইনের অন্যতম বৈশিষ্ট্য ছিল এবং উপযুক্ত প্রেক্ষাপটকে কেন্দ্র করেই উপমহাদেশের এ গুরুত্বপূর্ণ আইনটি রচিত হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত ভারত শাসন আইন অর্থাৎ ১৯৩৫ সালের ভারত শাসন আইনের একটি উল্লেখযোগ্য বৈশিষ্ট্য হলো সর্বভারতীয় যুক্তরাষ্ট্রের অধীনে প্রাদেশিক স্বায়ত্তশাসন প্রবর্তন। প্রাদেশিক স্বায়ত্তশাসন এর অর্থ প্রদেশে স্বশাসন প্রতিষ্ঠা এবং প্রদেশের স্বাধীনভাবে কাজ করার ক্ষমতা। মূলত কেন্দ্রীয় সরকারের নিয়ন্ত্রণ ও প্রভাবমুক্ত থেকে প্রদেশের তালিকাভুক্ত বিষয়গুলোর ওপর প্রাদেশিক সরকারের স্বাধীন নিয়ন্ত্রণ ক্ষমতা কে প্রাদেশিক স্বায়ত্তশাসন বলে। এক্ষেত্রে কেন্দ্রীয় সরকার প্রাদেশিক শাসনের ওপর কোনোরূপ হস্তক্ষেপ করবে না। প্রাদেশিক মন্ত্রিসভা তাদের কাজের জন্য যৌথভাবে প্রাদেশিক আইনসভার নিকট দায়ী থাকবে। ১৯৩৫ সালের ভারত শাসন আইনের প্রাদেশিক স্বায়ত্তশাসন প্রদান করা হলেও বাস্তবে তার কার্যকারিতা লক্ষ্য করা যায়নি। কারণ ১৯৩৫ সালের ভারত শাসন আইনে প্রাদেশিক স্বায়ত্তশাসন শুধু তত্ত্বগতই ছিল,বাস্তবে নয়। এ আইনের অধীনে গর্ভনর জেনারেল ছিলেন প্রভূত ক্ষমতার অধিকারী এবং মহাপরাক্রমশালী শাসক প্রধান। মূলত ১৯৩৫ সালের ভারত শাসন আইনের প্রাদেশিক স্বায়ত্তশাসন ছিল অকার্যকর ও অর্থহীন। পরিশেষে বলা যায়, কংগ্রেস ও মুসলিম লীগের ঐকান্তিক ইচ্ছা থাকা সত্বেও গর্ভনর জেনারেল, গর্ভনর এবং ভারত সচিবের অযাচিত হস্তক্ষেপ এর ফলে প্রাদেশিক স্বায়ত্তশাসনের কার্যকারিতা ব্যর্থতায় পর্যবসিত হয়।"
        }
      ]
    },
    {
      "number": "3",
      "uddipok": "ক' ও 'খ' একটি পরাধীন রাষ্ট্রে বসবাস করে। উভয় সম্প্রদায়ই নিজেদের স্বাধীনতার জন্য আন্দোলন করছিল। 'ক' সম্প্রদায়ের নেতৃবৃন্দরা স্বাধীনতার পর একটি রাষ্ট্র প্রতিষ্ঠার চেষ্টা করছিলেন। - অন্যদিকে 'খ' সম্প্রদায়ের নেতৃবৃন্দ তাদের জন্য আলাদা স্বাধীন রাষ্ট্র - গঠনের দাবি জানায়। এজন্য তাদের রাজনৈতিক দলের অধিবেশনে একটি প্রস্তাব পাশ করা হয়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "ভারতীয় জাতীয় কংগ্রেস ১৮৮৫ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "ভারতবর্ষে দুটি পৃথক জাতি হিন্দু ও মুসলমান বাস করে। মোহাম্মদ আলী জিন্নাহ হিন্দু-মুসলিম সমস্যা সমাধানের জন্য হিন্দু নেতৃবৃন্দের সাথে আলাপ-আলোচনা করেও ব্যর্থ হন। ফলে জিন্নাহ উপলব্ধি করেন যে, হিন্দু সম্প্রদায়ের সাথে ঐক্যবদ্ধ থাকলে মুসলমানদের স্বার্থরক্ষা হবে না। তাছাড়া মুসলমানদের কৃষ্টি-কালচার স্বতন্ত্র, আশা-আকাঙ্ক্ষা স্বতন্ত্র, এমনকি তাদের ইতিহাস-ঐতিহ্যও স্বতন্ত্র। সুতরাং জাতীয়তার যেকোনো মানদণ্ড অনুযায়ী মুসলমান পৃথক জাতি। তার এ মতবাদটিই 'দ্বিজাতি তত্ত্ব' নামে পরিচিত। এ তত্ত্বের ভিত্তিতে ভারত ও পাকিস্তান রাষ্ট্রের উদ্ভব ঘটে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের জনাব R কর্তৃক পেশকৃত প্রস্তাবটি হলো লাহোর প্রস্তাব।  লাহোর প্রস্তাব ভারতীয় উপমহাদেশের রাজনৈতিক ইতিহাসের এক গুরুত্বপূর্ণ ঘটনা। তৎকালীন বাংলার মুখ্যমন্ত্রী শেরে বাংলা এ. কে.  ফজলুল হক ব্রিটিশ ঔপনিবেশিক শাসন থেকে নিজ মাতৃভূমিকে মুক্ত করার জন্য এ লাহোর প্রস্তাব পেশ করেন। যার প্রেক্ষিতে মূলত ১৯৪৭ সালের ভারত ও পাকিস্তান নামে দুটি স্বাধীন রাষ্ট্রের জন্ম হয়।  উদ্দীপকের B অঞ্চলটি রাজনৈতিক ও সাংবিধানিক সংকট মোকাবেলার এক সময় একটি সম্প্রদায়ের প্রতিনিধিত্বকারী রাজনৈতিক দলের নেতা জনাব R একটি স্বাধীন রাষ্ট্র প্রতিষ্ঠার বিধান রেখে একটি প্রস্তাব পেশ করেন। যে প্রস্তাবটি মূলত লাহোর প্রস্তাবকেই নির্দেশ করে। কেননা ভারতের উত্তর-পশ্চিম ও উত্তর পূর্বাঞ্চলের মুসলিম অধ্যুাষিত অঞ্চল সমূহে একাধিক স্বাধীন রাষ্ট্র প্রতিষ্ঠার লক্ষ্যে ১৯৪০ সালের ২৩ মার্চ মুসলিম লীগের লাহোর অধিবেশনে একটি প্রস্তাব গৃহীত হয় যা লাহোর প্রস্তাব নামে পরিচিত। তৎকালীন বাংলার মুখ্যমন্ত্রী শেরে বাংলা এ. কে. ফজলুল হক লাহোরে অনুষ্ঠিত এ সম্মেলনে এ প্রস্তাব উত্থাপন করেছিলেন। এ প্রস্তাবে একাধিক স্বাধীন রাষ্ট্র প্রতিষ্ঠার দাবি উল্লেখ ছিল। অর্থাৎ উপমহাদেশের মুসলমানদের জন্য আলাদা আবাসভূমি প্রতিষ্ঠা করাই ছিল লাহোর প্রস্তাবের মূল লক্ষ্য। এসব দিক বিবেচনায় তাই বলা যায় উদ্দীপকে লাহোর প্রস্তাবের ঘটনাকে স্পষ্টভাবে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের জনাব R তথা শেরে বাংলা এ. কে. ফজলুল হক কর্তৃক উত্থাপিত লাহোর প্রস্তাব ভারতীয় উপমহাদেশের রাজনীতিতে ব্যাপক প্রভাব বিস্তার করতে সক্ষম হয়েছিল।  মুসলমানদের জন্য গ্রহণযোগ্য শাসনতন্ত্র প্রণয়ন করার কথা মূলত লাহোর প্রস্তাবের মাধ্যমেই বলা হয়। এ প্রস্তাবে পার্শ্ববর্তী এলাকাসমূহ কে অঞ্চল হিসেবে চিহ্নিতকরণের কথা বলা হয়। ভৌগোলিকভাবে সন্নিহিত ও নির্দিষ্টকৃত অঞ্চল সমূহ কে প্রয়োজনমতো সীমানা পরিবর্তন করে এমনভাবে গঠন করতে হবে যাতে ভারতবর্ষের উত্তর, পশ্চিম ও পূর্বাঞ্চলের যেসব জায়গায় মুসলমান সংখ্যাগরিষ্ঠ সেসব অঞ্চলের স্বাধীন রাষ্ট্রসমূহ গঠন সম্ভব হয়। এছাড়াও স্বায়ত্তশাসিত ও সার্বভৌম অঙ্গরাজ্য গঠন, সংখ্যালঘুদের অধিকার সংরক্ষণ, ক্ষমতা নির্দিষ্ট কারণ, যুক্তরাষ্ট্রীয় ব্যবস্থা বাতিল ছিল ১৯৪০ সালের লাহোর প্রস্তাবের মূল বৈশিষ্ট্য। ভারতীয় উপমহাদেশের অনেকগুলো স্বাধীন রাষ্ট্র গঠন ও যুক্তরাষ্ট্রীয় ব্যবস্থার বাতিল, সংখ্যালঘুদের অধিকার সংরক্ষণ ইত্যাদি বিষয় আল্লাহর প্রস্তাবে আলোচিত হয়েছে। শেরেবাংলা এ. কে. ফজলুল হকের এ প্রস্তাবের মাধ্যমে পূর্ব পাকিস্তানের প্রথম মুসলিম লীগের পতাকা উত্তোলন হয়। ব্রিটিশ ভারতের মুসলমানদের রাজনৈতিক ইতিহাসে লাহোর প্রস্তাব তাই অত্যন্ত তাৎপর্যপূর্ণ একটি অধ্যায়। এ ঐতিহাসিক প্রস্তাব গ্রহণের পর মুসলমানদের রাজনৈতিক চিন্তা ধারায় যে বৈপ্লবিক পরিবর্তন আসে তার সার্থক পরিণতির ফলে পাকিস্তান রাষ্ট্রের প্রতিষ্ঠা এবং পরে স্বাধীন সার্বভৌম বাংলাদেশের অভ্যুদয় ঘটে। এ প্রস্তাবের অন্তর্নিহিত তাৎপর্যপূর্ণ হল স্বার্থের দ্বন্দ্ব শুরু, মুসলিম লীগের জনপ্রিয়তা বৃদ্ধি, নির্বাচনে ব্যাপক জনসমর্থন, হিন্দু মুসলিম দাঙ্গা ও সম্পর্কের অবনতি এবং পরবর্তীতে নানা ঘটনা প্রতি ঘটনার মধ্য দিয়ে স্বাধীন বাংলাদেশের অভ্যুদয়। সুতরাং বলা যায় ভারতীয় উপমহাদেশের রাজনীতিতে লাহোর প্রস্তাব এক তাৎপর্যপূর্ণ অধ্যায়ের নাম।"
        }
      ]
    },
    {
      "number": "4",
      "uddipok": "",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "কচিত্তরঞ্জন দাস দেশবন্ধু নামে খ্যাত।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন মূলত যুক্তরাষ্ট্রীয় সরকারব্যবস্থার ক্ষেত্রে অধিক প্রযোজ্য ও প্রাসঙ্গিক। এর মূল কথা হলো সাংবিধানিকভাবে. প্রদেশের এখতিয়ারভুক্ত বিষয়াদি প্রাদেশিক সরকার স্থায়ীভাবে নিজস্ব বিবেচনায় পরিচালনা করবে। এ বিষয়ে কেন্দ্রীয় সরকার কোনোভাবেই কোনোরকম হস্তক্ষেপ করতে পারবে না। প্রাদেশিক স্বায়ত্তশাসন মূলত প্রাদেশিক মন্ত্রিসভাকে প্রাদেশিক আইনসভার নিকট দায়বদ্ধ করে দায়িত্বশীল সরকারব্যবস্থা প্রতিষ্ঠা করে। ব্রিটিশ ভারতের রাজনীতিতে এ প্রত্যয়টি সর্বাধিক আলোচিত।"
        },
        {
          "label": "গ",
          "question": "",
          "explanation": "উপরে প্রদর্শিত ছকে ব্রিটিশ সরকারের মন্ত্রিমিশন পরিকল্পনা ফুটে উঠেছে। কারণ মন্ত্রিমিশন পরিকল্পনা অনুযায়ী ব্রিটিশ ভারতের প্রদেশগুলোকে তিনটি গ্রুপে বিভক্ত করা হয়। যেমন- 'ক' গ্রুপে থাকবে মাদ্রাজ, বোম্বাই, যুক্তপ্রদেশ, উত্তর প্রদেশ, মধ্য প্রদেশ, বিহার ও উড়িষ্যা। 'খ' গ্রুপে থাকবে পাঞ্জাব, উত্তর-পশ্চিম সীমান্ত প্রদেশ ও সিন্ধু এবং 'গ' গ্রুপে থাকবে বাংলা ও আসাম। ব্রিটেনে দ্বিতীয় বিশ্বযুদ্ধোত্তর সাধারণ নির্বাচনে লেবার পার্টি বিপুলভাবে জয়লাভ করে। দ্বিতীয় বিশ্বযুদ্ধের পর আন্তর্জাতিক রাজনীতির পটপরিবর্তন ঘটলে ব্রিটিশ সরকারও তাদের নীতির পরিবর্তন ঘটায়। ১৯৪৫ সালের শুরুতে ব্রিটিশ পার্লামেন্টে ভারতীয় রাজনৈতিক পরিস্থিতি মোকাবিলা করার দাবি ওঠে। এ উদ্দেশ্যে ১৯৪৬ সালের মার্চ মাসে ব্রিটেনের মন্ত্রিসভার তিনজন সদস্য ভারতে আসেন। তারা হলেন- (ক) স্যার স্ট্যাফোর্ড ক্রিপস, (খ) লর্ড পেথিক লরেন্স এবং (গ) এ. ভি. আলেকজান্ডার। মন্ত্রিমিশন ভারতের ভবিষ্যৎ সংবিধান রচনার উদ্দেশ্যে হিন্দু-মুসলিম অনৈক্য দূর করার জন্য কংগ্রেস ও মুসলিম লীগ নেতৃবৃন্দের সাথে আলাপ-আলোচনা করে। উভয় দলের মধ্যে আপসমূলক আলোচনা না হওয়ায় মন্ত্রিমিশন নিজস্ব পরিকল্পনা গ্রহণ করে। এটাই মন্ত্রিমিশন পরিকল্পনা নামে খ্যাত।"
        },
        {
          "label": "ঘ",
          "question": "",
          "explanation": "প্রশ্নে উক্ত পরিকল্পনা বলতে মন্ত্রিমিশন পরিকল্পনাকে বুঝানো হয়েছে। মন্ত্রিমিশন পরিকল্পনা ব্যর্থ হওয়ার কারণ অতি বাস্তবভিত্তিক। মন্ত্রিমিশন পরিকল্পনা ব্যর্থ হওয়ার অন্যতম কারণ ছিল প্রধান দুটি দল কংগ্রেস ও মুসলিম লীগের মধ্যকার তীব্র মতপার্থক্য। মূল পরিকল্পনার ক্ষেত্রে কোনো বিষয়েই দল দুটি একমত হতে পারেনি। ফলে পরিকল্পনাটি ব্যর্থ হয়। ১৯৪৬ সালের ২৯ জুন ব্রিটিশ সরকার অন্তর্বর্তীকালীন সরকার স্থগিত রেখে তত্ত্বাবধায়ক সরকার গঠন করে। ২২ জুলাই বড়লাট ওয়াভেল এ সরকারে যোগদান করার জন্য নেহেরু ও জিন্নাহকে আমন্ত্রণ জানান। ৮ আগস্ট নেহেরু এ সরকারে যোগদান করতে সম্মত হলেও মুসলিম লীগ সরকারকে প্রতিশ্রুতি ভঙ্গকারী হিসেবে আখ্যায়িত করে ১৬ আগস্ট প্রত্যক্ষ কর্মপন্থা দিবস (Direct Action Day) ঘোষণা করে। ১৯৪৬ সালের ২৪ আগস্ট কংগ্রেস জওহরলাল নেহেরুর নেতৃত্বে ১২ সদস্যবিশিষ্ট অন্তর্বর্তীকালীন সরকার গঠন করে। সে দিনটিকে মুসলিম লীগ কালো দিবস (Black Day) হিসেবে পালন করে। ফলে কংগ্রেস ও মুসলিম লীগের মধ্যে মারাত্মক গোলযোগ তৈরি হয়, যা সাম্প্রদায়িক দাঙ্গায় রূপ লাভকরে। এ দাঙ্গা সারা ভারতবর্ষে বিশেষ করে কলকাতা, বিহার ও বাংলার নোয়াখালী অঞ্চলে তীব্র আকার ধারণ করে এবং বহু লোকের প্রাণহানি ঘটে। সাম্প্রদায়িক দাঙ্গায় ব্যাপক প্রাণহানির পর সারা ভারতবর্ষে আতঙ্ক তৈরি হয়। এ সময় ব্রিটিশ সরকার মুসলিম লীগকে অন্তর্বর্তীকালীন সরকারের যোগদানের আহ্বান জানায়। সার্বিক পরিস্থিতি ও মুসলিম স্বার্থ বিবেচনা করে ১৯৪৬ সালের ১২ অক্টোবর লিয়াকত আলী খানের নেতৃত্বে ৫ জন মুসলিম লীগ সদস্য অন্তর্বর্তীকালীন সরকারে যোগদান করেন। কিন্তু কংগ্রেস ও মুসলিম লীগের মধ্যে দ্বন্দ্ব ও সংঘাত এত চরম আকার ধারণ করে যে, অন্তর্বর্তীকালীন সরকার বেশি দিন টিকতে পারেনি। পরিশেষে বলা যায়, কংগ্রেস ও মুসলিম লীগের মধ্যে সমঝোতা না হয়ে তীব্র দ্বন্দ্বের সৃষ্টি হয়। এর ফলশ্রুতিতে মন্ত্রিমিশন পরিকল্পনা ব্যর্থতায় পর্যবসিত হয়।"
        }
      ]
    },
    {
      "number": "5",
      "uddipok": "'Z' নামক রাষ্ট্রটি ধর্মীয় জাতীয়তাবাদের ভিত্তিতে স্বাধীনতা লাভ করে। ওই রাষ্ট্রে বহু ভাষাভাষী জনগোষ্ঠী বসবাস করে। স্বাধীনতার পরপরই শাসকশ্রেণি সংখ্যাগরিষ্ঠ জনগণের মাতৃভাষাকে অবদমনের চেষ্টা চালায়। মাতৃভাষার মর্যাদা অক্ষুন্ন রাখার জন্য জনগণ রাজপথে রক্ত দেয়। এই আন্দোলনের চেতনা পরবর্তীতে তাদের স্বাধীনতা অর্জনে প্রেরণা দেয়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "বাংলাদেশ ১৯৭১ সালে স্বাধীনতা লাভ করে।"
        },
        {
          "label": "খ",
          "question": "",
          "explanation": "ব্রিটিশ ভারতের রাজনৈতিক ইতিহাসে বসু-সোহরাওয়ার্দী চুক্তি একটি উল্লেখযোগ্য ঘটনা। দ্বিতীয় বিশ্বযুদ্ধোত্তরকালের দ্রুত পরিবর্তনশীল অবস্থার প্রেক্ষাপটে ব্রিটিশ প্রধানমন্ত্রী এ্যাটলির ফেব্রুয়ারি ঘোষণার পর ভারতবর্ষের স্বাধীনতা এক রকম নিশ্চিত হয়ে যায়। এমন পরিস্থিতিতে স্বাধীন অখণ্ড বাংলা রাষ্ট্র প্রতিষ্ঠার লক্ষ্যে বসু-সোহরাওয়ার্দী চুক্তি স্বাক্ষরিত হয়। এ নীতি পরিকল্পনা নিয়ে ১৯৪৭সালে ১২-২০ মে হিন্দু-মুসলিম নেতৃবৃন্দ ব্যাপক আলোচনা করেন। পরবর্তীতে স্বাধীন বাংলা গঠন নিয়ে নেতৃবৃন্দ শরৎচন্দ্র বসুর কলকাতার বাসভবনে এক সম্মেলনে অখন্ড বাংলার শাসনতান্ত্রিক কাঠামোর খসড়া রচনা করেন। এটিই সোহরাওয়ার্দী বসু প্রস্তাব/চুক্তি নামে পরিচিত। এ চুক্তির মূল লক্ষ্য ছিল যেকোনো উপায়েই বাংলার অখণ্ডতা রক্ষা করা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আমার পঠিত বইয়ের ১৯৫২ সালের ভাষা আন্দোলন বিবৃত হয়েছে। ১৯৪৭ সালের পাকিস্তান সৃষ্টির পর থেকেই পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর শোষণ আর নির্যাতনের জাঁতাকলে পিষ্ট হতে থাকে। ১৯৪৮ সালে বাংলা ভাষা ও সংস্কৃতির বিরুদ্ধে ষড়যন্ত্র শুরু হয়। পাকিস্তানের রাজনৈতিক, অর্থনৈতিক, সামাজিক, সাংস্কৃতিক, সামরিক প্রতিক্ষেত্রে দুই প্রদেশের ব্যাপক অমিল ও বৈষম্য দেখা যায়। সাংবিধানিকভাবে রাষ্ট্রভাষা কী হবে তা নিয়ে মতবিরোধ সৃষ্টি হয়। বাংলা পাকিস্তানের মোট জনগণের সিংহভাগ মানুষের মুখের ভাষা হলেও পশ্চিম পাকিস্তানি শাসকগোষ্ঠী সম্পূর্ণ অনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে প্রতিষ্ঠার পদক্ষেপ নেয়। কিন্তু বাঙালিরা তা মেনে নেয়নি। তারা সর্বম্ভর থেকে প্রতিবাদ জানানোর পরও সরকার তা আমলে না নিলে দুর্বার আন্দোলনের সূত্রপাত হয়। ১৯৫২ সালের ২১ ফেব্রুয়ারি উন্মত্ত ছাত্ররা প্রতিবাদ মিছিল ও স্মারকলিপি প্রদানের ঘোষণা দেয়। বিপরীতে সরকার সেদিন ১৪৪ ধারা জারি করে। ছাত্ররা বাধা উপেক্ষা করে প্রতিবাদ মিছিল শুরু করলে পুলিশ গুলি চালায় এবং এতে সালাম, বরকতসহ অনেকে নিহত হয়। উদ্দীপকে এই ভাষা আন্দোলনের পুরো প্রেক্ষাপট ও আন্দোলনের চূড়ান্ত রূপ ও তার ফলাফলের রূপক প্রতিফলন ঘটেছে। আর তাই বলা যায়, উদ্দীপকের সাথে সাদৃশ্যপূর্ণ আন্দোলন হলো ভাষা আন্দোলন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের সাথে সাদৃশ্যপূর্ণ আন্দোলন অর্থাৎ ১৯৫২ সালের ভাষা আন্দোলন একটি তাৎপর্যপূর্ণ অধ্যায়। ভাষা আন্দোলন বাঙালি জাতির প্রথম আন্দোলন ছিল। এ আন্দোলনের মাধ্যমে বাঙালি জাতীয়তাবাদের উন্মেষ ঘটে এবং বাঙালি নবচেতনায় উদ্বুদ্ধ হয়। ভাষা আন্দোলন পাকিস্তানি শাসকদের ক্ষমতার ভিত নাড়িয়ে দেয় এবং তারা বাঙালিদের সমীহ করতে শেখে। ভাষা আন্দোলন যদিও একটি সাংস্কৃতিক আন্দোলন ছিল, তথাপি এ আন্দোলন রাজনৈতিক চেতনা সৃষ্টি করে এবং ছাত্রদেরকে অধিকার আদায়ের জন্য ঐক্যবদ্ধ আন্দোলনের শিক্ষা দেয়। ভাষা আন্দোলন ভবিষ্যৎ আন্দোলনের কর্মসূচি প্রণয়ন এবং স্বাধীনতা সংগ্রামে অংশগ্রহণে অনুপ্রেরণা জোগায়। যার ফলশ্রুতিতে ১৯৫৪ সালের যুক্তফ্রন্ট নির্বাচন, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১-এর স্বাধীনতা আন্দোলনে আমরা জয়লাভ করি। ভাষা আন্দোলন অসাম্প্রদায়িক সম্প্রীতি সৃষ্টি করেছিল। যার ফলে ১৯৭১ সালে জাতি-ধর্ম-বর্ণ নির্বিশেষে কাঁধে কাঁধ মিলিয়ে সংগ্রাম করার প্রেরণা পায়। অর্থাৎ ভাষা আন্দোলনের অনুপ্রেরণা থেকেই এদেশের জনগণ অন্য আন্দোলনগুলোকে সফল করেছিল। এমনকি ১৯৭১ সালে মহান স্বাধীনতা যুদ্ধে অংশগ্রহণ করে স্বাধীনতা ছিনিয়ে এনেছিল। তাই ভাষা আন্দোলনকে বাংলার পরবর্তী আন্দোলনগুলোর পথনির্দেশক বলা যায়।"
        }
      ]
    },
    {
      "number": "6",
      "uddipok": "A' রাষ্ট্রের স্বাধীনতার প্রায় দুই যুগ পরে সাধারণ নির্বাচন অনুষ্ঠিত হয়। উক্ত নির্বাচনে রাষ্ট্রের একাংশের একটি রাজনৈতিক দল এককভাবে সংখ্যাগরিষ্ঠ আসন লাভ করে। কিন্তু ক্ষমতাসীন সরকার ওই দলের কাছে ক্ষমতা হস্তান্তর না করে টালবাহানা ও ষড়যন্ত্র শুরু করে। ফলশ্রুতিতে সংখ্যাগরিষ্ঠ আসনে বিজয়ী রাজনৈতিক দলটির নেতার নেতৃত্বে জনগণ স্বাধীনতা আন্দোলনে ঝাঁপিয়ে পড়ে।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "যুক্তফ্রন্ট ৫টি রাজনৈতিক দল নিয়ে গঠিত হয়েছিল।"
        },
        {
          "label": "খ",
          "question": "",
          "explanation": "১৯৬৬ সালের ৬ দফা ভিত্তিক বাঙালির জাতীয় জাগরনের চিরতরে নস্যাৎ করার জন্য পাকিস্তানি শাসকগোষ্ঠী বিভিন্ন পন্থা অবলম্বন করে। এরে অংশ হিসেবে  ১৯৬৮ সালের জানুয়ারি মাসে তৎকালীন সরকার বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জন বাঙালি সামরিক ও বেসামরিক ব্যক্তির বিরুদ্ধে রাষ্ট্রদ্রোহীতার অভিযোগে মামলা দায়ের করে। ইতিহাসে এ মামলা ঐতিহাসিক আগরতলা মামলা নামে পরিচিত। এ মামলার আনুষ্ঠানিক নাম ছিল রাষ্ট্র বনাম শেখ মুজিবুর রহমান ও অন্যান্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত নির্বাচনের সাথে আমার পঠিত বই এর ১৯৭০ সালের নির্বাচনের সাদৃশ্য আছে।   ১৯৭০ সালের সাধারণ নির্বাচনে বাঙালিরা জয়লাভ করেছিল। কিন্তু যে আশায় বাঙালিরা নির্বাচনে অংশগ্রহণ করেছিল শাসকগোষ্ঠী বাঙালির সেই আশা নিরাশায় পরিণত করে দেয়। বাঙালির ওপর অত্যাচার ও হত্যার মতো নিষ্ঠুর নির্যাতন চালায়। ১৯৭০ সালের নির্বাচনে আওয়ামী লীগ সংরক্ষিত মহিলা আসন সহ মোট ১৬৭ টি আসন লাভ করে জাতীয় পরিষদের একক সংখ্যাগরিষ্ঠতা অর্জন করে। আবার পূর্ব পাকিস্তানের প্রাদেশিক পরিষদের ৩১০ টি আসনের মধ্যে ২৯৮ টি আসন পেয়ে নিরঙ্কুশ সংখ্যাগরিষ্ঠতা অর্জন করে। ভোটের ফলাফলের দেখা যায় যে, মোট প্রদত্ত ভোটের মধ্যে আওয়ামী লীগ পূর্ব পাকিস্তানের ভারতীয় পরিষদ ৭৫.১০% ভোট পায়। ১৯৭০ সালের নির্বাচনে আওয়ামী লীগ নিরঙ্কুশ ভাবে সংখ্যাগরিষ্ঠতা লাভ করে। কিন্তু স্বৈরাচারী পাক সরকার উদ্দীপকের 'ক' রাষ্ট্রের সরকারের মত ক্ষমতা হস্তান্তরের টালবাহানা শুরু করে। ফলে জনগণ উদ্দীপকে মহান নেতার মতো বঙ্গবন্ধুর নেতৃত্বে স্বাধীনতা আন্দোলনে ঝাঁপিয়ে পড়ে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের সাথে সাদৃশ্যপূর্ণ নির্বাচন অর্থাৎ ১৯৭০ সালের নির্বাচনের গুরুত্বপূর্ণ ভূমিকা রয়েছে।   স্বাধীন সার্বভৌম বাংলাদেশের অভ্যুদয়ের পেছনে ১৯৭০ সালের নির্বাচনের গুরুত্ব ও তাৎপর্য অনেক। ১৯৫৪ সালের নির্বাচনের পর এটিই ছিল সবচেয়ে বেশি অবাধ ও নিরপেক্ষ নির্বাচন। ১৯৪৭ সালের পর থেকে বাঙালি জাতি ভাষা,সাহিত্য, সাংস্কৃতিক সর্বক্ষেত্রে যে স্বতন্ত্র দাবি করে আসছিল ১৯৭০ সালে নির্বাচনে তার চূড়ান্ত বিজয় ঘটে। পাশাপাশি পূর্বাঞ্চলের জনগণ স্বায়ত্তশাসনের যে দাবি করে আসছিল তা পশ্চিমাঞ্চলের সরকার অবৈধ বলে ঘোষণা করে   এ নির্বাচনের স্বায়ত্তশাসনের দাবির বৈধতা প্রমাণিত হয়। সর্বোপরি ইয়াহিয়া খানের ঘোষণা অনুযায়ী নির্বাচিত সরকারের হাতে ক্ষমতা হস্তান্তরের সময় আসলে তিনি তা না করে নিরীহ বাঙালির ওপর সুসজ্জিত সেনাবাহিনীকে লেলিয়ে দেয়।   শুরু হয় বাংলার মানুষের মুক্তির সংগ্রাম। ফলশ্রুতিতে ১৯৭১ সালের ১৬ই ডিসেম্বর পৃথিবীর বুকে বাংলাদেশ নামে একটি স্বাধীন রাষ্ট্রের অভ্যুদয় ঘটে।"
        }
      ]
    },
    {
      "number": "7",
      "uddipok": "নব্য স্বাধীনতা লাভকারী একটি রাষ্ট্রের সংবিধান এক বছরের মধ্যেই রচনা করা হয়। সংবিধানে আইন, শাসন ও বিচার বিভাগের ক্ষমতা সুষ্পষ্টভাবে লিখিত রয়েছে। সংবিধানের একটি অধ্যায়ে নাগরিকদের চলাফেরা, সভা-সমাবেশ, বাক ও চিন্তা, ধর্ম পালনের স্বাধীনতা নিশ্চিত করা হয়েছে। উক্ত রাষ্ট্রের আইনসভায় একটি বিল পাশের ব্যাপারে আইনসভার মোট ৩০০ জন সদস্যের মধ্যে ২০০ জনের সম্মতি না থাকায় বিলটি বাতিল হয়ে যায়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "সংবিধান হচ্ছে রাষ্ট্র পরিচালনার মৌলিক নীতিমালা সংবলিত সর্বোচ্চ দলিল।"
        },
        {
          "label": "খ",
          "question": "",
          "explanation": "বাংলাদেশের অস্থায়ী সংবিধান আদেশ ছিল স্বাধীন বাংলাদেশের প্রথম সাংবিধানিক দলিল। এটি ১৯৭২ সালের ১১ জানুয়ারি কার্যকর করা হয়। এই আদেশের মাধ্যমে দেশ পরিচালনার জন্য একটি প্রাথমিক আইনগত কাঠামো গঠন করা হয়। মূলত এটি মুক্তিযুদ্ধের পর বাংলাদেশের শাসনব্যবস্থা পরিচালনা করার জন্য তৈরি করা হয়েছিল।"
        },
        {
          "label": "গ",
          "question": "",
          "explanation": "সংশোধনের ভিত্তিতে স্বাধীনতা লাভকারী রাষ্ট্রটির তথা বাংলাদেশের সংবিধান দুষ্পরিবর্তনীয় শ্রেণির। বাংলাদেশ সংবিধান তার স্ব-বৈশিষ্ট্যে অনন্য। সংশোধনের ভিত্তিতে। বাংলাদেশ সংবিধান দুষ্পরিবর্তনীয় প্রকৃতির। সংবিধানের কোনো ধারা বা অংশ পরিবর্তন করতে বিশেষ পদ্ধতির অনুসরণ করতে হয়। সংবিধানের কোনো ধারা বা বিধানসমূহ পরিবর্তন, সংশোধন ও রহিতকরণের জন্য জাতীয় সংসদের দুই-তৃতীয়াংশ সদস্যের ভোট প্রয়োজন হয়। উদ্দীপকের স্বাধীনতা লাভকারীদের দেশটির ক্ষেত্রেও লক্ষণীয় যে, দেশটির আইনসভার ৩০০টি আসনের মধ্যে ২০০-জনের সম্মতি না থাকায় বিলটি বাতিল হয়ে যায়। অর্থাৎ দুই-তৃতীয়াংশ ভোট না পাওয়ায় আইনটি পাশ হয়নি, যা বাংলাদেশের সংবিধানের দুষ্পরিবর্তনীয় বৈশিষ্ট্যের সাক্ষ্য প্রদান করে। তাই বলা যায়, সংশোধনের ভিত্তিতে স্বাধীনতা লাভকারী রাষ্ট্রটির তথা বাংলাদেশের সংবিধান দুষ্পরিবর্তনীয় শ্রেণির।"
        },
        {
          "label": "ঘ",
          "question": "",
          "explanation": "নব্য স্বাধীনতা প্রাপ্ত রাষ্ট্রের তথা বাংলাদেশের সংবিধানে যে দিকটি বিবৃত হয়েছে তা হলো মৌলিক অধিকারের সন্নিবেশ। বাংলাদেশ সংবিধানের তৃতীয় ভাগে মৌলিক অধিকারের সন্নিবেশ করা হয়েছে। বাংলাদেশ সংবিধান জনগণের মৌলিক অধিকারের নিশ্চয়তা প্রদান করেছে এ অধিকার নিশ্চিত করার জন্য। সংবিধানের তৃতীয় ভাগের ২৭ থেকে ৪৪ নম্বর অনুচ্ছেদ পর্যন্ত মোট ১৮টি অনুচ্ছেদে মৌলিক অধিকার সন্নিবেশ করা হয়েছে। জীবনধারণের স্বাধীনতা, স্বাধীনভাবে চলাফেরা, সাম্যের অধিকার, ন্যায়বিচার লাভের অধিকার, ধর্মীয় অধিকার প্রভৃতি মৌলিক অধিকার হিসেবে ঘোষিত হয়েছে। সংবিধানে মৌলিক অধিকার সন্নিবেশের মাধ্যমে সংবিধান রক্ষাকবচের দায়িত্ব পালন করে। মৌলিক অধিকারগুলো কোনো কারণে লঙ্ঘিত হলে ক্ষতিগ্রস্ত ব্যক্তি বাংলাদেশের সর্বোচ্চ আদালত সুপ্রিম কোর্টের আশ্রয় নিয়ে সুবিচার লাভ করতে পারবে। উদ্দীপকের রাষ্ট্রটিও তার সংবিধানের একটি অধ্যায়ে নাগরিকদের চলাফেরা, সভা-সমাবেশ, বাক ও চিন্তা, ধর্ম পালনের স্বাধীনতা নিশ্চিত করেছে, যা জনগণের অন্যতম মৌলিক অধিকার। বাংলাদেশের সংবিধানে মৌলিক অধিকারসমূহ অত্যন্ত গুরুত্বের সাথে সন্নিবেশিত হয়েছে।"
        }
      ]
    },
    {
      "number": "8",
      "uddipok": "‘X' ৮ বছর বয়সী একটি শিশু। তার চেহারা ও অবয়ব অন্য শিশুদের মতো। কিন্তু সে কথা বলতে পারে না। সে অন্যদের তুলনায় একটু বেশি সংবেদনশীল। তার সমবয়সীরা তাকে খেলায় নিতে চায় না। তবে সে সুন্দর ছবি আঁকতে পারে। তার বাবা তাকে রং ও ছবি আঁকার বই কিনে দিয়েছে। সে এখন ছবি আঁকা নিয়ে ব্যস্ত।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "আক্ষরিক অর্থে দুর্নীতি (Corruption) বলতে সমাজে প্রচলিত রীতিনীতি, আদর্শ ও মূল্যবোধের পরিপন্থি আচরণকে বোঝায়। সহজ কথায় ক্ষমতাকে ব্যক্তিগত লাভের উদ্দেশ্যে ব্যবহার করাকে দুর্নীতি বলে।"
        },
        {
          "label": "খ",
          "question": "",
          "explanation": "খাদ্যে ভেজাল বলতে সাধারণত বিশুদ্ধ বা খাঁটি নয়, এমন খাদ্যদ্রব্যকে বোঝায়। কিংবা উৎকৃষ্ট দ্রব্যের সাথে নিকৃষ্ট দ্রব্যের মিশ্রণকে ভেজাল খাদ্য বলা হয়। অর্থাৎ খাদ্যে ভেজাল বলতে বোঝায়, যেসব খাদ্যদ্রব্য প্রাকৃতিক ও স্বাভাবিক উপায়ে প্রস্তুত না করে ক্ষতিকর, নিম্নমানের, অকেজো ও অস্বাস্থ্যকর জিনিস দিয়ে তৈরি করা হয়। খাদ্যে ভেজাল মেশানো যেমন একটি সামাজিক অপরাধ তেমনি এটি মানবতাবিরোধী অপরাধ বটে ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত জনি একজন প্রতিবন্ধী শিশু। শারীরিক যোগ্যতার ভিত্তিতে পৃথিবীতে দুই ধরনের মানুষ দেখতে পাওয়া যায়। এক ধরনের মানুষ নিখুঁত দেহ বৈশিষ্ট্যের অধিকারী, অন্য এক ধরনের মানুষ রয়েছে যারা দেহ কত দিক থেকে ত্রুটিপূর্ণ। এ শ্রেণীর মানুষকে বলা হয় প্রতিবন্ধী। উইকিপিডিয়ায় প্রতিবন্ধিত্বের সংজ্ঞা দিতে গিয়ে বলা হয়েছে যে, \"বয়স, লিঙ্গ, জাতি, সংস্কৃতি বা সামাজিক অবস্থান অনুযায়ী আর ১০ জন যে কাজগুলো করতে পারে ইমপেয়ারমেন্টের কারণে সে কাজগুলো প্রাত্যহিক জীবনে করতে না পারার অবস্থানটাই হলো ডিসএবিলিটি বা প্রতিবন্ধিতা। প্রতিবন্ধিত্ব শুরুর সমকাল বিবেচনা করে প্রতিবন্ধী দুই ধরনের। যেমন - যারা প্রতিবন্ধিত্ব নিয়ে জন্মগ্রহণ করে তাদেরকে প্রাথমিক প্রতিবন্ধী বা জন্মগত প্রতিবন্ধী বলা হয়। অপরদিকে জন্মের পর বিভিন্ন কারণে যারা প্রতিবন্ধিত্ব বরণ করে তাদেরকে অর্জিত প্রতিবন্ধী বলা হয়।আবার শরীরের বিশেষ কোনো অঙ্গ হানি বা আক্রান্ত হবার ভিত্তিতে প্রতিবন্ধী হয় কয়েক রকমের যথা ১. শারীরিক প্রতিবন্ধী, ২. দৃষ্টি প্রতিবন্ধী, ৩.শ্রাবণ প্রতিবন্ধী, ৪.বাক প্রতিবন্ধী, ৫.বুদ্ধি প্রতিবন্ধী, ৬.মানসিক প্রতিবন্ধী, ৭.সামাজিক প্রতিবন্ধী ইত্যাদি আমরা উদ্দীপকের দিকে লক্ষ্য করলে দেখতে পাই,পাঁচ বছর বয়সী জনি বুদ্ধি প্রতিবন্ধী। সে দেখতে অন্যান্য শিশুদের মতো হলেও তার কাজকর্ম ও আচরণে পার্থক্য পরিলক্ষিত হয়। তাই বলা যায়,জনি একজন বুদ্ধিপ্রতিবন্ধী শিশু।।"
        },
        {
          "label": "ঘ",
          "question": "",
          "explanation": "নিম্নের অনুরূপ: প্রয়োজনীয় সহযোগিতা পেলে জনির মতো বুদ্ধি প্রতিবন্ধী শিশুরা একদিন সম্পদে পরিণত হবে- প্রশ্নোত্তর এ উক্তিটির সাথে আমি সম্পূর্ণ একমত। কেননা প্রতিবন্ধী জনগণ ও এ সমাজের অংশ। তারা সাধারণ মানুষের মতই। একজন প্রতিবন্ধী ব্যক্তি নিজের কারণে প্রতিবন্ধীদের শিকার হয় না। কাজেই প্রতিবন্ধী জনগণের প্রতি সহযোগিতার হাত বাড়িয়ে দেওয়া আমাদের নৈতিক দায়িত্ব। প্রতিবন্ধীর জনগোষ্ঠীকে জনশক্তিতে পরিণত করা সম্ভব না হলে প্রতিবন্ধী ব্যক্তিদের অবস্থার আশাপ্রদ উন্নয়ন ঘটবে না। সবচেয়ে সুবিধা বঞ্চিত, অনগ্রসর ও দরিদ্রোপীড়িত জনগোষ্ঠী হিসেবে এদের জন্য সরকারি ও বেসরকারি প্রতিষ্ঠানকে এমন পদক্ষেপ নিতে হবে যাতে প্রতিবন্ধী জনগোষ্ঠী মানব সম্পদে পরিণত হয়। প্রতিবন্ধী মানুষের মাঝে লুকিয়ে আছে অপার সম্ভাবনা। শরীরের একটি বিশেষ অংশের প্রতিবন্ধকতা তাদের নির্দিষ্ট কোনো কাজের এখন করে তুললেও দেখা যায় প্রতিবন্ধীকতার কারণ এই নির্দিষ্ট কিছু কিছু কাজে এরা অত্যন্ত পারদর্শী। তাদের এই সমস্ত বিশেষ সক্ষমতার জায়গা গুলো উদ্ভাবন করে প্রশিক্ষণের সুযোগ সৃষ্টি করলে প্রতিবন্ধীরা যেমন উপকৃত হবে তেমনি দেশ ও উন্নত হবে। সরকারি ও বেসরকারি পর্যায়ে প্রতিবন্ধীদের চাকরির সুযোগ খুবই সীমিত।সমসুযোগের ভিত্তিতে সকল পর্যায়ে তাদের জন্য চাকরির সুযোগ সৃষ্টি করতে হবে। এক্ষেত্রে কোটা বৃদ্ধি ও সংরক্ষণের ওপর গুরুত্ব দিতে হবে। প্রতিবন্ধীদের অধিকার সংরক্ষণে ব্যবস্থা করতে হবে। সরকারের বার্ষিক বাজেটে তাদের জন্য পর্যাপ্ত বরাদ্দ রাখতে হবে। সর্বোপরি প্রতিবন্ধীদের সমস্যা সমাধানের জন্য সরকারি বেসরকারি উদ্যোগের পাশাপাশি সার্বিক সহযোগিতা করতে হবে। তবেই উদ্দীপকে জনির মতো শিশুরা একদিন সম্পদে পরিণত হবে।"
        }
      ]
    },
    {
      "number": "9",
      "uddipok": "জনাব আজিজ সাহেব একজন জমিদার এবং রাজনীতি সচেতন ব্যক্তি ছিলেন। তিনি ভারতবর্ষের মুসলমানদের উন্নয়নের জন্য নিবেদিত প্রাণ ছিলেন। বিশেষ করে পূর্ববাংলার মুসলমানদের আর্থসামাজিক অগ্রগতির লক্ষ্যে তৎকালীন শাসকবর্গের নিকট দাবি পেশ করেন এবং তা আদায়ে সফল হন। পরবর্তীতে তার নেতৃত্বে মুসলমানদের জন্য স্বতন্ত্র রাজনৈতিক দল প্রতিষ্ঠিত হয়।",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "তিতুমীরের প্রকৃত নাম সৈয়দ মীর নিসার আলী।"
        },
        {
          "label": "খ",
          "question": "",
          "explanation": "ঝুমকা দরদি সরায়নতা শেরে বাংলা এ. কে. ফজলুল হক সুদখোর মহাজনদের হাত থেকে কৃষকদের রক্ষা করার জন্য ১৯৩৭ সালে একটি বোর্ড গঠন করেন, যা ঋণ সালিশি বোর্ড নামে খ্যাত। এ বোর্ডের মাধ্যমে কৃষকদের দুরবস্থা, অপের দায় ও জমিদারের উৎপীড়ন হতে কৃষকদের রক্ষা করার জন্য কার্যকরী ব্যবস্থা গ্রহণ করা হতো। এছাড়াও এ বোর্ডের মাধ্যমে অর্থনৈতিক দিক থেকে ধাংগোব্বুদ কৃষকতুল মুক্তি পাই।"
        },
        {
          "label": "গ",
          "question": "",
          "explanation": "উদ্দীপকে ব্রিটিশ ভারতের অন্যতম রাজনৈতিক নেতা নবাব স্যার সলিমুল্লাহ সম্পর্কে বলা হয়েছে।। নবাব স্যার সলিমুল্লাহ ঢাকার বিখ্যাত নবাব পরিবারে জন্মগ্রহণকারী একজন বিখ্যাত মুসলিম রাজনৈতিক নেতা। উপমহাদেশের মুসলমানদের রাজনৈতিক, সামাজিক ও সাংস্কৃতিক অগ্রণতিতে নবার স্যার সলিমুল্লাহ অসামান্য অবদান রেখেছেন। তিনি মুসলমানদের কল্যাণের কথা বিবেচনা করে বকাওলাকে পূর্ণ সমর্থন প্রদান করেছিলেন। পরবর্তীতে বঙ্গভঙ্গ রদ হলে তিনি মুসলমানদের একটি পৃথক রাজনৈতিক দলের তীর্থ প্রয়োজনীয়তা অনুভব করেন এবং ১৯ot সালে 'নিখিল ভারত মুসলিম শিক্ষা সম্মেলনে' একটি রাজনৈতিক সংগঠন তৈরির প্রস্তাব উত্থাপন করেন। এর ফলে সর্বভারতীয় মুসলিম লীগের জন্ম হয়। এছাড়াও তিনি মোহামেডান প্রভিন্সিয়াল ইউনিয়ন গঠন ও মুসলমানদের জন্য পৃথক নির্বাচনের দাবি আদায়ে সফলতা লাভ করেন। উদ্দীপকের জনাব আজিজ সাহেব একজন জমিদার ও রাজনীতি সচেতন বাক্তি ছিলেন। তিনি ভারতবর্ষের মুসলমানদের উন্নয়নের ও আর্থসামাজিক অগ্রগতির লক্ষ্যে তৎকালীন শাসকবর্গের নিকট দাবি পেশ করে তা আদায়ে সফল হয়। পরবর্তীতে তার নেতৃত্বে মুসলমানদের জন্য স্বতন্ত্র রাজনৈতিক দল প্রতিষ্ঠিত হয়। এখানে সুষ্পষ্টতই নবাব স্যার সলিমুল্লাহর প্রতিচ্ছবিই বহন করে। সুতরাং বলা যায়, উদ্দীপকে নবাব স্যার সলিমুল্লাহ সম্পর্কে বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে ব্রিটিশ ভারতের অন্যতম রাজনৈতিক নেতা নবাব স্যার সলিমুল্লাহ সম্পর্কে বলা হয়েছে।। নবাব স্যার সলিমুল্লাহ ঢাকার বিখ্যাত নবাব পরিবারে জন্মগ্রহণকারী একজন বিখ্যাত মুসলিম রাজনৈতিক নেতা। উপমহাদেশের মুসলমানদের রাজনৈতিক, সামাজিক ও সাংস্কৃতিক অগ্রণতিতে নবার স্যার সলিমুল্লাহ অসামান্য অবদান রেখেছেন। তিনি মুসলমানদের কল্যাণের কথা বিবেচনা করে বকাওলাকে পূর্ণ সমর্থন প্রদান করেছিলেন। পরবর্তীতে বঙ্গভঙ্গ রদ হলে তিনি মুসলমানদের একটি পৃথক রাজনৈতিক দলের তীর্থ প্রয়োজনীয়তা অনুভব করেন এবং ১৯ot সালে 'নিখিল ভারত মুসলিম শিক্ষা সম্মেলনে' একটি রাজনৈতিক সংগঠন তৈরির প্রস্তাব উত্থাপন করেন। এর ফলে সর্বভারতীয় মুসলিম লীগের জন্ম হয়। এছাড়াও তিনি মোহামেডান প্রভিন্সিয়াল ইউনিয়ন গঠন ও মুসলমানদের জন্য পৃথক নির্বাচনের দাবি আদায়ে সফলতা লাভ করেন। উদ্দীপকের জনাব আজিজ সাহেব একজন জমিদার ও রাজনীতি সচেতন বাক্তি ছিলেন। তিনি ভারতবর্ষের মুসলমানদের উন্নয়নের ও আর্থসামাজিক অগ্রগতির লক্ষ্যে তৎকালীন শাসকবর্গের নিকট দাবি পেশ করে তা আদায়ে সফল হয়। পরবর্তীতে তার নেতৃত্বে মুসলমানদের জন্য স্বতন্ত্র রাজনৈতিক দল প্রতিষ্ঠিত হয়। এখানে সুষ্পষ্টতই নবাব স্যার সলিমুল্লাহর প্রতিচ্ছবিই বহন করে। সুতরাং বলা যায়, উদ্দীপকে নবাব স্যার সলিমুল্লাহ সম্পর্কে বলা হয়েছে।"
        }
      ]
    },
    {
      "number": "10",
      "uddipok": "",
      "tag": "CVC 25",
      "sub_questions": [
        {
          "label": "ক",
          "question": "",
          "explanation": "বস্তুত ১৯১৯ সালের ভারত শাসন আইনে প্রাদেশিক সরকারের বিষয়সমূহ দুই ভাগে ভাগ করে দেওয়া হয় বলে একে দ্বৈতশাসন বলে। দ্বৈতশাসন বলতে দুই ধরনের শাসনব্যবস্থাকে বোঝায়।"
        },
        {
          "label": "খ",
          "question": "",
          "explanation": "'বাঙালির ম্যাগনাকার্টা' বলা হয় ৬ দফা কর্মসূচিকে। পাকিস্তানি শাসকগোষ্ঠী অর্থনৈতিক, রাজনৈতিক, সামরিক প্রভৃতি ক্ষেত্রে পূর্ব পাকিস্তানের বাঙালি জনগণের প্রতি যে সীমাহীন বৈষম্য সৃষ্টি করে, সেখানে ৬ দফা কর্মসূচি ছিল এক বলিষ্ঠ প্রতিবাদ। ৬ দফা প্রস্তাবে উজ্জীবিত হয়ে ১৯৭০ সালের নির্বাচনে বাঙালি জনতা আকুণ্ঠচিত্তে আওয়ামী লীগকে বিপুল ভোটে জয়যুক্ত করে। ১৯৭১ সালের মুক্তিযুদ্ধের প্রেরণা আসে ৬ দফার ঐক্য থেকে। ৬ দফা আন্দোলনের পথ ধরেই পরবর্তীকালে বাংলাদেশের স্বাধীনতা আন্দোলন সংঘটিত হয়েছিল। বলা হয়, \"ব্রিটিশ গণতন্ত্রের ইতিহাসে যেমন ম্যাগনাকার্টা গুরুত্বপূর্ণ ভূমিকা পালন করে, তেমনি বাংলাদেশের স্বাধীনতা আন্দোলনের মূলভিত্তি ছিল ৬ দফা কর্মসূচি।\" এজন্য ৬ দফাকে বাঙালির ম্যাগনাকার্টা বলা হয়।"
        },
        {
          "label": "গ",
          "question": "",
          "explanation": "উদ্দীপকে 'X' ছকে আমার পঠিত ব্রিটিশ ভারতের অন্যতম প্রধান রাজনৈতিক ব্যক্তিত্ব শেরে বাংলা এ. কে. ফজলুল হককে নির্দেশ করে। শেরে বাংলা এ. কে. ফজলুল হক কৃষকদের উন্নয়নের জন্য বহুবিধ কার্যক্রম পরিচালনা করেন। উদ্দীপকের প্রজাস্বত্ব আইন ও নিখিল বঙ্গ প্রজা সমিতি তন্মধ্যে অন্যতম। কৃষক দরদি এ জননেতা তার দূরদৃষ্টি দিয়ে অনুভব করতে পেরেছিলেন যে, বাংলাদেশ ও বাঙালির উন্নতি নির্ভর করে কৃষক সমাজের ভাগ্যের উন্নতির ওপর। তিনি অশিক্ষিত কৃষকদের সচেতন করে তোলার জন্য কৃষক-প্রজা আন্দোলন গড়ে তোলেন। তিনি বিশ শতকের প্রথমদিকে সারা বাংলা জুড়ে স্বতঃস্ফূর্তভাবে যে প্রজা আন্দোলন গড়ে উঠেছিল তাকে সমন্বিত করে একটি রাজনৈতিক প্রতিষ্ঠান গঠনে উদ্যোগী হয়। ১৯৩৬ সালে তিনি কৃষক-প্রজা পার্টি নামক রাজনৈতিক দল গঠন করেন। এই দল ১৯৩৭সালে প্রাদেশিক নির্বাচনে ফজলুল হকের নেতৃত্বে বিনা ক্ষতিপূরণে জমিদারি প্রথা উচ্ছেদ ও 'ডাল-ভাত' কর্মসূচি নিয়ে নির্বাচনে অবতীর্ণ হয়ে সমগ্র বাংলায় আলোড়ন সৃষ্টি করে। নির্বাচনের পরে তিনি প্রজালীগ কোয়ালিশব মন্ত্রিসভা গঠন করেন। তার প্রচেষ্টায় ১৯৩৮ সালে 'বঙ্গীয় প্রজাস্বত্ব আইন' পাশ হয়। মোটকথা, কৃষক-প্রজা আন্দোলনে তার অবদান ছিল অসামান্য।"
        },
        {
          "label": "ঘ",
          "question": "",
          "explanation": "উদ্দীপকের ছক 'Y' তে প্রদত্ত ইঙ্গিত থেকে প্রতীয়মান হয় যে, সংশ্লিষ্ট ব্যক্তিত্ব হোসেন শহীদ সোহরাওয়ার্দী। কেননা তিনিই অবিভক্ত বাংলার শেষ মুখ্যমন্ত্রী এবং যুক্তফ্রন্টের অবিসংবাদিত নেতা। হোসেন শহীদ সোহরাওয়াদী বাংলার রাজনৈতিক ইতিহাসে গণতন্ত্র প্রতিষ্ঠার জন্য বিশেষভাবে স্মরণীয় হয়ে আছেন এবং থাকবেন। গণতন্ত্রে বিরোধী দল অন্যতম প্রধান শর্ত, আর পাকিস্তানে বিরোধী রাজনৈতিক লাঞ্ছনা-নির্যাতনের মুখেও গণতন্ত্রের প্রশ্নে তিনি ছিলেন আপসহীন ও নির্ভীক। 'Y' ছকে যে অবদানকে তুলে ধরা হয়েছে তার দ্বারা হোসেন শহীদ সোহরাওয়ার্দীকেই নির্দেশ করা হয়েছে। তিনিই ছিলেন গণতন্ত্রের পুরোধা ব্যক্তিত। সামরিক শাসন হলো গণতন্ত্রের মৃত্যুবাহক। ১৯৫৮ সালে আইয়ুব খান সামরিক শাসন জারি করলে যখন অধিকাংশ নেতা আত্মগোপন করেন, তখনও তিনি গণতন্ত্রের জন্য সামরিক শাসনের বিরুদ্ধে নির্ভীক চিত্তে সোচ্চার হয়ে উঠেন। গণতন্ত্র রক্ষায় তিনি এন ডি এফ গঠন করেছিলেন। 'মৌলিক গণতন্ত্র' নামক হঠকারিতার বিরুদ্ধে তিনি নিয়মতান্ত্রিক উপায়ে জনমত সৃষ্টি করেন। এসব কারণে বিভিন্ন সময়ে তিনি একাধিকবার গ্রেপ্তার হন ও কারাবরণ করেন। কিন্তু তা সত্ত্বেও তিনি ছিলেন আপসহীন ও নির্ভীক। আর তার এসব কর্মময় জীবন মূল্যায়ন করেই তাঁকে 'গণতন্ত্রের মানসপুত্র' বলে অভিহিত করা হয়। বাংলার ইতিহাসে অসংখ্য অবিসংবাদিত নেতার কৃতিত্ব থাকলেও গণতন্ত্র প্রতিষ্ঠার জন্য হোসেন শহীদ সোহরাওয়ার্দীর অবদানই মুখ্য।"
        }
      ]
    },
    {
      "number": "11",
      "uddipok": "'A' রাষ্ট্রের শাসকগোষ্ঠী স্বাধীনতা লাভের পরের সংখ্যাগরিষ্ঠ জনগণ অধ্যুষিত একটি অঞ্চলের মাতৃভাষার পরিবর্তে অপর একটি ভাষাকে একমাত্র রাষ্ট্রভাষা করার ঘোষণা দেয়। এর প্রতিবাদের ছাত্র জনতা তাদের ভাষাকে রাষ্ট্রের অন্যতম সাংবিধানিক ভাষা করার দাবিতে আন্দোলন করে। কিন্তু স্বৈরাচারী সরকারের পুলিশ গুলি করে আন্দোলনরত ছাত্র জনতাকে হতাহত করে। অবশেষে অনেক রক্তের বিনিময়ে কতৃপক্ষ ভাষার দাবি মেনে নিতে বাধ্য হয়।",
      "tag": "CVC 25",
      "sub_questions": [
        {
          "label": "ক",
          "question": "সংবিধান কী? ",
          "explanation": "সংবিধান হচ্ছে রাষ্ট্র পরিচালনার মৌলিক নীতিমালা সংবলিত সর্বোচ্চ দলিল।"
        },
        {
          "label": "খ",
          "question": "শিক্ষা ক্ষেত্রে শেরে বাংলা এ. কে.  ফজলুল হকের অবদান ব্যাখ্যা কর।  ",
          "explanation": "শেরে বাংলা এ.  কে. ফজলুল হক একজন শিক্ষাবিদ ছিলেন। তিনি জ্ঞানের মশাল হাতে নিয়ে হাজির হয়েছিলেন। তিনি ১৯০৬ সালে ঢাকায় অনুষ্ঠিত সর্বভারতীয় শিক্ষা সম্মেলনের সংগঠক ছিলেন। তিনি ১৯১৩  সালে বঙ্গীয় আইন পরিষদের একটি শিক্ষা পরিকল্পনা পেশ করেন। তিনি বরিশালে চাখার কলেজ, মুন্সীগঞ্জে হররগঙ্গা কলেজ, শিবগঞ্জের আদিনা ফজলুল হক কলেজ, কলকাতায় লেডি  ব্রাবোন কলেজ, ঢাকার ইডেন গার্লস কলেজ, কলকাতা ইসলামিয়া কলেজ প্রতিষ্ঠা করেন। ১৯২১ সালে ঢাকা বিশ্ববিদ্যালয়     প্রতিষ্ঠাতেও তিনি গুরুত্বপূর্ণ অবদান রাখেন। তাছাড়া তার স্মৃতি রক্ষার্থে ঢাকা বিশ্ববিদ্যালয় ফজলুল হক হল প্রতিষ্ঠিত হয়। শেরেবাংলা অক্লান্ত প্রতিষ্ঠায় কলকাতা টেইলর হোস্টেল, কারমাইকেল হোস্টেল ও বেকার হোস্টেল প্রতিষ্ঠিত হয়।"
        },
        {
          "label": "গ",
          "question": "উদ্দীপকে তোমার পঠিত বইয়ের কোন ঘটনা বিবৃত হয়েছে? ব্যাখ্যা কর।  ",
          "explanation": "উদ্দীপকে আমার পঠিত বইয়ের ১৯৫২ সালের ভাষা আন্দোলন নামক ঘটনা বিবৃত হয়েছে।   মাতৃভাষার অধিকার গুরুত্বপূর্ণ নাগরিক অধিকার। পাকিস্তানের শতকরা ৫৬ শতাংশ মানুষের  মাতৃভাষা ছিল বাংলা,  উর্দু কোন অঞ্চলের মাতৃভাষা ছিল না। তারপরও উর্দুকে রাষ্ট্রভাষা হিসেবে চাপিয়ে দেওয়ার চেষ্টা চালানো হয়। অগণতান্ত্রিকভাবে উর্দুকে রাষ্ট্রভাষা হিসেবে চাপিয়ে দেওয়ার চেষ্টার বিরুদ্ধে বাংলা যে আন্দোলন শুরু করে তাই ভাষা আন্দোলন নামে পরিচিত। ১৯৪৮ সালের ২৩ ফেব্রুয়ারি পাকিস্তান গণপরিষদের কুমিল্লার ধীরেন্দ্রনাথ দত্ত উর্দু ও ইংরেজির পাশাপাশি বাংলাকে পরিষদের ব্যবহারিক ভাষা হিসেবে গ্রহণের দাবি আনুষ্ঠানিকভাবে উত্থাপন করেন। বাংলা ভাষাকে পাকিস্তানের অন্যতম  রাষ্ট্রভাষা করার ব্যাপারে ছাত্র সমাজের সাথে স্বাক্ষরিত চুক্তি ভঙ্গ করে ১৯৫২ সালের ২৬ জানুয়ারি ঢাকার পল্টন ময়দানে খাজা নাজিমুদ্দিন উদ্দীপকে 'A' রাষ্ট্রের শাসকগোষ্ঠীর মতো আরও একটি ভাষা অর্থাৎ উর্দুকে পাকিস্তানের একমাত্র রাষ্ট্রভাষা করার নতুন ঘোষণা দেন। আরে এ ঘোষণাকে কেন্দ্র করে শুরু হয় ভাষা আন্দোলনের চূড়ান্ত প্রস্তুতি।   ২১ ফেব্রুয়ারি ছাত্র সমাজের পক্ষ থেকে সমগ্র বাংলার সাধারণ ধর্মঘট ও বিক্ষোভ সমাবেশ পালনের কর্মসূচি ঘোষণা করা হয়। একুশে ফেব্রুয়ারির আগের দিন সরকার ১৪৪ ধারা জারি করেন। পূর্ব ঘোষিত কর্মসূচি অনুযায়ী ছাত্ররা ১৪৪ ধারা ভঙ্গ করে মিছিল বের করলে স্বৈরাচারী সরকারের পুলিশ গুলি চালায়।এতে সালাম, রফিক, বরকত, শফিক, জব্বরসহ আরও অনেকে শহীদ হন। অবশেষে পাকিস্তানি শাসকগোষ্ঠী বাংলা ভাষার দাবি মেনে নিতে বাধ্য হয়। এমনকি ১৯৫৬  সালের সংবিধানও বাংলা ভাষা স্বীকৃতি দেওয়া হয়। এমন ঘটনারই ইঙ্গিত রয়েছে। সুতরাং উদ্দীপকে ভাষা আন্দোলনের ঘটনার বিবৃত হয়েছে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ আন্দোলনের তাৎপর্য মূল্যায়ন কর।  ",
          "explanation": "উদ্দীপকের সাথে সাদৃশ্যপূর্ণ আন্দোলন অর্থাৎ ১৯৫২ সালের ভাষা আন্দোলন একটি তাৎপর্যপূর্ণ অধ্যায়।   ভাষা আন্দোলন বাঙালী জাতির প্রথম আন্দোলন ছিল। এ আন্দোলনের মাধ্যমে বাঙালি জাতীয়তাবাদের উন্মেষ ঘটে এবং বাঙালি নবচেতনায় উদ্বুদ্ধ হয়। ভাষা আন্দোলন পাকিস্তানি শাসকদের ক্ষমতার ভিত নড়িয়ে দেয় এবং তারা বাঙ্গালীদের সমীহ করতে শেখে। ভাষা আন্দোলন যদিও একটি সাংস্কৃতিক আন্দোলন ছিল, তথাপি এ আন্দোলন রাজনৈতিক চেতনা সৃষ্টি করে এবং ছাত্রদেরকে অধিকার আদায়ের জন্য ঐক্যবদ্ধ আন্দোলনের শিক্ষা দেয়। ভাষা আন্দোলন ভবিষ্যৎ আন্দোলনের কর্মসূচি প্রণয়ন এবং স্বাধীনতা সংগ্রামের অংশগ্রহণের অনুপ্রেরণা যোগায়। যার ফলশ্রুতিতে ১৯৫৪ সালের যুক্তফ্রন্ট নির্বাচন, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১ এর স্বাধীনতা আন্দোলনে আমারা জয়লাভ করি। ভাষা আন্দোলন অসাম্প্রদায়িক সম্প্রীতি সৃষ্টি করেছিল। যার ফলে ১৯৭১ সালে জাতি ধর্ম বর্ণ নির্বিশেষে কাঁধে কাঁধ মিলিয়ে সংগ্রাম করার প্রেরণা পায়। অর্থাৎ ভাষা আন্দোলনের অনুপ্রেরণা থেকে এদেশের জনগণ অন্য আন্দোলন গুলোকে সফল করেছিল। এমনকি ১৯৭১ সালের মহান স্বাধীনতা যুদ্ধে অংশগ্রহণ করে স্বাধীনতা ছিনিয়ে এনেছিল ্তাই ভাষা আন্দোলনকে বাংলার পরবর্তী আন্দোলন গুলোর পদপ্রদর্শক বলা হয়।"
        }
      ]
    }
  ]
}