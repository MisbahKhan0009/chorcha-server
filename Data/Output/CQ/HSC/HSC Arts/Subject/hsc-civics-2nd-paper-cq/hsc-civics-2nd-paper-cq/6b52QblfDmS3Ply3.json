{
  "title": "আদমজী ক্যান্টনমেন্ট কলেজ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব আনিসুর রহমান তার সম্প্রদায়ের জন্য আলাদা এবং একাধিক স্বাধীন রাষ্ট্র গঠনের প্রস্তাব করেন। এর আলোকে 'ক' ও 'খ' দুটি রাষ্ট্রের সৃষ্টি হয়। 'খ' রাষ্ট্রের শাসকগোষ্ঠী সংখ্যাগরিষ্ঠ জনগণের উপর নানা রকম শোষণ নিপীড়ন চালায়। পরবর্তীতে আন্দোলন, সংগ্রাম ও রক্তের বিনিময়ে 'খ' রাষ্ট্রটি ভেঙে 'গ' রাষ্ট্রটির জন্ম হয়। মূলত 'গ' রাষ্ট্রটির বীজ জনাব আনিসুর রহমান এবং মূল প্রস্তাবেই নিহিত ছিল।",
      "tag": "ACC 23",
      "sub_questions": [
        {
          "label": "ক",
          "question": "বেঙ্গল প্যাক্টের রূপকার কে?",
          "explanation": "বেঙ্গল্ প্যাক্টের রূপকার হলেন দেশবন্ধু চিত্তরঞ্জন দাশ।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কী বোঝায়?",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসন ব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "জনাব আনিসুর রহমান কর্তৃক উত্থাপিত প্রস্তাবটির সাথে তোমার পঠিত কোন প্রস্তাবের মিল রয়েছে? ব্যাখ্যা করো।",
          "explanation": "উদ্দীপকে জনাব আনিসুর রহমান কর্তৃক পেশকৃত প্রস্তাবটি আমার পঠিত ১৯৪০ সালের লাহোর প্রস্তাবকে নির্দেশ করে। ভারতীয় উপমহাদেশে মুসলমানদের জন্য স্বতন্ত্র রাষ্ট্রের দাবি জানিয়ে লাহোরে সর্বভারতীয় মুসলিম লীগের অধিবেশনে উত্থাপিত প্রস্তাবনাই হচ্ছে লাহোর প্রস্তাব। ১৯৪০ সালের ২২-২৩ মার্চ পাকিস্তানের লাহোরে মোহাম্মদ আলী জিন্নাহর সভাপতিত্বে সর্বভারতীয় মুসলিম লীগের সম্মেলন অনুষ্ঠিত হয়। উক্ত সম্মেলনে শেরে বাংলা এ. কে. ফজলুল হক এ প্রস্তাবটি উত্থাপন করেন। এ প্রস্তাবকে 'পাকিস্তান প্রস্তাব' হিসেবেও অভিহিত করা হয়। উদ্দীপকে বলা হয়েছে, জনাব আনিসুর রহমান তার সম্প্রদায়ের জন্য আলাদা এবং একাধিক স্বাধীন রাষ্ট্র গঠনের প্রস্তাব করেন। এর আলোকে 'ক' ও 'খ' দুটি রাষ্ট্রের সৃষ্টি হয়। এখানে ১৯৪০ সালের লাহোর প্রস্তাবের প্রতি ইঙ্গিত করা হয়েছে। ব্রিটিশ শাসনাধীন ভারতবর্ষে প্রশাসন বা একশ্রেণির হিন্দুদের সাম্প্রদায়িক আচরণ এবং মুসলমানদের ধর্মীয় আচার-অনুষ্ঠানের ওপর নানা রকম নিয়ন্ত্রণ আরোপিত হয়। এর জের হিসেবে হিন্দু-মুসলমান সাম্প্রদায়িক দাঙ্গার ঘটনা ঘটে। এমন প্রেক্ষাপটে লাহোর প্রস্তাবে ভারতের উত্তর পশ্চিম এবং পূর্বাঞ্চলের মুসলিম প্রধান এলাকা গুলোকে একত্রিত করে একাধিক স্বাধীন রাষ্ট্র প্রতিষ্ঠার প্রস্তাব করা হয়।"
        },
        {
          "label": "ঘ",
          "question": "'গ' রাষ্ট্রটির বীজ জনাব আনিসুর রহমান এর মূল প্রস্তাবেই নিহিত ছিল- বিশ্লেষণ করো।",
          "explanation": "'গ' রাষ্ট্রটির বীজ জনাব আনিসুর রহমান এর মূল প্রস্তাবেই নিহিত ছিল- উক্তিটি যথার্থ। ১৯৪০ সালের ২৩ মার্চ শেরে বাংলা এ. কে. ফজলুল হক মুসলিম লীগের অধিবেশনে লাহোর প্রস্তাব উত্থাপন করেন। এ প্রস্তাবের আলোকে ১৯৪৭সালে ধর্মের ভিত্তিতে ভারত ও পাকিস্তান নামে দুটি স্বাধীন রাষ্ট্রের জন্ম হয়। সাধারণত মুসলিম সংখ্যাগরিষ্ঠ 'অঙ্গরাজ্যগুলো পাকিস্তান এবং হিন্দু সংখ্যাগরিষ্ঠ অঙ্গরাজ্যগুলো ভারতের অন্তর্ভুক্ত হয়। এতে করে দুটি রাষ্ট্র নানা সমস্যার সম্মুখীন হয়। পাকিস্তান দুটি অংশে বিভক্ত হয়ে একটি পূর্ব পাকিস্তান, অন্যটি পশ্চিম পাকিস্তান নামে আত্মপ্রকাশ করে। ১৯৪০ সালে শেরে বাংলা এ. কে. ফজলুল হকের লাহোর প্রস্তাবের মূল দাবিই ছিল 'প্রাদেশিক স্বায়ত্তশাসন। কিন্তু পাকিস্তান সৃষ্টির পর থেকেই মুসলিম লীগ প্রাদেশিক স্বায়ত্তশাসন প্রতিষ্ঠার বিষয়টি এড়িয়ে যায় এবং পূর্ব পাকিস্তান পশ্চিম পাকিস্তানের দ্বারা অর্থনৈতিক, সামাজিক ও সাংস্কৃতিক ক্ষেত্রে নিগৃহীত ও শোষিত হতে থাকে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মতবিরোধ শুরু হয়। ফলশ্রুতিতে ১৯৫২ সালের ২১ ফেব্রুয়ারি মহান ভাষা আন্দোলন সংঘটিত হয়। ভাষাভিত্তিক জাতীয়তাবোধের চেতনায় ১৯৫৪ সালের নির্বাচনে পূর্ব বাংলার রাজনৈতিক দলগুলো মিলিত হয়ে যুক্তফ্রন্ট গঠন করে। এ নির্বাচনে যুক্তফ্রন্ট নিরঙ্কুশ সংখ্যাগরিষ্ঠতা অর্জন করে এবং মুসলিম লীগের ভরাডুবি হয়। ফলে বাঙালি জাতীয়তাবাদী চেতনা আরো দৃঢ় এবং সুসংহত হয়। ১৯৬৬ সালে বঙ্গবন্ধু শেখ মুজিবুর রহমানও লাহোর প্রস্তাবের আলোকে ৬ দফা দাবি উত্থাপন করেন। ৬ দফার প্রথম দফাই ছিল ঐতিহাসিক লাহোর প্রস্তাবের বাস্তবায়ন করা। পরবর্তীকালে ৬ দফাকে ভিত্তি করে ১৯৬৯ সালে গণঅভ্যুত্থান, ১৯৭০ সালের নির্বাচনে জয়লাভ এবং ১৯৭১ সালে মুক্তিযুদ্ধ সংঘটিত হয়। দীর্ঘ ৯ মাস সশস্ত্র যুদ্ধের পর বাঙালি ১৯৭১ সালের ১৬ই ডিসেম্বর চূড়ান্ত স্বাধীনতা অর্জন করে। যার ফলে স্বাধীন বাংলাদেশ নামক রাষ্ট্র সৃষ্টি হয়। উপরের আলোচনার পরিপ্রেক্ষিতে বলা যায়, লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল- উক্তিটি যথার্থ।"
        }
      ]
    },
    {
      "number": "2",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "পাকিস্তানের প্রথম সংবিধান কত সালে কার্যকর হয়?",
          "explanation": "পাকিস্তানের প্রথম সংবিধান কার্যকর হয় ১৯৫৬ সালে।"
        },
        {
          "label": "খ",
          "question": "মৌলিক গণতন্ত্র বলতে কী বোঝায়?",
          "explanation": "মৌলিক গণতন্ত্র হচ্ছে এক ধরনের সীমিত গণতন্ত্র যাতে কেবল কিছু নির্দিষ্ট লোকের অংশগ্রহণে জাতীয় নেতৃত্ব নির্বাচন করা হতো। জেনারেল আইয়ুব খান সামরিক শাসন জারি করে দেশে মৌলিক গণতন্ত্র নামে এক অভিনব ব্যবস্থা প্রবর্তন করেন। তিনি একটি নতুন ধারার নির্বাচন কাঠামো প্রতিষ্ঠা করেন। এই নির্বাচন প্রক্রিয়ার মূলভিত্তি ছিল এই মৌলিক বা বুনিয়াদি গণতন্ত্র। এ পদ্ধতির বৈশিষ্ট্য হচ্ছে, মন্ত্রিসভা ও প্রতিনিধি পরিষদসমূহ সর্বতোভাবে প্রেসিডেন্টের অধীন থাকা এবং প্রাদেশিক বা অন্য কোনো স্তরে স্বায়ত্তশাসনের অনুপস্থিতি। প্রারম্ভিক পর্যায়ে মৌলিক গণতন্ত্র ছিল চারস্তর বিশিষ্ট একটি ব্যবস্থা। নিম্নস্তর থেকে শুরু করে এ স্তরগুলো ছিল- ১. ইউনিয়ন পরিষদ এবং শহর ও ইউনিয়ন কমিটি, ২. থানা পরিষদ, ৩. জেলা পরিষদ এবং ৪. বিভাগীয় পরিষদ।"
        },
        {
          "label": "গ",
          "question": "উদ্দীপকে ব্রিটিশ ভারতের কোন আইনের চিত্র প্রকাশিত হয়েছে? আইনটির বৈশিষ্ট্য ব্যাখ্যা করো।",
          "explanation": "উদ্দীপকে ১৯৪৭ সালের ভারত স্বাধীনতা আইনের চিত্র প্রকাশিত হয়েছে। ১৯৪৭ সালের ৩ জুনের মাউন্ট ব্যাটেন পরিকল্পনাকে বাস্তবরূপ দেওয়ার জন্য একই বছর ১৮ জুলাই যে আইন পাস হয় তা ভারত স্বাধীনতা আইন নামে পরিচিত। এ আইনের মাধ্যমে ভারত ও পাকিস্তান নামে দুটি স্বাধীন ও সার্বভৌম রাষ্ট্র প্রতিষ্ঠা করা হয়। এ আইনের প্রধান বৈশিষ্ট্যসমূহ হলো- ১৯৪৭ সালের ভারত স্বাধীনতা আইন উক্ত সালের ১৪ আগস্ট থেকে ভারতবর্ষে ব্রিটিশ শাসনের অবসান ঘটায় এবং ভারতবর্ষকে বিভক্ত করে 'পাকিস্তান' এবং 'ভারত ইউনিয়ন' নামক দুটি নতুন ডোমিনিয়ন সৃষ্টি করে। দুটি ডোমিনিয়নের জন্য দুটি পৃথক গণপরিষদ গঠন করে। ১৯৪৭ সালের ভারত স্বাধীনতা আইনের মাধ্যমে দেশীয় রাজ্যগুলোর ওপর ব্রিটিশ রাজ্যের সার্বভৌম ক্ষমতার অবসান ঘটে। দেশীয় রাজ্যগুলো তাদের ইচ্ছামতো পাকিস্তান বা ভারতীয় ইউনিয়নে যোগদান করতে পারবে অথবা ইচ্ছা করলে স্বাধীন থাকতে পারবে। এ আইন ভারত সচিব পদের বিলুপ্তি ঘটায়। এ আইন অনুসারে পাকিস্তান ও ভারত উভয় ডোমিনিয়নের শাসনতন্ত্র রচিত না হওয়া পর্যন্ত এদের কেন্দ্রীয় ও প্রাদেশিক সরকার পরিচালনার জন্য প্রয়োজনীয় রদবদলসহ ১৯৩৫ সালের 'ভারত শাসন আইন' কার্যকর থাকবে।"
        },
        {
          "label": "ঘ",
          "question": "ব্রিটিশ ভারতের তৎকালীন রাজনীতির প্রেক্ষিতে উত্ত আইনের তাৎপর্য মূল্যায়ন করো।",
          "explanation": "উদ্দীপকে উল্লিখিত আইনের সাথে সাদৃশ্যপূর্ণ আইন অর্থাৎ ১৯৪৭সালের ভারত স্বাধীনতা আইনের তাৎপর্য বা গুরুত্ব অপরিসীম। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে ভারতবর্ষে দুইশত বছরের ব্রিটিশ শাসনের অবসান ঘটে এবং 'পাকিস্তান' ও 'ভারত' নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। দীর্ঘ আন্দোলন, হিন্দু-মুসলিম দাঙ্গা, ব্যাপক রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। উক্ত আইন প্রণয়নের ফলে এ উপমহাদেশে দীর্ঘ ১৯০ বছরের কোম্পানি ও ব্রিটিশ ঔপনিবেশিক শাসনের অবসান হয়ে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা, সাহিত্য ইত্যাদিতে বৈপ্লবিক পরিবর্তনের সূচনা করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম।"
        }
      ]
    },
    {
      "number": "3",
      "uddipok": "\"ক\" রাষ্ট্রের জনগণ দুই দশকের বেশি সময় ধরে ক্ষমতায় আঁকড়ে থাকা অত্যাচারী প্রেসিডেন্টের পদত্যাগের দাবিতে আন্দোলন শুরু করে। ফলে জনগণের উপর সরকারের নির্যাতন বেড়ে যায়। পরে এটা ব্যাপক গণআন্দোনে রূপ নেয়।",
      "tag": "ACC 23",
      "sub_questions": [
        {
          "label": "ক",
          "question": "কত থেকে কত অনুচ্ছেদ পর্যন্ত বাংলাদেশের সংবিধানে মৌলিক অধিকার সমূহ লিপিবদ্ধ হয়েছে?",
          "explanation": "বাংলাদেশের সংবিধানে ২৭ থেকে ৪৪ নং অনুচ্ছেদ পর্যন্ত মৌলিক অধিকারসমূহ লিপিবদ্ধ করা হয়েছে।"
        },
        {
          "label": "খ",
          "question": "৭ মার্চের ভাষণের তাৎপর্য ব্যাখ্যা করো।",
          "explanation": "বাংলাদেশের মুক্তিসংগ্রামের প্রেক্ষাপটে ৭ই মার্চের ভাষণ অত্যন্ত গুরুত্বপূর্ণ। ইতিহাসে যেসব ঐতিহাসিক ভাষণের নজির আছে বঙ্গবন্ধু শেখ মুজিবুর রহমানের ৭ই মার্চের ভাষণ সেগুলোর মধ্যে অন্যতম। বাঙালির চরম সংকটময় পরিস্থিতিতে তিনি এ ভাষণ দেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বঙ্গবন্ধু ৭ই মার্চের ভাষণে পশ্চিম পাকিস্তানি শাসকদের দুঃশাসন, শোষণ ও বঞ্চনার ইতিহাস এবং ১৯৭০ সালের নির্বাচনে জয়ের পরও ক্ষমতা হস্তান্তরে প্রতারণার প্রসঙ্গ তুলে ধরেন। এ ভাষণে অনিয়ম ও বঞ্চনার বেড়াজাল ছিন্ন করতে তিনি বাঙালিকে ঐক্যবদ্ধ হওয়ার প্রেরণা এবং মুক্তিযুদ্ধের দিক-নির্দেশনা দেন।"
        },
        {
          "label": "গ",
          "question": "উদ্দীপকের আন্দোলনের সাথে পাকিস্তানের কোন আন্দোলনের সাদৃশ্য রয়েছে- ব্যাখ্যা করো।",
          "explanation": "উদ্দীপকের ঘটনাটির সাথে আমার পঠিত ১৯৬৯ সালের গণঅভ্যুত্থানের সাদৃশ্য রয়েছে। পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে ১৯৬৯ সালে গুরুত্বপূর্ণ একটি আন্দোলন সংঘটিত হয়। ইতিহাসে এটিই ঊনসত্তরের গণঅভ্যুত্থান নামে পরিচিত। ১৯৬৮ সালের নভেম্বর মাসে আগরতলা মামলার আসামিদের মুক্তি এবং আইয়ুব শাহীর পতনের দাবিতে মওলানা ভাসানীর নেতৃত্বে ছাত্র অসন্তোষ দুর্বার গণআন্দোলনে রূপ নেয়। পুলিশি নির্যাতন শুরু হলে এ আন্দোলন আরও তীব্র আকার ধারণ করে। এই আন্দোলনে ঢাকা বিশ্ববিদ্যালয়ের ছাত্র আসাদুজ্জামান আসাদ, রাজশাহী বিশ্ববিদ্যালয়ের শিক্ষক ড. শামসুজ্জোহা শহিদ হন। ৬ দফা ও ১১ দফার ভিত্তিতে পূর্ব বাংলার সকল শ্রেণির মানুষের মধ্যে একটি সুদৃঢ় নাগরিক ঐক্য গড়ে ওঠে। সংঘটিত হয় '৬৯-এর গণঅভ্যুত্থান। গণঅভ্যুত্থানের চূড়ান্ত পর্যায়ে ১৯৬৯ সালের ২৫শে মার্চ জেনারেল আইয়ুব খান ক্ষমতা থেকে বিদায় নিতে বাধ্য হন। উদ্দীপকে দেখা যায়, 'H' রাষ্ট্রের সামরিক শাসক রাষ্ট্রটির এক অংশের জনগণের ওপর ঔপনিবেশিক কায়দায় শাসন-শোষণ আরম্ভ করলে জনগণ প্রতিবাদমুখর হয়ে ওঠে। বিভিন্ন পন্থায় সরকার এসব আন্দোলন প্রতিহত করার চেষ্টা করে। সাধারণ জনগণ তাদের এক অবিসংবাদিত নেতার নেতৃত্বে সামরিক সরকারের বিরুদ্ধে তীব্র আন্দোলন গড়ে তোলে। গণআন্দোলনের চাপে সামরিক সরকার পদত্যাগ করতে বাধ্য হয়। উদ্দীপকের এ ঘটনার সাথে '৬৯ এর গণঅভ্যুত্থান সম্পূর্ণরূপে সাদৃশ্যপূর্ণ। তাই বলা যায়, উদ্দীপকের ঘটনাটির সাথে আমার পঠিত ১৯৬৯ সালের গণঅভ্যুত্থানের মিল রয়েছে।"
        },
        {
          "label": "ঘ",
          "question": "স্বাধীন বাংলাদেশের অভ্যুদয়ে উক্ত আন্দোলনের তাৎপর্য বর্ণনা করো।",
          "explanation": "পাকিস্তানের রাজনীতিতে উক্ত আন্দোলন অর্থাৎ ১৯৬৯ সালের গণঅভ্যুত্থানের প্রভাব ছিল সুদূরপ্রসারী। ১৯৬৯ সালের গণঅভ্যুত্থানের ফলে পাকিস্তানের সামরিক শাসক আইয়ুব খান পদত্যাগ করতে বাধ্য হন। এর পূর্বে তিনি ঐতিহাসিক আগরতলা মামলা তুলে নেন। এ গণআন্দোলনের মাধ্যমে পূর্ব পাকিস্তানের রাজনৈতিক নেতাদের আত্মবিশ্বাস বেড়ে যায়। জনস্বার্থ নিয়ে আন্দোলন করার কারণে নেতৃবৃন্দ জনগণের খুব কাছে চলে যান এবং তাদের মন জয় করেন। আওয়ামী লীগের প্রধান বঙ্গবন্ধু শেখ মুজিবুর রহমানের রাজনৈতিক জীবনে ১৯৬৯ সালের গণআন্দোলনের ব্যাপক প্রভাব পড়ে। তিনি বাংলার জনগণের অবিসংবাদিত নেতা হয়ে ওঠেন। উদ্দীপকে উল্লিখিত ঘটনা অর্থাৎ ১৯৬৯ সালের গণঅভ্যুত্থানে রাজপথে নেমে অংশ নেওয়ার মাধ্যমে পাকিস্তানি পুলিশ ও সেনাদের সম্পর্কে বাঙালি জনসাধারণের মধ্যে যে ভীতি ছিল, তা অনেকটা হ্রাস পায়। পাশাপাশি তাদের মনে স্বাধীনতার আকাঙ্ক্ষা বৃদ্ধি পায়। বস্তুত ১৯৬৯ সালের গণঅভ্যুত্থানের সুদূরপ্রসারী ফলাফল স্বাধীন বাংলাদেশের অভ্যুদয়। আইয়ুব সরকারের পতনের পর অনুষ্ঠিত ১৯৭০ সালের সাধারণ নির্বাচনে আওয়ামী লীগ বিপুল বিজয় অর্জন করে। কিন্তু শাসকগোষ্ঠী ক্ষমতা হস্তান্তর করতে গড়িমসি করে এবং নানামুখী ষড়যন্ত্র চালাতে থাকে। এতে পূর্ব পাকিস্তানের জনগণ আবার বিক্ষোভে ফেটে পড়ে। তাদের প্রতিবাদী কণ্ঠ চিরতরে স্তব্ধ করে দিতে পাকিস্তানি শাসকগোষ্ঠী ১৯৭১ সালের ২৫ মার্চ রাতে বর্বর গণহত্যা শুরু করে। এ বর্বরতা রুখে দাঁড়িয়ে বাঙালি জাতি মুক্তিযুদ্ধে ঝাঁপিয়ে পড়ে। দখলদার পাকিস্তানি সেনাদের বিরুদ্ধে ৯ নয় মাস রক্তক্ষয়ী লড়াইয়ের পর ১৯৭১ সালের ১৬ ডিসেম্বর স্বাধীন হয় বাংলাদেশ। বিশ্বের মানচিত্রে জন্ম নেয় আরেকটি নতুন স্বাধীন, সার্বভৌম রাষ্ট্র। উপরের আলোচনার ভিত্তিতে একথা নিঃসন্দেহে বলা যায় যে, ১৯৭০ সালের নির্বাচন এবং '৭১ এর মুক্তিযুদ্ধে ১৯৬৯ এর গণঅভ্যুত্থানের প্রভাব ছিল ব্যাপক ও সুদূরপ্রসারী।"
        }
      ]
    },
    {
      "number": "4",
      "uddipok": "'X' দেশটি দুটি প্রদেশে বিভক্ত ছিল। স্বাধীনতা লাভের পর থেকে কেন্দ্রীয় সরকার একটি প্রদেশের ক্ষেত্রে নানা প্রকার বৈষম্য শুরু করে। বৈষম্য থেকে মুক্তি লাভের জন্য প্রদেশের জনগণ আন্দোলন-সংগ্রাম করতে থাকে। এক পর্যায়ে কেন্দ্রীয় সরকার দীর্ঘ তেইশ বছর পর সাধারণ নির্বাচন দিতে বাধ্য হয়। নির্বাচনে প্রদেশটির জনগণ একটি রাজনৈতিক দলকে এককভাবে ভোট প্রদান করে। নির্বাচনে দলটি ঐ প্রদেশের দুটি আসন ছাড়া সবকয়টি আসনে বিজয়ী হয়। অন্য প্রদেশটিতে ঐ দলটি কোনো আসন পায়নি।",
      "tag": "ACC 23",
      "sub_questions": [
        {
          "label": "ক",
          "question": "অপারেশন সার্চ লাইট কী?",
          "explanation": "১৯৭১ সালের ২৫ মার্চ রাতে পাকিস্তানি সেনাবাহিনী নিরস্ত্র বাঙালির ওপর যে নৃশংস ও বর্বর হত্যাযজ্ঞ চালায় তা-ই অপারেশন সার্চলাইট নামে পরিচিতি।"
        },
        {
          "label": "খ",
          "question": "দুর্নীতি বলতে কি বুঝ?",
          "explanation": "দুর্নীতি বলতে ব্যক্তিগত স্বার্থ হাসিলের উদ্দেশ্যে ক্ষমতার অপব্যবহার করাকে বোঝায়। নীতি বা আইনবিরুদ্ধ কাজ করাই হলো দুর্নীতি। দুর্নীতি একধরনের সামাজিক ব্যাধি। ব্যক্তি বা গোষ্ঠীকর্তৃক অবৈধ পন্থায় নীতি বহির্ভূত বা জনস্বার্থবিরোধী কাজই দুর্নীতি। যেমন- ঘুষ ও স্বজনপ্রীতি উভয় কাজই দুর্নীতি। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত স্বার্থ বা লাভের জন্য কার্যালয়ের অপব্যবহারকে বোঝায়। প্রভাব খাটিয়ে ক্ষমতা অপব্যবহার করে ব্যক্তিগত সুবিধা অর্জনকেও দুর্নীতি বলে।"
        },
        {
          "label": "গ",
          "question": "উদ্দীপকে উল্লিখিত নির্বাচনটি বিশদভাবে বর্ণনা কর।",
          "explanation": "উদ্দীপকের সাথে আমার পঠিত ১৯৭০ সালের প্রাদেশিক পরিষদ নির্বাচনের সাদৃশ্য রয়েছে। ১৯৪৭ সালে পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব পাকিস্তানের প্রতি বিমাতাসুলভ আচরণ করতে থাকে। এ অঞ্চলের জনগণ পশ্চিম পাকিস্তানি শাসকগোষ্ঠী দ্বারা নানারকম শোষণ, অত্যাচার ও বৈষম্যের শিকার হয়। ১৯৫১ সালে নির্বাচনের কথা থাকলেও কেন্দ্রীয় সরকার নির্বাচন দিতে গড়িমসি করে। ১৯৬৯ সালের অক্টোবর মাসে প্রেসিডেন্ট ইয়াহিয়া খান দেশের জন্য একটি শাসনতন্ত্র প্রণয়ন ও সাধারণ নির্বাচনের কথা ঘোষণা করেন এবং এ মর্মে একটি 'আইনগত কাঠামো আদেশ' জারি করেন। ১৯৭০ সালে জাতীয় পরিষদের নির্বাচন অনুষ্ঠিত হয় ৭ ডিসেম্বর এবং প্রাদেশিক পরিষদের নির্বাচন অনুষ্ঠিত হয় ১৭ ডিসেম্বর। ঐতিহাসিক এ নির্বাচনে জাতীয় ও প্রাদেশিক পরিষদ উভয়টিতে পূর্ব পাকিস্তানের প্রধান দল আওয়ামী লীগ একচেটিয়া বিজয় অর্জন করে। জাতীয় পরিষদের নির্বাচনে আওয়ামী লীগ পূর্ব পাকিস্তানের নির্ধারিত ১৬৯টি আসনের মধ্যে ১৬৭টিই লাভ করে।। উদ্দীপকে বলা হয়েছে, 'X' দেশটি দুটি প্রদেশে বিভক্ত ছিল। স্বাধীনতা লাভের পর থেকে কেন্দ্রীয় সরকার একটি প্রদেশের ক্ষেত্রে নানা প্রকার বৈষম্য শুরু করে। বৈষম্য থেকে মুক্তি লাভের জন্য প্রদেশের জনগণ আন্দোলন-সংগ্রাম করতে থাকে। এক পর্যায়ে কেন্দ্রীয় সরকার দীর্ঘ তেইশ বছর পর সাধারণ নির্বাচন দিতে বাধ্য হয়। এখানে ১৯৭০ সালের নির্বাচনে আওয়ামী লীগের প্রতি জনগণের অকুণ্ঠ সমর্থন এবং দলটির অভূতপূর্ব বিজয়কে বোঝানো হয়েছে। এ নির্বাচনের মাধ্যমেই পূর্ব বাংলার সকল স্তরের জনগণ পশ্চিম পাকিস্তান শাসকগোষ্ঠীর বৈষম্য ও শোষণের বিরুদ্ধে দাঁতভাঙ্গা জবাব দেয় এবং নিজেদের ঐক্যের জানান দেয়।"
        },
        {
          "label": "ঘ",
          "question": "\"উক্ত নির্বাচনের মধ্য দিয়ে বাঙালি জাতীয়তাবাদের বিজয় অর্জিত হয়\"- মূল্যায়ন করো।",
          "explanation": "উক্ত নির্বাচনের মধ্য দিয়ে বাঙালি জাতীয়তাবাদের বিজয় অর্জিত হয়- উক্তিটি যথার্থ। ১৯৭০ সালের নির্বাচনে পূর্ব পাকিস্তানের জনগণের স্বতন্ত্র জাতীয়তাবোধ ও স্বাধিকারের দাবির বহিঃপ্রকাশ ঘটে। এ নির্বাচনে আওয়ামী লীগের অভূতপূর্ব বিজয় পশ্চিমা শাসকগোষ্ঠীর সুদীর্ঘ ২৩ বছরের অত্যাচার ও শোষণের হাত থেকে বাঙালির মুক্তিলাভের আকাঙ্ক্ষারই বহিঃপ্রকাশ। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন আহ্বান করেও তা আবার অনির্দিষ্টকালের জন্য স্থগিত করা হয়। এর প্রতিবাদে বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তাঁর ভাষণে তিনি কৌশলে স্বাধীনতার ডাকও দেন। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা ও মুক্তিযুদ্ধের ডাক দেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ নয় মাস রক্তক্ষয়ী যুদ্ধের পর সার্বভৌম বাংলাদেশের অভ্যুদয় হয়। আলোচনা শেষে বলা যায়, ১৯৭০ সালের নির্বাচনের বিজয় ছিল বাঙালি জাতীয়তাবাদের বিজয়। এ নির্বাচনে আওয়ামী লীগের নিরঙ্কুশ বিজয় বাঙালি জাতিকে মুক্তিযুদ্ধের প্রেরণা জোগায়।"
        }
      ]
    },
    {
      "number": "5",
      "uddipok": "মুসলমানদের মধ্যে ইংরেজি শিক্ষা বিস্তারে উৎসাহ প্রদান করেন। মোহামেডান লিটারেরি সোসাইটি প্রতিষ্ঠা করেন।",
      "tag": "ACC 23",
      "sub_questions": [
        {
          "label": "ক",
          "question": "বাঙালির ম্যাগনাকার্টা বলা হয় কোনটিকে?",
          "explanation": "ছয় দফা দাবিকে বাঙালির ম্যাগনাকার্টা বলা হয়।"
        },
        {
          "label": "খ",
          "question": "বঙ্গভঙ্গের দুটি কারণ লিখো।",
          "explanation": "বঙ্গভঙ্গের বেশকিছু কারণের মধ্যে উল্লেখযোগ্য দুটি কারণ হলো- প্রশাসনিক ও অর্থনৈতিক কারণ। বিহার ও উড়িষ্যা নিয়ে গঠিত বাংলার আয়তন ছিল ১ লক্ষ ৮৯ হাজার বর্গমাইল এবং লোকসংখ্যা ছিল ৭ কোটি ৮০ লক্ষ। এত বড় প্রদেশ কেন্দ্র থেকে পরিচালনা করা কষ্টসাধ্য ছিল বলে ১৯০৫ সালে লর্ড কার্জন বঙ্গভঙ্গ ঘোষণা করেন। আবার পূর্ব বাংলার কৃষিজীবী মুসলিম জনগণের কষ্টার্জিত অর্থ শোষণ করে হিন্দু জমিদার শ্রেণি রাজধানী কলকাতায় বিলাসবহুল জীবন-যাপন করত। কিন্তু বিনিময়ে তারা এ অঞ্চলের মুসলমানদের কল্যাণের জন্য কিছুই করেনি। এরূপ পরিস্থিতিতে মুসলিম নেতৃবৃন্দ নবাব স্যার সলিমুল্লাহর নেতৃত্বে ব্রিটিশ সরকারের কাছে বঙ্গভজোর দাবি করে।"
        },
        {
          "label": "গ",
          "question": "উদ্দীপকে কার প্রসঙ্গে বলা হয়েছে? তার রাজনৈতিক অবদান আলোচনা করো।",
          "explanation": "উদ্দীপকে নওয়াব আব্দুল লতিফের প্রসঙ্গে বলা হয়েছে। উদ্দীপকে বলা হয়েছে, মুসলমানদের মধ্যে ইংরেজি শিক্ষা বিস্তারে উৎসাহ প্রদান করেন এবং মোহামেডান লিটারেরি সোসাইটি প্রতিষ্ঠা করেন। এখানে বাংলার সৈয়দ আহমদ খ্যাত নওয়াব আব্দুল লতিফের প্রতি ইঙ্গিত করা হয়েছে। কেননা, নওয়াব আব্দুল লতিফ মুসলমানদের ইংরেজি শিক্ষা গ্রহণের ক্ষেত্রে অবদান রাখেন। এ উদ্দেশ্যে তিনি ১৮১৭সালে 'হিন্দু কলেজ' প্রতিষ্ঠা করেন। পরে তার প্রচেষ্টায় এটি 'প্রেসিডেন্সি কলেজে রূপান্তরিত হয়। এছাড়া নওয়াব আব্দুল লতিফ ১৮৬৩ সালে 'মোহামেডান লিটারেরি সোসাইটি' বা 'মুসলিম সাহিত্য সমাজ' প্রতিষ্ঠা করেন। এ সংগঠনটি বাংলার মুসলমান জনগণের মধ্যে শিক্ষা বিস্তারে ব্যাপক ভূমিকা পালন করে। রাজনৈতিক ক্ষেত্রে নওয়াব আবদুল লতিফের উল্লেখযোগ্য কোনো চিন্তাধারা লক্ষ করা যায় না। তবে তিনি রাজনীতি সচেতন ছিলেন এবং রাজনীতি চর্চার ক্ষেত্রে কিছু পথনির্দেশ করেন। তিনি প্রতিরোধ বা সংগ্রামের পথ বর্জন করে আপস ও সহযোগিতার মাধ্যমে লক্ষ্য অর্জনে বিশ্বাসী ছিলেন। মুসলিম সম্প্রদায়ের অভাব-অভিযোগ এবং অধিকার সম্পর্কে তিনি সচেতন ছিলেন। মুসলিম সম্প্রদায়ের প্রতি ইংরেজদের বিরূপ মনোভাব লক্ষ করে তিনি ব্যথিত হন। নওয়াব আব্দুল লতিফ বাংলার কৃষদের ওপর ইংরেজ নীলকরদের নির্যাতন ও শোষণ বন্ধ করার লক্ষ্যে ইংরেজ সরকার 'নীল কমিশন' গঠন করেন। এছাড়া নওয়াব আব্দুল লতিফ মুসলমান ও ইংরেজদের মধ্যে ভুল বোঝাবুঝি দূর করতে তৎপর হন। তিনি ইংরেজদের সুনির্দিষ্ট লক্ষ্য অর্জনের জন্য ওয়াহাবি ও ফরায়েজি আন্দোলনের বিরোধিতা করেন। ব্রিটিশ শাসনাধীন ভারতবর্ষকে দারুল হারস বা বিধর্মীর দেশ বলাকে অযৌক্তিক মনে করে। তিনি দারুল ইসলাম বলে ভারতবর্ষকে আখ্যায়িত করেন। এভাবে নওয়াব আবদুল লতিফের স্বল্প রাজনৈতিক কার্যক্রমের ফলে মুসলমানরা ইংরেজ সরকারের সমর্থন লাভ করেন।"
        },
        {
          "label": "ঘ",
          "question": "\"মুসলমানদের নবজাগরণে তিনি ছিলেন এক উজ্জ্বল নক্ষত্র\"- উক্তিটি বিশ্লেষণ করো।",
          "explanation": "\"মুসলমানদের নবজাগরণে নওয়াব আবদুল লতিফ ছিলেন এক উজ্জ্বল নক্ষত্র\"- উক্তিটি যথার্থ। মুসলমান সমাজের দুঃখ, দুর্দশা ও দুর্গতি স্যার সৈয়দ আহমদকে চরমভাবে ব্যথিত করেছিল। তিনি উপলব্ধি করেন, মুসলমানদের পাশ্চাত্য জ্ঞান-বিজ্ঞানের প্রতি ঘৃণা ও উদাসীনতা তাদের দুঃখ দৈন্যের কারণ। তাই তিনি মুসলমানদের উন্নতির জন্য ইংরেজদের সঙ্গে সহযোগিতা ও পাশ্চাত্য শিক্ষা গ্রহণের ওপর জোর দেন। বাংলার মুসলমানদের উন্নয়নের ক্ষেত্রে নওয়াব আবদুল লতিফ অনুরূপ ভাবনা ভেবেছিলেন। স্যার সৈয়দ আহমদের মতো তিনিও বুঝতে পেরেছিলেন যে, আধুনিক শিক্ষা ব্যতীত মুসলমানদের উন্নতি সম্ভব নয়। এ জন্যই তিনি অনেক শিক্ষা প্রতিষ্ঠান প্রতিষ্ঠায় অগ্রণী ভূমিকা পালন করেন এবং মাদ্‌রাসা শিক্ষাকে আধুনিকীকরণ করার জন্য সচেষ্ট হন। তিনি মুসলমানদেরকে ইংরেজিসহ আধুনিক শিক্ষা গ্রহণে উদ্বুদ্ধ করেন। তার চেষ্টায় 'হিন্দু কলেজ' ১৮৫৫ সালে 'প্রেসিডেন্স কলেজ' রূপান্তরিত হয়। কলকাতা আলিয়া মাদরাসায় তার প্রচেষ্টায় অ্যাংলো-পার্সিয়ান বিভাগ খোলা হয়। তিনি 'মুহসিন ফান্ডের' টাকা দিয়ে হুগলি কলেজ ও স্কুল প্রতিষ্ঠা করে মুসলমানদের শিক্ষা প্রসারে ভূমিকা রাখে। 'মুসলিম সাহিত্য সমিতি' ও 'মোহামেডান লিটারেরি সোসাইটি' প্রতিষ্ঠার মাধ্যমে মুসলমানদের মধ্যে শিক্ষা বিস্তারে তার অবদান অবিস্মরণীয়। শিক্ষা বিস্তারের পাশাপাশি সমাজ সেবাতেও নবাব আব্দুল লতিফের অবদান অনস্বীকার্য। তিনি ব্যবসাবাণিজ্যে মুসলমানদের দূরাবস্থা দূর করে চেষ্টা চালান। কৃষককূলের উপর নীলকরদের অত্যাচারের ঘটনাবলি তিনি ইংরেজ সরকারে সম্মুখে তুলে ধরেন। তারই প্রচেষ্টায় নীল কমিশনের সুপারিশে অনেক জেলায় নীল চাষ বন্ধ হয়। এভাবে মুসলিম জাগরণের অগ্রদূত ও সমাজসেবক নওয়াব আব্দুল লতিফ তার কর্মকাণ্ড দ্বারা ইসলমানদের নবজাগরণের গুরুত্বপূর্ণ ভূমিকা পালন করেন। উপরিউক্ত আলোচনার প্রেক্ষিতে বলা যায় \"মুসলমানদের নবজাগরণে নওয়াব আব্দুল লতিফ ছিলেন এক উজ্জ্বল নক্ষত্র\"- উক্তিটি যথার্থ।"
        }
      ]
    },
    {
      "number": "6",
      "uddipok": "নিচের ছকটি লক্ষ্য করো এবং প্রশ্নগুলোর উত্তর দাও:",
      "tag": "ACC 23",
      "sub_questions": [
        {
          "label": "ক",
          "question": "'খসড়া সংবিধান প্রণয়ন কমিটি' কত সদস্যবিশিষ্ট ছিল?",
          "explanation": "খসড়া সংবিধান প্রণয়ন কমিটি ছিল ৩৪ সদস্যবিশিষ্ট।"
        },
        {
          "label": "খ",
          "question": "সংবিধানের আলোকে ধর্মনিরপেক্ষতা ব্যাখ্যা করো।",
          "explanation": "ধর্মনিরপেক্ষতা মানে পক্ষপাতহীনভাবে সকল ধর্মের ধর্মীয় বিশ্বাস সংরক্ষণ করা। ধর্মনিরপেক্ষতা নীতি ব্যাখ্যা প্রসঙ্গে বাংলাদেশের সংবিধানে বলা হয়েছে যে, রাষ্ট্র কর্তৃক কোনো বিশেষ ধর্মকে উৎসাহ প্রদান, সাম্প্রদায়িকতা এবং ধর্মকে রাজনীতিতে ব্যবহার করা যাবে না এবং রাজনৈতিক উদ্দেশ্য হাসিলের হাতিয়ার হিসেবেও ধর্মকে ব্যবহার করা যাবে না। কেউ যাতে অন্যের ধর্ম পালনে বাধা দিতে না পারে সেজন্যে ধর্মনিরপেক্ষতাকে রাষ্ট্রীয় মূলনীতি হিসেবে গ্রহণ করা হয়েছে।"
        },
        {
          "label": "গ",
          "question": "'ক' ছকে যে রাজনৈতিক ব্যক্তিত্ব লক্ষণীয় রাজনৈতিক ক্ষেত্রে তার অবদান বর্ণনা করো।",
          "explanation": "উদ্দীপকের 'ক' ছকে রাজনৈতিক ব্যক্তিত্ব মওলানা আব্দুল হামিদ খান ভাসানীকে নির্দেশ করা হয়েছে। রাজনৈতিক ক্ষেত্রে তার অবদান অত্যন্ত গুরুত্বপূর্ণ। মওলানা ভাসানী ছিলেন একজন সফল রাজনৈতিক সংগঠক। তার সাংগঠনিক প্রচেষ্টায় নির্বাচনে মুসলিম লীগের অভূতপূর্ব সাফল্য অর্জিত হয়। এ সাফল্যের পেছনে তার অবদানই সর্বাগ্রে স্বীকৃত। স্বাধীন পাকিস্তানে আওয়ামী মুসলিম লীগ প্রতিষ্ঠায় ভাসানীর ভূমিকা ছিল গুরুত্বপূর্ণ। মুসলিম লীগের রাজনীতিতে মওলানা ভাসানীর অবদান অনস্বীকার্য। ১৯১৯ সালে তিনি আনুষ্ঠানিকভাবে কংগ্রেসে যোগদান করেন। ১৯২৬ সালে তিনি প্রথম 'কৃষক প্রজা আন্দোলনের' সূত্রপাত ঘটান। তিনি ১৯২৯ সালে আসামের ধুবড়ি মহকুমার ভাসান চরে কৃষকদের সংগঠিত করে একটি সম্মেলন করেন। ১৯৩৭ সালে তিনি কংগ্রেস ত্যাগ করে মুসলিম লীগে যোগদান করেন। এ সময় তিনি আসাম সরকার প্রবর্তিত 'লাইন প্রথা' এবং 'বাঙালি মুসলমান খেদা' নীতির বিরুদ্ধে প্রতিরোধ আন্দোলন গড়ে তোলেন। ক্রমে আসাম প্রদেশে মুসলিম লীগের ভিত সুদৃঢ় হতে থাকে। ১৯৪৬ সালের নির্বাচন প্রকৃতপক্ষে 'পাকিস্তান' প্রতিষ্ঠার দাবিকে অবশ্যম্ভাবী করে তুলেছিল। দেশের নিপীড়িত ও নির্যাতিত মানুষের মুক্তির জন্য তিনি সারাজীবন সংগ্রাম করেছেন। দেশের মানুষের কাছে তিনি 'মজলুম জননেতা' হিসেবে পরিচিত। মওলানা ভাসানীর সক্রিয় উদ্যোগে ও কতিপয় উদীয়মান তরুণ নেতৃত্বের কার্যকর প্রচেষ্টায় ১৯৪৯ সালের ৪ জানুয়ারি 'আওয়ামী মুসলিম লীগ' প্রতিষ্ঠিত হয়। রাষ্ট্রভাষা আন্দোলনে সহযোগিতার কারণে তিনি গ্রেফতার হন। ১৯৭১ সালের মার্চ মাসে বঙ্গবন্ধুর অসহযোগ আন্দোলনের প্রতিও ভাসানী সমর্থন প্রদান করেন। মুক্তিযুদ্ধ চলাকালীন তিনি বিশ্ব নেতৃবৃন্দকে বাংলাদেশে চলমান হত্যাযজ্ঞের বিষয়ে অবহিত করেন এবং বাংলাদেশকে সহযোগিতা এবং স্বীকৃতি প্রদানে তাদের প্রতি আহ্বান জানান।"
        },
        {
          "label": "ঘ",
          "question": "'খ' ছকে যে রাজনৈতিক ব্যক্তিত্ব লক্ষণীয় গণতন্ত্র প্রতিষ্ঠায় তার ভূমিকা মূল্যায়ন করো।",
          "explanation": "উদ্দীপকের 'খ' ছকে রাজনৈতিক ব্যক্তিত্ব হোসেন শহীদ সোহ্রাওয়াদীকে নির্দেশ করা হয়েছে। গণতন্ত্র প্রতিষ্ঠায় তিনি গুরুত্বপূর্ণ ভূমিকা রাখেন। হোসেন শহীদ সোহ্রাওয়াদী ছিলেন গণতান্ত্রিক ধ্যানধারণা ও আদর্শে বিশ্বাসী। তিনি সারাজীবন গণতন্ত্রের জন্য সংগ্রাম করে গেছেন। তিনি বিশ্বাস করতেন যে, জনগণই প্রকৃত ক্ষমতার উৎস; জনগণের ক্ষমতাই সবচেয়ে বড়। তাই নিয়মতান্ত্রিক রাজনীতির পথ ধরে সোহ্রাওয়াদী সংসদীয় গণতন্ত্রের মাধ্যমে গণমানুষের প্রকৃত মুক্তি আনয়নে সচেষ্ট হন। হোসেন শহীদ সোহ্রাওয়াদী ছিলেন গণতন্ত্রমনা। রাজনীতিতে গণতান্ত্রিক ধারা চালু করার মানসে তিনি পাকিস্তানে প্রথম শক্তিশালী বিরোধী দলের সৃষ্টি করেন। তিনি বিশ্বাস করতেন যে, সাধারণ নির্বাচনই গণতন্ত্রের সূতিকাগার। তিনি জনগণের স্বাধিকারকে গণতন্ত্রের অন্যতম পূর্বশর্ত হিসেবে গ্রহণ করেছিলেন। তার মতে, শাসনতন্ত্রের প্রশ্নে জনগণের রায়ই চূড়ান্ত। গণতন্ত্রের প্রতি গভীর শ্রদ্ধা পোষণ করতে তিনি পিছপা হতেন না। তিনি বিশ্বাস করতেন নির্ভুল নীতির ওপর প্রতিষ্ঠিত গণতন্ত্র কখনোই ব্যর্থ হতে পারে না। তিনি সশস্ত্র বিপ্লবের পরিবর্তে ব্যালট বিপ্লবে বিশ্বাসী ছিলেন। তিনি সংসদীয় গণতন্ত্র, গণতান্ত্রিক রীতিনীতি, আইনের শাসন ও নিয়মতান্ত্রিক রাজনীতির প্রতি একনিষ্ঠভাবে বিশ্বাসী ছিলেন। সংযুক্ত পাকিস্তানের রাজনৈতিক অঙ্গনে তিনি ছিলেন এক বিশেষ ব্যক্তিত্ব। শত প্রলোভন, নির্যাতন, লাঞ্ছনা সত্ত্বেও তিনি কোনো দিন গণতন্ত্রের প্রশ্নে আপস করেননি। গণতন্ত্রের প্রশ্নে আপসহীন নেতা ছিলেন বলেই তাকে গণতন্ত্রের মানসপুত্র বলা হয়। উপরের আলোচনা থেকে বোঝা যায়, হোসেন শহীদ সোহরাওয়াদী ছিলেন গণতন্ত্র প্রতিষ্ঠার অগ্রনায়ক। তিনি বরাবরই 'বুলেটের চেয়ে ব্যালটের শক্তি বেশি'-এ নীতিতে বিশ্বাসী ছিলেন।"
        }
      ]
    },
    {
      "number": "7",
      "uddipok": "",
      "tag": "ACC 23",
      "sub_questions": [
        {
          "label": "ক",
          "question": "BSTI-এর পূর্ণরূপ কী",
          "explanation": "BSTI-এর পূর্ণরূপ হলো- 'Bangladesh Standards and Testing Institute'."
        },
        {
          "label": "খ",
          "question": "দ্বৈতশাসন বলতে কী বুঝ? `",
          "explanation": "কোম্পানি শাসনামলের শুরুর দিকে বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে ন্যস্ত করাই হলো দ্বৈতশাসন। ১৭৬৫ খ্রিষ্টাব্দে দেওয়ানি লাভের (রাজস্ব আদায়ের ক্ষমতা) পর লর্ড ক্লাইভবাংলায় দ্বৈতশাসন প্রবর্তন করেন। দ্বৈতশাসনের অর্থ হলো দু'জনের শাসনব্যবস্থা। এ ব্যবস্থায় আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব দেওয়া হয় বাংলার নামেমাত্র নবাবের হাতে। অন্যদিকে, বাংলার রাজস্ব আদায়, দেওয়ানি ও জমির বিবাদ সম্পর্কিত বিচার ইত্যাদি লাভজনক কাজ কোম্পানি নিজের হাতে রাখে। বলা হয়, দ্বৈতশাসন ব্যবস্থায় ইস্ট ইন্ডিয়া কোম্পানি লাভ করে দায়িত্বহীন ক্ষমতা আর অন্যদিকে নবাব পান ক্ষমতাহীন দায়িত্ব।"
        },
        {
          "label": "গ",
          "question": "উদ্দীপকের সংবিধানটি তোমার পাঠ্য বইয়ের কোন সংবিধানের সাথে সম্পৃক্ত? ব্যাখ্যা করো।",
          "explanation": "জাউদ্দীপকে উল্লেখিত সংবিধানটি আমার পাঠ্যবইয়ের ১৯৭২ সালের বাংলাদেশ সংবিধানের সাথে সম্পৃক্ত। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। বঙ্গবন্ধু সরকারের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম সুন্দর সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। উদ্দীপকের 'ক' রাষ্ট্রের সংবিধানের ক্ষেত্রে বলা হয়েছে, লিখিত ও দুষ্পরিবর্তনীয়, রাষ্ট্রপরিচালনার মূলনীতি এবং মৌলিক অধিকার। উল্লেখিত বিষয়গুলোর মাধ্যমে বাংলাদেশের ১৯৭২ সালের সংবিধানের কিছু বৈশিষ্ট্যের প্রতি ইঙ্গিত করা হয়েছে। বাংলাদেশের সংবিধান লিখিত এতে বাংলাদেশের শাসনব্যবস্থার কাঠামো, রাষ্ট্রভাষা, জাতীয় সংগীত, জাতীয় পতাকা প্রভৃতি সম্পর্কে সুস্পষ্টভাবে বর্ণনা করা হয়েছে। বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। ১৯৭২ সালের সংবিধানের অন্যতম বৈশিষ্ট্য হলো- এতে রাষ্ট্র পরিচালনার মূলনীতিসমূহ সুস্পষ্টভাবে, লিপিবদ্ধ করা হয়েছে। সংবিধানের দ্বিতীয় ভাগের ৮নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। সংবিধানের তৃতীয় ভাগের ২৭. থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে।"
        },
        {
          "label": "ঘ",
          "question": "উদ্দীপকে উল্লেখিত বৈশিষ্ট্য ছাড়াও উক্ত সংবিধানের আর কী বৈশিষ্ট্য আছে? বিশ্লেষণ করো।",
          "explanation": "উদ্দীপকে উল্লেখিত বৈশিষ্ট্য ছাড়াও ১৯৭২ সালের বাংলাদেশ সংবিধানের আরও কিছু বৈশিষ্ট্য আছে। ১৯৭২-এর সংবিধান ছিল একটি লিখিত দলিল। বাংলা ও ইংরেজি উভয় ভাষায় সংবিধান রচিত হয়। তবে, বাংলাকে মূলভাষা হিসেবে গ্রহণ করা হয়। মোট ৮২ পৃষ্ঠার এ সংবিধানে একটি প্রস্তাবনা, ১১টি ভাগ, ১৫৩টি অনুচ্ছেদ এবং ৪টি তফসিল ছিল। উদ্দীপকে উল্লেখিত বৈশিষ্ট্য ছাড়াও বাংলাদেশ সংবিধানের অপরাপর বৈশিষ্ট্যগুলো হলো- এ সংবিধানে বাংলাদেশকে একটি স্বাধীন, সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। এখানে বলা হয়েছে জনগণ সকল ক্ষমতার উৎস। বাংলাদেশের সংবিধান রাষ্ট্রের সর্বোচ্চ আইন। কারণ সংবিধানের ধারার সাথে দেশের প্রচলিত কোনো আইনের সংঘাত সৃষ্টি হলে সেক্ষেত্রে সংবিধান প্রাধান্য পাবে। ১৯৭২ সালের সংবিধানে সংসদীয় সরকার পদ্ধতি বা মন্ত্রিপরিষদ শাসিত সরকার ব্যবস্থার প্রবর্তন করা হয়েছে। ১৯৭২ সালে প্রণীত বাংলাদেশ সংবিধানে এককক্ষবিশিষ্ট আইনসভার বিধান রাখা হয়েছে। আইনসভার নাম হবে জাতীয় সংসদ। বাংলাদেশের সংবিধানে বিচার বিভাগের স্বাধীনতা নিশ্চিত করা হয়েছে। সংবিধানে এ বিভাগটিকে নির্বাহী বিভাগ থেকে সম্পূর্ণ পৃথক করার ঘোষণা দেওয়া হয়েছে। বাংলাদেশের সংবিধানে প্রাপ্তবয়স্ক নাগরিকদের সর্বজনীন ভোটাধিকার প্রদান করা হয়েছে। বাংলাদেশের সংবিধানে মালিকানার নীতি স্বীকার করা হয়েছে। এখানে রাষ্ট্রীয়, সমবায়ী এবং ব্যক্তিগত- এ তিন ধরনের মালিকানার কথা বলা হয়েছে। উপরে আলোচিত বৈশিষ্ট্যগুলো ছাড়াও বাংলাদেশ সংবিধানের অন্যান্য বৈশিষ্ট্য হলো- ন্যায়পাল, এককেন্দ্রিক শাসনব্যবস্থা, প্রশাসনিক ট্রাইব্যুনাল, অর্থনৈতিক ও সামাজিক ন্যায়বিচার প্রভৃতি।"
        }
      ]
    },
    {
      "number": "8",
      "uddipok": "পদের নাম: '?' পদের মর্যাদা: সাংবিধানিক পদের মেয়াদ: ৫ বছর কাজ: বাংলাদেশের বিভিন্ন পর্যায়ের নির্বাচন অনুষ্ঠান পরিচালনা করা।",
      "tag": "ACC 23",
      "sub_questions": [
        {
          "label": "ক",
          "question": "BPSC এর পূর্ণরূপ কী?",
          "explanation": "BPSC এর পূর্ণরূপ হলো 'Bangladesh Public Service Commission'."
        },
        {
          "label": "খ",
          "question": "সাংবিধানিক প্রতিষ্ঠান বলতে কী বুঝ?",
          "explanation": "সাংবিধানিক প্রতিষ্ঠান বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়। গণতান্ত্রিক রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে, যার ক্ষমতা ও কার্যাবলি সংবিধান অনুযায়ী সুনির্দিষ্ট ও সুনিয়ন্ত্রিত। এগুলোই সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অর্পিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের মধ্যে রয়েছে বাংলাদেশ সরকারি কর্মকমিশন, নির্বাচন কমিশন, অ্যাটর্নি জেনারেল, মহাহিসাব নিরীক্ষক ও নিয়ন্ত্রক।"
        },
        {
          "label": "গ",
          "question": "উদ্দীপকে উল্লেখিত '?' চিহ্নিত স্থানটি কোন সাংবিধানিক প্রতিষ্ঠানকে নির্দেশ করছে? তার গঠন বর্ণনা করো।",
          "explanation": "উদ্দীপকের উল্লেখিত '?' চিহ্নিত স্থানটি সাংবিধানিক প্রতিষ্ঠান নির্বাচন কমিশনকে নির্দেশ করছে। উদ্দীপকে একটি সাংবিধানিক প্রতিষ্ঠানের প্রতি ইঙ্গিত করা হয়েছে যার সদস্যদের মেয়াদ ৫ বছর এবং উক্ত প্রতিষ্ঠানটি বংলাদেশের বিভিন্ন পর্যায়ে নির্বাচন অনুষ্ঠান পরিচালনা করে থাকে। এখানে বাংলাদেশ নির্বাচন কমিশনের সাথে উদ্দীপকের প্রতিষ্ঠানের সাদৃশ্য রয়েছে। কেননা, উদ্দীপকের প্রতিষ্ঠানটির মতো বাংলাদেশ নির্বাচন কমিশন একটি সাংবিধানিক প্রতিষ্ঠান এবং এর সদস্যদের পদের মেয়াদ ৫ বছর। এছাড়া বাংলাদেশের নির্বাচন কমিশন ও স্থানীয় ও জাতীয় পর্যায়ের নির্বাচন পরিচালনায় গুরুত্বপূর্ণ দায়িত্ব পালন করে থাকে। যেমনটি উদ্দীপকে লক্ষ করা যায়। অবাধ, নিরপেক্ষ ও গ্রহণযোগ্য প্রতিনিধি বাছাইয়ের ক্ষেত্রে নির্বাচন কমিশনের ভূমিকা অনন্য। সংবিধানের ১১৮ (১) অনুচ্ছেদ অনুযায়ী প্রধান নির্বাচন কমিশনার এবং অনধিক ৪ জন নির্বাচন কমিশনারকে নিয়ে বাংলাদেশ নির্বাচন কমিশন থাকবে এবং উক্ত বিষয়ে প্রণীত কোনো আইনের বিধানাবলি সাপেক্ষে রাষ্ট্রপতি প্রধান নির্বাচন কমিশনার ও অন্যান্য নির্বাচন কমিশনারকে নিয়োগদান করবেন। ১১৮(২) অনুচ্ছেদ মতে, একাধিক নির্বাচন কমিশনার নিয়ে নির্বাচন কমিশন গঠিত হলে প্রধান নির্বাচন কমিশনার তার সভাপতিরূপে কার্য করবেন। ১১৮ (৩) অনুচ্ছেদ মতে, এই সংবিধানের বিধানাবলি সাপেক্ষে কোনো নির্বাচন কমিশনারের পদের মেয়াদ তার কার্যভার গ্রহণের তারিখ হতে ৫ বৎসরকাল হবে। ১১৮(৪) অনুচ্ছেদ মতে, নির্বাচন কমিশন দায়িত্ব পালনের ক্ষেত্রে স্বাধীন থাকবে এবং কেবল এই সংবিধান ও আইনের অধীন থাকবে। ১১৮ (২) অনুচ্ছেদ মতে, সংসদ কর্তৃক প্রণীত যে কোনো আইনের বিধানাবলি সাপেক্ষে নির্বাচন কমিশনারদের কর্মের শর্তাবলি রাষ্ট্রপতি আদেশের দ্বারা যেরূপ নির্ধারণ করবেন, সেরূপ হবে। তবে শর্ত থাকে যে, সুপ্রিম কোর্টের বিচারক যেরূপ পদ্ধতি ও কারণে অপসারিত হতে পারেন, সেরূপ পদ্ধতি ও কারণ ছাড়া কোনো নির্বাচন কমিশনার অপসারিত হবেন না।"
        },
        {
          "label": "ঘ",
          "question": "উদ্দীপকে উল্লেখিত প্রতিষ্ঠানের কার্যাবলির উপরই গণতন্ত্রের সফলতা বহুলাংশে নির্ভরশীল- বিশ্লেষণ করো।",
          "explanation": "\"উদ্দীপকে উল্লেখিত প্রতিষ্ঠান তথা নির্বাচন কমিশনের কার্যাবলির ওপরই গণতন্ত্রের সফলতা বহুলাংশে নির্ভরশীল\"- উক্তিটি যথার্থ। বর্তমানে গণতান্ত্রিক রাষ্ট্রব্যবস্থায় জনপ্রতিনিধি বাছাইয়ের পূর্বশর্ত হচ্ছে কার্যকর নির্বাচন ব্যবস্থা। বস্তুত সুষ্ঠু ও নিরপেক্ষ নির্বাচন ব্যবস্থা হচ্ছে গণতন্ত্রের রক্ষাকবচ। আর এ সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। নির্বাচন কমিশনের দায়িত্ব হলো রাষ্ট্রপতি ও সংসদ নির্বাচন পরিচালনা, নির্বাচনের জন্য ভোটার তালিকা প্রস্তুতকরণ, ভোটারদের পরিচয়পত্র প্রদান, আইন কর্তৃক নির্ধারিত অন্যান্য নির্বাচন যেমন- ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ ও পার্বত্য জেলা পরিষদের নির্বাচনে প্রার্থীদের মনোনয়ন বাছাইকরণ। এছাড়াও দল সম্পর্কিত ও নির্বাচন পরিচালনা সংক্রান্ত নীতিমালা প্রণয়ন করাও নির্বাচন কমিশনের কাজ। গণতান্ত্রিক সরকার প্রতিষ্ঠায় নির্বাচন কমিশন অগ্রগণ্য ভূমিকা পালন করে থাকে। গণতান্ত্রিক ব্যবস্থার প্রাণ হলো অবাধ, নিরপেক্ষ, গ্রহণযোগ্য ও সুষ্ঠু নির্বাচন। কেবলমাত্র অবাধ, সুষ্ঠু ও নিরপেক্ষ নির্বাচনের মাধ্যমেই জনগণের রায় প্রকাশ পায়। নির্বাচন যদি গ্রহণযোগ্য না হয়, তবে জনগণের মতের কোনো গুরুত্ব থাকে না। অনেক সময় ভোট কারচুপি করে জাতীয় নির্বাচন বাধাগ্রস্ত করার চেষ্টা করা হয়। আর এই কারচুপির মতো দুর্নীতি একমাত্র নির্বাচন কমিশনের পক্ষেই ঠেকানো সম্ভব। এভাবে নির্বাচন কমিশন তার কার্যাবলির দ্বারা একটি গণতান্ত্রিক রাষ্ট্রের সুষ্ঠু সরকার ব্যবস্থা গঠনে ভূমিকা রাখে। ফলে গণতান্ত্রিক রাষ্ট্র ব্যবস্থা সফলতার দিকে ধাবিত হয়। উপরিউক্ত আলোচনার প্রেক্ষিতে বলা যায়, ‘নির্বাচন কমিশনের কার্যাবলির ওপরই গণতন্ত্রের সফলতা বহুলাংশে নির্ভরশীল’- উক্তিটি যথার্থ।"
        }
      ]
    },
    {
      "number": "9",
      "uddipok": "জনাব চৌধুরি প্রথিতযশা আইনজীবী। সংবিধান ছাড়াও দেওয়ানি ও ফৌজদারি আইন সম্পর্কে তাঁর ধারণা খুবই স্পষ্ট। আইনজীবী ছিলেন তাঁর সুখ্যাতির কথা বিবেচনার এনে সকোর তাঁকে একটি সাংবিধানিক পদে নিয়োগ প্রদান করে। তিনি আইনি পরামর্শ ও সরকারের পক্ষে মামলায় মতামত দিয়ে থাকেন।",
      "tag": "ACC 23",
      "sub_questions": [
        {
          "label": "ক",
          "question": "বাংলার সৈয়দ আহমদ বলা হয় কাকে?",
          "explanation": "নওয়াব আবদুল লতিফকে 'বাংলার সৈয়দ আহমদ' বলা হয়।"
        },
        {
          "label": "খ",
          "question": "'আন্তর্জাতিক মাতৃভাষা দিবস' সম্পর্কে কী জান?",
          "explanation": "২১ ফেব্রুয়ারি আন্তর্জাতিক মাতৃভাষা দিবস। মাতৃভাষা বাংলার মর্যাদা রক্ষা এবং একে অন্যতম রাষ্ট্রভাষা হিসেবে প্রতিষ্ঠা করার দাবিতে পূর্ব বাংলার বাঙালিরা আন্দোলন করেছিল। ১৯৫২ সালের ২১ ফেব্রুয়ারি বাংলার ছাত্র-জনতা ১৪৪ ধারা উপেক্ষা করে সমাবেশ ও মিছিল করে। পাকিস্তানি শাসকগোষ্ঠীর নির্দেশে পুলিশ মিছিলে গুলি চালায়। পুলিশের গুলিতে সালাম, জব্বার, রফিক, বরকতসহ আরো অনেকে শহিদ হন। তাদের রক্তের বিনিময়ে ১৯৫৬ সালে বাংলা সাংবিধানিকভাবে রাষ্ট্রভাষার স্বীকৃতি লাভ করে। ভাষার দাবিতে বাঙালির মহান আত্মত্যাগের কারণে ইউনেস্কো ১৯৯৯ সালের ১৭ নভেম্বর ২১ ফেব্রুয়ারিকে 'আন্তর্জাতিক মাতৃভাষা দিবস' হিসেবে স্বীকৃতি দেয়। ২০০০ সাল থেকে বিশ্বব্যাপী জাতিসংঘের সদস্য দেশসমূহে দিনটি যথাযোগ্য মর্যাদায় পালিত হচ্ছে।"
        },
        {
          "label": "গ",
          "question": "উদ্দীপকে বাংলাদেশের কোন সাংবিধানিক প্রতিষ্ঠানের কথা বলা হয়েছে? তার গঠন, ক্ষমতা ও কার্যবলী ব্যাখ্যা করো।",
          "explanation": "উদ্দীপকে বাংলাদেশের 'অ্যাটর্নি জেনারেল' নামক সাংবিধানিক প্রতিষ্ঠানের কথা বলা হয়েছে। সাংবিধানিক বিধানের আওতায় গঠিত প্রতিষ্ঠানসমূহ হলো সাংবিধানিক প্রতিষ্ঠান। এসব প্রতিষ্ঠান, রাষ্ট্রে ক্ষমতার ভারসাম্য রক্ষা, গণতান্ত্রিক ব্যবস্থাকে এগিয়ে নেওয়া এবং সুশাসন ও স্বচ্ছতা নিশ্চিত করার লক্ষ্যে ন্যায়ানুগ ও স্বাধীনভাবে কাজ করে। উদ্দীপকে দেখা যায়, জনাব চৌধুরি সর্বোচ্চ আদালতের প্রথিতযশা আইনজীবী। এ কারণে সরকার তাকে একটি আইনভিত্তিক সাংবিধানিক পদে নিয়োগদান করে। এ থেকে বোঝা যায়, জনাব চৌধুরি অ্যাটর্নি জেনারেল নামক সাংবিধানিক পদে নিয়োজিত রয়েছেন। বাংলাদেশের সংবিধানের ৬৪ অনুচ্ছেদ অনুযায়ী প্রজাতন্ত্রে একজন অ্যাটর্নি জেনারেল থাকবেন। সুপ্রিম কোর্টের বিচারক হওয়ার যোগ্য কোনো ব্যক্তিকে রাষ্ট্রপতি বাংলাদেশের অ্যাটর্নি জেনারেল পদে নিয়োগদান করবেন। তিনি সরকারের প্রধান আইন সংক্রান্ত উপদেষ্টা। অ্যাটর্নি জেনারেল দায়িত্ব পালনের জন্য বাংলাদেশের সকল আদালতে তার বক্তব্য পেশ করতে পারেন। সরকার যেসব আইন সংক্রান্ত বিষয়ে পরামর্শ, চাইবেন, তিনি সেসব বিষয়ে সরকারের পরামর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। সরকার প্রদত্ত সকল সুযোগ-সুবিধা ভোগ করার পাশাপাশি তিনি সুপ্রিম কোর্টের একজন বিচারকের মতো মর্যাদা ভোগ করেন। অ্যাটর্নি জেনারেল বাংলাদেশের রাষ্ট্রপতি কর্তৃক প্রদত্ত সকল দায়িত্ব পালন করবেন। বাংলাদেশ সরকারের আইন উপদেষ্টা হিসেবে তিনি তার দায়িত্ব পালন করবেন। অ্যাটর্নি জেনারেল প্রজাতন্ত্রের পক্ষে আইনের জটিল প্রশ্নে মতামত প্রকাশ করতে পারবেন। যেসব মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন।"
        },
        {
          "label": "ঘ",
          "question": "আইনের শাসন প্রতিষ্ঠায় উক্ত পদের ভূমিকা মূল্যায়ন করো।",
          "explanation": "আইনের শাসন প্রতিষ্ঠায় অ্যাটর্নি জেনারেল গুরুত্বপূর্ণ ভূমিকা পালন করেন। আমরা জানি, অ্যাটর্নি জেনারেল বাংলাদেশের একটি সাংবিধানিক পদ। তিনি রাষ্ট্রের প্রধান সরকারি আইন কর্মকর্তা। বাংলাদেশের সকল আদালতে মামলা পরিচালনার ক্ষমতা তার রয়েছে। এ কারণে রাষ্ট্রে আইনের শাসন প্রতিষ্ঠায় তিনি গুরুত্বপূর্ণ ভূমিকা রাখতে পারেন। বস্তুত অ্যাটর্নি জেনারেলের পদের গুরুত্ব ও তাৎপর্য অত্যধিক। কেননা তিনি আদালতে সরকারের প্রতিনিধিত্ব করেন। তিনি সুপ্রিম কোর্টের হাইকোর্ট বিভাগ ও আপিল বিভাগে সরকারের পক্ষে ওকালতি করেন। তাছাড়া সরকারের আইন উপদেষ্টা হিসেবে দেশের সকল আদালতে তাকে মামলা পরিচালনা করার দায়িত্ব দেওয়া হয়। সংবিধান অনুসারে অ্যাটর্নি জেনারেল সরকারের প্রধান আইন পরামর্শক। তিনি তার এ ক্ষমতাবলে বিচার কাজে আইনের শাসন প্রতিষ্ঠা করতে পারেন। তাছাড়া তিনি প্রজাতন্ত্রের পক্ষে জটিল আইন সম্পর্কে মতামত ব্যক্ত করতে পারেন। এক্ষেত্রে আইনের জটিলতাগুলো নিরপেক্ষ ও সঠিকভাবে ব্যাখ্যা প্রদান করে বিচার কাজে সহায়তা করতে পারেন। তিনি যে সকল মামলায় সরকার জড়িত সে সকল মামলায় সরকারের পক্ষে আদালতে মামলা পরিচালনা করেন। মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করেন। অ্যাটর্নি জেনারেল তার এ সকল কর্মকাণ্ড সত্য ও ন্যায়ের ভিত্তিতে পরিচালনা করলে তা আইনের শাসন প্রতিষ্ঠায় সহায়ক ভূমিকা পালন করে। তিনি দেশের সকল আদালতে আইনের ব্যাখ্যা দেওয়ার ক্ষমতাপ্রাপ্ত। তিনি যদি তার এই ক্ষমতা অন্যায়ের বিরুদ্ধে ন্যায় প্রতিষ্ঠার ক্ষেত্রে প্রয়োগ করতে পারেন তাহলে রাষ্ট্রে আইনের শাসন প্রতিষ্ঠা সহজতর হয়ে যায়। সুতরাং উল্লিখিত আলোচনার পরিপ্রেক্ষিতে বলা যায়, আইনের শাসন প্রতিষ্ঠায় অ্যাটর্নি জেনারেলের ভূমিকা অপরিসীম।"
        }
      ]
    },
    {
      "number": "10",
      "uddipok": "'ক' জীবিকার তাগিদে আফ্রিকার একটি দেশে শ্রমিকের কাজ করতে যায়। সেখানে প্রায় ১০ বছর থাকার পর অসুস্থ হয়ে দেশে ফিরে আসে। তার ওজন হ্রাস পাচ্ছিল, প্রায়ই গায়ে জ্বর আসত। হাসপাতালে গেলে ডাক্তার পরীক্ষা-নিরীক্ষা করে জানাল যে, সে এক মরণব্যাধিতে আক্রান্ত।",
      "tag": "ACC 23",
      "sub_questions": [
        {
          "label": "ক",
          "question": "ফরমালিন কী?",
          "explanation": "ফরমালিন হচ্ছে পচনরোধকারী এক প্রকার বিষাক্ত কেমিক্যাল।"
        },
        {
          "label": "খ",
          "question": "গ্রিন হাউজ ইফেক্ট কীভাবে জলবায়ুর পরিবর্তন করে?",
          "explanation": "গ্রিনহাউস ইফেক্ট বা প্রতিক্রিয়া হচ্ছে এমন একটি প্রক্রিয়া যার দ্বারা ভূ-পৃষ্ঠ হতে বিকীর্ণ তাপ বায়ুমণ্ডলীয় গ্রিনহাউস গ্যাসসমূহ দ্বারা শোষিত হয়ে পুনরায় বায়ুমণ্ডলের অভ্যন্তরে বিকিরিত হয়। এই বিকীর্ণ তাপ ভূ-পৃষ্ঠে উপস্থিত বায়ুমণ্ডলের নিম্নস্তরে ফিরে এসে ভূ-পৃষ্ঠের তথা বায়ুমণ্ডলের গড় তাপমাত্রা বাড়িয়ে দেয়। প্রাকৃতিক গ্রিনহাউস প্রতিক্রিয়া পৃথিবীতে প্রাণীজগতের বসবাস উপযোগী পরিবেশ সৃষ্টিতে সহায়তা করে। কিন্তু মানুষের বিভিন্ন কর্মকাণ্ড বিশেষত জীবাশ্ম জ্বালানির অতিরিক্ত দহন এবং বনাঞ্চল ধ্বংসের কারণে প্রাকৃতিক গ্রিনহাউস প্রতিক্রিয়া তীব্রতর হয়ে বৈশ্বিক উষ্ণতা বৃদ্ধি করছে, যার নেতিবাচক প্রভাব ব্যাপক।"
        },
        {
          "label": "গ",
          "question": "উদ্দীপকের 'ক' কোন মরণব্যাধিতে আক্রান্ত হয়েছে? উক্ত রোগ বিস্তারের কারণ ব্যাখ্যা করো।",
          "explanation": "জা উদ্দীপকের মি. 'ক' যে রোগে আক্রান্ত সেটি হলো এইডস (AIDS) রোগ। 'HIV' নামক ভাইরাসের সংক্রমণে একটি মানুষের যে অবস্থার সৃষ্টি হয় তাকেই এইডস বলা হয়। 'HIV' ভাইরাসের সংক্রমণে রোগ -প্রতিরোধ ক্ষমতা নষ্ট হয়ে যায় বলে শরীরে অন্য যেকোনো রোগের জীবাণু সহজেই আক্রমণ করতে পারে। এইডস আক্রান্ত ব্যক্তির মধ্যে অন্য রোগের মতোই নানা লক্ষণ দেখা দেয়। যেমন- দ্রুত শরীরের ওজন হ্রাস, দীর্ঘদিন ধরে পাতলা পায়খানা, বারবার জ্বর আসা এবং রাতে শরীরে অতিরিক্ত ঘাম হওয়া, নাসিকাগ্রন্থি ফুলে যাওয়া, অত্যধিক দুর্বলতা, স্মৃতিশক্তি লোপ পাওয়া, হজমশক্তি কমে যাওয়া, স্মরণশক্তি ও বুদ্ধিমত্তা লোপ, শুকনো কাশি হওয়া ইত্যাদি। উদ্দীপকের বিদেশফেরত মি. 'ক'-এর ওজন কমে যাচ্ছে এবং তিনি প্রায়ই অসুস্থবোধ করেন। ডাক্তারি পরীক্ষার মাধ্যমে তিনি জানতে পারেন তার রোগ প্রতিরোধ ক্ষমতা ধীরে ধীরে হ্রাস পাচ্ছে। মি. 'ক'-এর শারীরিক অবস্থা থেকে বোঝা যায়, তিনি এইডস রোগে আক্রান্ত। এ রোগে আক্রান্ত হওয়ার অনেকগুলো কারণ রয়েছে। যেমন-'HIV' ভাইরাসে আক্রান্ত ব্যক্তির সাথে অনিরাপদ যৌন মিলন এবং তার রক্ত গ্রহণ করলে। উক্ত ভাইরাসে আক্রান্ত ব্যক্তির ব্যবহৃত সুচ, সিরিঞ্জ, ব্রাশ, দাঁড়ি কামানোর ব্লেড ইত্যাদি ব্যবহার করলে একজন সুস্থ ব্যক্তিও আক্রান্ত হতে পারে। এছাড়াও শিশু জন্মের পূর্বে মা 'HIV' তে আক্রান্ত হলে অথবা আক্রান্ত মায়ের দুধ পান করলে শিশুরও এইডস হতে পারে।"
        },
        {
          "label": "ঘ",
          "question": "উদ্দীপকে উল্লিখিত মরণব্যাধি প্রতিরোধ করতে নাগরিক হিসেবে আমাদের করণীয় সম্পর্কে আলোচনা করো।",
          "explanation": "উদ্দীপকে উল্লেখিত মরণব্যাধি অর্থাৎ 'এইডস' প্রতিরোধে নাগরিক হিসেবে আমরা নানামুখী ব্যবস্থা গ্রহণ করতে পারি। বর্তমানে এইডস একটি মারাত্মক রোগ, যা বিশ্বব্যাপী আতঙ্কের সৃষ্টি করেছে। এ রোগের প্রতিষেধক এখনও আবিষ্কার হয়নি। এ রোগ প্রতিরোধকল্পে উন্নত দেশসহ তৃতীয় বিশ্বের চিকিৎসা বিজ্ঞানীরা গবেষণা চালিয়ে যাচ্ছেন। তবে বর্তমানে এ রোগের ছোবল থেকে রক্ষা পেতে হলে নাগরিকদের সচেতন হয়ে কিছু পদক্ষেপ গ্রহণ করতে হবে। এইডস রোগের বিস্তার রোধে ধর্মীয় অনুশাসন সবচেয়ে বড় ভূমিকা রাখতে পারে। একমাত্র ধর্মীয় অনুশাসন মেনে চললে মানুষ পারিবারিক জীবনে বিশ্বস্ত থাকে। সেইসাথে অনিরাপদ ও বিবাহ-বর্হিভূত শারীরিক সম্পর্ক থেকে বিরত থাকে। এছাড়া সুঁচ কিংবা সিরিঞ্জ ব্যবহারে সতর্কতা অবলম্বন করলে এইডস এ আক্রান্ত হওয়ার আশঙ্কা কম থাকে। এইডস আক্রান্ত ব্যক্তির রক্ত কোনো রোগীর শরীরে প্রবেশ করানো যাবে না। এইডস আক্রান্ত ব্যক্তির ক্ষেত্রে ব্যবহৃত সুচ, সিরিঞ্জ ও অন্যান্য অপারেশন যন্ত্রপাতি জীবাণুমুক্ত করে ব্যবহার করতে হবে। এ রোগ থেকে মুক্ত থাকতে হলে পারিবারিক মূল্যবোধ রক্ষা করতে হবে। দাম্পত্য জীবনে বিশ্বস্ত থাকতে হবে, মাদকদ্রব্য সেবন থেকে বিরত থাকতে হবে এবং সমকামিতার কুফল সম্পর্কে প্রচার-প্রচারণা চালাতে হবে। এছাড়াও এইডসের কারণ ও এর প্রভাব সম্পর্কে সচেতন ও সজাগ থাকতে হবে। এইডস প্রতিরোধে জনমত গড়ে তুলতে হবে। এইডস সংক্রমণের আশঙ্কা আছে এমন কারণ থেকে নিজে দূরে থাকতে হবে এবং অন্যকেও এ ব্যাপারে সাহায্য করতে হবে। পরিশেষে বলা যায়, উপরে আলোচিত বিষয়গুলো সম্পর্কে সতর্ক থাকলে এবং যথাযথভাবে মেনে চললে মরণব্যাধি 'এইডস' এর বিস্তার রোধ করা সম্ভব।"
        }
      ]
    },
    {
      "number": "11",
      "uddipok": "'ক' একটি কলেজের ছাত্রী। প্রতিদিন কলেজে যাওয়া আসার পথে কিছুি বখাটে ছেলে তাকে বিরক্ত করতো। তাই সে বাধ্য হয়ে কলেজে যাওয়া বন্ধ করে দেয়।",
      "tag": "ACC 23",
      "sub_questions": [
        {
          "label": "ক",
          "question": "৮ মার্চ কী দিবস?",
          "explanation": "৮ মার্চ বিশ্ব নারী দিবস।"
        },
        {
          "label": "খ",
          "question": "জলবায়ু পরিবর্তন বলতে কী বুঝ?",
          "explanation": "যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভ করে তখনই একে বলা হয় জলবায়ুর পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক নেতিবাচক প্রভাব পড়ে। এর ফলে কোনো অঞ্চলের কৃষি, বনভূমি, মৎস্য চারণক্ষেত্র, পরিবহন ও যোগাযোগ ব্যবস্থা, শারীরিক ও মানসিক শক্তির বিকাশ, খনিজ সম্পদ, শিল্প-কারখানা স্থাপন প্রভৃতি ক্ষেত্রে পরিবর্তন আসে এমনকি কখনো কখনো পরিবেশগত বিপর্যয় দেখা দেয়।"
        },
        {
          "label": "গ",
          "question": "উদ্দীপকে কোন ধরনের সমস্যার কথা বরা হয়েছে? তার কারণ ব্যাখ্যা করো।",
          "explanation": "উদ্দীপকে সামাজিক সমস্যা ইভটিজিং-এর কথা বলা হয়েছে। ইভটিজিং বর্তমান সময়ে বহুল আলোচিত একটি সমস্যা। বিশেষভাবে বাংলাদেশের প্রেক্ষাপটে এটি একটি সামাজিক অসুস্থতা হিসেবে পরিলক্ষিত হচ্ছে। 'ইভ' বলতে বোঝায় রমণী বা নারী, 'টিজিং' বলতে উত্ত্যক্ত করা বা বিরক্ত করাকে বোঝায়। আর ইভটিজিং হচ্ছে পুরুষ সমাজ কর্তৃক নারীর উত্ত্যক্ত বা বিরক্তির শিকার হওয়া। পুরুষ কর্তৃক নারীদের প্রতি বাজে মন্তব্য, কুপ্রস্তাব, অশ্লীল বাক্য প্রয়োগ, অপ্রীতিকর অঙ্গভঙ্গি করা, শারীরিক লাঞ্ছনা, শিস বাজানো, সুযোগে গায়ে পড়ে ধাক্কা দেওয়া, উস্কানিমূলক তালি বাজানো, মোবাইল ফোনে বিরক্ত করা, কাগজে অশ্লীল কথা লিখে মেয়েদের দিকে নিক্ষেপ করা, পথরোধ করা প্রভৃতি ঘটনা যখন ঘটানো হয় তখন তাকে ইভটিজিং বলা হয়। উদ্দীপকে বলা হয়েছে, একাদশ শ্রেণির ছাত্রী 'ক' কলেজ যাওয়া-আসার পথে একটি ছেলে অনুসরণ করে এবং নানাভাবে শারীরিক অঙ্গভঙ্গি করে। ছেলেটির এসব কর্মকাণ্ড ইভটিজিং সমস্যাকে নির্দেশ করে। ইভটিজিং-এর কারণ সুনির্দিষ্টভাবে একটি-দুটি নয়। অনেকগুলো মৌলিক বিষয়ই সামষ্টিকভাবে এ সামাজিক ব্যাধির জন্য দায়ী। ধর্মীয় অনুশাসনের অভাব ও উপেক্ষা, সন্তানের প্রতি পিতা-মাতা ও অভিভাবকগণের চরম উদাসীনতা, গৃহ ও বিদ্যালয়ে নৈতিক শিক্ষার ঘাটতি, মানুষের প্রতি স্বাভাবিক শ্রদ্ধা ও মানবতাবোধের অভাব, আকাশ সংস্কৃতির আগ্রাসন, প্রিন্ট ও ইলেক্ট্রনিক মিডিয়াসমূহের দায়িত্বহীন ভূমিকা, চলচ্চিত্রসহ বিভিন্ন সাংস্কৃতিক কর্মকাণ্ডে অশ্লীলতা, আইনের প্রায়োগিক ব্যর্থতা, আইন-শৃঙ্খলা বাহিনীর নেতিবাচক ভূমিকা, অপরাধীদের প্রতি রাজনৈতিক পৃষ্ঠপোষকতা প্রভৃতি।"
        },
        {
          "label": "ঘ",
          "question": "উক্ত সমস্যা সমাধানে কী কী পদক্ষেপ গ্রহণ করা উচিত? তোমার মতামত দাও।",
          "explanation": "উদ্দীপকে বর্ণিত সমস্যা সমাধানে অর্থাৎ ইভটিজিং প্রতিকারে বেশকিছু পদক্ষেপ নেওয়া যেতে পারে বলে আমি মনে করি। ইভটিজিং প্রতিরোধে পারিবারিক ও সামাজিক সচেতনতা সবচেয়ে বেশি ভূমিকা রাখতে পারে। পারিবারিক সুশিক্ষা ও মূল্যবোধ সমাজ থেকে ইভটিজিং নির্মূল করতে বিশেষ ভূমিকা রাখতে সক্ষম। সামাজিক ও রাষ্ট্রীয়ভাবে সচেতনতা বৃদ্ধি করার মাধ্যমে ইভটিজিং প্রতিরোধ করা সম্ভব। প্রকৃত শিক্ষাই জাতিকে এ ধরনের সামাজিক ব্যাধি থেকে মুক্ত করতে পারে। এক্ষেত্রে একাডেমিক শিক্ষার পাশাপাশি সমাজের সকল শ্রেণি-পেশার মানুষের মধ্যে নৈতিক শিক্ষার প্রসার ঘটাতে হবে। শিক্ষা প্রতিষ্ঠানে শিক্ষকগণ ইভটিজিং ও এর নেতিবাচক দিক নিয়ে বিশদভাবে আলোচনা করে শিক্ষার্থীদের মাঝে সচেতনতাবোধ সৃষ্টি করতে পারেন। অত্যন্ত ভয়ানক হয়ে ওঠা এই ব্যাধি দ্রুত প্রতিরোধ করার জন্য কঠোর শাস্তির বিধানের কোনো বিকল্প নেই। দেশের প্রচলিত আইনের সংস্কার করে ইভটিজিং প্রতিরোধে কঠোর শাস্তির ব্যবস্থা করা যেতে পারে। তবে আইন প্রণয়নের পাশাপাশি সে আইন যাতে বাস্তবায়িত হয় সেদিকেও সজাগ দৃষ্টি রাখতে হবে। এক্ষেত্রে রাজনৈতিক মতৈক্য একান্ত অপরিহার্য। ক্ষতিগ্রস্তদের মানসিক স্বাস্থ্য সেবার ব্যবস্থা করাও জরুরি। সেইসাথে ভারসাম্যপূর্ণ সামাজিক বিকাশে ব্যবসায়ী, রাজনীতিবিদ, গণমাধ্যম ও বুদ্ধিজীবীসহ সংশ্লিষ্ট সকল পক্ষের যে দায়িত্ব রয়েছে সে সম্পর্কে সজাগ থাকতে হবে। উপরের আলোচনা থেকে বলা যায়, নাগরিক সচেতনতা ও আইনের যথাযথ প্রয়োগই সমাজকে এই সামাজিক ব্যাধি অর্থাৎ ইভটিজিং থেকে মুক্তি দিতে পারে।"
        }
      ]
    }
  ]
}