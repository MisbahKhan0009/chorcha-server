{
  "title": "বরিশাল বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ঢাকা সিটি কর্পোরেশনের জনসংখ্যা ও পরিধি বৃদ্ধির কারণে সুশাসন প্রতিষ্ঠার লক্ষ্যে উক্ত এলাকাকে উত্তর ও দক্ষিণ নামে দুটি ভাগে ভাগ করা হয়। সুশীল সমাজের কিছু অংশ সরকারকে সাধুবাদ জানালেও আবার অনেকে এর তীব্র প্রতিবাদ জানায়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "ভারতীয় জাতীয় কংগ্রেস ১৮৮৫ সালে প্রতিষ্ঠিত হয়েছিল।"
        },
        {
          "label": "খ",
          "question": "",
          "explanation": "দ্বিজাতি তত্ত্ব হলো ভারত ও পাকিস্তান নামে দুটি স্বাধীন জাতি ও রাষ্ট্র গঠনের মাধ্যমে ভারতকে রাজনৈতিকভাবে দ্বিধাবিভক্ত করার নির্ণায়ক ও আদর্শশ্রয়ী একটি রাজনৈতিক মতবাদ। ভারত থেকে ব্রিটিশ শাসন অবসানে প্রাক্কালে বিশ শতকের চল্লিশের দশকে মোহাম্মদ আলী জিন্নাহ দ্বিজাতি তত্ত্বের এ ধারণার উন্মেষ ঘটান। এ তত্ত্বের ভিত্তিতে ভারত ও পাকিস্তান রাষ্ট্রের উদ্ভব ঘটে।"
        },
        {
          "label": "গ",
          "question": "",
          "explanation": "উদ্দীপকে বিব্রত ঘটনার সাথে ব্রিটিশ ভারতের ঐতিহাসিক ঘটনা বঙ্গভঙ্গের মিল পাওয়া যায়। ব্রিটিশ ভারতের ইতিহাসে ১৯০৫ সালের বঙ্গভঙ্গ একটি তাৎপর্যপূর্ণ ঘটনা। বঙ্গভঙ্গের পেছনে বেশ কিছু কারণ বিদ্যমান রয়েছে।সেগুলো হলো- ১. প্রশাসনিক কারণ: বঙ্গভঙ্গের পেছনে প্রশাসনিক কারণই ছিল মুখ্য। এ বিশাল আয়তন প্রদেশের শাসনভার একজন গর্ভনরের উপন্যাস্ত ছিল। ফলে প্রশাসনিক কাজের সুবিধার কথা বিবেচনা করে লর্ড কার্জন বঙ্গভঙ্গ করে দুটি প্রধান সৃষ্টি করে। ২. রাজনৈতিক কারণ: বঙ্গভঙ্গের একটি অন্যতম প্রধান হলো রাজনৈতিক কারণ। জাতীয়তাবাদী আন্দোলন নস্যাৎ করার লক্ষ্যে ব্রিটিশ সরকার বঙ্গভঙ্গ করার পরিকল্পনা করে। ৩. অর্থনৈতিক কারণ: পূর্ব বাংলার জনগণ অর্থনৈতিক উন্নতির আশায় বঙ্গভঙ্গকে সমর্থন জানায়। বাংলা বিভক্তি হলে এই অঞ্চলের ব্যবসায় প্রতিষ্ঠান গড়ে উঠবে, সরকারি কর্মচারী ও নতুন কর্মসংস্থানের সৃষ্টি হবে এ প্রত্যাশায়ই পূর্ববাংলার নেতৃবর্গ বঙ্গভঙ্গকে সমর্থন করে। ৪. সামাজিক ও ধর্মীয় কারন: ব্রিটিশ সরকারের বীমতাসুলভ আচরণের কারণে মুসলমানরা পর্যুদস্ত হতে থাকে অন্যদিকে সবকিছুতে হিন্দু সম্প্রদায় বিভিন্ন দিক থেকে লাভবান হতে থাকে ফলে মুসলমান সম্প্রদায় তাদের গৌরব পুনরুদ্ধারের আশা বঙ্গভঙ্গকে সমর্থন করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ঘটনার অর্থাৎ বঙ্গভঙ্গের ফলাফল ছিল সুদূরপ্রসারী। বঙ্গভঙ্গের ফলে অবিভক্ত বাংলার হিন্দু ও মুসলমান উভয় সম্প্রদায়ের মানুষের মধ্যে দুই ধরনের বিপরীতমুখী প্রতিক্রিয়া লক্ষ্য করা যায়। ১৯০৫ সালে বঙ্গভঙ্গের সরকারি সিদ্ধান্ত মুসলমান জনগণের মধ্যে আনন্দ উল্লাসে সৃষ্টি করে। পূর্ববঙ্গ ও আসাম নামক নতুন প্রদেশ কে পূর্ব বাংলার মুসলমান সম্প্রদায় আশীর্বাদ বলে স্বাগত জানায়। কেননা নতুন প্রদেশে তারাই ছিল সংখ্যাগরিষ্ঠ। উৎফুল্ল মুসলমান জনগণ এ স্বপ্ন দেখতে লাগলেন যে, নতুন প্রদেশে তারা অর্থনৈতিক, রাজনৈতিক ও সামাজিক ক্ষেত্রে উন্নতি সাধন এবং নিজেদের স্বার্থ সংরক্ষণ করতে সক্ষম হবে এবং চাকরি, শিক্ষাদীক্ষা, ব্যবসা-বাণিজ্য সব ক্ষেত্রেই তারা প্রতিষ্ঠিত হতে পারবে। বঙ্গভঙ্গের ফলে পূর্ব বাংলার মুসলমান জনগণ গর্ব ও মর্যাদাবোধ অনুভব করে। এর ফলে পূর্ব বাংলা তথা সমগ্র ভারতের মুসলমানদের মধ্যে ধর্মভিত্তিক জাতীয়তাবাদী চেতনার সৃষ্টি হয়। হিন্দুদের বঙ্গভঙ্গ রদ আন্দোলনকে মোকাবেলা করার জন্য মুসলমান বুদ্ধিজীবী ও রাজনৈতিক নেতারা ১৯০৬ সালে মুসলিম লীগ নামক একটি রাজনৈতিক সংগঠন প্রতিষ্ঠা করে। ফলে মুসলমানদের মধ্যে ধর্মভিত্তিক জাতীয়তাবাদী চেতনার উন্মেষ ঘটতে থাকে। অন্যদিকে, বঙ্গভঙ্গ বাংলার হিন্দু জনগণ বিশেষ করে বুদ্ধিজীবী ও রাজনৈতিক নেতাদের মধ্যে ভীষণ ক্ষোভের সৃষ্টি করে। তারা প্রচার করেন যে, বঙ্গভঙ্গ বঙ্গমাতা অনুচ্ছেদের সমতুল্য। জাতীয়তাবাদী চিন্তা চেতনা বিকশিত হিন্দু জনসমাজ মনে করেন, ভারতের স্বাধীনতা আন্দোলনে ঘনিষ্ঠভাবে যুক্ত বাঙালি মধ্যবিত্ত জাতির বিকাশ মান ধারাকে নস্যাৎ করার গভীর ষড়যন্ত্র বলে প্রচার করে। ব্রিটিশ সরকারের এ বিভেদ ও শাসন নীতির বিরুদ্ধে তারা প্রচন্ড গণআন্দোলন গড়ে তোলে। এর ফলে ব্রিটিশ পণ্য বর্জনের জন্য স্বদেশী আন্দোলন ও সন্ত্রাসবাদী কার্যকলাপ উত্তরোত্তর বৃদ্ধি পেতে থাকে। পরিশেষে বলা যায়, ১৯০৫ সালে বঙ্গভঙ্গ ভারতের রাজনীতিতে উপরিয়ক্তভাবে প্রভাব ফেলেছিল।"
        }
      ]
    },
    {
      "number": "2",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "১৯৫৪ সালের নির্বাচনের যুক্তফ্রন্ট ২২৪টি আসন লাভ করে।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পাকিস্তানী ক্ষমতাসীন শাসক গোষ্ঠী অধিবেশন আহ্বান ও ক্ষমতা হস্তান্তরের টালবাহানা শুরু করে। ১৯৭১ সালের এক মার্চ ইয়াহিয়া খান জাতীয় পরিষদের অধিবেশন স্থগিত ঘোষণা করলে পূর্ব পাকিস্তানের জনগণ বিক্ষোভের ফেটে পড়ে। স্বাধীকার আন্দোলন স্বাধীনতা আন্দোলনের রূপ নেয়। পাকিস্তানের শাসকগোষ্ঠীর অত্যাচারে নিষ্পোষিত বাংলার সর্বস্তরের মানুষ এই আন্দোলনে যোগ দেয় এবং সমগ্র দেশের যোগাযোগ ব্যবস্থা বিপর্যস্ত হয়ে পড়ে। ইতিহাসে এ আন্দোলনকে অসহযোগ আন্দোলন বলে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত বৈশিষ্ট্যের আলোকে সংশ্লিষ্ট রাজনৈতিক ব্যক্তিত্ব হলেন শেরে বাংলা এ. কে. ফজলুল হক। কেননা তিনি কৃষক প্রজা পার্টি, ঋণ-সালিশি বোর্ড, লাহোর প্রস্তাবের উত্থাপক এবং নিখিল বঙ্গ প্রজাতস্বত্ব আইন প্রণায়ন করেছিলেন। শিক্ষা ক্ষেত্রে শেরে বাংলা এ. কে. ফজলুল হকের অবদান ছিল অপরিসীম। তিনি ছিলেন অত্যন্ত শিক্ষানুরাগী। তার নেতৃত্বে গ্রাম বাংলার বহু শিক্ষা প্রতিষ্ঠান ও শিক্ষা সম্পর্কিত অবকাঠামো গড়ে উঠেছিল। বরিশালের চাকার কলেজ, মুন্সীগঞ্জের হরগঙ্গা কলেজ,শিবগঞ্জের আদিনা ফজলুল হক কলেজ তারই অবদান। এছাড়া তিনি অবিভক্ত বাংলা শিক্ষা মন্ত্রী হিসেবে কলকাতা ইসলামিয়া কলেজ প্রতিষ্ঠা ও মুসলিম শিক্ষা তহবিল গঠন করেন। মহিলাদের শিক্ষা বিস্তারে তিনি কলকাতায় লেডি ব্রেবোর্ন কলেজ এবং ঢাকায় ইডেন কলেজ স্থাপন করেন। ১৯২১ সালের ঢাকা বিশ্ববিদ্যালয়ের প্রতিষ্ঠায় তার অবদান অসামান্য এবং তার অবদানের স্মৃতি রক্ষার্থেই পরবর্তীতে ফজলুল হক হল প্রতিষ্ঠা করা হয়। মুসলিম শিক্ষার্থীদের জন্য তিনি অসংখ্য ছাত্রাবাস নির্মাণ করেন। গণমুখী শিক্ষায় শিক্ষা পরিকল্পনা প্রেসকারক এবং সর্বভারতীয় শিক্ষা সম্মেলনের সংগঠক হিসেবেও তিনি বহুল পরিচিত ছিলেন।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত ব্যক্তিত্ব তথা শেরে বাংলা এ. কে. ফজলুল হক ছিলেন একজন খাঁটি বাঙালি। তাকে খাঁটি বাঙালি বলার অন্যতম কারণ তিনি ছিলেন বাঙালি জাতীয়তাবাদের অগ্রদূত। তার চারিত্রিক বৈশিষ্ট্য, রাজনৈতিক পদক্ষেপ, চিন্তা চেতনা, বক্তব্য সর্বত্রই ছিল বাঙালিয়ানা ও একজন ধর্মপ্রাণ মুসলমানের বৈশিষ্ট্যে ভরপুর। অসাম্প্রদায়িক রাজনীতিতে বিশ্বাসী ফজলুল হকের মনের হিন্দু মুসলমান সবার জন্য সমান কল্যাণকামী স্বপ্ন লালিত হতো। তিনি সবসময় বাঙালির জন্য, বাঙালি সাহিত্য সংস্কৃতির জন্য সোচ্চার ছিলেন। তার সুযোগ্য নেতৃত্বে বাঙালি জাতীয়তাবাদের যে বীজ রোপিত হয়েছিল তা পরবর্তীকালে ভাষা আন্দোলনের মধ্য দিয়ে সুদৃঢ় হয়ে ওঠে। ডালভাতের কর্মসূচি বাঙালির নিজস্ব সৃষ্টি।এর প্রবক্তা সব বাঙালি হৃদয়ের একান্ত আপনজন, বাঙালি মুসলমানদের শিক্ষা বিস্তারে অগ্রপথিক, বাঙালি কৃষকের মুক্তির কান্ডারী ফজলুল হক। তার চিন্তা, চেতনা, কর্ম, উদ্দেশ্য, অবস্থান সবই ছিল বাঙালিকেন্দ্রিক। আর তাই মানবতাবাদী ও সাম্প্রদায়িক ফজলুল হককে নিয়ে আচার্য প্রফুল্ল চন্দ্র রায় বলেন,\" মাথার চুল থেকে পায়ের পাতা পর্যন্ত শেরে বাংলা এ. কে. ফজলুল হক একজন খাঁটি বাঙালি। \""
        }
      ]
    },
    {
      "number": "3",
      "uddipok": "জনাব Y যে সাংবিধানিক প্রতিষ্ঠানে কর্মরত আছেন তা ২০০৪ সালে কাজ শুরু করে। উক্ত প্রতিষ্ঠানটিকে ব্যক্তি, সরকারি বেসরকারি প্রতিষ্ঠানে কর্মরত কর্মচারীদের সম্ভাব্য অনিয়মের বিষয়ে অনুসন্ধান ও তদন্ত করে মামলা করার জন্য ব্যাপক ক্ষমতা দেওয়া হয়। উক্ত প্রতিষ্ঠানে কার্যকর ভূমিকার ওপর প্রশাসন নির্ভর করে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "HIV- এর পূর্ণরূপ হলো - Human Immuno Deficiency virus."
        },
        {
          "label": "খ",
          "question": "",
          "explanation": "খাদ্য ভেজাল বলতে খাদ্যের এমন কিছু মিশ্রণ কে বোঝায় যা খাদ্যের গুনাগুনকে বিনষ্ট করে এবং মানবদেহের জন্য ক্ষতিকর হিসেবে বিবেচিত হয়।বর্তমানে ভালো খাদ্যদ্রব্য নিম্নমানের খাদ্য, নষ্ট খাদ্য বা অখাদ্য মিশ্রণ করে খাদ্যের ভেজাল করা হয়। এছাড়া পচনশীল খাদ্যদ্রব্য যেমন ফলমূল, শাকসবজি, মাছ, মাংস, জেলি, আচার ইত্যাদিতে ফরমালিন ও কেমিক্যাল ব্যবহার করেও খাদ্য ভেজাল তৈরি করা হয়।"
        },
        {
          "label": "গ",
          "question": "",
          "explanation": "উদ্দীপকে জনাব Y যে সাংবিধানিক প্রতিষ্ঠানের দায়িত্বরত, সেটি হল দুর্নীতি দমন কমিশন (দুদক) । কারণ দুর্নীতিমুক্ত জাতি ও দেশ গড়ার লক্ষ্যে দুর্নীতি দমন কমিশন আইন ২০০৪ অনুযায়ী ২১ নভেম্বর ২০০৪ স্বাধীন দুর্নীতি দমন কমিশন গঠিত হয়। উক্ত প্রতিষ্ঠানটিকে ব্যক্তি, সরকারি, বেসরকারি প্রতিষ্ঠান কর্মরত কর্মচারীদের সম্ভাব্য অনিয়মের বিষয়ে অনুসন্ধান ও তদন্ত করে মামলা করার জন্য ব্যাপক ক্ষমতা দেওয়া হয়েছে। দুর্নীতি দমন কমিশন আইন ২০০৪ এর ৩৫ তম ধারা অনুযায়ী দুর্নীতি কমিশনের ওপর ১১ ধরনের কার্যাবলী অর্পিত রয়েছে। সেগুলো নিচে তুলে ধরা হলো - ১. দুর্নীতি দমন কমিশন আইন ২০০৪ এর ধারা ১৭ মোতাবেক অনুসন্ধান ও তদন্ত পরিচালনা। ২. অনুসন্ধান ও তদন্ত পরিচালনার ভিত্তিতে মামলা দায়ের ও পরিচালনা । ৩. ক্ষতিগ্রস্ত ব্যক্তি বা তার পক্ষে অন্য কোন ব্যক্তি কর্তৃক দাখিলকৃত আবেদনের ভিত্তিতে অনুসন্ধান। ৪. দুর্নীতি দমন বিষয়ে আইন দ্বারা কমিশনের ওপর অর্পিত দায়িত্ব পালন। ৫. দুর্নীতি প্রতিরোধের জন্য কোন আইনের অধীন শিক্ষিত ব্যবস্থাদি পর্যালোচনা এবং মহামান্য রাষ্ট্রপতির কাছে সুপারিশ পেশ। ৬. দুর্নীতি প্রতিরোধের বিষয়ে গবেষণা পরিকল্পনা তৈরি করা এবং গবেষণালব্ধ ফলাফলের ভিত্তিতে করনীয় সম্পর্কে রাষ্ট্রপতির কাছে সুপারিশ পেশ। ৭. দুর্নীতি প্রতিরোধের লক্ষ্যে সততা ও নিষ্ঠাবধো সৃষ্টি করা এবং গণসচেতনতা গড়ে তোলার ব্যবস্থা করা। ৮. কমিশনের কার্যাবলীর ওপর সেমিনার, কর্মশালা, সিম্পোজিয়াম ইত্যাদির ব্যবস্থা করা। ৯. বিভিন্ন দুর্নীতির উৎস চিহ্নিত করা এবং প্রয়োজনীয় ব্যবস্থা গ্রহণের জন্য মহামান্য রাষ্ট্রপতির কাছে সুপারিশ পেশ। ১০. অনুসন্ধান, মামলা দায়ের এবং ওই ধরনের তদন্ত ও মামলা দায়েরের ক্ষেত্রে কমিশনের অনুমোদন পদ্ধতি নির্ধারণ করা। ১১. দুর্নীতি প্রতিরোধের জন্য প্রয়োজনীয় বলে বিবচিত অন্য যেকোনো কার্যসম্পাদন করা সহ অন্যান্য কার্যক্রম সম্পাদন।"
        },
        {
          "label": "ঘ",
          "question": "",
          "explanation": "বাংলাদেশের অনিয়ম ও দুর্নীতি প্রতিরোধে উক্ত প্রতিষ্ঠান অর্থাৎ বাংলাদেশ দুর্নীতি দমন কমিশনের ভূমিকা অপরিসীম। দুর্নীতি প্রতিরোধ একটি দীর্ঘমেয়াদী ও বহুমুখী প্রক্রিয়া যার একটি প্রারম্ভিক প্রাতিষ্ঠানিক প্রক্রিয়া মাত্র দুর্নীতি দমন কমিশন। দেশে একটি স্থায়ী ও কার্যকর দুর্নীতি প্রতিরোধক পরিবেশ সৃষ্টি করার দায়িত্ব সবার। বিশেষ করে রাজনৈতিক নেতৃত্ব ও রাজনৈতিক দল, সরকার, প্রশাসন, গণতন্ত্রের মৌলিক প্রতিষ্ঠানসমূহ, ব্যবসা প্রতিষ্ঠান, বেসরকারি সংস্থা, গণমাধ্যম, সুশীল সমাজ তথা দেশের সর্বস্তরের জনগণের যৌথ ও সমন্বিত প্রয়াস চালাতে হবে। বর্তমান পরিস্থিতিতে ভবিষ্যতের দুর্নীতিমুক্ত বাংলাদেশ গড়তে দুর্নীতির মাত্রা যতটা সম্ভব কমিয়ে আনতে পাঁচটি ক্ষেত্র পরিবর্তন, পরিশোধন ও সংস্কার অত্যন্ত জরুরী। এগুলো হলো - ১.রাজনীতিতে গুণগত পরিবর্তন (রাজনৈতিক ঐক্যমত, রাজনৈতিক স্থিতিশীলতা)। ২.আইনের শাসন। ৩. প্রশাসনিক সংস্কার ও জবাবদিহিতা। ৪. বিচার বিভাগের স্বাধীনতা। ৫. বহুমুখী স্থায়ী উদ্যোগ। পরিশেষে বলা যায়, এসব উদ্যোগ গ্রহণ ও বাস্তবায়ন করলে বাংলাদেশের দুর্নীতি কমিয়ে আনা সম্ভব এবং এর ফলে সাধারণ মানুষের হয়রানি কমবে ও জীবনযাত্রার মান উন্নত হবে।"
        }
      ]
    },
    {
      "number": "4",
      "uddipok": "রিতা কলেজ আসা-যাওয়ার পথে কিছু বখাটে ছেলে তাকে প্রায় বিরক্ত করে। একদিন সাহস করে সে তাদের আচরণের প্রতিবাদ করে এবং আইন প্রয়োগকারী সংস্থার কাছে অভিযোগ দায়ের করে। ফলে তাদেরকে আইনের আওতায় আনা হয়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "বাংলাদেশের সংবিধানের রাষ্ট্রীয় মূলনীতি চারটি।"
        },
        {
          "label": "খ",
          "question": "",
          "explanation": "ভারতের সাহিত্য শাসন প্রতিষ্ঠা ও হিন্দু মুসলমানদের মধ্যে ঐক্য প্রতিষ্ঠা করে সকল প্রকারের রাজনৈতিক ও শাসনতান্ত্রিক সমস্যার সমাধান করাই ছিল মন্ত্রী মিশন পরিকল্পনার লক্ষ্য। তাই ১৯৪৬ সালের মার্চ মাসে ব্রিটিশ সরকার স্ট্যাফোর্ড ক্রিপস, লর্ড পেথিক লরেন্স ও এভি আলেকজান্ডার - এ তিনজন মন্ত্রির সমন্বয়ে একটি মিশন ভারতে পাঠায়। মিশন ভারতের নেতৃত্ববৃন্দের সাথে আলোচনায় মতৈক্য পৌঁছাতে না পারায় ১৯৪৬ সালের মে মাসে ভারতীয় সংবিধান প্রতিষ্ঠায় তার নিজস্ব পরিকল্পনা ঘোষণা করেন, যা মন্ত্রিমিশন পরিকল্পনা নামে খ্যাত।"
        },
        {
          "label": "গ",
          "question": "",
          "explanation": "ইভটিজিং নামক নাগরিক সমস্যার সম্মুখীন হয়েছে। ইভটিজিং এর বহুবিধ কারণ বিদ্যমান। ইভটিজিং বলতে নারীকে উত্ত্যক্ত করা বা বিব্রত কড়াকে বোঝায়। সৃষ্টির বিবরণে জানা যায়, ইভ হলেন বাইবেল ও কোরআনে বর্ণিত পৃথিবীর প্রথম নারী বিবি হাওয়া। আর বর্তমানে ইভ বলতে সমগ্র নারী জাতিকে বোঝায়।আর টিজিং হলো হয়রানি করা। তাই ইভটিজিং বলতে বোঝায় নারীকে উত্ত্যক্ত,ঠাট্টা করা, বিরক্ত করা বা বিব্রত করা। ইভটিজিং একটি সামাজিক ব্যাধি। এর ফলে নারীদের নিরাপত্তা ব্যাহত হয়। অনেক মেয়ের শিক্ষা জীবনে অবসান ঘটে। ইভটিজিং মানুষের মানবিক মূল্যবোধকে ধ্বংস করে। মানবিকতা পর্যদস্ত হয়। উদ্দীপকে রিতা কলেজ আসা-যাওয়ার পথে কিছু বকাটে ছেলে তাকে বিরক্ত করে।এরূপভাবে নারীকে বিরক্ত করাকে ইভটিজিং বলে চিহ্নিত করা যায়। ইভটিজিং বেড়ে যাওয়ার পেছনে যে কারণটি সবচেয়ে বেশি দায়ী তাহলে পরিবারের নারীদের যথাযথ মূল্যায়ন না করা ও নারীদের প্রতি বৈষম্য মূলক দৃষ্টিভঙ্গি। এছাড়াও পারিবারিক ও সামাজিক সুশিক্ষার অভাব, নৈতিক মূল্যবোধের অধঃপতন, পরিবারের শিশুর সঠিক সামাজিকীকরণের অভাব ইত্যাদি ইভটিজিংয়ের জন্য কারণ হিসেবে ধরা যায়। মাদকাসক্ত ও বেকার যুবকরা হতাশাগ্রস্থ হয়ে পড়লে বার নিজের প্রতি নিয়ন্ত্রণ হারিয়ে ফেললে তারা ইভটিজিং করে। এছাড়াও ধর্মীয় অনুশাসনের অভাব, বিদেশি অপসংস্কৃতির অভাব, স্যাটেলাইট টেলিভিশন ইভটিজিং এর জন্য অধিকাংশই দায়ী।"
        },
        {
          "label": "ঘ",
          "question": "",
          "explanation": "সমাজ জীবনে উক্ত সমস্যা তথা ইভটিজিং এর প্রভাব মারাত্মক। ইভটিজিং একটি সামাজিক ব্যাধি। এর ফলে নারীদের নিরাপত্তা ব্যাহত হয়। অনেক মেয়ের শিক্ষা জীবনে অবসান ঘটে। ইভটিজিং মানুষের মানসিক মূল্যবোধকে ধ্বংস করে। মানসিকতা পযুদর্স্ত হয়।আমাদের নারী সমাজ এর মাধ্যমে দিন দিন পিছিয়ে পড়ে। উদ্দীপকে রিতা ইভটিজিং এর শিকার। তার মতো নারীদের জীবনে এর প্রভাব সুদূর প্রসারী। ইভটিজিং নারী জীবনে সবচেয়ে বাজে ও ভয়ানক অভিজ্ঞতা। ইভটিজিং নারীকে মানসিকভাবে ক্ষতিগ্রস্ত করে। ইভটিজিং নারীর অভাব চলার স্বাধীনতায় বাধার সৃষ্টি করে। শুধু তাই নয়, ইভটিজিং এর শিকার থেকে রক্ষা পাওয়ার জন্য অনেক তরুণী আত্মহত্যার পথ বেছে নাই। এর উৎপাত শুধু মেয়েটির ওপর নয় বরং তা হসপিটালিতে আছড়ে পরে পুরো পরিবারের উপর। ফলে মানসিকভাবে বিপর্যস্ত নারী হারিয়ে যায় হতাশার অথৈ সাগরে ,যার চূড়ান্ত সমাপ্তি ঘটে নির্মল আত্মহননের মধ্যে দিয়ে। কিন্তু এর প্রভাব নারীর প্রাপ্যের নির্মম বলিদা নেই শেষ হয় না বরং তার নিঃশ্বাসের বিষক্রিয়ায় ক্ষতিগ্রস্ত হয় পুরো সমাজ। ইভটিজিং এর শিকার থেকে বাঁচতে শিক্ষা জীবন থেকে অকালে ঝরে পড়ে অনেক নারী শিক্ষার্থী। হয়তো ঝরে পড়া এসব শিক্ষার্থীর মাঝে ছিল অনেক সম্ভাবনা ও স্বপ্ন। ফলে বেড়ে যায় বাল্যবিবাহ, যা আমাদের সমাজের ভয়ংকর আরেকটি সমস্যার জন্ম দেয়। শুধু শিক্ষার্থী নয় ইভটিজিং এর শিকার হয়ে চাকরিজীবী নারীরাও চাকরি ছেড়ে দিতে বাধ্য হয়।যা নারীর আত্মনির্ভরশীলতার পথকে ধ্বংস করে দেয়। আলোচনার পরিশেষে তাই বলা যায়, ইভটিজিং এমন অভিশাপ যা নারীর সমস্ত সম্ভাবনাকে শুরুতেই ধ্বংস করে দেয়। এর ফলে নারীর আত্মবিশ্বাস ধ্বংস হয় সে চলে যায় হতাশার অতল তলে। শেষ পর্যন্ত অন্যের গলগ্রহ হয়ে আজীবন তার জীবনকে অতিবাহিত করতে বাধ্য হয়।"
        }
      ]
    },
    {
      "number": "5",
      "uddipok": "১৯৪৬ সালে ভারতবর্ষে ভয়াবহ দাঙ্গা দেখা দেয়। লর্ড মাউন্টব্যাটন ভারতের গর্ভনর জেনারেল হয়ে আসেন। তিনি হিন্দু মুসলিম ও শিখ নেতৃবৃন্দের সাথে আলোচনা করে বুঝতে সক্ষম হন যে, ভারতবর্ষে আর ব্রিটিশ শাসন সম্ভব নয়। সেই লক্ষ্যে ব্রিটিশ পার্লামেন্টে একটি আইন পাস করা হয়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "ভারতবাসী ব্রিটিশ শাসন ও শোষণ নির্যাতনের বিরুদ্ধে আন্দোলন সংগ্রাম শুরু করলে ব্রিটিশরা বাংলাকে বিভক্ত করে একটি সম্প্রদায় কে নিজেদের অনুকূলে রেখে অপর সম্প্রদায়কে শাসন করার যে পরিকল্পনা গ্রহণ করে তাই ভাগ কর শাসন কর নীতি।"
        },
        {
          "label": "খ",
          "question": "",
          "explanation": "মাওলানা আব্দুল হামিদ খান ভাসানীকে তার মহতি ভূমিকার কারণে মজলুম জননেতা বলা হয়। ব্রিটিশ ভারতের জমিদার, মহাজন, সুদখোর, দালাল, ন্যায়েব- গোমস্তাদের অত্যাচার ও অবিচার এর বিরুদ্ধে সদা সর্বদা সোচ্চার হয়ে মাওলানা আব্দুল হামিদ খান ভাসানী কৃষক, শ্রমিক ও মজুরদের পাশে থেকেছেন। নির্ভীকভাবে তাদের কথা অকপটে বলেছেন। সারা জীবন সাধারন মানুষের অধিকার প্রতিষ্ঠার সংগ্রামে তিনি অক্লান্ত পরিশ্রম করেছেন ও জেল- জুলুমের শিকার হয়েছেন। তাই তার অবদানের কথা স্মরণ করে মাওলানা আব্দুল হামিদ খান ভাসানীকে মজলুম জননেতা বলা হয়।"
        },
        {
          "label": "গ",
          "question": "",
          "explanation": "উদ্দীপকে ১৯৪৭ সালে ভারত শাসন আইনের কথা বলা হয়েছে।  ব্রিটিশদের বহুদিনের শোষণ ও নিপীড়নের প্রতিবাদে ভারতীয়রা অনেকদিন ধরেই ঐক্যবদ্ধ আন্দোলন চালিয়ে আসছিল। মন্ত্রী মিশন পরিকল্পনা ব্যর্থ হওয়ায় ভারতে অন্তবর্তীকালীন সরকার গঠন নিয়ে কংগ্রেস ও মুসলিম লীগের মধ্যে অন্তর্দ্বন্দ্ব চরম পর্যায়ে চলে যায়। এ পরিস্থিতিতে ১৯৪৭ সালের ৪ জুলাই ব্রিটিশ পার্লামেন্টে ভারত স্বাধীনতা আইনের খসড়া বিল পেশ করা হয় এবং পার্লামেন্ট কর্তৃক গৃহীত ১৮ই জুলাই আইনটি পাস হয়। এ আইনের বদৌলতে ভারতবর্ষের ওপর থেকে দীর্ঘ ২০০ বছরের ব্রিটিশ শাসনের অবসান ঘটে।  উদ্দীপকে বলা হয়েছে, ১৯৪৬ সালে ভারতবর্ষে ভয়াবহ দাঙ্গা দেখা দেয়। লর্ড মাউন্টব্যাটন ভারতের গর্ভনর জেনারেল হয়ে আসেন। তিনি হিন্দু, মুসলিম ও শিখ নেতৃবৃন্দের সাথে আলোচনা করে বুঝতে সক্ষম হন যে, ভারতবর্ষে আর ব্রিটিশ শাসন সম্ভব নয়। সেই লক্ষ্যে ব্রিটিশ পার্লামেন্টে একটি আইন পাস করা হয়। এরূপ বর্ণনায় ১৯৪৭ সালের ভারত শাসন আইনের কথা প্রকাশ পেয়েছে। এ আইনের সবচেয়ে প্রধান ও গুরুত্বপূর্ণ ধারা হলো এই আইনে ভারতবর্ষকে বিভক্ত করে ভারতীয় ইউনিয়ন ও পাকিস্তান নামের দুটি ডোমিনিয়ন প্রতিষ্ঠিত হয়, যেগুলো কার্যত স্বাধীন ও সার্বভৌম রাষ্ট্র। ফলে ভারত সচিব পথের কার্যকারিতা বিপুল হয়ে যায় এবং এই আইনে উক্তপত্রের অবসান ঘটানো হয়। একই সাথে এই আইনের রাজকীয় মর্যাদা ও উপাধি থেকে ব্রিটিশ রাজের ভারত সম্রাট উপাধি বিলুপ্ত করা হয়। এছাড়া এই আইনের আরেকটি উল্লেখযোগ্য বৈশিষ্ট্য হলো এতে ১৯৩৫ সালের ভারত শাসন আইনের কিছু সংশোধনী আনা হয়। তন্মধ্যে ভারত পাকিস্তান মন্ত্রিসভার পরামর্শ অনুযায়ী ব্রিটিশ রাজ কর্তৃক গর্ভনর জেনারেল নিয়োগ, স্বেচ্ছাধীন ক্ষমতা ও বিশেষ ক্ষমতা বিলোপ, ব্রিটিশ পার্লামেন্টের ক্ষমতা হ্রাস প্রভৃতি উল্লেখযোগ্য।"
        },
        {
          "label": "ঘ",
          "question": "",
          "explanation": "ব্রিটিশ ভারতের তৎকালীন রাজনীতিতে উদ্দীপকের সাথে সঙ্গতিপূর্ণ আইনের অর্থাৎ ১৯৪৭ সালে ভারত স্বাধীনতা আইনের তাৎপর্য অত্যাধিক। ১৯৪৭ সালে ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইন ভারতের রাজনৈতিক ও শাসনতান্ত্রিক সমস্যার সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশের দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতা অবসান হয় এবং রাষ্ট্রর দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদের বিলুপ্ত ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক,সামাজিক, সাংস্কৃতিক চিন্তাধারায় বৈপ্লবিক পরিবর্তন ঘটে। ১৭৫৭ সালের পলাশীর যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যার সমাধান হয় অর্থাৎ পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের পরিসমাপ্তি ঘটে। ভারতবর্ষের গর্ভনর জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ।ভারত ও পাকিস্তান রাষ্ট্র গণতন্ত্রের যাত্রা সূচিত হয়। দুটি রাষ্ট্রই স্ব-স্ব সংবিধান প্রণয়নের ক্ষমতা লাভ করে। উপযুক্ত আলোচনার পরিপ্রেক্ষিতে বলা যায়, ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতা সংগ্রামের চূড়ান্ত পরিনতি।"
        }
      ]
    },
    {
      "number": "6",
      "uddipok": "পূর্ব পাকিস্তানের প্রতি পশ্চিম পাকিস্তানের বৈষম্য চরমভাবে বৃদ্ধি পেয়েছিল। এ বৈষম্যের অবসানের লক্ষ্যে বাঙালির প্রাণের নেতা লাহোরে কয়েক দফা দাবি উপস্থাপন করেন। ইতিহাসে এটি বাঙ্গালীর মুক্তির সনদ নামে পরিচিত।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "১৯৫৮ সালে পাকিস্তানের সামরিক শাসন প্রথম জারি করা হয়।"
        },
        {
          "label": "খ",
          "question": "",
          "explanation": "যুক্তফ্রন্ট গঠনের প্রধান উদ্দেশ্য ছিল ক্ষমতাসীন মুসলিম লীগের অন্যায়, অত্যাচার ও বাঙালির প্রতি বিমাতাসুলভ আচরণের অবসান ঘটানো। অর্থাৎ যুক্তফ্রন্ট গঠনের মূল উদ্দেশ্য ছিল মুসলিম লীগকে সমচিত জবাব দেওয়া ও পূর্ব পাকিস্তানের মানুষের দ্বারা শাসন ব্যবস্থা প্রতিষ্ঠা করা। তাছাড়া মুসলিম লীগের দুর্নীতির বিরুদ্ধে লড়াই করা ও ছিল যুক্তফ্রন্টের উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকে যে দাবিগুলোর কথা বলা হয়েছে সেগুলো হলো ১৯৬৬ সালের লাহোরে বঙ্গবন্ধু শেখ মুজিবুর রহমান কর্তৃক উত্থাপিত বাংলাদেশ স্বায়ত্তশাসনের ছয় দফা দাবি। ছয় দফার অন্তর্ভুক্ত দফাগুলো হলো- ১. যুক্তরাষ্ট্রীয় ব্যবস্থাধীনে সংসদীয় পদ্ধতির সরকার হবে। সার্বজনীন ভোটাধিকারের ভিত্তিতে প্রাপ্তবয়স্কদের ভোটে নির্বাচন অনুষ্ঠান। ২. কেন্দ্রীয় সরকারের হাতে মাত্র দুটি বিষয় থাকবে, প্রতিরক্ষা ও পররাষ্ট্র মন্ত্রণালয়। অন্যান্য সব বিষয়ে অঙ্করাজ্য গুলোর কোনো ক্ষমতা থাকবে। ৩. সারা দেশে হয় অবাধে বিনিয়োযোগ্য  দুই ধরনের মুদ্রা, না হয় বিশেষ সাপেক্ষে একই ধরনের মুদ্রা প্রচলন করা। ৪. সকল প্রকার কর ধার্য করার ক্ষমতা থাকবে আঞ্চলিক সরকারের হাতে। আঞ্চলিক সরকারের আদায়কৃত রাজস্বের একটা নির্দিষ্ট অংশ কেন্দ্রীয় সরকারকে দেওয়ার ব্যবস্থা থাকবে। ৫. অঙ্গরাজ্যগুলো নিজেদের অর্জিত বৈদেশিক মুদ্রার মালিক হবে, এ নির্ধারিত অংশ তারা কেন্দ্র কে দেবে। ৬. অঙ্গরাজ্যগুলোকে আঞ্চলিক নিরাপত্তার জন্য আধা সামরিক বাহিনী গঠন করার ক্ষমতা দেওয়া। সুতরাং বাঙালি জাতীয়তাবাদের বিকাশ এবং পরবর্তীকালে বাংলাদেশের স্বাধীনতা আন্দোলনের পথ সুগম করনে ছয় দফা কর্মসূচি এবং উক্ত কর্মসূচি ভিত্তিক আন্দোলনের ভূমিকা ছিল অত্যন্ত গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের দাবিগুলো অর্থাৎ ছয় দফা দাবি স্বাধীন বাংলাদেশ প্রতিষ্ঠায় ব্যাপক প্রভাব রাখে। ছয় দফা বাংলাদেশের স্বাধীনতা সংগ্রামের ইতিহাসে সবচেয়ে উল্লেখযোগ্য ঘটনা। ছয় দফা আন্দোলন বাঙালি জাতীয়তাবাদ বিকাশে এবং পরবর্তীকালে বাংলাদেশ স্বাধীনতা আন্দোলনের পথ সুগম করনে উক্ত কর্মসূচি ভিত্তিক আন্দোলনের ভূমিকা ছিল অত্যন্ত গুরুত্বপূর্ণ। ছয় দফা কর্মসূচি ভিত্তিক আন্দোলনের মাধ্যমে জাগ্রত বাঙালিরা পশ্চিম পাকিস্তানের ঔপনিবেশিক শাসন থেকে মুক্তির উদগ্র আকাঙ্ক্ষাই ব্যক্ত করে। ছয় দফা আন্দোলন ক্ষণস্থায়ী হলেও তা বাঙালি জাতির রাজনীতির ক্ষেত্রে আমূল পরিবর্তন ঘটায়। ছয় দফা আন্দোলন বাঙালিকে অধিকার সচেতন করে তোলার মাধ্যমে বাঙালি জাতীয়তাবাদী আন্দোলনের প্রেরণা যোগায়। এ আন্দোলনের মাধ্যমে প্রমাণিত হয় যে পূর্ব পাকিস্তান একটি স্বতন্ত্র ভৌগোলিক অঞ্চল। এ অঞ্চলের জনগণের একটি স্বাধীন জাতিসত্তা আছে। ভাষা,সাহিত্য, সংস্কৃতি, রাজনীতি ইত্যাদি কারণে তারা পশ্চিম পাকিস্তানি থেকে সম্পূর্ণ পৃথক। ১৯৬৬ সালের ছয় দফা আন্দোলনের জাতীয় জীবনে সর্বস্তরের শিক্ষার মাধ্যম হিসেবে বাংলা ভাষা ব্যবহারের স্বপক্ষে ব্যাপক প্রচারণা চালানো হয় - যা বাঙালি জাতীয়তাবাদকে আরো সুদৃঢ় করে। তাছাড়া ভাষা আন্দোলনের মাধ্যমে বাঙালি জাতীয়তাবাদের যে উন্মেষ ঘটে তা ছয় দফা কর্মসূচি সংস্পর্শে এসে পূর্ণতা প্রাপ্ত হয় এবং ছয় দফা কর্মসূচি ভিত্তিক আন্দোলন একপর্যায়ে বন আন্দোলনের রূপ নেয়। এ আন্দোলনের মাধ্যমে পূর্ব পাকিস্তানের জনগণ সর্বপ্রথম সরকারি কর্তৃত্বকে অস্বীকার করে সংগ্রামী চেতনায় উদ্বুদ্ধ হয়। ছয় দফা কর্মসূচি ভিত্তিক আন্দোলন পরবর্তীকালে ৬৯ এর গণঅভ্যুত্থান, সত্তর সাধারণ নির্বাচন এবং ৭১ এর স্বাধীনতা সংগ্রামের পথকে সুগম করে। সুতরাং ১৯৬৬ সালের ৬ দফা কর্মসূচি বাঙালি জাতীয়তাবাদ বিকাশে বলিষ্ঠ ভূমিকা পালন করে - যার ফলশ্রুতিদের ধারাবাহিক সংগ্রামের মাধ্যমে অবশেষে ১৯৭১ সালের সশস্ত্র সংগ্রামের মধ্য দিয়ে জাতীয়তাবাদের চরম বহিঃপ্রকাশ স্বরূপ বাংলাদেশ স্বাধীন হয়। শুরু হয় বাঙালি জাতীয়তাবাদের নতুন অধ্যায়।"
        }
      ]
    },
    {
      "number": "7",
      "uddipok": "তীব্র গণআন্দোলনের প্রেক্ষিতে পাকিস্তানের স্বৈরশাসক আইয়ুব খানের পতন হয়। এ পরিস্থিতিতে পাকিস্তান সরকার সাধারণ নির্বাচন দিতে বাধ্য হয়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "চিত্তরঞ্জন দাস কে দেশবন্ধু বলা হয়।"
        },
        {
          "label": "খ",
          "question": "",
          "explanation": "বাঙালির জাতির ইতিহাসে বঙ্গবন্ধু শেখ মুজিবুর রহমানের ঐতিহাসিক ৭মার্চের ভাষণের ভূমিকা অত্যন্ত তাৎপর্যপূর্ণ। তারে কালজয়ী ভাষণে বাঙালির জাতি পেয়ে যায় স্বাধীনতা ও গেরিলা যুদ্ধের দিকনির্দেশনা। তার দিকনির্দেশনায় দেশের মুক্তি কামি মানুষ ঘরে ঘরে যুদ্ধের প্রস্তুতি নিতে শুরু করে। যুগ যুগ ধরে শোষিত বঞ্চিত বাঙালি ইস্পাত কঠিন দৃঢ়তা নিয়ে এগিয়ে যায় কাঙ্খিত মুক্তির লক্ষ্যে। বঙ্গবন্ধুর এ ভাষণে উজ্জীবিতে হয়ে বাঙালি জাতি ঝাঁপিয়ে পড়ে মুক্তিযুদ্ধে এবং লক্ষ্য প্রাণের বিনিময়ে প্রতিষ্ঠিত করে স্বাধীন সার্বভৌম বাংলাদেশ।"
        },
        {
          "label": "গ",
          "question": "",
          "explanation": "উদ্দীপকে ১৯৭০ সালের সাধারণ নির্বাচনের কথা বলা হয়েছে। স্বাধীন সার্বভৌম বাংলাদেশের অভ্যুদয়ের ১৯৭০ সালের নির্বাচনের গুরুত্ব অপরিসীম। উক্ত নির্বাচনে যার উপর ভিত্তি করে বাংলাদেশের পরবর্তী ঘটনাপ্রবাহ নিয়ন্ত্রিত হয়েছে এবং বাঙালি জাতি উক্ত নির্বাচনের জয় কে তাদের নেতৃত্বের প্রতি ব্যাপক জনসমর্থন আছে বলে ধরে নিয়ে মুক্তিযুদ্ধে ঝাঁপিয়ে পড়ে। উক্ত নির্বাচনের সংরক্ষিত মহিলা আসন সহ আওয়ামী লীগ মোট ১৬৭ টি আসন লাভ করে জাতীয় পরিষদের একক সংখ্যাগরিষ্ঠতা অর্জন করে এবং প্রাদেশিক পরিষদে ৩২০ টি আসনের মধ্যে ২৯৮ টি আসন পেয়ে নিরঙ্কুশ জয় পায়। প্রাদেশিক এ জাতীয় পরিষদের বিজয়ের ফলে আওয়ামী লীগ যখন ক্ষমতাগ গ্রহণের জন্য প্রস্তুত ঠিক সে সময় পাকিস্তানের শাসক গোষ্ঠী ক্ষমতা ছেড়ে দিতে টালবাহানা শুরু করে। বাঙালির জাতির এই বিজয়ের ফলে বঙ্গবন্ধু এক অসহযোগ আন্দোলনের মাধ্যমে একটি স্বাধীন সার্বভৌম দেশ গঠনের জন্য ডাক দেন। উদ্দীপকেও আমরা দেখতে পাই, তীব্র গণআন্দোলনের প্রেক্ষিতে পাকিস্তানের স্বৈরশাসক আইয়ুব খানের পতন হয়। এ পরিস্থিতিতে পাকিস্তান সরকার সাধারণ নির্বাচন দিতে বাধ্য হয়। যা ১৯৭০ সালের সাধারণ নির্বাচনকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে ১৯৭০ সালের সাধারণ নির্বাচনের কথা বলা হয়েছে।  ঐতিহাসিকভাবে নির্বাচন বাংলাদেশের ইতিহাসে অত্যন্ত গুরুত্বপূর্ণ।কেননা এ নির্বাচনের মধ্য দিয়ে বাঙালি জাতি স্বায়ত্তশাসন ও আত্মপ্রতিষ্ঠার সুযোগ লাভ করে। নির্বাচনে বিজয়ী হয়ে বাঙালিরা নিজেদের শক্তি সম্পর্কে সচেতন হয়ে ওঠে। এ নির্বাচনে আওয়ামী লীগের বিজয়ের মাধ্যমে পূর্ব বাংলার জনগণের ঔপনিবেশিক শাসন-শোষণ থেকে মুক্তির পথ সুগম হয় । এ নির্বাচন আওয়ামী লীগের পূর্ব বাংলার প্রতিনিধিত্বকারী প্রতিষ্ঠান এবং বঙ্গবন্ধু শেখ মুজিবুর রহমানকে বাঙালির অভিসংবাদিত মহান নেতা হিসেবে পরিগণিত করে। এ নির্বাচনে আওয়ামী লীগের বিজয় অর্জন পশ্চিমা শাসকগোষ্ঠীর শোষণের মৃত্যু ঘন্টা বাজিয়ে দেয়। পশ্চিমা শাসক গোষ্ঠী ক্ষমতা হস্তান্তরের গড়িমসি করে। ক্রমান্বয়ে সমগ্র পূর্ব পাকিস্তানের বিক্ষোভ ছড়িয়ে পড়ে, যা চূড়ান্ত পর্যায়ে স্বাধীনতার যুদ্ধে রূপ নেয়।বাঙালি জনগণ স্বতঃস্ফূর্তভাবে এ যুদ্ধে ঝাঁপিয়ে পড়ে এবং ছিনিয়ানে বাংলাদেশ স্বাধীনতা ও সার্বভৌমত্ব। অর্থাৎ ১৯৭০ সালের নির্বাচনে আওয়ামী লীগে নিরঙ্কুশ বিজয় অর্জনের মাধ্যমে প্রতিষ্ঠিত হয়েছে স্বাধীন সার্বভৌম বাংলাদেশ। তাই আমাদের জাতীয় জীবনে ১৯৭০ সালের নির্বাচনের গুরুত্ব অত্যন্ত তাৎপর্যপূর্ণ।"
        }
      ]
    },
    {
      "number": "8",
      "uddipok": "কৃষক প্রজাদের স্বার্থ সংরক্ষণে 'ক' অঞ্চলের নেতা মি. X ঋণ শালিশি বোর্ড গঠন করেন। ১৯৩৭ সালে তিনি অবিভক্ত বাংলার প্রথম মুখ্যমন্ত্রী হন। মুসলমানদের উন্নত রাজনৈতিক ভবিষ্যতের কথা ভেবে তিনি সর্বভারতীয় মুসলিম লীগের অধিবেশনে এক গুরুত্বপূর্ণ প্রভাব উত্থাপন করেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "গণতন্ত্রের মানসপত্র বলা হয় হোসেন শহীদ সোহরাওয়ার্দীকে।"
        },
        {
          "label": "খ",
          "question": "",
          "explanation": "ব্রিটিশ শোষণের যাঁতাকালে পিষ্ট হয়ে কৃষকরা যখন সর্বস্বান্ত ও দিশেহারা হয়ে পড়ে তখন নিশার আলী ওরফে তিতুমীর কৃষক আন্দোলন গড়ে তোলেন। তিতুমীরের কৃষক আন্দোলনের মূল লক্ষ্য ছিল নীলকর ও স্থানীয় সামন্ত রাজা -জমিদারদের শোষণ ও নির্যাতন প্রতিহত করা। ইংরেজ সরকারকে একাধিকবার নীলকর ও জমিদারদের স্বেচ্ছাচারিতা সম্পর্কে অভিযোগ জানানো হলেও তাদের উদাসীনতায় ক্ষিপ্ত হয়ে তিতুমীর নিজ বাহিনীকে সংগঠিত করেন। ১৮২৫ সালের তিনি দলবল সহ চব্বিশ পরগনায় কিয়দংশ এবং নদীয়া ও ফরিদপুরের বিভিন্ন অংশের সমন্বয়ে একটি স্বাধীন রাষ্ট্র প্রতিষ্ঠার উদ্যোগী হন। স্বতঃস্ফূর্তভাবে সংগঠিত প্রায় ৮৩ হাজার কৃষক সেনাকে ব্রিটিশ সরকারের বিরুদ্ধে বিদ্রোহ ঘোষণা করেন, যা ইতিহাসে তিতুমীরের বারাসাত বিদ্রোহ নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে যে রাজনৈতিক ব্যক্তিত্বের কথা বলা হয়েছে তিনি হলেন শেরে বাংলা এ. কে. ফজলুল হক। শেরে বাংলা এ. কে. ফজলুল হক ছিলেন বাংলা তথা অবিভক্ত বাংলার এক মহান রাজনৈতিক ব্যক্তিত্ব। ব্রিটিশ ভারতের রাজনীতি বিশেষ করে অবিভক্ত বাংলার রাজনীতিতে তিনি ছিলেন এক ত্যাগী নেতা। তিনি ডেপুটি ম্যাজিস্ট্রেটের চাকরি ছেড়ে ১৯১১ সালের সক্রিয়ভাবে রাজনীতিতে প্রবেশ করেন। তিনি কৃষক সমাজের ভাগ্য উন্নয়নে গুরুত্বপূর্ণ ভূমিকা রাখেন। অবহেলিত কৃষক সমাজের উন্নতির জন্য তিনি নিখিল বঙ্গ-প্রজা সমিতি গঠন করেন। কৃষি ঋণ আইন, জিন- সালিশি বোর্ড গঠন, বঙ্গীয় প্রজাস্বত্ব আইন প্রণয়ন তারই অক্লান্ত প্রচেষ্টায় প্রণীত হয়। তিনি একজন অসাম্প্রদায়িক নেতা হিসেবে রাজনীতিকে ঢেলে সাজান। হিন্দু মুসলমানদের সম্প্রীতির লক্ষ্যে নিলস প্রচেষ্টা চালান। এজন্য তিনি ১৯১৬ সালের লক্ষ্মৌচুক্তি সম্পাদনের গুরুত্বপূর্ণ ভূমিকা রাখেন। ১৯১৮ সালে তিনি মুসলিম লীগের সভাপতি হন এবং একই সাথে নিখিল জাতীয় কংগ্রেসের যুগ্ম সাধারণ সম্পাদক নির্বাচিত হন। তিনি ১৯৩৫ সালে ভারত শাসন আইনের প্রেক্ষাপটে উপলব্ধি করেন ১৯৩৭ সালের মন্ত্রী থাকাকালে হিন্দু মুসলমানদের পৃথক আবার ভূমির কথা ভাবেন। এ লক্ষ্যে ১৯৪০ সালে না হলে অনুষ্ঠিত সম্মেলনে মুসলমানদের জন্য পৃথক আবাসভূমি গঠনের উদ্দেশ্যে লাহার প্রসাব উত্থাপন করেন। উদ্দীপকে উল্লিখিত নেতা মি. X যেসব কাজ করেছেন সেগুলোর সাথে শেরে বাংলা এ. কে. ফজলুল হকের কৃত কাজের সাথে সাদৃশ্য খুঁজে পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকে যে প্রসাবের কথা বলা হয়েছে সেটি হল শেরেবাংলা এ. কে. ফজলুল হক কর্তৃক উত্থাপিত লাহোর প্রস্তাব। মানবদরদী,অসাম্প্রদায়িক ব্যক্তিত্ব শেরে বাংলা এ. কে. ফজলুল হক ছিলেন বাঙালি জাতীয়তাবাদের অগ্রদূত। ব্রিটিশ ভারতের রাজনীতি বিশেষ করে তদানীন্তন, অবিভক্ত বাংলার রাজনীতিতে তিনি ছিলেন রাজনৈতিক বৃক্ষ বট তথা উজ্জ্বল নক্ষত্র। মাথার চুল থেকে পায়ের পাতা পর্যন্ত তিনি ছিলেন একজন খাটি বাঙালি। হিন্দু মুসলমান সব জনগণের কল্যাণে স্বপ্ন তিনি সবসময় বিদায় লালন করতেন। ১৯৩৭ সালের সাধারণ নির্বাচনের পর হিন্দু-মুসলিম সাম্প্রদায়িক দাঙ্গা চরম আকার ধারণ করলে মুসলমানের পৃথক তাপস বমির কথা চিন্তা করে থাকে। বাঙালির পৃথক রাজনৈতিক অস্তিত্ব প্রতিষ্ঠার স্বপ্নকে বাস্তবায়িত করার জন্য ১৯৪০ সালের ২৩ মার্চ শেরে বাংলা এ. কে. ফজলুল হক কর্তৃক উত্থাপিত হয় লাহোর প্রস্তাব। এ প্রস্তাবের মধ্যে ভারতের উত্তর পূর্বাঞ্চলের একটি পৃথক মুসলিম রাষ্ট্র প্রতিষ্ঠার দাবি উঠে আসে। এজন্য বলা হয়, লাহোর প্রস্তাবের মাধ্যমে স্বাধীন বাংলাদেশের বীজ নিহিত ছিল। কারণ তার সুযোগ্য নেতৃত্বের কারণে উত্থাপিত এ লাহোর প্রস্তাবের মাধ্যমে বাঙালি জাতীয়তাবাদের যে বীজ অঙ্কুরিত হয়েছিল তাই পরবর্তীকালে ভাষা আন্দোলনের মধ্য দিয়ে সুদৃঢ় হয়ে ওঠে এবং বাঙ্গালীদেরকে স্বাধীনতার দিকে ত্বরান্বিত করে। তাই বলা যায়, শেরে বাংলা ফজলুল হক কর্তৃক উত্থাপিত এ লাহোর প্রস্তাব এর গুরুত্ব অপরিসীম যার মধ্যে স্বাধীন বাংলাদেশের বীজ নিহিত ছিল।"
        }
      ]
    },
    {
      "number": "9",
      "uddipok": "এক সড়ক দুর্ঘটনায় কুলসুম তার এক পাড়ায়। সে নবম শ্রেণীতে পড়ে। প্রত্যয়েন্স স্কুলে যাওয়ার প্রয়োজন হলেও তার পক্ষে তা সম্ভব হচ্ছে না। একদিন সে ক্র্যাচের সাহায্যে হাতে ভোট দিতে স্কুলে যাওয়া শুরু করে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যুক্তফ্রন্টের নির্বাচনী প্রতীক ছিল নৌকা।"
        },
        {
          "label": "খ",
          "question": "",
          "explanation": "সাধারণভাবে ভাষার দাবিতে যে আন্দোলন করা হয় তাকে ভাষা আন্দোলন বলে। আরো একটু ব্যাপকভাবে বলতে গেলে কোনো দেশ, জাতি তাদের মায়ের ভাষা রক্ষার জন্য যে আন্দোলন সংগ্রাম চালায় তাকে ভাষা আন্দোলন বলে। পৃথিবীর ইতিহাসে বাংলা ভাষার জন্য এত লোক জীবন দেওয়ার ইতিহাস আর কোথাও নেই। তাই আমাদের ভাষা দিবসকে সারা বিশ্ব আজ শ্রদ্ধাভরে পালন করছে।"
        },
        {
          "label": "গ",
          "question": "",
          "explanation": "উদ্দীপকে কুসুম সড়ক দুর্ঘটনায় পা হারায় বলে সে একজন শারীরিক প্রতিবন্ধী।  শারীরিক যোগ্যতার ভিত্তিতে পৃথিবীতে দুই ধরনের মানুষ দেখতে পাওয়া যায়। এক ধরনের মানুষ নিখুঁত দেহ বৈশিষ্ট্যের অধিকারী, অন্য এক ধরনের মানুষ রয়েছে যারা দেহ কত দিক থেকে ত্রুটিপূর্ণ। এ শ্রেণীর মানুষকে বলা হয় প্রতিবন্ধী। উইকিপিডিয়ায় প্রতিবন্ধিত্বের সংজ্ঞা দিতে গিয়ে বলা হয়েছে যে, \"বয়স, লিঙ্গ, জাতি, সংস্কৃতি বা সামাজিক অবস্থান অনুযায়ী আর ১০ জন যে কাজগুলো করতে পারে ইমপেয়ারমেন্টের কারণে সে কাজগুলো প্রাত্যহিক জীবনে করতে না পারার অবস্থানটাই হলো ডিসএবিলিটি বা প্রতিবন্ধিতা। প্রতিবন্ধিত্ব শুরুর সমকাল বিবেচনা করে প্রতিবন্ধী দুই ধরনের। যেমন - যারা প্রতিবন্ধিত্ব নিয়ে জন্মগ্রহণ করে তাদেরকে প্রাথমিক প্রতিবন্ধী বা জন্মগত প্রতিবন্ধী বলা হয়। অপরদিকে জন্মের পর বিভিন্ন কারণে যারা প্রতিবন্ধিত্ব বরণ করে তাদেরকে অর্জিত প্রতিবন্ধী বলা হয়।আবার শরীরের বিশেষ কোনো অঙ্গ হানি বা আক্রান্ত হবার ভিত্তিতে প্রতিবন্ধী হয় কয়েক রকমের যথা ১. শারীরিক প্রতিবন্ধী, ২. দৃষ্টি প্রতিবন্ধী, ৩.শ্রাবণ প্রতিবন্ধী, ৪.বাক প্রতিবন্ধী, ৫.বুদ্ধি প্রতিবন্ধী, ৬.মানসিক প্রতিবন্ধী, ৭.সামাজিক প্রতিবন্ধী ইত্যাদি ।উদ্দীপকের কুলসুম সড়ক দুর্ঘটনায় পা হারায়। যা এক ধরনের শারীরিক সীমাবদ্ধতা। আর তাই কুলসুমের প্রতিবন্ধকতার ধরন শারীরিক প্রতিবন্ধী।"
        },
        {
          "label": "ঘ",
          "question": "",
          "explanation": "উদ্দীপকের কুলসুমের মত জনগোষ্ঠীর সমস্যা সমাধানে অনেকগুলো উপায় রয়েছে। প্রতিবন্ধী সংক্রান্ত আন্তর্জাতিক সিদ্ধান্ত ও ঘোষণা সমূহ এবং বাংলাদেশ সরকারের প্রতিবন্ধী বিষয়ক জাতীয় নীতিমালা ১৯৯৫ অনুযায়ী সরকারি ও বেসরকারি সংস্থা প্রতিবন্ধীদের সংসার সমাধানের কাজ করে চলেছে। প্রতিবন্ধীদের সমস্যা সমাধানের উপায় সমূহ নিচে তুলে ধরা হলো- ১. প্রতিবন্ধীদের মেধা, যোগ্যতা, সামর্থ্যের সর্বোচ্চ বিকাশ, স্বাধীন ও আত্মনির্ভরশীল জীবন নিশ্চিত করার জন্য পুনর্বাসনে যথাযথ পদক্ষেপ গ্রহণ করতে হবে। ২. জাতীয় পর্যায় পূর্ণবাসন কর্মসূচি গ্রহণ করে প্রতিবন্ধী ব্যক্তিদের চাহিদা, সুযোগ ও পূর্ণ অংশগ্রহণের নীতিমালা অনুসরণ করে এই পূণবাসন কর্মসূচি পরিকল্পনা গ্রহণ ও বাস্তবায়ন করতে হবে। ৩. প্রতিবন্ধী জনগোষ্ঠীকে জনশক্তিতে পরিণত করতে হবে। ৪. সবচেয়ে সুবিধাবঞ্চিত,অনগ্রসর ও দারিদ্র পীড়িত জনগোষ্ঠী হিসেবে এদের জন্য সরকারি ও বেসরকারি প্রতিষ্ঠানকে এমন পদক্ষেপ নিতে হবে যাতে প্রতিবন্ধী জনগোষ্ঠী মানবসম্পদে পরিণত হয়। ৫.প্রতিবন্ধীদের বিশেষ সক্ষমতার জায়গাগুলো উদ্ভাবন করে প্রশিক্ষণের সুযোগ সৃষ্টি করতে হবে। ৬. সরকারি ও বেসরকারি পর্যায়ের সুযোগ-সুবিধার ভিত্তিতে তাদের জন্য সরকারি সুযোগ সৃষ্টি করতে হবে। কোটা বৃদ্ধি ও সংরক্ষণের ওপর গুরুত্ব দিতে হবে। ৭. প্রতিবন্ধীদের অধিকার সংরক্ষণের ব্যবস্থা করতে হবে। ৮. সরকারের বার্ষিক বাজেটে তাদের জন্য পর্যাপ্ত বরাদ্দ রাখতে হবে। ৯. প্রতিবন্ধীদের সাথে নমনীয় আচরণ করতে হবে এবং তাদের সাথে দূরত্ব ঘুচিয়ে মিলেমিশে থাকতে হবে। তাদের প্রতি ঘৃণা ও অবজ্ঞা পরিহার করতে হবে। ১০. গণমাধ্যমে প্রতিবন্ধী জনগোষ্ঠীর সাফল্যের কাহিনী তুলে ধরতে হবে। ১১. সরকারের পাশাপাশি বিভিন্ন বেসরকারি সংস্থা ও স্বেচ্ছাসেবী প্রতিষ্ঠান প্রতিবন্ধীদের কল্যাণে কাজ করে যাচ্ছে। এসব প্রতিষ্ঠানে কার্যক্রম সরকারের সুদৃষ্টি প্রয়োজন। পরিশেষে আমি মনে করি, কুলসুমের মতো জনগোষ্ঠীর প্রতি সহযোগিতার হাত বাড়িয়ে দেওয়া আমাদের নৈতিক দায়িত্ব।"
        }
      ]
    },
    {
      "number": "10",
      "uddipok": "সাগরের পানির উচ্চতা বৃদ্ধি পাওয়ায় বিশ্ব ব্যাপক বিপর্যয়ের সম্মুখীন। গবেষকদের আশঙ্কা দ্বীপ রাষ্ট্র মালদ্বীপ এ কারণে এক সময় সমুদ্রে তলিয়ে যেতে পারে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "বাঁশের কেল্লা নির্মাণ করেন শহীদ তিতুমীর।"
        },
        {
          "label": "খ",
          "question": "",
          "explanation": "হাজী শরীয়তুল্লাহ পরিচালিত ফরজভিত্তিক আন্দোলনের নাম হচ্ছে ফরায়েজী আন্দোলন। আরবি 'ফরজ' শব্দ থেকে ফরায়েজি শব্দের উৎপত্তি, যার অর্থ অবশ্য পালনীয়। হাজী শরীয়তুল্লাহর লক্ষ্য করেন - সে সময়ের মুসলমান সমাজে পীরপূজা, কবর পূজা, মনসা পূজা, শীতল পূজা ইত্যাদি নানা ধরনের অনৈসলামিক কার্য আচ্ছন্ন করেছিল। এ ধরনের অনৈসলামিক ও কুসংস্থারাচ্ছান্ন পরিবেশকে দূর করার লক্ষ্যে তিনি এক বৃহত্তম আন্দোলনের ডাক দেন। ইতিহাসে এ আন্দোলনের ফরায়েজী আন্দোলন নামে পরিচিত।"
        },
        {
          "label": "গ",
          "question": "",
          "explanation": "আমার পঠিত জলবায়ু পরিবর্তন সমস্যার কারণে উদ্দীপকে এই পরিস্থিতির সৃষ্টি হয়েছে। বর্তমান বিশ্বের সবচেয়ে আশঙ্কাজনক এবং উদ্বেগের বিষয় হলো জলবায়ু পরিবর্তন ও এর ফলে সংঘটিত নানা রকম দুর্যোগ। সাধারণত কোন জায়গার গড় জলবায়ু দীর্ঘমেয়াদি ও অর্থপূর্ণ পরিবর্তনকে জলবায়ু পরিবর্তন বলা হয়। জলবায়ু পরিবর্তনজনিত কয়েকটি সমস্যার উদাহরণ হল বারবার খরা, অতিবৃষ্টি, অনাবৃষ্টি, ঘূর্ণিঝড়, ভূমিক্ষয়, জলোচ্ছ্বাস, ভূমিধস প্রভৃতি প্রাকৃতিক দুর্যোগ। এসব প্রাকৃতিক দুর্যোগের পাশাপাশি বায়ুমণ্ডলের তাপমাত্রা বেড়ে যাচ্ছে। অন্যদিকে, বৈশ্বিক উষ্ণায়নের ফলে মেরু অঞ্চলে জমে থাকা ববফ গলে সমুদ্রপৃষ্ঠের উচ্চতা বৃদ্ধি করেছে।ফলে একদিকে উপকূলীয় অঞ্চল তলিয়ে যাচ্ছে এবং স্বাদু পানির সাথে লবণাক্ত পানি মিশে পানযোগ্য পানি ও কৃষি উৎপাদন ক্ষতিগ্রস্ত হচ্ছে। উদ্দীপকে বলা হয়েছে, সাগরের পানির উচ্চতা বৃদ্ধি পাওয়ায় বিশ্ব ব্যাপক বিপর্যয়ের সম্মুখীন। গবেষকদের আশঙ্কা দ্বীপ রাষ্ট্র মালদ্বীপ এ কারণে একসময় সমুদ্রের তলিয়ে যেতে পারে। এরূপ বানানো জলবায়ু পরিবর্তনের স্বরূপ প্রকাশ পেয়েছে। কারণ জলবায়ু পরিবর্তন এবং এর প্রভাবে যে বিষয়টি বিশ্ববাসীকে ভাবিয়ে তুলেছে তার মধ্যে অন্যতম হলো সমুদ্রের উচ্চতা বৃদ্ধি। যা জলোচ্ছ্বাস আর সুনামির মতো ভয়াবহ অবস্থার সৃষ্টি করতে পারে। এরপরে সমুদ্র উপকূলবর্তী এবং সমুদ্র বেষ্টিত দ্বীপ রাষ্ট্র মালদ্বীপের মত রাষ্ট্রগুলো একসময় হারিয়ে যাওয়ার আশঙ্কা করা হচ্ছে। সুতরাং বলা যায়, উদ্দীপকের এরুপ পরিস্থিতি সৃষ্টির কারণ হলো জলবায়ু পরিবর্তন।"
        },
        {
          "label": "ঘ",
          "question": "",
          "explanation": "উদ্দীপকের বিরূপ পরিস্থিতির প্রভাব তথা জলবায়ু পরিবর্তনের প্রভাব থেকে মুক্তির উপায় সম্পর্কে আমাদের জানা আবশ্যক। জলবায়ু পরিবর্তন বর্ধমান বিশ্বের সবচেয়ে ভয়াবহ সমস্যা। আমরা দৈনন্দিন জীবনে যেসব নাগরিক সমস্যা সম্মুখীন হচ্ছি তন্মধ্যে অন্যতম হলো জলবায়ু পরিবর্তন জনিত সমস্যা। এর দরুন পরিবেশে দেখা দিয়েছে জলবায়ু পরিবর্তন ও বৈশ্বিক উষ্ণতা। তাই এ থেকে পরিত্রাণের জন্য আমাদের উপায় খুঁজতে হবে। জলবায়ু পরিবর্তন জনিত সমস্যা থেকে পরিত্রাণের জন্য এখন সময় না না মুখে পদক্ষেপ গ্রহণ করা। এর জন্য যেহেতু বন পরিবেশ রক্ষা করে, তাই সর্বত্র বিশেষ করে উপকূলে বনান বৃদ্ধি করতে হবে। উপকূলে অবশ্যই শক্ত ও টেকসই বাঁধ নির্মাণ করতে হবে যেন প্রাকৃতিক দুর্যোগ সমূহ আঘাত থেকে জনগণ জানমাল রক্ষা করতে পারে। একজন নাগরিককে অবশ্যই পরিবেশ ও এর বিভিন্ন উপাদানের ব্যাপারে সচেতন জ্ঞান আহরণ করতে হবে যেন ব্যক্তি নিজে প্রাকৃতিক উপাদানের ক্ষতিকর কারণ হ্রাস করতে পারে। খরা, বন্যা ও লবণাক্ততা কাটিয়ে ওঠার কৌশল বা পদ্ধতির নিয়ে গবেষণা ও উদ্ভাবিত উপায় কার্যকর করতে হবে। পরিকল্পিত বজ্র ব্যবস্থাপনা গড়ে তোলা পরিবেশ দূষণ কমাতে সাহায্য করা প্রতিটি নাগরিকের জন্য অবশ্যই করণীয়। স্বাভাবিক পানি প্রবাহ বাধাগ্রস্থ না করে জলধারা নির্মাণ ও সংরক্ষণ করে, পানির যথাযথ নিষ্কাশন এর মাধ্যমে পানি সম্পদ ব্যবস্থাপনার দক্ষ সমন্বয় করে ও জলবায়ু পরিবর্তন জনিত সমস্যা রোধে কার্যকরী পদক্ষেপ নেওয়া যায়। সর্বোপরি কার্যকর পদক্ষেপ ও জনসচেতনতা বৃদ্ধির মাধ্যমে উদ্দীপকের বিরূপ পরিস্থিতি থেকে মুক্তি পাওয়া সম্ভব।"
        }
      ]
    },
    {
      "number": "11",
      "uddipok": "স্বাধীনতা লাভের পরে 'ক' দেশের পরিষদ আলাপ-আলোচনের মাধ্যমে একটি সংবিধান প্রদান করে। উক্ত সংবিধানের সংসদীয় পদ্ধতির সরকার ব্যবস্থা, এক কক্ষ বিশিষ্ট আইনসভা, রাষ্ট্র পরিচালনার মূলনীতি ও মৌলিক অধিকারের বিধানবলি সন্নিবেশিত হয়।পরবর্তীতে রাষ্ট্রের প্রয়োজনে উক্ত সংবিধানের বিভিন্ন পরিবর্তন আনা হয়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "মুসলিম লীগ ১৯০৬ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "অবিভক্ত বাংলার আয়তন ছিল প্রায় ২ লক্ষ বর্গমাইল এবং জনসংখ্যা ছিল প্রায় সাত কোটি। এ বিশাল আয়তনের প্রদেশের শাসনকার্য পরিচালনা করা একজন গর্ভনরের পক্ষে নিতান্ত দুরূহ ও কষ্টসাধ্য ব্যাপার ছিল। তাছাড়া পূর্ব বাংলার জনগণের স্বার্থ রক্ষার্থে মুসলিম নেতৃবৃন্দ পূর্ব বাংলাকে আলাদা প্রতিশ্রুপে গড়ে তোলার জন্য ব্রিটিশ সরকার নিকট দাবি উত্থাপন করেন। তাই প্রশাসনিক, রাজনৈতিক ও অর্থনৈতিক সুবিধার কথা চিন্তা করে তৎকালীন ভাইসরয় লর্ড কার্জন ১৯০৫ সালের ১ সেপ্টেম্বর বঙ্গভঙ্গ করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'ক' দেশের সংবিধানের সাথে বাংলাদেশের সংবিধানের সাদৃশ্য রয়েছে। এক্ষেত্রে বাংলাদেশের সংবিধানের প্রধান বৈশিষ্ট্যসমূহ হলো- ১৯৭১ সালে ১৬ ডিসেম্বর পাকিস্তান থেকে স্বাধীনতা লাভের পর মাত্র এক বছরের মধ্যে নতুন সংবিধান প্রণয়ন করতে সক্ষম হয় বাংলাদেশ। বিষের অন্যান্য স্বাধীন দেশের সংবিধানের ন্যায় বাংলাদেশের সংবিধান লিখিত ও সুস্পষ্ট। এতে ১ টি প্রস্তাবনা, ১১টি ভাগ, ৭ টি তফসিল ও ১৫৩ টি অনুচ্ছেদ রয়েছে। বাংলাদেশ সংবিধানের অন্যতম বৈশিষ্ট্য হলো সংসদীয় সরকার ব্যবস্থা। সংবিধানের ৭ নং অনুচ্ছেদে উল্লেখ করা হয়েছে প্রজাতন্ত্রের সকল ক্ষমতার মালিক জনগণ। এ ব্যবস্থায় প্রধান প্রধানমন্ত্রীসহ গোটা মন্ত্রী পরিষদ নির্বাহী ক্ষমতার কেন্দ্রবিন্দু। রাষ্ট্রপতির নাম মাত্র বা সংবিধানিক প্রধানের ভূমিকা পালন করে।বাংলাদেশের আছে এক কক্ষ বিশিষ্ট আইনসভা। অন্যান্য দেশের সংবিধানের ন্যায় বাংলাদেশের সংবিধানের রাষ্ট্র পরিচালনার মূলনীতি উল্লেখ করা হয়েছে। সংবিধানের মূল স্তম্ভ হিসেবে উল্লেখ করা হয়েছে -জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা। সুতরাং বলা যায়, উদ্দীপকে বর্ণিত 'ক' দেশের সংবিধানের সাথে বাংলাদেশের সংবিধানের যথেষ্ট সদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'ক' দেশের সংবিধানের অনুরুপ বাংলাদেশের সংবিধানে ও মানুষের মৌলিক অধিকার সমূহ সন্নিবেশিত হয়েছে। বাংলাদেশের সংবিধানে একটি উল্লেখযোগ্য দিক হলো মৌলিক অধিকারের সন্নিবেশ। সংবিধানের ২৬ অনুচ্ছেদ থেকে ৪৭ অনুচ্ছেদ পর্যন্ত এই অধিকার সম্পর্কে বিশদ বর্ণনা দেওয়া হয়েছে। আইনের দৃষ্টিতে সকলেই সমান। নারী পুরুষে সাম্য, প্রজাতন্ত্রের চাকরি লাভের অধিকার, উপাধি বা ভূষণ এর বিলুপ্তি ইত্যাদি ঘোষণা দেওয়া হয়েছে। ২৭ থেকে ৩০ নং অনুচ্ছেদে। ৩১ও৩২ অনুচ্ছেদে উল্লেখ করা হয় জীবন ও ব্যক্তি স্বতন্ত্র্যের অধিকারের কথা। বিনা কারণে গ্রেফতার ও আটক সম্পর্কিত রক্ষাকবচের কথা বলা হয়েছে ৩৩ নং অনুচ্ছেদে। ৩৪ নং অনুচ্ছেদে জবরদন্তিমূলক শ্রমকে নিষিদ্ধ করা হয়েছে। এছাড়া ৩৫ নং অনুচ্ছেদে অপরাধের দন্ডবিধান ও বিচার পদ্ধতির উল্লেখ করা হয়েছে। সংবিধানের ৩৬ থেকে ৪১ অনুচ্ছেদে স্বাধীনতার অধিকার সম্পর্কে উল্লেখ করা হয়েছে। যেমন -চলাফেরার স্বাধীনতা, সভা সমাবেশের স্বাধীনতা, সংগঠনের স্বাধীনতা, ধর্মের স্বাধীনতা ইত্যাদি । অনুচ্ছেদে ৪২ এ বলা হয়েছে আইনের দ্বারা আরোপিত বিধি-বিধানের সাপেক্ষে প্রত্যেক নাগরিকের সম্পত্তি অর্জন, ধারণ, স্থানান্তর বা বিলিব্যবস্থা করার অধিকার থাকবে। সংবিধানের ৪৪ অনুচ্ছেদে প্রদত্ত অধিকার সমূহ বলবৎকরার এবং অধিকার ভঙ্গের প্রতিকারের ব্যবস্থা করা হয়।"
        }
      ]
    }
  ]
}