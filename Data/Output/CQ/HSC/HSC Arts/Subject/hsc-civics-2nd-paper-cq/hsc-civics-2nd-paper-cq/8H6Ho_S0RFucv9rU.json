{
  "title": "চট্টগ্রাম কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "",
      "tag": "CTG.C 24",
      "sub_questions": [
        {
          "label": "ক",
          "question": "",
          "explanation": "১৯০৫ সালের ১৬ অক্টোবর বঙ্গভঙ্গ সংঘটিত হয়।"
        },
        {
          "label": "খ",
          "question": "",
          "explanation": "'ভারত স্বাধীনতা আইন' প্রণয়নের লক্ষ্যে লর্ড মাউন্টব্যাটেন ১৯৪৭ সালের ৩ জুন ভারতবর্ষের জনগণের সামনে যে পরিকল্পনা পেশ করেছিলেন তা-ই '৩ জুন পরিকল্পনা' নামে পরিচিত। মন্ত্রিমিশন পরিকল্পনার পর ভারতে 'অন্তর্বর্তীকালীন সরকার' গঠন করা নিয়ে কংগ্রেস ও মুসলিম লীগের মধ্যে চরম অন্তর্দ্বন্দ্ব শুরু হয়। ফলে ব্রিটিশ প্রধানমন্ত্রী অ্যাটলি ১৯৪৭ সালের ২০ ফেব্রুয়ারি ক্ষমতা হস্তান্তরের ঘোষণা প্রদান করেন। ব্রিটিশ প্রধানমন্ত্রীর ঘোষণাকে বাস্তবরূপ দেওয়ার জন্য লর্ড মাউন্টব্যাটেনকে ভারতের নতুন ভাইসরয় নিয়োগ করেন। কংগ্রেস ও মুসলিম লীগ নেতাদের সাথে ক্ষমতা হস্তান্তর এবং সাম্প্রদায়িক সম্প্রীতি সৃষ্টির জন্য নিরলস প্রচেষ্টা চালান। ১৯৪৭ সালের ২ জুন নেহেরু, জিন্নাহ ও শিখ নেতা বলদেব সিং এর সাথে 'ঘরোয়া বৈঠকে মিলিত হয়ে মাউন্টব্যাটেন যে পরিকল্পনা গ্রহণ করেন তা তিনি ১৯৪৭ সালের ৩ জুন জনগণের সামনে তুলে ধরেন। এটিই '৩ জুন পরিকল্পনা বা মাউন্টব্যাটেন পরিকল্পনা' নামে খ্যাত।"
        },
        {
          "label": "গ",
          "question": "",
          "explanation": "উদ্দীপকে ? চিহ্নিত স্থানে ব্রিটিশ ভারতের ১৯১৯ সালের ভারত শাসন আইনের কথা বলা হয়েছে। উদ্দীপকে উল্লেখ করা হয়েছে, রাষ্ট্রীয় পরিষদ ও ব্যবস্থাপক সভা, প্রদেশে দ্বৈতশাসন, ভারতীয় হাইকমিশনারের পদ সৃষ্টি, ভারত সচিবের ক্ষমতা ব্যাপকভাবে বৃদ্ধি প্রভৃতি। এ তথ্যগুলো ১৯১৯ সালের ভারত শাসন আইনের বৈশিষ্ট্যের সাথে সাদৃশ্যপূর্ণ। মন্টেগু-চেমসফোর্ডের সুপারিশ অনুযায়ী আইনটি প্রণীত হয়েছিল বলে একে মন্টেগু-চেমসফোর্ড সংস্কার আইনও বলা হয়। ১৯১৯ সালের ভারত শাসন আইনের প্রধান তিনটি বৈশিষ্ট্য ছিল হাইকমিশনারের পদ সৃষ্টি, দ্বি-কক্ষবিশিষ্ট আইনসভা এবং প্রদেশে দ্বৈতশাসন ব্যবস্থা প্রবর্তন করা। ১৯১৯ সালের ভারত শাসন আইনে ব্রিটেনে ভারতীয় হাইকমিশনারের পদ সৃষ্টি করা হয়। তিনি ব্রিটেনে ভারতীয় ছাত্র ও শ্রমিকদের স্বার্থ সংশ্লিষ্ট বিষয়াদি ও ব্যবসা-বাণিজ্য সংক্রান্ত বিষয়াদি তত্ত্বাবধান করতেন। তিনি ৫ বছরের জন্য ভারত সরকার কর্তৃক নিয়োগ লাভ করতেন। আইনের মাধ্যমে কেন্দ্রীয় আইনসভাকে দ্বি-কক্ষবিশিষ্ট আইনসভায় রূপান্তরিত করা হয়। উচ্চকক্ষের নামকরণ করা হয় রাষ্ট্রীয় পরিষদ এবং নিম্নকক্ষের নামকরণ করা হয় 'ব্যবস্থাপক সভা'। এ আইনের মাধ্যমে প্রদেশে দ্বৈতশাসন ব্যবস্থা প্রবর্তিত হয়। এ ব্যবস্থা অনুসারে, প্রাদেশিক বিষয়গুলোকে সংরক্ষিত বিষয় ও হস্তান্তরিত বিষয়ে ভাগ করা হয়। আইন-শৃঙ্খলা, অর্থ, রাজস্ব প্রভৃতি বিষয়সমূহ সংরক্ষিত বিষয়ের অন্তর্ভুক্ত ছিল। অপরদিকে শিক্ষা, জনস্বাস্থ্য, কৃষি, স্বায়ত্তশাসন প্রভৃতি বিষয়গুলো ছিল হস্তান্তরিত বিষয়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "১৯১৯ সালের ভারত শাসন আইনটি ত্রুটিপূর্ণ ছিল বলে ভারতবাসী উক্ত আইনটি প্রত্যাখ্যান করেছিল। ১৯১৯ সালের ভারত শাসন আইনের অন্যতম উদ্দেশ্য ছিল ধাপে ধাপে ভারতে দায়িত্বশীল সরকার প্রতিষ্ঠা করা। কিন্তু বাস্তবে তা কার্যকর হয়নি। কেননা এ আইনে গভর্নর জেনারেল ও প্রাদেশিক গভর্নরদের ক্ষমতা ছিল অপ্রতিহত। প্রাদেশিক সরকারের প্রশাসনিক বিষয়গুলোকে দুটি সংস্থায় বা দুভাগে বিভক্ত করায় সরকারের স্বাভাবিক কর্মপ্রবাহ বিঘ্নিত হয়ে প্রহসনে পরিণত হয়। যেকোনো দেশে দলব্যবস্থা সংসদীয় ও দায়িত্বশীল শাসনব্যবস্থার অন্যতম পূর্বশর্ত। কিন্তু প্রদেশে দ্বৈতশাসন কার্যকর করার সময় এমন দলব্যবস্থা ছিল না। মন্ত্রীগণ যৌথভাবে নিযুক্ত না হয়ে ব্যক্তিগতভাবে নিযুক্ত হন এবং সরকারি সদস্যদের ওপর নির্ভরশীল থাকতেন। তাছাড়া মন্ত্রিসভার দায়িত্বহীনতা, সংসদীয় ঐতিহ্যের অভাব, বিষয় বণ্টনের ত্রুটি, মন্ত্রিসভা ও কার্যনির্বাহী পরিষদের মধ্যে ক্ষমতার দ্বন্দ্ব, সাম্প্রদায়িক বিদ্বেষ প্রভৃতি কারণে ১৯১৯ সালের আইনটি কার্যত ব্যর্থতায় পর্যবসিত হয়। আইনটির মাধ্যমে কেন্দ্রে দায়িত্বশীল সরকার প্রতিষ্ঠা করাও সম্ভব হয়নি। তাই এ আইন ভারতবাসীকে সন্তুষ্ট করতে পারেনি। ভারতের রাজনৈতিক দলগুলো এ আইনকে অসম্পূর্ণ, অসন্তোষজনক ও নৈরাশ্যজনক বলে ঘোষণা করে এবং প্রত্যাখ্যান করে। পরিশেষে বলা যায়, ১৯১৯ সালের ভারত শাসন আইনটি ভারতের সাংবিধানিক সংস্কারের দিক দিয়ে উল্লেখযোগ্য পদক্ষেপ হলেও কার্যকারিতার দিক দিয়ে ব্যর্থ হয়। তাই ভারতবাসী এ আইনটি প্রত্যাখ্যান করেছিল।"
        }
      ]
    },
    {
      "number": "2",
      "uddipok": "'ক' রাষ্ট্রটি পরাধীন ছিল। শাসকগোষ্ঠী প্রায় ২০০ বছর এ রাষ্ট্র শাসন করতে গিয়ে বিভিন্ন সময়ে শাসনতান্ত্রিক আইন প্রণয়ন করে। এরকম একটি গুরুত্বপূর্ণ আইন দ্বারা ঐ রাষ্ট্রে যুক্তরাষ্ট্রীয় ব্যবস্থা প্রবর্তন, প্রাদেশিক স্বায়ত্তশাসন প্রদান ও কেন্দ্রে দ্বৈতশাসন প্রবর্তিত হয়। সর্বশেষে আইনটির মাধ্যমে রাষ্ট্রটি স্বাধীনতা অর্জন করে।",
      "tag": "CTG.C 24",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাবের উত্থাপক হলেন শেরে বাংলা এ.কে. ফজলুল হক।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসন ব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো কর্তৃত্ব থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা, প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "",
          "explanation": "উদ্দীপকে বর্ণিত গুরুত্বপূর্ণ আইনটির সাথে আমার পাঠ্যপুস্তকে বর্ণিত ১৯৩৫ সালের ভারত শাসন আইনের সামঞ্জস্য রয়েছে। উদ্দীপকে বলা হয়েছে, শাসকগোষ্ঠী প্রায় ২০০ বছর 'ক' রাষ্ট্র শাসন করতে গিয়ে বিভিন্ন সময়ে শাসনতান্ত্রিক আইন প্রণয়ন করে। এরকম একটি গুরুত্বপূর্ণ আইন দ্বারা ঐ রাষ্ট্রে যুক্তরাষ্ট্রীয় ব্যবস্থা প্রবর্তন, প্রাদেশিক স্বায়ত্তশাসন প্রদান ও কেন্দ্রে দ্বৈতশাসন প্রবর্তিত হয়। এ তথ্যগুলো ১৯৩৫ সালের ভারত শাসন আইনের বৈশিষ্ট্যের সাথে সাদৃশ্যপূর্ণ। ১৯১৯ সালের ভারত শাসন আইন ভারতবাসীর রাজনৈতিক চাহিদা ও প্রত্যাশা পূরণে ব্যর্থ হয়। সবকিছু মিলে ভারতবর্ষের রাজনৈতিক পরিস্থিতি জটিল হয়ে ওঠে। এরূপ অবস্থায় ১৯৩৫ সালের ৫ ফেব্রুয়ারি ব্রিটেনের কমন্সসভায় তদানীন্তন ভারত-সচিব স্যার স্যামুয়েল হোর একটি বিল উত্থাপন করেন। শ্রমিক দলের প্রচণ্ড বাধা সত্ত্বেও বিলটি ৪ জুন কমন্সসভায় এবং ২৪ জুলাই লর্ডসভায় গৃহীত হয়। ২ আগস্ট ব্রিটিশ রাজের সম্মতি লাভের পর বিলটি আইনে রূপান্তরিত হয়। এ আইনটি হলো '১৯৩৫ সালের ভারত শাসন আইন'। ১৯৩৫ সালের ভারত শাসন আইনে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে ব্রিটিশ ভারতীয় প্রদেশ এবং দেশীয় মিত্র রাজ্যগুলো নিয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে প্রদেশে দ্বৈতশাসন রহিত করে স্বায়ত্তশাসন প্রদান করা হয়। এ আইনের মাধ্যমে ভারতবর্ষ থেকে বার্মাকে (বর্তমান মিয়ানমার) পৃথক এবং সিন্ধু ও উড়িষ্যা নামে দুটি নতুন প্রদেশ গঠন করা হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত আইন তথা ১৯৪৭ সালের ভারত স্বাধীনতা আইনের গুরুত্ব অপরিসীম। উদ্দীপকে ১৯৪৭ সালের ভারত স্বাধীনতা আইনের কথা বলা হয়েছে। কেননা এ আইনের মাধ্যমেই ভারত ও পাকিস্তান নামক দুটি পৃথক রাষ্ট্রের জন্ম হয়। দীর্ঘ আন্দোলন, হিন্দু-মুসলিম দাঙ্গা, ব্যাপক-রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে। ভারতবর্ষে দুইশত বছরের ব্রিটিশ শাসনের অবসান ঘটে এবং পাকিস্তান ও ভারত নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৪৭ সালের ভারত স্বাধীনতা আইন বিশেষ গুরুত্বের দাবিদার। উক্ত আইন প্রণয়নের ফলে এ উপমহাদেশে দীর্ঘ ১৯০ বছর পরে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা, সাহিত্য ইত্যাদিতে বৈপ্লবিক পরিবর্তনের সূচনা করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন, দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের গুরুত্ব অপরিসীম।"
        }
      ]
    },
    {
      "number": "3",
      "uddipok": "‘ক’ অঞ্চলের এক নন্দিত নেতাকে স্বৈরাচারী শাসকগোষ্ঠী রাষ্ট্রদ্রোহিতার অভিযোগে অভিযুক্ত করে কারাগারে নিয়ে যায়। সরকারের এই পাতানো, ষড়যন্ত্রমূলক ও প্রহসনমূলক মামলার প্রতিবাদে সারাদেশে আগুনের ফুলকি হয়ে জ্বলতে থাকে মানুষের বিক্ষোভ। মিছিলে মিছিলে প্রকম্পিত হতে থাকে রাজপথ। গণআন্দোলনের চাপে সরকার মিথ্যা মামলা প্রত্যাহার ও সকল রাজবন্দির মুক্তি দিতে বাধ্য হয়।",
      "tag": "BB 19,CTG.C 24",
      "sub_questions": [
        {
          "label": "ক",
          "question": "ফরায়েজি আন্দোলনের প্রতিষ্ঠাতা কে ছিলেন?",
          "explanation": "ফরায়েজি আন্দোলনের প্রতিষ্ঠাতা ছিলেন হাজী শরীয়তউল্লাহ।"
        },
        {
          "label": "খ",
          "question": "‘মজলুম জননেতা' বলা হয় কাকে এবং কেন?",
          "explanation": "মওলানা আবদুল হামিদ খান ভাসানীকে মজলুম জননেতা বলা হয়। ভাসানী কৃষক, শ্রমিকসহ নিপীড়িত জনগণের অধিকার আদায়ের সংগ্রামে ছিলেন নিবেদিতপ্রাণ। এ সংগ্রামে তিনি নিজেও বার বার নির্যাতিত হয়েছেন। মজলুম কথাটির অর্থ নিপীড়িত। জনদরদি এই নেতা শোষণ ও নির্যাতনের বিরুদ্ধে আজীবন সোচ্চার ছিলেন। দরিদ্র, অবহেলিত ও নিপীড়িত জনগণের স্বার্থরক্ষায় তার অবদান অপরিসীম। তাদের স্বার্থে তিনি আজীবন আন্দোলন-সংগ্রাম করে গেছেন। এ কারণে মওলানা ভাসানী মজলুম জননেতা হিসেবে পরিচিত হন। ব্রিটিশ শাসনের বিরুদ্ধে তিনি খেলাফত আন্দোলন, অসহযোগ আন্দোলন, কৃষক প্রজা আন্দোলন, পাকিস্তান আন্দোলন ইত্যাদি সংগ্রামে সক্রিয়ভাবে অংশগ্রহণ করেন।"
        },
        {
          "label": "গ",
          "question": "উদ্দীপকের আন্দোলনের সাথে পাকিস্তানের কোন আন্দোলনের সাদৃশ্য রয়েছে? ব্যাখ্যা কর ।",
          "explanation": "উদ্দীপকের আন্দোলনের সাথে পূর্বপাকিস্তানের বাঙালিদের অন্যতম বড় আন্দোলন ১৯৬৯ সালের গণঅভ্যুত্থানের সাদৃশ্য রয়েছে। আইয়ুব খান ১৯৫৮ সালে ক্ষমতা দখল করার পর পাকিস্তানে সামরিক একনায়কত্ব প্রতিষ্ঠা করেন। তিনি পূর্ব বাংলার জনগণের আর্থ-সামাজিক ও রাজনৈতিক বৈষম্য দূরীকরণ এবং স্বায়ত্তশাসনের দাবিকে উপেক্ষা করেন। ৬ দফা আন্দোলনকে ব্যর্থ করার জন্য ১৯৬৮ সালে আইয়ুব সরকার বাঙালির জনপ্রিয় নেতা বঙ্গবন্ধু শেখ মুজিবুর রহমানকে এক নম্বর আসামি করে ৩৫ জন বাঙালি সামরিক-বেসামরিক ব্যক্তির নামে আগরতলা মামলা দায়ের করে। উক্ত মামলায় বঙ্গবন্ধুকে গ্রেফতার করা হয়। এই মিথ্যা মামলা প্রত্যাহার এবং আইয়ুব খানের পদত্যাগ, ১৯৬২ সালের সংবিধান বাতিল, ‘এক ব্যক্তি এক ভোটের' ভিত্তিতে সংসদীয় গণতন্ত্র প্রতিষ্ঠার জন্য পূর্ব বাংলার জনগণ সর্বাত্মক গণআন্দোলন গড়ে তোলে । এই আন্দোলনই '৬৯ সালের গণঅভ্যুত্থান নামে খ্যাত। গণআন্দোলনে ভীত হয়ে আইয়ুব সরকার বঙ্গবন্ধুসহ অন্য বন্দিদের মুক্তি দিতে বাধ্য হয়। উদ্দীপকের বর্ণনায়ও দেখা যায়, 'ক' অঞ্চলের এক নন্দিত নেতাকে স্বৈরাচারী শাসকগোষ্ঠী রাষ্ট্রদ্রোহিতার অভিযোগে অভিযুক্ত করে কারাগারে নিয়ে যায়। সরকারের এই ষড়যন্ত্রমূলক ও প্রহসনমূলক মামলার প্রতিবাদে সারাদেশের মানুষ বিক্ষোভে ফেটে পড়ে। মিছিলে মিছিলে প্রকম্পিত হতে থাকে রাজপথ। গণআন্দোলনের চাপে সরকার মিথ্যা মামলা প্রত্যাহার ও সকল রাজবন্দির মুক্তি দিতে বাধ্য হয়; যা আমার পঠিত ১৯৬৯ সালের গণআন্দোলনের সাথে সাদৃশ্যপূর্ণ। বাঙালির মুক্তির সনদ ছয়দফা দাবিকে নস্যাৎ করার জন্য তৎকালীন পাকিস্তান সরকার বঙ্গবন্ধুর বিরুদ্ধে রাষ্ট্রদ্রোহের অভিযোগ এনে আগরতলা মামলা নামে একটি মিথ্যা মামলা দায়ের করে । কিন্তু গণআন্দোলনের মুখে সরকার উক্ত মামলা তুলে নেয়।"
        },
        {
          "label": "ঘ",
          "question": "স্বাধীন বাংলাদেশের অভ্যুদয়ে উক্ত আন্দোলনের তাৎপর্য বর্ণনা কর।",
          "explanation": "স্বাধীন বাংলাদেশের অভ্যুদয়ে উক্ত আন্দোলন অর্থাৎ ১৯৬৯ সালের গণঅভ্যুত্থানের ভূমিকা অত্যন্ত তাৎপর্যপূর্ণ। ১৯৬৯ সালের মাঝামাঝি সময়ে ক্ষমতাসীন শাসকগোষ্ঠীর বিরুদ্ধে পূর্ব বাংলার জনগণ তীব্র প্রতিবাদ জানায়। অল্পসময়ের মধ্যে এ প্রতিবাদ গণআন্দোলনে রূপ নেয়। গণতান্ত্রিক সংগ্রাম পরিষদ ও ছাত্রসংগ্রাম পরিষদের নেতারা ঐতিহাসিক আগরতলা মামলা প্রত্যাহারের দাবিতে অটল থাকে। এ সময় মওলানা আব্দুল হামিদ খান ভাসানী প্রত্যক্ষ সংগ্রামের ডাক দিয়ে এক জ্বালাময়ী ভাষণ দেন। এতে আইনশৃঙ্খলা পরিস্থিতির আরো অবনতি ঘটে। গণআন্দোলন আরও তীব্র রূপ ধারণ করে এবং প্রশাসন অচল হয়ে পড়ে। এরূপ পরিস্থিতিতে আইয়ুব সরকার ১৯৬৯ সালের ২২ ফেব্রুয়ারি আগরতলা মামলা প্রত্যাহার এবং সব আসামিকে বিনা শর্তে মুক্তি দিতে বাধ্য হয়। গণঅভ্যুত্থানের ফলে ষড়যন্ত্রমূলক এ মামলার অবসান ঘটে এবং বাঙালি জাতীয়তাবাদী আন্দোলন আরো শক্তিশালী হয়ে ওঠে। গণঅভ্যুত্থানের কারণে পূর্ব পাকিস্তানে বিশৃঙ্খল রাজনৈতিক পরিস্থিতি বিরাজ করে এবং আইনশৃঙ্খলা পরিস্থিতি ক্রমান্বয়ে অবনতির দিকে যেতে থাকে। তাই শাসনতান্ত্রিক ব্যবস্থার উন্নতির জন্য জেনারেল ইয়াহিয়া খান ১৯৭০ সালে নির্বাচনের ঘোষণা দেন। নির্বাচনে বঙ্গবন্ধুর নেতৃত্বে আওয়ামী লীগ একচেটিয়া জয়লাভ করে। কিন্তু শাসকগোষ্ঠী ক্ষমতা হস্তান্তর না করায় ১৯৭১ সালে পূর্ব বাংলায় অসহযোগ আন্দোলনের সূচনা হয় যা শেষে মুক্তিযুদ্ধের রূপ পরিগ্রহ করে। ১৯৬৯ সালের গণঅভ্যুত্থান বাঙালির রাজনৈতিক, সামাজিক, অর্থনৈতিক শোষণ ও বঞ্চনা থেকে মুক্তির পথ রচনা করে। এ আন্দোলনের মাধ্যমেই পূর্ব বাংলার জনগণ নিজেদের স্বায়ত্তশাসনের দাবি উত্থাপন করে এবং এর পরিণতিতে স্বাধীন সার্বভৌম বাংলাদেশের অভ্যুদয় ঘটে।"
        }
      ]
    },
    {
      "number": "4",
      "uddipok": "বঙ্গবন্ধু শেখ মুজিবুর রহমান → রাষ্ট্রপতি সৈয়দ নজরুল ইসলাম → উপ. রাষ্ট্রপতি তাজউদ্দীন আহমদ → প্রধানমন্ত্রী",
      "tag": "CTG.B 17,CTG.C 24",
      "sub_questions": [
        {
          "label": "ক",
          "question": "",
          "explanation": "১৭৬৫ সালে দেওয়ানি লাভের পর লর্ড ক্লাইভ বাংলা প্রদেশকে শাসন করার যে নীতি গ্রহণ করেন তা-ই দ্বৈত শাসন নামে পরিচিত।"
        },
        {
          "label": "খ",
          "question": "",
          "explanation": "পাকিস্তানের সংখ্যাগরিষ্ঠ জনগোষ্ঠীর মাতৃভাষা বাংলা হওয়া সত্ত্বেও উর্দুকে দেশের একমাত্র রাষ্ট্রভাষা ঘোষণা করার প্রতিবাদে এবং বাংলাকে পাকিস্তানের অন্যতম রাষ্ট্রভাষা করার দাবিতে ভাষা আন্দোলন হয়েছিল। ১৯৪৭ সালে পাকিস্তান রাষ্ট্রের সৃষ্টির পর থেকেই বাঙালিরা ভাষাকেন্দ্রিক বৈষম্যের শিকার হয়। এ সময় পাকিস্তানের মোট জনসংখ্যার শতকরা ৫৬.৪০ ভাগের মাতৃভাষা ছিল বাংলা এবং মাত্র ৩.২৭ ভাগ লোকের ভাষা ছিল উর্দু। কিন্তু দেশের সংখ্যাগরিষ্ঠের ভাষা বাংলা হওয়া সত্ত্বেও পাকিস্তানের কেন্দ্রীয় নেতৃবৃন্দ এবং উর্দুভাষী বুদ্ধিজীবীরা বাংলাকে উপেক্ষা করে উর্দুকে একমাত্র রাষ্ট্রভাষা হিসেবে প্রতিষ্ঠা করার চেষ্টা করেন। আর এ কারণেই পূর্ব পাকিস্তানে ভাষা আন্দোলন সংঘটিত হয়।"
        },
        {
          "label": "গ",
          "question": "",
          "explanation": "উল্লিখিত তথ্যটি আমার পাঠ্যবইয়ের মুজিবনগর সরকারকে নির্দেশ করে। ১৯৭১ সালের ১০ এপ্রিলের ঘোষণা অনুযায়ী স্বাধীন গণপ্রজাতন্ত্রী বাংলাদেশের 'প্রবাসী সরকার' গঠন করা হয় যা মুজিবনগর সরকার নামে পরিচিত। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। -এছাড়া উপরাষ্ট্রপতি ছিলেন সৈয়দ নজরুল ইসলাম, প্রধানমন্ত্রী ছিলেন তাজউদ্দীন আহমদ, অর্থমন্ত্রী ছিলেন ক্যাপ্টেন (অব.) মনসুর আলী এবং স্বরাষ্ট্রমন্ত্রী ছিলেন এ এইচ এম কামারুজ্জামান। উদ্দীপকে বর্ণিত মুজিবনগর সরকার গঠনের প্রেক্ষাপটের দিকে লক্ষ করলে' দেখা যায়, ১৯৭১ সালের ২৬শে মার্চ বঙ্গবন্ধুর স্বাধীনতা ঘোষণার কথা প্রচার হওয়ার পর ধীরে ধীরে দেশের বিভিন্ন স্থানে পাকিস্তানি সেনাদের প্রতিরোধ করার কিছু বিক্ষিপ্ত ঘটনা ঘটে। 'প্রাথমিক প্রতিরোধের পর পাকিস্তানি বাহিনীর প্রবল আক্রমণের মুখে 'টিকতে না পেরে বাঙালি মুক্তিযোদ্ধারা সীমান্ত শহর ও প্রত্যন্ত এলাকাসমূহে অবস্থান নেয়। সেই সঙ্গে দেশের অসংখ্য মানুষ পাকিস্তানি হামলা থেকে প্রাণ বাঁচাতে সীমান্ত পার হয়ে প্রতিবেশী রাষ্ট্র ভারতে আশ্রয় নিতে থাকে। এমন প্রেক্ষাপটেই মুক্তিযুদ্ধ ও বাংলাদেশ সরকারের কার্যক্রম পরিচালনার জন্য প্রথম সরকার গঠনের উদ্যোগ নেওয়া হয়। ১৯৭১ সালের ১০ এপ্রিল কুষ্টিয়া জেলার মেহেরপুরের বৈদ্যনাথতলা গ্রামে আওয়ামী লীগের জাতীয় ও প্রাদেশিক পরিষদের সদস্যদের দ্বারা বাংলাদেশের স্বাধীনতার ঘোষণা আদেশ জারি করা হয়। এ ঘোষণা অনুযায়ী বঙ্গবন্ধু শেখ মুজিবুর রহমানকে রাষ্ট্রপতি ও সশস্ত্র বাহিনীসমূহের সর্বাধিনায়ক করে গণপ্রজাতন্ত্রী বাংলাদেশের অস্থায়ী সরকার গঠন করা হয়। বাংলাদেশের প্রথম এ অস্থায়ী সরকার \"মুজিবনগর সরকার' বা প্রবাসী সরকার নামেও অভিহিত হয়। ১৭ এপ্রিল তারিখে মুজিবনগর সরকার শপথ গ্রহণ করে।"
        },
        {
          "label": "ঘ",
          "question": "",
          "explanation": "স্বাধীন বাংলাদেশের অভ্যুদয়ে উক্ত সরকারের অর্থাৎ মুজিবনগর সরকারের অবদান অত্যন্ত গুরুত্বপূর্ণ। বাংলাদেশের মুক্তিযুদ্ধ চলাকালীন মেহেরপুরের বৈদ্যনাথতলায় গণপ্রজাতন্ত্রী বাংলাদেশের অস্থায়ী সরকার গঠন করা হয়। পরে এলাকাটির নাম হয় মুজিবনগর। এ কারণে ইতিহাসে এই অস্থায়ী সরকার 'মুজিবনগর সরকার' নামে পরিচিত। বাংলাদেশের স্বাধীনতা সংগ্রামের ইতিহাসে মুজিবনগর সরকার গঠন ছিল একটি যুগান্তকারী ঐতিহাসিক ঘটনা। কেননা এই সরকারই মুক্তিযুদ্ধে নেতৃত্ব দিয়ে আমাদের স্বাধীনতা অর্জনের পথকে সুগম করেছিল। মুক্তিযুদ্ধ চলাকালীন মুজিবনগর সরকারের ভূমিকা ছিল তাৎপর্যপূর্ণ। মুজিবনগর সরকার গঠিত হওয়ায় বাংলার স্বাধীনতাকামী জনতা আশার আলো দেখতে পায়। এ সরকার ভারতের সহায়তায় ছাত্রসহ সর্বস্তরের সাধারণ মানুষকে প্রশিক্ষণ ও অস্ত্র দিয়ে যুদ্ধের ময়দানে পাঠায়। সংগ্রামী জনগণের মনোবল ঠিক রাখতে মুজিবনগর সরকার স্বাধীন বাংলা বেতার কেন্দ্র ও পত্র-পত্রিকার মাধ্যমে ব্যাপক প্রচেষ্টা চালিয়েছিল। এগুলো মুক্তিযুদ্ধে বাঙালিদের প্রেরণার অন্যতম উৎস ছিল। এ সরকার মুক্তিযুদ্ধকে সুসংহতভাবে পরিচালনার জন্য সেনা কর্মকর্তাদের সঙ্গে পরামর্শক্রমে বাংলাদেশকে ১১টি সেক্টরে বিভক্ত করে। মুজিবনগর সরকারের অন্যতম গুরুত্বপূর্ণ একটি ভূমিকা ছিল কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন দেশের রাজধানী ও প্রধান শহরে বাংলাদেশ সরকারের মিশন স্থাপন এবং সব স্থানে গণপ্রজাতন্ত্রী বাংলাদেশ সরকারের প্রতিনিধি নিয়োগ করে বাংলাদেশ সরকারের পক্ষে প্রচারণা ও সমর্থন আদায়ের চেষ্টা করা।"
        }
      ]
    },
    {
      "number": "5",
      "uddipok": "",
      "tag": "CTG.C 24",
      "sub_questions": [
        {
          "label": "ক",
          "question": "",
          "explanation": "অবিভক্ত বাংলার শেষ মুখ্যমন্ত্রী ছিলেন হোসেন শহীদ সোহরাওয়াদী।"
        },
        {
          "label": "খ",
          "question": "",
          "explanation": "ফরায়েজি আন্দোলন বলতে হাজী শরীয়তউল্লাহ কর্তৃক পরিচালিত ফরজভিত্তিক আন্দোলনকে বোঝায়। ১৮১৮ সালে হাজী শরীয়তউল্লাহ মক্কা থেকে দেশে ফিরে আসেন। দেশে ফিরে তিনি দেখলেন মুসলমানরা নানা প্রকার কুসংস্কারে লিপ্ত। তারা কবরপূজা, পিরপূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তউল্লাহ ধর্মীয় সংস্কার আন্দোলনের ডাক দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে ফরায়েজি আন্দোলন নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের প্রশ্নবোধক (?) স্থানের ব্যক্তি অর্থাৎ শেরে বাংলা এ. কে. ফজলুল হক বাংলার শিক্ষা বিস্তারে অসামান্য ভূমিকা রাখেন। উদ্দীপকে উল্লিখিত বিষয়গুলো শেরে বাংলা এ.কে. ফজলুল হকের রাজনৈতিক অবদানকে ইঙ্গিত করে। তিনি পূর্ব বাংলা তথা বাংলাদেশের গণমানুষের রাজনৈতিক অধিকার প্রতিষ্ঠার পাশাপাশি শিক্ষাবিস্তারেও গুরুত্বপূর্ণ অবদান রাখেন। শেরে বাংলা এ.কে. ফজলুল হক বুঝতে পেরেছিলেন যে, আধুনিক শিক্ষা এবং জ্ঞান-বিজ্ঞানে উন্নতি না করতে পারলে বাংলার জনগণের উন্নতি সম্ভব হবে না। তাই তিনি ১৯০৬ সালে ঢাকায় অনুষ্ঠিত সর্বভারতীয় শিক্ষা সম্মেলনে উল্লেখযোগ্য ভূমিকা পালন করেন। এ সম্মেলনে তিনি আধুনিক ও বিজ্ঞানসম্মত পাশ্চাত্য শিক্ষার ওপর গুরুত্ব দেন। বাংলার জনগণের মধ্যে শিক্ষাবিস্তারে শেরে বাংলা এ. কে. ফজলুল হক অনবদ্য ভূমিকা পালন করে গেছেন। ১৯১২ সালে তিনি কলকাতায় 'মুসলিম শিক্ষা সমিতি' গঠন করেন। গরিব ও মেধাবী ছাত্রদের জন্য তিনি যথাসাধ্য অর্থ সাহায্য করতেন। অবিভক্ত বাংলার মুখ্যমন্ত্রী হিসেবে তিনি শিক্ষা দপ্তরের কার্যাবলি নিজ দায়িত্বে দেখাশোনা করেন। তিনি 'মুসলিম এডুকেশন ফান্ড' এবং কলকাতায় 'ইসলামিয়া কলেজ' প্রতিষ্ঠা করেন। কলকাতায় 'লেডি ব্রাবোর্ন কলেজ', ১৯৪০ সালে বরিশালের চাখারে 'ফজলুল হক কলেজ,' ঢাকায় 'ইডেন মহিলা মহাবিদ্যালয়' ও ঢাকা বিশ্ব বিদ্যালয়ের 'ফজলুল হক হল' প্রভৃতিও তার উল্লেখযোগ্য অবদান। ঢাকা বিশ্ববিদ্যালয় প্রতিষ্ঠার ক্ষেত্রেও তার অবদান অনস্বীকার্য।"
        },
        {
          "label": "ঘ",
          "question": "",
          "explanation": "বাঙালির সামগ্রিক স্বাধিকার ও মুক্তির ক্ষেত্রে তার তথা শেরে বাংলা এ.কে. ফজলুল হকের অবদান চিরস্মরণীয়। ভারতে ব্রিটিশ শাসনের শেষদিকে হিন্দু-মুসলমান সম্পর্কে তিক্ততার সৃষ্টি হয়। এমন প্রেক্ষাপটে জিন্নাহর দ্বি-জাতি তত্ত্বের ভিত্তিতে ১৯৪০ সালের ২৩ মার্চ ভারতীয় মুসলমানদের জন্য পৃথক আবাসভূমি প্রতিষ্ঠা করার উদ্দেশ্যে লাহোর প্রস্তাব গ্রহণ করা হয়। লাহোর প্রস্তাবের মূল উদ্দেশ্য ছিল ভারতের উত্তর-পশ্চিম ও পূর্বাঞ্চলের মুসলিম সংখ্যাগরিষ্ঠ অঞ্চলসমূহে একাধিক স্বাধীন রাষ্ট্র প্রতিষ্ঠা। পাকিস্তান সৃষ্টির ফলে দীর্ঘদিনের সাম্প্রদায়িক দাঙ্গা এবং হিন্দু-মুসলিম রাজনৈতিক মতবিরোধের অবসান ঘটে। এ প্রস্তাবের প্রেক্ষিতে ১৯৪৭ সালের ১৪ আগস্ট পাকিস্তান নামক মুসলিম রাষ্ট্রটির সৃষ্টি হয়। পাকিস্তান প্রতিষ্ঠার পরও লাহোর প্রস্তাবের প্রাসঙ্গিকতা অব্যাহত থাকে। পূর্ব বাংলার জনগণের স্বাধিকারের চেতনায় উদ্বুদ্ধ হওয়ার পেছনে এ প্রস্তাবের গুরুত্বপূর্ণ ভূমিকা ছিল। পাকিস্তানের রাজনৈতিক ইতিহাসের ধারা লক্ষ করলে দেখা যায়, ১৯৫৪ সালে যুক্তফ্রন্টের ২১ দফা দাবি, ১৯৬৬ সালে আওয়ামী লীগের ঐতিহাসিক ৬ দফা কর্মসূচি, ১৯৬৯ সালের গণঅভ্যুত্থান ইত্যাদি সবকিছুর পেছনেই লাহোর প্রস্তাবে গৃহীত প্রাদেশিক স্বায়ত্তশাসনের বিষয়টির অনুপ্রেরণা ছিল। এ প্রস্তাবের ভিত্তিতেই পূর্ব পাকিস্তানের বাঙালিরা পাকিস্তানি শাসকদের কাছে স্বায়ত্তশাসন দাবি করে। এ দাবি পরবর্তী সময়ে শক্তিশালী স্বাধিকার আন্দোলনে রূপ নেয়, যা শেষ পর্যন্ত মুক্তিযুদ্ধের মাধ্যমে বাংলাদেশের স্বাধীনতা নিশ্চিত করে। আলোচনা শেষে বলা যায়, বাঙালির সামগ্রিক স্বাধিকার ও মুক্তির ক্ষেত্রে শেরে বাংলা এ.কে. ফজলুল হকের অবদান অত্যন্ত তাৎপর্যপূর্ণ। তার লাহোর প্রস্তাবের স্বায়ত্তশাসন বাঙালির মুক্তিকে ত্বরান্বিত করেছে। তার নেতৃত্বে যুক্তফ্রন্টের বিজয় বাঙালিকে স্বাধীনতার দিকে ধাবিত করেছে।"
        }
      ]
    },
    {
      "number": "6",
      "uddipok": "জনাব আকমল একজন সৎ ও সাহসী ব্যক্তি। অন্যায়ের বিরুদ্ধে তিনি সব সময় প্রতিবাদী। অত্যাচারী জমিদার ও মহাজনদের হাত থেকে জনগণকে রক্ষায় তিনি একটি বাহিনী গড়ে তোলেন। তাদের প্রশিক্ষণের জন্য একটি দুর্গ প্রতিষ্ঠা করেন।",
      "tag": "CTG.C 24",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব উত্থাপন করা হয় ১৯৪০ সালে।"
        },
        {
          "label": "খ",
          "question": "",
          "explanation": "ভারত স্বাধীনতা আইন প্রণয়নের লক্ষ্যে লর্ড মাউন্টব্যাটেন ১৯৪৭ সালের ৩ জুন ভারতবর্ষের জনগণের সামনে যে পরিকল্পনা পেশ করেছিলেন তা-ই ৩ জুন পরিকল্পনা নামে পরিচিত। মন্ত্রিমিশন পরিকল্পনার পর ভারতে 'অন্তবর্তীকালীন সরকার' গঠন করা নিয়ে কংগ্রেস ও মুসলিম লীগের মধ্যে চরম অন্তর্দ্বন্দ্ব শুরু হয়। ফলে ব্রিটিশ প্রধানমন্ত্রী অ্যাটলি ১৯৪৭ সালের ২০ ফেব্রুয়ারি ক্ষমতা হস্তান্তরের ঘোষণা প্রদান করেন। এ ঘোষণাকে বাস্তব রূপ দেওয়ার জন্য লর্ড মাউন্টব্যাটেনকে ভারতের নতুন ভাইসরয় নিয়োগ করা হয়। তিনি কংগ্রেস ও মুসলিম লীগ নেতাদের, সাথে ক্ষমতা হস্তান্তর এবং সাম্প্রদায়িক সম্প্রীতি সৃষ্টির জন্য নিরলস প্রচেষ্টা চালান। ১৯৪৭ সালের ২ জুন নেহেরু, জিন্নাহ ও শিখ নেতা বলদেব সিং-এর সাথে ঘরোয়া বৈঠকে মিলিত হয়ে মাউন্টব্যাটেন যে পরিকল্পনা গ্রহণ করেন তা তিনি ১৯৪৭ সালের ৩ জুন জনগণের সামনে তুলে ধরেন। এটিই '৩ জুন পরিকল্পনা' বা 'মাউন্টব্যাটেন পরিকল্পনা' নামে খ্যাত।"
        },
        {
          "label": "গ",
          "question": "",
          "explanation": "উদ্দীপকে বর্ণিত নেতা তথা শহিদ তিতুমীর ব্রিটিশ বিরোধী চেতনা বিকাশে সাধারণ মানুষের মধ্যে গুরুত্বপূর্ণ প্রভাব ফেলেছিল। উদ্দীপকে বলা হয়েছে, সৎ ও সাহসী ব্যক্তি জনাব আকমল অত্যাচারী জমিদার ও মহাজনদের হাত থেকে জনগণকে রক্ষার জন্য একটি বাহিনী গড়ে তোলেন। তাদের প্রশিক্ষণের জন্য একটি দুর্গ প্রতিষ্ঠা করেন। এখানে ব্রিটিশ বিরোধী আন্দোলনের নেতা শহিদ তিতুমীরকে ইঙ্গিত করা হয়েছে। জমিদার, নীলকর ও ইংরেজদের নিপীড়ন ও অত্যাচার থেকে রক্ষার জন্য তিনি এদেশের সাধারণ মানুষকে সংগঠিত করেন। শোষকদের বিরুদ্ধে লড়াই করার জন্য তিনি তাদেরকে সামরিক প্রশিক্ষণ দেন। এজন্য তিনি বাঁশের কেল্লা নির্মাণ করেন। তিতুমীরের কৃষক 'আন্দোলন ও বারাসাত বিদ্রোহ ছিল ইস্ট ইন্ডিয়া কোম্পানির বিরুদ্ধে প্রথম গণবিদ্রোহ। এই গণবিদ্রোহের দ্বারা তিনি প্রমাণ করেন যে, রক্তদান ব্যতীত. স্বাধীনতা অর্জন সম্ভব নয়। তিতুমীরের পরিচালিত গণবিদ্রোহ ছিল শোষক জমিদার ও নীলকরদের বিরুদ্ধে কৃষক-শ্রমিক শ্রেণির মুক্তির লড়াই। তাঁর বাঁশের কেল্লা ছিল ঔপনিবেশিক শাসকের অত্যাচার ও নির্যাতনের বিরুদ্ধে এক বিদ্রোহীর অদম্য প্রতিবাদের প্রতীক। ইস্ট ইন্ডিয়া কোম্পানির সুসজ্জিত বাহিনীর বিরুদ্ধে তিতুমীরের পরাজয় ছিল অবশ্যম্ভাবী। তার বিদ্রোহ ও স্বাধীনতা আন্দোলন আপাতদৃষ্টিতে ব্যর্থ হয়েছিল। কিন্তু গভীরভাবে পর্যালোচনা করলে দেখা যাবে যে, তার সংগ্রাম ও রক্তদান ব্যর্থ হয়নি। জমিদার, নীলকর বণিক ও ব্রিটিশ শাসকদের বিরুদ্ধে তিতুমীরের সংগ্রাম পরবর্তীকালের সকল আন্দোলনের প্রেরণার উৎস হিসেবে কাজ করেছে।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ ব্যক্তিত্ব অর্থাৎ তিতুমীরের মতো ব্যক্তিত্ব ঔপনিবেশিক শাসন অবসানের জন্য সব সময় প্রাসঙ্গিক- বক্তব্যটি যথার্থ। ঔপনিবেশিক শাসন-শোষণের অবসান এবং জনগণের অধিকার প্রতিষ্ঠায় তিতুমীরের মতো নেতৃত্ব সবসময় প্রয়োজন। কারণ সমাজ ও রাষ্ট্রের অভীষ্ট লক্ষ্য অর্জনে পরিচালিত করাই নেতৃত্বের মূল উদ্দেশ্য। তাই সমাজ ও রাষ্ট্রের বিভিন্ন সমস্যা ও সংকট সমাধানে সুযোগ্য নেতৃত্বের বিকল্প নেই। কেননা দক্ষ নেতৃত্বই সমাজ ও দেশকে প্রগতির পথে এগিয়ে নিয়ে যেতে পারে। সুযোগ্য নেতারা নিজেদের রাষ্ট্রে বিদ্যমান বর্ণবৈষম্যের অবসান ঘটাতে সফল হয়েছেন। এ ধরনের নেতৃত্ব সমাজ ও রাষ্ট্রের আরও নানামুখী পরিবর্তনে ভূমিকা রাখতে পারবে। নেতৃত্বের অন্যতম কাজ হলো রাষ্ট্রীয় নীতি স্থির করা। সংশ্লিষ্ট সংগ্রামী নেতারা ভবিষ্যতে ক্ষমতায় গিয়ে দেশের জন্য মঙ্গলজনক নীতি গ্রহণ করতে পারবেন। রাষ্ট্রীয় নীতি প্রণয়নে কোন কোন বিষয় প্রাধান্য পাবে সে সিদ্ধান্তই তারাই নেবেন। অভিজ্ঞ রাজনৈতিক নেতারা দূরদর্শী বক্তব্য দিয়ে জনগণকে রাজনৈতিকভাবে শিক্ষিত ও সচেতন করে তুলবেন। সংখ্যাগরিষ্ঠের মতকে মেনে নেওয়া, পরমতসহিষ্ণুতা, সহনশীলতা ইত্যাদি আদর্শ প্রচারের মাধ্যমে নেতারা সমাজ ও দেশে গণতান্ত্রিক চেতনার বিস্তার ঘটাতে পারবেন। আলোচনা শেষে বলা যায়, ঔপনিবেশিক শাসনসহ যেকোনো অপশাসনের অবসানে তিতুমীরের মতো সাহসী ও যোগ্য নেতৃত্ব সব সময় এবং সমাজে প্রয়োজন রয়েছে।"
        }
      ]
    },
    {
      "number": "7",
      "uddipok": "রক্তক্ষয়ী সংগ্রামের মধ্য দিয়ে 'X' রাষ্ট্র মুক্তি অর্জন করে। স্বাধীনতা লাভের কম সময়ের মধ্যে তারা পৃথিবীর অন্যতম সেরা সংবিধান প্রণয়ন করতে সক্ষম হয়, যা ছিলো তাদের জাতিসত্তার হাজার বছরের মুক্তির সনদ।",
      "tag": "CTG.C 24",
      "sub_questions": [
        {
          "label": "ক",
          "question": "",
          "explanation": "জাতীয়তাবাদ বলতে কিছু উপাদানের ভিত্তিতে নির্দিষ্ট কোনো অঞ্চল বা দেশের জনগোষ্ঠীর মধ্যে সৃষ্ট জাতিগত চেতনাকে বোঝায়।"
        },
        {
          "label": "খ",
          "question": "",
          "explanation": "মৌলিক অধিকার বলতে রাষ্ট্রপ্রদত্ত সেসব সুযোগ-সুবিধাকে বোঝায় যা নাগরিকদের ব্যক্তিত্বের পরিপূর্ণ বিকাশের জন্য একান্ত অপরিহার্য। মানুষের সুস্থ, সুন্দর ও স্বাভাবিক জীবনযাপন এবং ব্যক্তিত্ব ও মেধা বিকাশের জন্য যে সকল অধিকার রাষ্ট্র কর্তৃক বলবৎ করা হয়, সেগুলোই মৌলিক অধিকার বলে স্বীকৃত। যেমন- জীবনধারণের অধিকার, স্বাধীনভাবে চলাফেরা ও বাল্বাধীনতা, চিন্তা ও বিবেকের স্বাধীনতা, ধর্মচর্চার অধিকার, সম্পত্তি লাভ ও ভোগের অধিকার প্রভৃতি। মৌলিক অধিকারের মাধ্যমে নাগরিকরা সুসভ্যভাবে জীবনযাপন করতে পারে। সংবিধানের ২৭ থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংবিধান উক্ত দেশের অর্থাৎ বাংলাদেশের সংবিধান দেশের মানুষের দীর্ঘদিনের প্রত্যাশার প্রতিফলন হয়েছে। উদ্দীপকে বলা হয়েছে, রক্তক্ষয়ী সংগ্রামের মধ্যে দিয়ে 'X' রাষ্ট্র মুক্তি অর্জন করে। স্বাধীনতা লাভের কম সময়ের মধ্যে তারা পৃথিবীর অন্যতম সেবা সংবিধান প্রণয়ন করতে সক্ষম হয়। এখানে বাংলাদেশ সংবিধানকে ইঙ্গিত করা হয়েছে। বাংলাদেশ ৯ মাস রক্তক্ষয়ী যুদ্ধের মধ্য দিয়ে স্বাধীন হয়। স্বাধীনতা লাভের পর প্রায় ৬ মাসের মধ্যে একটি সংবিধান প্রণয়ন করা হয়। সদ্য স্বাধীনতা প্রাপ্ত দেশের জনগণের আশা-আকাঙ্ক্ষা পূরণের উদ্দেশ্যে এ সংবিধান প্রণয়ন করা হয়। ব্রিটিশ শাসন থেকে শুরু করে পাকিস্তান আমল পর্যন্ত বাংলাদেশের মানুষ মৌলিক অধিকার থেকে বঞ্চিত ছিল। ১৯৭২ সালের সংবিধানের মাধ্যমে এদেশের মানুষের মৌলিক অধিকার প্রতিষ্ঠা পায়। এদেশের মানুষ শিক্ষা, কর্মক্ষেত্র, অর্থনৈতিক কর্মকাণ্ড অংশগ্রহণ, সরকারি চাকরি লাভেল সুযোগ প্রভৃতি ক্ষেত্রে বঞ্চিত ছিল। বাংলাদেশ সংবিধানের মাধ্যমে বাংলাদেশের জনগণের দীর্ঘদিনের সকল আশা প্রত্যাশার প্রতিফলন ঘটে।"
        },
        {
          "label": "ঘ",
          "question": "",
          "explanation": "'সংবিধান একটি দেশের দর্পণ স্বরূপ।' উদ্দীপকে বর্ণিত দেশের সংবিধানের সাথে উক্তিটি যথার্থ। রাষ্ট্র পরিচালনার যাবতীয় নিয়মকানুন সংবিধানে সুস্পষ্টভাবে উল্লেখ থাকে বলে একে 'রাষ্ট্রের দর্পন' বলা হয়। সংবিধান হলো রাষ্ট্র পরিচালনার মৌলিক দলিল। সংবিধানে নাগরিকের অধিকার ও কর্তব্য, শাসকের ক্ষমতা এবং নাগিরক ও শাসকের সম্পর্ক কীরূপ হবে তা সুষ্পষ্টভাবে লিপিবদ্ধ থাকে। জনগণের মৌলিক অধিকার কী কী এবং কীভাবে সেগুলো সংরক্ষিত হবে তাও সংবিধান কর্তৃক সুনির্দিষ্ট হয়। এসব বিষয়ে সংবিধানের পরিপন্থি কোনো সিদ্ধান্ত গ্রহণ করা যায় না। অর্থাৎ একটি আদর্শ রাষ্ট্রের মূল প্রতিচ্ছবি সংবিধানে প্রতিফরিত হয়। তাই সংবিধানকে 'রাষ্ট্রের দর্পণ' বলা হয়। উদ্দীপকে ইঙ্গিত করা বাংলাদেশের সংবিধান রাষ্ট্রের দর্পন হিসেবে কাজ করে। এ সংবিধানে নাগরিকের মৌলিক অধিকার স্পষ্টভাবে উল্লেখ আছে। পাশাপাশি 'অধিকার ভোগের সাথে নাগরিকের দায়িত্বগুরো সন্নিবেশিত হয়েছে। দেশ পরিচালনার মূলনীতি ও সরকারের দায়িত্বসমূহ লিপিবদ্ধ করা হয়েছে। ফলে জনগণ বা সরকার নিজ নিজ দায়িত্ব ও কর্তব্য পালন করতে হয়। সংবিধানে জনগণ ও সরকারের দায়িত্ব স্পষ্টভাবে লিপিবদ্ধ থাকায় একে অপরের কাজের পরিধি সম্পর্কে অবগত হয়েছে। আলোচনা শেষে বলা যায়, প্রশ্নে উল্লেখিত উক্তিটি বাংলাদেশ সংবিধানের আলোকে যথার্থ।"
        }
      ]
    },
    {
      "number": "8",
      "uddipok": "'ক' নামক সিটি কর্পোরেশনটির মেয়র নির্বাচনে একজন প্রার্থী নির্বাচনী আচরণবিধি লংঘন করেন। তাঁর প্রতিদ্বন্দ্বী প্রার্থী জনাব খায়রুল এজন্য একটি সাংবিধানিক প্রতিষ্ঠানে অভিযোগ উত্থাপন করেন। সংশ্লিষ্ট সাংবিধানিক প্রতিষ্ঠানটি তদন্ত করে অভিযোগের সত্যতার প্রমাণ পায়। ফলে সাংবিধানিক প্রতিষ্ঠানটি অভিযুক্ত প্রার্থীর প্রার্থিতা বাতিল ঘোষণা করেন।",
      "tag": "CTG.C 24",
      "sub_questions": [
        {
          "label": "ক",
          "question": "",
          "explanation": "BPSC এর পূর্ণরূপ হলো Bangladesh Public Service Commission."
        },
        {
          "label": "খ",
          "question": "",
          "explanation": "উপজেলা পরিষদ বাংলাদেশের একটি গুরুত্বপূর্ণ স্থানীয় স্বায়ত্তশাসিত প্রতিষ্ঠান। জনগণের প্রত্যক্ষ ভোটে নির্বাচিত একজন চেয়ারম্যান, দুইজন ভাইস চেয়ারম্যান (এদের মধ্যে একজন হবেন মহিলা) এবং উপজেলার আওতাধীন ইউনিয়ন পরিষদসমূহের চেয়ারম্যানবৃন্দ, পৌরসভার (যদি থাকে) মেয়র এবং তিনজন মহিলা সদস্যের সমন্বয়ে উপজেলা পরিষদ গঠিত হয়। ২০০৯ সালের উপজেলা পরিষদ আইনে জাতীয় সংসদ সদস্যদের পরিষদের পরামর্শকের ভূমিকা পালনের ক্ষমতা দেওয়া হয়েছে। ইউনিয়ন পরিষদ ও পৌরসভার (যদি থাকে) চেয়ারম্যানবৃন্দ পদাধিকার বলে এর সদস্য হবেন। ইউনিয়ন পরিষদ ও পৌরসভার (যদি থাকে) নির্বাচিত মহিলা সদস্যদের ভোটে তাদের মধ্য থেকে তিনজন মহিলা উপজেলা পরিষদের সদস্য নির্বাচিত হবেন। এই পরিষদের জন্য তিন সদস্যের একটি চেয়ারম্যান প্যানেল থাকবে, যার অন্তত একজন হবেন মহিলা। উপজেলা নির্বাহী অফিসার (UNO- Upazila Nirbahi Officer) পরিষদের নির্বাহী কর্মকর্তা বা সচিবের দায়িত্ব পালন করবেন। পরিষদের কার্যকাল হবে পাঁচ বছর।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সাংবিধানিক প্রতিষ্ঠানটি হলো বাংলাদেশ নির্বাচন কমিশন। উদ্দীপকে বলা হয়েছে, একটি সাংবিধানিক প্রতিষ্ঠান একজন প্রার্থীর নির্বাচনি আচরণবিধি লঙ্ঘনের অভিযোগের সত্যতার প্রমাণ পেয়ে প্রতিষ্ঠানটি অভিযুক্ত প্রার্থীর প্রার্থীতা বাতিল করে। এখানে সাংবিধানিক প্রতিষ্ঠান বাংলাদেশ নির্বাচন কমিশনের প্রতি ইঙ্গিত করা হয়েছে। সংবিধানের ১১৮(১) অনুচ্ছেদ অনুযায়ী প্রধান নির্বাচন কমিশনারকে নিয়ে এবং রাষ্ট্রপতি সময়ে সময়ে যেরূপ নির্দেশ করবেন, সেরূপ সংখ্যক নির্বাচন কমিশনার নিয়ে নির্বাচন কমিশন গঠিত হবে। এ সংক্রান্ত আইনের বিধানাবলি সাপেক্ষে রাষ্ট্রপতি প্রধান নির্বাচন কমিশনার ও অন্যান্য নির্বাচন কমিশনারকে নিয়োগদান করবেন। একাধিক নির্বাচন কমিশনার নিয়ে কমিশন গঠিত হলে প্রধান নির্বাচন কমিশনার এর সভাপতিরূপে কাজ করবেন। সংবিধান অনুযায়ী নির্বাচন কমিশনারের পদের মেয়াদ পাঁচ বছর। জনপ্রতিনিধি বাছাইয়ের পূর্বশর্ত হচ্ছে কার্যকর নির্বাচন ব্যবস্থা। এ লক্ষ্যে নির্বাচন কমিশনের গুরুত্বপূর্ণ কার্যাবলি হলো- দেশের স্থানীয় ও জাতীয় পর্যায়ের সকল নির্বাচনের জন্য ভোটার তালিকা প্রণয়ন ও তত্ত্বাবধান করা। জাতীয় সংসদ, সিটি কর্পোরেশন, জেলা পরিষদ, পৌরসভা এবং ইউনিয়ন পরিষদের সদস্য নির্বাচন পরিচালনা করা। নির্বাচনের পূর্বে নির্বাচনি এলাকার সীমানা নির্ধারণ করা। সুষ্ঠু ও নিরপেক্ষ নির্বাচন পরিচালনার জন্য রিটার্নিং অফিসার ও পোলিং অফিসার নিয়োগ করা।"
        },
        {
          "label": "ঘ",
          "question": "",
          "explanation": "একটি গণতান্ত্রিক রাষ্ট্রে উদ্দীপকে বর্ণিত সাংবিধানিক প্রতিষ্ঠানটি অর্থাৎ নির্বাচন কমিশনের গুরুত্ব অপরিসীম। গণতান্ত্রিক শাসনব্যবস্থায় নির্বাচন একটি গুরুত্বপূর্ণ বিষয়। বিভিন্ন স্তরে প্রতিনিধি বাছাইয়ের উদ্দেশ্যে নির্বাচন অনুষ্ঠিত হয়। গণতান্ত্রিক রাষ্ট্রে নির্বাচনের মাধ্যমে জনমত প্রকাশ পায়। জনগণের রায়ের ভিত্তিতে সংখ্যাগরিষ্ঠ দলের নেতৃত্বে সরকার গঠিত হয়। রাজনৈতিক স্থিতিশীলতা অর্জন এবং অবাঞ্ছিত রাজনৈতিক দলের অবসান ঘটাতে নির্বাচনের গুরুত্ব অপরিসীম। আর এই নির্বাচন পরিচালনার দায়িত্ব নির্বাচন কমিশনের ওপর ন্যস্ত। গণতান্ত্রিক সরকার প্রতিষ্ঠায় নির্বাচন কমিশন অগ্রগণ্য ভূমিকা পালন করে থাকে। গণতান্ত্রিক ব্যবস্থার প্রাণ হলো অবাধ, নিরপেক্ষ, গ্রহণযোগ্য ও সুষ্ঠু নির্বাচন। কেবল অবাধ, সুষ্ঠু ও নিরপেক্ষ নির্বাচনের মাধ্যমেই জনগণের রায় প্রকাশ পায়। নির্বাচন যদি গ্রহণযোগ্য না হয়, তবে জনগণের মতের কোনো গুরুত্ব থাকে না। অনেক সময় ভোট কারচুপি করে জাতীয় নির্বাচন বাধাগ্রস্ত করার চেষ্টা করা হয়। আর এই কারচুপির মতো দুর্নীতি একমাত্র নির্বাচন কমিশনের পক্ষেই ঠেকানো সম্ভব। এ প্রসঙ্গে ১৯৯০ সালের পূর্বে কয়েকটি নির্বাচনের কথা উল্লেখ করা যায়। যেখানে ভোট কারচুপির মাধ্যমে সরকার ক্ষমতায় এসেছিল বলে সেই সরকারকে আমরা স্বৈরাচারী সরকার বলে থাকি। গণতান্ত্রিক ব্যবস্থায় সুষ্ঠু নির্বাচনের মাধ্যমেই জনগণের মতের মূল্যায়ন করার সুযোগ তৈরি হয়। আর অবাধ, সুষ্ঠু ও নিরপেক্ষ নির্বাচন নির্ভর করে নির্বাচন কমিশনের সততা, দক্ষতা ও আন্তরিকতার ওপর। উল্লিখিত আলোচনার পরিপ্রেক্ষিতে বলা হয়, নির্বাচন কমিশন যত গণতান্ত্রিক হবে রাষ্ট্রের গণতান্ত্রিক সরকার প্রতিষ্ঠা ততটাই সহজতর হবে।"
        }
      ]
    },
    {
      "number": "9",
      "uddipok": "জনাব বিপুল বিশ্বাস একটি গুরুত্বপূর্ণ সাংবিধানিক পদে অধিষ্ঠিত আছেন। তিনি সংবিধানের ৬৪ (১) অনুচ্ছেদ অনুযায়ী রাষ্ট্রপতি কর্তৃক ন্যস্ত সকল দায়িত্ব পালন করেন। তিনি সরকারকে আইনগত পরামর্শ দেন।",
      "tag": "RB 19,DIN.B 19,CTG.C 24",
      "sub_questions": [
        {
          "label": "ক",
          "question": "",
          "explanation": "স্থানীয় শাসন হলো অঞ্চলভিত্তিক শাসন ব্যবস্থা, যা গঠিত হয় স্থানীয় পর্যায়ে নিযুক্ত সরকারি কর্মকর্তাদের নিয়ে।"
        },
        {
          "label": "খ",
          "question": "",
          "explanation": "যখন ধর্ম-বর্ণ, ধনী-নির্ধন, নারী-পুরুষ, গুণ বা উপযুক্ততা নির্বিশেষে প্রত্যেক প্রাপ্তবয়স্ক নাগরিককে ভোটাধিকার দেওয়া হয়, তখন তাকে সর্বজনীন ভোটাধিকার বলা হয়। সর্বজনীন ভোটাধিকার আধুনিক গণতন্ত্রের আদর্শ। বাংলাদেশে ভোটাধিকারের ক্ষেত্রে সর্বজনীন ভোটাধিকারের নীতি মেনে চলা হয়। বাংলাদেশ সংবিধানের - ১২২ নম্বর অনুচ্ছেদে প্রাপ্ত বয়স্কের ভোটাধিকারের কথা বলা হয়েছে।"
        },
        {
          "label": "গ",
          "question": "",
          "explanation": "হ্যাঁ, উদ্দীপকে উল্লেখিত বিপুল বিশ্বাসের পদের সাথে সাংবিধানিক পদ অ্যাটর্নি জেনারেলের পদের সাদৃশ্য আছে। বাংলাদেশ সংবিধানে বর্ণিত ৬৪ (১) নং অনুচ্ছেদ অনুযায়ী অ্যাটর্নি জেনারেলের পদ তৈরি করা হয়েছে। তিনি সরকারের প্রধান আইন সংক্রান্ত উপদেষ্টা। তিনি পদাধিকার বলে বাংলাদেশ বার কাউন্সিল ও সকল বারের নেতা। উদ্দীপকে বিপুল বিশ্বাসের মাধ্যমে মূলত এ পদটিকেই নির্দেশ করা হয়েছে। উদ্দীপকের বিপুল বিশ্বাস গুরুত্বপূর্ণ সাংবিধানিক পদে অধিষ্ঠিত। তিনি সরকারকে আইনগত পরামর্শ দেন এবং রাষ্ট্রপতি কর্তৃক ন্যস্ত সমস্ত দায়- দায়িত্ব পালন করেন। তার এ সমস্ত কার্যাবলি অ্যাটর্নি জেনারেলের কার্যাবলিরই প্রতিচ্ছবি। অ্যাটর্নি জেনারেল দায়িত্ব পালনের জন্য বাংলাদেশের সকল আদালতে তার বক্তব্য পেশ করতে পারেন। সরকার যেসব আইন সংক্রান্ত বিষয়ে পরামর্শ চাইবেন, সেসব বিষয়ে তিনি সরকারের পরামর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। যেসর মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। এসব মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন। এছাড়া তিনি রাষ্ট্রপতি কর্তৃক অর্পিত অন্যান্য সকল আইনি দায়িত্ব পালন করে থাকেন। আলোচনা শেষে তাই বলা যায়, উদ্দীপকের বিপুল বিশ্বাসের সাথে বাংলাদেশের অ্যাটর্নি জেনারেলের পদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "অ্যাটর্নি জেনারেল বাংলাদেশের একটি সাংবিধানিক পদ। তিনি রাষ্ট্রের প্রধান সরকারি আইন কর্মকর্তা। সরকারের প্রধান আইন উপদেষ্টা হিসেবে তার সঠিকভাবে দায়িত্ব পালনের ওপর সরকারের ভাবমূর্তি নির্ভরশীল। অ্যাটর্নি জেনারেলের পদটি বেশ তাৎপর্যবহ। কেননা তিনি আদালতে সরকারের প্রতিনিধিত্ব করেন। তিনি সুপ্রিম কোর্টের হাইকোর্ট বিভাগ ও আপিল বিভাগে সরকারের পক্ষে ওকালতি করেন। তাছাড়া সরকারের প্রধান আইন পরামর্শক হিসেবে তাকে দেশের সকল আদালতে মামলা পরিচালনা করার দায়িত্ব দেয়া হয়। তিনি তার ক্ষমতাবলে আইনের শাসন প্রতিষ্ঠায় গুরুত্বপূর্ণ ভূমিকা রাখতে পারেন। অ্যাটর্নি জেনারেল তার ওপর অর্পিত সাংবিধানিক দায়িত্ব হিসেবে প্রজাতন্ত্রের পক্ষে, আইনের জটিল প্রশ্নে ব্যাখ্যা প্রদান করে থাকেন, এক্ষেত্রে আইনের জটিলতাগুলো নিরপেক্ষ ও সঠিকভাবে বিশ্লেষণ করে তিনি বিচার বিভাগকে সহায়তা করেন। সরকার যে সকল মামলায় জড়িত সে সকল মামলায় তিনি সরকারের পক্ষে মামলা পরিচালনা করেন। এ সমস্ত মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করেন। কেননা তার কথা ও কাজের ওপরই সরকারের ভাবমূর্তি নির্ভর করে। এছাড়া হাইকোর্টও অ্যাটর্নি জেনারেলের মতামতের ওপর ভিত্তি করে সুপ্রিম কোর্টের অন্তর্বতীকালীন আদেশ দিয়ে থাকেন। উপরের আলোচনা শেষে বলা যায়, সরকারের প্রধান আইন পরামর্শক হিসেবে অ্যাটর্নি জেনারেলের কর্মকাণ্ডের ওপর সরকারের ভাবমূর্তি নির্ভরশীল। তিনি সংবিধান কর্তৃক প্রাপ্ত ক্ষমতাকে কাজে লাগিয়ে সরকারের ভাবমূর্তি উজ্জ্বল করার পাশাপাশি দেশে আইনের শাসন প্রতিষ্ঠায় ভূমিকা রাখতে পারেন।"
        }
      ]
    },
    {
      "number": "10",
      "uddipok": "'ক' একজন রোগী। দীর্ঘদিন ধরে তার শুকনো কাশি লেগে আছে এবং দিন দিন শরীরের ওজন হ্রাস পাচ্ছে। তিনি প্রায়শই ক্লান্তি বোধ করেন। হাসপাতালে বিভিন্ন পরীক্ষা-নিরীক্ষার পর ডাক্তার জানান, তার রোগ প্রতিরোধ ক্ষমতা ধীরে ধীরে হ্রাস পাচ্ছে।",
      "tag": "CTG.C 24",
      "sub_questions": [
        {
          "label": "ক",
          "question": "",
          "explanation": "পুরুষ কর্তৃক নারীকে উত্ত্যক্ত, লাঞ্ছিত বা যৌননিপীড়ন করাকে ইভটিজিং বলে।"
        },
        {
          "label": "খ",
          "question": "",
          "explanation": "খাদ্যে ভেজাল বলতে বোঝায় প্রাকৃতিক ও স্বাভাবিক উপায়ে খাদ্যদ্রব্য প্রস্তুত না করে মানসম্পন্ন খাদ্যে নিম্নমানের ও অস্বাস্থ্যকর উপাদান মেশানো। খাদ্যে ভেজাল একটি মারাত্মক সামাজিক অপরাধ। ভালো ও উৎকৃষ্ট মানের খাদ্যের সাথে নিকৃষ্টমানের কিংবা জনস্বাস্থ্যের জন্য ক্ষতিকর. বিষাক্ত রাসায়নিক পদার্থ অথবা রং মেশানো খাদ্য ভেজাল বলে গণ্য। খাদ্যে ভেজাল বিষয়টি সাধারণত দুইভাগে সম্পন্ন হয়। যথা- অনিচ্ছাকৃত বা অসাবধানতাবশত এবং ইচ্ছাকৃত। মাছ, মাংস, ফল অথবা সবজিতে ক্ষতিকর বিষাক্ত রাসায়নিক দ্রব্য যেমন- ক্যালসিয়াম কার্বাইড, ইথিলিন ও ফরমালিন মেশানো খাদ্যে ভেজালের উদাহরণ।"
        },
        {
          "label": "গ",
          "question": "",
          "explanation": "লাউদ্দীপকে বর্ণিত 'ক' এইডস রোগে আক্রান্ত। উদ্দীপকে বলা হয়েছে, 'ক'-এর দীর্ঘদিন ধরে কাশি লেগে আছে এবং দিন দিন তার শরীরের ওজন হ্রাস পাচ্ছে। তিন প্রায়শই ক্লান্তি বোধ করেন। পরীক্ষা-নিরীক্ষার পর ডাক্তার জানান তার রোগ প্রতিরোধ ক্ষমতা ধীরে ধীরে হ্রাস পাচ্ছে। এখানে এইডস (AIDS) রোগকে ইঙ্গিত করা হয়েছে। 'HIV' নামক ভাইরাসের সংক্রমণে একজন মানুষের শরীরে যে অবস্থার সৃষ্টি হয় তাকে এইডস বলা হয়। 'HIV? ভাইরাসের সংক্রমিত ব্যক্তির রোগ প্রতিরোধ ক্ষমতা নষ্ট হয়ে যায় বলে তার শরীরে যেকোনো রোগের 'জীবাণু সহজেই আক্রমণ করতে পারে। এইডস একপ্রকার ভাইরাসঘটিত রোগ। এই ভাইরাসকে 'Human Immunodeficiency Virus' বা 'HIV' 'বলা হয়। এইডস আক্রান্ত হলে শরীরের রোগ প্রতিরোধ ক্ষমতা নষ্ট হয়ে যায়। ফলে সামান্য অসুখও ধীরে ধীরে জটিল আকার ধারণ করে। এজন্যই এইডসকে ঘাতকব্যাধি বা মরণব্যাধি বলা হয়। এইডস এ আক্রান্ত ব্যক্তিদের মধ্যে দিন দিন ওজন কমতে থাকা, সবসময় জ্বর জ্বর ভাব, দীর্ঘদিন যাবৎ শুকনো কাশি ও পাতলা পায়খানা, নাসিকাগ্রন্থি ফুলে যাওয়া, অত্যধিক দুর্বলতা, স্মৃতিশক্তি লোপ পাওয়া, হজমশক্তি কমে যাওয়া ইত্যাদি লক্ষণগুলো ফুটে ওঠে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত রোগ তথা 'এইডস'-এর বিস্তার রোধে নানামুখী পদক্ষেপ নেওয়া যেতে পারে। বর্তমানে এইডস একটি মারাত্মক রোগ, যা বিশ্বব্যাপী আতঙ্কের সৃষ্টি করেছে। এ রোগের প্রতিষেধক এখনও আবিষ্কার হয়নি। এ রোগ প্রতিরোধকল্পে উন্নত দেশসহ তৃতীয় বিশ্বের চিকিৎসা বিজ্ঞানীরা গবেষণা চালিয়ে যাচ্ছেন। তবে বর্তমানে এ রোগের ছোবল থেকে রক্ষা পেতে হলে নাগরিকদের সচেতন হয়ে কিছু পদক্ষেপ গ্রহণ করতে হবে। এইডস রোগের বিস্তার রোধে ধর্মীয় অনুশাসন সবচেয়ে বড় ভূমিকা রাখতে পারে। একমাত্র ধর্মীয় অনুশাসন মেনে চললে মানুষ পারিবারিক জীবনে বিশ্বস্ত থাকে। সেইসাথে অনিরাপদ ও বিবাহ-বর্হিভূত শারীরিক সম্পর্ক থেকে বিরত থাকে। এছাড়া সুচ কিংবা সিরিঞ্জ ব্যবহারে সতর্কতা অবলম্বন করলে এইডস এ আক্রান্ত হওয়ার আশঙ্কা কম থাকে। এইডস আক্রান্ত ব্যক্তির রক্ত কোনো রোগীর শরীরে প্রবেশ করানো যাবে না। এইডস আক্রান্ত ব্যক্তির ক্ষেত্রে ব্যৱহৃত সুচ, সিরিঞ্জ ও অন্যান্য অপারেশন যন্ত্রপাতি জীবাণুমুক্ত করে ব্যবহার করতে হবে। এ রোগ থেকে মুক্ত থাকতে হলে পারিবারিক মূল্যবোধ রক্ষা করতে হবে। দাম্পত্য জীবনে বিশ্বস্ত থাকতে হবে, মাদকদ্রব্য সেবন থেকে বিরত থাকতে হবে এবং সমকামিতার কুফল সম্পর্কে প্রচার-প্রচারণা চালাতে হবে। এছাড়াও এইডসের কারণ ও এর প্রভাব সম্পর্কে সচেতন ও সজাগ থাকতে হবে। এইডস প্রতিরোধে জনমত গড়ে তুলতে হবে। এইডস সংক্রমণের আশঙ্কা আছে এমন কারণ থেকে, নিজে দূরে থাকতে হবে এবং অন্যকেও এ ব্যাপারে সাহায্য করতে হবে। পরিশেষে বলা যায়, উপরে আলোচিত বিষয়গুলো সম্পর্কে সতর্ক থাকলে এবং যথাযথভাবে মেনে চললে মরণব্যাধি 'এইডস' এর বিস্তার রোধ করা সম্ভব।"
        }
      ]
    },
    {
      "number": "11",
      "uddipok": "মি. 'খ' একজন উচ্চপদস্থ সরকারি কর্মকর্তা। তিনি তার প্রতিষ্ঠানের নিয়ম না মেনে আত্মীয়-স্বজনকে বিভিন্ন পদে নিয়োগ দিচ্ছেন। এ অনৈতিক কাজ সুশাসন প্রতিষ্ঠায় বাধা স্বরূপ। দেশে সুশাসন প্রতিষ্ঠার আগে নিজেকে বদলাতে হবে। \"চলো বদলে যাই, বদলে দেই বাংলাদেশ।\"",
      "tag": "CTG.C 24",
      "sub_questions": [
        {
          "label": "ক",
          "question": "এইডস কী?",
          "explanation": "'HIV' নামক ভাইরাসের সংক্রমণে মানবদেহে যে রোগ সৃষ্টি হয় তাই এইডস।"
        },
        {
          "label": "খ",
          "question": "",
          "explanation": "বিশ্বে উষ্ণতার হার ক্রমান্বয়ে বেড়ে যাওয়াকে বৈশ্বিক উষ্ণায়ন বলা হয়। পৃথিবীর তাপমাত্রা গত ১০০ বছরে প্রায় দশমিক ০.৭৪ ডিগ্রি সেলসিয়াস বেড়েছে। আশঙ্কা করা হচ্ছে ২১০০ সালের মধ্যে পৃথিবীর গড় তাপমাত্রা ১.১ ডিগ্রি থেকে ৬.৪ ডিগ্রি সেলসিয়াস পর্যন্ত বাড়বে এবং সেই সাথে নাতিশীতোষ্ণ ও বিষুবরেখা থেকে দূরবর্তী অঞ্চলে পানির প্রাপ্যতা বেড়ে যাবে। এর বিপরীতে বিষুবরেখার নিকটবর্তী ও মাঝামাঝি স্থানে পানির প্রাপ্যতা কমে যাবে। ফলে কোনো অঞ্চলে প্রলয়ংকারী বন্যার অনেক প্রকট আকার ধারণ করবে এবং কোনো অঞ্চল ভয়াবহ খরার কবলে পড়বে।"
        },
        {
          "label": "গ",
          "question": "",
          "explanation": "উদ্দীপকের ঘটনা আমার পঠিত সামাজিক সমস্যা দুর্নীতিকে নির্দেশ করেছে। যে সকল কর্মকাণ্ড প্রচলিত সামাজিক নিয়মনীতির পরিপন্থি এবং সাধারণভাবে বিবেকের কাছে অগ্রহণযোগ্য তাকেই দুর্নীতি বলে। দুর্নীতি হলো একটি মারাত্মক সামাজিক ব্যাধি। সাধারণভাবে দুর্নীতি বলতে ঘুষ লেনদেন, স্বজনপ্রীতি, প্রতারণা, ব্যক্তিগত স্বার্থ হাসিলের লক্ষ্যে ক্ষমতার অপব্যবহার ইত্যাদিকে বোঝায়। বাংলাদেশ দুর্নীতি দমন কমিশনের মতে, 'যে কর্মকাণ্ড সাধারণভাবে বিবেকের কাছে গ্রহণযোগ্য নয় তাকেই দুর্নীতি বলা হয়'। মোটকথা, নীতিবিরুদ্ধ কাজই হলো দুর্নীতি। বাংলাদেশের প্রেক্ষাপটে বর্তমানে 'দুর্নীতি' অন্যতম ভয়াবহ সামাজিক ব্যাধি হিসেবে দেখা দিয়েছে। উদ্দীপকে বলা হয়েছে, মি. 'B' একজন উচ্চপদস্থ সরকারি কর্মকর্তা। তিনি তার প্রতিষ্ঠানের নিয়ম না মেনে আত্মীয়-স্বজনকে অফিস সহায়ক হিসেবে নিয়োগ দিয়েছেন। এ অনৈতিক কাজ সুশাসন প্রতিষ্ঠায় বাধাস্বরূপ। এখানে দুর্নীতির প্রতি ইঙ্গিত করা হয়েছে। দুর্নীতি সমাজে সুশাসন প্রতিষ্ঠায় বাধা সৃষ্টি করে। এর ফলে সমাজের মানুষ হতাশাগ্রস্ত হয়ে পড়ে এবং দায়িত্বশীলদের প্রতি আস্থা হারিয়ে ফেলে।"
        },
        {
          "label": "ঘ",
          "question": "",
          "explanation": "দুর্নীতি প্রতিরোধ বা নির্মূলে \"বদলে যাই, বদলে দেই বাংলাদেশ\"- স্লোগানটি অত্যন্ত যথার্থ। বর্তমানে সমাজের রন্দ্রে রন্দ্রে বিষবাষ্পের মতো ছড়িয়ে পড়েছে দুর্নীতি। সর্বনাশা এই সামাজিক ব্যাধির মরণ ছোবলে বর্তমান সমাজ জর্জরিত। সর্বোচ্চ প্রশাসন থেকে শুরু করে দেশের রাজনীতি, অর্থনীতি, সমাজনীতি, শিক্ষানীতি, সংস্কৃতি, শিল্প-বাণিজ্য, ধর্মীয় ও ব্যক্তি জীবনসহ সর্বত্রই চলছে দুর্নীতি। এই দুর্নীতি জাতীয় উন্নয়ন ও সুশাসন প্রতিষ্ঠায় অন্যতম প্রধান- অন্তরায়। দুর্নীতি একটি জাতীয় ব্যাধি। এটি সমাজে বৈষম্য সৃষ্টি করে। সুষম রাষ্ট্রীয় উন্নয়ন ব্যাহত করে। দুর্নীতিমুক্ত সমাজ সবার কাম্য। দুর্নীতিমুক্ত সমাজ গঠনে ধর্মীয় ও নৈতিক শিক্ষার ওপর গুরুত্বারোপ করতে হবে। বস্তুত দুর্নীতির প্রতিকার, প্রতিরোধ ও সংশোধনের জন্য কার্যকর সামাজিক নীতি-কর্মসূচি গ্রহণ, আইন প্রণয়ন ও বাস্তবায়ন এবং জনমত গড়ে তুলতে হবে। দুর্নীতি সম্পর্কে জনগণকে সচেতন করা তথা শিক্ষা কৌশল, বিভিন্ন প্রদর্শনমূলক অনুষ্ঠানমালা, সাহিত্য ও বিচিত্রানুষ্ঠান, স্লোগান, পথযাত্রা, রেডিও-টিভি, ছায়াছবি, দুর্নীতিবিরোধী পোস্টার এবং পত্র-পত্রিকার মাধ্যমে ব্যাপক প্রচার চালাতে হবে। পাশাপাশি সেবাগ্রাহক এবং সেবাদাতা সবারই মানসিকতা পরিবর্তন করতে হবে। কারণ, দুর্নীতির জন্য শুধু দুর্নীতিবাজরাই দায়ী নয়। আমরা সবাই পরোক্ষভাবে এর সাথে জড়িত। কতিপয় দুর্নীতিবাজদের হাতে জিম্মি না থেকে সবাইকে যার যার অবস্থান থেকে প্রতিরোধ গড়ে তুলতে হবে। তাহলে দুর্নীতির সাথে জড়িতরাও অনৈতিক কর্মকাণ্ড থেকে নিজেদেরকে বিরত রাখবে। ফলে বদলে যাবে সমাজ, বদলে যাবে বাংলাদেশের সার্বিক অবস্থা। পরিশেষে বলা যায় যে, দুর্নীতিমুক্ত বাংলাদেশ গড়ে তুলতে আমাদের সবাইকে পরিবর্তন হতে হবে।"
        }
      ]
    }
  ]
}