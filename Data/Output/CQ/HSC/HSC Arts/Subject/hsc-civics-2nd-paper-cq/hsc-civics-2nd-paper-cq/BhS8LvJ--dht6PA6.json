{
  "title": "আইডিয়াল কলেজ, মতিঝিল ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সর্বভারতীয় কংগ্রেস প্রতিষ্ঠিত হয় ১৮৮৫ সালে।"
        },
        {
          "label": "খ",
          "question": "",
          "explanation": "'দ্বি-জাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বি-জাতি তত্ত্বের ব্যাখ্যা প্রদান করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ 'দ্বি-জাতি তত্ত্ব' নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে ব্রিটিশ ভারতের ১৯৪৭ সালের ভারত স্বাধীনতা আইনের চিত্র প্রকাশিত হয়েছে। ভারতের রাজনৈতিক ও শাসনতান্ত্রিক অচলাবস্থা দূর করার লক্ষ্যে তৎকালীন গভর্নর জেনারেল লর্ড মাউন্টব্যাটেন ১৯৪৭ সালের ৩ জুন 'একটি পরিকল্পনা গ্রহণ করেন। এটি কার্যকর করার লক্ষ্যে ৪ জুলাই ব্রিটিশ পার্লামেন্টে তিনি একটি বিল উত্থাপন করেন। এ বিলে ব্রিটিশ ভারতে 'ভারত' ও 'পাকিস্তান' নামে দুটি স্বাধীন ও সার্বভৌম রাষ্ট্র প্রতিষ্ঠার প্রস্তাব করা হয়। ১৯৪৭ সালের ১৮ জুলাই বিলটি রাজকীয় সম্মতির মাধ্যমে আইনে পরিণত হয়। এটিই ১৯৪৭ সালের 'ভারত স্বাধীনতা আইন' নামে খ্যাত। উদ্দীপকে উল্লেখ করা হয়েছে, গর্ভনর জেনারেল নিয়োগ, ভারত সম্রাটের উপাধি বিলোপ, ভারত সচিবের পদের অবসান ও দুটি ডোমিনিয়ন সৃষ্টি। এ তথ্যগুলো থেকে বোঝা যায়, এখানে ১৯৪৭ সালের ভারত স্বাধীনতা আইনের প্রতি ইঙ্গিত করা হয়েছে। এ আইন অনুযায়ী, 'ভারত' ও 'পাকিস্তান' নামে দুটি স্বাধীন রাষ্ট্রের সৃষ্টি হয়। সুতরাং বলা যায়, উদ্দীপকে উল্লিখিত আইনের সাথে ১৯৪৭ সালের ভারত স্বাধীনতা আইন সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত আইনের সাথে সাদৃশ্যপূর্ণ আইন অর্থাৎ ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে ভারতবর্ষে দুইশত বছরের ব্রিটিশ শাসনের অবসান ঘটে এবং 'পাকিস্তান' ও 'ভারত' নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। দীর্ঘ আন্দোলন, হিন্দু-মুসলিম দাঙ্গা, ব্যাপক রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। উক্ত আইন প্রণয়নের ফলে এ উপমহাদেশে দীর্ঘ ১৯০ বছরের কোম্পানি ও ব্রিটিশ ঔপনিবেশিক শাসনের অবসান হয়ে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা; সাহিত্য ইত্যাদিতে বৈপ্লবিক পরিবর্তনের সূচনা করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম।"
        }
      ]
    },
    {
      "number": "2",
      "uddipok": "জনাব শাহীন কালীগঞ্জ উপজেলার একজন জনপ্রিয় ছাত্রনেতা। তিনি রাজনৈতিক জীবনে একজন আদর্শ ব্যক্তিত্ব এবং একজন আদর্শ নেতার দায়িত্ব পালন করেন। জনাব শাহীন একজন নেতার আদর্শ অনুসরণ করে চলেন। যিনি ১৭ মার্চ, ১৯২০ সালে গোপালগঞ্জ জেলায় জন্মগ্রহণ করেন। এ নেতার আদর্শকে সামনে রেখে জনাব শাহীন সাধারণ মানুষের অধিকার প্রতিষ্ঠার সংগ্রামে অক্লান্ত পরিশ্রম করেন।",
      "tag": "ISCM 24",
      "sub_questions": [
        {
          "label": "ক",
          "question": "জাতির জনক বলে কাকে অভিহিত করা হয়?",
          "explanation": "বঙ্গবন্ধু শেখ মুজিবুর রহমানকে জাতির জনক বলে অভিহিত করা হয়।"
        },
        {
          "label": "খ",
          "question": "৬ দফার দুটি দফা উল্লেখ করো।",
          "explanation": "১৯৬৬ সালের ৫-৬ ফেব্রুয়ারি লাহোরে অনুষ্ঠিত রাজনৈতিক দলগুলোর সম্মেলনে বঙ্গবন্ধু শেখ মুজিবুর রহমান ৬ দফা কর্মসূচি ঘোষণা করেন। ছয় দফা কর্মসূচির ২য় ও ৩য় দফা বর্ণনা করা হলো- ২য় দফায় উল্লেখ করা হয়, যুক্তরাষ্ট্রীয় সরকারে কেন্দ্রের অধীনে কেবল দুটি বিষয় থাকবে দেশরক্ষা ও পররাষ্ট্র। সরকারের অবশিষ্ট বিষয়গুলোর প্রদেশসমূহের হাতে ন্যস্ত থাকবে। ৩য় দফায় বলা হয়, দেশের দুই অংশের জন্য দুটি পৃথক তবে সহজে বিনিয়োগযোগ্য মুদ্রা থাকবে। অথবা পূর্ব পাকিস্তান থেকে পশ্চিম পাকিস্তানে মূলধন পাচার বন্ধের জন্য একটি ফেডারেল রিজার্ভ ব্যাংকের মাধ্যমে দুই অঞ্চলের জন্য একই মুদ্রা ব্যবস্থা থাকবে।"
        },
        {
          "label": "গ",
          "question": "উদ্দীপকের জনাব শাহীন কোন নেতার আদর্শ অনুসরণ করে চলেন? ব্যাখ্যা করো।",
          "explanation": "উদ্দীপকের জনাব শাহীন যে নেতার আদর্শ অনুসরণ করে চলেন, তিনি হলেন বঙ্গবন্ধু শেখ মুজিবুর রহমান। উদ্দীপকের জনপ্রিয় ছাত্রনেতা জনাব শাহীন রাজনৈতিক জীবনে যে নেতার আদর্শ অনুসরণ করে চলেন তিনি ১৭ মার্চ ১৯২০ সালে গোপালগঞ্জ জেলায় জন্মগ্রহণ করেন। এখানে বঙ্গবন্ধু শেখ মুজিবুর রহমানের প্রতি ইঙ্গিত করা হয়েছে। কারণ বঙ্গবন্ধু শেখ মুজিবুর রহমান ১৯২০ সালোর ১৭ মার্চ গোপালগঞ্জ জেলায় জন্মগ্রহণ করেন। তিনি সাধারণ মানুষের অধিকার প্রতিষ্ঠায় আজীবন সংগ্রাম করেছেন। ১৯৩৯ সালে গোপালগঞ্জ মিশনারি স্কুলে পড়ার সময় থেকেই বঙ্গবন্ধু শেখ মুজিবুর রহমানের রাজনৈতিক জীবন শুরু হয়। ১৯৪৭ সালে পাকিস্তান প্রতিষ্ঠার পর পূর্ব বাংলার নির্যাতিত মানুষের মুক্তির লক্ষ্যে তিনি বিভিন্ন আন্দোলনে সক্রিয়ভাবে অংশগ্রণ করেন। তিনি পাকিস্তানি শাসকগোষ্ঠীর বিভিন্ন অন্যায় ও অনিয়মের প্রতিবাদ করে বার বার কারাবরণ করেছেন। ১৯৬৬ সালে বঙ্গবন্ধু বাঙালি জাতির 'মুক্তির সনদ' খ্যাত ছয় দফা পেশ করেন। এই ছয় দফা দাবির প্রতি ভীত হয়ে পাকিস্তানি শাসকগোষ্ঠী ১৯৬৮ সালে বঙ্গবন্ধুসহ ৩৫ জনের বিরুদ্ধে আগরতলা মামলা করে। ১৯৬৯ সালের গণ আন্দোলনের চাপে পাকিস্তানি সরকার তাঁর বিরুদ্ধে আনীত মামলা প্রত্যাহার করতে বাধ্য হয়।"
        },
        {
          "label": "ঘ",
          "question": "জনাব শাহীন সাধারণ মানুষের অধিকার প্রতিষ্ঠায় ভূমিকা রেখে উক্ত নেতার পথেই হেঁটেছেন- উক্তিটি বিশ্লেষণ করো।",
          "explanation": "'উদ্দীপকের জনাব শাহীন সাধারণ মানুষের অধিকার প্রতিষ্ঠায় ভূমিকা রেখেই উক্ত, নেতা তথা বঙ্গবন্ধু শেখ মুজিবুর রহমানের পথেই হাঁটছেন।'- উক্তিটি যথার্থ। উদ্দীপকের ছাত্রনেতা শাহীনের মাধ্যমে বাঙালির অধিকার প্রতিষ্ঠায় বঙ্গবন্ধুর রাজনৈতিক জীবনের প্রতি ইঙ্গিত করা হয়েছে। স্বাধীন বাংলাদেশ প্রতিষ্ঠায় বঙ্গবন্ধু শেখ মুজিবুর রহমান মুখ্য ভূমিকা পালন করেন। তিনি বাংলাদেশের স্বাধীনতার জন্য পাকিস্তানের সামরিক শাসকগোষ্ঠীর প্রধান শত্রুতে পরিণত হন এবং বহুদিন জেলে আটক থাকেন। তিনি ভাষা আন্দোলন থেকে শুরু করে বাংলাদেশ রাষ্ট্র বিনির্মাণের পেছনে প্রতিটি আন্দোলন-সংগ্রামে সক্রিয় ভূমিকা পালন করেছিলেন। পূর্ব পাকিস্তানের স্বায়ত্তশাসন দাবির পটভূমিকায় বঙ্গবন্ধুর উত্থাপিত ছয় দফা দাবিতে বাঙালির আশা-আকাঙ্ক্ষার প্রতিফলন ঘটে এবং বাঙালি নিজেদের অধিকার সচেতন হয়ে ওঠে। তিনি বাঙালিকে ভালোবাসতেন বলে সকল বাধা, জুলুম, নির্যাতন সহ্য করে ও লক্ষ্যে অবিচল থেকে বাংলার স্বাধীনতা ছিনিয়ে আনতে পেরেছিলেন। ৬ দফাকে নস্যাৎ করার জন্য পাকিস্তান সরকার ঐতিহাসিক আগরতলা মামলা দায়ের করে। এর প্রতিবাদে জনসাধারণের তীব্র প্রতিবাদ রূপ নেয় ১৯৬৯- এর গণঅভ্যুত্থানে। ১৯৭০ এর নির্বাচনে আওয়ামী লীগ বিজয় লাভ করলেও ক্ষমতা হস্তান্তর নিয়ে পাকিস্তানি শাসকগোষ্ঠী টালবাহানা শুরু করে, যা বাঙালিদের ক্ষোভে উত্তাল করে তুলে এবং বঙ্গবন্ধু অসহযোগ আন্দোলনের ডাক দেন। এরই প্রেক্ষিতে তিনি ১৯৭১ সালের ৭ মার্চ তৎকালীন রেসকোর্স ময়দানে ঐতিহাসিক ভাষণ প্রদান করেন এবং সেখানে পরোক্ষভাবে স্বাধীনতার ডাক দেন। তাঁর এ ভাষণ বাঙালি জাতিকে স্বাধীনতার মন্ত্রে উজ্জীবিত করে তোলে। পরবর্তীতে ১৯৭১ সালের ২৬ মার্চ রাতের প্রথম প্রহরে পাক-হানাদারদের নিকট বন্দি হওয়ার পূর্বেই তিনি স্বাধীনতার চূড়ান্ত ঘোষণা প্রদান করেন। বঙ্গবন্ধুর এ ঘোষণায় সাড়া দিয়ে বাংলাদেশের আপামর জনসাধারণ মুক্তিযুদ্ধে অংশগ্রহণ করে দেশকে স্বাধীন করে। উপরের আলোচনা থেকে বোঝা যায়, জনাব শাহীন সাধারণ মানুষের অধিকার প্রতিষ্ঠার ভূমিকা রেখেই উক্ত নেতা তথা বঙ্গবন্ধু শেখ মুজিবুর রহমানের পথেই হেঁটেছেন।"
        }
      ]
    },
    {
      "number": "3",
      "uddipok": "জনাব সাগর সিকদার ব্রিটিশ ঔপনিবেশিক অঞ্চলের একটি রাজনৈতিক দলের প্রখ্যাত নেতা। তিনি তাঁর দলের বার্ষিক সভায় একটি সুপারিশমালা পেশ করেন। তাঁর সুপারিশমালায় ঐ অঞ্চলগুলো নিয়ে একাধিক স্বাধীন রাষ্ট্রের ইঙ্গিত ছিল। কিন্তু কেন্দ্রের সাথে স্বাধীন অঙ্গরাজ্য সমূহের কী হবে বা সংখ্যালঘুদের স্বার্থরক্ষার বিষয়টি সুনির্দিষ্ট ছিল না।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "বঙ্গভঙ্গ সংঘটিত হয় ১৯০৫ সালে।"
        },
        {
          "label": "খ",
          "question": "",
          "explanation": "কোম্পানি শাসনামলের শুরুর দিকে বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে ন্যস্ত করাই হলো দ্বৈতশাসন। ১৭৬৫ সালে দেওয়ানি লাভের (রাজস্ব আদায়ের ক্ষমতা) পর লর্ড ক্লাইভ বাংলায় দ্বৈতশাসন প্রবর্তন করেন। দ্বৈতশাসনের অর্থ হলো দু'জনের শাসনব্যবস্থা। এ ব্যবস্থায় আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব দেওয়া হয় বাংলার নামমাত্র নবাবের হাতে। অন্যদিকে, বাংলার রাজস্ব আদায়, দেওয়ানি ও জমির বিবাদ সম্পর্কিত বিচার ইত্যাদি লাভজনক কাজ কোম্পানি নিজের হাতে রাখে। বলা হয়, দ্বৈতশাসন ব্যবস্থায় ইস্ট ইন্ডিয়া কোম্পানি লাভ করে দায়িত্বহীন ক্ষমতা আর অন্যদিকে নবাব পান ক্ষমতাহীন দায়িত্ব।"
        },
        {
          "label": "গ",
          "question": "",
          "explanation": "উদ্দীপকের সাগর সিকদারের সুপারিশের সাথে আমার পঠিত ১৯৪০ সালের লাহোর প্রস্তাবকে নির্দেশ করে। ভারতীয় উপমহাদেশে মুসলমানদের জন্য স্বতন্ত্র রাষ্ট্রের দাবি জানিয়ে লাহোরে সর্বভারতীয় মুসলিম লীগের অধিবেশনে উত্থাপিত প্রস্তাবনাই হচ্ছে লাহোর প্রস্তাব। ১৯৪০ সালের ২২-২৩ মার্চ পাকিস্তানের লাহোরে মোহাম্মদ আলী জিন্নাহর সভাপতিত্বে সর্বভারতীয় মুসলিম লীগের সম্মেলন অনুষ্ঠিত হয়। উক্ত সম্মেলনে শেরে বাংলা এ. কে. ফজলুল হক এ প্রস্তাবটি উত্থাপন করেন। এ প্রস্তাবকে 'পাকিস্তান প্রস্তাব' হিসেবেও অভিহিত করা হয়। উদ্দীপকে বলা হয়েছে, ব্রিটিশ ঔপনিবেশিক অঞ্চলের প্রখ্যাত রাজনৈতিক নেতা তার দলের বার্ষিক সভায় কিছু সুপারিশমালা পেশ করেন। তার সুপারিশমালার ঐ অঞ্চলগুলো নিয়ে একাধিক স্বাধীন রাষ্ট্রের ইঙ্গিত ছিল। এখানে ১৯৪০ সালের লাহোর প্রস্তাবের প্রতি ইঙ্গিত করা হয়েছে। ব্রিটিশ শাসনাধীন ভারতবর্ষে প্রশাসন বা একশ্রেণির হিন্দুদের সাম্প্রদায়িক আচরণ এবং মুসলমানদের ধর্মীয় আচার-অনুষ্ঠানের ওপর নানা রকম নিয়ন্ত্রণ আরোপিত হয়। এর জের হিসেবে হিন্দু-মুসলমান সাম্প্রদায়িক দাঙ্গার ঘটনা ঘটে। এমন প্রেক্ষাপটে লাহোর প্রস্তাবে ভারতের উত্তর পশ্চিম এবং পূর্বাঞ্চলের মুসলিম প্রধান এলাকা গুলোকে একত্রিত করে একাধিক স্বাধীন রাষ্ট্র প্রতিষ্ঠার প্রস্তাব করা হয়।"
        },
        {
          "label": "ঘ",
          "question": "",
          "explanation": "উদ্দীপকে সাগর সিকদারের সুপারিশ তথা লাহোর প্রস্তাব উপমহাদেশের রাজনীতির প্রেক্ষিতে অত্যন্ত তাৎপর্যপূর্ণ। ভারতে ব্রিটিশ শাসনের শেষ দিকে হিন্দু-মুসলমান সম্পর্কে তিক্ততার সৃষ্টি হয়। এমন প্রেক্ষাপটে জিন্নাহর দ্বি-জাতি তত্ত্বের ভিত্তিতে ১৯৪০ সালের ২৩ মার্চ ভারতীয় মুসলমানদের জন্য পৃথক আবাসভূমি প্রতিষ্ঠা করার উদ্দেশ্যে লাহোর প্রস্তাব গ্রহণ করা হয়। লাহোর প্রস্তাবের মূল উদ্দেশ্য ছিল ভারতের উত্তর-পশ্চিম ও উত্তর-পূর্বাঞ্চলে মুসলিম সংখ্যাগরিষ্ঠ অঞ্চলসমূহে একাধিক স্বাধীন রাষ্ট্র প্রতিষ্ঠা। পাকিস্তান সৃষ্টির ফলে দীর্ঘ দিনের সাম্প্রদায়িক দাঙ্গা এবং হিন্দু-মুসলিম ও রাজনৈতিক মত বিরোধের অবসান ঘটে। এ প্রস্তাবের প্রেক্ষিতে ১৯৪৭ সালের ১৪ আগস্ট পাকিস্তান নামক মুসলিম রাষ্ট্রটির সৃষ্টি হয়। পাকিস্তান প্রতিষ্ঠার পরও লাহোর প্রস্তাবের প্রাসঙ্গিকতা অব্যাহত থাকে। পূর্ব বাংলার জনগণের স্বাধিকারের চেতনায় উদ্বুদ্ধ হওয়ার পেছনে এ প্রস্তাবের গুরুত্বপূর্ণ ভূমিকা ছিল। পাকিস্তানের রাজনৈতিক ইতিহাসের ধারা লক্ষ করলে দেখা যায়, ১৯৫৪ সালের যুক্তফ্রন্টের ২১ দফা দাবি, ১৯৬৬ সালে আওয়ামী লীগের ঐতিহাসিক ৬ দফা কর্মসূচি, ১৯৬৯ সালের গণঅভ্যুত্থান ইত্যাদি সবকিছুর পেছনেই লাহোর প্রস্তাবে গৃহীত প্রাদেশিক স্বায়ত্তশাসনের বিষয়টির অনুপ্রেরণা ছিল। এ প্রস্তাবের ভিত্তিতেই পূর্ব পাকিস্তানের বাঙালিরা পাকিস্তানি শাসকদের কাছে স্বায়ত্তশাসন দাবি করে। এ দাবি পরবর্তী সময়ে শক্তিশালী স্বাধিকার আন্দোলনে রূপ নেয়, যা শেষ পর্যন্ত মুক্তিযুদ্ধের মাধ্যমে বাংলাদেশের স্বাধীনতা নিশ্চিত করে। উপরের আলোচনার পরিপ্রেক্ষিতে বলা যায়, ভারতীয় উপমহাদেশের রাজনীতির প্রেক্ষাপটে লাহোর প্রস্তাব অত্যন্ত তাৎপর্যপূর্ণ একটি বিষয়।"
        }
      ]
    },
    {
      "number": "4",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "ঐতিহাসিক আগরতলা মামলার আসামি ছিল মোট ৩৫ জন।"
        },
        {
          "label": "খ",
          "question": "",
          "explanation": "বাংলাদেশের মুক্তিসংগ্রামের প্রেক্ষাপটে ৭ই মার্চের ভাষণ অত্যন্ত গুরুত্বপূর্ণ। ইতিহাসে যেসব ঐতিহাসিক ভাষণের নজির আছে বঙ্গবন্ধু শেখ মুজিবুর রহমানের ৭ই মার্চের ভাষণ সেগুলোর মধ্যে অন্যতম। বাঙালির চরম সংকটময় পরিস্থিতিতে তিনি এ ভাষণ দেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বঙ্গবন্ধু ৭ই মার্চের ভাষণে পশ্চিম পাকিস্তানি শাসকদের দুঃশাসন, শোষণ ও বঞ্চনার ইতিহাস এবং ১৯৭০ সালের নির্বাচনে জয়ের পরও ক্ষমতা হস্তান্তরে প্রতারণার প্রসঙ্গ তুলে ধরেন। এ ভাষণে অনিয়ম ও বঞ্চনার বেড়াজাল ছিন্ন করতে তিনি বাঙালিকে ঐক্যবদ্ধ হওয়ার প্রেরণা এবং মুক্তিযুদ্ধের দিক-নির্দেশনা দেন।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত বিষয়টি অর্থাৎ বঙ্গবন্ধুর ছয় দফা কর্মসূচি ছিল বাঙালির বাঁচা মরার দাবি। পাকিস্তানের স্বৈরশাসকদের শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। শোষিত বাঙালিদের অর্থনৈতিক, সামাজিক ও রাজনৈতিক অধিকার আদায়ই ছিল এ দাবিগুলোর লক্ষ্য। পূর্ব পাকিস্তানের স্বাধিকার আদায়ের আন্দোলনে ছয় দফা ব্যাপক ভূমিকা পালন করে। এ. স্বাধিকার আন্দোলনের সিঁড়ি বেয়ে বাঙালি জাতি স্বাধীনতা সংগ্রামে অবতীর্ণ হয় এবং ছিনিয়ে নিয়ে আসে কাঙ্ক্ষিত স্বাধীনতা। বিশ্বের মানচিত্রে জায়গা করে নেয় স্বাধীন ও সার্বভৌম বাংলাদেশ। এ জন্যই ছয় দফাকে বাঙালি জাতির মুক্তির সনদ বলা হয়। ১৯৬৬ সালে বঙ্গবন্ধুর ছয় দফার মাধ্যমে পূর্ব পাকিস্তানের বাঙালিরা প্রথম লিখিতভাবে স্বায়ত্তশাসনের দাবি পেশ করে। পাকিস্তান সরকার এ দাবিকে কোনো গুরুত্ব দেয়নি। তবে এ অঞ্চলের জনগণ ক্রমেই ছয় দফার প্রতি সহানুভূতিশীল হতে থাকে। এর ফলে ১৯৭০ সাল পর্যন্ত যা ছিল স্বায়ত্তশাসনের দাবি, ১৯৭১ সালে এসে তা স্বাধীনতার দাবিতে পরিণত হয়। ছয় দফা দাবিতে উজ্জীবিত হয়েই বাঙালি শেষ পর্যন্ত স্বাধীনতার জন্য মুক্তিযুদ্ধে ঝাঁপিয়ে পড়ে। এর ধারাবাহিকতায়ই আমরা চূড়ান্ত মুক্তি বা বিজয় অর্জন করতে পেরেছিলাম।"
        },
        {
          "label": "ঘ",
          "question": "",
          "explanation": "উদ্দীপকে '?' চিহ্নিত বিষয়টি তথা ছয় দফা কর্মসূচি বাঙালি তাদের মুক্তির দাবি হিসেবে গ্রহণ করে এবং ১৯৬৬ পরবর্তী রাজনীতিতে প্রভাব বিস্তার করে চূড়ান্ত স্বাধীনতা অর্জন করে। পাকিস্তানের স্বৈরশাসকদের শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। শোষিত বাঙালিদের অর্থনৈতিক, সামাজিক ও রাজনৈতিক অধিকার আদায়ই ছিল এ কর্মসূচির লক্ষ্য। পূর্ব পাকিস্তানের স্বাধিকার আদায়ের আন্দোলনে ছয় দফা ব্যাপক ভূমিকা পালন করে। এ স্বাধিকার আন্দোলনের সিঁড়ি বেয়ে বাঙালি জাতি স্বাধীনতা সংগ্রামে অবতীর্ণ হয় এবং ছিনিয়ে নিয়ে আসে কাঙ্ক্ষিত স্বাধীনতা। বিশ্বের মানচিত্রে জায়গা করে নেয় স্বাধীন ও সার্বভৌম বাংলাদেশ। এ জন্যই ছয় দফাকে বাঙালি জাতির মুক্তির সনদ বলা হয়। ১৯৬৬ সালে বঙ্গবন্ধু কর্তৃক উত্থাপিত ছয় দফার মাধ্যমে পূর্ব পাকিস্তানের বাঙালিরা প্রথম লিখিতভাবে স্বায়ত্তশাসনের দাবি পেশ করে। পাকিস্তান সরকার এ দাবিকে কোনো গুরুত্ব দেয়নি। তবে এ অঞ্চলের জনগণ ক্রমেই ছয় দফার প্রতি সহানুভূতিশীল হতে থাকে। এর ফলে ১৯৭০ সাল পর্যন্ত যা ছিল স্বায়ত্তশাসনের দাবি, ১৯৭১ সালে এসে তা স্বাধীনতার দাবিতে পরিণত হয়। ছয় দফা দাবিতে উজ্জীবিত হয়েই বাঙালি শেষ পর্যন্ত স্বাধীনতার জন্য মুক্তিযুদ্ধে ঝাঁপিয়ে পড়ে। এর ধারাবাহিকতায়ই আমরা চূড়ান্ত মুক্তি বা স্বাধীনতা অর্জন করতে পেরেছিলাম। পরিশেষে বলা যায়, ছয় দফাকেন্দ্রিক আন্দোলনের পথ ধরেই জন্ম নিয়েছে স্বাধীন ও সার্বভৌম বাংলাদেশ। নাগরিক হিসেবে মানসম্পন্ন জীবনযাপনের জন্য যেসব সুযোগ দরকার তা-ই ছিল ছয় দফার বিষয়বস্তু। এ কারণেই এ আন্দোলন বা কর্মসূচিকে বাঙালির মুক্তির সনদ বলা হয়।"
        }
      ]
    },
    {
      "number": "5",
      "uddipok": "'ক' রাষ্ট্রের অত্যন্ত নিষ্ঠাবান একজন নেতাকে গ্রেফতার করে দীর্ঘদিন বিনা বিচারে কারাগারে রাখার পর ষড়যন্ত্রমূলক মিথ্যা মামলা দায়ের করে এবং এতে জনগণ বিক্ষোভে ফেটে পড়ে। একপর্যায়ে সরকার মিথ্যা মামলা প্রত্যাহার করতে বাধ্য হয় এবং জনপ্রিয় নেতা মুক্তি পায়।",
      "tag": "ISCM 24,BMARPC 24",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "ভাষা আন্দোলন বলতে কী বোঝায়?",
          "explanation": "ভাষা আন্দোলন বলতে বাংলা ভাষাকে রাষ্ট্রীয় মর্যাদায় প্রতিষ্ঠিত করার দাবিতে সংঘটিত গণআন্দোলনকে বোঝায়। ১৯৪৭ সালে পাকিস্তানের স্বাধীনতার পরপরই দেশটির রাষ্ট্রভাষা কী হবে তা নিয়ে মত পার্থক্য দেখা দেয়। কেন্দ্রীয় নেতৃবৃন্দ ঘোষণা করেন পাকিস্তানের রাষ্ট্রভাষা হবে উর্দু। কিন্তু পূর্ব পাকিস্তানের ছাত্র-জনতা এর বিরুদ্ধে প্রতিবাদমুখর হয়ে ওঠে এবং রাষ্ট্রভাষা বাংলার দাবিতে আন্দোলন শুরু করে। এ আন্দোলনে ১৯৫২ সালে সালাম, বরকত, রফিক, শফিকসহ আরো অনেকে শহিদ হন। এ আন্দোলনই ভাষা আন্দোলন নামে পরিচিত।"
        },
        {
          "label": "গ",
          "question": "উদ্দীপকের সাথে তোমার পঠিত কোনো ঐতিহাসিক ঘটনার সাদৃশ্য আছে কি? ব্যাখ্যা করো।",
          "explanation": "উদ্দীপকের সাথে আমার পঠিত ১৯৬৯ সালের গণঅভ্যুত্থানের সাদৃশ্য রয়েছে। পাকিস্তানি শাসকগোষ্ঠীর শাসন-শোষণ ও বঞ্চনার হাত থেকে বাঙালি জাতিকে মুক্ত করতে ১৯৬৬ সালে লাহোরে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ছয় দফা দাবি উত্থাপন করেন। পাকিস্তান সরকার একে 'বিচ্ছিন্নতাবাদী কর্মসূচি' হিসেবে আখ্যায়িত করে। ৬ দফা আন্দোলনকে ব্যর্থ করার জন্য ১৯৬৮ সালের জানুয়ারি মাসে আইয়ুব সরকার বঙ্গবন্ধু শেখ মুজিবুর রহমানকে এক নম্বর আসামি করে ৩৫ জন বাঙালি সামরিক-বেসামরিক ব্যক্তির নামে ঐতিহাসিক আগরতলা মামলা দায়ের করে। এই মিথ্যা মামলা প্রত্যাহার এবং আইয়ুব খানের পদত্যাগ, ১৯৬২ সালের সংবিধান বাতিল, 'এক ব্যক্তি এক ভোটের' ভিত্তিতে সংসদীয় গণতন্ত্র প্রতিষ্ঠার জন্য পূর্ব বাংলার জনগণ সর্বাত্মক গণআন্দোলন গড়ে তোলে। এই আন্দোলনই '৬৯ সালের গণঅভ্যুত্থান' নামে খ্যাত। গণঅভ্যুত্থানের কারণে সরকার ঐতিহাসিক আগরতলা মামলা প্রত্যাহার করে বঙ্গবন্ধু শেখ মুজিবুর রহমানকে মুক্তি দিতে বাধ্য হয়। উদ্দীপকের তথ্যানুযায়ী, 'ক' রাষ্ট্রের জনপ্রিয় নেতাকে দীর্ঘদিন বিনা বিচারে কারাগারে আটক রাখার পর তার বিরুদ্ধে ষড়যন্ত্রমূলক মিথ্যা মামলা দায়ের করে। এতে জনগণ বিক্ষোভে ফেটে পড়ে। ফলে সরকার মিথ্যা মামলা প্রত্যাহার করে জনপ্রিয় নেতাকে মুক্তি দিতে বাধ্য হয়। এখানে ১৯৬৯ সালের গণঅভ্যুত্থানের প্রতি ইঙ্গিত করা হয়েছে। কারণ '৬৯ এর গণঅভ্যুত্থানের কারণেই সরকার ঐতিহাসিক আগরতলা মামলা প্রত্যাহার করে পূর্ব বাংলার জনপ্রিয় নেতা বঙ্গবন্ধু শেখ মুজিবুর রহমানকে মুক্তি দিতে বাধ্য হয় তাই বলা যায়, উদ্দীপকের সাথে '৬৯ এর গণঅভ্যুত্থানের মিল রয়েছে।"
        },
        {
          "label": "ঘ",
          "question": "উদ্দীপকে বর্ণিত ঘটনা জাতীয়তাবাদী আন্দোলনকে বেগবান করে- বিশ্লেষণ করো।",
          "explanation": "১৯৬৯ সালের গণঅভ্যুত্থান বাঙালির জাতীয়তাবাদী আন্দোলনকে বেগবান করে- উক্তিটি যথার্থ। ১৯৬৯ সালের গণঅভ্যুত্থানের ফলে বাঙালির জাতীয়তাবাদী আন্দোলন বেগবান হয়। বাঙালি এ জাতীয়তাবাদে অনুপ্রাণিত হয়ে স্বৈরশাসনের বিরুদ্ধে কঠোর আন্দোলন শুরু করে। এ গণআন্দোলনের মাধ্যমে পূর্ব পাকিস্তানের রাজনৈতিক নেতাদের আত্মবিশ্বাস বেড়ে যায়। ১৯৬৯ সালের গণঅভ্যুত্থানে রাজপথে নেমে অংশ নেওয়ার মাধ্যমে পাকিস্তানি পুলিশ ও সেনাদের সম্পর্কে বাঙালি জনসাধারণের মধ্যে যে ভীতি ছিল তা অনেকটা হ্রাস পায়। পাশাপাশি তাদের মনে স্বাধীনতার আকাঙ্ক্ষা বৃদ্ধি পায়। বস্তুত ১৯৬৯ সালের গণঅভ্যুত্থানের সুদূরপ্রসারী ফলাফল স্বাধীন বাংলাদেশের অভ্যুদয়। আইয়ুব সরকারের পতনের পর অনুষ্ঠিত ১৯৭০ সালের সাধারণ নির্বাচনে আওয়ামী লীগ বিপুল বিজয় অর্জন করে। কিন্তু শাসকগোষ্ঠী ক্ষমতা হস্তান্তর করতে গড়িমসি করে এবং নানামুখী ষড়যন্ত্র চালাতে থাকে। এতে পূর্ব পাকিস্তানের জনগণ আবার বিক্ষোভে ফেটে পড়ে। তাদের প্রতিবাদী কণ্ঠ চিরতরে স্তব্ধ করে দিতে পাকিস্তানি শাসকগোষ্ঠী ১৯৭১ সালের ২৫ মার্চ রাতে বর্বর গণহত্যা শুরু করে। এ বর্বরতার বিরুদ্ধে রুখে দাঁড়িয়ে বাঙালি জাতি মুক্তিযুদ্ধে ঝাঁপিয়ে পড়ে। দখলদার পাকিস্তানি সেনাদের বিরুদ্ধে ৯ মাস রক্তক্ষয়ী লড়াইয়ের পর ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে। বিশ্বের মানচিত্রে জন্ম নেয় আরেকটি নতুন স্বাধীন ও সার্বভৌম রাষ্ট্র বাংলাদেশ। উল্লিখিত সকল ঘটনার পেছনেই বাঙালি জাতীয়তাবাদ ভূমিকা পালন করে। আর এই বাঙালি জাতীয়তাবাদী আন্দোলনকে বেগবান করে ১৯৬৯ সালের গণঅভ্যুত্থান। পরিশেষে বলা যায়, ১৯৬৯ সালের গণঅভ্যুত্থানের ফলেই বাঙালির জাতীয়তাবাদী আন্দোলন আরও সুদৃঢ় হয়। আর এর ভিত্তিতেই ১৯৭০ সালের নির্বাচন এবং '৭১ এর মুক্তিযুদ্ধে চূড়ান্তভাবে বিজয় অর্জন করে বাঙালি একটি স্বাধীন ও সার্বভৌম রাষ্ট্র বাংলাদেশ গঠন করতে সক্ষম হয়।"
        }
      ]
    },
    {
      "number": "6",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সংবিধান হলো রাষ্ট্র পরিচালনার দলিল।"
        },
        {
          "label": "খ",
          "question": "",
          "explanation": "সর্বজনীন ভোটাধিকার বলতে ধর্ম-বর্ণ, নারী-পুরুষ, ধনী-গরিব নির্বিশেষে প্রাপ্তবয়স্ক সকল নাগরিকের ভোটদানের অধিকারকে বোঝায়। ভোটদানের অধিকার নাগরিকদের রাজনৈতিক অধিকার। রাষ্ট্রের সংবিধান এবং সরকারি বিধিবিধানের মাধ্যমে স্বীকৃত পন্থায় নাগরিকদের প্রার্থী বাছাইয়ের ক্ষমতাকে ভোটাধিকার বলা হয়। গণতান্ত্রিক ব্যবস্থায় প্রাপ্তবয়স্ক নাগরিকদের ভোটদানের অধিকার সর্বত্র স্বীকৃত এবং সংরক্ষিত।"
        },
        {
          "label": "গ",
          "question": "",
          "explanation": "উদ্দীপকের প্রশ্নবোধক (?) চিহ্নে বাংলাদেশ সংবিধানের পঞ্চদশ সংশোধনী বসবে। ২০১১ সালের ৩০ জুন সংবিধানের পঞ্চদশ সংশোধনী পাস হয়। ১৯৭২ সালে প্রণীত সংবিধান অনুযায়ী রাষ্ট্র পরিচালনার ৪টি মূলনীতিতে জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতার কথা বলা হয়েছে। কিন্তু সংবিধানের ৫ম সংশোধনীর মাধ্যমে সমাজতন্ত্র-এর পরিবর্তে অর্থনৈতিক ও সামাজিক ন্যায়বিচার অর্থে সমাজতন্ত্র এবং ধর্মনিরপেক্ষতা- এর পরিবর্তে 'সর্বশক্তিমান আল্লাহর ওপর পূর্ণ আস্থা ও বিশ্বাস' স্থাপন করা নীতি গ্রহণ করা হয়েছিল। সংবিধানের পঞ্চদশ সংশোধনীর মাধ্যমে তা পুনরায় সংবিধান প্রণয়নকালীন সময়ের মূলনীতিতে ফিরিয়ে নেওয়া হয়। সংবিধানের ত্রয়োদশ সংশোধনীর মাধ্যমে সংসদ ভেঙে যাওয়ার পর নির্দলীয় তত্ত্বাবধায়ক সরকার গঠনের বিধান যুক্ত করা হয়েছিল। সংবিধানের পঞ্চদশ সংশোধনীর মাধ্যমে এ তত্ত্বাবধায়ক সরকার ব্যবস্থা বাতিল করা হয়। এ সংশোধনীর মাধ্যমে জাতীয় সংসদে মহিলাদের জন্য সংরক্ষিত আসন সংখ্যা পঁয়তাল্লিশের পরিবর্তে পঞ্চাশ করা হয়। উদ্দীপকের ছকে দেখা যায়, ১৯৭২ সালের মূলনীতি পুনর্বহাল, তত্ত্বাবধায়ক সরকার ব্যবস্থা বিলুপ্তকরণ, নারীদের জন্য সংসদে ৫০টি সংসদীয় আসন সংরক্ষণ প্রভৃতি বিষয় রয়েছে। এখানে বাংলাদেশ সংবিধানের পঞ্চদশ সংশোধনীর প্রতি ইঙ্গিত করা হয়েছে। কারণ সংবিধানের পঞ্চদশ সংশোধনীর ফলে ১৯৭২ সালের মূল সংবিধানের বেশির ভাগ ধারা ফিরে আসে এবং সংবিধানে আমূল পরিবর্তন সূচিত হয়। এ সংশোধনীর মাধ্যমে নির্দলীয় তত্ত্বাবধায়ক সরকার ব্যবস্থা বাতিল করা হয়। সংবিধানের ৬৫ নম্বর অনুচ্ছেদের (ক) (৩) দফার সংশোধন করে জাতীয় সংসদে মহিলাদের জন্য সংরক্ষিত আসন সংখ্যা পঁয়তাল্লিশের পরিবর্তে পঞ্চাশ করা হয়। সুতরাং বলা যায়, উদ্দীপকের প্রশ্নবোধক (?) চিহ্নে বাংলাদেশ সংবিধানের পঞ্চদশ সংশোধনী হবে।"
        },
        {
          "label": "ঘ",
          "question": "",
          "explanation": "উদ্দীপকের সংবিধানের সংশোধনী প্রমাণ করে যে, সংবিধান সংশোধন, পরিবর্তন ও পরিমার্জনের ক্ষেত্রে আইনসভার ক্ষমতাই চূড়ান্ত- কথাটি যৌক্তিক। বাংলাদেশের সংবিধান পরিবর্তন ও পরিমার্জনের ক্ষমতা শুধু জাতীয় সংসদের। বাংলাদেশের সংবিধান সংশোধনের ক্ষমতা জাতীয় সংসদের গুরুত্বপূর্ণ ক্ষমতা। রাষ্ট্রীয় প্রয়োজনে এবং সময়ের সাথে তাল মিলিয়ে চলতে বাংলাদেশ সংবিধানে বেশ কিছু পরিবর্তন, সংশোধন এবং বিয়োজন করা হয়েছে। ১৯৭২ সালের সংবিধানের দশম ভাগের ১৪২নং অনুচ্ছেদে বলা হয়েছে, জাতীয় সংসদের আইন দ্বারা সংবিধানের যেকোনো বিধান সংশোধন বা রহিত করা যাবে। তবে এ ক্ষেত্রে সংবিধান সংশোধনের বিল সংসদের মোট সদস্যের অন্তত দুই-তৃতীয়াংশের ভোটে গৃহীত হতে হবে। এভাবে কোনো বিল গৃহীত হলে তা রাষ্ট্রপতির অনুমোদনের জন্য পেশ করা হবে। তিনি ৭ দিনের মধ্যে বিলটিতে সম্মতি দান করবেন। তিনি তা করতে অসমর্থ হলে উক্ত সময় অতিবাহিত হওয়ার পর তিনি বিলটিতে সম্মতি দান করেছেন বলে গণ্য করা হবে এবং বিলটি বিধিবদ্ধ ও কার্যকর হবে। উদ্দীপকে উল্লেখিত বাংলাদেশ সংবিধানের পঞ্চদশ সংশোধনীটি বাংলাদেশের শাসনতান্ত্রিক ইতিহাসে একটি গুরুত্বপূর্ণ বিষয়। ২০১১ সালের ১০ মে সুপ্রিম কোর্ট সংবিধানের ত্রয়োদশ সংশোধনী বিল কিছু পর্যবেক্ষণ করে বাতিল ঘোষণা করে। ফলে সংবিধান সংশোধনের প্রয়োজনীয়তা দেখা দেয়। প্রধানমন্ত্রী ও সংসদ নেতার প্রস্তাবে সংবিধান সংশোধনে জাতীয় সংসদের কার্যপ্রণালি বিধির ২৬৬ বিধি অনুযায়ী ১৫ সদস্যবিশিষ্ট বিশেষ কমিটি গঠন করা হয়। ২০১১ সালের ৮ জুন বিশেষ কমিটি ৫১টি সুপারিশ সংবলিত তাদের প্রতিবেদন সংসদে উত্থাপন করেন। স্পিকার ওইদিনই ওই প্রতিবেদন আইন, বিচার ও সংসদবিষয়ক মন্ত্রণালয়ে প্রেরণ করলে তা সংবিধান (পঞ্চদশ সংশোধনী) সংশোধন-২০১১ প্রস্তাব আকারে অনুমোদিত হয়। ২৫ জুন আইনমন্ত্রী তা বিল আকারে সংসদে উত্থাপন করলে সংসদীয় কমিটি মাত্র ৩ দিনের মধ্যে বিলটি যাচাই-বাছাই করে ৪টি গুরুত্বপূর্ণ সংশোধনীসহ সংসদে রিপোর্ট পেশ করে। ৩০ জুন জাতীয় সংসদে পাস হয় পঞ্চদশ সংশোধনী বিল। উপরের আলোচনার পরিশেষে বলা যায়, বাংলাদেশের সংবিধান একমাত্র জাতীয় সংসদই সংশোধন বা রহিত করতে পারে।"
        }
      ]
    },
    {
      "number": "7",
      "uddipok": "জনাব বশির আহমেদ বাংলাদেশের একটি স্বনামধন্য পাবলিক রিশ্ববিদ্যালয়ের নামকরা অধ্যাপক। মহামান্য রাষ্ট্রপতি তাকে সাংবিধানিক সংস্থার চেয়ারম্যান হিসেবে নিয়োগ দেন। তিনি সেখানে সৎ ও যোগ্য প্রার্থীর চাকরির ব্যবস্থা করেন। প্রতি বছর নিরপেক্ষ নিয়োগের মাধ্যমে তিনি দেশকে মেধাবী ও সৎ প্রশাসন উপহার দিয়ে থাকেন।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সরকারি কর্মকমিশন হলো একটি স্বাধীন, স্বতন্ত্র ও নিরপেক্ষ সংস্থা।"
        },
        {
          "label": "খ",
          "question": "",
          "explanation": "BPSC বলতে বোঝায় Bangladesh Public Service Commission বা বাংলাদেশ সরকারি কর্ম কমিশন। বাংলাদেশ সরকারি কর্ম কমিশন একটি সাংবিধানিক সংস্থা। এ প্রতিষ্ঠানটি প্রজাতন্ত্রের বেসামরিক কাজের জন্য মেধাবী ও যোগ্য নাগরিকদের বাছাইয়ের কাজ করে। এজন্য সংস্থাটি প্রতিযোগিতামূলক পরীক্ষা নেওয়ার ব্যবস্থা গ্রহণ করে। কর্ম কমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস বা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে।"
        },
        {
          "label": "গ",
          "question": "",
          "explanation": "উদ্দীপকে 'বাংলাদেশ সরকারি কর্ম কমিশন' নামক সাংবিধানিক প্রতিষ্ঠানের কথা বলা হয়েছে। বাংলাদেশ সরকারি কর্ম কমিশন একটি সাংবিধানিক সংস্থা। এটি সংবিধানের ১৩৭ নম্বর অনুচ্ছেদ অনুযায়ী একজন সভাপতি ও অন্যান্য সদস্যদের নিয়ে গঠিত হয়। সংবিধানের ১৩৮(১) নম্বর অনুচ্ছেদ মোতাবেক কর্ম কমিশনের সভাপতি ও অন্যান্য সদস্যবৃন্দ রাষ্ট্রপতি কর্তৃক নিয়োগপ্রাপ্ত হন। উক্ত কমিশন প্রজাতন্ত্রের কাজের জন্য মেধাবী ও যোগ্য কর্মচারী নিয়োগ করে; এজন্য প্রতিষ্ঠানটি প্রতিযোগিতামূলক পরীক্ষা গ্রহণ করে। উদ্দীপকে বলা হয়েছে, জনাব বশির আহমেদ বাংলাদেশের স্বনামধন্য একটি পাবলিক বিশ্ববিদ্যালয়ের নাম করা অধ্যাপক। মহামান্য রাষ্ট্রপতি- তাকে একটি সাংবিধানিক সংস্থার চেয়ারম্যান হিসেবে নিয়োগ দেন। তিনি সেখানে সম্পূর্ণ নিরপেক্ষ, সৎ ও যোগ্য প্রার্থীর চাকরির ব্যবস্থা করেন.। উপরের আলোচনার সাথে তুলনা করলে বোঝা যায়, এটি বাংলাদেশ সরকারি কর্ম কমিশনের একটি কাজ আর জনাব বশির আহমেদ উক্ত কমিশনের চেয়ারম্যান। সুতরাং এটি স্পষ্ট যে, উদ্দীপকের প্রতিষ্ঠানটি বাংলাদেশ সরকারি কর্ম কমিশন।"
        },
        {
          "label": "ঘ",
          "question": "",
          "explanation": "নিম্নের অনুরূপঃ দেশ ও জাতিকে একটি মেধাবী ও সৎ প্রশাসন উপহার দিতে বাংলাদেশ কর্ম কমিশনের ভূমিকা অত্যন্ত তাৎপর্যপূর্ণ। আধুনিক রাষ্ট্র পরিচালনায় সরকার কাঠামোতে দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্ম কমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। বাংলাদেশ সরকারি কর্ম কমিশন তীক্ষ্ণ ধীশক্তি ও দূরদৃষ্টি সম্পন্ন এবং নিরপেক্ষ ব্যক্তিবর্গের সমন্বয়ে গঠিত। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। উদ্দীপকে বাংলাদেশ সরকারি কর্ম কমিশনের কথা বলা হয়েছে। কেননা, বাংলাদেশ সংবিধানের ১৩৭ নং অনুচ্ছেদ অনুযায়ী বাংলাদেশ সরকারি কর্ম কমিশন প্রজাতন্ত্রের জন্য প্রার্থীদের বাছাই কার্যক্রম সম্পন্ন করে থাকে। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির লব্ধজ্ঞান যাচাই করা অত্যন্ত কঠিন। একজন দক্ষ ব্যক্তিই পারেন আরেকজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্ম কমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে তুলে বাংলাদেশ সরকারব্যবস্থাকে কর্মক্ষম ও সচল করতে সক্ষম হয়। উপরের আলোচনায় প্রতীয়মান হয় যে, মেধাবী ও সৎ প্রশাসন গড়ে তোলার ক্ষেত্রে বাংলাদেশ সরকারি কর্ম কমিশনের অবদান তাৎপর্যপূর্ণ।"
        }
      ]
    },
    {
      "number": "8",
      "uddipok": "'ক' দেশের নাগরিকগণ তাদের ইচ্ছামতো ধর্মচর্চা করতে পারেন। তাদের মতামত প্রদান করতে পারেন। এছাড়াও রয়েছে সংবাদপত্রের স্বাধীনতা এবং চলাফেরার অধিকার। তবে সে দেশের নাগরিকগণ সরকারের বিরুদ্ধে কিছু লিখতে পারেন না।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "মৌলিক অধিকার বলতে রাষ্ট্র প্রদত্ত সেসব সুযোগ-সুবিধাকে বোঝায় যা ব্যতীত নাগরিকদের ব্যক্তিত্বের বিকাশ সম্ভব নয়।"
        },
        {
          "label": "খ",
          "question": "",
          "explanation": "যে সরকারব্যবস্থায় শাসন বিভাগ ও আইন বিভাগের মধ্যে সম্পর্ক অত্যন্ত ঘনিষ্ঠ এবং শাসন বিভাগের স্থায়িত্ব ও কার্যকারিতা আইন বিভাগের ওপর নির্ভরশীল তাকে সংসদীয় পদ্ধতির সরকার বলা হয়। সংসদীয় বা মন্ত্রিপরিষদ শাসিত সরকারব্যবস্থায় মন্ত্রিসভার হাতে শাসনক্ষমতা থাকে। সাধারণ নির্বাচনে সংসদের সংখ্যাগরিষ্ঠ আসনে বিজয়ী দল মন্ত্রিসভা গঠন করে। দলের আস্থাভাজন ব্যক্তি হন প্রধানমন্ত্রী। তিনিই মন্ত্রী নিয়োগ ও তাদের দপ্তর বণ্টন করে। মন্ত্রীরা সাধারণত আইন পরিষদ বা সংসদ সদস্যদের মধ্যে থেকে মনোনীত হন। তাই এ সরকারকে বলা হয় সংসদীয় বা পার্লামেন্টারি পদ্ধতির সরকার।"
        },
        {
          "label": "গ",
          "question": "",
          "explanation": "'ক' দেশের সংবিধানের সাথে বাংলাদেশের সংবিধান আংশিক সাদৃশ্যপূর্ণ। উদ্দীপকে বলা হয়েছে, 'ক' দেশের নাগরিকগণ তাদের ইচ্ছেমতো ধর্মচর্চা করতে পারেন। তাদের মতামত প্রদান করতে পারেন। এছাড়াও রয়েছে সংবাদপত্রের স্বাধীনতা এবং চলাফেরার অধিকার। তবে সেদেশের নাগরিকগণ সরকারের বিরুদ্ধে কিছু লিখতে পারেন না। এ থেকে বোঝা যায় 'ক' দেশের জনগণের ধর্মচর্চা, মত প্রকাশ, সংবাদপত্র তথা গণমাধ্যমের স্বাধীনতা ও চলাফেরার অধিকার রয়েছে। কিন্তু উক্ত রাষ্ট্রের জনগণ সরকারের কোনো কাজের সমালোচনা করতে পারেন না। বাংলাদেশ সংবিধানে জনগণের সকল প্রকার অধিকার ও স্বাধীনতা নিশ্চিত করা হয়েছে। এ অধিকার নিশ্চিত করার জন্য সংবিধানের তৃতীয় ভাগের ২৬ থেকে ৪৭(ক) নম্বর অনুচ্ছেদ পর্যন্ত মৌলিক অধিকারগুলো সন্নিবেশ করা হয়েছে। যেমন- জীবনধারণের অধিকার, স্বাধীনভাবে চলাফেরা ও বাক স্বাধীনতা, চিন্তা ও বিবেকের স্বাধীনতা, ধর্মচর্চার অধিকার, সম্পত্তি লাভ ও ভোগের অধিকার প্রভৃতি। বাংলাদেশের জনগণ সরকারের কাজের গঠনমূলক সমালোচনা করতে পারে। তাই, 'ক' দেশের সংবিধানের সাথে বাংলাদেশের সংবিধানের সাদৃশ্য আংশিক।"
        },
        {
          "label": "ঘ",
          "question": "",
          "explanation": "বাংলাদেশের সংবিধান জনগণের সার্বভৌমত্বের দিক থেকে 'ক' দেশের সংবিধান অপেক্ষা অধিক গণতান্ত্রিক। বাংলাদেশের সংবিধান অনুযায়ী 'জনগণই সকল ক্ষমতার উৎস'। বাংলাদেশ সংবিধানের একটি অন্যতম প্রধান বৈশিষ্ট্য হচ্ছে এ সংবিধানে জনগণের সার্বভৌমত্বকে প্রাধান্য দেওয়া হয়েছে। জনগণ প্রত্যক্ষভাবে প্রতিনিধি নির্বাচনের মাধ্যমে পরোক্ষভাবে রাষ্ট্রীয় ক্ষমতা পরিচালনা করবে। অর্থাৎ এ সংবিধানে জনগণের আশা-আকাঙ্ক্ষার প্রতিফলন রয়েছে। গণতন্ত্রকে রাষ্ট্রের অন্যতম মূল চালিকাশক্তি হিসেবে ঘোষণা করে সংবিধানের ১১নং অনুচ্ছেদে বলা হয়েছে, 'প্রজাতন্ত্র হবে একটি গণতন্ত্র, যেখানে মৌলিক মানবাধিকার ও স্বাধীনতার নিশ্চয়তা থাকবে। প্রশাসনের সকল পর্যায়ে নির্বাচিত প্রতিনিধিদের মাধ্যমে জনগণের কার্যকর অংশগ্রহণ নিশ্চিত করবে। বাংলাদেশের সংবিধানে জনগণের ক্ষমতায়ন স্বীকারের পাশাপাশি মৌলিক অধিকারকেও প্রাধান্য দেওয়া হয়েছে। সকল নাগরিক আইনের দৃষ্টিতে সমান এবং আইনের সমান আশ্রয় লাভের অধিকারী। আইন ব্যতীত এমন কোনো ব্যবস্থা গ্রহণ করা যাবে না যাতে ব্যক্তির জীবন, স্বাধীনতা, দেহ, সুনাম বা সম্পত্তির হানি ঘটে। সর্বক্ষেত্রে জনগণের ক্ষমতায়ন হলেও দেশ আইনের মাধ্যমে পরিচালিত হবে। আইনের দ্বারা প্রত্যেক নাগরিকের সম্পত্তি অর্জন, ধারণ, হস্তান্তর ও অন্যভাবে বিধিব্যবস্থা করার অধিকার থাকবে। জনস্বার্থে আইনের দ্বারা আরোপিত যুক্তিসংগত বিধি-নিষেধ সাপেক্ষে দেশের সর্বত্র অবাধে চলাফেরা, এর যেকোনো স্থানে বসবাস, শান্তিপূর্ণভাবে সমবেত হওয়ার, শোভাযাত্রায় যোগদান করার অধিকার সকলের থাকবে। উপরের আলোচনা থেকে বোঝা যায়, বাংলাদেশ সংবিধানে জনগণকেই প্রাধান্য দেওয়া হয়েছে। যা একটি গণতান্ত্রিক সংবিধানের বৈশিষ্ট্য।"
        }
      ]
    },
    {
      "number": "9",
      "uddipok": "মোঃ শামসুদ্দীন বীর প্রতীক। বয়স প্রায় সত্তরের কাছাকাছি। ১৯৭১ সালে আসামের ইন্দিরানগরে ট্রেনিং নিয়ে ৪নং সেক্টরে মুক্তিযুদ্ধ করেছিলেন। তারানাদের স্কুলের বিজয় দিবসের অনুষ্ঠানে তিনি বিশেষ অতিথি হিসেবে উপস্থিত ছিলেন। তিনি তার বক্তৃতার সময়ে ধরা গলায় বলেছিলেন, বঙ্গবন্ধুর ভাষণ শোনার পরদিনই সিদ্ধান্ত নিই যে, দেশকে মুক্ত করতে হবে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "বাংলাদেশ সরকার ২০১১ সালে 'জাতীয় শিশুনীতি ২০১১' প্রণয়ন করেছেন।"
        },
        {
          "label": "খ",
          "question": "",
          "explanation": "মুক্তিযুদ্ধে ছাত্রদের ভূমিকা ছিল ব্যাপক। মুক্তিযোদ্ধাদের মধ্যে ছাত্ররা ছিল সংখ্যায় সবচেয়ে বেশি। দেশের বিভিন্ন অঞ্চলে পাকিস্তান সেনাবাহিনীর বিরুদ্ধে প্রাথমিক প্রতিরোধ গড়ে তোলার ক্ষেত্রে ছাত্ররাই অগ্রণী ভূমিকা পারন করে। কলেজ, বিশ্ববিদ্যালয়ের ছাত্রদের পাশাপাশি স্কুলপড়ুয়া কিশোররাও মুক্তিযুদ্ধে অংশগ্রহণ করেছে। তারা যুদ্ধের প্রশিক্ষণের জন্য সীমান্ত পাড়ি দিয়ে ভারতে যায়। অধিকাংশ ক্ষেত্রে ছাত্ররা মাত্র তিন সপ্তাহের প্রশিক্ষণ আর হালকা অস্ত্র নিয়ে অসীম সাহস, মনোবল আর দেশপ্রেমে উদ্বুদ্ধ হয়ে শত্রুদের ওপর ঝাঁপিয়ে পড়ে - মুক্তিযুদ্ধে গৌরবময় ভূমিকা রাখে।"
        },
        {
          "label": "গ",
          "question": "",
          "explanation": "উক্ত ভাষণে তথা ৭ মার্চের ভাষণে বঙ্গবন্ধু শেখ মুজিবুর রহমান পাকিস্তানি শাসকগোষ্ঠীর দীর্ঘদিনের শাসন, শোষণ ও নির্যাতনের ইতিহাস তুলে ধরে শামসুদ্দীন সাহেবের মতো মুক্তিযোদ্ধাদের উদ্বুদ্ধ করেছিলেন। বঙ্গবন্ধু শেখ মুজিবুর রহমান ১৯৭১ সালের ৭ মার্চ রমনার রেসকোর্স ময়দানে যে জ্বালাময়ী ভাষণ দিয়েছিলেন তা-ই 'ঐতিহাসিক ৭ মার্চের ভাষণ' নামে পরিচিত। এ ভাষণে বঙ্গবন্ধু পশ্চিম পাকিস্তানি শাসকগোষ্ঠীর শোষণ- বঞ্চনার ইতিহাস, নির্বাচনে জয়ের পর বাঙালির সাথে প্রতারণা ও বাঙালির রাজনৈতিক ইতিহাসের পটভূমি তুলে ধরেন। এ ভাষণ বাঙালিকে ঐক্যবদ্ধ হয়ে দেশমাতৃকার স্বাধীনতার জন্য জীবন বাজি রেখে যুদ্ধে ঝাঁপিয়ে পড়তে অনুপ্রেরণা জুগিয়েছিল। উদ্দীপকের শামসুদ্দীন সাহেব এ বিষয়টিই উল্লেখ করেছেন। বাঙালির রাজনৈতিক ইতিহাসে ১৯৭১ সালের ৭ মার্চের ভাষণ এক স্মরণীয় দলিল। এর ভাষা, বাক্য ও শব্দচয়ন একাধারে রাজনীতিবিদ, ভাষাবিদ, কূটনীতিকসহ সব শ্রেণি-পেশার মানুষকে অভিভূত করে। ৭ মার্চের ভাষণে বাঙালি মুক্তিযুদ্ধের নির্দেশনা পায়। এ ভাষণে বঙ্গবন্ধু প্রতিরোধ, সংগ্রাম, যুদ্ধের কৌশল ও শত্রু মোকাবিলার উপায় সম্পর্কেও দিক নির্দেশনা দিয়েছিলেন। এর ফলে সাত কোটি নিরস্ত্র বাঙালি যোদ্ধায় পরিণত হয় এবং পাকিস্তানি হানাদার বাহিনীর বিরুদ্ধে চূড়ান্ত লড়াইয়ে জয়ী হয়ে বাংলাদেশের স্বাধীনতা ছিনিয়ে আনে।"
        },
        {
          "label": "ঘ",
          "question": "",
          "explanation": "ইতিহাসে যেসব ঐতিহাসিক ভাষণের নজির আছে বঙ্গবন্ধু শেখ মুজিবুর রহমানের ৭ মার্চের ভাষণ সেগুলোর অন্যতম। এ ভাষণের মাধ্যমে তিনি পরোক্ষভাবে বাংলাদেশের স্বাধীনতা ঘোষণা করেন। এ ভাষণের ভাব ও ভাষা, বাক্য ও শব্দচয়ন থেকে পূর্ববাংলার মানুষ বুঝে নেয় বঙ্গবন্ধু স্বাধীনতার ঘোষণা করেছেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বঙ্গবন্ধু ৭ মার্চের ভাষণে পশ্চিম পাকিস্তানি শাসকদের দুঃশাসন, শোষণ ও বঞ্চনার ইতিহাস এবং ১৯৭০ সালের নির্বাচনে জয়ের পরও ক্ষমতা হস্তান্তরে প্রতারণার প্রসঙ্গ তুলে ধরেন। এ ভাষণে অনিয়ম ও বঞ্চনার বেড়াজাল ছিন্ন করতে তিনি বাঙালিকে ঐক্যবদ্ধ হওয়ার প্রেরণা এবং নির্দেশ দেন। উদ্দীপকে উল্লিখিত বঙ্গবন্ধু শেখ মুজিবুর রহমানের এ ঐতিহাসিক ভাষণ থেকে বাঙালি জাতি ঐক্যবদ্ধ হওয়ার প্রেরণা এবং মুক্তিযুদ্ধের নির্দেশনা পায়। এ ভাষণের মাধ্যমে তিনি বাঙালির মনের মধ্যে স্বাধীনতার স্পৃহা জাগিয়ে তোলেন। এ ভাষণে তিনি প্রতিরোধ সংগ্রাম, যুদ্ধের কলা-কৌশল এবং শত্রু মোকাবিলার উপায় সম্পর্কেও দিকনির্দেশনা দিয়েছিলেন। মূলত বঙ্গবন্ধুর এ জ্বালাময়ী ভাষণে উদ্বুদ্ধ হয়েই সাত কোটি নিরীহ বাঙালি রাতারাতি যোদ্ধায় পরিণত হয় এবং পাকিস্তানিদের বিরুদ্ধে চূড়ান্ত লড়াইয়ের জন্য প্রস্তুত হতে থাকে। এ ভাষণ বাঙালি জাতিকে ঐক্যবদ্ধ করে জীবন বাজি রেখে যুদ্ধে ঝাঁপিয়ে পড়তে অনুপ্রেরণা জুগিয়েছিল। উপরোক্ত আলোচনা শেষে বলা যায়, বঙ্গবন্ধুর ঐতিহাসিক ৭ মার্চের ভাষণ জনগণকে স্বাধীনতা যুদ্ধে অংশগ্রহণ করতে উদ্বুদ্ধ করেছিল এবং স্বাধীন বাংলাদেশের স্বপ্ন দেখিয়েছিল। কার্যত তার ৭ মার্চের ঐতিহাসিক ভাষণই স্বাধীনতার ঘোষণা।"
        }
      ]
    },
    {
      "number": "10",
      "uddipok": "মি. গালিব একজন ব্যবসায়ী। তিনি প্রতিদিন তার পণ্যে বিভিন্ন ধরনের ক্ষতিকর রাসায়নিক পদার্থ ব্যবহার করেন। ভ্রাম্যমান আদালত তাকে ক্ষতিকর রাসায়নিক পদার্থ ব্যবহারের জন্য জরিমানাও করেন। অতি মুনাফার লোভে তিনি জেনেশুনে নাগরিক সমস্যা সৃষ্টি করেছেন।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "AIDS-এর পূর্ণরূপ হলো 'Acquired Immune Deficiency Syndrome'l"
        },
        {
          "label": "খ",
          "question": "",
          "explanation": "বর্তমান সময়ে 'বিশেষ চাহিদার জনগোষ্ঠী' বলতে সকল প্রকার প্রতিবন্ধী মানুষদের বোঝায়। সাধারণভাবে বলা হয়, যার মাঝে প্রতিবন্ধকতা বিরাজমান তিনিই প্রতিবন্ধী; সে প্রতিবন্ধকতা যত সামান্যই হোক না কেন। প্রকৃতপক্ষে অসুখে, দুর্ঘটনায়, চিকিৎসা ত্রুটি বা জন্মগতভাবে যদি কোনো ব্যক্তির শারীরিক বা মানসিক অবস্থা ক্ষতিগ্রস্ত হওয়ার মাধ্যমে কর্মক্ষমতা আংশিক বা সম্পূর্ণভাবে লোপ পায় অথবা তুলনামূলকভাবে কম হয় তাহলে সেই ব্যক্তিকে প্রতিবন্ধী ব্যক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. গালিবের কর্মকাণ্ড বাংলাদেশের অন্যতম নাগরিক সমস্যা খাদ্যে ভেজালকে নির্দেশ করে। সাধারণভাবে খাদ্যে ভেজাল বলতে খাঁটি বা আসল পণ্যের সাথে নিম্নমানের পণ্য বা রাসায়নিক পদার্থের মিশ্রণ ঘটিয়ে বিক্রি করাকে বোঝায়। এতে দ্রব্যের গুণগত মান নষ্ট হওয়ার পাশাপাশি বিশুদ্ধতাও হারায়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়েছে। খাদ্যে ভেজালের অন্যতম প্রধান কারণ হলো অধিকতর মুনাফা অর্জন করা। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। বর্তমান সময়ে বাংলাদেশের শহরাঞ্চলের নাগরিকরা খাদ্যে ভেজাল নিয়ে বেশ উদ্বিগ্ন। কারণ, তারাই খাদ্যে ভেজালের মুখোমুখি হয় বেশি। ব্যবসায়ী মি. গালিব প্রতিদিন তার পণ্যে বিভিন্ন ধরনের ক্ষতিকর রাসায়নিক পদার্থ ব্যবহার করেন। অতি মুনাফার লোভে তিনি জেনেশুনে এ নাগরিক সমস্যাটি সৃষ্টি করেছেন। এখানে খাদ্যে ভেজালের প্রতি ইঙ্গিত করা হয়েছে। বর্তমানে বিভিন্ন অসাধু উৎপাদনকারী ও ব্যবসায়ীরা স্বল্প সময়ে ও কম খরচে বেশি লাভের আশায় ক্ষতিকর রাসায়নিক পদার্থের সাহায্যে অপরিপক্ক দ্রব্যকে পাকিয়ে বা রং পরিবর্তন করে বিক্রি করছে, যা খাদ্যে ভেজালের অন্তর্গত। তাই বলা যায়, উদ্দীপকে নাগরিক সমস্যা খাদ্যে ভেজালকে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকে উল্লেখিত নাগরিক সমস্যা নিরসনকল্পে তোমার সুপারিশ লেখো।",
          "explanation": "উদ্দীপকে উল্লেখিত নাগরিক সমস্যা তথা খাদ্যে ভেজাল প্রতিরোধে আমার সুপারিশসমূহ- খাদ্যের মধ্যে মানুষের স্বাস্থ্যের জন্য ঝুঁকিপূর্ণ উপাদান মেশানোকে খাদ্যে ভেজাল হিসেবে চিহ্নিত করা হয়। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। ক্ষতিকর রাসায়নিক পদার্থের ব্যবহার সবচেয়ে বেশি লক্ষ করা যায় অপরিপক্ব ফল পাকানো এবং এর রং আকর্ষণীয় করার ক্ষেত্রে বা মাছ, মাংস, সবজি, সতেজ রাখতে। উদ্দীপকে বলা হয়েছে, কামাল বাজার থেকে একটি ইলিশ মাছ কিনে নিয়ে আসে। মাছটি রান্না করে খাওয়ার পরে তার পরিবারের সকল সদস্য অসুস্থ হয়ে পড়ে। হাসপাতালে ভর্তি হওয়ার পরে ডাক্তার তাদের জানায় রাতের খাবারে অতিরিক্ত রাসায়নিক পদার্থ ছিল। এখানে খাদ্যে ভেজাল বিষয়টির প্রতিই ইঙ্গিত করা হয়েছে। খাদ্যে ভেজাল প্রতিরোধে আমরা নানারকম পদক্ষেপ নিতে পারি। খাদ্যদ্রব্য ঠিক আছে বা ভেজালমুক্ত কি না সে ব্যাপারে সরকারি ও বেসরকারিভাবে পরীক্ষা-নিরীক্ষার জন্য কার্যকর ব্যবস্থা গ্রহণ করা অধিক জরুরি। খাদ্যে ভেজাল প্রমাণিত হলে উৎপাদনকারী ও ব্যবসায়ীদের বিরুদ্ধে দৃষ্টান্তমূলক শাস্তি নিশ্চিত করতে হবে। বর্তমান বাংলাদেশ সরকার খাদ্যে ভেজাল রোধে 'নিরাপদ খাদ্য আইন-২০১৩' প্রণয়ন করেছে। এ আইনে অপরাধভেদে সর্বোচ্চ ৫ বছর কারাদণ্ড বা ১০ লাখ টাকা জরিমানা অথবা উভয় দণ্ডের বিধান রাখা হয়েছে। এ আইন যথাযথভাবে প্রয়োগ করলে খাদ্যে ভেজাল অনেকাংশে কমে আসবে। এর পাশাপাশি নিয়মিত ভ্রাম্যমাণ আদালত পরিচালনা করতে হবে। ভেজাল খাদ্য কীভাবে সমাজের ক্ষতি করছে এবং এর মারাত্মক পরিণতি বিষয়ে ব্যাপক প্রচার-প্রচারণার মাধ্যমে জনসচেতনতা গড়ে তুলতে হবে। এছাড়া স্কুল, কলেজ, বিশ্ববিদ্যালয়, মাদ্রাসা, বিভিন্ন সামাজিক, সাংস্কৃতিক ও ধর্মীয় প্রতিষ্ঠানে, খাদ্যে ভেজালের কুফল সম্পর্কে প্রচারণা চালিয়ে একটি প্রতিরোধ আন্দোলন গড়ে তুলতে হবে। ভেজালের বিরুদ্ধে ব্যবসায়ী সম্প্রদায়সহ সামাজিক, রাজনৈতিক, সাংস্কৃতিক ও ধর্মীয় ব্যক্তিত্বদের কার্যকর উদ্যোগ গ্রহণ করা জরুরি। উপরে উল্লিখিত ব্যবস্থাগুলো গ্রহণ এবং যথাযথভাবে কার্যকর করা হলে খাদ্যে ভেজাল প্রতিরোধ করা যাবে বলে আমি মনে করি।"
        }
      ]
    },
    {
      "number": "11",
      "uddipok": "নাজিবা দ্বাদশ শ্রেণির একজন মেধাবী ছাত্রী। সে কলেজে যাওয়ার পথে কয়েকজন বখাটে তাকে প্রায়ই উত্যক্ত করে। সাহসী নাজিবা নিকটস্থ আইন প্রয়োগকারী সংস্থাকে বিষয়টি অবহিত করে। আইন প্রয়োগকারী সংস্থার ত্বরিত পদক্ষেপে ছাত্রীটির নিরাপত্তা নিশ্চিত হয়।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "OIC-এর পূর্ণরূপ হলো- Organization of Islamic Cooperation."
        },
        {
          "label": "খ",
          "question": "",
          "explanation": "Eve-Teasing শব্দের বাংলা প্রতিশব্দ হলো নারীকে পরিহাস বা জ্বালাতন। ইভটিজিং-এর একটি কারণ হলো আকাশ সংস্কৃতির নেতিবাচক প্রভাব। এর প্রভাবে স্মার্ট ফোন বা ল্যাপটপের মাধ্যমে যুব সমাজ নানা দেশের অপসংস্কৃতির সাথে পরিচিত হচ্ছে। যার প্রভাব পড়ছে যুব সমাজের সামগ্রিক আচরণের ওপর। যা তাদের নৈতিকতা ধ্বংস করে ইভটিজিং এর মতো গর্হিত আচরণ করতে প্রভাবিত করছে এবং তারা এটিকে উপভোগ্য বলে মনে করছে।"
        },
        {
          "label": "গ",
          "question": "উদ্দীপকের সাথে তোমার পঠিত কোনো নাগরিক সমস্যার সাদৃশ্য আছে কি? ব্যাখ্যা করো।",
          "explanation": "হ্যাঁ, উদ্দীপকের সাথে আমার পঠিত নাগরিক সমস্যা ইভটিজিং-এর সাদৃশ্য আছে। ইভটিজিং বর্তমান সময়ে বহুল আলোচিত একটি সমস্যা। বিশেষভাবে বাংলাদেশের প্রেক্ষাপটে এটি একটি সামাজিক অসুস্থতা হিসেবে পরিলক্ষিত হচ্ছে। 'ইভ' বলতে বোঝায় রমণী বা নারী, 'টিজিং' বলতে উত্ত্যক্ত করা বা বিরক্ত করাকে বোঝায়। আর ইভটিজিং হচ্ছে পুরুষ সমাজ কর্তৃক নারীর উত্ত্যক্ত বা বিরক্তির শিকার হওয়া। পুরুষ কর্তৃক নারীদের প্রতি, বাজে মন্তব্য, কুপ্রস্তাব, অশ্লীল বাক্য প্রয়োগ, অপ্রীতিকর অঙ্গভঙ্গি করা, শারীরিক লাঞ্ছনা, শিস বাজানো, সুযোগে গায়ে পড়ে ধাক্কা দেওয়া, উস্কানিমূলক তালি বাজানো, মোবাইল ফোনে বিরক্ত করা, কাগজে অশ্লীল কথা লিখে মেয়েদের দিকে নিক্ষেপ করা, পথরোধ করা প্রভৃতি ঘটনা যখন ঘটানো হয় তখন তাকে ইভটিজিং বলা হয়। উদ্দীপকে বলা হয়েছে, দ্বাদশ শ্রেণির ছাত্র নাজিবাকে কলেজে যাওয়ার পথে কয়েকজন বখাটে প্রায়ই উত্যক্ত করে। নাজিবার প্রতি বখাটেদের বর্তমান সামাজিক সমস্যার অন্যতম ইভটিজিং-কে ইঙ্গিত করে।"
        },
        {
          "label": "ঘ",
          "question": "",
          "explanation": "হ্যাঁ, আচরণ আমি মনে করি উদ্দীপকে উল্লেখিত নিরাপত্তা নারী শিক্ষার ওপর ইতিবাচক প্রভাব ফেলবে। ইভটিজিং নারী শিক্ষার হার কমানোর মাধ্যমে শিক্ষার ওপর নেতিবাচক প্রভাব ফেলছে। ইভটিজিং নারীদের মধ্যে ভয়, উদ্বেগ, নিরাপত্তাহীনতা, অসহায়ত্ব প্রভৃতি সৃষ্টি করে। অনেক নারী শিক্ষার্থী চলাচলের নিরাপত্তাহীনতার দরুণ বিদ্যালয়ে আসা বন্ধ করে দেয়। কোনো কোনো অভিভাবক ইভজিটিং থেকে রক্ষা করতে মেয়েকে স্কুলে পাঠানোর পরিবর্তে বিয়ে দিয়ে দেন। এর ফলে নারীরা শিক্ষাক্ষেত্রে পিছিয়ে পড়ে। অর্থাৎ ইভটিজিং-এর প্রভাবে নারী শিক্ষার হার কমে যায়। যা দেশের সামগ্রিক শিক্ষাব্যবস্থার অগ্রগতির ওপর নেতিবাচক প্রভাব বিস্তার করে। উদ্দীপকের আইন প্রয়োগকারী সংস্থার ত্বরিত পদক্ষেপ নাজিবা নামক ছাত্রীর নিরাপত্তা নিশ্চিত করেছে। আমাদের দেশের আইন-শৃঙ্খলা রক্ষাকারী বাহিনী যদি ইভটিজিং-এর বিরুদ্ধে ত্বরিত পদক্ষেপ নেয় তবে নারীর নিরাপত্তা বিশেষ করে নারী শিক্ষার্থীর নিরাপত্তা নিশ্চিত হবে। তাহলে তারা নির্বিঘ্নে শিক্ষা প্রতিষ্ঠানে যেতে পারবে। পাশাপাশি অভিভাবকরাও মেয়েদের বিদ্যালয়ে পাঠাতে আগ্রহী হবেন। এর ফলে নারীরা শিক্ষা লাভের সুযোগ পাবে। আর শিক্ষিত নারীরা সমাজ ও দেশের উন্নয়নে ভূমিকা রাখতে পারবে। উপরের আলোচনা থেকে বোঝা যায়, নারীর নিরাপত্তাহীনতা যেমন তাদের শিক্ষাক্ষেত্রে প্রতিবন্ধকতা সৃষ্টি করে। তেমনি তাদের নিরাপত্তা নিশ্চিত হলে নারী শিক্ষার ওপর ইতিবাচক প্রভাব পড়বে।"
        }
      ]
    }
  ]
}