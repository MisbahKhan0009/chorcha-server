{
  "title": "চট্টগ্রাম বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "বেজাল প্যাক্ট কত সালে সম্পাদিত হয়?",
          "explanation": "১৯২৩ সালে ঐতিহাসিক 'বেঙ্গল প্যাক্ট' সম্পাদিত হয়।"
        },
        {
          "label": "খ",
          "question": "খিলাফত আন্দোলন বলতে কী বোঝায়?",
          "explanation": "খিলাফত আন্দোলন হলো ভারতীয় জাতীয়তাবাদের প্রভাবে উদ্ভূত একটি প্যান-ইসলামি আন্দোলন। প্রথম বিশ্বযুদ্ধে তুরস্কের পরাজয় এবং সেভার্স চুক্তির অধীনে তুরস্কের ভূখণ্ড ইউরোপীয় শক্তিগুলোর মধ্যে ভাগ-বাটোয়ারা হওয়ায় ইসলামের পবিত্র স্থানগুলোর ওপর খলিফার অভিভাবকত্ব নিয়ে ভারতে আশঙ্কা দেখা দেয়। এ কারণে তুর্কি খিলাফত রক্ষা এবং গ্রেট ব্রিটেন ও ইউরোপীয় শক্তিগুলোর হাত থেকে তুর্কি সাম্রাজ্যকে বাঁচানোর জন্য ১৯১৯ সালের সেপ্টেম্বর মাসে ভারতবর্ষে খিলাফত আন্দোলন শুরু হয়। আলী ভ্রাতৃদ্বয় মোহাম্মদ আলী ও শওকত আলী, আবুল কালাম আজাদ, ড. এম. এ. আনসারী ও হযরত মোহানীর নেতৃত্বে এ আন্দোলন সূচিত হয়।"
        },
        {
          "label": "গ",
          "question": "উদ্দীপকে/ছকে প্রশ্ন চিহ্নিত (?) স্থানের বিষয়টির বৈশিষ্ট্য বর্ণনা করো।",
          "explanation": "উদ্দীপকে ইঙ্গিতকৃত প্রস্তাবটি হলো শেরে বাংলা এ. কে. ফজলুল হক কর্তৃক উত্থাপিত লাহোর প্রস্তাব। উদ্দীপকে বলা হয়েছে, ১৯৪০ সালের ২৩ মার্চ একটি ঐতিহাসিক দিন। এই দিনে ভারতের ভবিষ্যৎ রাজনৈতিক ব্যবস্থা সম্পর্কে 'ক' নামক রাজনৈতিক ব্যক্তিত্ব একটি প্রস্তাব পেশ করেন। এখানে লাহোর প্রস্তাবের প্রতি ইঙ্গিত করা হয়েছে। পাকিস্তানের লাহোরে মোহাম্মদ আলী জিন্নাহর সভাপতিত্বে সর্বভারতীয় মুসলিম লীগের সম্মেলনে শেরে বাংলা এ. কে. ফজলুল হক ১৯৪০ সালের ২৩ মার্চ ঐতিহাসিক লাহোর প্রস্তাব উত্থাপন করেন। বস্তুতপক্ষে, ভারতের মুসলিম লীগ এবং ভারতীয় জাতীয় কংগ্রেসের আদর্শগত পার্থক্যের ফল ছিল ১৯৪০ সালের লাহোর প্রস্তাব। এ প্রস্তাবকে 'পাকিস্তান প্রস্তাব' হিসেবেও অভিহিত করা হয়। লাহোর প্রস্তাবের বেশকিছু বৈশিষ্ট্য রয়েছে। এ প্রস্তাব অনুযায়ী, ভারতবর্ষের সীমানা পুনর্বিন্যাস করে ভৌগোলিক দিক থেকে সংলগ্ন এলাকাগুলোকে একত্র করতে হবে। যেসব এলাকায় মুসলমানরা সংখ্যাগরিষ্ঠ তাদের সমন্বয়ে একাধিক স্বাধীন সার্বভৌম রাষ্ট্র গঠন করতে হবে। এ রাষ্ট্রসমূহের অঙ্গরাজ্যগুলো সম্পূর্ণরূপে স্বায়ত্তশাসিত ও সার্বভৌম হবে। বিভিন্ন প্রদেশের সংখ্যালঘু সম্প্রদায়ের শাসনতান্ত্রিক, সাংস্কৃতিক ও অন্যান্য অধিকার ও স্বার্থ সংরক্ষণের কার্যকর ব্যবস্থা থাকতে হবে। ভারতের ভবিষ্যৎ শাসনতান্ত্রিক পরিকল্পনায় উক্ত বিষয়গুলোকে মৌলিক নীতি হিসেবে গ্রহণ করতে হবে। উল্লিখিত বৈশিষ্ট্যগুলো ছাড়াও লাহোর প্রস্তাবের আরো কিছু বৈশিষ্ট্য ছিল। সেগুলো হলো- অঞ্চল বা প্রদেশগুলো নিজেদের এলাকার প্রতিরক্ষা, পররাষ্ট্র, যোগাযোগ ও অন্যান্য প্রয়োজনীয় বিষয়ে সব ক্ষমতার অধিকারী হবে।"
        },
        {
          "label": "ঘ",
          "question": "উক্ত বিষয়টি স্বাধীন বাংলাদেশের অভ্যুদয়ে কীভাবে ভূমিকা পালন। করে? বিশ্লেষণ করো।",
          "explanation": "উক্ত বিষয়টি অর্থাৎ লাহোর প্রস্তাব স্বাধীন বাংলাদেশের অভ্যুদয়ে অনেক গুরুত্বপূর্ণ ভূমিকা পালন করে। ব্রিটিশ ভারতের ইতিহাসে লাহোর প্রস্তাব অত্যন্ত গুরুত্বপূর্ণ। এ প্রস্তাবের মূল উদ্দেশ্য ছিল ভারতের উত্তর-পশ্চিম ও উত্তর-পূর্বাঞ্চলে মুসলিম সংখ্যাগরিষ্ঠ অঞ্চলসমূহে এক বা একাধিক স্বাধীন রাষ্ট্র প্রতিষ্ঠা। এ প্রস্তাবের প্রেক্ষিতে ১৯৪৭ সালের ১৪ আগস্ট পাকিস্তান নামক মুসলিম রাষ্ট্রটির সৃষ্টি হয়। কিন্তু ক্ষমতাসীন মুসলিম লীগ লাহোর প্রস্তাবে উল্লিখিত প্রাদেশিক স্বায়ত্তশাসন বিষয়টি এড়িয়ে যায় এবং পূর্ব বাংলার প্রতি চরম বৈষম্যমূলক আচরণ করতে থাকে। ফলে পূর্ব বাংলার জনগণ প্রাদেশিক স্বায়ত্তশাসনের জোর দাবি জানায়। পরবর্তীতে বিভিন্ন আন্দোলন সংগ্রামের ধারাবাহিকতায় বাংলাদেশ নামক রাষ্ট্রের অভ্যুদয় হয়। ১৯৫৪ সালের যুক্তফ্রন্টের ২১ দফা, ১৯৬৬ সালের ঐতিহাসিক ছয় দফা কর্মসূচি, ১৯৬৯ সালের গণঅভ্যুত্থান ইত্যাদি সবকিছুই ছিল লাহোর প্রস্তাবে গৃহীত প্রাদেশিক স্বায়ত্তশাসন দাবির বহিঃপ্রকাশ। পরবর্তীতে স্বায়ত্তশাসনের দাবিতে বাঙালিরা আরো সুসংহত হয়। বাঙালি জাতীয়তাবাদে উদ্বুদ্ধ হয়ে তারা ১৯৭০ সালের, নির্বাচনে বঙ্গবন্ধু শেখ মুজিবুর রহমানের নেতৃত্বাধীন আওয়ামী লীগকে বিপুল ভোটে জয়ী করে। কিন্তু পাকিস্তানি শাসকগোষ্ঠী ক্ষমতা হস্তান্তর না করে নিপীড়ন চালাতে শুরু করলে বাঙালি জনগণ সশস্ত্র সংগ্রামে ঝাঁপিয়ে পড়ে। দীর্ঘ নয় মাস সশস্ত্র যুদ্ধের পর ১৯৭১ সালের ১৬ ডিসেম্বর সার্বভৌম বাংলাদেশের অভ্যুদয় হয়। উপরের আলোচনার পরিপ্রেক্ষিতে বলা যায়, ১৯৪০ সালের ঐতিহাসিক লাহোর প্রস্তাব স্বাধীন বাংলাদেশের অভ্যুদয়ে অনেক তাৎপর্যপূর্ণ ভূমিকা রেখেছিল।"
        }
      ]
    },
    {
      "number": "2",
      "uddipok": "অর্পা ও সোহা বান্ধবী। তারা দ্বাদশ শ্রেণির ছাত্রী। কথা প্রসঙ্গে অর্পা সোহাকে বলল, \"বাংলাদেশে একটি সর্বোচ্চ সাংবিধানিক পদ আছে। তার নামেমাত্র ক্ষমতা আছে।\" সোহা বলল, \"হ্যাঁ, আমি জানি, তিনি সংসদ সদস্য দ্বারা নির্বাচিত।”",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "জাতীয় সংসদের কাজ পরিচালনার জন্য ন্যূনতম যে সংখ্যক সদস্যের উপস্থিতি প্রয়োজন তাকে কোরাম বলা হয়।"
        },
        {
          "label": "খ",
          "question": "",
          "explanation": "১৯৭২ সালের সংবিধান মোতাবেক ৬৫ নম্বর অনুচ্ছেদ অনুযায়ী বাংলাদেশে জাতীয় সংসদ নামে এককক্ষবিশিষ্ট আইনসভা প্রবর্তন করা হয়েছে। বাংলাদেশের জাতীয় সংসদ ৩৫০ জন সদস্য নিয়ে গঠিত হয়। ৩০০ জন সাধারণ সদস্য জনগণের প্রত্যক্ষ ভোটে একক নির্বাচনি এলাকা হতে নির্বাচিত হন এবং বাকি ৫০টি আসন মহিলাদের জন্য সংরক্ষিত। মহিলা সদস্যগণ সংসদের নির্বাচিত সদস্যদের ভোটে আনুপাতিক প্রতিনিধিত্ব পদ্ধতির ভিত্তিতে নির্বাচিত হন। তবে মহিলারা অন্যান্য নির্বাচনি এলাকা থেকেও সরাসরি প্রতিদ্বন্দ্বিতা করতে পারেন। জাতীয় সংসদের মেয়াদ পাঁচ বছর। জাতীয় সংসদের কার্যক্রম পরিচালনার জন্য একজন স্পিকার ও একজন ডেপুটি স্পিকার থাকেন। তারা সংসদ সদস্যদের ভোটে নির্বাচিত হন। বাংলাদেশের প্রধানমন্ত্রী জাতীয় সংসদের নেতা নির্বাচিত হন। আসনসংখ্যার দিক দিয়ে নির্বাচনে দ্বিতীয় স্থান অর্জনকারী দলের প্রধান সংসদে বিরোধী দলের নেতা হিসেবে দায়িত্ব পালন করেন।"
        },
        {
          "label": "গ",
          "question": "",
          "explanation": "উদ্দীপকে নির্দেশিত ব্যক্তি হলেন রাষ্ট্রপতি। সংসদীয় ব্যবস্থায় বাংলাদেশে একজন রাষ্ট্রপতি থাকবেন, যিনি আইন অনুযায়ী সংসদ সদস্যগণ কর্তৃক নির্বাচিত হয়ে থাকেন। তিনি নামমাত্র রাষ্ট্রপ্রধান হবেন। সংবিধানের বিধান অনুযায়ী রাষ্ট্রপতি পাঁচ বছরের জন্য সংসদ কর্তৃক নির্বাচিত হবেন এবং কেউ একাধিক্রমে দুই মেয়াদের বেশি রাষ্ট্রপতি পদে অধিষ্ঠিত থাকতে পারবেন না। তবে এ মেয়াদের মধ্যে সংবিধান লঙ্ঘন, গুরুতর অসদাচরণ, শারীরিক ও মানসিক অসামর্থ্যের কারণে সংসদ রাষ্ট্রপতিকে অভিশংসন করে অপসারিত করতে পারবেন। সংবিধান লঙ্ঘন ও গুরুতর অসদাচরণের অভিযোগ এবং শারীরিক ও মনবিক অসামর্থ্যের কারণ সংবলিত লিখিত অভিযোগের বিবরণ সংসদের সংখ্যাগরিষ্ঠ অংশের স্বাক্ষরে স্পিকারের নিকট পেশ করতে হবে। শারীরিক বা মানসিক কারণে অভিশংসনের প্রস্তাব করলে স্পিকার উক্ত প্রস্তাবের একটি প্রতিলিপি রাষ্ট্রপতির নিকট প্রেরণ করবেন এবং সেই সঙ্গে সংসদ কর্তৃক গঠিত চিকিৎসা পর্ষদের নিকট দশ দিনের মধ্যে উপস্থিত হওয়ার জন্য অনুরোধ জ্ঞাপন করবেন। অভিশংসনের প্রস্তাব বিবেচিত হওয়ার কালে রাষ্ট্রপতি স্বয়ং অথবা তাঁর প্রতিনিধি সংসদে উপস্থিত থাকতে পারবেন। অভিযোগ বিবেচনার পর মোট সদস্য সংখ্যার অন্যূন দুই তৃতীয়াংশ ভোটে অভিযোগ যথার্থ বলে ঘোষণা করে সংসদ কোনো প্রস্তাব গ্রহণ করলে প্রস্তাব গৃহীত হওয়ার তারিখে রাষ্ট্রপতির পদ শূন্য হবে।"
        },
        {
          "label": "ঘ",
          "question": "",
          "explanation": "গণপ্রজাতন্ত্রী বাংলাদেশের রাষ্ট্রপতি বহুবিধ দায়িত্ব পালন করে থাকেন। বাংলাদেশ সরকারের নামসর্বস্ব প্রধান হলেন রাষ্ট্রপতি। শাসনতন্ত্রে উল্লেখ করে দেয়া সরকারের বিভাগীয় সকল কার্যাবলি রাষ্ট্রপতির নামে পরিচালিত হবে। রাষ্ট্রপতি সংসদে নির্বাচিত সংখ্যাগরিষ্ঠ দলের প্রাধনকে প্রধানমন্ত্রীরূপে নিয়োগ করবেন। রাষ্ট্রপতি বাংলাদেশের প্রতিরক্ষা বিভাগসমূহেরও প্রধান। তিনি অ্যাটর্নি জেনারেল, প্রধান নির্বাচন কমিশনার, সরকারি কর্মকমিশনের প্রধান ও সদস্যবৃন্দ, মহাহিসাব নিরীক্ষক ও নিয়ন্ত্রক প্রমুখদের নিয়োগ ও তাদের কার্যাবলির বিধি-বিধান নিয়ন্ত্রণ করবেন। রাষ্ট্রপতি জাতীয় সংসদের অধিবেশন আহ্বান, স্থগিত ও সংসদ ভেঙ্গে দিতে পারেন। জাতীয় সংসদের অধিবেশন মুলতুবি থাকাকালে রাষ্ট্রপতি যেকোনো জরুরি অবস্থা মোকাবিলার জন্য অর্ডিন্যান্স জারি করতে পারবেন। তিনি সুপ্রিম কোর্টের প্রধান বিচারপতি এবং আপিল ও হাইকোর্ট বিভাগের বিচারপতিদের নিয়োগ দান করেন। কোনো আদালত বা অন্যকোনো কর্তৃপক্ষ কর্তৃক দণ্ডপ্রাপ্ত ব্যপ্তির সাজা হ্রাস বা মওকুফ করতে পারেন। তার অনুমতি ছাড়া দেশের কোনো নাগরিক অন্য কোনো দেশের দেওয়া সম্মান বা পদবি গ্রহণ করতে পারে না। প্রধানমন্ত্রীর সম্মতি অনুযায়ী তিনি দেশে জরুরি অবস্থা ঘোষণা করতে পারেন। তিনি প্রধানমন্ত্রী, অন্যান্য মন্ত্রী ও বিচারপতিদের শপথবাক্য পাঠ করান। উপরের আলোচনার ভিত্তিতে প্রতীয়মান হয়, বাংলাদেশের রাষ্ট্রপতি নানাবিধ দায়িত্ব পালন করে থাকেন।"
        }
      ]
    },
    {
      "number": "3",
      "uddipok": "জাইমা ও আফিফা দ্বাদশ শ্রেণির মানবিকের ছাত্রী। তাদের শিক্ষক ক্লাসে বললেন, \"বাংলাদেশের গ্রামাঞ্চলে একটি স্থানীয় স্বায়ত্তশাসিত। প্রতিষ্ঠান আছে। উক্ত প্রতিষ্ঠানে ১ জন চেয়ারম্যান, ৯ জন সদস্য, সংরক্ষিত মহিলা সদস্য এবং ১ জন সচিব আছেন।\"",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "NGO-এর পূর্ণরূপ হলো Non-Governmental Organization।"
        },
        {
          "label": "খ",
          "question": "",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায়। স্থানীয় স্বায়ত্তশাসন ব্যবস্থায় স্থানীয় সরকারগুলো কেন্দ্রীয় সরকারের নিযুক্ত কর্মকর্তাদের দ্বারা পরিচালিত হয় না। এর প্রতিনিধিগণ এলাকার জনসাধারণের প্রত্যক্ষ বা পরোক্ষ ভোটে নির্বাচিত অথবা সরকার কর্তৃক মনোনীত হন। স্থানীয় স্বায়ত্তশাসিত প্রতিষ্ঠানগুলো আইনের মাধ্যমে ক্ষমতাপ্রাপ্ত। এরা নিজ নিজ এলাকার জনগণের নিকট দায়ী থাকেন। বাংলাদেশে স্থানীয় স্বায়ত্তশাসিত প্রতিষ্ঠানগুলো হলো- ইউনিয়ন পরিষদ, উপজেলা পরিষদ, পৌরসভা, সিটি কর্পোরেশন, জেলা পরিষদ প্রভৃতি।"
        },
        {
          "label": "গ",
          "question": "",
          "explanation": "উদ্দীপকে উল্লেখিত প্রতিষ্ঠানটি বলতে ইউনিয়ন পরিষদকে বোঝানো হয়েছে, যার মূল লক্ষ্য গ্রামীণ জনগণের সমস্যা সমাধানের মাধ্যমে এলাকার সার্বিক উন্নয়ন করা। গ্রাম কেন্দ্রিক স্বায়ত্তশাসিত প্রতিষ্ঠান সমূহের মধ্যে ইউনিয়ন পরিষদ বাংলাদেশের প্রশাসনিক পর্যায়ের সর্ব নিম্নে অবস্থিত। এই পরিষদটি গঠিত হয় ১ জন নির্বাচিত প্রধান, ৯ জন নির্বাচিত সদস্য এবং ৩ জন নির্বাচিত মহিলা সদস্য নিয়ে। এছাড়া ইউনিয়ন পরিষদে ১ জন সচিব থাকেন, যা উদ্দীপকেও উল্লেখ করা হয়েছে। উদ্দীপকে উল্লেখিত ইউনিয়ন পরিষদের কতকগুলো লক্ষ্য ও উদ্দেশ্য রয়েছে। এগুলো হলো- ১. গ্রাম বা পল্লির সৌন্দর্য বৃদ্ধি। ২. গ্রামীণ বা পল্লি এলাকার জনগণের গণতান্ত্রিক অধিকার প্রতিষ্ঠা করা। ৩. স্ব-শাসন ও সুশাসন প্রতিষ্ঠা করা। ৪. স্থানীয় জনগণের মধ্যে নেতৃত্বের গুণাবলির বিকাশ ঘটানো। ৫. উন্নয়ন কর্মকাণ্ডে স্থানীয় জনগণের অংশগ্রহণের সুযোগ সৃষ্টি করা। ৬. জবাবদিহিমূলক স্থানীয় শাসন প্রতিষ্ঠা করা। ৭. গণ সচেতনতার বিকাশ ঘটানো।"
        },
        {
          "label": "ঘ",
          "question": "",
          "explanation": "গণতন্ত্র প্রতিষ্ঠায় উক্ত প্রতিষ্ঠান অর্থাৎ ইউনিয়ন পরিষদের কার্যাবলি অত্যন্ত গুরুত্বপূর্ণ। বাংলাদেশের স্থানীয় স্বায়ত্তশাসিত প্রতিষ্ঠানগুলোর মধ্যে তৃণমূল পর্যায়ে সর্বাপেক্ষা গুরুত্বপূর্ণ হলো ইউনিয়ন পরিষদ। গ্রামীণ বা পল্লির জনগণের গণতান্ত্রিক অধিকার প্রতিষ্ঠা, স্ব-শাসন প্রতিষ্ঠা, নেতৃত্বের গুণাবলির বিকাশ, উন্নয়ন কর্মকাণ্ডে স্থানীয় জনগণকে সম্পৃক্ত করা প্রভৃতি ক্ষেত্রে ইউনিয়ন পরিষদের ভূমিকা অত্যন্ত গুরুত্বপূর্ণ। উদ্দীপকে উল্লেখিত ইউনিয়ন পরিষদে জনগণের অংশগ্রহণের মাধ্যমে গণতন্ত্রের চর্চা হয় এবং গণতন্ত্রের ভিত আরো শক্তিশালী হয়। কেননা, গণতন্ত্র হলো জনগণের শাসন। আর ইউনিয়ন পরিষদ গঠিত হয় জনগণের ভোটের মাধ্যমে নির্বাচিত প্রতিনিধিদের দ্বারা। ইউনিয়ন পরিষদের কর্মকান্ডে চেয়ারম্যান এবং কাউন্সিলরদেরকে সরাসরি জনগণের নিকট জবাবদিহি করতে হয়। স্থানীয় সরকার আইন-২০০৯ অনুসারে, প্রত্যেক ওয়ার্ডের ভোটার তালিকায় অন্তর্ভুক্ত ব্যক্তিদের সমন্বয়ে ওয়ার্ডসভা গঠিত হয়। এর বার্ষিক সভায় সংশ্লিষ্ট ওয়ার্ড সদস্য বিগত বছরের বার্ষিক প্রতিবেদন এবং আর্থিক সংশ্লেষসহ ওয়ার্ডের চলমান সকল উন্নয়ন কার্যক্রম উপস্থাপন করে। ওয়ার্ড সভার মাধ্যমে ইউনিয়ন পরিষদের উন্নয়ন পরিকল্পনা প্রণয়ন করার বিধান রয়েছে। এর ফলে ওয়ার্ড পর্যায়ে জনগণের সম্পৃক্ততা ঘটে।"
        }
      ]
    },
    {
      "number": "4",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "",
          "explanation": "বাংলাদেশে ৪টি সাংবিধানিক প্রতিষ্ঠান আছে।"
        },
        {
          "label": "খ",
          "question": "",
          "explanation": "অ্যাটর্নি জেনারেল হলেন সরকারের সর্বোচ্চ আইন কর্মকর্তা। অ্যাটর্নি জেনারেল বাংলাদেশের রাষ্ট্রপতি কর্তৃক প্রদত্ত সকল দায়িত্ব পালন করেন। তিনি সরকারের কৌশুলি হিসেবে দায়িত্ব পালন করেন। তাছাড়া আইন বিশেষজ্ঞ বা দক্ষ আইন উপদেষ্টা হিসেবে সরকারের পক্ষে সকল আদালতে অ্যাটর্নি জেনারেল ও সহকারী অ্যাটর্নি জেনারেলকে বিভিন্ন ধরনের মামলা পরিচালনা করতে হয়। সংবিধানের ১০৬ অনুচ্ছেদানুযায়ী রাষ্ট্রপতি কর্তৃক প্রেরিত বিষয়সমূহে মতামত প্রদানের জন্য সুপ্রিম কোর্টের পক্ষে ক্ষমতাপ্রাপ্ত ব্যক্তি হলেন অ্যাটর্নি জেনারেল এবং এক্ষেত্রে তিনি তার নিজস্ব মতামত প্রকাশ করতে পারেন।"
        },
        {
          "label": "গ",
          "question": "",
          "explanation": "উদ্দীপকে প্রশ্নচিহ্নিত (?) স্থানে যে প্রতিষ্ঠানকে ইঙ্গিত করা হয়েছে সেটি হলো বাংলাদেশ সরকারি কর্ম কমিশন। উদ্দীপকে প্রশ্নচিহ্নিত (?) স্থানের সাথে সম্পর্কিত বিষয়সমূহ হলো সাংবিধানিক প্রতিষ্ঠান, ১ম ও ২য় শ্রেণির কর্মচারী নিয়োগ দান এবং রাষ্ট্রপতিকে পরামর্শ দান। এ বিষয়গুলো সাংবিধানিক প্রতিষ্ঠান বাংলাদেশ সরকারি কর্ম কমিশনকে নির্দেশ করে। কেননা, বাংলাদেশ সরকারি কর্ম কমিশন সাংবিধানিক প্রতিষ্ঠান হিসেবে ১ম ও ২য় শ্রেণির কর্মচারী নিয়োগ দেয় এবং রাষ্ট্রপতিকে পরামর্শ প্রদান করে। বাংলাদেশ সংবিধানের ১৩৭ নং অনুচ্ছেদ অনুযায়ী একজন সভাপতি ও আইনের দ্বারা নির্ধারিত হবে সেরূপ অন্যান্য সদস্য নিয়ে বাংলাদেশ সরকারি কর্ম কমিশন গঠিত হবে। রাষ্ট্রপতির ৫৭ নং অধ্যাদেশ অনুযায়ী বাংলাদেশ সরকারি কর্ম কমিশনের সদস্য সংখ্যা সভাপতিসহ অন্যূন ৬ জন এবং অনূর্ধ্ব ১৫ জন নির্ধারণ করা হয়। সংবিধানের ১৩৮ (১) অনুচ্ছেদ মোতাবেক কর্ম কমিশনের সভাপতি ও অন্যান্য সদস্য রাষ্ট্রপতি কর্তৃক নিযুক্ত হবেন। তবে শর্ত থাকে যে, কমিশনের অর্ধেক সদস্য এমন ব্যক্তি হবেন যারা বিশ বছর বা ততোধিককাল সরকারি কর্মে নিয়োজিত। সংবিধানের ১৩৯(১) অনুচ্ছেদ অনুযায়ী কমিশনের সভাপতি এবং অন্যান্য সদস্যদের কার্যকাল হবে ৫ বছর অথবা ৬৫ বছর বয়স পূর্ণ হওয়া পর্যন্ত স্ব-স্ব পদে বহাল থাকবেন।"
        },
        {
          "label": "ঘ",
          "question": "",
          "explanation": "সংবিধানের ১৪০ ও ১৪১নং অনুচ্ছেদে বাংলাদেশ সরকারি কর্ম কমিশনের কার্যাবলি সম্পর্কে বিধানাবলি সন্নিবেশিত আছে। উদ্দীপকে বাংলাদেশ সরকারি কর্মকমিশনের প্রতি ইঙ্গিত করা হয়েছে। এ কমিশন নানাবিধ কার্যাবলি সম্পাদন করে থাকে। বাংলাদেশ সরকারি কর্মকমিশনের প্রধান কাজ হচ্ছে প্রজাতন্ত্রের কাজে দক্ষ ও উপযুক্ত কর্মচারী নিয়োগের উদ্দেশ্যে যাচাই ও পরীক্ষা পরিচালনা করা। রাষ্ট্রপতি কোনো বিষয়ে পরামর্শ চাইলে বা কমিশনের দায়িত্ব সংক্রান্ত কোনো বিষয় কমিশনের নিকট প্রেরণ করা হলে সে সম্পর্কে রাষ্ট্রপতিকে পরামর্শ প্রদান করবেন। কর্মকমিশন প্রতিবছর মার্চ মাসের প্রথম দিবসে বা তার পূর্বে পূর্ববর্তী ৩১ ডিসেম্বরে সমস্ত এক বছরের স্বীয় কার্যাবলি সম্পর্কে রিপোর্ট প্রস্তুত করবে এবং তা রাষ্ট্রপতির নিকট পেশ করবে। রাষ্ট্রপতি উত্ত রিপোর্ট ও স্মারকলিপি জাতীয় সংসদে উপস্থাপনের ব্যবস্থা করবেন। কমিশন নিম্নলিখিত ক্ষেত্রসমূহে রাষ্ট্রপতিকে পরামর্শ প্রদান করবেন:' ক. প্রজাতন্ত্রের কর্মের জন্য যোগ্যতা এবং উক্ত কর্মে নিয়োগের পদ্ধতি সম্পর্কিত বিষয়াদি; খ. প্রজাতন্ত্রের কর্মে নিয়োগদান, পদোন্নতি এবং উত্ত কর্মের এক শাখা হতে অপর শাখায় স্থানান্তর ও বদলিকরণ এবং এর জন্য প্রার্থীর উপযোগিতা নির্ণয় 'সম্পর্কে অনুসরণীয় নীতি ও বিষয়াদি; গ. প্রজাতন্ত্রের কর্মে নিয়োজিত কর্মচারীদের কার্যকাল, চাকরির শর্তাবলি এবং অবসর ভাতা সম্পর্কিত বিষয়াদি এবং ঘ. প্রজাতন্ত্রের কর্মের শৃঙ্খলা সম্পর্কিত বিষয়াদি। উপরের আলোচনার পরিপ্রেক্ষিতে বলা যায়, একটি সাংবিধানিক প্রতিষ্ঠান হিসেবে বাংলাদেশ সরকারি কর্ম কমিশন প্রজাতন্ত্রের সরকারি কর্মে। নিয়োগসংক্রান্ত সকল কাজ করে থাকে।"
        }
      ]
    },
    {
      "number": "5",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "OIC কী?",
          "explanation": "OIC (Organisation of Islamic Co-operation) হলো বিশ্বের মুসলিম দেশগুলো নিয়ে গঠিত একটি আন্তর্জাতিক সংগঠন।"
        },
        {
          "label": "খ",
          "question": "সার্কের গঠন লেখো।",
          "explanation": "সার্ক হলো দক্ষিণ এশিয়ার দেশগুলোকে নিয়ে সংগঠিত একটি আঞ্চলিক সহযোগিতা সংস্থা। ১৯৮৫ সালের ৮ ডিসেম্বর তারিখে ঢাকায় সার্কের প্রথম শীর্ষ সম্মেলন অনুষ্ঠানের মধ্য দিয়ে এর যাত্রা শুরু হয়। বর্তমানে এর সদস্য রাষ্ট্রের সংখ্যা ৮টি। রাষ্ট্রগুলো হলো বাংলাদেশ, ভুটান, মালদ্বীপ, নেপাল, ভারত, পাকিস্তান, শ্রীলঙ্কা ও আফগানিস্তান। সার্কের প্রাতিষ্ঠানিক কাঠামোতে পাঁচটি স্তর আছে। সার্ক সচিবালয় নেপালের রাজধানী কাঠমান্ডুতে অবস্থিত। এর প্রধানকে বলা হয় সেক্রেটারি জেনারেল।"
        },
        {
          "label": "গ",
          "question": "উদ্দীপকে ছকে প্রশ্নচিহ্নিত (?) স্থানের প্রতিষ্ঠানটির উদ্দেশ্য লেখো।",
          "explanation": "উদ্দীপকে ছকে প্রশ্নচিহ্নিত (?) স্থানের প্রতিষ্ঠানটি হলো জাতিসংঘ। উদ্দীপকে ছকে প্রশ্নচিহ্নিত (?) স্থানের প্রতিষ্ঠানটির সাথে সংশ্লিষ্ট অগ সংগঠনগুলো হলো সাধারণ পরিষদ, নিরাপত্তা পরিষদ, অর্থনৈতিক ও সামাজিক পরিষদ, অছি পরিষদ, আন্তর্জাতিক আদালত ও সচিবালয়; যা আন্তর্জাতিক সংস্থা জাতিসংঘকে নির্দেশ করে। কেননা এ ছয়টি অা সংগঠনের মাধ্যমেই জাতিসংঘের কর্মকাণ্ড পরিচালিত হয়। জাতিসংঘের কতকগুলো উদ্দেশ্য রয়েছে। ১৯৪৫ সালের ২৪ অক্টোবর জাতিসংঘ যাত্রা শুরু করে। বিশ্বশান্তি ও সহযোগিতার মহান লক্ষ্যে স্থাপিত জাতিসংঘের কতগুলো উদ্দেশ্য রয়েছে। যথা- বিশ্বব্যাপী শান্তি ও শৃঙ্খলা রক্ষা করা। বিভিন্ন জাতির মধ্যে বন্ধুত্বপূর্ণ। সম্পর্ক প্রতিষ্ঠা ও বজায় রাখা। আন্তর্জাতিক আইনের মাধ্যমে শান্তিপূর্ণ উপায়ে আন্তর্জাতিক বিরোধসমূহের মীমাংসা করা। দরিদ্র জনগোষ্ঠীর জীবনযাত্রার মান উন্নয়নে সহায়তা করা। বিশ্বে সৌভ্রাতৃত্বমূলক পরিবেশ সৃষ্টি করা। জাতি, ধর্ম, বর্ণ, নারী-পুরুষ নির্বিশেষে মানবিক অধিকার সংরক্ষণ করা। জাতিসমূহকে উল্লিখিত লক্ষ্য অর্জনে সহায়তাকালে জাতিসংঘ একটি ফোরাম হিসেবে কাজ করে।"
        },
        {
          "label": "ঘ",
          "question": "উত্ত প্রতিষ্ঠানের সাথে বাংলাদেশের সম্পর্ক বর্ণনা করো।",
          "explanation": "উত্ত প্রতিষ্ঠান অর্থাৎ জাতিসংঘের সাথে বাংলাদেশের সম্পর্ক অত্যন্ত ঘনিষ্ঠ। বাংলাদেশ ১৯৭৪ সালের ১৭ সেপ্টেম্বর জাতিসংঘের সদস্যদপদ লাভ করে। শুরু থেকেই বাংলাদেশ জাতিসংঘ সনদ অনুযায়ী বিশ্বের বিভিন্ন জাতির মধ্যে শান্তি, সৌহার্দ্য ও সম্প্রীতির সম্পর্ক স্থাপনে কাজ করে যাচ্ছে। জাতিসংঘ শান্তিরক্ষী মিশনে বাংলাদেশের বিভিন্ন বাহিনীর সদস্যরা বীরত্বের সাথে কাজ করে চলেছে। জাতিসংঘ শান্তিরক্ষা বিভাগের প্রতিবেদন অনুসারে শান্তি মিশনে অংশগ্রহণকারী দেশগুলোর মধ্যে বাংলাদেশের স্থান শীর্ষে। বাংলাদেশি শান্তিরক্ষী সদস্যদের আচরণ ও কর্মকান্ডে মুগ্ধ হয়ে সিয়েরালিওন বাংলা ভাষাকে সে দেশের দ্বিতীয় রাষ্ট্রভাষার মর্যাদা দিয়েছে। জাতিসংঘের সদস্যপদ লাভের পর থেকে বাংলাদেশ জাতিসংঘের আদর্শ ও উদ্দেশ্যকে সমুন্নত রাখতে বিশেষ আগ্রহী। স্বাধীনতার পর নবীন রাষ্ট্র হিসেবে বাংলাদেশের পুনর্বাসন ও পুনর্গঠনে জাতিসংঘ যথেষ্ট সাহায্য ও সহযোগিতা করেছে। জাতিসংঘের অনেক অঙ্গ সংগঠন বাংলাদেশের আর্থ- সামাজিক উন্নয়নে কাজ করছে। বাংলাদেশের শিক্ষা, স্বাস্থ্য, যোগাযোগ প্রভৃতি ক্ষেত্রে জাতিসংঘ ও তার অঙ্গসংগঠনের কার্যক্রম অব্যাহত রয়েছে। বাংলাদেশও বিশ্বশান্তি ও নিরাপত্তা রক্ষার জন্যে জাতিসংঘের সাথে একাত্ম হয়ে কাজ করছে। উপরের আলোচনার ভিত্তিতে বলা যায়, জাতিসংঘের সাথে বাংলাদেশের ঘনিষ্ঠ সম্পর্ক বিদ্যমান। আর এ ঘনিষ্ঠতার সূত্রপাত হয়েছে পারস্পরিক সহযোগিতার মাধ্যমে।"
        }
      ]
    },
    {
      "number": "6",
      "uddipok": "ইতিহাসের ক্লাসে শিক্ষক মি. “ক” বললেন, “১৮৮৫ থেকে ভারতে একটি রাজনৈতিক দল ছিল। তারপরও মুসলমানদের দাবিদাওয়া পূরণ হচ্ছিল না। ফলে নওয়াব সলিমুল্লাহসহ মুসলিম নেতারা বিংশ শতকের প্রারম্ভে একটি দল গঠন করেন।",
      "tag": "CTG.B 19",
      "sub_questions": [
        {
          "label": "ক",
          "question": "বঙ্গভঙ্গ কত সালে হয়?",
          "explanation": "বঙ্গভঙ্গ করা হয় ১৯০৫ সালে।"
        },
        {
          "label": "খ",
          "question": "বঙ্গভঙ্গ রদের দুইটি কারণ লেখ।",
          "explanation": "বঙ্গভঙ্গ রদের বেশকিছু কারণের মধ্যে উল্লেখযোগ্য দুটি কারণ হলো হিন্দু সম্প্রদায়ের বিরোধিতা এবং স্বদেশি আন্দোলন। জমিদার, উচ্চশিক্ষিত ও ব্যবসায়িক হিন্দু সম্প্রদায়ের বিরোধিতার কারণে বঙ্গভঙ্গ রদ করা হয়। বঙ্গভঙ্গের ফলে মুসলিম জনগোষ্ঠী বেশি উপকৃত হলে ব্যবসায়িক ও কায়েমি স্বার্থবাদী হিন্দুদের তীব্র বিরোধিতা, উগ্র জাতীয়তাবাদী এবং সন্ত্রাসবাদী কর্মকাণ্ডের ফলে ব্রিটিশরাজ হিন্দুদের কাছে নতি স্বীকার করে বঙ্গভঙ্গ রদের সিদ্ধান্ত নেন। এছাড়া স্বদেশি আন্দোলনে উদ্বুদ্ধ হয়ে ভারতের জনগণ ব্রিটিশ পণ্য বর্জনের মাধ্যমে ব্রিটিশ মিল মালিকদের ওপর চাপ সৃষ্টি করে। এতে সমস্ত কল-কারখানা ও মিল ফ্যাক্টরিতে অচলাবস্থার সৃষ্টি হয়। ফলে ১৯১১ সালের ১২ ডিসেম্বর বঙ্গভঙ্গ রদ করা হয়।"
        },
        {
          "label": "গ",
          "question": "উদ্দীপকে শেষাংশে উল্লিখিত দলটি গঠনের উদ্দেশ্য কী ছিল?",
          "explanation": "উদ্দীপকের শেষাংশে উল্লিখিত দলটি অর্থাৎ মুসলিম লীগ গঠনের উদ্দেশ্য ভারতীয় উপমহাদেশের মুসলমানদের স্বার্থ রক্ষা করা। ভারতীয় মুসলিম সম্প্রদায়কে রাজনৈতিক বিষয়ে ঐক্যবদ্ধ ও সচেতন করে গড়ে তোলা এবং তাদের দাবি-দাওয়া আদায়ের লক্ষ্যে মুসলিম লীগ প্রতিষ্ঠা করা হয়েছিল। ব্রিটিশ শাসনের শুরু থেকেই ভারতের মুসলিম সম্প্রদায় সবদিক হতে অবহেলিত ও বঞ্চিত হতে থাকে। ১৮৮৫ সালে সর্বভারতীয় জাতীয় কংগ্রেস গঠিত হলেও এটি অবহেলিত ও বঞ্চিত মুসলমানদের দাবি-দাওয়া আদায় করতে ব্যর্থ হয়। মুসলমানদের এ অবহেলিত ও হীন অবস্থা হতে উদ্ধারকল্পে একটি রাজনৈতিক সংগঠনের বিশেষ প্রয়োজন অনুভূত হয়। এ অনুভূতির সার্থক বাস্তবায়নের লক্ষ্যে মুসলিম স্বার্থ সংরক্ষণের ধারক ও বাহক হিসেবে ১৯০৬ সালে মুসলিম লীগের জন্ম হয়। ১৯০৬ সালের ৩০ ডিসেম্বর ঢাকায় মুসলিম লীগ নামে মুসলমানদের নিজস্ব দলটি প্রতিষ্ঠিত হয়। কয়েকটি লক্ষ্য ও উদ্দেশ্যকে সামনে রেখে এ দলটি গঠিত হয়েছিল। এর মধ্যে উল্লেখযোগ্য হলো ব্রিটিশ সরকারের প্রতি ভারতীয় মুসলমানদের আনুগত্য প্রদর্শন এবং সরকারের কোনো নীতি সম্পর্কে তাদের মনে ভুল ধারণা জন্মালে তা দূর করা। ভারতের মুসলমানদের রাজনৈতিক অধিকার ও স্বার্থরক্ষা এবং তাদের অভাব-অভিযোগ ও দাবি-দাওয়া গঠনমূলকভাবে সরকারের কাছে উপস্থাপন করা। এ সংগঠনের লক্ষ্য ও উদ্দেশ্যগুলো বাস্তবায়নের ক্ষেত্রে অন্য সম্প্রদায়ের প্রতি যেন কোনো বিদ্বেষভাব না জাগে, সে ব্যাপারে প্রয়োজনীয় ব্যবস্থা গ্রহণ করা। রাজনীতিতে কংগ্রেসের একচ্ছত্র আধিপত্য খর্ব করাও ছিল এ দলের লক্ষ্য ।"
        },
        {
          "label": "ঘ",
          "question": "ভারতের রাজনীতিতে উক্ত দলের ভূমিকা বিশ্লেষণ কর।",
          "explanation": "ভারতের রাজনীতিতে উক্ত দলের অর্থাৎ মুসলিম লীগের ভূমিকা অত্যন্ত গুরুত্বপূর্ণ। ভারতীয় জাতীয় কংগ্রেস মুসলমানদের আশা-আকাঙ্ক্ষা পূরণ করতে ব্যর্থ হয় এবং তা কখনো মুসলমানদের প্রতিনিধিত্ব করেনি বা করতে পারেনি তাই মুসলমানগণ কংগ্রেসের প্রতি বিরূপ মনোভাব পোষণ করতে থাকেন এবং ১৯০৬ সালে মুসলমানগণ তাদের অধিকার আদায়ের জন্য মুসলিম লীগ গঠন করেন। মুসলমানদের রাজনৈতিক সংগঠন হিসেবে মুসলিম লীগ প্রতিষ্ঠিত হওয়ার পর থেকে উপমহাদেশের রাজনৈতিক অঙ্গনে দলটি বিশেষ ভূমিকা পালন করে। মুসলমানদের ন্যায্য অধিকার আদায় ও স্বার্থ সংরক্ষণের লক্ষ্যে দলটি বিভিন্ন কার্যক্রম চালিয়ে যেতে সচেষ্ট হয়। ১৯৪০ সালে দলটি ভারতবর্ষের সংকট সমাধানে সুনির্দিষ্ট প্রস্তাব পেশ করে। এটি লাহোর প্রস্তাব নামে পরিচিত। এর ভিত্তি ছিল জিন্নাহর দ্বি- জাতি তত্ত্ব। এ দ্বি-জাতি তত্ত্বের ভিত্তিতে মুসলমানরা তাদের পৃথক আবাসভূমির প্রয়োজনীয়তা তুলে ধরে। ১৯৪২ সালের ক্রিপস মিশন, ১৯৪৬ সালের মন্ত্রিমিশন পরিকল্পনা এবং সাম্প্রদায়িক দাঙ্গার পরিপ্রেক্ষিতে ব্রিটিশ সরকার জিন্নাহর দ্বি-জাতি তত্ত্বের কিছুটা পরিবর্তন সাপেক্ষে পাকিস্তান নামক রাষ্ট্র সৃষ্টির পদক্ষেপ গ্রহণ করে। পরবর্তীকালে ১৯৪৭ সালে ভারত শাসন আইনের মাধ্যমে পাকিস্তান ও ভারত নামের দুটি আলাদা রাষ্ট্র জন্মলাভ করে। উপরের আলোচনায় এ কথাই প্রমাণিত হয় যে, উপমহাদেশের রাজনৈতিক উন্নয়ন তথা পাকিস্তান রাষ্ট্র সৃষ্টিতে মুসলিম লীগের ভূমিকা বিশেষ তাৎপর্যপূর্ণ।"
        }
      ]
    },
    {
      "number": "7",
      "uddipok": "বিশিষ্ট সাংবাদিক জনাব কৌশিক খান টিভি টকশোতে বললেন, “প্রত্যেক জনগোষ্ঠীর ভাষার প্রতি সবার সম্মান থাকা উচিত। কারণ, পাকিস্তান স্বাধীন হবার পর ভাষার স্বীকৃতি না দেওয়ার কারণে আন্দোলন হয়। সে আন্দোলনে সালাম, রফিক ও অন্যরা মৃত্যুবরণ করে।”",
      "tag": "CTG.B 19",
      "sub_questions": [
        {
          "label": "ক",
          "question": "পাকিস্তানের সংবিধান কখন রচিত হয়?",
          "explanation": "পাকিস্তানের সংবিধান রচিত হয় ১৯৫৬ সালে ।"
        },
        {
          "label": "খ",
          "question": "আগরতলা ষড়যন্ত্র মামলা কী?",
          "explanation": "পাকিস্তান সরকার ১৯৬৮ সালে বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জন বাঙালি সামরিক-বেসামরিক কর্মকর্তার বিরুদ্ধে যে রাষ্ট্রদ্রোহিতার মামলা দায়ের করে তাই আগরতলা মামলা নামে পরিচিত। মামলায় উল্লেখ করা হয়েছিল, বঙ্গবন্ধু শেখ মুজিবুর রহমান ও ঐ কর্মকর্তারা ভারতের ত্রিপুরা রাজ্যের রাজধানী আগরতলায় সেদেশের সরকারের সাথে এক বৈঠক করে পাকিস্তানকে বিভক্ত করার ষড়যন্ত্র করেছেন। পাকিস্তান সরকারের এ চক্রান্তের বিরুদ্ধে এবং মামলা প্রত্যাহার ও বঙ্গবন্ধুসহ সব বন্দির মুক্তির দাবিতে মওলানা ভাসানীর নেতৃত্বে গণ-আন্দোলন গড়ে ওঠে। তীব্র গণ-আন্দোলনের মুখে আইয়ুব সরকার ১৯৬৯ সালের ২২ ফেব্রুয়ারি আগরতলা মামলা প্রত্যাহার করে নিতে বাধ্য হয়।"
        },
        {
          "label": "গ",
          "question": "উদ্দীপকে নির্দেশিত ঘটনার প্রেক্ষাপট বর্ণনা কর।",
          "explanation": "উদ্দীপকে নির্দেশিত ঘটনাটি হলো ১৯৫২ সালে সংঘটিত বাংলাদেশের ভাষা আন্দোলন। ১৯৪৭ সালে ব্রিটিশ ভারত বিভক্ত হয়ে ভারত ও পাকিস্তান নামে দুটি স্বাধীন রাষ্ট্রের জন্ম হয়। সে সময় পাকিস্তানের মোট জনগোষ্ঠীর ৫৬.৪০% লোকের মুখের ভাষা ছিল বাংলা। অন্যদিকে, মাত্র ৩.২৭% জনগোষ্ঠীর মুখের ভাষা ছিল উর্দু। এতদসত্ত্বেও পাকিস্তানি শাসকগোষ্ঠী উর্দুকে পাকিস্তানের একমাত্র রাষ্ট্রভাষা করার সিদ্ধান্ত গ্রহণ করে। ১৯৪৮ সালের ২১ মার্চ ঢাকার রেসকোর্স ময়দানে এবং ২৪ মার্চ ঢাকা বিশ্ববিদ্যালয়ে মুহাম্মদ আলী জিন্নাহ ঘোষণা করেন, 'উর্দু এবং একমাত্র উর্দুই হবে পাকিস্তানের রাষ্ট্রভাষা।' ছাত্র জনতা, বুদ্ধিজীবিরা এর তীব্র প্রতিবাদ জানিয়ে আন্দোলন শুরু করে। পরবর্তীতে ১৯৫০ সালের ২৮ সেপ্টেম্বর লিয়াকত আলী খান এবং ১৯৫২ সালের ২৬ জানুয়ারি পল্টন ময়দানে জনসভায় তৎকালীন প্রধানমন্ত্রী খাজা নাজিমুদ্দীন উর্দুকে পাকিস্তানের রাষ্ট্রভাষা করার ঘোষণা দেন। এই ঘোষণার প্রতিক্রিয়ায় ৩০ জানুয়ারি ঢাকায় ‘প্রতিবাদ দিবস' পালিত হয় ৩১ জানুয়ারি আওয়ামী মুসলিম লীগ সভাপতি মওলানা আব্দুল হামিদ খান ভাসানীর সভাপতিত্বে বিভিন্ন রাজনৈতিক দলের সর্বদলীয় সভায় স্থির হয়, ২১ ফেব্রুয়ারিপ্রদেশব্যাপী রাষ্ট্রভাষা দিবস পালন করা হবে । ২১ ফেব্রুয়ারির কর্মসূচিকে সফল করে তোলার জন্য ৪ ফেব্রুয়ারি ‘হরতাল’ পালিত হয়। মুসলিম লীগ সরকার ২০ ফেব্রুয়ারি বিকেল থেকে ঢাকা শহরে এক মাসের জন্য ১৪৪ ধারা জারি করে এবং সভা, শোভাযাত্রা নিষিদ্ধ ঘোষণা করে । ছাত্রসমাজ ঢাকা বিশ্ববিদ্যালয় এলাকায় ১৪৪ ধারা ভঙ্গ করে সভা, শোভাযাত্রা ও বিক্ষোভ প্রদর্শনের সিদ্ধান্ত গ্রহণ করে। তাদের মিছিলটি মেডিকেল কলেজ হাসপাতালের সামনে এলে পুলিশ লাঠিচার্জ, কাঁদানে গ্যাস নিক্ষেপ এবং গুলি চালায়। পুলিশের গুলিতে নিহত হন বরকত, আব্দুল জব্বার এবং রফিকসহ অন্তত ৪ জন। ফলে আন্দোলন আরো বেগবান হয়। এ আন্দোলনের কারণে মুসলিম লীগ সরকার বাংলাকে পাকিস্তানের অন্যতম রাষ্ট্রভাষার স্বীকৃতি দিতে বাধ্য হয় ।"
        },
        {
          "label": "ঘ",
          "question": "উক্ত ঘটনার তাৎপর্য বিশ্লেষণ কর।",
          "explanation": "উদ্দীপকে উল্লিখিত ঘটনা তথা ভাষা আন্দোলনের তাৎপর্য অপরিসীম। পাকিস্তানের মোট জনগোষ্ঠীর শতকরা ৫৬ ভাগ লোকের মুখের ভাষা ছিল বাংলা। তা সত্ত্বেও পাকিস্তানি শাসকগোষ্ঠী উর্দুকে পাকিস্তানের একমাত্র রাষ্ট্রভাষা করার সিদ্ধান্ত গ্রহণ করে। এর প্রতিবাদে ১৯৪৮ সালেই ভাষা আন্দোলনের সূচনা ঘটে যা কয়েকবছর ধরে চলে। ১৯৫২ সালের ২১ ফেব্রুয়ারি পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেওয়া হয়। কিন্তু পশ্চিম পাকিস্তানিদের মদদপুষ্ট শাসকগোষ্ঠী ২০ ফেব্রুয়ারি বিকেল থেকে ঢাকা শহরে ১৪৪ ধারা জারি করে। ছাত্ররা ঢাকা বিশ্ববিদ্যালয় এলাকায় ১৪৪ ধারা ভঙ্গ করে মিছিল বের করে। মিছিলে পুলিশের গুলিতে জব্বার, বরকত, রফিকসহ অনেকে হতাহত হন। এ আন্দোলনই বাঙালি জাতির ইতিহাসে ভাষা আন্দোলন নামে খ্যাত। ভাষা আন্দোলনের চেতনা পরবর্তীকালে বাঙালির প্রতিটি গণ-আন্দোলনে প্রেরণা যোগায় এবং রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। ১৯৬২ সালের শিক্ষা আন্দোলন, ১৯৬৬ সালের ছয় দফা, ১৯৬৯ সালের গণঅভ্যুত্থানে উদ্দীপনা যুগিয়েছিল বায়ান্নর আন্দোলন। ১৯৭০ সালের সাধারণ নির্বাচনে পূর্ব বাংলার মানুষ ঐক্যবদ্ধ হয়ে ছয়দফা তথা স্বাধিকারের পক্ষে রায় দেয়। পাকিস্তানি শাসকগোষ্ঠী এই নির্বাচনের ফলকে সম্মান জানাতে অস্বীকৃতি জানিয়ে ১৯৭১ সালের মুক্তিযুদ্ধকে অনিবার্য করে তোলে। নয়মাসের মুক্তিযুদ্ধের মধ্য দিয়ে বিশ্ব মানচিত্রে অভ্যুদয় ঘটে স্বাধীন বাংলাদেশের। পরিশেষে বলা যায়, উদ্দীপকের উল্লিখিত ভাষা আন্দোলনের মূল তাৎপর্য এই যে, এ আন্দোলনের চেতনার পথ ধরেই মুক্তি যুদ্ধের মাধ্যমে ১৯৭১ সালে স্বাধীন বাংলাদেশের অভ্যুদয় হয়।"
        }
      ]
    },
    {
      "number": "8",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "ছয়দফা কর্মসূচি কে উত্থাপন করেন?",
          "explanation": "ছয়-দফা কর্মসূচি উত্থাপন করেন জাতির জনক বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "মুজিবনগর সরকার কী? ব্যাখ্যা কর।",
          "explanation": "১৯৭১ সালের মুক্তিযুদ্ধকে সুসংগঠিত করার লক্ষ্যে গড়ে তোলা অস্থায়ী সরকার মুজিবনগর সরকার নামে পরিচিত। মুক্তিযুদ্ধকে গতিময় ও সুসংহত করার লক্ষ্যে ১৯৭১ সালের ১০ এপ্রিল বঙ্গবন্ধু শেখ মুজিবুর রহমানকে রাষ্ট্রপতি ও সশস্ত্র বাহিনীসমূহের সর্বাধিনায়ক করে গণপ্রজাতন্ত্রী বাংলাদেশের একটি অস্থায়ী সরকার গঠন করা হয়। মেহেরপুরে অবস্থিত বৈদ্যনাথতলা গ্রামে গঠিত এ অস্থায়ী সরকারই ‘মুজিবনগর সরকার' নামে পরিচিত।"
        },
        {
          "label": "গ",
          "question": "ছকে প্রশ্ন চিহ্নিত (?) স্থানের ঘটনার প্রেক্ষাপট তুলে ধর।",
          "explanation": "উদ্দীপকে উল্লিখিত ছকের প্রশ্ন (?) চিহ্নিত স্থানের ঘটনা দ্বারা বাংলাদেশের মহান স্বাধীনতা যুদ্ধের প্রতি ইঙ্গিত করা হয়েছে। স্বাধীনতাকামী বাঙালি জনগণের আশা-ভরসার মূর্ত প্রতীক ছিলেন বঙ্গবন্ধু শেখ মুজিবুর রহমান। বিভিন্ন রাজনৈতিক কর্মকাণ্ডের মধ্য দিয়ে তিনি বাঙালি জাতিকে স্বাধীনতার পথে নিয়ে এসেছিলেন। তাঁর নেতৃত্বেই বাংলাদেশের মহান মুক্তিযুদ্ধ বা স্বাধীনতা যুদ্ধ সংঘটিত হয়। নিম্নে এই মহান স্বাধীনতা যুদ্ধ বা মুক্তিযুদ্ধের প্রেক্ষাপট তুলে ধরা হলো। ১৯৭০ সালে আওয়ামী লীগ বঙ্গবন্ধু শেখ মুজিবুর রহমানের নেতৃত্বে তৎকালীন পাকিস্তানের সাধারণ নির্বাচনে একক সংখ্যাগরিষ্ঠতা লাভ করে। পাকিস্তানি শাসকদের শোষণের হাত থেকে মুক্তিলাভের আশায় পূর্ব বাংলার জনগণ আওয়ামী লীগকে স্বতঃস্ফূর্তভাবে ভোট দেয়। কিন্তু পশ্চিম পাকিস্তানি শাসকগোষ্ঠী আওয়ামী লীগকে ক্ষমতা হস্তান্তরে নানারকম ষড়যন্ত্র শুরু করে। ১৯৭১ সালের ১ মার্চ ইয়াহিয়া খান জাতীয় পরিষদের অধিবেশন অনির্দিষ্টকালের জন্য স্থগিত ঘোষণা করেন। ২ মার্চ এর প্রতিবাদে বঙ্গবন্ধু শেখ মুজিবুর রহমান অসহযোগ আন্দোলনের ডাক দেন। ৭ মার্চ রেসকোর্স ময়দানে বঙ্গবন্ধু ঐতিহাসিক ভাষণে জনগণকে মুক্তি ও স্বাধীনতা অর্জনের জন্য সর্বাত্মক যুদ্ধের প্রস্তুতি নেওয়ার আহ্বান জানান। ২৫ মার্চ নিরস্ত্র জনগণের উপর পাকিস্তানি সেনাবাহিনী আক্রমণ চালায়। এতে ২৬ মার্চের প্রথম প্রহরে বঙ্গবন্ধু স্বাধীনতার ঘোষণা দেন। ১০ এপ্রিল মুজিবনগর সরকার গঠন এবং স্বাধীনতার ঘোষণাপত্র গ্রহণের মাধ্যমে মুক্তিযুদ্ধের আনুষ্ঠানিক যাত্রা শুরু হয়। দীর্ঘ নয় মাস রক্তক্ষয়ী সশস্ত্র মুক্তিযুদ্ধের মাধ্যমে ১৯৭১ সালের ১৬ ডিসেম্বর বিজয় অর্জিত হয়। ৯৩ হাজার পাকিস্তানি হানাদার বাহিনীর সদস্য এই দিন আত্মসমর্পণ করে। বিশ্বের মানচিত্রে স্বাধীন সার্বভৌম বাংলাদেশ নামক রাষ্ট্রের অভ্যুদয় ঘটে।"
        },
        {
          "label": "ঘ",
          "question": "উক্ত ঘটনায় বাঙালির বিজয়ের ইতিহাস বিশ্লেষণ কর।",
          "explanation": "উদ্দীপকে উল্লিখিত ঘটনা তথা ১৯৭১ সালের মহান মুক্তিযুদ্ধে বাঙালির বিজয়ের ইতিহাস প্রতিরোধ আর বীরত্বের গৌরবে ভাস্বর। দীর্ঘ নয় মাসের এক রক্তক্ষয়ী যুদ্ধে ৩০ লক্ষ শহিদের আত্মত্যাগের বিনিময়ে অর্জিত হয়েছে এ বিজয়। ১৯৭১ সালের ২৬ মার্চের বঙ্গবন্ধুর স্বাধীনতার ঘোষণার মধ্য দিয়ে শুরু হয় মুক্তিযুদ্ধ। জেনারেল এম এ জি ওসমানীর নেতৃত্বে সাবেক ইস্ট বেঙ্গল রেজিমেন্ট, সাবেক ইপিআর, পুলিশ, আনসার, ছাত্র, যুবক, কৃষকসহ যুদ্ধে ইচ্ছুক লোকদের নিয়ে গঠিত হয় মুক্তিবাহিনী। এ বাহিনী বীর বিক্রমে পাকিস্তানি হানাদার বাহিনীকে মোকাবিলা শুরু করে। বর্বর হানাদার বাহিনী বাংলার দখলকৃত অঞ্চলসমূহে নির্বিচারে গণহত্যা, ধর্ষণ, অগ্নিসংযোগ, লুটতরাজ প্রভৃতি জঘন্যতম অপকর্মে লিপ্ত হয়। বাঙালি যুবক সম্প্রদায় বাংলাদেশের অভ্যন্তরে গ্রাম-গঞ্জ ও শহরে গোপনে সংগঠিত হয়ে পাক বাহিনীকে গেরিলা পদ্ধতিতে পর্যুদস্ত করতে থাকে। মুক্তিযুদ্ধ চলাকালে এক পর্যায়ে ভারত সরকার সেনাবাহিনী দিয়ে বাংলাদেশকে সহায়তা করতে থাকে। এ বাহিনীটি মিত্র বাহিনী নামে পরিচিত ছিল। পাকিস্তানি বাহিনীকে কোণঠাসা করার লক্ষ্যে ২১ নভেম্বর মুক্তিবাহিনী ও মিত্রবাহিনীর সমন্বয়ে যৌথ কমান্ড গঠন করা হয়। এ যৌথ বাহিনী গুরুত্বপূর্ণ যুদ্ধ তৎপরতা শুরু করলে হানাদার বাহিনীর পরাজয় অবশ্যম্ভাবী হয়ে পড়ে । ১২ ডিসেম্বর ঢাকার বিভিন্ন সামরিক অবস্থান ও স্থাপনার ওপর যৌথবাহিনী বিমান হামলা চালায় এবং চতুর্দিক থেকে তারা ঢাকা অভিমুখে রওনা হয়। এরই মধ্যে দেশের বিভিন্ন সীমান্তবর্তী রণাঙ্গণে পাকিস্তানি বাহিনীর আত্মসমর্পণ শুরু হয়ে যায়। ১৪ ডিসেম্বরের মধ্যে ঢাকা ব্যতীত দেশের অন্য সব বড় শহর ও সেনানিবাসে পাকবাহিনী আত্মসমর্পণ করে। ১৯৭১ সালের ১৪ ডিসেম্বর ছিল বাংলাদেশের মুক্তিযুদ্ধের ইতিহাসের সবচেয়ে কালো দিন। নিশ্চিত পরাজয়কে সামনে রেখে হতবিহ্বল পাক বাহিনী বাঙালি বুদ্ধিজীবীদের একটি বড় অংশকে রাজাকার ও আলবদরদের সহায়তায় হত্যা করে বাঙালি জাতিকে মেধাশূন্য করার ঘৃণ্য চক্রান্ত বাস্তবায়ন করে । বাংলাদেশের মুক্তিযুদ্ধের পরিসমাপ্তি ঘটে ১৯৭১ এর ১৬ ডিসেম্বর। ওই দিন পাকিস্তানি বাহিনী আর কোনো গত্যন্তর না পেয়ে তাদের শোচনীয় পরাজয় মেনে নেয় এবং যৌথবাহিনীর কাছে আত্মসমর্পণ করে। এর মাধ্যমে পৃথিবীর বুকে চিত্রিত হয় লাল-সবুজের মানচিত্র ।"
        }
      ]
    },
    {
      "number": "9",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "ফরায়েজি আন্দোলনের প্রবক্তা কে?Option A",
          "explanation": "ফরায়েজি আন্দোলনের প্রবক্তা হলেন হাজী শরীয়তউল্লাহ।"
        },
        {
          "label": "খ",
          "question": "বারাসাত বিদ্রোহ বলতে কী বোঝায়?",
          "explanation": "তিতুমীর কৃষকদের নিয়ে ১৮২৫ সালে ব্রিটিশ সরকারের বিরুদ্ধে যে বিদ্রোহ করেছিলেন তাই ইতিহাসে বারাসাত বিদ্রোহ নামে পরিচিত। তিতুমীরের কৃষক আন্দোলন ছিল অত্যাচারী নীলকর বণিক এবং স্থানীয় জমিদারদের বিরুদ্ধে। তিনি ইংরেজ সরকারের নিকট বহুবার এ বিষয়ে নালিশ দেন। কিন্তু কোনো সুরাহা না পেয়ে ১৮২৫ সালে ৮৩ হাজার কৃষক সেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন। তিনি ঘোষণা করেন তিতুমীর এখন এ দেশের নবাব। দেশের সকল প্রজাই স্বাধীন। কৃষকরাই এ দেশের জমির মালিক। আমরা ইস্ট ইন্ডিয়া কোম্পানির শাসন মানি না। তিতুমীরের এ বিদ্রোহ ইতিহাসে বারাসাত বিদ্রোহ নামে পরিচিত।"
        },
        {
          "label": "গ",
          "question": "উদ্দীপকে প্রশ্ন চিহ্নিত (?) স্থানের ব্যক্তি বাঙালি জাতীয়তাবাদের বিকাশে কী ভূমিকা রেখেছিলেন? ব্যাখ্যা কর।",
          "explanation": "উদ্দীপকে প্রশ্ন চিহ্নিত (?) স্থানের ব্যক্তি অর্থাৎ বঙ্গবন্ধু শেখ মুজিবুর রহমান বাঙালি জাতীয়তাবাদের বিকাশে অত্যন্ত গুরুত্বপূর্ণ ভূমিকা রাখেন। বঙ্গবন্ধু শেখ মুজিবুর রহমান ছিলেন প্রধান বাঙালি রাজনৈতিক নেতা যিনি পূর্ব পাকিস্তান থেকে বাংলাদেশ প্রতিষ্ঠার সংগ্রামে নেতৃত্ব দিয়েছিলেন। বঙ্গবন্ধুর রাজনৈতিক জীবন শুরু হয়েছিল ১৯৩৯ সালে মিশনারি স্কুলে পড়ার সময় থেকেই। বাংলাকে অন্যতম রাষ্ট্রভাষা করার দাবি নিয়ে প্রতিষ্ঠিত আন্দোলনে অংশ নেওয়ার মাধ্যমেই বঙ্গবন্ধুর বৃহত্তর পরিসরে রাজনৈতিক জীবনের সূচনা ঘটে। ১৯৪৮ সালের ফেব্রুয়ারির ২৩ তারিখে পাকিস্তানের মুখ্যমন্ত্রী খাজা নাজিমউদ্দিন গণপরিষদের অধিবেশনে বলেন যে, উর্দুই হবে পাকিস্তানের একমাত্র রাষ্ট্রভাষা। বঙ্গবন্ধু অবিলম্বে মুসলিম লীগের এই পূর্ব পরিকল্পিত সিদ্ধান্তের বিরুদ্ধে আন্দোলন শুরুর সিদ্ধান্ত নেন। জেল থেকে নির্দেশনা দেওয়ার মাধ্যমে রাষ্ট্রভাষা সংগ্রাম পরিষদ পরিচালনায় তিনি ভূমিকা রাখেন। একই সময়ে বঙ্গবন্ধু জেলে অবস্থান করে ১৪ ফেব্রুয়ারি থেকে অনশন পালনের সিদ্ধান্ত নেন। তার এই অনশন ১৩ দিন কার্যকর ছিল। বঙ্গবন্ধু সাধারণ ছাত্রনেতাদের নিয়ে গোপনে স্বাধীন বাংলা বিপ্লবী পরিষদ নামে একটি সংগঠন গড়ে তোলেন যার উদ্দেশ্য ছিল বাংলাদেশের স্বাধীনতা আদায়ের লক্ষ্যে কাজ করা। ১৯৬৬ সালের ৫ ফেব্রুয়ারি লাহোরে বিরোধী দলসমূহের সম্মেলনে বঙ্গবন্ধু তার ঐতিহাসিক ছয় দফা দাবি পেশ করেন যাতে পূর্ব পাকিস্তানের স্বায়ত্তশাসনের পরিপূর্ণ রূপরেখা উল্লেখ করা হয়। ১৯৬৮ সালে বঙ্গবন্ধুকে প্রধান আসামি করে ঐতিহাসিক আগরতলা মামলা দায়ের করা হয়। এর প্রতিবাদে জনসাধারণের তীব্র প্রতিবাদ রূপ নেয় ১৯৬৯-এর গণঅভ্যুত্থানে। এরপর ১৯৭০ সালের সাধারণ নির্বাচনে আওয়ামী লীগ একচেটিয়া বিজয় অর্জন করে। কিন্তু পাকিস্তান সরকার ক্ষমতা হস্তান্তর না করায় বঙ্গবন্ধু অসহযোগ আন্দোলনের ডাক দেন এবং ৭ মার্চের ভাষণে পরোক্ষভাবে স্বাধীনতার ঘোষণা করেন। ফলশ্রুতিতে পাকিস্তানি সামরিক বাহিনী ১৯৭১ সালের ২৫ মার্চ অপারেশন সার্চলাইট নামে গণহত্যা শুরু করে। এরই ধারাবাহিকতায় বঙ্গবন্ধু ২৬ মার্চ প্রথম প্রহরে বাংলাদেশের স্বাধীনতার ঘোষণা দেন। তার এ ঘোষণায় সাড়া দিয়ে বাংলাদেশের আপামর জনসাধারণ মুক্তিযুদ্ধেঅংশগ্রহণ করে দেশকে স্বাধীন করে।"
        },
        {
          "label": "ঘ",
          "question": "স্বাধীন বাংলাদেশ সৃষ্টিতে তাঁর অবদান মূল্যায়ন কর।",
          "explanation": "স্বাধীন বাংলাদেশ সৃষ্টিতে বঙ্গবন্ধু শেখ মুজিবুর রহমানের অসামান্য অবদান রয়েছে। স্বাধীন বাংলাদেশ প্রতিষ্ঠায় বঙ্গবন্ধু শেখ মুজিবুর রহমান মুখ্য ভূমিকা পালন করেন। তিনি বাংলাদেশের স্বাধীনতার জন্য পাকিস্তানের শাসকগোষ্ঠীর প্রধান শত্রুতে পরিণত হন এবং বহুদিন জেলে আটক থাকেন। তিনি ভাষা আন্দোলন থেকে শুরু করে বাংলাদেশ রাষ্ট্র বিনির্মাণের পেছনে প্রতিটি আন্দোলন-সংগ্রামে সক্রিয় ভূমিকা পালন করেছিলেন। তাঁর উত্থাপিত ছয় দফা দাবিতে বাঙালির আশা-আকাঙ্ক্ষার প্রতিফলন ঘটে এবং বাঙালি নিজেদের অধিকার সচেতন হয়ে ওঠে । তিনি বাঙালিকে ভালোবাসতেন বলে সকল বাধা, জুলুম, নির্যাতন সহ্য করে ও লক্ষ্যে অবিচল থেকে বাংলার স্বাধীনতা ছিনিয়ে আনতে পেরেছিলেন। ১৯৭০ এর নির্বাচনে আওয়ামী লীগ বিজয় লাভ করলেও বঙ্গবন্ধু ক্ষমতায় যেতে পারেননি। এর পর পাক-সরকারের অন্যায় অবিচারের বিরুদ্ধে তিনি সোচ্চার হয়ে ওঠেন এবং অসহযোগ আন্দোলনের ডাক দেন। এরই প্রেক্ষিতে তিনি ১৯৭১ সালের ৭ মার্চ তৎকালীন রেসকোর্স ময়দানে ঐতিহাসিক ভাষণ প্রদান করেন এবং সেখানে পরোক্ষভাবে স্বাধীনতার ডাক দেন । তাঁর এ ভাষণ বাঙালি জাতিকে স্বাধীনতার মন্ত্রে উজ্জীবিত করে তোলে। পরবর্তীতে ১৯৭১ সালের ২৬ মার্চ রাতের প্রথম প্রহরে পাক-হানাদারদের নিকট বন্দি হওয়ার পূর্বেই তিনি স্বাধীনতার চূড়ান্ত ঘোষণা প্রদান করেন। বঙ্গবন্ধুর এ ঘোষণায় সাড়া দিয়ে বাংলাদেশের আপামর জনসাধারণ মুক্তিযুদ্ধে অংশগ্রহণ করে দেশকে স্বাধীন করে। উপরের আলোচনায় প্রতীয়মান হয় যে, স্বাধীন সার্বভৌম বাংলাদেশ প্রতিষ্ঠায় বঙ্গবন্ধু শেখ মুজিবুর রহমানের অবদান অনস্বীকার্য। তিনি দীর্ঘ আন্দোলন ও সংগ্রামের মাধ্যমে আমাদের একটি স্বাধীন রাষ্ট্র উপহার দিয়েছেন।"
        }
      ]
    },
    {
      "number": "10",
      "uddipok": "",
      "tag": "CTG.B 19",
      "sub_questions": [
        {
          "label": "ক",
          "question": "বাংলাদেশের সংবিধানের এ পর্যন্ত কয়টি সংশোধনী হয়েছে?",
          "explanation": "বাংলাদেশের সংবিধানের এ পর্যন্ত ১৭টি সংশোধনী হয়েছে।"
        },
        {
          "label": "খ",
          "question": "মৌলিক অধিকার বলতে কী বোঝায়?",
          "explanation": "মৌলিক অধিকার বলতে রাষ্ট্রপ্রদত্ত সেসব সুযোগ-সুবিধাকে বোঝায় যা ব্যতীত নাগরিকদের ব্যক্তিত্বের বিকাশ সম্ভব নয়। মানুষের ব্যক্তিত্ব ও মেধা বিকাশের জন্য একান্তভাবে অপরিহার্য যে সকল অধিকার রাষ্ট্র কর্তৃক বলবৎ হয় সেইগুলোই মৌলিক অধিকার হিসেবে স্বীকৃত। মৌলিক অধিকার ব্যতীত সভ্য জীবনযাপন করা সম্ভব নয়। সকল গণতান্ত্রিক রাষ্ট্রেই জনগণের মৌলিক অধিকারসমূহ তাদের শাসনতন্ত্রে সন্নিবেশিত থাকে। গণতান্ত্রিক সমাজের মূলভিত্তি হলো মৌলিক অধিকার।"
        },
        {
          "label": "গ",
          "question": "উদ্দীপকে প্রশ্নচিহ্নিত (?) বর্ণনা কর। স্থানের বিষয়টির তিনটি বৈশিষ্ট্য",
          "explanation": "উদ্দীপকে প্রশ্নচিহ্নিত (?) স্থানের বিষয়টি হলো বাংলাদেশের সংবিধান। ১৯৭১ সালে স্বাধীনতা লাভের পর গণপ্রজাতন্ত্রী বাংলাদেশের মূল দলিল হিসেবে সংবিধান প্রণয়ন করা হয়েছে। তাই ১৯৭২ সালের মূল সংবিধানটি স্বাধীন ও সার্বভৌম বাংলাদেশের সংবিধান হিসেবে স্বকীয় বৈশিষ্ট্যে মহিমান্বিত। নিচে এ সংবিধানের তিনটি বৈশিষ্ট্য আলোচনা করা হলো- লিখিত সংবিধান: বাংলাদেশের সংবিধান লিখিত এবং সংক্ষিপ্ত। মোট ৮২ পৃষ্ঠার এ সংবিধানে ১৫৩টি অনুচ্ছেদ, ১১টি ভাগ, ১টি প্রস্তাবনা ও ৭টি তফসিল রয়েছে। এতে বাংলাদেশের শাসন ব্যবস্থার কাঠামো, রাষ্ট্রভাষা, জাতীয় সংগীত, জাতীয় পতাকা প্রভৃতি সম্পর্কে সুস্পষ্টভাবে বর্ণনা করা হয়েছে । বাংলাদেশের রাষ্ট্রভাষা বাংলা এবং রাজধানী হলো ঢাকা । প্রজাতন্ত্র: এ সংবিধানে বাংলাদেশকে একটি স্বাধীন, সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা ‘গণপ্রজাতন্ত্রী বাংলাদেশ' নামে পরিচিত। এখানে বলা হয়েছে, জনগণ সকল ক্ষমতার উৎস। জনগণের দ্বারা নির্বাচিত প্রতিনিধিগণ দেশের শাসনকাজ পরিচালনা করবে। তাছাড়া একজন নামমাত্র রাষ্ট্রপতি হবেন রাষ্ট্রপ্রধান, যার নামে রাষ্ট্রের শাসনকার্য পরিচালিত হবে। সংবিধান অনুযায়ী তিনি সংসদ সদস্যের দ্বারা নির্বাচিত হবেন। সর্বোচ্চ আইন: বাংলাদেশের সংবিধান রাষ্ট্রের সর্বোচ্চ আইন। কারণ সংবিধানের ধারার সাথে দেশের প্রচলিত কোনো আইনের সংঘাত সৃষ্টি হলে সেক্ষেত্রে সংবিধান প্রাধান্য পাবে। সংবিধানের ৭ (২) নম্বর অনুচ্ছেদে বলা হয়েছে, এই সংবিধান প্রজাতন্ত্রের সর্বোচ্চ আইন। অন্য কোনো আইন যদি সংবিধানের সাথে অসামঞ্জস্যপূর্ণ হয় তবে ঐ আইনের যতখানি অসামঞ্জস্যপূর্ণ হবে ততখানি বাতিল বলে গণ্য হবে।"
        },
        {
          "label": "ঘ",
          "question": "উক্ত বিষয়টির দ্বাদশ সংশোধনীর বৈশিষ্ট্য বর্ণনা কর।",
          "explanation": "উদ্দীপকে বাংলাদেশ সংবিধানের দ্বাদশ সংশোধনীর কথা বলা হয়েছে। এ সংশোধনীর মূল বিষয়বস্তু ছিল রাষ্ট্রপতি শাসিত সরকার পদ্ধতির পরিবর্তে সংসদীয় নব্যবস্থা চালু করা। ১৯৯১ সালের ২ জুলাই তৎকালীন আইনমন্ত্রী মীর্জা গোলাম হাফিজ সংবিধান সংশোধন বিল জাতীয় সংসদে উত্থাপন করেন। ১৯৯১ সালের ৬ আগস্ট ৩০৭-০ ভোটে উক্ত বিল সংসদ কর্তৃক গৃহীত হয়। এরপর রাষ্ট্রপতি এ বিলের ওপর গণভোট আয়োজন করলে ৮৪.৩৮% ভোট বিলের পক্ষে পড়ে । ফলে ১৮ সেপ্টেম্বর রাষ্ট্রপতি বিলটি অনুমোদন করেন। সংবিধানের দ্বাদশ সংশোধনীতে বেশকিছু বিষয় গৃহীত হয়। জনপ্রতিনিধিদের কার্যকর অংশগ্রহণ, রাষ্ট্রপতির ক্ষমতা সংক্ষিপ্তকরণ, রাষ্ট্রপতির অবর্তমানে স্পিকারের দায়িত্ব পালন, উপ-রাষ্ট্রপতি ও উপ-প্রধানমন্ত্রী পদ বিলোপ ইত্যাদি ছিল দ্বাদশ সংশোধনীর বিষয়বস্তু। এ সংশোধনীর মাধ্যমে প্রধানমন্ত্রী ও মন্ত্রীসভাকে প্রভূত ক্ষমতা প্রদান করা হয়। রাষ্ট্রপতি শাসিত সরকারের পরিবর্তে সংসদীয় সরকার ব্যবস্থা প্রবর্তন করা হয়। ফলে প্রধানমন্ত্রী প্রকৃত নির্বাহী ক্ষমতার অধিকারী হয়ে ওঠেন। আইন বিভাগের নিকট শাসন বিভাগের জবাবদিহিতা প্রতিষ্ঠিত হয়। সুতরাং উপরের আলোচনা শেষে এ কথা বলা যায়, ১৯৯১ সালে সংবিধানের দ্বাদশ সংশোধনীর মূল বিষয়বস্তু ছিল রাষ্ট্রপতি শাসিত সরকার ব্যবস্থার পরিবর্তে সংসদীয় সরকার প্রতিষ্ঠা।"
        }
      ]
    },
    {
      "number": "11",
      "uddipok": "সাফায়াত ও তৈয়ব দুই বন্ধু। তাদের বাড়ি চট্টগ্রামে। তারা বুয়েটের শিক্ষার্থী। বহুদিন পূর্বে তারা ঢাকা থেকে বাসে করে বাড়ি ফিরছিল। পথে তারা দেখল, সামনের গাড়ি থেকে অত্যাধিক কালো ধোঁয়া বের হচ্ছিল। তখন তৈয়ব সাফায়াতকে বলল, 'কালো ধোঁয়াসহ কিছু কারণে বিশ্বে বিরাট প্রভাব পড়তে শুরু করেছে।” তখন সাফায়াত বলল, “বাংলাদেশের আবহাওয়ায়ও এর প্রভাব পড়তে শুরু করেছে।”",
      "tag": "CTG.B 19",
      "sub_questions": [
        {
          "label": "ক",
          "question": "AIDS-এর পূর্ণরূপ কী ?",
          "explanation": "AIDS-এর পূর্ণরূপ Acquired Immune Deficiency Syndrome"
        },
        {
          "label": "খ",
          "question": "দুর্নীতি বলতে কি বোঝায়?",
          "explanation": "যে সকল কর্মকাণ্ড প্রচলিত সামাজিক নিয়ম-নীতির পরিপন্থি এবং সাধারণভাবে বিবেকের কাছে অগ্রহণযোগ্য তাকেই দুর্নীতি বলে। দুর্নীতি হলো একটি মারাত্মক সামাজিক ব্যাধি। সাধারণভাবে দুর্নীতি বলতে ঘুষ লেনদেন, স্বজনপ্রীতি, প্রতারণা, ব্যক্তিগত স্বার্থ হাসিলের লক্ষ্যে ক্ষমতার অপব্যবহার ইত্যাদিকে বোঝায়। বাংলাদেশ দুর্নীতি দমন কমিশনের মতে, ‘যে কর্মকাণ্ড সাধারণভাবে বিবেকের কাছে গ্রহণযোগ্য নয় তাকেই দুর্নীতি বলা হয়।' মোটকথা নীতি বিরুদ্ধ কাজই হলো দুর্নীতি।"
        },
        {
          "label": "গ",
          "question": "উদ্দীপকে কোন বিষয়টির প্রতি ইঙ্গিত প্রদান করা হয়েছে? এর কারণ কী?",
          "explanation": "গ. উদ্দীপকে জলবায়ু পরিবর্তনজনিত সমস্যা বিষয়ে ইঙ্গিত করা হয়েছে। জলবায়ু পরিবর্তনের মূল কারণ হলো বৈশ্বিক উষ্ণায়ন। জলবায়ু পরিবর্তনে যে সমস্ত কারণ বিদ্যমান সেগুলোকে আমরা প্রধানত দুটি ভাগে ভাগ করতে পারি। যথা- ১. প্রাকৃতিক কারণ ২. মানবসৃষ্ট কারণ। প্রাকৃতিক কারণের মধ্যে রয়েছে পৃথিবীর অক্ষরেখা পরিবর্তন, আগ্নেয়গিরির অগ্ন্যুৎপাত, মহাসাগরীয় পরিবর্তন, সূর্যরশ্মির পরিবর্তন ইত্যাদি। অপরদিকে মানবসৃষ্ট যে সমস্ত কারণে জলবায়ু পরিবর্তিত হচ্ছে তা হলো- i. অতিরিক্ত জীবাশ্ম জ্বালানির ব্যবহার। ii. পারমাণবিক চুল্লির ব্যবহার। iii. শিল্প-কারখানার বর্জ্য ও কালো ধোঁয়া। iv. সমুদ্রে তেজস্ক্রিয় বর্জ্য নিক্ষেপ। V. মাত্রাতিরিক্ত কৃত্রিম তন্তুর ব্যবহার। vi. যান্ত্রিক যানবাহনের উৎপাদিত ধোঁয়া। vii. রাসায়নিক সার ও কীটনাশকের ব্যবহার বৃদ্ধি। viii. অতিরিক্ত বৃক্ষ নিধন ix. মানব বসতি নির্মাণে প্রাকৃতিক বন উজাড় প্রভৃতি। মোটকথা বৈশ্বিক উষ্ণায়ন ও জলবায়ুর পরিবর্তনে প্রাকৃতিক কারণের চেয়ে মানবসৃষ্ট কারণগুলোই বেশি প্রভাব ফেলছে।"
        },
        {
          "label": "ঘ",
          "question": "উল্লিখিত বিষয়টি বিশ্বে কোন ধরনের প্রভাব ফেলতে পারে বলে তুমি মনে কর? তোমার মতের সপক্ষে যুক্তি দাও।",
          "explanation": "ঘ. উদ্দীপকে উল্লেখিত বিষয়টি অর্থাৎ জলবায়ু পরিবর্তন বিশ্বে মনুষ্য বসতির পরিবেশ পরিপন্থি নানা ধরনের প্রভাব ফেলতে পারে। জলবায়ুর পরিবর্তনজনিত কারণে বিশ্বব্যাপী যে সমস্ত প্রভাব পড়তে পারে তা হল— ১. ঋতু পরিবর্তন: জলবায়ু পরিবর্তনের ফলে বিশ্বব্যাপী ঋতু পরিবর্তন দেখা দিতে পারে। অনাবৃষ্টি, অতিবৃষ্টি ইত্যাদি এ পরিবর্তনের নিয়ামক হিসেবে কাজ করবে। ২. বৃষ্টিপাত হ্রাস: জলবায়ুর পরিবর্তনের ফলে বিশ্বের বিভিন্ন প্রান্তে বৃষ্টিপাত হ্রাস পাচ্ছে। এর ফলে খরা, মরুকরণ ও অনাবৃষ্টি দেখা দিচ্ছে । যা বিশ্বব্যাপী কৃষিব্যবস্থার ওপর মারাত্মক প্রভাব ফেলছে। ৩. প্রাকৃতিক দুর্যোগ বৃদ্ধি: জলবায়ুর পরিবর্তনের ফলে বিশ্বব্যাপী প্রাকৃতিক দুর্যোগের সংখ্যাও বৃদ্ধি পাচ্ছে। বিগত কয়েক বছরে যুক্তরাষ্ট্রের উপকূলবর্তী অঞ্চল, ক্যারিবীয় অঞ্চল, দক্ষিণ এশিয়া, ইন্দোনেশিয়া প্রভৃতি অঞ্চলে বেশ কয়েকটি ভয়াবহ প্রাকৃতিক দুর্যোগের ঘটনা ঘটেছে। এর মধ্যে বাংলাদেশ ইদানীং প্রায় প্রতি বছরই কোনো না কোনো ঘূর্ণিঝড়ের কবলে পড়ছে। ৪. সমুদ্র স্তরের উচ্চতা বৃদ্ধি ও লবণাক্ততা বৃদ্ধি: জলবায়ু পরিবর্তনের ফলে সমুদ্র স্তরের উচ্চতা বৃদ্ধি ও বিশ্বব্যাপী লবণাক্ততা বৃদ্ধি পেতে পারে। ইতোমধ্যে বাংলাদেশে এ প্রভাব শুরু হয়েছে। দেশের সমুদ্র উপকূলে লবণাক্ততা বৃদ্ধির ফলে কৃষিজমি নষ্ট হচ্ছে এবং সুপেয় পানির অভাব দেখা যাচ্ছে। ৫. জীব বৈচিত্র্য ধ্বংস: জলবায়ুর পরিবর্তনের সবচেয়ে মারাত্মক প্রভাব পড়ছে বিশ্বব্যাপী জীববৈচিত্র্যের ওপর। বৈশ্বিক উষ্ণায়ন ও সমুদ্র স্তরের উচ্চতা বৃদ্ধির ফলে বিশ্বব্যাপী ম্যানগ্রোভ বনগুলো ধ্বংস হচ্ছে। অতিবৃষ্টি বা অনাবৃষ্টির ফলে জীবজগতে এর নানা প্রভাব পরিলক্ষিত হচ্ছে। ধ্বংস হচ্ছে জীববৈচিত্র্য যা ভবিষ্যৎ বিশ্বের জন্য সবচেয়ে বড় হুমকি।"
        }
      ]
    }
  ]
}