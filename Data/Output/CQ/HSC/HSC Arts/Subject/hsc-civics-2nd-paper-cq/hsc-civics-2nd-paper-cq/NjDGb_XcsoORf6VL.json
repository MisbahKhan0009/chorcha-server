{
  "title": "রাজশাহী বোর্ড ২০২১",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "' ক ' ঔপনিবেশিক দেশের একটি রাজনৈতিক দলের জনপ্রিয় নেতা । তিনি তার দলের সম্মেলনে নিজস্ব জনগণের জন্য ধর্মের ভিত্তিতে আলাদা রাষ্ট্র গঠনের দাবি উত্থাপন করেন। তার প্রস্তাবের মধ্যে একাধিক স্বাধীন রাষ্ট্র গঠনের ইঙ্গিত ছিল।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "অবিভক্ত বাংলার শেষ মুখ্যমন্ত্রী ছিলেন হোসেন শহীদ সোহরাওয়ার্দী।"
        },
        {
          "label": "খ",
          "question": "",
          "explanation": "দ্বিজাতি তত্ত্ব হলো ভারত ও পাকিস্তান নামে দুটি স্বাধীন জাতি ও রাষ্ট্র গঠনের মাধ্যমে ভারতকে রাজনৈতিকভাবে দ্বিধাবিভক্ত করার নির্ণায়ক ও আদর্শশ্রয়ী একটি রাজনৈতিক মতবাদ। ভারত থেকে ব্রিটিশ শাসন অবসানে প্রাক্কালে বিশ শতকের চল্লিশের দশকে মোহাম্মদ আলী জিন্নাহ দ্বিজাতি তত্ত্বের এ ধারণার উন্মেষ ঘটান। এ তত্ত্বের   ভিত্তিতে ভারত ও পাকিস্তান রাষ্ট্রের উদ্ভব ঘটে।"
        },
        {
          "label": "গ",
          "question": "",
          "explanation": "উদ্দীপকের ঐতিহাসিক লাহোর প্রস্তাবের কথা বলা হয়েছে।   বঙ্গভঙ্গ রদের ফলে ভারতের হিন্দু মুসলমান সম্পর্কে অবনতি হয় এবং কালক্রমে   তা চরম রূপ পরিগ্রহ করে। নেহেরু রিপোর্ট প্রকাশিত হলে মুসলমান নেতৃত্ববৃন্দ হতাশ হয়ে পড়েন। ১৯৩৭ সালের নির্বাচনের পর পরবর্তীতে মোহাম্মদ আলী জিন্নাহর দ্বিজাতি তত্ত্ব ঘোষণা হলে দেশের বিভিন্ন স্থানে দাঙ্গা শুরু হয়। ফলে মুসলমানদের জন্য পৃথক আবাসভূমির প্রয়োজনীয়তা উপলব্ধি করে শেরে বাংলা   এ.   কে.   ফজলুল হক ১৯৪০ সালের ২৩ মার্চ লাহোরে অনুষ্ঠিত মুসলিম লীগের সম্মেলনে লাহোর প্রস্তাব পেশ করেন। উদ্দীপকে লাহোর প্রস্তাবের পটভূমিই চিহ্নিত হয়েছে। উদ্দীপকে যে মহান নেতার প্রস্তাবের কথা বলা হয়েছে তা হলো শেরেবাংলা এ.কে. ফজলুল হক কর্তৃক প্রবর্তিত লাহোর প্রস্তাব।   ১. ভারতবর্ষকে বিভক্ত করে এর উত্তর-পশ্চিম অপূর্ব অঞ্চলের মুসলমান সংখ্যাগরিষ্ঠ এলাকাগুলো নিয়ে স্বাধীন রাষ্ট্র সমূহ গঠন করতে হবে।   ২. উল্লেখিত স্বাধীন রাষ্ট্রসমূহের অধীন ইউনিট বা প্রদেশগুলো স্বায়ত্তশাসিত ও সার্বভৌম হবে।   ৩. ভারতের অন্যান্য হিন্দু অঞ্চল গুলোর সমন্বয়েক পৃথক হিন্দু রাষ্ট্র গঠিত হবে।   ৪. সংখ্যালঘু সম্প্রদায়ের সাথে পরামর্শের ভিত্তিতে তাদের স্বার্থ ও অধিকার রক্ষার জনসংবিধানের পর্যাপ্ত ক্ষমতা রাখতে হবে।   ৫. প্রতিরক্ষা , পররাষ্ট্র ও যোগাযোগ ইত্যাদি বিষয়ের ক্ষমতার সংশ্লিষ্ট অঙ্গরাজ্য গুলোর উপর ন্যস্ত থাকবে।   এক্ষেত্রে ভারতের মুসলমানদের স্বার্থ সংরক্ষণের সুনির্দিষ্ট পন্থা   নির্ধারণপূর্ব লাহোর   প্রস্তাব গৃহীত হয়।   উপরিউক্ত আলোচনা থেকে প্রতীয়মান হয় , লাহোর প্রস্তাব প্রথমত ছিল ভারতের হিন্দুদের আধিপত্যবাদের বিরুদ্ধে সোচ্চার প্রতিবাদ আর ভারতীয় মুসলমানদের স্বার্থ সংরক্ষণের দীপ্ত পদক্ষেপ। দ্বিতীয়তঃ রাজনৈতিক দৃষ্টিতে একাধিক স্বাধীন রাষ্ট্র প্রতিষ্ঠার মধ্যে পরবর্তী স্বাধীন বাংলাদেশ সৃষ্টির সুস্পষ্ট আবাস পরিলক্ষিত হয়েছিল।"
        },
        {
          "label": "ঘ",
          "question": "",
          "explanation": "হ্যাঁ , আমিও মনে করি উক্ত প্রস্তাব অর্থাৎ লাহোর প্রস্তাবের মধ্যেই স্বাধীন বাংলাদেশের   বীজ নিহিত ছিল ।   ভারতের রাজনৈতিক ইতিহাসের তাৎপর্যপূর্ণ ঘটনা ছিল লাহোর প্রস্তাব। এ প্রস্তাবের মাধ্যমে মোহাম্মদ আলী জিন্নাহর দ্বিজাতি তথ্য সুস্পষ্ট রূপ লাভ করে। মুসলমানরা মুসলিম লীগের নেতৃত্বে তাদের জন্য একটি আলাদা আবাসভূমি প্রতিষ্ঠার সংগ্রামে লিপ্ত হয়। এর মাঝে বাংলাদেশের স্বাধীনতার বীজ নিহিত ছিল। সর্বাপেক্ষা গঠনমূলক এ প্রস্তাবের মাধ্যমে মুসলমানদের সকল সমস্যার সুরাহা হয়। পূর্বে পাকিস্তানের যে মুসলমান সম্প্রদায় এতদিন পর্যন্ত নিজেদের আত্মপরিচয়ের সন্ধানে ছিল তারা লাহোর প্রস্তাবে এর সন্ধান পায়। এ প্রস্তাব তাদেরকে একটি জাতীয় চেতনা উদ্বুদ্ধ করে। ১৯৪৭ সালে পৃথক রাজনৈতিক অস্তিত্ব বা রাষ্ট্র প্রতিষ্ঠায় ব্যর্থ হলেও জাতীয় চেতনায় পরবর্তীকালে ১৯৭১   সালে স্বাধীন বাংলাদেশ প্রতিষ্ঠায় অনুপ্রেরণা যোগায়। সর্বোপরি লাহোর প্রস্তাব অনুযায়ী পূর্ব বাংলার স্বায়ত্তশাসন প্রধান না করার কারণে পাকিস্তান জন্মের পর থেকে সেখানে বিভিন্ন আন্দোলন হতে থাকে। পরবর্তীতে বিভিন্ন ঘটনা প্রবাহের মধ্য দিয়ে পরিশেষে ৭০ সালের নির্বাচনে জয়ী হওয়ার পূর্ব বাংলাকে ক্ষমতা না দেওয়ার কারণে বাঙালিরা যুদ্ধে ঝাঁপিয়ে পড়ে এবং ১৯৭১ সালে বাংলাদেশের স্বাধীনতা ছিনিয়ে আনে। তাই বলা যায় লাহোর প্রস্তাবে উপরুক্ত বিষয় নিহিত থাকার মধ্য দিয়ে স্বাধীন বাংলাদেশের স্বপ্ন আঁকা ছিল।"
        }
      ]
    },
    {
      "number": "2",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "মন্ত্রিমিশন পরিকল্পনার নেতৃত্ব দেন স্যার স্ট্যাফোর্ড ক্রিপস।"
        },
        {
          "label": "খ",
          "question": "",
          "explanation": "নির্বাচনে কয়েকটি দলের সমন্বয়ে অর্থাৎ পাঁচটি দলের সমন্বয়ে যুক্তফ্রন্ট গঠিত হয় এবং ব্যাপকভাবে জয়লাভ করে। নির্বাচনের ফলাফলের দেখা যায় যুক্তফ্রন্ট নির্বাচনের সংখ্যাগরিষ্ঠতা অর্জনের সক্ষম হয়।নির্বাচনে মোট আসন ছিল ৩০৯। এর মধ্যে ২৩৭টি মুসলিম আসনের মধ্যে সংরক্ষিত মহিলা আসন সহ যুক্তফ্রন্ট ২২৪টি আসন লাভ করে। এর মধ্যে ৯ টি সংরক্ষিত মহিলা আসনের সবকটি যুক্তফ্রন্ট লাভ করে। মুসলিম লীগ মাত্র ৯ টি আসনে বিজয়ী হয়। স্বতন্ত্র প্রার্থী ৪ টিতে বিজয় লাভ করে। অমুসলিমদের মধ্যে ৭২ টি আসনের ১৩ টি যুক্তফ্রন্ট , ২৪ টিতে কংগ্রেস , ২৭ টি তে তফসিল ফেডারেশন , খ্রিস্টান সম্প্রদায় ১ টি ও বৌদ্ধ সম্প্রদায়ের ২ টি , কমিউনিস্ট পার্টি ৪ টি ও স্বতন্ত্র প্রার্থী ১ টিতে বিজয়ী হয়।"
        },
        {
          "label": "গ",
          "question": "",
          "explanation": "উদ্দীপকে ব্রিটিশ ভারতের ১৯৪৭ সালের ভারত স্বাধীনতা আইনে চিত্র প্রকাশিত হয়েছে।  ১৯৪৭ সালের ভারত স্বাধীনতা আইনে ১৪ আগস্ট ভারতবর্ষে ব্রিটিশ শাসনের অবসান হয় এবং পাকিস্তান নামক রাষ্ট্রের সৃষ্টি হয়। ১৫ আগস্ট ভারত ইউনিয়ন গঠিত হয়। উক্ত আইনের দুটি নতুন ডোমেনিয়ন সৃষ্টি হয় এবং ডোমিনিয়ন  দুটির আইনগত সার্বভৌমত্ব মেনে নেওয়া হয়। গণপরিষদের হাতে সংবিধান প্রণয়নের পূর্ণ দায়িত্ব ও ক্ষমতা ন্যস্ত হয়। ভারত স্বাধীনতা আইনে ডোমিনিয়ন  দুটিতে একজন করে গর্ভনর জেনারেল নিয়োগ দেওয়া হয়, গর্ভনর জেনারেল মন্ত্রিসভার পরামর্শ অনুযায়ী প্রাদেশিক গর্ভনর নিয়োগ করবেন। এ আইনে ভারত সচিবের পদের বিলুপ্ত ঘটে এবং দেশীয় রাজ্যগুলোর ওপর থেকে ব্রিটেন রাজার সার্বভৌম ক্ষমতার অবসান ঘটবে। দেশীয় রাজ্যগুলোতে এখন থেকে যেকোনো ডোমিনিয়ন যোগ দিতে বা স্বাধীনভাবে থাকতে পারবে।  উদ্দীপকে যে যুগান্তকারী আইনের কথা বলা হয়েছে এটি ১৯৪৭  সালের ভারত স্বাধীনতা আইন। এ আইনের প্রত্যেক ডোমিনিয়নের আইন সভা কে আইন প্রণয়নের পূর্ণক্ষমতা দেওয়া হয়। দেশীয় রাজ্যগুলোর ওপর থেকে বৃটেনের রাজা সার্বভৌম ক্ষমতার অবসান ঘটে। তাছাড়া ব্রিটিশ কমনওয়েলথ যোগদানের ব্যাপারে পাকিস্তান ও ভারতীয় ইউনিয়নকে সিদ্ধান্ত গ্রহণ এর স্বাধীনতা দেওয়া হয়। ভারতীয় সেনাবাহিনী ও বেসামরিক কর্মচারীদের ভারত ও পাকিস্তানের মধ্যে ভাগ করে দেওয়া হয় যা ১৯৪৭  সালে ভারত স্বাধীনতা আইনকে নির্দেশ করে। সুতরাং বলা যায় উদ্দীপকে ব্রিটিশ ভারতের ১৯৪৭ সালের আইনের চিত্র প্রকাশিত হয়েছে।"
        },
        {
          "label": "ঘ",
          "question": "",
          "explanation": "ব্রিটিশ ভারতের তৎকালীন রাজনীতিতে উদ্দীপকের সাথে সংগতিপূর্ণ আইন এর অর্থাৎ ১৯৪৭ সালের ভারত স্বাধীনতা আইনের গুরুত্ব অত্যধিক।  ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইনে ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশের দীর্ঘ প্রায় ২০০ বছরের ব্রিটিশ শাসনে অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্র দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদের বিলুপ্ত ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তাধারার বৈপ্লবিক পরিবর্তন ঘটে।  ১৭৫৭ সালের পলাশীর যুদ্ধের মাধ্যমে যে সমস্যার তৈরি হয় ১৯৪৭ সালের ভারত স্বাধীনতা আইনের মাধ্যমে সেই সমস্যার সমাধান হয় অর্থাৎ পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের সমাপ্তি ঘটে। ভারতের গর্ভনর জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রে গণতন্ত্রের যাত্রা সূচিত হয়। দুটি রাষ্ট্রই স্ব-স্ব সংবিধান প্রণয়নের ক্ষমতা লাভ করে। উপযুক্ত আলোচনার প্রেক্ষিতে বলা যায় ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারত স্বাধীনতা সংগ্রামের চূড়ান্ত পরিনতি।"
        }
      ]
    },
    {
      "number": "3",
      "uddipok": "",
      "tag": "RB 21,JB 21",
      "sub_questions": [
        {
          "label": "ক",
          "question": "পাকিস্তানে প্রথম সংবিধান রচিত হয় কত সালে?",
          "explanation": "পাকিস্তানের প্রথম সংবিধান রচিত হয় ১৯৫৬ সালে।"
        },
        {
          "label": "খ",
          "question": "দ্বৈতশাসন বলতে কী বোঝ?",
          "explanation": "কোম্পানি শাসনামলের শুরুর দিকে বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে ন্যস্ত করাই হলো দ্বৈতশাসন। ১৭৬৫ সালে দেওয়ানি লাভের (রাজস্ব আদায়ের ক্ষমতা) পর লর্ড ক্লাইভ বাংলায় দ্বৈতশাসন প্রবর্তন করেন। দ্বৈতশাসনের অর্থ হলো দু'জনের শাসনব্যবস্থা। এ ব্যবস্থায় আইন-শৃঙ্খলা রক্ষা, ফৌজদারি বিচার, শান্তিরক্ষণ, দৈনন্দিন প্রশাসন পরিচালনার দায়িত্ব দেওয়া হয় বাংলার নামমাত্র নবাবের হাতে। অন্যদিকে, বাংলার রাজস্ব আদায়, দেওয়ানি ও জমির বিবাদ সম্পর্কিত বিচার ইত্যাদি লাভজনক কাজ কোম্পানি নিজের হাতে রাখে। বলা হয়, দ্বৈতশাসন ব্যবস্থায় ইস্ট ইন্ডিয়া কোম্পানি লাভ করে দায়িত্বহীন ক্ষমতা আর অন্যদিকে নবাব পান ক্ষমতাহীন দায়িত্ব।"
        },
        {
          "label": "গ",
          "question": "উদ্দীপকে '?' চিহ্ন ব্রিটিশ ভারতের যে আইনের সাথে সাদৃশ্যপূর্ণ তার কার্যকারিতা ব্যাখ্যা করো।",
          "explanation": "উদ্দীপকে (?) চিহ্ন ব্রিটিশ ভারতের ১৯৩৫ সালের ভারত শাসন আইনের সাথে সাদৃশ্যপূর্ণ। ১৯৩৫ সালের ৫ ফেব্রুয়ারি ব্রিটেনের কমন্সসভায় তদানীন্তন ভারত-সচিব স্যার স্যামুয়েল হোর একটি বিল উত্থাপন করেন। ২ আগস্ট ব্রিটিশ রাজের সম্মতি লাভের পর বিলটি আইনে রূপান্তরিত হয়। এ আইনটিই ২০১৯৩৫ সালের ভারত শাসন আইন'। ব্রিটিশ ভারতের শাসনতান্ত্রিক বিকাশের ইতিহাসে ১৯৩৫ সালের ভারত শাসন আইনটি ছিল সবচেয়ে দীর্ঘ সংবিধান। এ শাসন আইনে ৪১টি অংশ, ১০টি তালিকা এবং ৩২১টি ধারা ছিল। উদ্দীপকে উল্লেখিত আইনের বৈশিষ্ট্য হিসেবে সর্বভারতীয় যুক্তরাষ্ট্র, প্রাদেশিক স্বায়ত্তশাসন, কেন্দ্রে দ্বৈতশাসন, গভর্নর জেনারেল এবং নতুন প্রদেশ গঠন প্রভৃতি বিষয়ে কথা বলা হয়েছে। ১৯৩৫ সালের ভারত শাসন আইনেও এ বিষয়গুলোর উল্লেখ আছে। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানি কর্তৃক নিযুক্ত হন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা, বিভাগীয় কর্মকর্তাদের দৌরাত্ম্য, গভর্নের নিয়ন্ত্রণাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনো দিনই কার্যকর হয়নি।"
        },
        {
          "label": "ঘ",
          "question": "উদ্দীপকে সাদৃশ্যপূর্ণ আইন প্রবর্তনের ফলে ব্রিটিশ ভারতের শাসন ব্যবস্থায় কী প্রভাব পড়েছিল বলে তুমি মনে করো?",
          "explanation": "উদ্দীপকের সাথে সাদৃশ্যপূর্ণ আইন বা ১৯৩৫ সালের ভারত শাসন আইন প্রবর্তনের ফলে ভারতবর্ষের শাসনব্যবস্থায় সুদূরপ্রসারী প্রভাব পড়েছিল। ১৯৩৫ সালের ভারত শাসন আইনকে ব্রিটিশ ভারতের শাসনতান্ত্রিক অগ্রগতির ক্ষেত্রে উল্লেখযোগ্য পদক্ষেপ হিসেবে বিবেচনা করা হয়। এই আইনে এতদিন ধরে প্রচলিত এককেন্দ্রিক শাসনব্যবস্থার পরিবর্তে সর্বভারতীয় যুক্তরাষ্ট্র গঠন করা হয় যাতে প্রাদেশিক স্বায়ত্তশাসন এবং দ্বিকক্ষ বিশিষ্ট আইনসভা অন্তর্ভুক্ত হয়। ১৯৩৫ সালের ভারত শাসন আইন ভারতে যুক্তরাষ্ট্রীয় শাসনব্যবস্থার ভিভি প্রতিষ্ঠা করে। এ আইনে কেন্দ্রে দ্বৈতশাসন চালু করা হয় এবং প্রদেশসমূহে দ্বৈতশাসন রহিত করে প্রদেশসমূহের কাছে সুনির্দিষ্ট ক্ষমতা প্রদান করা হয়। ১৯৩৫ সালের ভারত শাসন আইনে একটি যুক্তরাষ্ট্রীয় আদালত স্থাপন করা হয়। ভারত সচিবের কাউন্সিলের অবসান করে একটি উপদেষ্টা পরিষদ গঠন করা হয় এবং ভারত সচিবের ক্ষমতা কমিয়ে ভারত সরকারের হাতে উল্লেখযোগ্য ক্ষমতা হস্তান্তর করা হয়। গভর্নর জেনারেলের ক্ষমতা বৃদ্ধি পায়। ১৯৩৫ সালের আইনে ভোটাধিকারের যোগ্যতা শিথিল করায় ভোটারের সংখ্যা বৃদ্ধি পায়। প্রদেশে দায়িত্বশীল সরকার প্রতিষ্ঠিত হয়। প্রাদেশিক মন্ত্রিসভা তাদের কাজের জন্য আইনসভার নিকট জবাবদিহি করত। প্রাদেশিক স্বায়ত্তশাসন ও ভোটাধিকারের সুযোগ বৃদ্ধি করায় শাসনকাজে জনগণের অংশগ্রহণের সুযোগ বৃদ্ধি পায়। যদিও কেন্দ্রে গভর্নর জেনারেল এবং প্রদেশে গভর্নরদের প্রকৃত ক্ষমতা, স্বেচ্ছাচারী আচরণ ও বিশেষ বিচার বুদ্ধিজনিত ক্ষমতার কারণে যুক্তরাষ্ট্রীয় ব্যবস্থা ও প্রাদেশিক স্বায়ত্তশাসনের পূর্ণ বাস্তবায়ন হয়নি তথাপি ১৯৩৫ সালের ভারত শাসন আইন পূর্বের অন্যান্য শাসনতান্ত্রিক আইন অপেক্ষা অধিক উন্নত ও গণতান্ত্রিক চরিত্রের ছিল। উপরের আলোচনা শেষে বলা যায়, ১৯৩৫ সালের ভারত শাসন আইন ভারতবাসীর প্রত্যাশা আশানুরূপভাবে পূরণ করতে না পারলেও গণতান্ত্রিক ও দায়িত্বশীল শাসনব্যবস্থা হিসেবে যতটুকু গণতান্ত্রিক বিধিব্যবস্থা এতে সন্নিবেশিত হয়েছিল তার সাংবিধানিক মূল্য ছিল অপরিসীম।"
        }
      ]
    },
    {
      "number": "4",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "পাকিস্তান গণপরিষদের বাংলা ভাষার দাবি প্রথম উত্থাপন   করেন গণপরিষদ সদস্য ধীরেন্দ্রনাথ দত্ত ।"
        },
        {
          "label": "খ",
          "question": "",
          "explanation": "রাষ্ট্রভাষা বাংলার দাবিতে তমুদ্দুন মজলিস গঠিত হয় । ১৯৪৭ সালের পাকিস্তান রাষ্ট্র সৃষ্টির পূর্বে মুসলিম লীগের প্রভাবশালী নেতা ও বুদ্ধিজীবীরা উর্ধ্বকে পাকিস্তানের রাষ্ট্রভাষা করার মতামত প্রদান করেন । তখনই ড . মোহাম্মদ শহীদুল্লাহ সহ বাংলার বুদ্ধিজীবী লোকগণ এর প্রতিবাদ করেন । রাষ্ট্রভাষা বাংলার দাবিতে পাকিস্তান রাষ্ট্র সৃষ্টি হওয়ার অব্যাবহিত্ত পরেই ঢাকা বিশ্ববিদ্যালয়ের পদার্থ বিজ্ঞান বিভাগের অধ্যাপক আবুল কাশেমের নেতৃত্বে তমদ্দুন মজলিস গঠিত হয় । এ সংগঠনের উদ্যোগকে ১৯৪৭ সালের ১৫ সেপ্টেম্বর ভাষা আন্দোলনের প্রথম পত্রিকা পাকিস্তানের রাষ্ট্রভাষা বাংলা না উর্দু প্রকাশিত হয় । এ সংগঠনের উদ্বেগে রাষ্ট্রভাষা বাংলার আন্দোলন বেগবান হয়ে রাজনৈতিক আন্দোলনের রূপ লাভ করে ।"
        },
        {
          "label": "গ",
          "question": "",
          "explanation": "উদ্দীপকে আমার পঠিত ১৯৫৪ সালের প্রাদেশিক নির্বাচনের ইঙ্গিত প্রদান করা হয়েছে।   ভাষা আন্দোলনের পর পূর্ব  বাংলার জাগ্রত জনতার আন্দোলনের চাপে বাধ্য হয়ে পাকিস্তান সরকার ৬৯৪ সালের নির্বাচন ঘোষণা করেন। বাঙালির ইতিহাসে এ নির্বাচন অত্যন্ত তাৎপর্যপূর্ণ। ১৯৪৭ সালের পাকিস্তান জন্ম লাভের প্রায় সাত বছর পর অর্থাৎ ১৯৫৪ সালে একটি প্রাদেশিক নির্বাচন অনুষ্ঠিত হয়েছিল, যা ১৯৫৪ সালের সাধারণ নির্বাচন বা যুক্তফ্রন্ট নির্বাচন নামে পরিচিত। এটা ছিল পাকিস্তানের প্রথম নির্বাচন। পূর্ব বাংলার আইন পরিষদ নির্বাচিত ঘোষিত হলে ক্ষমতাসীন মুসলিম লীগকে পরাজিত করার উদ্দেশ্যে মাওলানা ভাসানীর নেতৃত্বে আওমীলীগ, কৃষকপ্রজা পার্টির শেরে বাংলা এ. কে. ফজলুল হকের নেতৃত্বে কৃষক শ্রমিক পার্টি, মাওলানা আতাহার আলীর নেতৃত্বে নেজামে ইসলাম, হাজী মোহাম্মদ দানেলের নেতৃত্বে গণতন্ত্রী দল এবং আবুল হাশেমের নেতৃত্বে পাকিস্তান খিলাফতের রব্বানী পার্টির সমন্বয়ে যুক্তফ্রন্ট গঠিত হয়। নির্বাচনী ইশতেহার হিসেবে যুক্তফ্রন্ট ২১ দফা কর্মসূচি ঘোষণা করেছিল। যা পূর্ব বাংলার জনগণ কর্তৃক ব্যাপক সমর্থন লাভ করে। ফলে যুক্তফ্রন্ট নির্বাচনের সংখ্যাগরিষ্ঠতা অর্জনের সক্ষম হয়।নির্বাচনে ২৩৭ টি মুসলিম আসনের মধ্যে সংরক্ষিত মহিলা আসন সহ ২২৪টি আসন পেয়ে যুক্তফ্রন্ট বিজয়ী হয়।  উদ্দীপকের ছকে যে তথ্যগুলো উপস্থাপন করা হয়েছে অর্থাৎ ২১ দফা কর্মসূচি, যুক্ত ফ্রন্ট ২২৪টি আসন, সরকারি দল ৯ টি আসন লাভ করে।   সুতরাং দেখা যাচ্ছে, উদ্দীপকের নির্বাচনকে যুক্তফ্রন্ট এরসাথে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "তৎকালীন রাজনৈতিক প্রেক্ষাপটে উক্ত নির্বাচন অর্থাৎ ১৯৫৪ সালে নির্বাচনের গুরুত্ব অপরিসীম।   ১৯৫৪ সালে নির্বাচনের তাৎপর্য বাঙালি জাতির কাছে চির স্মরণীয়। কেননা ১৯৫৪  সালের নির্বাচন ছিল মুসলিম লীগের অন্যায়, বৈষম্যমূলক, ব্যর্থ শাসনের বিরুদ্ধে বাঙালির ঐক্যবদ্ধ প্রতিবাদ। বাঙালির জাতি এ নির্বাচনের মাধ্যমে মুসলিম লীগ কে বুঝিয়ে দেয় যে, তারা পূর্ব বাংলার মুসলিম লীগকে আর চায়না। যুক্ত ফ্রন্ট এর নেতৃত্ববৃন্দের জনপ্রিয়তা, বিশেষ করে তরুণ নেতৃত্বের জনপ্রিয়তা পূর্ব বাংলার ভবিষ্যৎ নেতৃত্ব তড়িৎ পথ সুগম করে। কারণ অনেক তরুণ নেতার কাছে মুসলিম লীগের বড় বড় নেতৃত্বের পরাজয় ঘটে। এছাড়া যুক্তফ্রন্টের মধ্যে আওয়ামী মুসলিম লীগের সর্বোচ্চ আসন লাভ ভবিষ্যতে তাদের পূর্ব বাংলার বলিষ্ঠ নেতৃত্ব প্রতিষ্ঠার ইঙ্গিত বহন করে। এ নির্বাচনের মাধ্যমে পূর্ব বাংলার রাজনীতিতে ধর্মনিরপেক্ষ ধারার সৃষ্টি হয়। সর্বোপরি এ নির্বাচনের মাধ্যমে মুসলিম লীগ নেতৃত্বের প্রতি বাঙালির মনের ব্যাপক অনাস্থা জন্মায়। তারা বুঝতে পারে পশ্চিম পাকিস্তানি ও তাদের এ দেশের দোসরদের দ্বারা বাঙালির প্রকৃত মুক্তি লাভ সম্ভব নয়। ফলে বাঙালি জাতীয়তাবাদী আদর্শের ভিত্তিতে পূর্ব পাকিস্তান স্বায়ত্তশাসনের প্রতি তাদের পূর্ণ সমর্থন ব্যক্ত করে।"
        }
      ]
    },
    {
      "number": "5",
      "uddipok": "ব্রিটিশ শাসিত একটি অঞ্চলের জনগণ উপনিবেশ থেকে মুক্ত হয়ে নতুন ভাবে তাদের অর্থনৈতিক ও রাজনৈতিক উন্নয়নের স্বপ্ন দেখেন । অচিরেই তাদের স্বপ্নের মোহ কেটে যায় । তারা দেখতে পেল তারা নতুনভাবে রাজনৈতিক , অর্থনৈতিক ও সাংস্কৃতিক বঞ্চনার শিকার হচ্ছে । জাতির এই ক্রান্তিলগ্নে একজন মহান নেতা জনগণের অর্থনৈতিক শোষণ ও অর্থনৈতিক বাঞ্চনা থেকে মুক্তির জন্য কতকগুলো দফা ভিত্তিক কর্মসূচি ঘোষণা করেন , যা পরবর্তীতে তাদের মুক্তির সনদ হিসেবে পরিচিতি লাভ করে ।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "যুক্তফ্রন্টের নির্বাচনী প্রতীক ছিল নৌকা ।"
        },
        {
          "label": "খ",
          "question": "",
          "explanation": "১৯৬৬ সালের ৬ দফা ভিত্তিক বাঙালির জাতীয় জাগরনের চিরতরে নস্যাৎ করার জন্য পাকিস্তানি শাসকগোষ্ঠী বিভিন্ন পন্থা অবলম্বন করে । এরে অংশ হিসেবে   ১৯৬৮ সালের জানুয়ারি মাসে তৎকালীন সরকার বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জন বাঙালি সামরিক ও বেসামরিক ব্যক্তির বিরুদ্ধে রাষ্ট্রদ্রোহীতার অভিযোগে মামলা দায়ের করে । ইতিহাসে এ মামলা ঐতিহাসিক আগরতলা মামলা নামে পরিচিত । এ মামলার আনুষ্ঠানিক নাম ছিল রাষ্ট্র বনাম শেখ মুজিবুর রহমান ও অন্যান্য ।"
        },
        {
          "label": "গ",
          "question": "",
          "explanation": "উদ্দীপকে মহান নেতা ছয় দফা কর্মসূচি ঘোষণা করে ।     ১৯৬৬ সালের ৫ - ৬ ফেব্রুয়ারির লাহোরে বিরোধী দলীয় নেতাদের সম্মেলন হয় । এ সম্মেলনে বঙ্গবন্ধু শেখ মুজিবুর রহমান বাঙালির বাচাঁর দাবি ছয় দফা কর্মসূচি উপস্থাপন করেছিলেন । উদ্দীপকে দেখা যাচ্ছে ব্রিটিশ শোষিত একটি অঞ্চলের জনগণ উপনিবেশ থেকে মুক্ত হয়ে নতুন ভাবে তাদের অর্থনৈতিক ও রাজনৈতিক উন্নয়নের স্বপ্ন দেখে । কিন্তু অচিরে তাদের মোহ কেটে যায় । পরবর্তীতে জাতির এই ক্লান্তিলগ্নে একজন মহান নেতা জনগণের অর্থনৈতিক শোষণ ও রাজনৈতিক বঞ্চনা থেকে মুক্তির জন্য কতগুলো দফা ভিত্তিক কর্মসূচি ঘোষণা করেন । ইঙ্গিত করেছে ।     এ ছয় দফাতে উল্লেখ ছিল লাহোর প্রস্তাবের ভিত্তিতে সংবিধান রচনা করে পাকিস্তানকে একটি ফেডারেল রাষ্ট্র হিসেবে গঠন করতে হবে । এটি সংসদীয় পদ্ধতির যুক্তরাষ্ট্র ব্যবস্থা হবে । ফেডারেল সরকারের হাতে থাকবে প্রতিরক্ষা ও পররাষ্ট্র বিষয় । দেশের দুই অঞ্চলের জন্য সহজে বিনিয়োগযোগ্য দুটি পৃথক মুদ্রা থাকবে অথবা একই মুদ্রা থাকবে । তবে এক অঞ্চলের মুদ্রা যাতে অন্য অঞ্চলে পাচার হতে না পারে সেই ব্যবস্থা রাখতে হবে । সকল প্রকার কর ও শুল্ক ধার্য ও আদার ক্ষমতা থাকবে প্রাদেশিক সরকারের হাতে । আদায়কৃত অর্থের একটি নির্দিষ্ট অংশ ফেডারেল তহবিলে জমা হবে । বৈদেশিক মুদ্রা ও বাণিজ্যের ক্ষেত্রে প্রদেশের পূর্ণ নিয়ন্ত্রণ থাকবে । আঞ্চলিক সংহতি ও জাতীয় নিরাপত্তার রক্ষার জন্য প্রদেশগুলো নির্দিষ্ট মিলিশিয়া বা আধা সামরিক বাহিনীর গঠন ও পরিচালনা করতে পারবে ।     সুতরাং আলোচনা পরিপ্রেক্ষিতে বলা যায় উদ্দীপকে মহান নেতা বঙ্গবন্ধু শেখ মুজিবুর রহমানকেই বোঝানো হয়েছে । তিনি বাঙালি জাতির ক্লান্তিলগ্নে এই ছয় দফা কর্মসূচি ঘোষণা করেছিলেন ।"
        },
        {
          "label": "ঘ",
          "question": "",
          "explanation": "বাঙালি জাতীয়তাবাদ বিকাশ ও স্বাধীনতা অর্জনে উক্ত কর্মসূচি অর্থাৎ ৬ দফা কর্মসূচির গুরুত্ব অপরিসীম । ৬ দফা দাবি ছিল পাকিস্তানের কেন্দ্রীয় সরকার কর্তৃক দীর্ঘকাল ধরে পূর্ব পাকিস্তানকে শোষণের বিরুদ্ধে প্রথম বলিষ্ঠ প্রতিবাদ । শেখ মুজিবুর রহমান ছয় দফা কে বাংলার কৃষক , মজুর , শ্রমিক মধ্যবিত্ত তথা আপামর জনসাধারণের মুক্তির সনদ বা আমাদের বাঁচার দাবি বলে আখ্যা দিয়েছেন । উদ্দীপকের সাথে এ বিষয়টি সাদৃশ্য রয়েছে । কেননা উদ্দীপকের এক মহান নেতা জনগণের অর্থনৈতিক শোষণ ও রাজনৈতিক বঞ্চনা থেকে মুক্তির জন্য কতগুলো দফা ভিত্তিক কর্মসূচি ঘোষণা করলে পরবর্তীতে তা জনগণের মুক্তির সনদ হিসেবে পরিচিতি লাভ করে যা বঙ্গবন্ধুর ৬ দফা দাবির সাথে হুবহু মিলে যায় ।   ৬ দফর পূর্বে বাংলার পক্ষ থেকে যেসব দাবি উত্থাপিত হয়েছিল সেগুলো ছিল মূলত পাকিস্তানের অংশ হিসেবে বাঙালির অধিকারের দাবি । আর ৬ দফার মধ্য দিয়ে সর্বপ্রথম পূর্ব বাংলাকে একটি পৃথক অঞ্চল হিসেবে চিহ্নিত করে অধিক স্বায়ত্তশাসন আধিকার দাবি করা হয়েছিল । ৬ দফার পক্ষে জনমত গঠনের জন্য বঙ্গবন্ধু শেখ মুজিবুর রহমান বিভিন্ন স্থানে সভা সমাবেশ করেন । ফলের জনগণ ৬ দফার গুরুত্ব উপলব্ধি করে ৬ দফা আদায়ের পক্ষে তীব্র আন্দোলন শুরু করেন । আন্দোলনের তীব্রতায় ভীত হয়ে পাকিস্তান সরকার ৬ দফাকে পাকিস্তানের অখণ্ড তার প্রতি হুমকি বলে আখ্যা দিয়ে বঙ্গবন্ধুকে দেশদ্রোহীতার অভিযোগে গ্রেফতার করেন । বঙ্গবন্ধুকে গ্রেফতার করা হলে তার মুক্তির জন্য আন্দোলন তীব্র আকার ধারণ করে । আন্দোলনের এক পর্যায়ে সরকার বঙ্গবন্ধুকে মুক্তি দিতে বাধ্য হয় । কিন্তু আন্দোলন চলতে থাকে । আর এই আন্দোলন শেষ পর্যন্ত স্বাধীনতা আন্দোলনে রূপ নেয় ।     পরিশেষে বলা যায় বাঙালির জাতির জীবনে ৬ দফা কর্মসূচি গুরুত্ব অপরিসীম ।"
        }
      ]
    },
    {
      "number": "6",
      "uddipok": "গ্রাম বাংলার মানুষের প্রিয় নেতা ' ক ' । তিনি অত্যাচারী জমিদার ও সুদখোর মহাজনদের দ্বারা সাধারণ মানুষের শোষণ অত্যাচার দেখে সরকারি চাকরি ছেড়ে রাজনীতিতে যোগদান করেন । জনগণের ভোটে তিনি নির্বাচিত হয়ে গুরুত্বপূর্ণ পদে অধিষ্ঠিত হন । তার আন্তরিক প্রচেষ্টায় কৃষি ঋণ আইন ও ঋণসালিশি বোর্ড গঠিত হয় ।",
      "tag": "MB 23,RB 21",
      "sub_questions": [
        {
          "label": "ক",
          "question": "",
          "explanation": "দেশবন্ধু উপাধিতে চিত্তরঞ্জন দাস ভূষিত হন ।"
        },
        {
          "label": "খ",
          "question": "",
          "explanation": "হোসেন শহীদ সোহরাওয়ার্দীকে গণতন্ত্রের মানসপুত্র বলা হয় । সংসদীয়   গণতান্ত্রিক রীতিনীতি , গণতান্ত্রিক ঐতিহ্য , আইনের শাসন , আইনসভার স্বাধীনতা , এবং নিয়মতান্ত্রিক রাজনীতির প্রতি হোসেন শহীদ সোহরাওয়ার্দীর অসীম শ্রদ্ধা ছিল । গণতান্ত্রিক শাসন প্রতিষ্ঠার জন্য তিনি সকল রাজনৈতিক দলের   নেতৃবৃন্দকে ঐক্যবদ্ধ করার প্রয়াস চালান । গণতন্ত্রে জনগণের কথাই যে শেষকথা   তা তিনি মনে প্রানে বিশ্বাস করতেন তিনি বিশ্বাস করতেন , ভালো সরকার স্বশাসিত সরকারের বিকল্প নয় । তার সুদীর্ঘ সংগ্রামী রাজনৈতিক জীবনে গণতন্ত্র প্রতিষ্ঠায় আপসহীন লড়াই চালিয়ে গেছেন । তার কর্মময় জীবন মূল্যায়ন করেই তাকে গণতন্ত্রের মানসপুত্র বলা হয় ।"
        },
        {
          "label": "গ",
          "question": "",
          "explanation": "উদ্দীপকের   ' ক ' নেতার সাথে পাঠ্যবইয়ের   শেরে বাংলা এ . কে . ফজলুল হকের সাদৃশ্য রয়েছে ।     শেরে বাংলা এ . কে . ফজলুল হক ছিলেন বাংলা তথা অবিভক্ত বাংলার এক মহান রাজনৈতিক ব্যক্তিত্ব ।     বাংলার কৃষক সম্প্রদায়ের মুক্তির জন্য শেরে বাংলা এ . কে ফজলুল হক আজীবন তাদের পাশে দাঁড়িয়েছেন । বাংলা সাধারণ মানুষ ও কৃষকদের ভাগ্যোন্নয়নে যারা রাজনীতি করেছেন তাদের মধ্যে শেরে বাংলা এ . কে ফজলুল হক আজ স্মরণীয় । তিনি কংগ্রেস ও মুসলিম লীগের উচ্চপর্যায়ের রাজনীতির সাথে যুক্ত থেকেও সাধারণ মানুষ বিশেষ করে কৃষকদের কল্যাণে নানাবিধ কার্যক্রম ও পদক্ষেপ গ্রহণ করেছিলেন । সারা বাংলা জুড়ে তার নেতৃত্বে কৃষকদের ভাগ্যোন্নয়নের ধারা সূচিত হয় । ' বাংলার কৃষক , কৃষক বাংলা ' এ কথাটি   শেরেবাংলা এ . কে ফজলুল হক মনে প্রানে বিশ্বাস করতেন । তিনি জানতেন বাংলার কৃষককুলের মুক্তি ব্যতীত বাংলার মুক্তি সম্ভব নয় । তাই তিনি অশিক্ষিত কৃষকদেরকে সচেতন করে তোলার জন্য কৃষক - প্রজা আন্দোলন গড়ে তোলেন । অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বঙ্গীয় কৃষি ঋণ আইন পাস করেন । এছাড়া তিনি মুখ্যমন্ত্রী থাকাকালীন সময়ে ১৯৩৭ সালে ঋণ - সালিশি বোর্ড গঠন করেন , যার ফলে কৃষকদের ঋণভার লাঘব হয় । ১৯৩৮ সালে বঙ্গীয় প্রজাস্বত্ব আইন পাশ হওয়ার পর জমির উপর কৃষকদের স্বত্ব প্রতিষ্ঠিত হয় । এ আইনের ফলে জমিদারি প্রচার অবসান হয় । মোটকথা বাংলার কৃষকদের ভাগ্যোন্নয়নে তিনি আজীবন সংগ্রাম করেছেন । একজন অসাম্প্রদায়িক নেতা হিসেবে রাজনীতিতে ঢেলে সাজান । হিন্দু মুসলমানদের সম্প্রীতির লক্ষ্যের নিরলস প্রচেষ্টা চালান । ১৯১৮ সালে তিনি মুসলিম লীগের সভাপতি হন এবং একই সাথে নিখিল ভারতীয় কংগ্রেসের যুগ্ন সাধারণ সম্পাদক নির্বাচিত হন । তিনি ১৯৩৫ সালে ভারত শাসন আয়নের প্রেক্ষাপটে উপলব্ধি করেন ১৯৩৭ সালে মন্ত্রী থাকাকালে হিন্দু - মুসলমানদের পৃথক আবাসভূমির কথা ভাবেন । এ লক্ষ্যে ১৯৪০ সালে না হলে অনুষ্ঠিত সম্মেলনে মুসলমানদের জন্য পৃথক আভাস ভূমি গঠনের উদ্দেশ্যে লাহোর প্রস্তাব উপস্থাপন করেন ।     উদ্দীপকে উল্লিখিত জনপ্রিয় নেতা ' ক ' তিনি অত্যাচারের জমিদার ও সুদখোর মহাজনদের দ্বারা সাধারণ মানুষের শোষণ অত্যাচার দেখে , সরকারি চাকরি ছেড়ে রাজনীতিতে যোগদান করেন । জনগণের ভোটে তিনি নির্বাচিত হয়ে গুরুত্বপূর্ণ পদে অধিষ্ঠিত হন । তার আন্তরিক প্রচেষ্টায় ঋণ সালিশি বোর্ড ও কৃষি ঋণ আইন গঠিত হয় । যা শেরে বাংলা এ . কে . ফজলুল হকের সাথে মিলে যায় ।     সুতরাং এ কথা নিঃসন্দেহে বলা যায় উদ্দীপকের জনাব ' ক ' এর কার্যক্রমের সাথে শেরে বাংলা এ . কে .   ফজলুল হকের কার্যক্রমের সাদৃশ্য রয়েছে ।"
        },
        {
          "label": "ঘ",
          "question": "",
          "explanation": "উদ্দীপকের শেষাংশে উল্লেখিত কর্মকাণ্ড অর্থাৎ কৃষি ঋণ আইন ও ঋণ শালিশ বোর্ড কৃষকদের ভাগ্য উন্নয়নে যথেষ্ট ভূমিকা রেখেছিল ।     ' বাংলার কৃষক , কৃষকের বাংলা ' একথাটি শেরে বাংলা এ .   কে . ফজলুল হক মনেপ্রণে বিশ্বাস করতেন । তিনি জননেতা বাংলার কৃষককুলের মুক্তি ব্যতীত বাংলার মুক্তি সম্ভব নয় । তাই তিনি অশিক্ষিত কৃষকদেরকে সচেতন করে তোলার জন্য কৃষক - প্রজা আন্দোলন গড়ে তোলেন ।   অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বঙ্গীয় কৃষিঋণ আইন পাস করেন । এছাড়া তিনি মুখ্যমন্ত্রী থাকাকালীন সময়ে ১৯৩৭ সালের বোর্ড গঠন করেন , যার ফলে কৃষকদের ঋণভার লাঘব হয় । ১৯৩৮ সালে বঙ্গীয় প্রজাস্বত্ব আইন পাস হওয়ার পর জমির উপর কৃষকদের স্বত্ব   প্রতিষ্ঠিত হয় । এ আইনের ফলেই জমিদারি প্রথার অবসান হয় ।     সুদখোর মহাজনদের চক্রবৃদ্ধি সুদ বন্ধ করার জন্য তিনি ১৯৪০ সালে মহাজনি আইন পাশ করেন । তাছাড়া জমিদারি প্রথার উচ্ছেদের জন্য তিনি ফ্লাউড কমিশনও   গঠন করেন । মোটকথা বাংলার কৃষকদের ভাগ্যোন্নয়নে তিনি আজীবন সংগ্রাম করেছেন । তার সুদূরপ্রসারী ভূমিকার জন্য কৃষকরা মুক্তির পথ পেয়ে যায় ।     উদ্দীপকের শেষাংশে ' ক ' নেতার আন্তরিক প্রচেষ্টা ও শেরেবাংলা এ . কে . ফজলুল হক এর প্রচেষ্টা একই , দুজনই একই   আদর্শে অনুপ্রাণিত হয়ে কৃষকদের পাশে দাঁড়িয়ে ছিলেন ।"
        }
      ]
    },
    {
      "number": "7",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "CFC - এর পূর্ণরূপ হচ্ছে Cloro Fluoro Carbon"
        },
        {
          "label": "খ",
          "question": "",
          "explanation": "মাওলানা আব্দুল হামিদ খান ভাসানীর জন্ম হয় ১৮৮০ সালে সিরাজগঞ্জ শহরের অদুরে ধানগড়া গ্রামে । বাল্যকালে পিতাকে হারিয়ে তিনি চাচার আশ্রয় বড় হন । পরবর্তীতে বিভিন্ন স্থানে ঘোরাঘুরির পর সৈয়দ নাসিরউদ্দিন বোগদাদির   কাছে ধর্মীয় শিক্ষা পান । খিলাফত আন্দোলন এর মাধ্যমে তার রাজনৈতিক জীবন শুরু হয় । তিনি ১৯১৯ সালে কংগ্রেসের সদস্য পদ লাভ করেন । ১৯২৪ সালে আসাম ও বাংলা কৃষক   সম্মেলন করেন । ১৯৩০ সালে তিনি মুসলিম লীগে যোগ দেন । ১৯৭১ সালের মুক্তিযুদ্ধে তিনি মুজিবনগর সরকারের উপদেষ্টা ছিলেন । ১৯৭৬ সালে এ মহান নেতার মৃত্যু হয়।"
        },
        {
          "label": "গ",
          "question": "",
          "explanation": "ছকে উল্লিখিত ঘটনাবলীর সাথে আমার পাঠ্য বইয়ের বঙ্গবন্ধু শেখ মুজিবুর রহমানের মিল রয়েছে ।     স্বাধীন বাংলাদেশের স্থপতি হিসেবে উদ্দীপকে উল্লিখিত মহান নেতা বঙ্গবন্ধু শেখ মুজিবুর রহমানের কর্তৃত্ব ছিল অবিস্মরণীয় । বঙ্গবন্ধুর সারা জীবনের আন্দোলন ও সংগ্রাম নির্দেশিত হয়েছে বাঙালির জাতির মুক্তির লক্ষ্যে । ৫২ ' র ভাষা আন্দোলনে তিনি বলিষ্ঠ ভূমিকা পালন করেন । ১৯৫৪ সালে যুক্তফ্রন্ট নির্বাচন , ১৯৫৬ সালের সংবিধানের বাংলাকে অন্যতম রাষ্ট্রভাষা হিসেবে স্বীকৃতি দান , ১৯৫৮ সালের জেনারেল আইয়ুব খানের সামরিক শাসনবিরোধী আন্দোলনে সবচেয়ে অগ্রণী ভূমিকা রাখেন বঙ্গবন্ধু শেখ মুজিবুর রহমান । ১৯৬৬ সালে বাঙালির প্রাণের দাবি ছয় দফা কর্মসূচি পেশ ও ছয় দফা ভিত্তিক আন্দোলন , ৬৯ এর গণঅভ্যুত্থান , ১৯৭০ সালের সাধারণ নির্বাচনে আওয়ামী লীগের অভাবনীয় বিজয় , ১৯৭১ সালের অসহযোগ আন্দোলন থেকে স্বাধীনতার ঘোষণা ও স্বাধীনতা অর্জনের একচ্ছত্র মুখ্য ভূমিকা পালন করেন যাদের পিতা বঙ্গবন্ধু শেখ মুজিবুর রহমান । পাকিস্তানের ২৪ বছরের শাসনামলে তিনি ১২ বছর কারাগারে কাটিয়েছেন । ১৯৬৮ সালে আগরতলা মামলায় প্রধান আসামি করা হয় তাকে । ২৬ মার্চের স্বাধীনতার ঘোষণার মাধ্যমে তিনি বাংলাদেশ জাতির স্বাধীনতার দ্বার উন্মোচন করে ।   তার নামেই পরিচালিত হয় আমাদের মুক্তিযুদ্ধ । তিনি ছিলেন মুক্তিযুদ্ধের সর্বাধিনায়ক । তাকে বাংলাদেশের স্বাধীনতার স্থপতি বলা হয় । উদ্দীপকে উল্লিখিত ঘটনাবলীতে ১৯৬৬ সালের ছয় দফা , আগরতলা মামলা , ১৯৬৯ এর গণঅভ্যুত্থান ও স্বাধীনতার স্থপতির কথা বলা হয়েছে যা বঙ্গবন্ধু শেখ মুজিবুর রহমানের সংগ্রামী জীবনের অংশবিশেষ কে নির্দেশ করে ।     সুতরাং বলা যায় ছকে উল্লেখিত তথ্যের সাথে বঙ্গবন্ধু শেখ মুজিবুর রহমানের মিল রয়েছে ।"
        },
        {
          "label": "ঘ",
          "question": "",
          "explanation": "যুদ্ধবিধ্বস্ত দেশ পূর্ণ গঠনে উক্ত নেতা অর্থাৎ বঙ্গবন্ধু শেখ মুজিবুর রহমানের ভূমিকা ছিল অপরিসীম ।     দেশের পূর্ণ গঠনে বঙ্গবন্ধু সরকারের ( ১৯৭২ - ৭৫ ) গৃহীত পদক্ষেপ সংক্ষেপে নিচে তুলে ধরা হলো ।     ১ . ভারতীয় সৈন্যদের দেশে ফেরত পাঠানো : বাংলাদেশের মুক্তিযুদ্ধে ভারত যেহেতু সরাসরি অংশগ্রহণ করেছিল তাই ভারতীয় সৈন্য যুদ্ধ পরবর্তীতে বাংলাদেশে অবস্থান করেছিল । মুক্তিযুদ্ধে চূড়ান্ত বিজয়ের পর থেকে তিন মাসেরও   কম সময়ের মধ্যে বঙ্গবন্ধু সরকার ভারতীয় মিত্র বাহিনীর সৈন্যদের দেশে ফেরত পাঠানোর ব্যবস্থা করেন ।   ২ . পূর্ণবাসন : বঙ্গবন্ধু সরকারের অন্যতম সফলতা হচ্ছে ভারতে আশ্রয় নেওয়া এক কোটি লৈাককে পূর্ণবাসন করা । মুক্তিযুদ্ধে অংশগ্রহণের জন্য যারা পার্শ্ববর্তী দেশ ভারতে আশ্রয় নিয়েছিল তাদেরকে দেশে ফিরিয়ে এনে পুনর্বাসন করেছিলেন । এছাড়াও মুক্তিযুদ্ধে যারা শহীদ হয়েছিলেন তাদের পরিবারকে আর্থিক সাহায্য দান , নির্যাতিতা মা - বোনদের পূর্ণবাসনের ব্যবস্থা করেছিলেন । সরকার তার সফল কূটনীতি দ্বারা পাকিস্তানের আটকে পড়া এক লক্ষ বাইশ হাজার বাঙালিকে দেশে ফিরিয়ে আনার ব্যবস্থা করেন ।     ৩ . সংবিধান প্রণয়ন : বঙ্গবন্ধু শেখ মুজিবুর সরকারের অন্যতম সফলতা হচ্ছে দ্রুততম সময়ের মধ্যে দেশের জন্য সংবিধান প্রণয়ন । দায়িত্ব গ্রহণের মাত্র ১০ মাসের মধ্যে বাংলাদেশের জন্য একটি উত্তম সংবিধান প্রণয়ন সরকারের বিশেষ কর্তৃত্ব । মুক্তিযুদ্ধের চেতনা ও আদর্শের ওপর ভিত্তি করে রচিত সংবিধানের চারটি মূলনীতি হচ্ছে - গণতন্ত্র , সমাজতন্ত্র , ধর্মনিরপেক্ষতা ও জাতীয়তাবাদ ।     ৪ . শিক্ষা ক্ষেত্রে অগ্রগতি : বঙ্গবন্ধু সরকার অল্প সময়ের মধ্যে শিক্ষা ব্যবস্থাকে বিজ্ঞানভিত্তিক করার জন্য ১৯৭২ সালে ড . কুদরত - এ - খুদার নেতৃত্বে শিক্ষা কমিশন গঠন করেন । বিশ্ববিদ্যালয়ের কালা কানুন বাতিল করে গণতান্ত্রিক অধ্যাদেশ ৭৩ প্রণয়ন করেন । এছাড়া বঙ্গবন্ধু সরকারের সময়কালে ৩৮ হাজার প্রাথমিক বিদ্যালয় জাতীয়করণ এবং এ সকল স্কুলে কর্মরত এক লক্ষ ৬৫ হাজার শিক্ষককে চাকরি সরকারিকরণ করা হয় । জাতীয় জীবনের সর্বক্ষেত্রে বাংলা ভাষা ব্যবহারের নির্দেশেনাও দেওয়া হয় ।   ৫ . আন্তর্জাতিক ক্ষেত্রে সফলতা : বঙ্গবন্ধু সরকারের অন্যতম সফলতা হচ্ছে আন্তর্জাতিক ক্ষেত্রে সুনাম অর্জন । বঙ্গবন্ধু অত্যন্ত দক্ষতার সাথে শুরু থেকেই বাংলাদেশের জন্য সবার সাথে বন্ধুত্ব নীতি অবলম্বন করেন । তাই বাংলাদেশে ১৯৭২ সালে কমনওয়েলথ , ১৯৫৪ সালে জাতিসংঘ ও ইসলামী সহযোগিতা সংসার সদস্যপদ লাভ করে । বাংলাদেশ ওই সময় পাকিস্তানসহ ১৪০   টি রাষ্ট্রের স্বীকৃতি ও অর্জন করে ।     সুতরাং আলোচনার শেষে বলা যায় , নানা সীমাবদ্ধতার মধ্যে ও বঙ্গবন্ধু শেখ মুজিবুর রহমান তার ( ১৯৭২ - ১৯৭৫ ) সময়কাল যেসব সফলতা অর্জন করেন তা যুদ্ধ বিধ্বস্ত নতুন একটি রাষ্ট্রের   জন্য নিঃসন্দেহে বিরাট সাফল্য ।"
        }
      ]
    },
    {
      "number": "8",
      "uddipok": "কাজল একজন ক্ষুদ্র মাছ ব্যবসায়ী । সে পাইকারি বাজার থেকে মাছ ক্রয় করে খুচরা বিক্রি করে জীবিকা নির্বাহ করে । মাছ সতেজ   রাখার জন্য সে রাসায়নিক পদার্থ ব্যবহার করে । গতকাল রাসায়নিক পদার্থ মিশ্রিত মাছ সে তার নিজের পরিবারের জন্য নিয়ে আসে । মাছ খেয়ে তার শিশু কন্যা গুরুতর অসুস্থ হয়ে পড়ল ।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "HIV এর পূর্ণরূপ হলো Human Immuno Deficiency Virus."
        },
        {
          "label": "খ",
          "question": "",
          "explanation": "যারা মানসিক পীড়ায় আক্রান্ত , কম বুদ্ধি সম্পন্ন এবং স্বাভাবিক চিন্তা ও কাজ করতে পারে না তারাই মানসিক প্রতিবন্ধী । মানসিক প্রতিবন্ধী স্বাভাবিক জীবন যাপনে অক্ষম । যেমন - পাগল , হাবা - গোবা , অটিজম শিশু । অর্থাৎ ক্লিনিক্যাল ডিপ্রেশন বাইপোলার ডিজঅর্ডার দুশ্চিন্তা বা ফোবিয়াজনিত কোনো মানসিক সমস্যা , যার কারনে কোনো ব্যক্তি দৈনন্দিন জীবন বাধাগ্রস্ত হয় , তিনি মানসিক প্রতিবন্ধী ব্যক্তি বলে বিবেচিত হবেন ।"
        },
        {
          "label": "গ",
          "question": "",
          "explanation": "উদ্দীপকের কাজলের কর্মকাণ্ড   আমার পঠিত নাগরিক সমস্যা খাদ্য ভেজালের সাদৃশ্য আছে ।     যেসব খাদ্যদ্রব্য প্রাকৃতিক বা স্বাভাবিক   উপায় প্রস্তুত না করে ক্ষতিকর , নিম্নমানের , অকেজো ও অস্বাস্থ্যকর উপকরণ দিয়ে তৈরি করা হয় তাকে ভেজাল খাদ্য বলে । ভালো খাদ্যের সাথে নিকৃষ্ট দ্রব্য মিশিয়ে তৈরি করা খাবারকেও ভেজাল খাদ্য বলা হয় । ভেজাল খাদ্য তৈরি একটি দণ্ডনীয় অপরাধ । ভেজাল খাদ্য মানব স্বাস্থ্যের জন্য হুমকি সৃষ্টি করে এবং বিভিন্ন ধরনের রোগ ব্যাধির দিকে মানুষকে ঠেলে দেয় ।     উদ্দীপকে দেখা যায় , কাজল একজন ক্ষুদ্র মাছ ব্যবসায়ী । সে পাইকারি বাজার থেকে মাছ ক্রয় করে খুচরা বিক্রি করে জীবিকা নির্বাহ করে । মাছ সতেজ রাখার জন্য সে রাসায়নিক পদার্থ ব্যবহার করে । যা মানুষের স্বাস্থ্যের জন্য ক্ষতিকর ।     সুতরাং উপরিউক্ত আলোচনার আলোকে বলা যায় , উদ্দীপকের ঘটনাটি নাগরিকের অন্যতম সমস্যা খাদ্য ভেজালের সমস্যার সাথে সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সমস্যা তথা খাদ্য ভেজাল সমস্যা নিরসনে বিভিন্ন পদক্ষেপ গ্রহণ করা যায় ।   যথার্থ   পদক্ষেপই পারে এ সমস্যার সমাধান করতে ।     বাংলাদেশের খাদ্য বিষয়ক প্রায় সতেরটি আইন বিদ্যমান রয়েছে । এসব আইনের কার্যকর প্রয়োগ নিশ্চিত করতে পারলে খাদ্য ভেজাল সমস্যা নিরসন   করা সম্ভব । এ সমস্যা সমাধানে নিম্নমানের খাদ্যদ্রব্য বিক্রি বন্ধে জনসচেতনতা বৃদ্ধি করতে হবে । খাদ্য ভেজালের বিরুদ্ধে জনসচেতনতা সৃষ্টির জন্য সামাজিক আন্দোলন গড়ে তুলতে হবে । ভেজাল খাদ্য পরিহার করে অসৎ ব্যবসায়ী তথা ভেজালকারীদের সামাজিকভাবে ঘৃণা ও বয়কট করতে   সকলকে উদ্বুদ্ধ করতে হবে । ভোক্তা অধিকার সংরক্ষণ আইন ২০০৯ খাদ্যে ভেজাল সমস্যা সমাধানে গুরুত্বপূর্ণ ভূমিকা রাখতে পারে । তাই এর যথাযথ প্রয়োগ ও বিএসটিআইকে অধিকতর কার্যকর করে গড়ে তুলতে হবে । খাদ্যদ্রব্য ক্রয়ের সময় সবাইকে অধিক সতর্কতা অবলম্বন করতে হবে এবং খাদ্যের মান যাচাই করে তা ক্রয় করতে হবে । খাদ্যে ভেজাল মেশানো একটি অত্যন্ত নিন্দনীয় অপরাধ । তাই এসব অপরাধীদের বিরুদ্ধে শুধু আইন প্রণয়ন নয় প্রয়োজন আইনের কাঠামো প্রয়োগ , জনসচেতনতা বৃদ্ধি এবং মানসিকতার পরিবর্তন ।     উপরিউক্ত পদক্ষেপ গুলোর সঠিক বাস্তবায়নই পারে উদ্দীপকে বর্ণিত নাগরিক সমস্যা তথা খাদ্যের ভেজাল সমস্যার নিরসন করতে ।"
        }
      ]
    },
    {
      "number": "9",
      "uddipok": "খুলনার কায়রা উপজেলায় গাবুরা গ্রামে আকদ্দস আলী ক্ষুদ্র চাষী । পরিবার - পরিজন নিয়ে সে নদীর কাছে বসবাস করে । গত বছর ' আম্ফানে ' নদীর বেরিবাদ ভেঙে তার ঘরবাড়ি তলিয়ে যায় । পানিবন্দি অবস্থায় থাকতে না পেরে পরিবার পরিজনসহ বেরিবাধে অংশগ্রহণ করে । এবছর আবার ঘূর্ণিঝড় ' ইয়াস ' সৃষ্ট প্রবল জলোচ্ছ্বাস জোয়ারে নদীর বাঁধ ভেঙ্গে আবারও পানিবন্দী হয়ে পড়েছেন ।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "দুর্নীতি হলো মূল্যবোধ ও রীতি - নীতির পরিপন্থী এক ধরনের অপরাধমূলক কর্মকাণ্ড ।"
        },
        {
          "label": "খ",
          "question": "",
          "explanation": "ইভটিজিং   বলতে নারীকে উত্ত্যক্ত   করা বা বিব্রত করাকে বোঝায় । সৃষ্টির বিবরণে জানা যায় , ইভ হলেন বাইবেল ও কোরআনে বর্ণিত পৃথিবীর প্রথম নারী বিবি হাওয়া । আর বর্তমানে ইভ বলতে সমগ্র নারী জাতিকে বোঝায় । আর টিজিং হলো হয়রানি করা ।   তাই ইভটিজিং বলতে বোঝায় নারীকে উত্ত্যক্ত , ঠাট্টা করা , বিরক্ত করা বা বিব্রত করা । ইভটিজিং একটি সামাজিক ব্যাধি । এর ফলে নারীদের নিরাপত্তা ব্যাহত হয় । অনেক মেয়ের শিক্ষা জীবনে অবসান ঘটে । ইভটিজিং মানুষের মানবিক মূল্যবোধকে ধ্বংস করে । মানবিকতা পর্যদস্ত হয় ।"
        },
        {
          "label": "গ",
          "question": "",
          "explanation": "উদ্দীপকে আকদ্দস আলী প্রাকৃতিক দুর্যোগের কবলে পড়েছেন ।     মানুষের অবিবেচনা প্রসূত কাজ যেমন - নির্বিচারে বৃক্ষ নিধন , প্রকৃতির বিরুদ্ধে অবস্থান , শিল্প কারখানা ও যানবাহনের ধোঁয়া , নদীর প্রবাহ রোধ , জনসংখ্যা বৃদ্ধি , আকস্মিক   বিস্ফোরণ ইত্যাদির ফলে বৈষিক জলবায়ু পরিবর্তন হচ্ছে । বৈষিক জলবায়ু পরিবর্তনের ফলে আবহাওয়া পরিবর্তন ঘটছে এবং প্রাকৃতিক দুর্যোগ বৃদ্ধি পাচ্ছে । অনিয়মিত ও অনিয়ন্ত্রিত জলোচ্ছ্বাস , ঝড় , বৃষ্টি , বন্যা , ঘূর্ণিঝড় , খরা প্রভৃতি প্রাকৃতিক দুর্যোগ দিন দিন বাড়ছে । বুঝি উষ্ণতার ফলের সমুদ্রপৃষ্ঠের স্থলভাগের সৃষ্ট চাপের পার্থক্য থেকে ঘূর্ণিঝড়ের উৎপাদিত হচ্ছে । সমুদ্র স্রোতের দিক পরিবর্তিত হচ্ছে এবং জলোচ্ছ্বাস বৃদ্ধি পাচ্ছে । এই ঘূর্ণিঝড় ও জলোচ্ছ্বাস সমুদ্র উপকূলবর্তী এলাকা প্লাবিত করছে । সমুদ্রের অস্বাভাবিক পানি বৃদ্ধির ফলে উপকূলীয় এলাকা তলিয়ে যাচ্ছে । জলমগ্ন হচ্ছে গ্রামের পর গ্রাম । কৃষি জমি তলিয়ে যাচ্ছে , মানুষের জনমলের ক্ষতি হচ্ছে । বেরিবাদ ভেঙে ঘর বাড়ি তলিয়ে যাচ্ছে । জলোচ্ছ্বাস ও জোয়ারে পানিবন্দী হচ্ছে সমুদ্র তীরবর্তী এলাকার আকদ্দস আলীর মত হাজারো মানুষ । তাছাড়া সমুদ্রের লোনা পানি নদ নদীতে ঢুকে পড়ায় সুপেয় পানির অভাব দেখা দিচ্ছে এবং মিঠা পানির মৎস্য সম্পদ ধ্বংস হচ্ছে ।     উদ্দীপকেও আমরা দেখতে পাই , গাবুরা গ্রামের আকদ্দস আলী পরিবার - পরিজন নিয়ে নদীর কাছে বসবাস করে । বিভিন্ন দুর্যোগ আম্ফান ও ইয়াস সৃষ্ট প্রবল জলোচ্ছ্বাস জোয়ারে নদীর বাঁধ ভেঙে আবারো পানিবন্দী হয়ে পড়েছেন যা প্রাকৃতিক দুর্যোগকে নির্দেশ করেছে । সুতরাং বলা যায় উদ্দীপকে আকদ্দস আলী প্রাকৃতিক দুর্যোগের কবলে পড়েছেন ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সমস্যা জলবায়ু পরিবর্তন জনিত সমস্যা । এই সমস্যার সমাধানে আমার সুপার সমূহ নিচে তুলে ধরা হলো -   ১ . বৃক্ষ নিধন রোধে আইন প্রণয়ন ও বাস্তবায়ন করতে হবে । বনভূমি ধ্বংসের যারা লিপ্ত তাদের বিরুদ্ধে সামাজিক প্রতিরোধ গড়ে তুলতে হবে । সাথে সাথে বৃক্ষরোপণ কর্মসূচি পালন করতে হবে । নদী তীরবর্তী ও সমুদ্র উপকূলবর্তী এলাকায় ব্যাপকভাবে বনায়ন করা প্রয়োজন ।     ২ . শিল্প প্রতিষ্ঠান ও কলকারখানায় সি এফ সি গ্যাসের ব্যবহার নিষিদ্ধ করা সহ এর বিকল্প পদ্ধতি খুঁজতে হবে ।     ৩ . জ্বালানি হিসেবে জীবাশ্ম জ্বালানি বা কাঠের ব্যবহার বন্ধ করতে হবে । শিল্প কারখানায় পরিবেশবাদ্ধব জ্বালানি ব্যবহার করতে হবে ।     ৪ . প্রাকৃতিক জলাশয় , হাওয়ার বাওর , বিল সংরক্ষণ ও জীববৈচিত্র্য রক্ষা করতে হবে ।     ৫ . ইট ভাটা , শিল্প কারখানা ও গাড়ির বিষাক্ত কালো ধোয়া নিয়ন্ত্রণ করতে হবে ।     ৬ .   নগরায়ন ও শিল্পায়নে পরিকল্পিত পদ্ধতি ব্যবহার করতে হবে ।     ৭ . জাতিসংঘকে পরমাণু অস্ত্র তৈরী , পরীক্ষা ও উৎপাদন নিষিদ্ধ করাতে কার্যকর ব্যবস্থা নিতে হবে ।     ৮ . জলবায়ু পরিবর্তন সম্পর্কে জনগণকে সচেতন করতে হবে এবং আন্তর্জাতিকভাবে সচেতন করতে সকলকে উদ্ধৃতি হতে হবে । পাশাপাশি শিল্প উন্নয়ন দেশগুলোকে জলবায়ু পরিবর্তনের সতর্কতামূলক ব্যবস্থা গ্রহণ করতে হবে ।     উপরিউক্ত আলোচনার পরিপ্রেক্ষিতে বলা যায় জলবায়ু পরিবর্তন জনিত সমস্যা উদ্দীপকের আকদ্দস আলীর মতো হাজারো মানুষকে এক চরম সংকটে ফেলে দিয়েছে । তাই ভবিষ্যৎ প্রজন্মকে এ চরম সংকটের হাত থেকে বাঁচাতে সবাইকে এগিয়ে আসতে হবে ।"
        }
      ]
    },
    {
      "number": "10",
      "uddipok": "' ক ' একটি সদ্যস্বাধীন রাষ্ট্র । স্বাধীনতা অর্জনের পরবর্তীতে দেশটি একটি গণপরিষদ গঠন করে । গণপরিষদ অল্প সময়ের মধ্যে জাতিকে একটি সংবিধান উপহার দেয় । সংবিধানটিতে রাষ্ট্র পরিচালনার জন্য সমাজতন্ত্র , ধর্মনিরপেক্ষতা সহ আরো দুটি মূলনীতির কথা বলা হয়েছে । উক্ত সংবিধানের জনগণের মৌলিক অধিকার প্রধান সহ মৌলিক অধিকারের নিশ্চয়তা বিধান দেওয়া হয়েছে ।",
      "tag": "RB 21,BB 21",
      "sub_questions": [
        {
          "label": "ক",
          "question": "",
          "explanation": "১৯৭২ সালের ১৬ ডিসেম্বর থেকে বাংলাদেশ সংবিধান কার্যকর হয় ।"
        },
        {
          "label": "খ",
          "question": "",
          "explanation": "খাদ্য ভেজাল বলতে সাধারণত বিশুদ্ধ বা খাঁটি নয় , এমন খাদ্যদ্রব্য কে বোঝায় । কিংবা উৎকৃষ্ট দ্রব্যের সাথে নিকৃষ্ট দ্রব্যের মিশ্রণকে খাদ্য ভেজাল বলা হয় । অর্থাৎ খাদ্য ভেজাল বলতে বোঝায় , যেসব খাদ্যদ্রব্য প্রাকৃতিক ও স্বাভাবিক উপায়ে প্রস্তুত না করে ক্ষতিকর , নিম্নমানের , অকেজো ও অস্বাস্থ্যকর জিনিস দিয়ে তৈরি করা হয় । খাদ্যের ভেজাল মেশানো যেমন এটি সামাজিক অপরাধ তেমনি একটি মানবতাবিরোধী অপরাধও বটে ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মূলনীতি অর্থাৎ সমাজতন্ত্র , ধর্মনিরপেক্ষতা ছাড়াও বাংলাদেশের সংবিধানে আরো দুটি মূলনীতি রয়েছে । যথা - জাতীয়তাবাদ ও গণতন্ত্র । নিচে এ দুটি মূলনীতির ব্যাখ্যা করা হলো -   জাতীয়তাবাদ : ১৯৭২ সালে বাংলাদেশের সংবিধানের চারটি মূলস্তম্ভের মধ্যে অন্যতম হলো জাতীয়তাবাদ । অভিন্ন ভাষা , সংস্কৃতি ও মানসিকতার ভিত্তিতে গড়ে ওঠা বাঙালি জাতীয়তাবাদের প্রাণধারা । এ প্রসঙ্গে সংবিধানের ৯ অনুচ্ছেদে বর্ণিত আছে , ভাষাগত ও সংস্কৃতিগত একক সত্তা বিশিষ্ট যে বাঙালি জাতি ঐক্যবদ্ধ ও সংকল্পবদ্ধ সংগ্রাম করে জাতীয় মুক্তিযুদ্ধের মাধ্যমে বাংলাদেশের স্বাধীনতা ও সার্বভৌম অর্জন করেছে ; বাঙালির জাতির সেই ঐক্য ও সংহতিই হবে বাঙালি জাতীয়তাবাদের ভিত্তি । সাহিত্য , সংস্কৃতি ও ভাষা অন্যান্য সম্প্রদায় থেকে স্বতন্ত্র । আর জাতি হিসেবে নিজের দেশের জনগণের ওপর পূর্ণ কর্তৃত্ব বাঙালি জাতীয়তাবাদের ভিত্তি । এই জাতীয়তাবাদ এটাই প্রমাণ করে আমরা বাঙালি , বাংলা আমাদের মাতৃভাষা , বাংলাদেশ আমাদের মাতৃভূমি । আর আমরা একটি স্বাধীন ও স্বতন্ত্র জাতি ।     গণতন্ত্র : সংবিধান অনুযায়ী বাংলাদেশ একটি গণতান্ত্রিক প্রজাতন্ত্র হিসেবে পরিগণিত হবে । এ প্রসঙ্গে সংবিধানে ১১ অনুচ্ছেদে বলা হয় , \" গণপ্রজাতন্ত্রী বাংলাদেশ হবে একটি গণতান্ত্রিক রাষ্ট্র যেখানে মৌলিক অধিকার ও স্বাধীনতার নিশ্চয়তা থাকবে , মানব সত্তার মর্যাদা ও মূল্যের প্রতি শ্রদ্ধাবোধ নিশ্চিত হবে । \" গণতন্ত্রের ব্যাখ্যায় বলা হয় , বাংলাদেশের সকল পর্যায়ে জনগণের নির্বাচিত প্রতিনিধিদের দ্বারা জনগণের কার্যকর অংশগ্রহণ নিশ্চিত করা হবে । ধর্ম , বর্ণ , নারী , পুরুষ নির্বিশেষে সকলের কার্যকর অংশগ্রহণের নিশ্চয়তা বিধানের ব্যবস্থা রাখা হয় ।"
        },
        {
          "label": "ঘ",
          "question": "",
          "explanation": "উদ্দীপকের ' ক ' রাষ্ট্রের সংবিধানের সাথে আমার দেশের   অর্থাৎ বাংলাদেশের সংবিধানের পুরোপুরি মিল রয়েছে ।     বিশ্বের অন্যান্য গণতান্ত্রিক রাষ্ট্রের মতো বাংলাদেশের সংবিধানও অনন্য বৈশিষ্ট্যের অধিকারী । যেমন - বাংলাদেশ স্বাধীন হবার পর সংবিধান প্রণয়নের উদ্দেশ্য একটি গণপরিষদ গঠন করা হয় । সেই গণপরিষদ অল্প সময়ের মধ্যে একটি সংবিধান প্রণয়ন করে । উদ্দীপকে ' ক ' রাষ্ট্রের সংবিধান সমাজতন্ত্র , ধর্মনিরপেক্ষতা , গণতন্ত্র , জাতীয়তাবাদ ও মৌলিক অধিকার সন্নিবেশিত রয়েছে । এসব বৈশিষ্ট্য বাংলাদেশের সংবিধানে রয়েছে । কিন্তু এর বাইরেও বাংলাদেশের সংবিধানে আরো কিছু বৈশিষ্ট্য রয়েছে যেগুলো হল - সুন্দর ও আকর্ষণীয় প্রস্তাবনা , দেশের চূড়ান্ত আইন হিসেবে সংবিধানের প্রাধান্য , গণতান্ত্রিক শাসন ব্যবস্থা , বিচার বিভাগের স্বাধীনতা , দলীয় শৃঙ্খলা রক্ষা , ন্যায়পালের পদের অবতারণা , সর্বজনীন ভোটাধিকার নিশ্চিতকরণ , জনগণের সার্বভৌম নিশ্চিত করেন এবং প্রশাসনিক ট্রাইব্যুনাল গঠন । উদ্দীপকে উল্লিখিত এসব বৈশিষ্ট্যের সমন্বয়ে বাংলাদেশ সংবিধান গড়ে ওঠে ।     সুতরাং বলা যায় উদ্দীপকের সংবিধান ও বাংলাদেশের সংবিধান পুরোপুরি মিলে যায় ।"
        }
      ]
    },
    {
      "number": "11",
      "uddipok": "\"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\"",
      "tag": "RB 21",
      "sub_questions": [
        {
          "label": "ক",
          "question": "পাকিস্তানে প্রথম সামরিক শাসন কে জারি করেন?",
          "explanation": "পাকিস্তানে প্রথম সামরিক শাসন জারি করেন জেনারেল ইস্কান্দার মির্জা।"
        },
        {
          "label": "খ",
          "question": "\"রাষ্ট্রভাষা সংগ্রাম কমিটি\" কী? ব্যাখ্যা করো।",
          "explanation": "রাষ্ট্রভাষা সংগ্রাম কমিটি' হলো পাকিস্তান সরকারের কাছ থেকে বাংলা ভাষার রাষ্ট্রীয় মর্যাদা আদায়ের আন্দোলনকে সংগঠিত করার উদ্দেশ্যে গঠিত একটি কমিটি। ১৯৪৭ সালের ডিসেম্বর মাসে করাচিতে অনুষ্ঠিত সরকারি শিক্ষা সম্মেলনে। উর্দুকে পাকিস্তানের রাষ্ট্রভাষা করার সিদ্ধান্ত গৃহীত হলে এর প্রতিবাদে \"ঢাকা বিশ্ববিদ্যালয় প্রাঙ্গনে ৬ ডিসেম্বর তমদ্দুন মজলিসের ডাকে ছাত্রসভা হয়। সংগঠনের নেতা অধ্যাপক আবুল কাশেমের সভাপতিত্বে অনুষ্ঠিত ছাত্রসভায় বাংলাকে রাষ্ট্রভাষা করার প্রস্তাব গ্রহণ করা হয়। এ প্রস্তাবকে বাস্তবায়িত করার লক্ষ্যে উক্ত বছরের ডিসেম্বর মাসে 'রাষ্ট্রভাষা সংগ্রাম পরিষদ' গঠিত হয়।"
        },
        {
          "label": "গ",
          "question": "উদ্দীপকে উল্লেখিত বক্তব্যটি যে ভাষণের অংশবিশেষ তার প্রেক্ষাপট ব্যাখ্যা করো।",
          "explanation": "জাউদ্দীপকে উল্লেখিত বক্তব্যটি যে ভাষণের অংশবিশেষ তা হলো বঙ্গবন্ধুর ৭ মার্চের ঐতিহাসিক ভাষণ এবং এর সুদীর্ঘ প্রেক্ষাপট রয়েছে। বঙ্গবন্ধু শেখ মুজিবুর রহমান ১৯৭১ সালের ৭ই মার্চ ঢাকার রেসকোর্স ময়দানে (বর্তমান সোহরাওয়ার্দি উদ্যান) যে জ্বালাময়ী দিকনির্দেশনামূলক ভাষণ দিয়েছিলেন তা এককথায় অনন্য। এ ভাষণের মাধ্যমে তিনি। প্রচ্ছাভাবে বাংলাদেশের স্বাধীনতা ঘোষণা করেন। ৭ মার্চ বিকাল ৫টা ১৯ মিনিটে শুরু হওয়া বঙ্গবন্ধুর ভাষণটির স্থায়িত্ব ছিল ১৮ মিনিট। উদ্দীপকে উল্লেখ করা হয়েছে, \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" এটি ১৯৭১ সালের ৭ মার্চের ভাষণের অংশবিশেষ। ৭ মার্চের ভাষণের প্রেক্ষাপট ছিল পশ্চিম পাকিস্তানি শাসকগোষ্ঠীর দীর্ঘ ২৪ বছরের শোষণ ও অত্যাচারের ইতিহাস। ঐতিহাসিক ৭ মার্চের ভাষণে বঙ্গবন্ধু পশ্চিম পাকিস্তানি শাসকগোষ্ঠীর দীর্ঘদিনের শোষণ ও বঞ্চনার কথা বলেন এবং ১৯৭০ সালের নির্বাচনে জয়ের পর বাঙালির সাথে প্রতারণা এবং পাকিস্তানি সেনা-পুলিশের নির্যাতনের বর্ণনা - তুলে ধরেন। এই ভাষণে বঙ্গাবন্ধু পরোক্ষভাবে বাংলাদেশের স্বাধীনতা ঘোষণা করেন এবং বাঙালিকে কৌশলে স্বাধীনতার লড়াইয়ের জন্য প্রস্তুত হওয়ার আহ্বান জানান।"
        },
        {
          "label": "ঘ",
          "question": "বাংলাদেশের মুক্তি সংগ্রামের প্রেক্ষাপটে উক্ত ভাষণের গুরুত্ব বিশ্লেষণ করো।",
          "explanation": "বাংলাদেশের মুক্তি সংগ্রামের প্রেক্ষাপটে ৭ মার্চের ভাষণ অত্যন্ত গুরুত্বপূর্ণ। ইতিহাসে যেসব ঐতিহাসিক ভাষণের নজির আছে বঙ্গবন্ধু শেখ মুজিবুর রহমানের ৭ মার্চের ভাষণ তার অন্যতম। বাঙালির চরম সংকটময় পরিস্থিতিতে তিনি এ ভাষণ দেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বজাবন্ধু ৭ মার্চের ভাষণে পশ্চিম বাংলাদেশের মুক্তি সংগ্রামের প্রেক্ষাপটে ৭ মার্চের ভাষণ অত্যন্ত গুরুত্বপূর্ণ। ইতিহাসে যেসব ঐতিহাসিক ভাষণের নজির আছে বঙ্গাবন্ধু শেখ মুজিবুর রহমানের ৭ মার্চের ভাষণ তার অন্যতম। বাঙালির চরম সংকটময় পরিস্থিতিতে তিনি এ ভাষণ দেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বঙ্গবন্ধু ৭ মার্চের ভাষণে পশ্চিম পাকিস্তানি শাসকদের দুঃশাসন, শোষণ ও কঞ্চনার ইতিহাস এবং ১৯৭০ সালের নির্বাচনে জয়ের পরও ক্ষমতা হস্তান্তরে প্রতারণার প্রসঙ্গ তুলে ধরেন। এ ভাষণে অনিয়ম ও বঞ্চনার বেড়াজাল ছিন্ন করতে তিনি বাঙালিকে ঐক্যবন্ধ হওয়ার প্রেরণা এবং নির্দেশ দেন। উদ্দীপকে উল্লেখিত বঙ্গবন্ধুর এ ঐতিহাসিক ভাষণ থেকে বাঙালি জাতি ঐক্যবদ্ধ হওয়ার প্রেরণা এবং মুক্তিযুদ্ধের নির্দেশনা পায়। 'তোমাদের যা আছে তাই নিয়ে প্রস্তুত থাকো', 'ঘরে ঘরে দুর্গ গড়ে তোলো', এবারের সংগ্রাম আমাদের মুক্তির সংগ্রাম, 'এবারের সংগ্রাম স্বাধীনতার সংগ্রাম' প্রভৃতি। বক্তব্যের মাধ্যমে তিনি বাঙালির মনের মধ্যে স্বাধীনতার স্পৃষ্য জাগিয়ে তোলেন। এ ভাষণে তিনি প্রতিরোধ সংগ্রাম, যুদ্ধের কলা-কৌশল এবং শত্রু মোকাবিলার উপায় সম্পর্কেও দিক-নির্দেশনা দিয়েছিলেন। মূলত বঙ্গবন্ধুর এ জ্বালাময়ী ভাষণে উদ্বুদ্ধ হয়েই সাত কোটি নিরীহ বাঙালি রাতারাতি যোদ্ধায় পরিণত হয় এবং পাকিস্তানিদের বিরুদ্ধে চূড়ান্ত লড়াইয়ের জন্য প্রস্তুত হতে থাকে। এ ভাষণ বাঙালি জাতিকে ঐক্যবদ্ধ করে জীবন বাজি রেখে যুদ্ধে ঝাঁপিয়ে পড়তে অনুপ্রেরণা জুগিয়েছিল। উপরিউক্ত আলোচনা শেষে বলা যায়, বঙ্গবন্ধুর ঐতিহাসিক ৭ মার্চের ভাষণ জনগণকে স্বাধীনতা যুদ্ধে অংশগ্রহণ করতে উদ্বুদ্ধ করেছিল এবং স্বাধীন বাংলাদেশের স্বপ্ন দেখিয়েছিল। কার্যত তার ৭ মার্চের ঐতিহাসিক ভাষণই ছিল আমাদের স্বাধীনতা সংগ্রামের মূল পাথেয়।"
        }
      ]
    }
  ]
}