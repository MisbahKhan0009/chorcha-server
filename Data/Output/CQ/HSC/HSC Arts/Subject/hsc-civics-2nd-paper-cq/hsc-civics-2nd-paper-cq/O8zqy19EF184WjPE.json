{
  "title": "ঢাকা কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ব্রিটিশ ভারতের 'X' প্রদেশের আয়তন ও জনসংখ্যা বিশাল। একজন প্রশাসকের একার পক্ষে এত বড় প্রদেশের শাসনকার্য সুষ্ঠভাবে পরিচালনা করা অসম্ভব বিধায় কর্তৃপক্ষ প্রদেশটিকে দু'ভাগে বিভক্ত করেন। এর ফলে একদিকে যেমন ব্রিটিশ শাসকদের অনুসৃত 'ভাগ কর ও শাসন কর নীতি' জয়যুক্ত হয় অন্যদিকে এর ফলশ্রুতিতে মুসলিম জাতীয়তাবাদের বীজ রোপিত হয়।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "বঙ্গভঙ্গ সংঘটিত হয় ১৯০৫ সালে।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসন ব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো কর্তৃত্ব থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা, প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "",
          "explanation": "১৯০৫ সালের ১৬ অক্টোবর বাংলা প্রেসিডেন্সিকে দুটি পৃথক প্রদেশে বিভক্ত করা হয় যা বঙ্গভঙ্গ নামে পরিচিত। ১৯০৫ সালে বঙ্গভঙ্গ হলেও এর আবহ বেশ পুরোনো। ব্রিটিশ শাসনের শুরু থেকেই কলকাতাকে রাজধানীর মর্যাদা প্রদান করা হয়। বাংলা প্রেসিডেন্সি গঠনের ফলে কলকাতার গুরুত্ব আরও বৃদ্ধি পায়। ব্রিটিশ সরকারের পৃষ্ঠপোষকতায় কলকাতায় শিল্প-কারখানা, শিক্ষা প্রতিষ্ঠান, অফিস-আদালত প্রভৃতি প্রতিষ্ঠিত হয়। এর ফলে পূর্ব-বাংলা ব্যবসা- বাণিজ্য, শিক্ষা, চাকরি প্রভৃতি ক্ষেত্রে পিছিয়ে পড়ে। এমতাবস্থায় পূর্ব বাংলার রাজনৈতিক নেতৃবৃন্দ ব্রিটিশ সরকারের কাছে জনগণের স্বার্থরক্ষার উদ্দেশ্যে পূর্ব বাংলাকে পৃথক প্রদেশ হিসেবে গড়ে তোলার দাবি জানায়। বঙ্গভঙ্গের ক্ষেত্রে রাজনৈতিক প্রেক্ষাপটও ক্রিয়াশীল ছিল যা উদ্দীপকে বর্ণিত হয়েছে। ব্রিটিশবিরোধী আন্দোলনের প্রধান ঘাঁটি ছিল বাংলা' প্রেসিডেন্সি। উনিশ শতকের শেষার্ধে এবং ২০ শতকের প্রারম্ভে ব্রিটিশবিরোধী জাতীয়তাবাদী আন্দোলন বেগবান হয়ে উঠে। ব্রিটিশ সরকার এ আন্দোলন দমনের উদ্দেশ্যে 'ভাগ কর ও শাসন কর' নীতির প্রয়োগ ঘটিয়ে বঙ্গভঙ্গের সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকের ঘটনাটি তথা বঙ্গভঙ্গ তৎকালীন ব্রিটিশ ভারতের রাজনৈতিক চেতনার এক নতুন দিক উন্মোচন করে- উক্তিটি যুক্তিযুক্ত। বঙ্গভঙ্গের ফলে বাংলার হিন্দু ও মুসলমানদের মধ্যে সম্পূর্ণ বিপরীত প্রতিক্রিয়া সৃষ্টি হয়। অনগ্রসর মুসলমানরা মনে করেছিল বঙ্গভঙ্গের ফলে নতুন প্রদেশ হলে শিক্ষা-দীক্ষা, কর্মসংস্থান, ব্যবসা-বাণিজ্য ইত্যাদি বিভিন্ন ক্ষেত্রে তাদের উন্নয়ন হবে এবং দীর্ঘদিনের অবহেলা ও বঞ্চনার অবসান ঘটবে। অন্যদিকে, হিন্দু সম্প্রদায় বঙ্গভঙ্গের ঘটনাকে বাঙালি জাতির বিকাশমান সংহতি ও চেতনার ওপর আঘাত হিসেবে দেখে। পূর্ববাংলা ও আসাম নামে নতুন প্রদেশ হওয়ায় পূর্ববঙ্গে ঢাকাকে কেন্দ্র করে বিভিন্ন শিল্প প্রতিষ্ঠান, সরকারি অফিস-আদালত, শিক্ষা প্রতিষ্ঠান ইত্যাদি গড়ে ওঠে। তবে পশ্চিম বাংলার সংখ্যাগরিষ্ঠ হিন্দু সম্প্রদায়, বিশেষ করে ধনাঢ্য ভূস্বামীরা বঙ্গভঙ্গের ফলে ক্ষতিগ্রস্ত হয়। দুই সম্প্রদায়ের ওপর বঙ্গভঙ্গের এই বিপরীতধর্মী প্রভাবের ফলে সাম্প্রদায়িক চেতনার বিষবৃক্ষ রোপিত হয়। হিন্দুরা বঙ্গভঙ্গ রদের জন্য তীব্র আন্দোলন শুরু করে। আপাতদৃষ্টিতে, বঙ্গভঙ্গ মুসলিমদের অনুকূলে একটি প্রশাসনিক উদ্যোগ হলেও প্রকৃতপক্ষে এর মাধ্যমে ব্রিটিশদের বড় একটি রাজনৈতিক উদ্দেশ্য বাস্তবায়িত হয়। বঙ্গভঙ্গ ছিল তাদের 'ভাগ কর ও শাসন কর' নামে পরিচিত কূটকৌশলের অংশ। বাংলা প্রদেশকে ভেঙে দেওয়ার মাধ্যমে ব্রিটিশ সরকার কৌশলে কলকাতাকেন্দ্রিক সর্বভারতীয় জাতীয়তাবাদী আন্দোলন নস্যাৎ করার সুযোগ লাভ করে। এছাড়া এর ফলে বাংলা তথা ভারতের রাজনীতিতে উগ্র হিন্দু জাতীয়তাবাদের বিকাশ ঘটে। অন্যদিকে, মুসলমানদের মধ্যেও বিচ্ছিন্নতার বোধ ও কট্টরপন্থার জন্ম হয়। এটি বাংলার দীর্ঘদিনের সাম্প্রদায়িক সম্প্রীতির ঐতিহ্যকে ক্ষতিগ্রস্ত করে। পরিশেষে বলা যায়, বঙ্গভঙ্গ বাংলার রাজনীতিতে সাম্প্রদায়িক বিভক্তি উস্কে দেয়। এমনকি বঙ্গভঙ্গ রদের পরেও, রাজনীতি এবং অধিকার আদায়ের প্রশ্নে হিন্দু ও মুসলিম সম্প্রদায়ের মধ্যে সত্যিকারের কোনো ঐক্য আর গড়ে ওঠেনি।"
        }
      ]
    },
    {
      "number": "2",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "উদ্দীপকে প্রশ্নবোধক স্থানে ১৯৪৭ সালের ভারত স্বাধীনতা আইনের কথা বলা হয়েছে।"
        },
        {
          "label": "খ",
          "question": "",
          "explanation": "ভারতীয় উপমহাদেশে বসবাসকারী মুসলমানদের জন্য একটি স্বতন্ত্র রাষ্ট্রের দাবি জানিয়ে উত্থাপিত প্রস্তাবনাই হচ্ছে লাহোর প্রস্তাব। ১৯৪০ সালের ২৩ মার্চ পাকিস্তানের লাহোরে মুহাম্মদ আলী জিন্নাহর সভাপতিত্বে নিখিল ভারত মুসলিম লীগ সম্মেলনে শেরে বাংলা এ.কে. ফজলুল হক এ প্রস্তাবটি উত্থাপন করেন। বস্তুতপক্ষে, ভারতের মুসলিম লীগ এবং ভারতীয় জাতীয় কংগ্রেসের আদর্শগত পার্থক্যের ফল ছিল ১৯৪০ সালের লাহোর প্রস্তাব। এ প্রস্তাবকে 'পাকিস্তান প্রস্তাব' হিসেবেও অভিহিত করা হয়।"
        },
        {
          "label": "গ",
          "question": "",
          "explanation": "চিত্রে ১৯৪৭ সালের ভারত স্বাধীনতা আইনের ধারা প্রকাশ পেয়েছে। ১৯৪৭ সালের ভারত স্বাধীনতা আইনের মাধ্যমে ভারতবর্ষে ব্রিটিশ শাসনের অবসান ঘটে। এ আইনের ধারা বলে দেশীয় রাজ্যগুলোর উপর ব্রিটিশ রাজের সার্বভৌম ক্ষমতা বিলুপ্ত হয়, দুটি নতুন ডোমিনিয়ন বা দেশের সৃষ্টি হয় এবং ভারত সচিব পদের অবসান ঘটে। এছাড়াও দুটি ডোমিনিয়নের শাসনতন্ত্র সংক্রান্ত বিভিন্ন ধারাও এ আইনে যুক্ত করা হয়। এ থেকে বোঝা যায়, ছকে ১৯৪৭ সালের ভারত স্বাধীনতা আইনের কতিপয় ধারা উল্লেখ করা হয়েছে। এ আইনের প্রধান বৈশিষ্ট্যসমূহ হলো- ১৯৪৭ সালের ভারত স্বাধীনতা আইন উক্ত, সালের ১৪ আগস্ট থেকে ভারতবর্ষে ব্রিটিশ শাসনের অবসান ঘটায় এবং ভারতবর্ষকে বিভক্ত করে 'পাকিস্তান' এবং 'ভারত ইউনিয়ন' নামক দুটি নতুন ডোমিনিয়ন সৃষ্টি করে। দুটি ডোমিনিয়নের জন্য দুটি পৃথক গণপরিষদ গঠন করে। ১৯৪৭ সালের ভারত স্বাধীনতা আইনের মাধ্যমে দেশীয় রাজ্যগুলোর ওপর ব্রিটিশ রাজ্যের সার্বভৌম ক্ষমতার অবসান ঘটে। দেশীয় রাজ্যগুলো তাদের ইচ্ছামতো পাকিস্তান বা ভারতীয় ইউনিয়নে যোগদান করতে পারবে অথবা ইচ্ছা করলে স্বাধীন থাকতে পারবে। এ আইন ভারত সচিব পদের বিলুপ্তি ঘটায়। এ আইন অনুসারে পাকিস্তান ও ভারত উভয় ডোমিনিয়নের শাসনতন্ত্র রচিত না হওয়া পর্যন্ত এদের কেন্দ্রীয় ও প্রাদেশিক সরকার পরিচালনার জন্য প্রয়োজনীয় রদবদলসহ ১৯৩৫ সালের 'ভারত শাসন আইন' কার্যকর থাকবে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে উল্লিখিত আইনের সাথে সাদৃশ্যপূর্ণ আইন অর্থাৎ ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে ভারতবর্ষে দুইশত বছরের ব্রিটিশ শাসনের অবসান ঘটে এবং 'পাকিস্তান' ও 'ভারত' নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। দীর্ঘ আন্দোলন, হিন্দু-মুসলিম দাঙ্গা, ব্যাপক রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। উক্ত আইন প্রণয়নের ফলে এ উপমহাদেশে দীর্ঘ ১৯০ বছরের কোম্পানি ও ব্রিটিশ ঔপনিবেশিক শাসনের অবসান হয়ে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা, সাহিত্য ইত্যাদিতে বৈপ্লবিক পরিবর্তনের সূচনা করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম।"
        }
      ]
    },
    {
      "number": "3",
      "uddipok": "'X' নামক রাষ্ট্রটি দুটি প্রদেশে বিভক্ত ছিল। 'X' রাষ্ট্রের শাসকগোষ্ঠী ৫৬% বাংলা ভাষাভাষী জনগোষ্ঠীর সংস্কৃতি ও ভাষাকে ধ্বংস করার জন্য চক্রান্ত করে। কিন্তু বিক্ষুব্ধ জনতার সংঘবদ্ধ আন্দোলন ও আত্মত্যাগের বিনিময়ে ভাষাটি রাষ্ট্রভাষা হিসেবে স্বীকৃতি পায়।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "যুক্তফ্রন্ট হলো ১৯৫৪ সালের প্রাদেশিক নির্বাচনে অংশগ্রহণের জন্য পাঁচটি সমমনা রাজনৈতিক দলের সমন্বয়ে গঠিত একটি রাজনৈতিক জোট।"
        },
        {
          "label": "খ",
          "question": "",
          "explanation": "তমদ্দুন মজলিস একটি সাহিত্য-সংস্কৃতি বিষয়ক সংগঠন। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম এবং রসায়নের অধ্যাপক নুরুল হক ভূঁইয়ার উদ্যোগে ১৯৪৭ সালের ১ সেপ্টেম্বর তমদ্দুন মজলিস প্রতিষ্ঠিত হয়। ভাষা আন্দোলনের প্রথম পর্বে সংগঠনটি গুরুত্বপূর্ণ ভূমিকা পালন করে। সংগঠনটি উর্দুকে পাকিস্তানের একমাত্র রাষ্ট্রভাষা করার প্রক্রিয়ার বিরুদ্ধে প্রথম প্রতিবাদ করে এবং বাংলাকে পাকিস্তানের অন্যতম রাষ্ট্রভাষা করার আন্দোলনে পথিকৃতের ভূমিকা রাখে। তমদ্দুন মজলিস ১৯৪৭ সালে 'পাকিস্তানের রাষ্ট্রভাষা বাংলা না উর্দু শিরোনামে একটি পুস্তিকা প্রকাশ করে।"
        },
        {
          "label": "গ",
          "question": "",
          "explanation": "উদ্দীপকে ভাষা আন্দোলনকে ইঙ্গিত করা হয়েছে। পাকিস্তান রাষ্ট্র সৃষ্টির পরপরই শাসকগোষ্ঠী ৫৬% মানুষের মুখের ভাষা বাংলাকে উপেক্ষা করে উর্দুকে দেশের রাষ্ট্রভাষা করার উদ্যোগ নেয়। এর বিরুদ্ধে পূর্ব পাকিস্তানে যে আন্দোলন গড়ে উঠেছিল তা ভাষা আন্দোলন নামে পরিচিত। এ থেকে বোঝা যায়, উদ্দীপকে ভাষা আন্দোলনের ঘটনাকে ইঙ্গিত করা হয়েছে। পাকিস্তান রাষ্ট্র প্রতিষ্ঠার পর থেকেই এর শাসকরা পূর্ব পাকিস্তানের ওপর - সাংস্কৃতিক আধিপত্য বিস্তারের চেষ্টা চালাতে থাকে। পাকিস্তানের প্রতিষ্ঠাতা মোহাম্মদ আলী জিন্নাহ ১৯৪৮ সালের ২১ মার্চ ঢাকার রেসকোর্স ময়দান এবং ২৪ মার্চ ঢাকা বিশ্ববিদ্যালয়ের বিশেষ সমাবর্তন অনুষ্ঠানে উর্দুকে দেশের একমাত্র রাষ্ট্রভাষা হিসেবে ঘোষণা করেন। বাংলার ছাত্র-জনতা তাৎক্ষণিকভাবে এ ঘোষণার প্রতিবাদ করে। ১৯৫২ সালের ২৭ জানুয়ারি পল্টন ময়দানের এক জনসভায় পাকিস্তানের তদানীন্তন প্রধানমন্ত্রী খাজা নাজিমউদ্দীনও উর্দুকে পাকিস্তানের একমাত্র রাষ্ট্রভাষা হিসেবে ঘোষণা করেন। এর ফলে বাংলাকে অন্যতম রাষ্ট্রভাষা করার দাবিতে পূর্ব পাকিস্তানে আন্দোলন শুরু হয় এবং গঠিত হয় 'রাষ্ট্রভাষা সংগ্রাম পরিষদ'। এ আন্দোলন তুঙ্গে ওঠে ১৯৫২ সালের ২১ ফেব্রুয়ারি। সেদিন ঢাকায় ১৪৪ ধারা উপেক্ষা করে ছাত্র-জনতা সমাবেশ ও মিছিল করে। এক পর্যায়ে পুলিশ মিছিলে গুলি করলে সালাম বরকত, রফিক, জব্বারসহ অনেকে শহিদ হন। এর পরিণতিতে পাকিস্তানি শাসকগোষ্ঠী শেষ পর্যন্ত বাংলাকে অন্যতম রাষ্ট্রভাষা হিসেবে মেনে নিতে বাধ্য হয়।"
        },
        {
          "label": "ঘ",
          "question": "",
          "explanation": "বাঙালি জাতীয়তাবাদ বিকাশ ও স্বাধীনতা অর্জনে উল্লেখিত আন্দোলন তথা ভাষা আন্দোলনের তাৎপর্য অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "4",
      "uddipok": "'X' নামক রাষ্ট্রে স্বাধীনতার দীর্ঘদিন পর সাধারণ নির্বাচন অনুষ্ঠিত হয়। উক্ত নির্বাচনে একটি জনপ্রিয় রাজনৈতিক দল একক সংখ্যাগরিষ্ঠতা পেয়ে বিজয়ী হয়। কিন্তু ক্ষমতাসীন সরকার বিজয়ী দলকে ক্ষমতা হস্তান্তর না করায় বিজয়ী দলের নেতা 'Y' নামক স্বাধীন রাষ্ট্র গঠনের ঘোষণা দেন।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "সর্বজনীন ভোটাধিকার বলতে সকল প্রাপ্ত বয়স্ক নাগরিকের ভোটদানের অধিকারকে বোঝায়।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায়, তা 'অপারেশন সার্চলাইট' নামে পরিচিত। পাকিস্তানের তৎকালীন প্রেসিডেন্ট ইয়াহিয়া খানের নির্দেশে পাকিস্তানি সেনাবাহিনী ১৯৭১ সালের ২৫ মার্চ রাতে রাজারবাগ পুলিশ লাইন, পিলখানার ই পি আর ঘাঁটি, ঢাকা বিশ্ববিদ্যালয় এলাকা, পুরোনো ঢাকার হিন্দুপ্রধান এলাকাসহ পূর্ব বাংলার বিভিন্ন স্থানে ভয়াবহ গণহত্যা চালায়। এ নারকীয় অভিযানের সাংকেতিক নাম ছিল 'অপারেশন সার্চলাইট'।"
        },
        {
          "label": "গ",
          "question": "",
          "explanation": "উদ্দীপকে বর্ণিত নির্বাচনের সাথে আমার পাঠ্যবইয়ের ১৯৭০ সালের 'সাধারণ নির্বাচনের সাদৃশ্য রয়েছে। পাকিস্তান ১৯৪৭ সালে স্বাধীন হলেও দেশটির জাতীয় পরিষদের প্রথম সাধারণ নির্বাচন অনুষ্ঠিত হয় ১৯৭০ সালে। প্রাপ্তবয়স্ক এবং ধর্ম-বর্ণ নির্বিশেষে সকলের ভোটাধিকারের ভিত্তিতে এ নির্বাচন অনুষ্ঠিত হয়। এ নির্বাচনে সংরক্ষিত মহিলা আসনসহ জাতীয় পরিষদের মোট ৩১৩টি আসন ছিল। পূর্ব পাকিস্তানের জন্য বরাদ্দকৃত ১৬৯টি আসনের মধ্যে ১৬৭টি আসন পেয়ে আওয়াগী লীগ একক সংখ্যাগরিষ্ঠতা অর্জন করে। অন্যদিকে, পশ্চিম পাকিস্তানের ৪টি প্রদেশের মধ্যে বড় বিরোধী দল পিপিপি মোট ৮৮টি আসন পায়। আওয়ামী লীগের এ বিপুল বিজয় পাকিস্তানি শাসকগোষ্ঠীর মধ্যে ক্ষমতা হারানোর ভীতি ছড়িয়ে দেয়। ফলে নির্বাচনের ফলাফল প্রকাশের পর থেকে তারা নতুন ষড়যন্ত্র শুরু করে। বঙ্গবন্ধু শেখ মুজিবুর রহমান তাদের ষড়যন্ত্র বুঝতে পেরে একপর্যায়ে স্বাধীনতা সংগ্রামের ডাক দেন। উদ্দীপকে বলা হয়েছে, 'X' নামক রাষ্ট্রে স্বাধীনতার দীর্ঘদিন পর প্রথম। একটি সাধারণ নির্বাচন অনুষ্ঠিত হয়। উক্ত নির্বাচনে একটি জনপ্রিয়. রাজনৈতিক দল একক সংখ্যাগরিষ্ঠ আসন পেয়ে বিজয়ী হয়। এখানে ১৯৭০ সালের নির্বাচন এবং উক্ত নির্বাচনে আওয়ামী লীগের নিরঙ্কুশ বিজয়ের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উক্ত নির্বাচন তথা ১৯৭০ সালের সাধারণ নির্বাচনের ফলাফল পাকিস্তানের ভাঙন ত্বরান্বিত করে- মন্তব্যটির সাথে আমি একমত। ১৯৭০ সালের নির্বাচনে পূর্ব পাকিস্তানের বাঙালিদের স্বতন্ত্র জাতীয়তাবোধ ও স্বাধিকারের দাবির বহিঃপ্রকাশ ঘটে। ঐ নির্বাচনে আওয়ামী লীগের অভূতপূর্ব বিজয় পশ্চিমা শাসকগোষ্ঠীর সুদীর্ঘ ২৪ বছরের অত্যাচার ও শোষণের হাত থেকে বাঙালির মুক্তিলাভের আকাঙ্ক্ষারই বহিঃপ্রকাশ। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন আহ্বান করেও তা অনির্দিষ্টকালের জন্য স্থগিত করা হয়। এর প্রতিবাদে বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তাঁর ভাষণে তিনি কৌশলে স্বাধীনতার ডাক দেন। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলতে থাকে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন ও মুক্তিযুদ্ধের ডাক দেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর পাকিস্তান রাষ্ট্র ভেঙে জন্মলাভ করে স্বাধীন সার্বভৌম বাংলাদেশ। উপরের আলোচনা থেকে এটাই প্রতীয়মান হয় যে, ১৯৭০ সালের সাধারণ নির্বাচনের ফলাফল পাকিস্তান রাষ্ট্রের ভাঙন ত্বরান্বিত করে।"
        }
      ]
    },
    {
      "number": "5",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "ছয় দফা কর্মসূচি উত্থাপন করেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "",
          "explanation": "পাকিস্তান সরকার ১৯৬৮ সালের জানুয়ারি মাসে বঙ্গবন্ধু শেখ মুজিবুর রহমানকে প্রধান আসামি করে আরও ৩৪ জন বাঙালি সামরিক ও সিএসপি কর্মকর্তার বিরুদ্ধে যে মামলা দায়ের করে তা-ই আগরতলা মামলা নামে পরিচিত। মামলায় উল্লেখ করা হয়েছিল যে, বঙ্গবন্ধু শেখ মুজিবুর রহমানসহ এ কর্মকর্তারা ভারতের ত্রিপুরা প্রদেশের আগরতলা শহরে ভারত সরকারের সাথে এক বৈঠকে পাকিস্তানকে বিভক্ত করার ষড়যন্ত্রমূলক পরিকল্পনা করেছে। মামলায় ষড়যন্ত্রের মূল হোতা হিসেবে বঙ্গবন্ধু শেখ মুজিবুর রহমানকে আখ্যায়িত করা হয়। কিন্তু সর্বদলীয় ছাত্রসংগ্রাম পরিষদ এবং মওলানা ভাসানী সরকারি এ চক্রান্তের বিরুদ্ধে গণআন্দোলন গড়ে তোলেন।"
        },
        {
          "label": "গ",
          "question": "",
          "explanation": "না, ছকে উল্লেখিত ঘটনাবলির মাধ্যমে উক্ত নেতা তথা বঙ্গবন্ধু শেখ মুজিবুর রহমানের সামগ্রিক রাজনৈতিক জীবনের পরিচয় পাওয়া যায় না। বঙ্গবন্ধু শেখ মুজিবুর রহমানের রাজনৈতিক জীবনের শুরু ব্রিটিশ আমলে ১৯৩৯ সালে মিশনারি স্কুলে পড়ার সময় থেকেই। ১৯৪৩ সালে তিনি বেঙ্গল মুসলিম লীগে যোগ দেন। পাকিস্তান-ভারত পৃথক হওয়ার পর বঙ্গবন্ধু শেখ মুজিবুর রহমান পূর্ব পাকিস্তানে ফিরে এসে ঢাকা বিশ্ববিদ্যালয়ের আইন বিভাগে ভর্তি হন। ১৯৪৮ সালের ৪ জানুয়ারি তিনি 'পূর্ব পাকিস্তান মুসলিম ছাত্রলীগ' প্রতিষ্ঠা করেন। বাংলাকে অন্যতম রাষ্ট্রভাষা হিসেবে প্রতিষ্ঠার আন্দোলনে অংশ নেওয়ার মাধ্যমেই পূর্ব বাংলায় বঙ্গবন্ধুর রাজনৈতিক তৎপরতার সূচনা ঘটে। ১৯৫৪ এর যুক্তফ্রন্ট নির্বাচনে বিজয়ী হয়ে সরকারের কৃষি ও বন মন্ত্রণালয়ের দায়িত্ব নেন। ১৯৬১ সালে তিনি 'স্বাধীন বাংলা বিপ্লবী পরিষদ' নামে একটি সংগঠন গড়ে তোলেন, যার উদ্দেশ্য ছিল বাংলাদেশের স্বাধীনতা অর্জনের লক্ষ্যে কাজ করা। ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী রাজনৈতিক দলগুলোর সম্মেলনে বঙ্গবন্ধু পাকিস্তানের ভবিষ্যৎ শাসনতন্ত্রের ভিত্তিরূপ ছয় দফা কর্মসূচি ঘোষণা করেন। ১৯৭০ সালে পাকিস্তানের সাধারণ পরিষদ নির্বাচনে বঙ্গবন্ধুর নেতৃত্বে আওয়ামী লীগ একক সংখ্যাগরিষ্ঠতা অর্জন করে। কিন্তু ক্ষমতাসীন শাসকগোষ্ঠী আওয়ামী লীগের হাতে ক্ষমতা হস্তান্তর না করলে তিনি অসহযোগ আন্দোলনের ডাক দেন। ৭ মার্চের ভাষণে বঙ্গবন্ধু কৌশলে স্বাধীনতার ডাক দেন। ২৫ মার্চ রাতে পাকিস্তানি হানাদার বাহিনী পূর্ব বাংলায় গণহত্যা শুরু করলে বঙ্গবন্ধু গ্রেফতার হওয়ার পূর্বমুহূর্তে ২৬ মার্চের প্রথম প্রহরে বাংলাদেশের স্বাধীনতার ঘোষণা দেন। এ ঘোষণা দেশজুড়ে ছড়িয়ে পড়লে সর্বস্তরের জনসাধারণ যুদ্ধে ঝাপিয়ে পড়ে বাংলাদেশকে স্বাধীন করে।"
        },
        {
          "label": "ঘ",
          "question": "",
          "explanation": "'স্বাধীনতার ঘোষক জাতির পিতা বঙ্গবন্ধু শেখ মুজিব ছিলেন হাজার বছরের শ্রেষ্ঠ বাঙালি'- উক্তিটি যথার্থ। বঙ্গবন্ধু শেখ মুজিবুর রহমান ছিলেন স্বাধীন বাংলাদেশের স্থপতি ও ভারতীয় উপমহাদেশের অন্যতম প্রভাবশালী রাজনৈতিক ব্যক্তিত্ব। বাঙালি জাতির মুক্তির পেছনে তাঁর অসামান্য অবদানের জন্য তাঁকে বাঙালি জাতির জনক বলা হয়। এছাড়াও অসাম্প্রদায়িক বাঙালি জাতিসত্তা গঠনে অনন্য ভূমিকা রাখেন তিনি। ২০০৪ সালে বিবিসি বাংলার জনমত জরিপে হাজার বছরের শ্রেষ্ঠ বাঙালি নির্বাচিত হন বঙ্গবন্ধু শেখ মুজিবুর রহমান। পাকিস্তানি শাসকগোষ্ঠীর শোষণ ও নিপীড়ন চরমে উঠলে তিনি ৭ মার্চের ভাষণের মাধ্যমে বাঙালি জাতিকে স্বাধীনতার ডাক দেন। এটি ছিল সেই মাহেন্দ্রক্ষণ যার আশায় বাঙালি জাতি হাজার বছর ধরে অপেক্ষা করছিল। তিনি ঘোষণা করেন \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" তিনি বাঙালির হাজার বছরের স্বপ্নের স্বাধীনতার আকাঙ্ক্ষার প্রকাশ ঘটিয়েছিলেন। এজন্যই বহুল প্রত্যাশিত স্বাধীনতার জাতির পিতা বঙ্গবন্ধু শেখ মুজিবুর রহমানকে হাজার বছরের শ্রেষ্ঠ বাঙালি হিসেবে অভিহিত করা হয়। উপরের আলোচনা থেকে প্রতীয়মান হয় যে, প্রশ্নোক্ত উক্তিটি যথার্থ।"
        }
      ]
    },
    {
      "number": "6",
      "uddipok": "মি 'ক' ব্রিটিশ আমলে একজন বিখ্যাত রাজনৈতিক ব্যক্তিত্ব ছিলেন। তিনি সর্বদা জনকল্যাণে সচেষ্ট ছিলেন। তিনি ছিলেন গণতন্ত্রের প্রতি আপসহীন। এজন্য তাকে গণতন্ত্রের মানসপুত্র বলা হয়।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "দেশবন্ধু উপাধি দেওয়া হয় চিত্তরঞ্জন দাশকে।"
        },
        {
          "label": "খ",
          "question": "",
          "explanation": "স্থানীয় অত্যাচারী জমিদার ও ঔপনিবেশিক ইংরেজ সরকারের বাহিনীকে প্রতিহত করতে এবং নিজের অনুসারীদের সামরিক প্রশিক্ষণ দেওয়ার জন্য তিতুমীর বাঁশের কেল্লা নির্মাণ করেন। পশ্চিমবঙ্গের বাসিন্দা তিতুমীর দরিদ্র কৃষকদের সাথে নিয়ে অত্যাচারী জমিদার এবং ব্রিটিশ নীলকরদের বিরুদ্ধে আন্দোলন শুরু করেন। তার আন্দোলন চব্বিশ পরগনা ও নদীয়া জেলার কৃষক, তাঁতীদের মধ্যে জনপ্রিয়তা লাভ করে। এক সময় সরকারসহ ক্ষমতাবানদের সাথে তাদের সংঘাত শুরু হয়। জমিদারদের বাহিনী এবং ব্রিটিশ সরকারের সেনাদল তিতুমীরের হাতে কয়েকবার পরাজিত হয়। তিতুমীর তার বাহিনীর সুপরিকল্পিত নিরাপত্তা রক্ষা এবং প্রশিক্ষণের জন্য নারিকেলবাড়িয়ায় বাঁশ দিয়ে একটি কেল্লা নির্মাণ করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত নেতার সাথে হোসেন শহীদ সোহরাওয়াদীর সাদৃশ্য রয়েছে। সোহরাওয়াদী একজন শ্রমিক নেতা হিসেবে কলকাতায় রাজনৈতিক জীবন শুরু করে অল্প সময়ের মধ্যে নাবিক, রেল কর্মচারী, পাটকল ও সুতাকল কর্মচারী, রিকশা ও গাড়িচালকসহ বিভিন্ন পেশার মেহনতি মানুষের জন্য প্রায় ৩৬ টি ট্রেড ইউনিয়ন গড়ে তোলেন। তিনি ১৯২৩ সালে চিত্তরঞ্জন দাশের উদ্যোগে বেঙ্গল প্যাক্ট সম্পাদনে মুখ্য ভূমিকা পালন করেন। এ চুক্তিটি ব্রিটিশ ভারতের হিন্দু-মুসলমানদের মধ্যকার সাম্প্রদায়িক ব্যবধান দূর করার জন্য সম্পাদিত হয়েছিল। উদ্দীপকে বলা হয়েছে, মি. 'ক' ছিলেন ব্রিটিশ আমলের একজন বিখ্যাত রাজনৈতিক ব্যক্তিত্ব। তিনি ছিলেন জনকল্যাণে সচেষ্ট ও গণতন্ত্রের প্রতি আপসহীন। এজন্য তাকে গণতন্ত্রের মানসপুত্র বলা হয়। উপরের আলোচনার সাথে তুলনা করলে বোঝা যায়, মিঃ 'ক' এর ব্যক্তিত্ব হোসেন শহীদ সোহরাওয়াদীর ব্যক্তিত্বের অনুরূপ। তাই বলা যায়, উদ্দীপকে হোসেন শহীদ সোহরাওয়ার্দীকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "\"হোসেন শহীদ সোহরাওয়ার্দী ছিলেন গণতন্ত্রের মানসপুত্র\"- উক্তিটি যথার্থ। সংসদীয় গণতান্ত্রিক ঐতিহ্য, রীতিনীতি, আইনের শাসন, আইনসভা বা সংসদের স্বাধীনতা এবং নিয়মতান্ত্রিক রাজনীতির প্রতি শ্রদ্ধাশীল থেকে হোসেন শহীদ সোহ্রাওয়াদী রাজনীতিতে গণতান্ত্রিক ধারা সৃষ্টির উদ্যোগ গ্রহণ করেন। তিনিই প্রথম পাকিস্তানে শক্তিশালী বিরোধী দলের জন্ম দান করেন। তিনি বিশ্বাস করতেন যে, শক্তিশালী বিরোধী দল ছাড়া গণতন্ত্র অর্থহীন। শত প্রলোভন, লাঞ্ছনা ও নির্যাতনের মুখে গণতন্ত্রের প্রশ্নে তিনি ছিলেন আপসহীন যোদ্ধা। ১৯৫৮ সালে আইয়ুব খান সামরিক শাসন জারি করলে পাকিস্তানের সকল নেতা ভীত হয়ে পড়েন। কিন্তু হোসেন শহীদ সোহ্রাওয়াদী নির্ভিক চিত্তে আইয়ুব খানের সামরিক শাসনের বিরুদ্ধে সোচ্চার হয়ে ওঠেন। গণতান্ত্রিক শাসন প্রতিষ্ঠার জন্যে তিনি সকল রাজনৈতিক নেতাদের ঐক্যবদ্ধ করার প্রয়াস চালান। ১৯৬২ সালে গণতন্ত্র প্রতিষ্ঠার লক্ষ্যে তিনি National Democratic Front (NDF) গঠন করেন। এজন্যে আইয়ুব খান তাকে কারারুদ্ধ করেন। গণতন্ত্রে জনগণের কথাই যে শেষ কথা, তা তিনি মনে প্রাণে বিশ্বাস করতেন। তিনি আরও বিশ্বাস করতেন ভালো সরকারের জন্যে স্বশাসিত সরকারের বিকল্প নেই। সুদীর্ঘ সংগ্রামী জীবনে গণতন্ত্র প্রতিষ্ঠার জন্যে তিনি আপসহীন লড়াই করেছেন। তার কর্মময় জীবন মূল্যায়ন করে তাকে গণতন্ত্রের মানসপুত্র বলে অভিহিত করা হয়। সোহরাওয়ার্দী নিয়মতান্ত্রিক রাজনীতিতে বিশ্বাস করতেন। তিনি বলতেন, \"আমার একমাত্র ভরসা হচ্ছে গণতন্ত্র আর গণতান্ত্রিক রাজনৈতিক দল। গণতন্ত্রই আমার জীবনের মূলমন্ত্র। শাসনতন্ত্রের প্রশ্নে জনগণের রায়ই আমার শেষ কথা।\""
        }
      ]
    },
    {
      "number": "7",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "বাংলাদেশের সংবিধান কার্যকর হয় ১৯৭২ সালের ১৬ ডিসেম্বর।"
        },
        {
          "label": "খ",
          "question": "",
          "explanation": "মৌলিক অধিকার বলতে রাষ্ট্রপ্রদত্ত সেসব সুযোগ-সুবিধাকে বোঝায় যা ব্যতীত নাগরিকদের ব্যক্তিত্বের বিকাশ সম্ভব নয়। মানুষের ব্যক্তিত্ব ও মেধা বিকাশের জন্য একান্তভাবে অপরিহার্য যে সকল অধিকার রাষ্ট্র কর্তৃক বলবৎ হয় সেইগুলোই মৌলিক অধিকার হিসেবে স্বীকৃত। মৌলিক অধিকার ব্যতীত সভ্য জীবনযাপন করা সম্ভব নয়। সকল গণতান্ত্রিক রাষ্ট্রেই জনগণের মৌলিক অধিকারসমূহ তাদের শাসনতন্ত্রে সন্নিবেশিত থাকে। গণতান্ত্রিক সমাজের মূলভিত্তি হলো মৌলিক অধিকার।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংবিধানের সাথে বাংলাদেশের সংবিধানের মিল রয়েছে। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। বঙ্গবন্ধু সরকারের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম শ্রেষ্ঠ সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। এতে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। সংবিধানের দ্বিতীয় ভাগের ৮ নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। এই সংবিধান জনগণের মৌলিক অধিকারের নিশ্চয়তা প্রদান করেছে। এ সংবিধানের মাধ্যমে সংসদীয় পদ্ধতির গণতান্ত্রিক সরকার গঠনের কথা বলা হয়েছে, যার এককক্ষবিশিষ্ট আইনসভা থাকবে। উদ্দীপকে ছকে উল্লেখিত বিষয়গুলো হলো- লিখিত সংবিধান, রাষ্ট্র পরিচালনার মূলনীতি, এককক্ষবিশিষ্ট আইনসভা, জাতীয়তাবাদ, সংসদীয় গণতন্ত্র এবং সংবিধানের প্রাধান্য উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো বাংলাদেশের সংবিধানের উল্লেখযোগ্য বৈশিষ্ট্যাবলি। সুতরাং বলা যায়, উদ্দীপকে বাংলাদেশের সংবিধানের কথা বলা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে বর্ণিত সংবিধান তথা বাংলাদেশের সংবিধানের বৈশিষ্ট্যাবলি গণতান্ত্রিক ব্যবস্থার সাথে সঙ্গতিপূর্ণ। বাংলাদেশের সংবিধানে গণতন্ত্রকে রাষ্ট্র পরিচালনার মূলনীতি হিসেবে ঘোষণা করা হয়েছে। গণতন্ত্র বলতে এমন একটি শাসনব্যবস্থাকে বোঝায়, যেখানে জনগণ তাদের ইচ্ছার প্রতিফলন ঘটাবে তাদের নির্বাচিত প্রতিনিধিদের মাধ্যমে। সংবিধান অনুযায়ী বাংলাদেশের শাসনব্যবস্থার সর্বস্তরে জনগণের দ্বারা নির্বাচিত, জনপ্রতিনিধিরাই শাসনকার্য পরিচালনা করবেন। সংবিধানের ১১ নম্বর অনুচ্ছেদে বলা হয়েছে \"প্রজাতন্ত্র হবে একটি গণতন্ত্র, যেখানে মৌলিক মানবাধিকার ও স্বাধীনতার নিশ্চয়তা থাকবে, মানবসত্তার মর্যাদা ও মূল্যের প্রতি শ্রদ্ধাবোধ নিশ্চিত হবে এবং প্রশাসনের সকল পর্যায়ে নির্বাচিত প্রতিনিধিদের মাধ্যমে জনগণের কার্যকর অংশগ্রহণ নিশ্চিত করা হবে।\" বাংলাদেশ সংবিধানের কিছু গুরুত্বপূর্ণ বৈশিষ্ট্য হলো বিচার বিভাগের স্বাধীনতা, সার্বজনীন ভোটাধিকার, অর্থনৈতিক ও সামাজিক ন্যায়বিচার, জনগণের সার্বভৌমত্ব প্রভৃতি। উক্ত বৈশিষ্ট্যগুলো একটি গণতান্ত্রিক রাষ্ট্রের ভিত্তি হিসেবে কাজ করে। কেননা, বিচার বিভাগের স্বাধীনতা, সবর্জনীন ভোটাধিকার, ন্যায়বিচার প্রভৃতির মাধ্যমে গণতন্ত্র সুসংহত হয়ে থাকে, যা বাংলাদেশ সংবিধানে স্বীকৃত। এভাবে বাংলাদেশ সংবিধান গণতন্ত্র সুসংহত করতে এবং বাংলাদেশে গণতন্ত্র প্রতিষ্ঠায় গুরুত্বপূর্ণ ভূমিকা পালন করে। উপরের আলোচনা থেকে প্রতীয়মান হয় যে, বাংলাদেশের সংবিধানে গণতান্ত্রিক ব্যবস্থার পূর্ণ প্রতিফলন ঘটেছে।"
        }
      ]
    },
    {
      "number": "8",
      "uddipok": "যেকোনো গণতান্ত্রিক রাষ্ট্রের সাফল্য নির্ভর করে একটি দক্ষ, সৎ প্রশাসনের ওপর। বাংলাদেশ সংবিধানের ১৩৭ নং অনুচ্ছেদ অনুযায়ী গঠিত কর্মকমিশন এরূপ দক্ষ ও সৎ লোক বাছাই এবং নিয়োগ দানের জন্য সচেষ্ট থাকে।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "সাংবিধানিক প্রতিষ্ঠান বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়।"
        },
        {
          "label": "খ",
          "question": "",
          "explanation": "মহাহিসাব নিরীক্ষক ও নিয়ন্ত্রকের বেশকিছু ক্ষমতার মধ্যে ২টি হলো- প্রথমত, মহাহিসাব নিরীক্ষক প্রজাতন্ত্রের সরকারি হিসাব এবং সকল আদালত, সরকারি কর্তৃপক্ষ ও কর্মচারীর সরকারি হিসাব পরীক্ষা-নিরীক্ষা করবেন এবং সে সম্পর্কে রিপোর্ট প্রদান করবেন। দ্বিতীয়ত, সকল সরকারি নথিপত্র, বই, রসিদ, দলিল, নগদ অর্থ, স্ট্যাম্প, জামিন বা সরকারি সম্পত্তি পরীক্ষা করবেন এবং রিপোর্ট দিবেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সাংবিধানিক প্রতিষ্ঠান তথা বাংলাদেশ সরকারি কর্মকমিশন নানাবিধ কাজ করে থাকে। বাংলাদেশের সংবিধানের ১৩৭ নং অনুচ্ছেদে প্রজাতন্ত্রের কর্মচারি নিয়োগের লক্ষ্যে কর্ম কমিশন প্রতিষ্ঠার কথা বলা হয়েছে। এ অনুযায়ী বাংলাদেশ সরকারি কর্মকমিশন প্রতিষ্ঠিত হয়েছে। এ থেকে বোঝা যায়, উদ্দীপকে নির্দেশিত সাংবিধানিক প্রতিষ্ঠানটি বাংলাদেশ সরকারি কর্ম কমিশন। বাংলাদেশ সরকারি কর্মকমিশন একটি সাংবিধানিক প্রতিষ্ঠান। এ প্রতিষ্ঠানটি সংবিধানের '১৪০নং অনুচ্ছেদ' অনুযায়ী প্রধানত চার ধরনের দায়িত্ব পালন করে থাকে। যেমন- প্রজাতন্ত্রের কর্মচারী মনোনয়নের উদ্দেশ্যে পরীক্ষা পরিচালনা, নিয়োগ-ও সংশ্লিষ্ট বিষয়ে পরামর্শমূলক কাজ, বার্ষিক রিপোর্ট প্রদান এবং আইনের দ্বারা নির্ধারিত অন্যান্য কাজ। রাষ্ট্রপতি নিয়োগসংক্রান্ত কোনোরূপ পরামর্শ চাইলে তা প্রদান করে কমিশন। যেমন- কোনো নিয়োগের যোগ্যতা নির্ধারণ, পদোন্নতি, অবসরভাতার অধিকার, এক বিভাগ থেকে অন্য বিভাগে প্রতিস্থাপন ইত্যাদি বিষয়ে প্রয়োজনীয় পরামর্শ প্রদান করে প্রশাসনকে সহায়তা করা এ কমিশনের দায়িত্বের মধ্যে পড়ে। কমিশন প্রতিবছর ১ মার্চ বা তার আগেই আগের বছরের, অর্থাৎ জানুয়ারি থেকে ডিসেম্বর পর্যন্ত সমাপ্ত এক বছরের কর্মকাণ্ডের পূর্ণাঙ্গ রিপোর্ট রাষ্ট্রপতি বরাবর পেশ করে। এ ছাড়াও কমিশন আইনের দ্বারা নির্ধারিত অন্যান্য কাজ সম্পন্ন করে।"
        },
        {
          "label": "ঘ",
          "question": "",
          "explanation": "দেশ ও জাতিকে দক্ষ, সৎ ও মেধাবী প্রশাসন উপহার দিতে উক্ত প্রতিষ্ঠান তথা বাংলাদেশ সরকারি কর্ম কমিশনের ভূমিকা অপরিসীম। আধুনিক রাষ্ট্র পরিচালনায় সরকার কাঠামোয় দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্মকমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। তীক্ষ্ণ ধীশক্তি ও দূরদৃষ্টিসম্পন্ন এবং নিরপেক্ষ ব্যক্তিবর্গের সমন্বয়ে গঠিত বাংলাদেশ সরকারি কর্মকমিশন। দক্ষতার সাথে দায়িত্ব পালন করা এ কৃমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির মেধা যাচাই করা অত্যন্ত কঠিন। আর একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্মকমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করে। বাংলাদেশের সরকারব্যবস্থা কর্মক্ষম ও সচল করতে সক্ষম করার ক্ষেত্রে সংস্থাটির গুরুত্ব অপরিসীম। উপরের আলোচনায় প্রতীয়মান হয় যে, দেশ ও জাতিকে মেধাবী সৎ ও দক্ষ প্রশাসন উপহার দিয়ে বাংলাদেশ সরকারি কর্মকমিশন সর্বাধিক জনকল্যাণ নিশ্চিত করতে পারে।"
        }
      ]
    },
    {
      "number": "9",
      "uddipok": "মি. 'X' একটি গুরুত্বপূর্ণ সাংবিধানিক পদে অধিষ্ঠিত আছেন। উক্ত প্রতিষ্ঠানটি রাষ্ট্রপতি, জাতীয় সংসদ ও স্থানীয় সরকার পর্যায়ে অবাধ ও নিরপেক্ষ নির্বাচন নিশ্চিত করতে সাংবিধানিক শপথের দ্বারা দায়বদ্ধ। তাদের স্বাধীন ও নিরপেক্ষ ভূমিকা পালনের ওপর একটি গণতান্ত্রিক রাষ্ট্রের সাফল্য নির্ভর করে।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "নির্বাচন হলো প্রতিনিধি বাছাইয়ের প্রক্রিয়া।"
        },
        {
          "label": "খ",
          "question": "",
          "explanation": "অ্যাটর্নি জেনারেল বাংলাদেশের সর্বোচ্চ আইন কর্মকর্তা হিসেবে বেশকিছু দায়িত্ব পালন করেন। অ্যাটর্নি জেনারেল বাংলাদেশের রাষ্ট্রপতি কর্তৃক প্রদত্ত সকল দায়িত্ব পালন করেন। তিনি দায়িত্ব পালনের জন্য বাংলাদেশের সকল আদালতে তার বক্তব্য পেশ করতে পারবেন। তিনি প্রজাতন্ত্রের পক্ষে আইনের জটিল প্রশ্নে মতামত প্রকাশ করতে পারেন। বাংলাদেশ সরকারের আইন উপদেষ্টা হিসেবে তিনি তার দায়িত্ব পালন করবেন। সংবিধানের ১০৬ নং অনুচ্ছেদানুযায়ী রাষ্ট্রপতি কর্তৃক প্রেরিত বিষয়সমূহে মতামত প্রদানের জন্য সুপ্রিম কোর্টের পক্ষে তিনি তার নিজস্ব মতামত প্রকাশ করতে পারেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত প্রতিষ্ঠানটি হলো বাংলাদেশ নির্বাচন কমিশন। বাংলাদেশ নির্বাচন কমিশন একটি সাংবিধানিক প্রতিষ্ঠান। যা সংবিধানের ১১৮ (১) অনুচ্ছেদ অনুযায়ী গঠিত। এটি অবাধ, সুষ্ঠু ও নিরপেক্ষ নির্বাচন পরিচালনার দায়িত্ব পালন করে। উদ্দীপকের মি. 'X' যে সাংবিধানিক প্রতিষ্ঠানের গুরুত্বপূর্ণ পদে অধিষ্ঠিত সেটি রাষ্ট্রপতি, জাতীয় সংসদ ও স্থানীয় সরকার পর্যায়ের অবাধ ও নিরপেক্ষ নির্বাচন নিশ্চিত করে। অর্থাৎ তিনি বাংলাদেশ নির্বাচন কমিশনে কর্মরত। জনপ্রতিনিধি বাছাইয়ের পূর্বশর্ত হচ্ছে কার্যকর নির্বাচন ব্যবস্থা। এ লক্ষ্যে নির্বাচন কমিশনের গুরুত্বপূর্ণ কার্যাবলি হলো- দেশের স্থানীয় ও জাতীয় পর্যায়ের সকল নির্বাচনের জন্য ভোটার তালিকা প্রণয়ন ও তত্ত্বাবধান করা। জাতীয় সংসদ, সিটি কর্পোরেশন, জেলা পরিষদ, পৌরসভা এবং ইউনিয়ন পরিষদের নির্বাচন পরিচালনা করা। নির্বাচনের পূর্বে নির্বাচনি এলাকার সীমানা নির্ধারণ করা। সুষ্ঠু ও নিরপেক্ষ নির্বাচন পরিচালনার জন্য রিটার্নিং অফিসার ও পোলিং অফিসার নিয়োগ করা। নির্বাচন কমিশন আধা বিচার সংক্রান্ত কিছু ক্ষমতা ভোগ করেন। সংসদ সদস্য ও অন্যান্য স্তরের নির্বাচনের জন্যে গৃহীত মনোনয়নপত্র বাছাই করার দায়িত্ব নির্বাচন কমিশনের ওপর ন্যস্ত। কোনো ব্যক্তি সংসদ সদস্য নির্বাচিত হওয়ার পর তার সদস্য পদের যোগ্যতা সংক্রান্ত কোনো প্রশ্ন বা বিতর্ক দেখা দিলে বিষয়টি নির্বাচন কমিশনের নিকট প্রেরিত হয়। কমিশন উক্ত বিষয়ে যে সিদ্ধান্ত গ্রহণ করবে তা চূড়ান্ত বলে গণ্য হবে। নির্বাচিত সংসদ সদস্যদের শপথ গ্রহণ করাতে স্পিকার ব্যর্থ হলে নির্বাচন কমিশনার সংসদ সদস্যর শপথ বাক্য পাঠ করাবেন।"
        },
        {
          "label": "ঘ",
          "question": "“উক্ত প্রতিষ্ঠানের স্বাধীন ও নিরপেক্ষ ভূমিকা পালনের উপর একটি গণতান্ত্রিক রাষ্ট্রের ভবিষ্যৎ নির্ভর করে”— উক্তিটি মূল্যায়ন করো।",
          "explanation": "উক্ত প্রতিষ্ঠান তথা নির্বাচন কমিশনের স্বাধীন ও নিরপেক্ষ ভূমিকা পালনের উপর একটি গণতান্ত্রিক রাষ্ট্রের ভবিষ্যৎ নির্ভর করে- উক্তিটি যথার্থ। বর্তমানে গণতান্ত্রিক রাষ্ট্রব্যবস্থায় জনপ্রতিনিধি বাছাইয়ের পূর্বশর্ত হচ্ছে কার্যকর নির্বাচন ব্যবস্থা। বস্তুত সুষ্ঠু ও নিরপেক্ষ নির্বাচন ব্যবস্থা হচ্ছে গণতন্ত্রের রক্ষাকবচ। আর এ সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। নির্বাচন কমিশনের দায়িত্ব হলো রাষ্ট্রপতি ও সংসদ -নির্বাচন পরিচালনা; নির্বাচনের জন্য ভোটার তালিকা প্রস্তুতকরণ, ভোটারদের পরিচয়পত্র প্রদান, আইন কর্তৃক নির্ধারিত অন্যান্য নির্বাচন যেমন- ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ ও পার্বত্য জেলা পরিষদের নির্বাচনে প্রার্থীদের মনোনয়ন বাছাইকরণ। এছাড়াও দল সম্পর্কিত ও নির্বাচন পরিচালনা সংক্রান্ত নীতিমালা প্রণয়ন করাও নির্বাচন কমিশনের কাজ। গণতান্ত্রিক সরকার প্রতিষ্ঠায় নির্বাচন কমিশন অগ্রগণ্য ভূমিকা পালন করে থাকে। গণতান্ত্রিক ব্যবস্থার প্রাণ হলো অবাধ, নিরপেক্ষ, গ্রহণযোগ্য ও সুষ্ঠু নির্বাচন। কেবলমাত্র অবাধ, সুষ্ঠু ও নিরপেক্ষ নির্বাচনের মাধ্যমেই জনগণের রায় প্রকাশ পায়। নির্বাচন যদি গ্রহণযোগ্য না হয়, তবে জনগণের মতের কোনো গুরুত্ব থাকে না। অনেক সময় ভোট কারচুপি করে জাতীয় নির্বাচন বাধাগ্রস্ত করার চেষ্টা করা হয়। আর এই কারচুপির মতো দুর্নীতি একমাত্র নির্বাচন কমিশনের পক্ষেই ঠেকানো সম্ভব। এভাবে নির্বাচন কমিশন তার কার্যাবলির দ্বারা একটি গণতান্ত্রিক রাষ্ট্রের সুষ্ঠু সরকার ব্যবস্থা গঠনে ভূমিকা রাখে। ফলে গণতান্ত্রিক রাষ্ট্র ব্যবস্থা সফলতার দিকে ধাবিত হয়। উপরোক্ত আলোচনার প্রেক্ষিতে বলা যায়, নির্বাচন কমিশনের কার্যাবলির ওপরই গণতন্ত্রের সফলতা বহুলাংশে নির্ভরশীল।"
        }
      ]
    },
    {
      "number": "10",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "যারা স্বাভাবিক জীবনযাপন করতে পারে না, নিজেদের চাহিদা নিজেরা পূরণ করতে পারে না তাদেরকে বিশেষ চাহিদার জনগোষ্ঠী বলা হয়।"
        },
        {
          "label": "খ",
          "question": "",
          "explanation": "দুর্নীতি বলতে ব্যক্তিগত স্বার্থ হাসিলের উদ্দেশ্যে ক্ষমতার অপব্যবহার করাকে বোঝায়। নীতি বা আইনবিরুদ্ধ কাজ করাই হলো দুর্নীতি। দুর্নীতি একধরনের সামাজিক ব্যাধি। ব্যক্তি বা গোষ্ঠীকর্তৃক অবৈধ পন্থায় নীতি বহির্ভূত বা জনস্বার্থবিরোধী কাজই দুর্নীতি। যেমন- ঘুষ ও স্বজনপ্রীতি উভয় কাজই দুর্নীতি। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত স্বার্থ বা লাভের জন্য কার্যালয়ের অপব্যবহারকে বোঝায়। প্রভাব খাটিয়ে ক্ষমতা অপব্যবহার করে ব্যক্তিগত সুবিধা অর্জনকেও দুর্নীতি বলে।"
        },
        {
          "label": "গ",
          "question": "",
          "explanation": "চিত্রের '?' চিহ্নটি জলবায়ু পরিবর্তনজনিত সমস্যাকে ইঙ্গিত করে। বৈশ্বিক জলবায়ু পরিবর্তনের ফলে যে সকল সমস্যা উদ্ভূত হচ্ছে তাই জলবায়ু পরিবর্তনজনিত সমস্যা। বর্তমান বিশ্বের অন্যতম প্রধান সমস্যা জলবায়ুর পরিবর্তনের ফলে উদ্ভূত পরিস্থিতি পরিবেশের বিপর্যয় ও পরিবর্তন। জলবায়ু পরিবর্তনের প্রভাবে প্রাকৃতিক পরিবেশ ব্যাপক হুমকির মুখে পড়েছে এবং মানবজাতির অস্তিত্ব সংকটপূর্ণ হয়ে পড়েছে। জলবায়ু পরিবর্তনজনিত সমস্যার কারণে বারবার বন্যা, গড় তাপমাত্রা বৃদ্ধি, খরা, ঘূর্ণিঝড়ের প্রকোপ বৃদ্ধি, জীববৈচিত্র্য ধ্বংস, সমুদ্রের পানির উচ্চতা বৃদ্ধি, ভূমিক্ষয়, পাহাড় ধ্বস, বৃক্ষ ও বনভূমি উজাড়, ওজোন স্তরের ক্ষয়, লবণাক্ততা বৃদ্ধি প্রভৃতি দুর্যোগ ব্যাপক বৃদ্ধি পায়। উদ্দীপকের ছকে, বৈশ্বিক উষ্ণায়ন, ঋতু পরিবর্তন, ওজোন স্তরের ক্ষয়, বৃক্ষ নিধন ও বনভূমি উজাড় উল্লেখ করা হয়েছে। উপরের আলোচনার সাথে তুলনা করলে বোঝা যায়, এগুলো জলবায়ু পরিবর্তনজনিত সমস্যার সাথে সম্পৃক্ত। তাই বলা যায়, চিত্রে '?' চিহ্নিত স্থান জলবায়ু পরিবর্তন জনিত সমস্যাকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত জলবায়ু পরিবর্তনজনিত সমস্যা মোকাবেলার জন্য একজন নাগরিকের দায়িত্ব অপরিসীম বলে আমি মনে করি। জলবায়ু পরিবর্তনের কারণে বাংলাদেশ যে আর্থ-সামাজিক ও পরিবেশগত বিপর্যয়ের মুখোমুখি হতে পারে তা মোকাবিলা করা বা তার সঙ্গে খাপ খাওয়ানোর লক্ষ্যে বিভিন্ন পন্থা ও কর্মসূচি গ্রহণ এবং বাস্তবায়নে কাজ করা জরুরি। এক্ষেত্রে নাগরিকরা মুখ্য ভূমিকা পালন করতে পারে। পরিবেশের ভারসাম্য রক্ষা করে গাছপালা। তাই নির্বিচারে বনভূমি যাতে ধ্বংস করা না হয় সে ব্যাপারে সবার সজাগ দৃষ্টি রাখতে হবে। যে সকল গ্যাস গ্রিন হাউস ইফেক্টের জন্য দায়ী সেগুলোর নির্গমন সীমিত পর্যায়ে রাখার জন্য ব্যবস্থা গ্রহণ করতে হবে। এ লক্ষ্যে শিল্প কারখানা, ইটভাটা ও যানবাহনের ধোঁয়া যতদূর সম্ভব পরিবেশবান্ধব করার জন্য শোধন করে পরিবেশে অবমুক্ত করতে হবে। জ্বালানি হিসেবে কাঠ ও জীবাশ্ম জ্বালানির ব্যবহার বন্ধ করতে হবে। জলবায়ু পরিবর্তনজনিত সংকট সৃষ্টিতে শিল্পোন্নত দেশগুলোর ভূমিকা বেশি। তাই শিল্পোন্নত দেশগুলো যাতে এ সমস্যার প্রতিকারে পূর্ব সতর্কতামূলক ব্যবস্থা গ্রহণে কার্যকর ব্যবস্থা নিতে পারে তা নিশ্চিত করতে হবে। ওজোনস্তরের ক্ষয়ের প্রধান কারণ হলো সিএফসি গ্যাস। রেফ্রিজারেটর, এয়ারকন্ডিশনার, স্প্রে জাতীয় কৌটা, জেট ইঞ্জিন, মোটরযান ও বিভিন্ন শিল্প প্রতিষ্ঠান হচ্ছে এ গ্যাসের উৎস। যতদূর সম্ভব এর ব্যবহার পরিমিত করতে হবে। পরিশেষে বলা যায়, উপরে আলোচিত পদক্ষেপগুলো সচেতনতার সাথে বাস্তবায়নের মাধ্যমে একজন নাগরিক জলবায়ু পরিবর্তনজনিত সমস্যা মোকাবিলায় ভূমিকা রাখতে পারে।"
        }
      ]
    },
    {
      "number": "11",
      "uddipok": "মিস. 'X' একজন কলেজ ছাত্রী। কলেজে আসা-যাওয়ার পথে কয়েকটি বখাটে তাকে প্রায় বিরক্ত করে। পরবর্তীতে বাধ্য হয়ে সে আইনের আশ্রয় নেয়।",
      "tag": "DC 24",
      "sub_questions": [
        {
          "label": "ক",
          "question": "এইডস কী?",
          "explanation": "'HIV' নামক ভাইরাসের সংক্রমণে মানবদেহে যে রোগ সৃষ্টি হয় তাই এইডস।"
        },
        {
          "label": "খ",
          "question": "",
          "explanation": "খাদ্যে ভেজাল বলতে বোঝায় প্রাকৃতিক ও স্বাভাবিক উপায়ে খাদ্যদ্রব্য প্রস্তুত না করে মানসম্পন্ন খাদ্যে নিম্নমানের ও অস্বাস্থ্যকর উপাদান মেশানো। খাদ্যে ভেজাল একটি মারাত্মক সামাজিক অপরাধ। ভালো ও উৎকৃষ্ট মানের খাদ্যের সাথে নিকৃষ্টমানের কিংবা জনস্বাস্থ্যের জন্য ক্ষতিকর বিষাক্ত রাসায়নিক পদার্থ অথবা রং মেশানো খাদ্য ভেজাল বলে গণ্য। খাদ্যে ভেজাল বিষয়টি সাধারণত দুইভাগে সম্পন্ন হয়। যথা- অনিচ্ছাকৃত বা অসাবধানতাবশত এবং ইচ্ছাকৃত। মাছ, মাংস, ফল অথবা সবজিতে ক্ষতিকর বিষাক্ত রাসায়নিক দ্রব্য যেমন- ক্যালসিয়াম কার্বাইড, ইথিলিন ও ফরমালিন মেশানো খাদ্যে ভেজালের উদাহরণ।"
        },
        {
          "label": "গ",
          "question": "উদ্দীপকের 'X' কোন ধরনের সমস্যার সম্মুখীন হয়েছে? ব্যাখ্যা করো।",
          "explanation": "জাউদ্দীপকের 'X' ইভটিজিং নামক নাগরিক সমস্যার সম্মুখীন হয়েছে। ইভটিজিং বর্তমান সময়ে বহুল আলোচিত একটি নাগরিক সমস্যা। বিশেষভাবে বাংলাদেশের প্রেক্ষাপটে এটি একটি সামাজিক অসুস্থতা হিসেবে পরিলক্ষিত হচ্ছে। 'ইভ' বলতে বোঝায় রমণী বা নারী এবং 'টিজিং' বলতে উত্ত্যক্ত করা বা বিরক্ত করাকে বোঝায়। আর ইভটিজিং হচ্ছে পুরুষ সমাজ কর্তৃক নারীর উত্ত্যক্ত বা বিরক্তির শিকার হওয়া। পুরুষ কর্তৃক নারীর প্রতি বাজে মন্তব্য, কুপ্রস্তাব, অশ্লীল বাক্য প্রয়োগ, অপ্রীতিকর অঙ্গভঙ্গি করা, শারীরিক লাঞ্ছনা, শিস বাজানো, সুযোগে গায়ে পড়ে ধাক্কা দেওয়া, উস্কানিমূলক তালি বাজানো, মোবাইল ফোনে বিরক্ত করা, কাগজে অশ্লীল কথা লিখে মেয়েদের দিকে নিক্ষেপ করা, পথরোধ করা প্রভৃতি ঘটনা যখন ঘটানো হয় তখন তাকে ইভটিজিং বলা হয়। উদ্দীপকে বলা হয়েছে, 'X' একজন কলেজের ছাত্রী। তার কলেজে যাওয়া-আসার পথে কিছু বখাটে ছেলে তাকে উত্যক্ত করতো। যা বাংলাদেশের অন্যতম নাগরিক সমস্যা ইভটিজিংয়ের সাথে সামঞ্জস্যপূর্ণ। সুতরাং 'X'-এর সাথে ঘটে যাওয়া সমস্যাটি ইভটিজিংকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সমস্যা সমাধানে অর্থাৎ ইভটিজিং প্রতিকারে বেশকিছু পদক্ষেপ নেওয়া যেতে পারে বলে আমি মনে করি। ইভটিজিং প্রতিরোধে পারিবারিক ও সামাজিক সচেতনতা সবচেয়ে বেশি ভূমিকা রাখতে পারে। পারিবারিক সুশিক্ষা ও মূল্যবোধ সমাজ থেকে ইভটিজিং নির্মূল করতে বিশেষ ভূমিকা রাখতে সক্ষম। সামাজিক ও রাষ্ট্রীয়ভাবে সচেতনতা বৃদ্ধি করার মাধ্যমে ইভটিজিং প্রতিরোধ করা সম্ভব। প্রকৃত শিক্ষাই জাতিকে এ ধরনের সামাজিক ব্যাধি থেকে মুক্ত করতে পারে। এক্ষেত্রে একাডেমিক শিক্ষার পাশাপাশি সমাজের সকল শ্রেণি-পেশার মানুষের মধ্যে নৈতিক শিক্ষার প্রসার ঘটাতে হবে। শিক্ষা প্রতিষ্ঠানে শিক্ষকগণ ইভটিজিং ও এর নেতিবাচক দিক নিয়ে বিশদভাবে আলোচনা করে শিক্ষার্থীদের মাঝে সচেতনতাবোধ সৃষ্টি করতে পারেন। অত্যন্ত ভয়ানক হয়ে ওঠা এই ব্যাধি দ্রুত প্রতিরোধ করার জন্য কঠোর শাস্তির বিধানের কোনো বিকল্প নেই। দেশের প্রচলিত আইনের সংস্কার করে ইভটিজিং প্রতিরোধে কঠোর শাস্তির ব্যবস্থা করা যেতে পারে। তবে আইন প্রণয়নের পাশাপাশি সে আইন যাতে বাস্তবায়িত হয় সেদিকেও সজাগ দৃষ্টি রাখতে হবে। এক্ষেত্রে রাজনৈতিক মতৈক্য একান্ত অপরিহার্য। ক্ষতিগ্রস্তদের মানসিক স্বাস্থ্য সেবার ব্যবস্থা করাও জরুরি। সেইসাথে ভারসাম্যপূর্ণ সামাজিক বিকাশে ব্যবসায়ী, রাজনীতিবিদ, গণমাধ্যম ও বুদ্ধিজীবীসহ সংশ্লিষ্ট সকল পক্ষের যে দায়িত্ব রয়েছে সে সম্পর্কে সজাগ থাকতে হবে। উপরের আলোচনা থেকে বলা যায়, নাগরিক সচেতনতা ও আইনের যথাযথ প্রয়োগই সমাজকে এই সামাজিক ব্যাধি অর্থাৎ ইভটিজিং থেকে মুক্তি দিতে পারে।"
        }
      ]
    }
  ]
}