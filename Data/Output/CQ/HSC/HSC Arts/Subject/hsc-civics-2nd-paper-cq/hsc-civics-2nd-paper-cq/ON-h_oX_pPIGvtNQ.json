{
  "title": "আইডিয়াল কলেজ,মতিঝিল ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "X নামক ব্যক্তি উত্তরাধিকার সূত্রে রাজত্ব লাভ করে। আমত্যবর্গ ও নিকট আত্মীয়দের ষড়যন্ত্রে তিনি এক যুদ্ধে পরাজিত হয়ে রাজত্ব হারান। ফলে প্রজারা তাদের অর্থনৈতিক, সামাজিক ও রাজনৈতিক অধিকার থেকে বঞ্চিত হয়।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "পলাশীর যুদ্ধ হয় ১৭৫৭ সালে।"
        },
        {
          "label": "খ",
          "question": "",
          "explanation": "উদ্দীপকে উল্লেখিত যুদ্ধের সাথে ১৭৫৭ সালের পলাশী যুদ্ধের ঘটনার সাদৃশ্য রয়েছে। ১৭৫৭ সালের ২৩ জুন পলাশীর আম্রকাননে ইংরেজ ইস্ট ইন্ডিয়া কোম্পানি ও নবাব সিরাজউদ্দৌলার মধ্যে পলাশী যুদ্ধ সংঘটিত হয়। এটি বাংলা, বিহার এবং উড়িষ্যার স্বাধীনতার জন্য এক গুরুত্বপূর্ণ মোড় হিসেবে বিবেচিত। নবাবের সেনাবাহিনী সংখ্যায় অধিক হলেও মীর জাফরের বিশ্বাসঘাতকতার কারণে ইংরেজরা সহজেই বিজয় অর্জন করে। এই যুদ্ধে ক্লাইভের নেতৃত্বাধীন কোম্পানি বাহিনী নবাবের ক্ষমতা দখল করে, যা উপমহাদেশে ব্রিটিশ ঔপনিবেশিক শাসনের ভিত্তি স্থাপন করে। পলাশী যুদ্ধ কেবল একটি সামরিক পরাজয় নয়, এটি বাংলার রাজনৈতিক, সামাজিক এবং অর্থনৈতিক কাঠামোকে গভীরভাবে প্রভাবিত করে, যা ইতিহাসে দীর্ঘমেয়াদী প্রভাব ফেলে।"
        },
        {
          "label": "গ",
          "question": "",
          "explanation": "আমত্যবর্গ ও নিকট আত্মীয়দের ষড়যন্ত্র পলাশীর যুদ্ধে পরাজিত হওয়ার আংশিক প্রতিচ্ছবি। মন্তব্যটি যথার্থ। ১৭৫৭ সালের পলাশীর যুদ্ধে নবাব সিরাজউদ্দৌলার পরাজয়ের মূল কারণ ছিল অভ্যন্তরীণ ষড়যন্ত্র এবং রাজনৈতিক বিশ্বাসঘাতকতা। নবাবের শীর্ষ সেনাপতি মীর জাফর ইংরেজ ইস্ট ইন্ডিয়া কোম্পানির সঙ্গে গোপন আঁতাত করেন। মীর জাফর ও তার সহযোগীদের ষড়যন্ত্রের ফলে নবাবের সেনাবাহিনীর একটি বড় অংশ যুদ্ধে নিষ্ক্রিয় থাকে, যা ইংরেজদের সহজ বিজয়ে সহায়ক হয়। তবে এসব কারণ ছিল আংশিক, এর বাইরেও আরো অনেক গুরুত্বপূর্ণ কারণ ছিল। পলাশীর যুদ্ধে নাবাবের পরাজিত হওয়ার পেছনে প্রাসাদ ষড়যন্ত্র ছিল মূল কারণ। এর বাইরে নবাবের নেতৃত্ব এবং কৌশলগত দুর্বলতা পরাজয়ের একটি বড় কারণ ছিল। সিরাজউদ্দৌলা স্বল্পবয়সী এবং অনভিজ্ঞ ছিলেন, যা তার সামরিক কৌশলকে দুর্বল করে তোলে। তিনি ইংরেজদের শক্তি এবং তাদের রাজনৈতিক কূটকৌশলের গভীরতা পুরোপুরি বুঝতে পারেননি। এছাড়া, তার শাসনামলে, অভ্যন্তরীণ শৃঙ্খলা ও প্রশাসনিক দুর্বলতা জনসাধারণের মধ্যে অসন্তোষ তৈরি করে, যা তার শাসনের প্রতি সমর্থন হ্রাস করে। ইংরেজ ইস্ট ইন্ডিয়া কোম্পানির কূটনৈতিক কৌশলও এই পরাজয়ের ক্ষেত্রে গুরুত্বপূর্ণ ভূমিকা পালন করে। রবার্ট ক্লাইভ এবং তার সহযোগীরা স্থানীয় ক্ষমতাশালী ব্যক্তিদের দুর্নীতি এবং ব্যক্তিগত স্বার্থের সুযোগ নিয়ে নবাবের বিরুদ্ধে জোট গড়ে তোলে। অর্থের বিনিময়ে মীর জাফর এবং অন্যান্য উচ্চপদস্থ কর্মকর্তাদের পক্ষান্তরিত করা হয়। পরিশেষে ইংরেজদের উন্নত সামরিক কৌশল এবং আধুনিক অস্ত্রশস্ত্র ব্যবহারের সঙ্গে সঙ্গে নবাবের সেনাবাহিনীর দুর্বল প্রস্তুতি ও মনোবল পলাশীর যুদ্ধে পরাজয়ের পথ সুগম করে। তাই বলা যায়, আমত্যবর্গ ও নিকটাত্মীয়ের ষড়যন্ত্র পলাশির যুদ্ধের পরাজিত হওয়ায়- উক্তিটি যথার্থ।"
        },
        {
          "label": "ঘ",
          "question": "",
          "explanation": "প্রজারা তাদের সামাজিক, রাজনৈতিক ও অর্থনৈতিক অধিকার থেকে বঞ্চিত হয়। পলাশীর যুদ্ধের ফলাফলের আলোকে যথার্থ। পলাশীর যুদ্ধ (১৭৫৭) বাংলার ইতিহাসে এক গভীর সংকটময় অধ্যায়ের সূচনা করে, যা প্রজাদের সামাজিক, রাজনৈতিক ও অর্থনৈতিক অধিকার বঞ্চনার প্রতীক হয়ে ওঠে। এই যুদ্ধে নবাব সিরাজউদ্দৌলার পরাজয়ের মাধ্যমে ব্রিটিশ ইস্ট ইন্ডিয়া কোম্পানি বাংলার শাসনভার দখল করে এবং উপনিবেশিক শাসনের ভিত্তি স্থাপন করে। এর ফলে প্রজারা সামাজিক, রাজনৈতিক ও অর্থনৈতিক অধিকার থেকে বঞ্চিত হয়। সামাজিক ক্ষেত্রে ব্রিটিশ শাসকগোষ্ঠী চিরস্থায়ী বন্দোবস্ত প্রথা চালু করে, যা কৃষকদের জীবনকে দুর্বিষহ করে তোলে। জমিদারদের হাতে প্রজাদের শোষণ আরও বৃদ্ধি পায়, এবং কৃষকরা জমির অধিকার হারিয়ে অর্থনৈতিকভাবে বিপর্যস্ত হয়ে পড়ে। রাজনৈতিকভাবে পলাশীর যুদ্ধের পর বাংলার স্বশাসন ব্যবস্থা ধ্বংস হয়। ব্রিটিশরা প্রশাসনিক ক্ষমতা কেন্দ্রীভূত করে এবং প্রজাদের প্রশাসনিক প্রক্রিয়ায় অংশগ্রহণের সুযোগ পুরোপুরি বন্ধ করে দেয়। বাংলার শাসনব্যবস্থায় প্রজাদের কণ্ঠস্বর স্তব্ধ হয়ে যায়, এবং তারা তাদের মৌলিক অধিকারের প্রতিও বঞ্চিত হয়। অর্থনৈতিক ক্ষেত্রে এই যুদ্ধ বাংলার ঐতিহ্যবাহী শিল্প ও বাণিজ্যের ওপর মারাত্মক প্রভাব ফেলে। ব্রিটিশদের একচেটিয়া বাণিজ্য নীতি ও কাঁচামালের শোষণ বাংলার কুটির শিল্প ধ্বংস করে দেয়, বিশেষত মসলিনের মতো বিখ্যাত বস্ত্রশিল্প। কৃষিজীবী প্রজারা উচ্চ করের চাপ এবং দুর্ভিক্ষের মতো প্রাকৃতিক দুর্যোগের সম্মুখীন হয়ে নিঃস্ব হয়ে পড়ে। ব্রিটিশ শাসকদের শোষণমূলক নীতি ও সম্পদ লুণ্ঠনের ফলে বাংলার অর্থনীতি ভেঙে পড়ে এবং সমাজের সর্বস্তরে দারিদ্র্যের বিস্তার ঘটে। আলোচনার পরিশেষে বলা যায়, পলাশীর যুদ্ধ কেবল বাংলার ক্ষমতার পরিবর্তন নয়; এটি ছিল একটি শোষণমূলক শাসনব্যবস্থার সূচনা, যা প্রজাদের অধিকারকে ছিন্নভিন্ন করে এবং বাংলার সামাজিক ও অর্থনৈতিক কাঠামোকে চিরতরে বদলে দেয়।"
        }
      ]
    },
    {
      "number": "2",
      "uddipok": "ভারতীয় উপমহাদেশে ব্রিটিশরা ভাগকর-শাসনকর নীতি প্রয়োগ করে ব্রিটিশবিরোধী আন্দোলন দমিয়ে রাখে। কংগ্রেস ও মুসলিম লীগ ধর্ম ভিত্তিক দলীয় রাজনীতি না করলে ভারত ও পাকিস্তানের স্বাধীনতা লাভ করতে এতো দীর্ঘ সময়ের প্রয়োজন হতো না।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "মুসলিম লীগ ১৯০৬ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "ঔপনিবেশিক আমলে ব্রিটিশ শাসকরা ১৯০৫ সালে বাংলাকে ভাগ করে শাসনকার্য পরিচালনা করার যে নীতি গ্রহণ করেছিল তাকেই 'ভাগ কর শান কর' নীতি বলে। এ নীতির আওতায় ব্রিটিশরা বাংলাকে বিভক্ত করে একটি সাম্প্রদায়কে নিজেদের অনুকূলে রেখে অপর সাম্প্রদায়কে শাসন করার পরিকল্পনা গ্রহণ করেছিল। মূলত তাদের উদ্দেশ্য ছিল ব্রিটিশ শাসন দীর্ঘায়িত করা।"
        },
        {
          "label": "গ",
          "question": "",
          "explanation": "ভাগ কর, শাসন কর নীতি প্রয়োগ করেই ব্রিটিশ বিরোধী আন্দোলন দমিয়ে রাখে- মন্তব্যটি যথার্থ। 'ভাগ কর, শাসন কর' নীতি ব্রিটিশ শাসকদের একটি কুটকৌশল। যা ভারতীয় উপমহাদেশে জাতীয়তাবাদী আন্দোলন দমনে গুরুত্বপূর্ণ ভূমিকা পালন করে। ব্রিটিশরা সামাজিক, ধর্মীয় এবং জাতিগত বৈচিত্র্যকে কাজে লাগিয়ে স্থানীয় জনগণের মধ্যে বিভাজন সৃষ্টি করে। তারা হিন্দু-মুসলিম সম্প্রদায়ের মধ্যে অবিশ্বাস ও বৈরিতা বৃদ্ধি করে এবং এক সম্প্রদায়কে অপর সম্প্রদায়ের বিরুদ্ধে উসকে দিয়ে নিজেদের শাসন মজবুত করে। উদ্দীপকে বলা হয়েছে, ভারতীয় উপমহাদেশে ব্রিটিশরা ভাগ কর-শাসনকর নীতি প্রয়োগ করে ব্রিটিশ বিরোধী আন্দোলন দমিয়ে রাখে। এ কথাটি যথার্থ কারণ, ১৯০৫ সালে বঙ্গভঙ্গ এই নীতির একটি উদাহরণ, যা বাংলার হিন্দু-মুসলিম ঐক্যে ফাটল ধরায়। এই নীতি শুধুমাত্র রাজনৈতিক দল ও নেতাদের মধ্যেই বিভক্তি ঘটায়নি, বরং সাধারণ জনগণের মধ্যেও সন্দেহ এবং অসহযোগিতার বীজ বপন করে। ব্রিটিশরা স্থানীয় শাসকদের মধ্যে স্বার্থপরতা জাগিয়ে তুলে তাদেরকে নিজেদের পক্ষে টেনে নেয় এবং একতাবদ্ধ আন্দোলন গড়ে উঠতে বাধা দেয়। তবে, এই নীতির দীর্ঘমেয়াদি প্রভাব নেতিবাচক ছিল, কারণ এটি জাতিগত এবং সাম্প্রদায়িক দ্বন্দ্বের মূলে আরও ঘটিলতা সৃষ্টি করে, যার প্রভাব স্বাধীনতার পরও রয়ে গেছে। অতএব, এই নীতি ব্রিটিশ শাসনের টিকে থাকার হাতিয়ার হলেও, এটি জাতীয় সমাজের অভ্যন্তরীণ ঐক্যকে গভীরভাবে ক্ষতিগ্রস্ত করে।"
        },
        {
          "label": "ঘ",
          "question": "",
          "explanation": "কংগ্রেস ও মুসলিম লীগ ধর্মভিত্তিক দলীয় রাজনীতি না করলে ভারড-পাকিস্তানের স্বাধীনতা অর্জন করতে দীর্ঘ সময়ের প্রয়োজন হতো না- উক্তিটি যৌক্তিক। ভারত ও পাকিস্তানের স্বাধীনতা আন্দোলনের দীর্ঘায়িত হওয়ার পেছনে কংগ্রেস ও মুসলিম লীগের ধর্মভিত্তিক রাজনীতির বড় ভূমিকা ছিল। কংগ্রেস সর্বধর্মীয় দল হিসেবে নিজেকে উপস্থাপন করলেও হিন্দ সংখ্যাগরিষ্ঠের প্রভাব ছিল স্পষ্ট। অন্যদিকে, মুসলিম লীগ মুসলিমদের স্বার্থ রক্ষায় আলাদা রাষ্ট্রের দাবি তুলে ধরেছিল, যা দ্বিজাতি তত্ত্বের চিত্তি গড়ে তোলে। এই ধর্মভিত্তিক বিভাজন সাম্প্রদায়িকতার বীজ বপন করে এবং জাতীয় ঐক্যকে দুর্বল করে তোলে। ব্রিটিশরা বিভাজন-নীতির মাধ্যমে এই বিভাজনকে আরও উসকে দেয়, যা তাদের শাসন টিকিয়ে রাখার কৌশল হিসেবে কার্যকর হয়। উদ্দীপকে বর্ণিত ভাগ কর শাসন কর নীতি ব্রিটিশ শাসনকে দীর্ঘায়িত করেছিল ভারতবর্ষে। তবে এর পেছনে তাদের কাজকে সহজ করে দেয় মুসলিম লীগ ও জাতীয় কংগ্রেস। ধর্মীয় পরিচয়কে কেন্দ্র করে দুই দলের মধ্যে উত্তেজনা বাড়তে থাকে এবং সাম্প্রদায়িক দাঙ্গা ও সহিংসতা স্বাধীনতার পথে বড় বাধা হয়ে দাঁড়ায়। যদি কংগ্রেস ও মুসলিম লীগ ধর্মীয় ভেদাভেদকে পেছনে ফেলে একটি অভিন্ন জাতীয়তাবাদের ভিত্তিতে আন্দোলন পরিচালনা করত, তবে স্বাধীনতা অর্জনের প্রক্রিয়া অনেক দ্রুত হতে পারত এবং রক্তপাতের মাত্রা কমে আসত। কিন্তু তৎকালীন সামাজিক ও রাজনৈতিক বাস্তবতায় ধর্মীয় পরিচিতি এতটাই গুরুত্বপূর্ণ হয়ে উঠেছিল যে এটি এড়ানো সম্ভব ছিল না। ফলে ধর্মভিত্তিক রাজনীতি শুধুমাত্র স্বাধীনতার সময়কাল দীর্ঘায়িত করেনি, বরং তা ভারতীয় উপমহাদেশের ভবিষ্যৎ রাজনীতিতেও গভীর প্রভাব ফেলেছে। তাই এই উক্তিটি বাস্তবতাকে চিহ্নিত করে, যেখানে ধর্মীয় রাজনীতির প্রভাব স্বাধীনতার প্রক্রিয়াকে জটিল ও বিভাজিত করেছিল। আলোচনা শেষে তাই বলা যায়, কংগ্রেস ও মুসলিম লীগ ধর্মভিত্তিক দলীয় রাজনীতি না করলে ভারত-পাকিস্তানের স্বাধীনতা অর্জন এত বিলম্ব হতো না। মন্তব্যটি যথার্থ।"
        }
      ]
    },
    {
      "number": "3",
      "uddipok": "ভারত ও পাকিস্তানের স্বাধীনতা অর্জিত হয়েছিল তৎকালীন শেরে বাংলা ও জিন্নাহের প্রস্তাবের উপর ভিত্তি করে। শেরে বাংলার উক্ত প্রস্তাবে স্বাধীনতার বীজ নিহিত থাকলেও বাংলাদেশের স্বাধীনতার বীজ নীহিত ছিল। এটি পুরোপুরি সত্য নয়।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব উত্থাপিত হয় ১৯৪০ সালে।"
        },
        {
          "label": "খ",
          "question": "",
          "explanation": "রাজনৈতিক ইতিহাসে দ্বিজাতি তত্ত্ব মুসলমানদের ভাগ্য উন্নয়নের এক যুগান্তকারী মাইলফলক। এ তত্ত্বের মূলকথা ছিল ভারতে মুসলমানরা যেকোনো বিচারে একটি স্বতন্ত্র জাতি এবং তাদের পৃথক জাতিসত্তা রয়েছে। এ পৃথক জাতিসত্তার স্বার্থরক্ষার জন্য ভারতে মুসলমানদের জন্য আলাদা আবাসভূমি প্রয়োজন। দ্বিজাতি তত্ত্বের ভিত্তিতেই রচিত হয় ১৯৪০ সালের লাহোর প্রস্তাব, যার মধ্যে বাংলাদেশের স্বাধীনতার বীজ নিহিত ছিল বলে মনে করা হয়।"
        },
        {
          "label": "গ",
          "question": "",
          "explanation": "ভারত ও পাকিস্তানের স্বাধীনতা অর্জিত হয় শেরে বাংলা ও জিন্নাহর লাহোর প্রস্তাবের উপর ভিত্তি করে মন্তব্যটি যথার্থ। লাহোর প্রস্তাব ভারতীয় উপমহাদেশের রাজনৈতিক ইতিহাসের এক গুরুত্বপূর্ণ ঘটনা। তৎকালীন বাংলার মুখমন্ত্রী শেরে বাংলা এ. কে. ফজলুল হক ব্রিটিশ ঔপনিবেশিক শাসন থেকে নিজ মাতৃভূমিকে মুক্ত করার জন্য দ্বিজাতি তত্ত্বের আলোকে লাহোর প্রস্তাব পেশ করেন। যার প্রেক্ষিতে মূলত ১৯৪৭ সালের ভারত ও পাকিস্তান নামে দুটি স্বাধীন রাষ্ট্রের জন্ম হয়। উদ্দীপকে বলা হয়েছে, ভারত ও পাকিস্তানের স্বাধীনতা অর্জিত হয় শেরে বাংলা ও জিন্নাহর লাহোর প্রস্তাবের উপর ভিত্তি করে। এখানে মূলত লাহোর প্রস্তাবের কথা বলা হয়েছে। কেননা ভারতের উত্তর-পশ্চিম ও উত্তর-পূর্বাঞ্চলের মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার লক্ষ্যে ১৯৪০ সালের '২৩ মার্চ মুসলিম লীগের লাহোর অধিবেশনে একটি প্রস্তাব গৃহীত হয় যা লাহোর প্রস্তাব নামে পরিচিত। তদানীন্তন বাংলার মুখ্যমন্ত্রী শেরে বাংলা এ. কে. ফজলুল হক লাহোরে অনুষ্ঠিত এ সম্মেলনে এ প্রস্তাব উত্থাপন করেছিলেন। এ প্রস্তাবে একাধিক স্বাধীন রাষ্ট্র প্রতিষ্ঠার দাবি উল্লেখ ছিল। অর্থাৎ উপমহাদেশের মুসলমানদের জন্য আলাদা আবাসভূমি প্রতিষ্ঠা করাই ছিল লাহোর প্রস্তাবের মূল লক্ষ্য। যার প্রেক্ষিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের উদ্ভব ঘটে।"
        },
        {
          "label": "ঘ",
          "question": "",
          "explanation": "লাহোর প্রস্তাবে পাকিস্তানের স্বাধীনতার বীজ নিহিত থাকলেও বাংলাদেশের স্বাধীনতার বীজ নিহিত ছিল এটি পুরোপুরি সত্য নয়-উক্তিটি যথার্থ। ভারতীয় উপমহাদেশের রাজনৈতিক অঙ্গনে লাহোর প্রস্তাবের প্রভাব ছিল সুদূরপ্রসারী। এ ঐতিহাসিক প্রস্তাব গ্রহণের পর মুসলমানদের রাজনৈতিক চিন্তাধারায় যে বৈপ্লবিক পরিবর্তন আসে তার সার্থক পরিণতির ফলে পাকিস্তান রাষ্ট্রের প্রতিষ্ঠা এবং পরে স্বাধীন সার্বভৌম বাংলাদেশের অভ্যুদয় ঘটে। এ প্রস্তাবে শুধু মুসলমানদের জন্য একাধিক রাষ্ট্র প্রতিষ্ঠার দাবি করা হয়নি; বরং এর প্রধান দাবি ছিল প্রাদেশিক স্বায়ত্তশাসন। ব্রিটিশ ভারতের রাজনৈতিক ইতিহাসে ১৯৪০ সালে লাহোর প্রস্তাবে একাধিক স্বাধীন রাষ্ট্র প্রতিষ্ঠার মধ্যে পরোক্ষভাবে স্বাধীন বাংলাদেশ সৃষ্টির আভাস পরিলক্ষিত হয়। লাহোর প্রস্তাব ১৯৪০ সালে মুসলিম সংখ্যাগরিষ্ঠ অঞ্চলে স্বাধীন রাষ্ট্র প্রতিষ্ঠার দাবিতে গৃহীত হলেও এটি বাংলাদেশের স্বাধীনতার বীজ বহন করেনি। প্রস্তাবটি মূলত সমগ্র মুসলিম জাতির রাজনৈতিক ও ধর্মীয় স্বার্থ রক্ষার কথা বলেছিল, যা পূর্ব বাংলার জনগণের স্বতন্ত্র চাহিদা ও সাংস্কৃতিক স্বকীয়তাকে উপেক্ষা করেছিল। পাকিস্তান সৃষ্টির পর পূর্ব বাংলার মানুষ শাসন, অর্থনীতি ও সংস্কৃতিতে বৈষম্যের শিকার হয়, যা তাদের স্বাধীনতার দাবি দৃঢ় করে। ভাষা আন্দোলন, ১৯৬৬ সালের ছয় দফা দাবি এবং ১৯৭১ সালের মুক্তিযুদ্ধের মাধ্যমে প্রমাণিত হয় যে, পূর্ব বাংলার জনগণের স্বাধীনতার সংগ্রাম পাকিস্তানের ধারণার বিপরীতে এক ভিন্ন বাস্তবতার প্রতিফলন। লাহোর প্রস্তাবের মাধ্যমে পাকিস্তান সৃষ্টি হলেও বাংলাদেশের স্বাধীনতার পথ তৈরি হয় বৈষম্য ও শোষণের বিরুদ্ধে পূর্ব বাংলার জনগণের দীর্ঘ সংগ্রামের ফলস্বরূপ। সুতরাং লাহোর প্রস্তাবে পাকিস্তানের স্বাধীনতার বীজ নিহিত থাকলেও বাংলাদেশের স্বাধীনতার বীজ ছিল না। এটি এক স্বতন্ত্র রাজনৈতিক ও ঐতিহাসিক প্রক্রিয়ার ফল।"
        }
      ]
    },
    {
      "number": "4",
      "uddipok": "'ক' নামক একটি রাষ্ট্র দুটো অঞ্চলে বিভক্ত ছিল। একটি অঞ্চল ছিল সুবিধাভোগী এবং অপরটি ছিল সুবিধাবঞ্চিত। শাসকগোষ্ঠী সংখ্যাগরিষ্ঠের ভাষাকে বাদ দিয়ে সংখ্যালঘিষ্ঠের ভাষাকে রাষ্ট্রভাষার মর্যাদা দেন। এজন্য শুরু হয় তীব্র আন্দোলন। যার পরিপ্রেক্ষিতে উক্ত রাষ্ট্রের প্রথম সংবিধানে সংখ্যাগরিষ্ঠের ভাষা রাষ্ট্রভাষার মর্যাদা লাভ করে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "১৯৫৮ সালে সামরিক শাসন জারি করেন প্রেসিডেন্ট ইস্কান্দার মির্জা।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পাকিস্তানি ক্ষমতাসীন শাসকগোষ্ঠী অধিবেশন আহ্বান ও ক্ষমতা হস্তান্তরে টালবাহানা শুরু করে। ১৯৭১ সালের ১ মার্চ ইয়াহিয়া খান জাতীয় পরিষদের অধিবেশন স্থগিত ঘোষণা করলে পূর্ব পাকিস্তানের জনগণ বিক্ষোভে ফেটে পড়ে। স্বাধিকার আন্দোলন স্বাধীনতা আন্দোলনে রূপ নেয়। পাকিস্তানি শাসকগোষ্ঠীর অত্যাচারে নিষ্পেষিত বাংলার সর্বস্তরের মানুষ এ আন্দোলনে যোগ দেয় এবং সমগ্র দেশের যোগাযোগ ব্যবস্থা বিপর্যস্ত হয়ে পড়ে। ইতিহাসে এ আন্দোলনকে ১৯৭১ সালের অসহযোগ আন্দোলন বলে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংবিধানটি ১৯৫৬ সালে প্রণয়ন করা হয়। ১৯৪৭ সালের ভারত শাসন আইন অনুযায়ী ভারতবর্ষ বিভক্ত হয়ে ভারতীয় ইউনিয়ন ও পাকিস্তান নামক দুটি রাষ্ট্রের জন্ম হয়। পাকিস্তানের জন্ম থেকেই বিভিন্ন পর্যায়ে এর সংবিধান প্রণয়নের দাবি ওঠে। এ দাবির প্রেক্ষিতে ১৯৪৬ সালে নির্বাচিত জনপ্রতিনিধিদের সমন্বয়ে পাকিস্তান গণপরিষদ গঠন করা হয়। কিন্তু শাসকগোষ্ঠীর অনীহার কারণে দীর্ঘ সময়েও কোনো সংবিধান এ পরিষদ তৈরি করতে পারেনি। ১৯৫৪ সালের প্রাদেশিক নির্বাচনের পর এ কাজে কিছুটা গতি এলে এসময় একটি খসড়া সংবিধান তৈরি হয়। তবে তা গণপরিষদের গৃহীত হবার আগেই পাকিস্তানে জরুরি অবস্থা জারি এবং গণপরিষদ বিলুপ্ত ঘোষণা করা হয়। অতঃপর গভর্নর জেনারেল গোলাম মোহাম্মদ ১৯৫৫ সালের ২৮মে এক আদেশের মাধ্যমে দ্বিতীয় গণপরিষদ গঠন করেন, যার ৮০ সদস্যের মধ্যে ৪০ জন পূর্ব বাংলা এবং ৮০ জন পশ্চিম পাকিস্তান থেকে নির্বাচিত ছিল। ১৯৫৫ সালের ৭ জুলাই পাকিস্তানের মারিতে দ্বিতীয় গণপরিষদের প্রথম অধিবেশনে 'মারি চুক্তি' নামক সমঝোতা দলিল পাস হয়। এতে পূর্ব বাংলার নাম বহাল রাখা হয়নি। অতঃপর আইনমন্ত্রী হোসেন শহীদ সোহরাওয়ার্দী গণপরিষদে 'পাকিস্তান সংবিধান বিল' উত্থাপন করেন, যা কয়েকটি সংশোধনীর পর ১৯৫৬ সালের ২৯ ফেব্রুয়ারি গৃহীত হয়। এ সংবিধানে ১৯৫২-এর ভাষা আন্দোলনের প্রেক্ষিতে বাংলাকে অন্যতম রাষ্ট্রভাষার স্বীকৃতি দেওয়া হয়।"
        },
        {
          "label": "ঘ",
          "question": "",
          "explanation": "বর্ণিত ভাষা আন্দোলনের সাথে বৈষম্যবিরোধী ছাত্র আন্দোলনের সাদৃশ্য আছে বলে আমি মনে করি। উদ্দীপকের ঘটনা এবং সম্প্রতি সংঘটিত বৈষম্য বিরোধী আন্দোলন একই সূত্রে গাথা। ভাষা আন্দোলন এবং বৈষম্য বিরোধী ছাত্র আন্দোলনের প্রথমদিকে পুরাভাগে ছিল ছাত্ররা। ভাষা আন্দোলনকে ছাত্ররা বেগবান করে তোলার পর সর্বস্তরের জনগণ উক্ত আন্দোলনে সম্পৃক্ত হয়। তেমনিভাবে বৈষম্য বিরোধী ছাত্র আন্দোলন যখন তুঙ্গে তখন এ আন্দোলনের সাথে বিভিন্ন শ্রেণি-পেশার মানুষ যুক্ত হয়। ১৯৫২ সালের ভাষা আন্দোলন এবং সাম্প্রতিক বৈষম্যবিরোধী ছাত্র আন্দোলন উভয়ই নিপীড়নের বিরুদ্ধে অধিকার প্রতিষ্ঠার সংগ্রাম। ভাষা আন্দোলন বাংলাকে রাষ্ট্রভাষার মর্যাদা দেওয়ার জন্য 'বাঙালির সাংস্কৃতিক ও জাতিগত পরিচয়ের প্রতীক হয়ে ওঠে। একইভাবে বৈষম্যবিরোধী ছাত্র আন্দোলন শিক্ষা, সুযোগ এবং সামাজিক সমতায়ন্ত্র বৈষম্যের বিরুদ্ধে একতাবদ্ধ প্রতিবাদ। দুটি আন্দোলনই তরুণদেরা নেতৃত্বে পরিচালিত হয়, যেখানে ঐক্য, সাহস এবং ত্যাগ একটিন সাধারণ বৈশিষ্টা। দুটি আন্দোলনই সফল আন্দোলন। ১৯৫২ সালেরা আন্দোলন যেমন ভাষার মর্যাদা প্রতিষ্ঠা করে জাতীয়তাবাদের ভিত্তি মজবুত করেছিল, তেমনই সাম্প্রতিক আন্দোলন বৈষম্যের অবসান ঘটিয়ে সাম্য ও ন্যায়ের সমাজ গঠনের প্রেরণা জোগায়। উভয়া আন্দোলনই মুক্তি ও সমতার চেতনার স্মাবক। আলোচনার প্রেক্ষিতে তাই বলা যায়, বৈষম্যের বিরুদ্ধে চেতনা জাগ্রতকরণে উভয় আন্দোলনের সাদৃশ্য রয়েছে।"
        }
      ]
    },
    {
      "number": "5",
      "uddipok": "বঙ্গবন্ধু শেখ মুজিবুর রহমান →রাষ্ট্রপতি সৈয়দ নজরুল ইসলাম→ উপরাষ্ট্রপতি তাজউদ্দীন আহমেদ→ প্রধানমন্ত্রী ক্যান্টেম মনসুর আলী→ অর্থমন্ত্রী এ.এইচ.এম. কামারুজ্জামান→ স্বরাষ্ট্রমন্ত্রী",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "রেসকোর্স ময়দানের বর্তমান নাম সোহরাওয়ার্দী উদ্যান।"
        },
        {
          "label": "খ",
          "question": "",
          "explanation": "২৫ মার্চ রাতে ইতিহাসের জঘন্যতম গণহত্যা সংঘটিত হয় বলে এ রাতকে কালরাত্রি বলা হয়। ২৫ মার্চ বাঙালির ইতিহাসে একটি কলঙ্কিত দিন। ১৯৭১ সালের ২৫ মার্চ রাতে 'অপারেশন সার্চলাইট' নামে দেশব্যাপী শুরু হয় পৃথিবীর ইতিহাসের জঘন্যতম হত্যাযজ্ঞ ও ধ্বংসলীলা। ঘুমন্ত নিরস্ত্র বাঙালির ওপর নির্বিচারে পাকিস্তানি হানাদার বাহিনী চালাতে থাকে পৈশাচিক হত্যাযজ্ঞ। তারা ঢাকাসহ অন্যান্য শহরেও হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ কারণে ২৫ মার্চকে ইতিহাসে কালরাত্রি হিসেবে অভিহিত করা হয়"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত তথ্যটি আমার পাঠ্যবইয়ের মুজিবনগর সরকারকে নির্দেশ করে। বাংলাদেশের মুক্তিযুদ্ধে মুজিবনগর সরকার গঠন অত্যন্ত গুরুত্বপূর্ণ। মেহেরপুর জেলার বৈদ্যনাথতলার আম্রকাননে (পরবর্তীতে মুজিবনগর নামকরণ করা হয়) ১৯৭১ সালের ১০ এপ্রিল ১৯৭০ সালের সাধারণ নির্বাচিত প্রতিনিধিদের নিয়ে মুজিবনগর সরকার গঠন করা হয় এবং ঐ দিনই আনুষ্ঠানিকভাবে বাংলাদেশের স্বাধীনতার ঘোষণাপত্র জারি করা হয়। মুক্তিযুদ্ধকে সঠিকভাবে পরিচালনা, সুসংহত করা এবং মুক্তিযুদ্ধের পক্ষে বিশ্ব জনমত গড়ে তোলার জন্য ১৭ এপ্রিল মুজিবনগর সরকার শপথ গ্রহণের মাধ্যমে দায়িত্বভার গ্রহণ করেন। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান, উপ-রাষ্ট্রপতি সৈয়দ নজরুল ইসলাম (বঙ্গবন্ধুর অবর্তমানে অস্থায়ী রাষ্ট্রপতি) প্রধানমন্ত্রী তাজউদ্দীন আহমদ, অর্থমন্ত্রী এম মনসুর আলী, স্বরাষ্ট্র, ত্রাণ ও পুনর্বাসনমন্ত্রী এ এইচ এম কামারুজ্জামান, পররাষ্ট্র ও আইনমন্ত্রী খন্দকার মোশতাক আহমদ। মুক্তিযুদ্ধ শুরু হলে যুদ্ধ ও বাংলাদেশ সরকারের কার্যক্রম পরিচালনার জন্য প্রথম সরকার গঠনের উদ্যোগ নেওয়া হয়। ১৯৭১ সালের ১০ এপ্রিল কুষ্টিয়া জেলার মেহেরপুরের বৈদ্যনাথতলা গ্রামে আওয়ামী লীগের জাতীয় ও প্রাদেশিক পরিষদের সদস্যদের দ্বারা বাংলাদেশের স্বাধীনতা ঘোষণা আদেশ জারি করা হয়। এ ঘোষণা অনুযায়ী বঙ্গবন্ধু শেখ মুজিবুর রহমানকে রাষ্ট্রপতি ও সশস্ত্র বাহিনীসমূহের সর্বাধিনায়ক করে গণপ্রজাতন্ত্রী বাংলাদেশের অস্থায়ী সরকার গঠন করা হয়। বাংলাদেশের এ প্রথম অস্থায়ী সরকার মুজিবনগর সরকার বা প্রবাসী সরকার নামেও অভিহিত হয়। ১৭ এপ্রিল তারিখে মুজিবনগর সরকার শপথ গ্রহণ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: স্বাধীন বাংলাদেশের অভ্যুদয়ে উক্ত সরকার অর্থাৎ মুজিবনগর সরকারের ভূমিকা প্রশংসনীয় ও তাৎপর্যপূর্ণ। এ সরকার মুক্তিযুদ্ধ পরিচালনা ছাড়াও বাংলাদেশের পক্ষে বিশ্বজনমত সৃষ্টিতে গুরুত্বপূর্ণ ভূমিকা রাখে। বাংলার স্বাধীনতাকামী জনতা মুজিবনগর সরকার গঠিত হওয়ার পর আশার আলো দেখতে পায়। তারা প্রশিক্ষণ ও অস্ত্র সংগ্রহের আশায় ভারতে ভিড় জমায়। মুজিবনগর সরকার এসব তরুণদের যাচাই-বাছাই করে ভারতীয় ও বাংলাদেশি সেনাবাহিনী দ্বারা প্রশিক্ষণের ব্যবস্থা করে। তাদের অস্ত্র দিয়ে বাংলাদেশের যুদ্ধ ময়দানে পাঠায়। মুক্তিযুদ্ধকে সুসংহতভাবে পরিচালনার জন্য বাংলাদেশের সেনা কর্মকর্তাদের সঙ্গে পরামর্শক্রমে মুজিবনগর সরকার যুদ্ধক্ষেত্রকে ১১টি সেক্টরে বিভক্ত করে। স্বাধীনতা যুদ্ধের চেতনাকে অক্ষুণ্ণ রাখার জন্য এবং সংগ্রামী জনগণের মনোবল ঠিক রাখার জন্য 'মুজিবনগর সরকার' স্বাধীন বাংলা বেতার কেন্দ্রের মাধ্যমে ও পত্রপত্রিকার মাধ্যমে প্রচেষ্টা চালায়। মুজিবনগর সরকারের অন্যতম গুরুত্বপূর্ণ একটি ভূমিকা হচ্ছে কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন দেশে বাংলাদেশ সরকারের মিশন স্থাপন এবং ঐসব স্থানে গণপ্রজাতন্ত্রী বাংলাদেশ সরকারের প্রতিনিধি নিয়োগ করে বাংলাদেশ সরকারের পক্ষে প্রচারণা ও সমর্থন আদায়ের চেষ্টা করা। মুজিবনগর সরকার বিচারপতি আবু সাঈদ চৌধুরীকে বহির্বিশ্বে বিশেষ দূত নিয়োগ করে মুক্তিযুদ্ধের সপক্ষে বিশ্বনেতাদের সমর্থন আদায়ের চেষ্টা করে। এছাড়াও বাংলাদেশের নাগরিক এবং সহানুভূতিশীল ব্যক্তিবর্গের মাধ্যমে যুক্তরাজ্য, যুক্তরাষ্ট্র, ফ্রান্স, সুইডেন, জাপানসহ শক্তিশালী দেশের সমর্থন লাভে মুজিবনগর সরকার কূটনৈতিক তৎপরতা চালায়।"
        }
      ]
    },
    {
      "number": "6",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "বাঙালি জাতীয়তাবাদের অগ্রদূত হলেন হোসেন শহীদ সোহরাওয়ার্দী।"
        },
        {
          "label": "খ",
          "question": "",
          "explanation": "বাংলাদেশ নির্বাচন কমিশন সংবিধানের ১১৮নং অনুচ্ছেদ অনুযায়ী গঠিত হয়। প্রধান নির্বাচন কমিশনার এবং অনধিক ৪ জন কমিশনার নিয়ে নির্বাচন কমিশন গঠিত হবে। কমিশনারদেরকে রাষ্ট্রপতি নিয়োগদান করবেন। নিয়োগের পর থেকে অনধিক পাঁচ বছর তারা নিজ দায়িত্ব পালন করবেন।"
        },
        {
          "label": "গ",
          "question": "",
          "explanation": "নিম্নের অনুরূপ: হ্যাঁ, উদ্দীপকের সাথে আমার পঠিত ১৯৭০ সালের নির্বাচনের সাথে মিল রয়েছে। ১৯৭০ সালের নির্বাচন পূর্ব বাংলার জনতার বিজয়ের নির্বাচন। এ নির্বাচন বাংলাদেশের স্বাধীনতা আন্দোলনের পটভূমি তৈরি করে। ১৯৭০ সালের এ নির্বাচনে আওয়ামী লীগ ও পিপলস পার্টিসহ আরো অনেক রাজনৈতিক দল অংশগ্রহণ করে। ১৯৭০ সালের এ নির্বাচন আওয়ামী লীগ জাতীয় পরিষদের সর্বমোট ১৬৭ টি আসন লাভ করে এবং পূর্ব পাকিস্তান প্রাদেশিক পরিষদে ২৯৮টি আসল লাভ করে। অপরপক্ষে জাতীয় পরিষদে পশ্চিম পাকিস্তানের পিপলস পার্টি ৮৮টি আসনে জয়লাভ করে। আওয়ামী লীগের এ জয়ে পশ্চিম পাকিস্তানি শাসকগোষ্ঠী আতঙ্কিত হয়ে পড়ে এবং বাঙ্গালীদের হাতে শাসন ক্ষমতা ছেড়ে না দেওয়ার ষড়যন্ত্রে লিপ্ত হয়। এ ষড়যন্ত্র স্বরূপ তারা ১৯৭১ সালের ২৫ মার্চ এদেশের সাধারণ জনগণের ওপর হত্যাযজ্ঞ চালায়। এই প্রেক্ষিতে বিজয়ী দলের নেতা বঙ্গবন্ধু শেখ মুজিবুর রহমান ১৯৭১ সালের ২৬ মার্চ প্রথম প্রহরে স্বাধীনতার ঘোষণা দেন। উদ্দীপকে দেখা যায় , 'X' রাষ্ট্রের স্বাধীনতার দীর্ঘদিন পর অনুষ্ঠিত প্রথম সাধারণ নির্বাচনের জনগণ তাদের পছন্দের দলকে ভোট দিয়ে একক সংখ্যাগরিষ্ঠ আসনে জয়যুক্ত করে। কিন্তু রাষ্ট্রপতিসহ প্রভাবশালী নেতৃবৃন্দ নির্বাচনী ফলাফল না মেনে চক্রান্ত শুরু করে। স্পষ্টত,'X' রাষ্ট্রের নির্বাচনটি সময়, ফলাফল ও ফলাফল পরবর্তী প্রভাব পাকিস্তানের ১৯৭০ সালের সাধারণ নির্বাচনের সাথে অভিন্ন সূত্রে গাঁথা। আর তাই বলা যায়, উদ্দীপকের সাথে আমার পঠিত যে নির্বাচনটি সাদৃশ্য রয়েছে তা হলো ১৯৭০ সালের পাকিস্তানের সাধারণ নির্বাচন ।"
        },
        {
          "label": "ঘ",
          "question": "",
          "explanation": "উত্ত নির্বাচন তথা ১৯৭০ সালের নির্বাচনের মাধ্যমে বাঙালি তার জাতীয় জীবনে সফলতা বয়ে আনে- মন্তব্যটি যথার্থ। ১৯৭০ সালের নির্বাচনের মাধ্যমে পাকিস্তানের রাজনৈতিক মৃত্যু ঘটেছিল এবং এ নির্বাচনের মাধ্যমে পূর্ব ও পশ্চিম পাকিস্তান যে এক রাষ্ট্র হতে পারে না সে সত্য সবার সামনে ধরা দিয়েছিল। ১৯৭০ সালের নির্বাচনের ফলাফলই পাকিস্তানের মৃত্যুবার্তা ঘোষণা করেছিল। এ নির্বাচন প্রমাণ করেছিল, পূর্ব ও পশ্চিম পাকিস্তানের মধ্যে জাতীয় সংহতির অভাব প্রকটভাবে বিদ্যমান। কারণ এ নির্বাচনের ফলাফল অনুযায়ী সংখ্যাগরিষ্ঠ দুটি দলই জাতীয় সত্তা হারিয়ে ফেলে এবং আঞ্চলিক দলে পরিণত হয়। উদ্দীপকের ছকচিত্রে উপস্থাপিত হয়েছে ১৯৭০ সালের নির্বাচনের চিত্র। ১৯৭০ সালের এই সাধারণ নির্বাচন বাঙালি জাতির রাজনৈতিক ইতিহাসে একটি যুগান্তকারী ঘটনা। এই নির্বাচনে আওয়ামী লীগ, বঙ্গাবন্ধু শেখ মুজিবুর রহমানের নেতৃত্বে, ঐতিহাসিক জয় অর্জন করে। পূর্ব পাকিস্তানের ১৬৯টি আসনের মধ্যে আওয়ামী লীগ ১৬৭টি। আসনে জয়লাভ করে এবং জাতীয় পরিষদের ৩০০ আসনের মধ্যে ১৬০ আসন লাভ করে সংখ্যাগরিষ্ঠতা অর্জন করে। নির্বাচনের মাধ্যমে। বাঙালির দীর্ঘদিনের অর্থনৈতিক, সামাজিক ও রাজনৈতিক বঞ্চনার প্রতিবাদ এবং ছয় দফাভিত্তিক আত্মনিয়ন্ত্রণের অধিকার প্রতিষ্ঠার আকাঙ্ক্ষা সুস্পষ্ট হয়। তবে এই সফলতার মাধ্যমে তৎকালীন পাকিস্তানি শাসকগোষ্ঠীর নির্যাতনমূলক শাসন ব্যবস্থার অবসানের আশা সৃষ্টি হলেও তারা ক্ষমতা হস্তান্তরে গড়িমসি করে। এর ফলে বাঙালির স্বাধীনতা সংগ্রামের ভিত্তি আরো দৃঢ় হয়, যা ১৯৭১ সালে মুক্তিযুদ্ধে রূপ নেয়। ১৯৭০ সালের নির্বাচন প্রমাণ করে বাঙালির রাজনৈতিক ঐক্য ও জাতীয়তাবোধ শক্তিশালী ছিল এবং এটি বাংলাদেশের স্বাধীনতা অর্জনের পথপ্রদর্শক হিসেবে ভূমিকা পালন করে। তাই বলা যায়, এই নির্বাচন বাঙালির জাতীয় জীবনে একটি গুরুত্বপূর্ণ সফলতা এনে দিয়েছিল।"
        }
      ]
    },
    {
      "number": "7",
      "uddipok": "ব্রিটিশদের অধীনতা থেকে মুক্তি লাভের জন্য যুগে যুগে ফরায়েজি আন্দোলন, বাঁশের কেল্লা যুদ্ধের মতো ঘটনা ঘটে। আবার বাঙালি মুসলমানদের শিক্ষিত করে সামাজিক, অর্থনৈতিক ও রাজনৈতিক অধিকার প্রতিষ্ঠায় ভূমিকা রাখে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "ফরায়েজি আন্দোলনের ডাক দেন হাজী শরীয়তউল্লাহ।"
        },
        {
          "label": "খ",
          "question": "",
          "explanation": "ভারতবর্ষে হিন্দু মুসলিমদের মধ্যে ঐক্যের পথ প্রশস্ত করে বেঙ্গল প্যাক্ট। আর বেঙ্গল প্যাক্ট স্থাপনে দেশবন্ধু চিত্তরঞ্জন দাসের ভূমিকা অবিস্মরণীয়। চিত্তরঞ্জন দাস বুঝতে সক্ষম হন যে, বাংলার মুসলমানদের দাবি-দাওয়া উপেক্ষা করে ভারতের স্বাধীনতা অর্জন সম্ভব নয়। তাই তিনি বাংলার মুসলিম নেতা এ. কে. ফজলুল হক ও হোস্যে শহীদ সোহরাওয়ার্দীর সহযোগিতায় হিন্দু-মুসলিম সাম্প্রদায়িক বন্ধনকে সুদৃঢ় করার লক্ষ্যে একটি ঐতিহাসিক চুক্তি সম্পাদন করেন। এই চুক্তিকে ইতিহাসে বেঙ্গল প্যাক্ট বলা হয়। ১৯২৩ সালে স্বরাজ পার্টির এক সভায় বেঙ্গল প্যাক্ট আনুষ্ঠানিকভাবে অনুমোদন লাভ করে।"
        },
        {
          "label": "গ",
          "question": "বাঁশের কেল্লার যুদ্ধ বিষয়টি যে দিককে ইঙ্গিত করেছে? স্বাধীনতা আন্দোলনে এর ভূমিকা ব্যাখ্যা কর।",
          "explanation": "বাঁশের কেল্লার যুদ্ধ বিষয়টি দ্বারা শহীদ তিতুমীরের ব্রিটিশ বিরোধী আন্দোলনকে নির্দেশ করে যেটি উপমহাদেশের স্বাধীনতা আন্দোলনে ব্যাপক ভূমিকা রাখে। শহীদ তিতুমীর ১৮৩১ সালে কলকাতার নিকটবর্তী নারিকেলবাড়িয়ায় বাঁশের কেল্লা নির্মাণ করেন। এটি ইতিহাসে তিতুমীরের বাঁশের বেস্তা নামে খ্যাত। ইংরেজ বাহিনীর সাথে যুদ্ধে লিপ্ত হয়ে তিনি অসীয় সাহসিকতা প্রদর্শন করেন। এক রক্তক্ষয়ী যুদ্ধে তিতুমীর শহীদ হন এবং তাঁর বাহিনী পরাজিত হয়। শহীদ তিতুমীরের এ বীরত্বগাঁথা উপমহাদেশের স্বাধীনতা আন্দোলনের অনুপ্রেরণা হয়েছিল। শহীদ তিতুমীর ভারতীয় উপমহাদেশের ইতিহাসে একজন উল্লেখযোগ ব্যক্তিত্ব। বাংলার নিরীহ ও দরিদ্র কৃষক সম্প্রদায়কে অত্যাচারী জমিদার ও নীলকরদের শোষণের হাত থেকে উদ্ধার করতে তিনি অগ্রণী ভূমিকা পালন করেন। ইতিহাসে তাঁর নির্মিত 'বাঁশের কেল্লা' অত্যন্ত বিখ্যাত। তাঁর এ স্থাপনা ছিল ব্রিটিশ সরকারের অন্যায়, অত্যাচার ও নির্যাতনের বিরুদ্ধে এক সশস্ত্র প্রতিবাদ। ইংরেজ সরকারের বিরুদ্ধে সামরিক প্রস্তুতি গ্রহণের প্রয়োজনীয়তা এবং সেনাবাহিনীর আত্মরক্ষা ও প্রশিক্ষণ দানের গুরুত্ব উপলব্ধি করে তিনি বাঁশ ও মাটি দিয়ে নির্মাণ করেন বাঁশের কেল্লা। এখানে তিনি ৮৩ হাজার কৃষক সেনা নিয়ে। অপেক্ষা করতে লাগলেন। ইংরেজ বাহিনী তাঁর বাঁশের কেল্লা আক্রমণ করলে তিতুমীর অসীম সাহসিকতার সাথে তা মোকাবিলা করেন। রক্তক্ষয়ী যুদ্ধে তিনি শহীদ হন। তিতুমীর শহীদ হলেও তার রক্ত থেকে এদেশে জন্ম নেয় লক্ষ তিতুমীর। তাই তাঁর নির্মিত বাঁশের কেল্লা আজও প্রতিবাদের প্রতীক হিসেবে বিবেচিত। তাঁর এ অভিনব স্থাপনা ইতিহাসে বিখ্যাত হয়ে রয়েছে। তাই সার্বিক দিক বিচার করে এবং উপর্যুক্ত আলোচনার পরিপ্রেক্ষিতে বলা যায়, তিতুমীর ও তাঁর বাঁশের কেল্লা ভারতীয় উপমহাদেশের স্বাধীনতা আন্দোলনে যুগ যুগ ধরে অনুপ্রেরণার স্মারক হয়ে আছে।"
        },
        {
          "label": "ঘ",
          "question": "বাঙালি মুসলমানদের শিক্ষিত করে সামাজিক, অর্থনৈতিক ও রাজনৈতিক অধিকার প্রতিষ্ঠায় ভূমিকা রাখে- উক্তিটির পক্ষে। যুক্তি দাও।",
          "explanation": "মুসলমানদের শিক্ষিত করে সামাজিক, অর্থনৈতিক ও রাজনৈতিক অধিকার প্রতিষ্ঠায় ভূমিকা রাখে উক্তিটিতে সমাজ সংস্কারে হাজী শরীয়তউল্লাহর অবদান প্রকাশ পেয়েছে। হাজী শরীয়তউল্লাহ উনিশ শতকের বাংলার একজন সমাজ সংস্কারক, যিনি মুসলমান সমাজের শিক্ষার প্রসার ও অধিকার প্রতিষ্ঠায় গুরুত্বপূর্ণ ভূমিকা পালন করেন। ফারায়েজি আন্দোলনের প্রবস্তা হিসেবে তিনি মুসলমানদের ধর্মীয় ও সামাজিক পুনর্জাগরণের পথিকৃৎ ছিলেন। দীর্ঘ সময় আরব দেশে অবস্থান করে ইসলামি শিক্ষায় গভীর পারদর্শিতা অর্জনের পর তিনি বাংলায় ফিরে আসেন এবং মুসলমান সমাজের আর্থসামাজিক দুরবস্থা লক্ষ্য করেন। ব্রিটিশ ঔপনিবেশিক শাসন ও জমিদারি প্রথার নিপীড়নে মুসলমানরা তখন প্রান্তিক অবস্থায় ছিল। উদ্দীপকে ব্রিটিশদের অধীনতা থেকে মুক্তি লাভের জন্য যুগে যুগে ফরায়েজী আন্দোলনের কথা বলা হয়েছে। এখানে মূলত হাজী শরীয়তউল্লাহর সমাজ সংস্কাররের চিত্র প্রকাশ পেয়েছে। হাজী শরীয়তউল্লাহর নেতৃত্বে ফারায়েজি আন্দোলন শুরু হয়, যা মূলত। মুসলমানদের ধর্মীয় চেতনার পুনর্জাগরণ এবং সমাজের সংস্কারকেন্দ্রিক ছিল। তিনি সমাজের নিচুতলার কৃষকদের জমিদার ও মহাজনদের শোষণ থেকে যুক্তি দিতে চেয়েছিলেন। এ জন্য তিনি ধর্মীয় একতা ও শুদ্ধাচারকে কেন্দ্র করে সংগঠিত আন্দোলনের মাধ্যমে মুসলমানদের মধ্যে ঐক্যবদ্ধ হওয়ার আহ্বান জানান। একইসঙ্গে তিনি শিক্ষার গুরুত্ব তুলে ধরেন এবং মুসলমানদের জন্য ধর্মীয় শিক্ষার পাশাপাশি পার্থিব শিক্ষার প্রসারের উপর জোর দেন। তার প্রচেষ্টার ফলে বাংলার মুসলমানরা তাদের সামাজিক মর্যাদা পুনরুদ্ধারের পথে অগ্রসর হয় এবং কৃষক সমাজ কিছুটা হলেও শোষণমুক্তির স্বাদ পেতে শুরু করে।আলোচনা শেষে বলা যায়, হাজী শরীয়তউল্লাহর আন্দোলন মুসলমানদের শুধু ধর্মীয় দিক থেকে নয়, বরং সামাজিক, অর্থনৈতিক এবং রাজনৈতিক অধিকার প্রতিষ্ঠার ক্ষেত্রেও দীর্ঘমেয়াদি প্রভাব ফেলেছিল। তার উদ্যোগ মুসলমান সমাজকে এক নতুন জাগরণের দিকে নিয়ে যায়, যা ভবিষ্যতে তাদের আত্মপরিচয় ও অধিকার প্রতিষ্ঠার ভিত্তি স্থাপন করে।"
        }
      ]
    },
    {
      "number": "8",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "প্রজাতন্ত্রের কোনো বিষয় অথবা কোনো সংবিধিবদ্ধ সংস্থার উদ্ভূত বিষয় নিষ্পত্তি বা বিচারের দায়িত্বপ্রাপ্ত সালিস সভাকে প্রশাসনিক ট্রাইব্যুনাল বলা হয়।"
        },
        {
          "label": "খ",
          "question": "",
          "explanation": "বাংলাদেশের সংবিধানের দুটি মূলনীতি হলো গণতন্ত্র ও ধর্মনিরপেক্ষতা। এক্ষেত্রে সংবিধানে গণতন্ত্রকে রাষ্ট্রের অন্যতম মূল স্তম্ভ হিসেবে ঘোষণা করা হয়। বাংলাদেশের সকল পর্যায়ে মৌলিক মানবাধিার ও স্বাধীনতার নিশ্চয়তা থাকবে এবং প্রশাসনের সর্বস্তরে জনগণের অংশগ্রহণের সুযোগ নিশ্চিত করা হবে। বাংলাদেশ সংবিধানের আরেকটি গুরুত্বপূর্ণ মূলনীতি হলো ধর্মনিরপেক্ষতা। সর্বপ্রকার সাম্প্রদায়িকতার উচ্ছেদ করে ধর্মকে রাজনৈতিক মর্যাদাদান থেকে বিরত থেকে সকল ধর্মের মানুষ নিজ নিজ ধর্ম স্বাধীনভাবে পালন করবে। এক্ষেত্রে রাষ্ট্র কোনোরূপ হস্তক্ষেপ করবে না এটাই হলো ধর্মনিরপেক্ষতা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত সংবিধানের সাথে বাংলাদেশ সংবিধানের মিল রয়েছে।  সংবিধান রাষ্ট্র পরিচালনার দর্পণ স্বরূপ যার পরিপ্রেক্ষিতে ১৯৭১ সালের স্বাধীনতা লাভের মাত্র এক বছরের মধ্যে গণপ্রজাতন্ত্রী বাংলাদেশ সরকারের মূল দলিল হিসেবে সংবিধান প্রণয়ন করা হয়েছে। ১৯৭২ সালে প্রণীত এ সংবিধানটি রচনার ক্ষেত্রে বাঙালিকে অনেক মেধা পরিশ্রম এবং সময় দিতে হয়েছে। তাই এর সংবিধানটি স্বাধীন ও সার্বভৌম বাংলাদেশের সংবিধান হিসেবে সক্রিয় বৈশিষ্ট্যে মহিমান্বিত।  উদ্দীপকে ডায়াগ্রামটিতে উপস্থাপিত তথ্যগুলো হলো- লিখিত, দুষ্পরিবর্তনীয়,মৌলিক অধিকার, সংসদীয় গণতন্ত্র, এক কক্ষ বিশিষ্ট আইনসভা ও বিচার বিভাগের স্বাধীনতা এসব তথ্যগুলো ১৯৭২ সালের বাংলাদেশের সংবিধানের সাথে সাদৃশ্যপূর্ণ। কেননা বাংলাদেশের সংবিধানটি লিখিত ও সংক্ষিপ্ত। মোট ৮২ পৃষ্ঠার এর সংবিধানে ১৫৩ টি অনুচ্ছেদ, ১১ টি ভাগ, ১ টি প্রস্তাবনা ও ৪ টি তফসিল রয়েছে। এই সংবিধানটি দুষ্পরিবর্তনীয়। এ সংবিধানের কোনো বিষয় সংশোধন করতে হলে জাতীয় সংসদে দুই-তৃতীয়াংশ সদস্যের সম্মতির প্রয়োজন হয়। এ সংবিধানে বাংলাদেশ সংসদীয় গণতন্ত্র প্রতিষ্ঠার মাধ্যমে প্রধানমন্ত্রীর নেতৃত্বাধীন মন্ত্রিসভার হাতে শাসন কার্য পরিচালনারভার অর্পণ করা হয়। সংবিধানে বলা হয়েছে বাংলাদেশে একটি আইন সভা থাকবে যেটি হবে এক কক্ষ বিশিষ্ট। এটি ৩৫০ জন সদস্য নিয়ে গঠিত হবে। এর মেয়াদ হবে পাঁচ বছর। এছাড়াও বাংলাদেশ সংবিধানে একটি স্বাধীন ও নিরপেক্ষ বিচার বিভাগের বিধান রয়েছে। আর এই সংবিধানে গুরুত্বপূর্ণ বৈশিষ্ট্য হল এতে মৌলিক অধিকারের সন্নিবেশ রয়েছে।সংবিধান যেহেতু রাষ্ট্রের সর্বোচ্চ আইন। বাংলাদেশের নাগরিক হিসেবে আমরা কি কি অধিকার ভোগ করতে পারবো তার সংবিধানে উল্লেখ থাকায় এগুলোর গুরুত্ব বৃদ্ধি পেয়েছে। আর এসব বৈশিষ্ট্য উদ্দীপকে উপস্থিত হয়েছে বিধায় এটি বাংলাদেশের সংবিধানের ক্ষুদ্র প্রতিচ্ছবি বলা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, উদ্দীপকে বর্ণিত সংবিধানটি একটি উত্তম সংবিধান- মন্তব্যটি যথার্থ। বাংলাদেশের সংবিধান একটি আদর্শ বা উত্তম সংবিধান। বিশেষ গুণাবলীর সমন্বয়ে গঠিত এবং সাধারণ আইন ও সাংবিধানিক আইনের দ্বারা বেষ্টিত সংবিধানকে উত্তম সংবিধান বলে। উত্তম সংবিধান গণতান্ত্রিক গুণাবলীর সাথে সম্পৃক্ত। সম্প্রতিক গণতান্ত্রিক রাষ্ট্রে উত্তম সংবিধানের গুরুত্ব দিন দিন বৃদ্ধি পাচ্ছে সুস্পষ্টতা উত্তম সংবিধানের একটি প্রধান বৈশিষ্ট্য। সংবিধানের ধারা সমূহ সুস্পষ্ট ও নির্দিষ্ট হওয়া প্রয়োজন, যাতে কারো পক্ষে বুঝতে অসুবিধা না হয়। সুতরাং সেই সংবিধানে উত্তম বলে বিবেচিত হবে যে সংবিধানের ভাষা ও শব্দ হবে প্রাঞ্জল ও অর্থপূর্ণ। তাছাড়া সংক্ষিপ্ততা, স্থায়িত্ব, ব্যাপকতা, সার্বভৌম ক্ষমতার ভারসাম্য রক্ষা, মৌলিক অধিকারসমূহের অন্তর্ভুক্তি, সময়োপযোগী, লিখিত সংবিধান, জাতীয় আদর্শ ও আকাঙ্খার প্রতিফলন, উত্তম সংশোধন পদ্ধতি, জনমতের অগ্রাধিকার, বিচার বিভাগের প্রাধান্য, রাষ্ট্র পরিচালনার মূলনীতি, অন্তর্ভুক্তি, ক্ষমতার ভারসাম্য রক্ষা, আইনের শাসন, স্বাধীন ও নিরপেক্ষ বিচার ব্যবস্থা, জনমতের প্রতিফলন প্রভৃতি উত্তম সংবিধানের বৈশিষ্ট্য। একটি সংবিধানকে উত্তম সংবিধান বলতে গেলে উপরিউক্ত বৈশিষ্ট্য গুলো থাকা আবশ্যক। আর বাংলাদেশের সংবিধান এসকল বৈশিষ্ট্য সমুজ্জ্বল। উপরিউক্ত আলোচনার পরিশেষে বলা যায়, উদ্দীপকে বর্ণিত সংবিধান তথা বাংলাদেশের সংবিধান একটি আদর্শ সংবিধান বা উত্তম সংবিধানের প্রায় সব বৈশিষ্ট্য ধারণ করে। সুতরাং বাংলাদেশের সংবিধান একটি উত্তম সংবিধান -এতে কোন দ্বিমত নেই।"
        }
      ]
    },
    {
      "number": "9",
      "uddipok": "জনাব কামরুল দ্বাদশ শ্রেণির ক্লাসে একটি দেশের সংবিধানের বৈশিষ্ট্য সম্পর্কে আলোকপাত করতে গিয়ে বলেন, \"এটি লিখিত সংবিধান, মৌলিক অধিকার এবং রাষ্ট্র পরিচালনার মূলনীতি।\"",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "কসর্বজনীন ভোটাধিকার হলো সকল প্রাপ্তবয়স্ক নাগরিকের ভোটের অধিকার।"
        },
        {
          "label": "খ",
          "question": "",
          "explanation": "মৌলিক অধিকার বলতে রাষ্ট্র প্রদত্ত সেই সকল সুযোগ-সুবিধা বোঝায়, যা নাগরিকের ব্যক্তিত্ব বিকাশের জন্য অপরিহার্য, যা সংবিধানে সন্নিবেশিত থাকে এবং যা সরকার লঙ্ঘন করতে পারে না। মৌলিক অধিকার ব্যক্তিস্বাধীনতার রক্ষাকবচ এবং নাগরিকের প্রতিভা বিকাশের অন্যতম পূর্বশর্ত। গণপ্রজাতন্ত্রী বাংলাদেশের সংবিধানের তৃতীয় ভাগের ২৬ অনুচ্ছেদ থেকে ৪৭ অনুচ্ছেদ পর্যন্ত নাগরিকদের মৌলিক অধিকার সম্পর্কে বিশদ বর্ণনা দেওয়া হয়েছে।"
        },
        {
          "label": "গ",
          "question": "“সংবিধান হলো রাষ্ট্র পরিচালনার মূলনীতি\"- ব্যাখ্যা কর।",
          "explanation": "সংবিধান হলো রাষ্ট্র পরিচালনার মূলনীতি\" মন্তব্যটি যথার্থ। সংবিধান একটি রাষ্ট্রের মূল নীতিমালা ও শাসনব্যবস্থার কাঠামো নির্ধারণকারী সর্বোচ্চ আইন। এটি রাষ্ট্রের সার্বভৌমত্ব, নাগরিক অধিকার, শাসন কাঠামো, এবং সরকারি প্রতিষ্ঠানগুলোর ক্ষমতা ও দায়িত্ব সুনির্ধারিত করে। সংবিধান রাষ্ট্র পরিচালনার মৌলিক নীতিমালা সরবরাহ করে, যা শাসকদের জন্য একটি নৈতিক ও আইনগত বাধ্যবাধকতা তৈরি করে। উদ্দীপকের জনাব কামরুল একটি দেশের সংবিধান সম্পর্কে আলোকপাত করতে গিয়ে বলেন, সংবিধান রাষ্ট্র পরিচালনার মূল দলিল। তার এ মন্তব্য একেবারেই সঠিক এবং যৌক্তিক। কেননা, সংবিধান ব্যতীত রাষ্ট্রীয় কার্যক্রম সুশৃঙ্খলভাবে পরিচালনা করা সম্ভব নয়। এটি নাগরিকদের অধিকার সুরক্ষিত করে এবং রাষ্ট্রীয় ক্ষমতার অপব্যবহার রোধে কার্যকর ভূমিকা পালন করে। তবে, সংবিধান যতই সুগঠিত হোক, এর বাস্তবায়ন ও রক্ষণাবেক্ষণ নির্ভর করে শাসকদের নৈতিকতা ও আইনের প্রতি শ্রদ্ধার ওপর। তাই, সংবিধানকে রাষ্ট্র পরিচালনার মূলনীতি বলা অত্যন্ত যথার্থ, কারণ এটি রাষ্ট্রের সর্বস্তরের কর্মকান্ডে নিয়ম-শৃঙ্খলা প্রতিষ্ঠায় অপরিহার্য।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত বৈশিষ্ট্য ছাড়াও ১৯৭২ সালের বাংলাদেশ সংবিধানে আরও অনেক বৈশিষ্ট্য রয়েছে। উল্লেখিত সংবিধান বাংলাদেশের সংবিধানকে ধারণ করে। এখানে বাংলাদেশ সংবিধানের লিখিত, রাষ্ট্র পরিচালনার মূলনীতি, সংসদীয় সরকার এ বৈশিষ্ট্য গুলো ফুটে উঠেছে। এর বাইরেও এ সংবিধানের আরো প্রধান প্রধান বৈশিষ্ট্য রয়েছে। বাংলাদেশ সংবিধানের একটি গুরুত্বপূর্ণ বৈশিষ্ট্য হলো এটি একটি প্রজাতান্ত্রিক রাষ্ট্র। সংবিধান অনুযায়ী বাংলাদেশ একটি প্রজাতন্ত্র। একজন নামমাত্র রাষ্ট্রপতি হবেন রাষ্ট্রপ্রধান, যার নামে রাষ্ট্রের শাসন কার্য পরিচালিত হবে এবং তিনি সংসদে সদস্যদের ভোটে নির্বাচিত হবেন। তাছাড়া বাংলাদেশের সংবিধানে মৌলিক অধিকারের সন্নিবেশ করা হয়েছে। সংবিধানে রাষ্ট্র কর্তৃক স্বীকৃত বিভিন্ন মৌলিক অধিকারের একটি দীর্ঘ তালিকা দেওয়া হয়েছে। সংবিধানের বাকস্বাধীনতা, জীবনধারণের স্বাধীনতা, চিন্তা ও বিবেকের স্বাধীনতা, সম্পত্তির অধিকার, ধর্মীয় স্বাধীনতা ইত্যাদি মৌলিক অধিকারের স্বীকৃত দেওয়া হয়েছে। সংবিধানে বিচারবিভাগের স্বাধীনতা নিশ্চিত করার জন্য বিচারবিভাগকে নির্বাহী বিভাগ থেকে পৃথক করার ঘোষণা দেওয়া হয়। বাংলাদেশের সংবিধানের প্রাপ্ত বয়স্ক নাগরিকদের সার্বজনীন ভোটাধিকার প্রদান করা হয়। উপরীয়ক্ত আলোচনার পরিশেষে বলা যায়, উল্লেখিত বৈশিষ্ট্য গুলো উদ্দীপকের বাইরের বাংলাদেশ সংবিধানের বৈশিষ্ট্য। এগুলো সমন্বয়ে বাংলাদেশ সংবিধান একটি উত্তম সংবিধানের রূপ ধারণ করেছে।"
        }
      ]
    },
    {
      "number": "10",
      "uddipok": "রাতুল একটি সাংবিধানিক প্রতিষ্ঠানের সদস্য। তার এ প্রতিষ্ঠান ভোটার তালিকা প্রণয়ন, নির্বাচন পরিচালনা ও নির্বাচনি ফলাফল ঘোষণা করে। অন্যদিকে সাকিব একটি সাংবিধানিক প্রতিষ্ঠানে কর্মরত। তার কাজ রাষ্ট্রের গুরুত্বপূর্ণ আইনি বিষয়ে ব্যাখ্যা প্রদান করা ও রাষ্ট্রের পক্ষে মামলা পরিচালনা করা। তবে তাদের দুজনের কাজ কেবল এর মধ্যে সীমাবদ্ধ না।",
      "tag": "ISCM 25",
      "sub_questions": [
        {
          "label": "ক",
          "question": "বাংলাদেশ সংবিধানের কত নম্বর অনুচ্ছেদ অনুযায়ী নির্বাচন কমিশন গঠিত হয়?",
          "explanation": "সংবিধানের ১১৮(১) অনুচ্ছেদ অনুযায়ী রাষ্ট্রপতি প্রধান নির্বাচন কমিশনার ও অন্যান্য কমিশনারদের নিয়োগ দান করেন।"
        },
        {
          "label": "খ",
          "question": "",
          "explanation": "বাংলাদেশ সংবিধানের বিভিন্ন বিধিবিধানের আলোকে সরাসরি যেসব প্রতিষ্ঠানের সৃষ্টি হয়েছে সেগুলোই মূলত সাংবিধানিক প্রতিষ্ঠান। এসব প্রতিষ্ঠানের গঠন, ক্ষমতা, কার্যাবলি, পদের যোগ্যতা, মেয়াদ ইত্যাদি বিষয় সংবিধানে সুস্পষ্টভাবে বর্ণিত আছে। এরূপ সাংবিধানিক প্রতিষ্ঠান হলো- ১. বাংলাদেশ সরকারি কর্মকমিশন, ২. নির্বাচন কমিশন, ৩. এটর্নি জেনারেলের কার্যালয়, ৪. মহাহিসাব নিরীক্ষক ও নিয়ন্ত্রকের কার্যালয়। এসব সাংবিধানিক প্রতিষ্ঠানের প্রধানসহ সদস্যগণ রাষ্ট্রপতি কর্তৃক নিযুক্ত হন।"
        },
        {
          "label": "গ",
          "question": "",
          "explanation": "উদ্দীপকের রাতুলের কাজ বাংলাদেশ নির্বাচন কমিশনের এবং সার্কিব অ্যটর্নি জেনারেলের কাজের সাথে সাদৃশ্যপূর্ণ। উদ্দীপকে উল্লিখিত কাজ ছাড়াও প্রতিষ্ঠান দুটি আরো নানামুখী কাজ করে থাকে। উদ্দীপকে বলা হয়েছে, রাতুল একটি সাংবিধানিক প্রতিষ্ঠানের সদস্য। তার এ প্রতিষ্ঠান ভোটার তালিকা প্রণয়ন, নির্বাচন পরিচালনা ও নির্বাচনি ফলাফল ঘোষণা করে। অন্যদিকে সাকিব একটি সাংবিধানিক প্রতিষ্ঠানে কর্মরত। তার কাজ রাষ্ট্রের গুরুত্বপূর্ণ আইনি বিষয়ে ব্যাখ্যা প্রদান করা ও রাষ্ট্রের পক্ষে মামলাপরিচালনা করা। এর মাধ্যম্যে রাতুলের কাজে বাংলাদেশ নির্বাচন কমিশন ও সাকিবের কাজে অ্যাটর্নি জেনারেলের কাজের চিত্র প্রকাশ পায়। বাংলাদেশ নির্বাচন কমিশন শুধু ভোটার তালিকা প্রণয়ন, নির্বাচন পরিচালনা ও ফলাফল ঘোষণার কাজই করে না, বরং নির্বাচন সম্পর্কিত আইন প্রণয়নে পরামর্শ দেওয়া, নির্বাচনী বিধিমালা প্রণয়ন ও সংশোধন, রাজনৈতিক দলগুলোর নিবন্ধন কার্যক্রম পরিচালনা, নির্বাচনী ব্যয় পর্যবেক্ষণ এবং ভোটার ও নাগরিকদের নির্বাচন বিষয়ে সচেতনতা বৃদ্ধিতে ভূমিকা পালন করে। এ সংস্থাটি সুষ্ঠু ও নিরপেক্ষ নির্বাচনের জন্য কার্যকর পদক্ষেপ গ্রহণ করে থাকে। অন্যদিকে, অ্যাটর্নি জেনারেল রাষ্ট্রের প্রধান আইন উপদেষ্টা হিসেবে সরকারের আইনি বিষয়গুলোতে পরামর্শ প্রদান করেন। তিনি সুপ্রিম কোর্টসহ বিভিন্ন আদালতে রাষ্ট্রের প্রতিনিধিত্ব করেন। গুরুত্বপূর্ণ আইন প্রণয়নের ক্ষেত্রে মতামত দেওয়া, আন্তর্জাতিক চুক্তি বা চুক্তিপত্রের আইনি দিক বিশ্লেষণ করা এবং বিভিন্ন সরকারি সংস্থার আইনি কার্যক্রম তত্ত্বাবধান করাও তার দায়িত্বের অন্তর্ভুক্ত। এছাড়া, রাষ্ট্রের স্বার্থসংশ্লিষ্ট যেকোনো আইনি বিষয়ের তদারকি করেন।"
        },
        {
          "label": "ঘ",
          "question": "",
          "explanation": "সুশাসন প্রতিষ্ঠায় প্রতিষ্টান দুটির তথা নির্বাচন কমিশন ও অ্যাটর্নি জেনারেলের ভূমিকা অত্যন্ত গুরুত্বপূর্ণ। সুশাসন প্রতিষ্ঠায় নির্বাচন কমিশন ও অ্যাটর্নি জেনারেলের ভূমিকা অত্যন্ত গুরুত্বপূর্ণ। নির্বাচন কমিশন একটি স্বাধীন ও সাংবিধানিক প্রতিষ্ঠান হিসেবে ন্যায়সঙ্গত ও নিরপেক্ষ নির্বাচন নিশ্চিত করার মাধ্যমে গণতন্ত্রের মূল ভিত্তি রক্ষা করে। সুশাসনের জন্য স্বচ্ছ, অংশগ্রহণমূলক ও জবাবদিহিমূলক নির্বাচন অপরিহার্য, যা নাগরিকদের মত প্রকাশের স্বাধীনতা নিশ্চিত করে এবং সঠিক প্রতিনিধিত্ব নিশ্চিত করে। উদ্দীপকে বর্ণিত নির্বাচন কমিশন অবাধ ও সুষ্ঠু নির্বাচন পরিচালনার জন্য আইন প্রণয়ন, নির্বাচনী বিধিমালা বাস্তবায়ন এবং অনিয়ম প্রতিরোধে প্রয়োজনীয় পদক্ষেপ গ্রহণ করে। অন্যদিকে, অ্যাটর্নি জেনারেল রাষ্ট্রের প্রধান আইন উপদেষ্টা হিসেবে সরকারের আইনি কার্যক্রমে সুশাসন প্রতিষ্ঠায় গুরুত্বপূর্ণ ভূমিকা পালন করেন। তিনি সরকারের পক্ষে বিভিন্ন গুরুত্বপূর্ণ মামলায় আইনি পরামর্শ প্রদান করেন এবং ন্যায়বিচার নিশ্চিত করার জন্য আদালতে সরকারের অবস্থান উপস্থাপন করেন। অ্যাটর্নি জেনারেলের দক্ষতা ও নৈতিকতা সুশাসনের মূল চেতনা, যেমন আইনের শাসন, মানবাধিকার রক্ষা এবং স্বচ্ছতার উপর প্রভাব ফেলে। তদুপরি, তিনি রাষ্ট্রের আইনি কাঠামোর ভারসাম্য বজায় রাখতে সহায়তা করেন' এবং নাগরিকদের অধিকার সুরক্ষিত করতে আদালতের সঙ্গে সমন্বয় সাধন করেন। পরিশেষে বলা যায়, নির্বাচন কমিশন ও অ্যাটর্নি জেনারেল যৌথভাবে রাষ্ট্রীয় প্রতিষ্ঠানগুলোর জবাবদিহিতা নিশ্চিত করতে এবং সুশাসনের ভিত্তি সুদৃঢ় করতে ভূমিকা পালন করে। এদের কার্যক্রম যত স্বচ্ছ ও নিরপেক্ষ হবে, ততই গণতন্ত্র ও সুশাসন শক্তিশালী হবে।"
        }
      ]
    },
    {
      "number": "11",
      "uddipok": "'ক' নামক স্থানীয় জনপ্রতিনিধির কাজ হলো সরকারের সাথে কাজে অংশগ্রহণ করা এবং সার্বিক সহায়তা প্রদান করা। কিন্তু তিনি গরিব ও দুস্থদের সাথে সরকারি বরাদ্দকৃত পণ্য বণ্টন না করে গোপনে বিক্রি করে দেন। স্থানীয় জনগণের সহায়তায় পুলিশ তাকে গ্রেফতার করে এবং আইন অনুযায়ী শাস্তি প্রদান করে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "AIDS এর পূর্ণরূপ হলো- Acquired Immune Deficiency Syndrome."
        },
        {
          "label": "খ",
          "question": "",
          "explanation": "১৯৫৮ সালে পাকিস্তানে প্রথম সামরিক আইন জারি করার মাধ্যমে সামরিক শাসক হিসেবে আবির্ভূত হন জেনারেল আইয়ুব খান। ক্ষমতা গ্রহণের পর তিনি তার শাসনকে স্থায়ী করার জন্য বিভিন্ন ধরনের কর্মসূচি হাতে নেন। আর এ কর্মসূচির মধ্যে রাজনৈতিক সংস্কার কর্মসূচি ছিল অন্যতম এবং এ রাজনৈতিক সংস্কার কর্মসূচির মধ্যে সবচেয়ে গুরুত্বপূর্ণ কর্মসূচি ছিল মৌলিক গণতন্ত্র। এ মৌলিক গণতন্ত্র হলো রাষ্ট্রপতিকে সরাসরি নির্বাচিত না করে প্রতিনিধি নির্বাচনের মাধ্যমে প্রতিনিধিদের দ্বারা রাষ্ট্রপতি নির্ধারণ করা। জেনারেল আইয়ুব খান তার এ মৌলিক গণতন্ত্রের ভিত্তিতেই ১৯৬২ সালে রাষ্ট্রপতি শাসিত সরকারব্যবস্থা চালু, করেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত 'ক'-এর কর্মকান্ড নাগরিক সমস্যা দুর্নীতিকে চিহ্নিত করে। বর্তমানে আলোচিত সামাজিক সমস্যার মধ্যে দুর্নীতি অন্যতম। দুর্নীতি বলতে 'ক্ষমতার অপব্যবহারের মাধ্যমে ব্যক্তিগত সুবিধা গ্রহণকে বোঝায়। সাধারণভাবে যেকোনো ধরনের অবৈধ কাজকে দুর্নীতির সাথে এক করে দেখা হয়। দুর্নীতি একটি সামাজিক, রাজনৈতিক ও অর্থনৈতিক ব্যাধি। উন্নয়নশীল ও অনুন্নত রাষ্ট্রসমূহে দুর্নীতির ব্যাপক উপস্থিতি বিদ্যমান। ক্ষমতাবান ব্যক্তিরাই বেশি দুর্নীতি করে থাকে। দুর্নীতির মাধ্যমে সমাজের ভয়াবহ ক্ষতি সাধিত হয়ে থাকে। আমাদের সমাজব্যবস্থায় 'অধিকাংশ মানুষের মধ্যে এখন দ্রুত সম্পদশালী হওয়ার আকাঙ্ক্ষা সৃষ্টি হয়েছে। রাতারাতি অধিক সম্পদের মালিক হয়ে সমাজে যশ, খ্যাতি, প্রতিপত্তি লাভের আশায় মানুষ এখন দুর্নীতিতে জড়িয়ে পড়ছে। মানুষ দ্রুত ধনী হওয়ার আকাঙ্ক্ষায় এবং অধিক সম্পদের মালিক হওয়ার উদ্দেশ্যে দুর্নীতির আশ্রয় নিয়ে থাকে। উদ্দীপকের 'ক' একজন গ্রাম পর্যায়ের জনপ্রতিনিধি হয়েও সরকারি বরাদ্দকৃত চাল গোপনে বিক্রি করেন। এখানে জনাব 'ক'-এর কর্মকান্ড দুর্নীতির পর্যায়ভুক্ত। অতএব নিঃসন্দেহে বলা যায় যে, উদ্দীপকে দুর্নীতি নামক নাগরিক সমস্যাটি ফুটে উঠেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে অন্যতম নাগরিক সমস্যা দুর্নীতি সম্পর্কে আলোচিত হয়েছে। এ সমস্যা নিরসনকল্পে আমাদের দেরি না করে এখনি সমন্বিত পদক্ষেপ নেওয়া দরকার। একে নাগালের মধ্যে আনতে চাইলে বেশকিছু পদক্ষেপ গ্রহণ করতে হবে। দুর্নীতি প্রতিরোধ ও নিয়ন্ত্রণ করা রাষ্ট্রের গুরুত্বপূর্ণ সাংবিধানিক দায়িত্ব। দুর্নীতি দমন কমিশন, দুর্নীতি দমন আইন ও দুর্নীতির বিরুদ্ধে সামাজিক আন্দোলন গড়ে তোলার মাধ্যমে দুর্নীতি দমন ও নিয়ন্ত্রণ করার চেষ্টা করতে হবে। দুর্নীতি নিয়ন্ত্রণ ও মোকাবিলা করার জন্য কতিপয় প্রতিরোধমূলক ব্যবস্থা গ্রহণ বাঞ্ছনীয়। যেমন- রাজনৈতিক অঙ্গীকার, আইনের শাসন প্রতিষ্ঠা, প্রয়োজনীয় আইন প্রণয়ন ও প্রয়োগ, ন্যায়পালের পদ সৃষ্টি, বিচার বিভাগের স্বাধীনতা, গণসচেতনতা সৃষ্টি করা, নৈতিক ও সামাজিক চেতনা সৃষ্টি, সরকারি নিরীক্ষক কমিটি গঠন, দুর্নীতিবাজদের সামাজিকভাবে বয়কট করা, দুর্নীতি দমন কমিশনকে শক্তিশালী করা প্রভৃতি। তবে দুর্নীতি প্রতিরোধে যেকোনো একটি পদক্ষেপ নয় বরং সকল পদক্ষেপের সমন্বয় প্রয়োজন। কেননা, দুর্নীতির মতো বৃহৎ সমস্যাকে নির্মূল করা অত্যন্ত জটিল প্রক্রিয়া এবং এর জন্য প্রয়োজনীয় হলো যৌথ ও সুচিন্তিত পদক্ষেপ। অন্যথায়, সকল উদ্যোগ ব্যর্থ হয়ে পড়বে। পরিশেষে বলা যায়, নাগরিক সমাজ ও সরকার সম্মিলিতভাবে যদি উপরিউক্ত প্রতিকারমূলক ব্যবস্থা গ্রহণ করতে পারে তবেই সমাজ ও রাষ্ট্র থেকে উদ্দীপকে উল্লিখিত দুর্নীতি নামক সমস্যা নিরসন করা সম্ভব হবে বলে আমি মনে করি।"
        }
      ]
    }
  ]
}