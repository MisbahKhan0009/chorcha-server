{
  "title": "ক্যান্টনমেন্ট কলেজ, মোমেনশাহী ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ভারতবর্ষের রাজনৈতিক সমস্যা সমাধানের জন্য ১৯৩০, ১৯৩১ ও ১৯৩২ সালে তিনটি গোলটেবিল বৈঠক হয়। যার ফলাফলের ভিত্তিতে ১৯৩৪ সালে একটি শ্বেতপত্র প্রকাশিত হয়। এই শ্বেতপত্রের পরবর্তীতে ভারত শাসন সংস্কার আইন রচিত হয়।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "পলাশীর যুদ্ধ ১৭৫৭ সালে সংঘটিত হয়।"
        },
        {
          "label": "খ",
          "question": "",
          "explanation": "পবিত্র কুরআনে বর্ণিত পাঁচটি ফরজ বিষয়ের কোনো প্রকারের কুসংস্কার ও বিকৃতির প্রয়োগ না করে কুরআনের নির্দেশ পালন করার জন্য হাজী শরীয়তউল্লাহ যে আন্দোলন করেছিলেন তা ফরায়েজি আন্দোলন নামে পরিচিত। হাজী শরীয়তউল্লাহর এ আন্দোলন মুসলমানদের সামাজিক জীবনে গভীরভাবে আলোড়ন সৃষ্টি করে। দলে দলে গ্রামবাংলার মুসলমানগণ ফরায়েজি আন্দোলনে সক্রিয়ভাবে অংশগ্রহণ করে। সমাজজীবন থেকে কুসংস্কারগুলো দূর করতে মুসলমানগণ ইসলামি চেতনায় সমৃদ্ধ হওয়ার সুযোগ পায়। মহাজন, জমিদার ও নীলকর বণিকদের বিরুদ্ধে মুসলমানগণ ঐক্যবদ্ধ হতে শুরু করে এবং প্রত্যক্ষ সংগ্রামে অংশ নেয়।"
        },
        {
          "label": "গ",
          "question": "",
          "explanation": "উদ্দীপকের আইনটির সাথে আমার পঠিত ১৯৩৫ সালের ভারত শাসন আইনের মিল রয়েছে। উদ্দীপকে বলা হয়েছে, ভারতবর্ষের রাজনৈতিক সমস্যা সমাধানের লক্ষ্যে ১৯৩০, ১৯৩১ ও ১৯৩২ সালে তিনটি গোলটেবিল বৈঠক হয়। যার ফলাফলের প্রেক্ষিতে ১৯৩৪ সালে একটি শ্বেতপত্র প্রকাশিত হয়। এর ভিত্তিতে ভারত শাসন সংস্কার আইন রচিত হয়। এরূপ বর্ণনা ১৯৩৫ সালের ভারত শাসন আইনের বৈশিষ্ট্য প্রকাশ পায়। ১৯৩৫ সালের ভারত শাসন আইনকে ব্রিটিশ ভারতের শাসনতান্ত্রিক অগ্রগতির ক্ষেত্রে উল্লেখযোগ্য পদক্ষেপ হিসেবে বিবেচনা করা হয়। এ আইনের উল্লেখযোগ্য কয়েকটি বৈশিষ্ট্য হলো- সর্বভারতীয় যুক্তরাষ্ট্র ১৯৩৫ সালের ভারত শাসন আইনে সর্বপ্রথম ব্রিটিশ ভারতীয় প্রদেশসমূহ এবং দেশীয় রাজ্যের সমন্বয়ে সর্বভারতীয় যুক্তরাষ্ট্র গঠনের প্রস্তাব করা হয়। ১৯৩৫ সালের এ আইনে কেন্দ্রে দ্বৈতশাসন প্রবর্তন করা হয়। কেন্দ্রীয় সরকারের বিষয়গুলো সংরক্ষিত ও হস্তান্তরিত এ দুই ভাগে বিভক্ত। হস্তান্তরিত বিষয়গুলো দায়িত্বশীল মন্ত্রীদের দ্বারা এবং সংরক্ষিত বিষয়গুলো গভর্নর জেনারেলের দ্বারা পরিচালিত হতো। যুক্তরাষ্ট্রীয় আদালত-এ আইন দ্বারা সর্বপ্রথম একটি যুক্তরাষ্ট্রীয় আদালত গঠন করা হয়। এ আদালত সংবিধানের ব্যাখ্যাদান, কেন্দ্র ও প্রদেশের মধ্যকার বিবাদ মীমাংসা করতে পারত।প্রাদেশিক স্বায়ত্তশাসন ১৯৩৫ সালের ভারত শাসন আইনের গুরুত্বপূর্ণ বিষয়। কৃষি, শিক্ষা, স্থানীয় শাসন প্রভৃতির ওপর প্রাদেশিক সরকারের কর্তৃত্ব স্বীকার করা হলেও বাস্তবে কেন্দ্রের হস্তক্ষেপে স্বায়ত্তশাসন ব্যাহত হয়। সুতরাং উপরের আলোচনা থেকে বলা যায়, উদ্দীপকে উল্লিখিত বিষয়গুলো ব্রিটিশ ভারতের ১৯৩৫ সালের ভারত শাসন আইনের বৈশিষ্ট্যগুলো প্রতিফলিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত ভারত শাসন আইন অর্থাৎ ১৯৩৫ সালের ভারত শাসন আইনের একটি উল্লেখযোগ্য বৈশিষ্ট্য হলো সর্বভারতীয় যুক্তরাষ্ট্রের অধীনে প্রাদেশিক স্বায়ত্তশাসন প্রবর্তন। প্রাদেশিক স্বায়ত্তশাসন এর অর্থ প্রদেশে স্বশাসন প্রতিষ্ঠা এবং প্রদেশের স্বাধীনভাবে কাজ করার ক্ষমতা। মূলত কেন্দ্রীয় সরকারের নিয়ন্ত্রণ ও প্রভাবমুক্ত থেকে প্রদেশের তালিকাভুক্ত বিষয়গুলোর ওপর প্রাদেশিক সরকারের স্বাধীন নিয়ন্ত্রণ ক্ষমতা কে প্রাদেশিক স্বায়ত্তশাসন বলে। এক্ষেত্রে কেন্দ্রীয় সরকার প্রাদেশিক শাসনের ওপর কোনোরূপ হস্তক্ষেপ করবে না। প্রাদেশিক মন্ত্রিসভা তাদের কাজের জন্য যৌথভাবে প্রাদেশিক আইনসভার নিকট দায়ী থাকবে। ১৯৩৫ সালের ভারত শাসন আইনের প্রাদেশিক স্বায়ত্তশাসন প্রদান করা হলেও বাস্তবে তার কার্যকারিতা লক্ষ্য করা যায়নি। কারণ ১৯৩৫ সালের ভারত শাসন আইনে প্রাদেশিক স্বায়ত্তশাসন শুধু তত্ত্বগতই ছিল,বাস্তবে নয়। এ আইনের অধীনে গর্ভনর জেনারেল ছিলেন প্রভূত ক্ষমতার অধিকারী এবং মহাপরাক্রমশালী শাসক প্রধান। মূলত ১৯৩৫ সালের ভারত শাসন আইনের প্রাদেশিক স্বায়ত্তশাসন ছিল অকার্যকর ও অর্থহীন। পরিশেষে বলা যায়, কংগ্রেস ও মুসলিম লীগের ঐকান্তিক ইচ্ছা থাকা সত্বেও গর্ভনর জেনারেল, গর্ভনর এবং ভারত সচিবের অযাচিত হস্তক্ষেপ এর ফলে প্রাদেশিক স্বায়ত্তশাসনের কার্যকারিতা ব্যর্থতায় পর্যবসিত হয়।"
        }
      ]
    },
    {
      "number": "2",
      "uddipok": "বিশাল আয়তনের জেলা 'ক' গত বছর বন্যার ব‍্যাপক ক্ষয়ক্ষতির পর আয়তনে বড় হওয়ার বিপুল জনগোষ্ঠীর মধ্যে ত্রাণ ও পুনর্বাসন কার্যক্রম পরিচালনার সমস্যা হচ্ছিল। তাই সরকার জেলাটিকে দুই ভাগে ভাগ করেন। জেলার সাধারণ জনগণ ও বিভক্তিকে স্বাগত জানালেও অন্যপক্ষ এর বিরোধিতা করে। কিন্তু সরকার জনস্বার্থে জেলার বিভক্তিকরণ বহাল রাখে।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "ব্রিটিশ ইস্ট ইন্ডিয়া কোম্পানি ১৬০০ সালে গঠিত হয়।"
        },
        {
          "label": "খ",
          "question": "",
          "explanation": "ঔপনিবেশিক আমলে ব্রিটিশ শাসকরা ১৯০৫ সালে বাংলাকে ভাগ করে শাসনকার্য পরিচালনা করার যে নীতি গ্রহণ করেছিল তাকেই 'ভাগ কর শান কর' নীতি বলে। এ নীতির আওতায় ব্রিটিশরা বাংলাকে বিভক্ত করে একটি সাম্প্রদায়কে নিজেদের অনুকূলে রেখে অপর সাম্প্রদায়কে শাসন করার পরিকল্পনা গ্রহণ করেছিল। মূলত তাদের উদ্দেশ্য ছিল ব্রিটিশ শাসন দীর্ঘায়িত করা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত ঘটনার সাথে ব্রিটিশ-ভারতের ঐতিহাসিক বঙ্গভঙ্গের ঘটনার সাথে মিল পাওয়া যায়। ব্রিটিশ ভারতের ইতিহাসে ১৯০৫ সালের বঙ্গভঙ্গ একটি তাৎপর্যপূর্ণ ঘটনা। বঙ্গভঙ্গের পিছনে বেশকিছু কারণ বিদ্যমান রয়েছে। বঙ্গভঙ্গের পিছনে প্রশাসনিক কারণই ছিল মুখ্য। এ বিশাল আয়তন প্রদেশের শাসনভার একজন গভর্নরের ওপর ন্যস্ত ছিল। ফলে প্রশাসনিক কাজের সুবিধার কথা বিবেচনা করে লর্ড কার্জন বঙ্গভঙ্গ করে দুটি প্রদেশ সৃষ্টি করে। বঙ্গভঙ্গের একটি অন্যতম প্রধান কারণ হলো রাজনৈতিক কারণ। জাতীয়তাবাদী আন্দোলন নস্যাৎ করার লক্ষ্যে ব্রিটিশ সরকার বঙ্গভঙ্গ করার পরিকল্পনা করে। পূর্ববাংলার জনগণ অর্থনৈতিক উন্নতির আশায় বঙ্গভঙ্গকে সমর্থন জানায়। বাংলা বিভক্ত হলে এ অঞ্চলে ব্যবসায় প্রতিষ্ঠান গড়ে উঠবে, সরকারি চাকরি ও নতুন কর্মসংস্থানের সৃষ্টি হবে এ প্রত্যাশাই পূর্ববাংলার নেতৃবর্গ বঙ্গভঙ্গকে সমর্থন করে। ব্রিটিশ সরকারের বিমাতাসুলভ আচরণের কারণে মুসলমানরা পর্যুদস্ত হতে থাকে অন্যদিকে সবকিছুতে হিন্দু সম্প্রদায় বিভিন্ন দিক থেকে লাভবান হতে থাকে ফলে মুসলমান সম্প্রদায় তাদের গৌরব পুনরুদ্ধারের আশায় বঙ্গভঙ্গকে সমর্থন করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের ঘটনাটি পাঠ্যবইয়ের বঙ্গভঙ্গকে নির্দেশ করছে। ব্রিটিশ শাসক কর্তৃক গৃহীত বঙ্গভঙ্গের সিদ্ধান্তটি ছিল অত্যন্ত হতাশাব্যঞ্জক। কেননা বঙ্গভঙ্গবিরোধী আন্দোলন একপর্যায়ে এসে সন্ত্রাসবাদী আন্দোলনের রূপ নেয়। ভারতবর্ষের বিভিন্ন স্থানে গঠন করা হয় সুপ্ত বিপ্লবী সমিতি। বিপ্লবী সমিতিগুলো সরকারি কর্মকর্তা, বিচারক, ইংরেজ শাসকদের হত্যার কর্মসূচি গ্রহণ করে যা ব্রিটিশ সরকারকে গভীর চিন্তায় ফেলে দেয়। তাছাড়া ব্রিটিশ সরকারের বিরুদ্ধে নিয়মতান্ত্রিক আন্দোলন শুরু হয়। যা পরবর্তীতে স্বদেশী আন্দোলনের রূপ পরিগ্রহ করে। তখন সারাদেশে ভয়াবহ পরিস্থিতির সৃষ্টি হয়। মূলত বঙ্গভঙ্গ কার্যকর হওয়ার পূর্বেই কংগ্রেসের নেতৃত্বে হিন্দু জাতীয়তাবাদীরা বয়কট ও স্বদেশী আন্দোলনের ডাক দেয় এবং ভারতীয় বিভিন্ন বিপ্লবী সংগঠনগুলোর সদস্যরা তৎকালীন বাংলার গভর্নর এন্ড্রু ফ্রেজার, পূর্ব বাংলা ও আসামের গভর্নর ব্যামফিল্ড ফুলার, লর্ড মর্লেসহ আরও অনেকেই হত্যার চেষ্টা চালায়। ইংরেজ ম্যাজিস্ট্রেট কিংসফোর্ড বিপ্লবীদের হতে নিহত হন। তাছাড়া তৎকালীন পুলিশের ডিআইজি খান বাহাদুর শামসুল আলমের গুলিবিদ্ধ হয়ে মৃত্যুর ঘটনা ব্রিটিশ সরকারকে বিপদে ফেলে দেয়। হত্যার দায়ে ক্ষুদিরামসহ অনেকেরই ফাঁসি দেওয়া হয়। সুতরাং উক্ত আলোচনার প্রেক্ষিতে বলা যায়, বঙ্গভঙ্গের সিদ্ধান্ত ছিল অত্যন্ত হতাশাব্যঞ্জক।"
        }
      ]
    },
    {
      "number": "3",
      "uddipok": "বিদেশি শাসনাধীন একটি রাষ্ট্রে দুটি প্রধান সম্প্রদায় বাস করে। দুই সম্প্রদায়ই দেশটি স্বাধীন করতে তীব্র আন্দোলনে লিপ্ত। প্রায়শই সম্প্রদায় দুটি বিরোধে মেতে থাকে। শান্তি প্রতিষ্ঠার উদ্যোগ নিয়েও ঔপনিবেশিক সরকার ব্যর্থ হয়। দেশটি বিভক্ত করাই সমাধান ভেবে সরকার পার্লামেন্টে একটি আইন পাস করে। আইনটিতে দুটি স্বাধীন ও সার্বভৌম রাষ্ট্র প্রতিষ্ঠা করে বিদেশি শাসনের অবসান ঘটানো হয়।",
      "tag": "CPSCM 25",
      "sub_questions": [
        {
          "label": "ক",
          "question": "ক্লিপ্স মিশন কত সালে ভারতবর্ষে আগমন করে?",
          "explanation": "ক্লিপ্স মিশন ১৯৪৬ সালে ভারতবর্ষে আগমন করে।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন মূলত যুক্তরাষ্ট্রীয় সরকারব্যবস্থার ক্ষেত্রে অধিক প্রযোজ্য ও প্রাসঙ্গিক। এর মূল কথা হলো সাংবিধানিকভাবে, প্রদেশের এখতিয়ারভুক্ত বিষয়াদি প্রাদেশিক সরকার স্থায়ীভাবে নিজস্ব বিবেচনায় পরিচালনা করবে। এ বিষয়ে কেন্দ্রীয় সরকার কোনোভাবেই কোনোরকম হস্তক্ষেপ করতে পারবে না। প্রাদেশিক স্বায়ত্তশাসন মূলত প্রাদেশিক মন্ত্রিসভাকে প্রাদেশিক আইনসভার নিকট দায়বদ্ধ করে দায়িত্বশীল সরকারব্যবস্থা প্রতিষ্ঠা করে। ব্রিটিশ ভারতের রাজনীতিতে এ প্রত্যয়টি সর্বাধিক আলোচিত।"
        },
        {
          "label": "গ",
          "question": "",
          "explanation": "উদ্দীপকের উল্লিখিত রাষ্ট্রের পার্লামেন্টে পাশকৃত আইনের সাথে ভারতবর্ষের ১৯৪৭ সালের ভারত স্বাধীনতা আইনের মিল রয়েছে।ব্রিটিশ ভারতে প্রতিনিধিত্বশীল সরকারের বিকাশ এক বিস্তৃত ইতিহাস। ইতিহাসের এই অধ্যায়ে অগ্রগতির ধাপে ধাপে রচিত হয়েছে নানা গুরুত্বপূর্ণ আইন। তন্মধ্যে ভারতীয় কাউন্সিল আইন (১৮৬১ ও ১৮৯২) বঙ্গভঙ্গ আইন (১৯০৫) ও বঙ্গভঙ্গ রদ (১৯১১)-মর্লে-মিন্টো সংস্কার আইন (১৯০৯)-ভারত শাসন আইন ১৯১৯ ও ভারত শাসন আইন ১৯৩৫ গুরুত্বপূর্ণ। এসব আইনের মাধ্যমে ব্রিটিশ সরকার ভারতবর্ষে শাসন প্রতিষ্ঠা অব্যাহত রাখার চেষ্টা করেছেন। এতদসত্ত্বেও ভারতবাসীর আশা-আকাঙ্ক্ষার পূর্ণ প্রতিফলন না থাকায় জনগণ পরিপূর্ণভাবে সন্তুষ্ট হতে পারেনি। কেননা, উপমহাদেশীয় রাজনীতিবিদ ও জনগণের দুর্বার প্রত্যাশা ছিল স্বাধীনতা অর্জন ও স্বশাসন কায়েম। আর এই আকাঙ্ক্ষার চূড়ান্ত বাস্তবায়ন ঘটেছিল ১৯৪৭ সালের ভারত স্বাধীনতা আইনের মাধ্যমে। ১৯৪৬ সালে সাম্প্রদায়িক অবস্থার মারাত্মক অবনতি ঘটলে মন্ত্রিমিশন পরিকল্পনা ব্যর্থ হয়। অবশেষে মাউন্টব্যাটেন পরিকল্পনার প্রেক্ষিতে ব্রিটিশ সরকার সর্বশেষ পদক্ষেপ হিসেবে ভারত স্বাধীনতা আইন ১৯৪৭প্রণয়ন করে। উদ্দীপকে উল্লিখিত বিদেশি শাসনাধীন একটি রাষ্ট্রে দুটি প্রধান সম্প্রদায় বাস করে। দুই সম্প্রদায়ই দেশটি স্বাধীন করতে তীব্র আন্দোলন লিপ্ত। তাই শান্তি প্রতিষ্ঠার উদ্যোগ নিয়েও ব্যর্থ হয়ে শাসকগোষ্ঠী অবশেষে একটি আইন প্রণয়ন করে রাষ্ট্রটিকে দুটি ভাগে ভাগ করে। ফলে দুটি নতুন রাষ্ট্রের জন্ম হয়। উক্ত ঘটনা নিঃসন্দেহেই তা ১৯৪৭ সালের ভারত স্বাধীনতা আইনের বৈশিষ্ট্য ধারণ করে। তাই পরিশেষে বলা যায়, উদ্দীপকের সাথে সাদৃশ্যপূর্ণ আইনটি হলো ১৯৪৭ সালের ভারত স্বাধীনতা আইন।"
        },
        {
          "label": "ঘ",
          "question": "",
          "explanation": "উদ্দীপকের ঘটনার সাথে আমার পাঠ্যপুস্তকের যে ঘটনা বা আইনের সাদৃশ্য রয়েছে তা হলো ১৯৪৭ সালের ভারত স্বাধীনতা আইন। নিচে ভারত শাসন আইনের বৈশিষ্ট্যসমূহ বর্ণনা করা হলো- ১. এ আইন ১৯৪৭ সালের ১৫ আগস্ট থেকে ভারতের ওপর থেকে ১৯০ বছরের ব্রিটিশ ঔপনিবেশিক শাসনের অবসান ঘটায়। ২. এ আইন ভারতবর্ষকে বিভক্ত করে ভারতীয় ইউনিয়ন ও পাকিস্তান নামে দুটি ডোমিনিয়ন প্রতিষ্ঠা করে। এর দ্বারা ডোমিনিয়ন দুটি স্বাধীন ও সার্বভৌম রাষ্ট্র হিসেবে আত্মপ্রকাশ করে। ৩. সিন্ধু প্রদেশ, সীমান্ত প্রদেশ, বেলুচিস্তান, পাঞ্জাব ও পূর্ব বাংলা নিয়ে গঠিত হবে পাকিস্তান। ভারতবর্ষের অন্যান্য প্রদেশ নিয়ে ভারত রাষ্ট্র গঠিত হবে। ৪.প্রত্যেক রাষ্ট্রের জন্য একজন গভর্নর জেনারেল থাকবেন। তিনি হবেন হেড অব দি স্টেট। ৫. ১৯৪৭ সালের ভারত স্বাধীনতা আইনে ভারত সচিবের পদ বিলুপ্ত ঘোষণা করা হয়। ৬. এ আইনে বলা হয় সংশ্লিষ্ট মন্ত্রিসভার পরামর্শে গভর্নর নিয়োগ করবেন। ৭.এ আইনে গভর্নর জেনারেল ও গভর্নরের স্বেচ্ছাধীন, বিচারবুদ্ধিজনিত ক্ষমতা ও বিশেষ দায়িত্ব বিলোপ করা হয়। ৮.১৯৪৮ সালের ৩১ মার্চের মধ্যে এ আইনের বিভিন্ন ধারা কার্যকর করার কথা বলা হয়। ৯. এ আইনে ব্রিটিশ রাজা 'ভারত সম্রাট' উপাধি পরিত্যাগ করবেন। ১০. পূর্বে ভারতবর্ষের যেকোনো সংবিধান সংস্কার এবং নতুন আইন প্রণীত হতো ব্রিটিশ পার্লামেন্টে। কিন্তু এ আইনে বলা হয় যে, ১৯৪৭ সালে ১৪ আগস্টের পর থেকে ব্রিটিশ পার্লামেন্টে প্রণীত আইন ভারত ও পাকিস্তানের ওপর প্রযোজ্য হবে না।"
        }
      ]
    },
    {
      "number": "4",
      "uddipok": "দ্বিজাতি তত্ত্বের ভিত্তিতে পাকিস্তানের জন্ম হয় ১৯৪৭ সালের ১৪ আগস্ট। সংসদীয় গণতন্ত্রের কথা বলা হলেও প্রকৃতপক্ষে তা প্রতিষ্ঠিত হয়নি। ভাষার দাবিতে বাঙালি জাতীয়তাবাদের বিকাশ ঘটে এবং ভাষা আন্দোলনের ফলশ্রুতিতে ১৯৯৯ সালের ১৭ নভেম্বর ১৮৮টি দেশের সমর্থনে একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতিপ্রাপ্ত হয়। এ অর্জন আমাদের জন্য অত্যন্ত গৌরবের।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "'তমদ্দুন মজলিস' প্রতিষ্ঠা করেন অধ্যাপক আবুল কাশেম।"
        },
        {
          "label": "খ",
          "question": "",
          "explanation": "বাঙালির জাতীয় জাগরণকে চিরতরে নস্যাৎ করার জন্য পাকিস্তানি শাসকগোষ্ঠী ১৯৬৮ সালের জানুয়ারি মাসে তৎকালীন বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জন বাঙালি সামরিক ও বেসামরিক ব্যক্তির বিরুদ্ধে রাষ্ট্রদ্রোহিতার অভিযোগে মামলা দায়ের করে। ইতিহাসে এ মামলা 'আগরতলা মামলা' নামে পরিচিত। এ মামলার আনুষ্ঠানিক নাম ছিল 'রাষ্ট্র বনাম শেখ মুজিবুর রহমান ও অন্যান্য।'"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত আন্দোলনের সাথে ঐতিহাসিক ভাষা আন্দোলনের মিল পাওয়া যায়। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয়। উদ্দীপকে দেখা যায়, ক' একটি স্বাধীন রাষ্ট্র। এই রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। কিন্তু তার প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে। স্পষ্টত, উদ্দীপাকে বর্ণিত ঘটনায় ১৯৫২ সালের ঐতিহাসিক ভাষা আন্দোলনের প্রতিরূপ অঙ্কিত হয়েছে, যা উভয়কে অবিভিন্ন ভাবে সাদৃশ্যপূর্ণ করেছে। আর তাই বলা যায়, উদ্দীপকের সাথে সামঞ্জস্যপূর্ণ ঐতিহাসিক আন্দোলনটি হলো ১৯৫২ সালের ভাষা আন্দোলন।"
        },
        {
          "label": "ঘ",
          "question": "উদ্দীপকে উল্লিখিত বিষয়ের আলোকে উক্ত দিবসের তাৎপর্য বিশ্লেষণ কর।",
          "explanation": "উদ্দীপকে উল্লিখিত বিষয় তথা আন্তর্জাতিক মাতৃভাষা দিবসের তাৎপর্য অপরিসীম। প্রতি বছর ২১শে ফেব্রুয়ারি বিশ্বব্যাপী আন্তর্জাতিক মাতৃভাষা দিবস পালিত হয়, যা ভাষার অধিকার প্রতিষ্ঠার এক অনন্য দৃষ্টান্ত। ১৯৫২ সালে বাংলাকে রাষ্ট্রভাষার মর্যাদা দিতে গিয়ে শহীদ হওয়া রফিক, সালাম, বরকত, জব্বার ও অনেক বীর সন্তানের আত্মত্যাগের স্মরণে এ দিবসের সূচনা। পরবর্তীতে, ১৯৯৯ সালে ইউনেস্কো একে আন্তর্জাতিক স্বীকৃতি দেয় এবং ২০০০ সাল থেকে এটি বিশ্বব্যাপী পালিত হচ্ছে। উদ্দীপকে উল্লিখিত আন্তর্জাতিক মাতৃভাষা দিবসের তাৎপর্য শুধু ভাষার জন্য সংগ্রামেই সীমাবদ্ধ নয়; এটি সাংস্কৃতিক বৈচিত্র্য ও ভাষাগত অধিকারের প্রতীক। আন্তর্জাতিক মাতৃভাষা দিবস বিশ্বের সকল ভাষার অধিকার ও বৈচিত্র্য রক্ষার প্রতীক। পৃথিবীর নানা জাতিসত্তার ভাষা টিকে থাকার লড়াই করছে, আর এই দিবস ভাষার সংরক্ষণ ও বিকাশে গুরুত্ব দেয়। মাতৃভাষা শিক্ষা মানুষের আত্মপরিচয়ের ভিত্তি গড়ে তোলে, জ্ঞানার্জনকে সহজ করে এবং জাতিগত সংহতি বৃদ্ধি করে। আন্তর্জাতিক প্রেক্ষাপটে, এই দিবস বৈশ্বিক বহুভাষিকতার গুরুত্ব তুলে ধরে। বিশ্বায়নের যুগে অনেক ভাষা বিলুপ্তির পথে, তাই মাতৃভাষার প্রতি সচেতনতা বৃদ্ধি করা জরুরি। প্রযুক্তি ও শিক্ষায় মাতৃভাষার ব্যবহার নিশ্চিত করা ভাষাগত বৈচিত্র্য রক্ষার অন্যতম উপায়। সুতরাং, আন্তর্জাতিক মাতৃভাষা দিবস কেবল স্মরণ নয়, এটি ভাষা ও সংস্কৃতি সংরক্ষণের প্রতিশ্রুতি বহন করে।"
        }
      ]
    },
    {
      "number": "5",
      "uddipok": "'ক' নামক রাষ্ট্র পূর্ব ও পশ্চিম অংশে বিভক্তি। পশ্চিম অংশের শাসকগোষ্ঠী দীর্ঘদিন নির্বাচন থেকে পূর্ব অংশের জনগণকে বঞ্চিত রেখেছিল। অনেক আন্দোলনের পর অবশেষে শাসকগোষ্ঠী পূর্ব অংশে নির্বাচনের তারিখ ঘোষণা করে। উক্ত নির্বাচনে পূর্ব অংশের রাজনৈতিক জোটের কাছে শাসকগোষ্ঠী চরম পরাজয় ঘটে।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব শেরে বাংলা এ. কে. ফজলুল হক পেশ করেন।"
        },
        {
          "label": "খ",
          "question": "",
          "explanation": "সাধারণভাবে ভাষার দাবিতে যে আন্দোলন করা হয় তাকে ভাষা আন্দোলন বলে। তবে আমাদের পাঠ্য অনুযায়ী মাতৃভাষা বাংলাকে রাষ্ট্রভাষার মর্যাদায় অধিষ্ঠিত করার জন্য বাঙালিরা ১৯৪৭ থেকে ১৯৫২ পর্যন্ত ক্রমান্বয়ে যে দুর্বার আন্দোলন গড়ে তুলেছিল তাই ভাষা আন্দোলন বলে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত নির্বাচনের সাথে আমার পাঠ্যবইয়ের ১৯৫৪ সালে প্রাদেশিক নির্বাচনের মিল রয়েছে। এ নির্বাচনে যুক্তফ্রন্ট বিপুল ভোটে জয়লাভ করে । পূর্ব পাকিস্তানে ১৯৫৪ সালের প্রাদেশিক পরিষদের নির্বাচন অত্যন্ত গুরুত্বপূর্ণ। এ নির্বাচনে আওয়ামী লীগ ও সমামনা রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা হিসেবে ‘যুক্তফ্রন্ট' নামে একটি রাজনৈতিক জোট গঠন করে । উদ্দীপকে বলা হয়েছে, ভারতীয় উপমহাদেশে 'ক' একটি স্বাধীন রাষ্ট্র। হাজার মাইল দূরত্বে এর একটি প্রদেশ রয়েছে। স্বাধীনতা লাভের পর কেন্দ্রীয় সরকার নানা অজুহাতে নির্বাচন বিলম্বিত করতে থাকে। এক পর্যায়ে জনগণ আন্দোলনের প্রস্তুতি নিলে সরকার নির্বাচনি ধারা সংশোধন করে প্রাদেশিক নির্বাচনের তারিখ ঘোষণা করে। প্রদেশের কয়েকটি রাজনৈতিক দল জোটবদ্ধ হয়ে এ নির্বাচনে অংশগ্রহণ করে এবং বিপুল ভোটে বিজয় লাভ করে। এখানে ১৯৫৪ সালের যুক্তফ্রন্ট নির্বাচনের প্রতি ইঙ্গিত করা হয়েছে। এ নির্বাচনে মুসলিম লীগের ভরাডুবি হয়। নির্বাচনের ফলাফলে দেখা যায়, যুক্তফ্রন্ট ২৩৭টি মুসলিম আসনের মধ্যে ২২৩টি আসন লাভ করে। অন্যদিকে, ১৯৪৭ সাল থেকে ক্ষমতায় আসীন মুসলিম লীগ পায় মাত্র ৯টি আসন। অমুসলিম আসনে কংগ্রেস ২৪টি আসন এবং তফসিলি ফেডারেশন ২৭টি আসন লাভ করে এবং স্বতন্ত্র মুসলিঁম পায় ৪টি এবং অমুসলিম পায় ১টি আসন। সুতরাং বলা যায়, ১৯৫৪ সালের প্রাদেশিক নির্বাচনে যুক্তফ্রন্টের ব্যালট বিপ্লব ঘটেছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত নির্বাচন অর্থাৎ ১৯৫৪ সালের প্রাদেশিক নির্বাচন বাঙালি জাতীয়তাবাদের বিকাশ ও স্বাধিকার আন্দোলনে পুরোপুরি সহায়ক ছিল। ১৯৫৪ সালের প্রাদেশিক নির্বাচনে যুক্তফ্রন্টের বিজয় ছিল মূলত বাঙালি জাতীয়তাবাদের বিজয়। ভাষা আন্দোলনের ফলে সৃষ্ট বাঙালি জাতীয়তাবাদের চেতনার আনুষ্ঠানিক প্রকাশ ঘটে এ নির্বাচনে জয়লাভের মধ্য দিয়েই। যুক্তফ্রন্টের বিজয়ে বাঙালি জাতির স্বায়ত্তশাসনের দাবি জয়যুক্ত হয়। আর ১৯৬৬ সালে বঙ্গবন্ধুর উত্থাপিত ছয় দফায়ও এ দাবিটিই প্রাধান্য পায়। আর স্বায়ত্তশাসনের এ চেতনা থেকেই অর্জিত হয় স্বাধীন বাংলাদেশ। পূর্ব বাংলার স্বাধিকার অর্জনের ক্ষেত্রে ১৯৫৪ সালের নির্বাচনে যুক্তফ্রন্টের বিজয় ছিল গুরুত্বপূর্ণ প্রেরণা। এ নির্বাচন পূর্ব বাংলার মানুষের মধ্যে যে ঐক্যবদ্ধ চেতনার জন্ম দিয়েছিল তা পরবর্তী জাতীয় রাজনীতিতে বিশেষ প্রভাব ফেলে। এ নির্বাচনের ফলাফল এটাই প্রমাণ করে, পূর্ব বাংলার রাজনৈতিক, অর্থনৈতিক, সামাজিক ও সাংস্কৃতিক স্বার্থ পশ্চিম পাকিস্তান হতে সম্পূর্ণ পৃথক। আর এ অঞ্চলের নেতৃবৃন্দই তাদের স্বার্থ সংরক্ষণে সক্ষম। যুক্তফ্রন্টের নির্বাচনি কর্মসূচি বাঙালির বঞ্চনা ও শোষণের বিভিন্ন দিক তুলে ধরে। ফলে জনগণের রাজনৈতিক সচেতনতা বৃদ্ধি পায়। যুক্তফ্রন্টের বিজয় পূর্ব বাংলার জনগণের পূর্ণ আঞ্চলিক স্বায়ত্তশাসনের দাবি জোরদার করে। ভাষা আন্দোলনের মাধ্যমে বাংলা ভাষার মর্যাদা প্রতিষ্ঠার যে দাবি উঠেছিল যুক্তফ্রন্টের বিজয়ের মধ্য দিয়ে সে দাবি পূরণের পথ সুগম হয় । আর এ পথ ধরেই বাঙালি স্বাধিকার আন্দোলনের দিকে অগ্রসর হয় এবং স্বাধীন ও সার্বভৌম বাংলাদেশ প্রতিষ্ঠা করতে সক্ষম হয়। পরিশেষে বলা যায়, যুক্তফ্রন্টের বিজয় পূর্ব বাংলার জনমনে বিপুল প্রভাব ফেলে। ফলে তারা জাতীয়তাবাদের চেতনায় উদ্ভাসিত হয়ে ওঠে যা তাদেরকে স্বাধিকার আন্দোলনের পথে এগিয়ে নিয়ে যায়।"
        }
      ]
    },
    {
      "number": "6",
      "uddipok": "হাজী জলিল বিদেশি শাসনাধীন একটি রাষ্ট্রে বসবাস করেন। একজন ধার্মিক ও সংস্কারমুক্ত মানুষ হিসেবে তিনি মনে করেন, সমাজের সকলেই ধর্মের প্রকৃত সত্য জেনে অবশ্য পালনীয় কাজগুলো পালন করবে। এর জন্য তিনি একটি আন্দোলন গড়ে তুলেন। অপরদিকে, আকবর আলী বিদেশি শাসকগোষ্ঠীর বিরুদ্ধে সশস্ত্র বিদ্রোহের ডাক দেন। তিনি তার আশপাশের কয়েকটি অঞ্চল নিয়ে স্বাধীন রাষ্ট্র গঠনের ঘোষণা দেন এবং স্বাধীনতা রক্ষার জন্য নিজের জীবন বিসর্জন দেন।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "'দারুল হারব' অর্থ বিধর্মীদের রাজ্য।"
        },
        {
          "label": "খ",
          "question": "",
          "explanation": "পবিত্র কুরআনে বর্ণিত পাঁচটি ফরজ বিষয়ের কোনো প্রকারের কুসংস্কার ও বিকৃতির প্রয়োগ না করে কুরআনের নির্দেশ পালন করার জন্য হাজী শরীয়তউল্লাহ যে আন্দোলন করেছিলেন তা ফরায়েজি আন্দোলন নামে পরিচিত। হাজী শরীয়তউল্লাহর এ আন্দোলন মুসলমানদের সামাজিক জীবনে গভীরভাবে আলোড়ন সৃষ্টি করে। দলে দলে গ্রামবাংলার মুসলমানগণ ফরায়েজি আন্দোলনে সক্রিয়ভাবে অংশগ্রহণ করে। সমাজজীবন থেকে কুসংস্কারগুলো দূর করতে মুসলমানগণ ইসলামি চেতনায় সমৃদ্ধ হওয়ার সুযোগ পায়। মহাজন, জমিদার ও নীলকর বণিকদের বিরুদ্ধে মুসলমানগণ ঐক্যবদ্ধ হতে শুরু করে এবং প্রত্যক্ষ সংগ্রামে অংশ নেয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের' 'ক' বলতে হাজী শরীয়তউল্লাহকে বুঝানো হয়েছে। তার আন্দোলনের সাথে আমার পঠিত ফরায়েজি আন্দোলনের মিল আছে। হাজী শরীয়তউল্লাহ কতিপয় লক্ষ্য ও উদ্দেশ্যের ভিত্তিতেই ফরায়েজি আন্দোলন পরিচালনায় অগ্রসর হয়েছিলেন। তিনি যেসব লক্ষ্য ও উদ্দেশ্যকে সামনে রেখে অগ্রসর হয়েছিলেন সেগুলো হলো- ১. মুসলমান জাতিকে সকল প্রকার পাপ পঙ্কিলতা থেকে উদ্ধার করে ইসলামি মূলনীতি তথা ফরজ-এর ওপর প্রতিষ্ঠিত করা, ২. ইসলাম বিরোধী সকল কার্যকলাপ ও কুসংস্কার রোধে মুসলমানদের উদ্বুদ্ধ করা, ৩. মুসলমানদের সকল প্রকার নৈতিক বলে বলীয়ান করা, ৪. মুসলমানদের অধিকার ও কর্তব্য পালনে সচেতন ও আত্মবিশ্বাসী করে তোলা, ৫. ইংরেজ সরকারের সকল জুলুম ও অত্যাচারের প্রতিবাদ জানানো, ৬. জমিদার শ্রেণির সকল অত্যাচার-অনাচারের প্রতিবাদ করা, ৭. ইংরেজদের ভারতবর্ষ থেকে বিতাড়িত করা এবং ৮. ভারতবর্ষকে স্বাধীন করা। এসব লক্ষ্য ও উদ্দেশ্যকে সামনে রেখেই হাজী শরীয়তউল্লাহ ফরায়েজি আন্দোলনের ডাক দিয়েছিলেন। সর্বোপরি বলা যায়, তাঁর আন্দোলনের মূল উদ্দেশ্য ছিল মুসলমানদের মধ্যে বিদ্যমান কুসংস্কারকে দূরীভূত করা এবং তাদেরকে ইসলামের প্রকৃত আলোয় আলোকিত করা। এসব লক্ষ্য ও উদ্দেশ্যকে সামনে রেখেই হাজী শরীয়তউল্লাহ ফরায়েজি আন্দোলনের আহ্বান জানিয়েছিলেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'খ' নেতার সাথে সাদৃশ্যপূর্ণ নেতা অর্থাৎ তিতুমীর ছিলেন আমাদের মুক্তিসংগ্রামের প্রেরণার উৎস। উদ্দীপকের 'খ' নেতার বিদেশি শাসকগোষ্ঠীর বিরুদ্ধে সশস্ত্র বিদ্রোহ করে স্বাধীন রাষ্ট্র গঠনের ঘোষণা দেন। তিনি স্বাধীনতা রক্ষার জন্য নিজের জীবন বিসর্জন দেন। ব্রিটিশদের অন্যায় ও শোষণের বিরুদ্ধে যে কয়জন মুক্তিসেনানী ও অকুতোভয় বীরপুরুষের নাম ইতিহাসের পাতায় স্বর্ণাক্ষরে লেখা আছে শহিদ তিতুমীর তাদের মধ্যে অন্যতম। তিতুমীর প্রথমদিকে অত্যাচারী জমিদার ও নীলকরদের বিরুদ্ধে প্রতিবাদ ও সংগ্রাম করেন। তিনি শোষণ ও অন্যায়যুক্ত সমাজ গঠনের স্বপ্ন দেখতেন। তাই তিনি ব্রিটিশ শাসকদের বিরুদ্ধে সশস্ত্র বিদ্রোহের ডাক দিয়ে চব্বিশ পরগনা, নদীয়া ও ফরিদপুর জেলার কিয়দংশ নিয়ে একটি স্বাধীন এলাকা গঠনের চেষ্টা করেন। তিনি ছিলেন স্বাধীনচেতা ও অকুতোভয় যোদ্ধা। তিনি ৮৩ হাজার কৃষকসেনা নিয়ে ইংরেজ সেনাপতি আলেকজান্ডারের বিশাল সুসজ্জিত বাহিনীকে পরাজিত করেন। তিনি স্বাধীনতা ধরে রাখতে সংগ্রাম করার জন্য বাঁশের কেল্লা নির্মাণ করেন। ১৮৩১ সালে ইংরেজ স্টুয়ার্টের বাহিনী তিতুমীরের কেল্লা আক্রমণ করেন। তিতুমীর ইংরেজদের আধুনিক মরণাস্ত্রের মুখে পরাজিত ও শহিদ হন। তিতুমীরের বাঁশের কেল্লা ছিল অত্যাচার ও নির্যাতনের বিরুদ্ধে এক বিদ্রোহী সশস্ত্র প্রতিবাদ এবং স্বাধীনতাকামী মানুষের ঐক্যের প্রতীক। তার এ বীরত্বগাথা বাঙালি জনগণকে অন্যায়, শোষণ ও নির্যাতনের বিরুদ্ধে লড়াই করার প্রেরণা জুগিয়েছে। তিতুমীর তার সাহস ও বীরত্ব দিয়ে আমাদের দেখিয়ে গেছেন পরাধীনতার শৃঙ্খল থেকে মুক্ত হওয়ার সংগ্রামী পথ। তাই শহিদ তিতুমীর ছিল আমাদের মুক্তিসংগ্রামের প্রেরণার উৎস।"
        }
      ]
    },
    {
      "number": "7",
      "uddipok": "একজন ব্রিটিশ পর্যটক ঢাকার একটি ঐতিহাসিক ভবন পরিদর্শন করে তার ডাইরিতে লিখেন- 'একজন রাজনৈতিক ব্যক্তিত্ব ঢাকার নবাব পরিবারে জন্মগ্রহণ করেন। তিনি শিক্ষা সমাপ্ত করে ডেপুটি ম্যাজিস্ট্রেট হিসেবে চাকরিতে যোগ দেন। কিন্তু মুসলমানদের দুরবস্থা ও অসহায়ত্ব দেখে ব্যথিত হন। তাই তিনি লোভনীয় সরকারি চাকরি থেকে ইস্তফা দিয়ে সক্রিয় রাজনীতিতে অংশগ্রহণ করেন। ভাইসরয় লর্ড মিন্টোর সাথে রাজনৈতিক বিষয় নিয়ে সাক্ষাৎ করেন। ঢাকার পাঁচটি প্রতিষ্ঠান তারই অবদানে প্রতিষ্ঠিত হয়।",
      "tag": "CPSCM 25",
      "sub_questions": [
        {
          "label": "ক",
          "question": "মোহামেডান লিটারেরি সোসাইটি কে প্রতিষ্ঠা করেন?",
          "explanation": "মোহামেডান লিটারেরি সোসাইটি নওয়াব আব্দুল লতিফ প্রতিষ্ঠা করেন।"
        },
        {
          "label": "খ",
          "question": "",
          "explanation": "ব্রিটিশ শোষণের যাঁতাকলে পিষ্ট হয়ে কৃষকরা যখন সর্বস্বান্ত ও দিশেহারা হয়ে পড়ে তখন মীর নিসার আলী ওরফে তিতুমীর কৃষক আন্দোলন গড়ে তোলেন। তিতুমীরের কৃষক আন্দোলনের মূল লক্ষ্য ছিল নীলকর ও স্থানীয় সামন্ত রাজা-জমিদারদের শোষণ ও নির্যাতনের বিরুদ্ধে। ইংরেজ সরকারকে একাধিকবার নীলকর ও জমিদারদের স্বেচ্ছাচারিতার অভিযোগ করলেও তাদের উদাসীনতায় ক্ষিপ্ত হয়ে তিতুমীর নিজ বাহিনীকে সংগঠিত করেন। ১৮২৫ সালে তিনি দলবলসহ চব্বিশ পরগনার কিয়দংশ এবং নদীয়া ও ফরিদপুরের কিছু অংশের সমন্বয়ে একটি স্বাধীন রাষ্ট্র প্রতিষ্ঠায় উদ্যোগী হন। স্বতঃস্ফূর্তভাবে সংগঠিত প্রায় ৮৩ হাজার কৃষকসেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন, যা ইতিহাসে তিতুমীরের বারাসাত বিদ্রোহ নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে ব্রিটিশ পর্যটক তার ডাইরিতে রাজনৈতিক ব্যক্তিত্ব নবাব স্যার সলিমুল্লাহ সম্পর্কে লেখেন। নবাব স্যার সলিমুল্লাহ ভারতীয় উপমহাদেশের একজন ক্ষণজন্মা রাজনৈতিক ব্যাক্তিত্ব। তিনি ঢাকার এক সম্ভ্রান্ত নবাব পরিবারে জন্ম গ্রহণ করেন। পড়ালেখা শেষ করে ১৮৯৩ সালে তিনি ডেপুটি ম্যাজিস্ট্রেট হিসেবে চাকরি শুরু করেন। কিন্তু উপমহাদেশের মুসলমানদের রাজনৈতিক দুর্দশা পর্যবেক্ষণ করে তিনি রাজনীতিতে নিজেকে আত্মনিয়োগ করেন। নবাব স্যার সলিমুল্লাহর উল্লেখযোগ্য তিনটি রাজনৈতিক অবদান হলো- বঙ্গবঙ্গ সমর্থন: ১৭৯৩ সালে চিরস্থায়ী বন্দোবস্তের ফলে বাংলার মুসলমানগণ হিন্দু জমিদার ও মহাজনদের শোষণ নির্যাতনের শিকারে পরিণত হয়। বাঙালি মুসলমানদের এ চরম দুর্দিনে নবাব স্যার সলিমুল্লাহ মুসলমানদের ত্রাণকর্তারূপে আবির্ভূত হন। তিনি ঢাকাকে রাজধানী করে পূর্ববঙ্গ ও আসামকে নিয়ে আলাদা প্রদেশ গঠনে ব্রিটিশ সরকারের কাছে সুপারিশ করেন। তার সুপারিশের ভিত্তিতে এবং ব্রিটিশ শাসকদের রাজনৈতিক স্বার্থ এক হওয়ায় ১৯০৫ সালে বঙ্গভঙ্গ সম্পন্ন হয়। মুসলিম লীগ প্রতিষ্ঠা: ১৮৮৫ সালে সর্বভারতীয় জাতীয় কংগ্রেস প্রতিষ্ঠিত হলেও তা মুসলমানদের স্বার্থ সংরক্ষণ করতে ব্যর্থ হয়। তাই বঙ্গভঙ্গ বিরোধী আন্দোলন ও এটিকে মোকাবিলা করার জন্য মুসলমানরা একটি রাজনৈতিক সংগঠনের প্রয়োজনীয়তা অনুভব করে। এ উদ্দেশে ১৯০৬ সালে নিখিল ভারত মুসলিম লীগ গঠিত হয়। তিনি এ সংগঠনের সহ-সভাপতি ও গঠনতন্ত্র তৈরি কমিটির সদস্য মনোনীত হন। পৃথক নির্বাচন ব্যবস্থার দাবি: মুসলমানরা সংখ্যালঘু হওয়ায় নির্বাচনে জয়যুক্ত হয়ে সরকার গঠন ও নিজেদের স্বার্থ সংরক্ষণ করতে সক্ষম হচ্ছিল না। তাই আইনসভার আসন সংখ্যা বাড়ানোর দাবি নিয়ে আগা খানের নেতৃত্বে ৩৫ সদস্যবিশিষ্ট একটি মুসলমান প্রতিনিধি দল ভাইসরয় লর্ড মিন্টোর সাথে সাক্ষাৎ করেন। এ প্রতিনিধি দলের প্রভাবশালী সদস্য ছিলেন নবাব স্যার সলিমুল্লাহ।"
        },
        {
          "label": "ঘ",
          "question": "",
          "explanation": "উদ্দীপকে ডাইরিতে লেখা \"ঢাকার পাঁচটি প্রতিষ্ঠান তারই অবদানে প্রতিষ্ঠিত হয়\"- উক্তিটির যথার্থ। নবাব স্যার সলিমুল্লাহ ভারতীয় উপমহাদেশের বিশেষ করে বাংলা অঞ্চলের শিক্ষা বিস্তারে ব্যপক ভূমিকা পালন করেন। তিনি বুয়েট, ঢাকা বিশ্ববিদ্যালয়, সলিমুল্লাহ মুসলিম হল, সলিমুল্লাহ এতিমখানা ও মিটফোর্ড হাসপাতাল প্রতিষ্ঠায় ব‍্যপক ভূমিকা পালন করেন। নবাব স্যার সলিমুল্লাহ ছিলেন ব্রিটিশ ভারতের একজন প্রভাবশালী মুসলিম নেতা, যিনি বাংলার মুসলমানদের শিক্ষা, স্বাস্থ্য এবং সামাজিক উন্নয়নে গুরুত্বপূর্ণ ভূমিকা পালন করেন। তার অন্যতম বিশাল অবদান ছিল ১৯১২ সালে প্রতিষ্ঠিত 'ঢাকা বিশ্ববিদ্যালয়ের ভিত্তিপ্রস্তর রচনা', যা মূলত কলকাতা বিশ্ববিদ্যালয়ের একচেটিয়া প্রভাব কমিয়ে পূর্ববাংলার শিক্ষার্থীদের উচ্চশিক্ষার সুযোগ সৃষ্টি করে। তিনি বিশ্ববিদ্যালয় প্রতিষ্ঠার পক্ষে জোরালো ভূমিকা রাখেন এবং ব্রিটিশ প্রশাসনকে এ বিষয়ে আশ্বস্ত করেন। এর পাশাপাশি, মুসলিম শিক্ষার প্রসারের লক্ষ্যে 'সলিমুল্লাহ মুসলিম হল' প্রতিষ্ঠায় তার উদ্যোগ ছিল অপরিসীম, যা পরবর্তীকালে মুসলিম শিক্ষার্থীদের সাংস্কৃতিক ও. রাজনৈতিক চেতনার কেন্দ্রস্থল হয়ে ওঠে। শুধু উচ্চশিক্ষা নয়, সাধারণ ও দরিদ্র মুসলমানদের শিক্ষার জন্যও তিনি অনন্য ভূমিকা রাখেন। তার প্রতিষ্ঠিত 'সলিমুল্লাহ এতিমখানা' ছিল এতিম ও দরিদ্র শিশুদের শিক্ষার অন্যতম প্রধান কেন্দ্র, যা তাদের ভবিষ্যৎ গঠনে গুরুত্বপূর্ণ ভূমিকা রাখে। পাশাপাশি, জনগণের স্বাস্থ্যসেবার উন্নতির জন্য তিনি 'মিটফোর্ড হাসপাতাল' প্রতিষ্ঠায় আর্থিক ও নীতিগত সহায়তা দেন, যা ঢাকার প্রথম আধুনিক হাসপাতাল হিসেবে পরিচিত। এছাড়া, প্রকৌশল শিক্ষার বিকাশে তাঁর অবদান 'বাংলাদেশ প্রকৌশল বিশ্ববিদ্যালয় (বুয়েট)' প্রতিষ্ঠায় গুরুত্বপূর্ণ ভূমিকা পালন করে। নবাব স্যার সলিমুল্লাহর এসব অবদান শুধু শিক্ষাক্ষেত্রে সীমাবদ্ধ ছিল না, বরং তা বাংলার মুসলিম সমাজের সার্বিক উন্নয়নের ভিত্তি গড়ে দেয়।"
        }
      ]
    },
    {
      "number": "8",
      "uddipok": "'ক' অঞ্চলটি প্রায় দুইশত বছর ঔপনিবেশিক শাসনের অধীনে ছিল। অবশেষে স্বাধীনতা অর্জন করলেও অপর অঞ্চল কর্তৃক বিভিন্নভাবে শোষণ ও বৈষম্যের স্বীকার হয়েছে। বহু রক্তের বিনিময়ে অঞ্চলটি স্বাধীনতা অর্জন করে। স্বাধীনতা অর্জনের পরই দেশটি দ্রুততার সাথে সংবিধান রচনা করতে সমর্থ হয়। শুরুতে দেশটিতে সংসদীয় পদ্ধতির সরকারব্যবস্থা বিদ্যমান থাকলেও পরবর্তীতে রাষ্ট্রপতি শাসিত সরকারব্যবস্থা প্রবর্তন করা হয়। তবে জনগণের আশা-আকাঙ্ক্ষার সাথে মিল রেখে দীর্ঘ ষোল বছর পর সংসদীয় ব্যবস্থা পুনঃপ্রবর্তন করা হয়।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "বাংলাদেশ সংবিধান কমিটির একমাত্র নারী সদস্য ছিলেন রাজিয়া বানু।"
        },
        {
          "label": "খ",
          "question": "",
          "explanation": "মৌলিক অধিকার বলতে রাষ্ট্র প্রদত্ত সেই সকল সুযোগ-সুবিধা বোঝায়, যা নাগরিকের ব্যক্তিত্ব বিকাশের জন্য অপরিহার্য, যা সংবিধানে সন্নিবেশিত থাকে এবং যা সরকার লঙ্ঘন করতে পারে না। মৌলিক অধিকার ব্যক্তিস্বাধীনতার রক্ষাকবচ এবং নাগরিকের প্রতিভা বিকাশের অন্যতম পূর্বশর্ত। গণপ্রজাতন্ত্রী বাংলাদেশের সংবিধানের তৃতীয় ভাগের ২৬ অনুচ্ছেদ থেকে ৪৭ অনুচ্ছেদ পর্যন্ত নাগরিকদের মৌলিক অধিকার সম্পর্কে বিশদ বর্ণনা দেওয়া হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'P' দেশের সংবিধানে সাথে আমার পঠিত বাংলাদেশের সংবিধানের মিল রয়েছে। ১৯৭১ সালে মুক্তিযুদ্ধের মাধ্যমে স্বাধীনতা লাভের পর ১ বছরের মধ্যে একটি বিশ্বনন্দিত সংবিধান তৈরি করতে সক্ষম হয় বাংলাদেশ। গণপরিষদে দীর্ঘ আলাপ-আলোচনার পরেই এই সংবিধান রচিত হয়। এ সংবিধানের অন্যতম বৈশিষ্ট্য হলো এটি লিখিত এবং পরিবর্তনের দিক থেকে দুষ্পরিবর্তনীয়। এই সংবিধানের ৩য় ভাগে নাগরিকের স্বার্থ রক্ষার জন্য মৌলিক অধিকার সন্নিবেশ করা হয়েছে। ১৯৭২ সালের সংবিধানে বলা হয় বাংলাদেশের সরকার ব্যবস্থা হবে এককেন্দ্রিক ও সংসদীয় পদ্ধতির, সেখানে মন্ত্রিপরিষদ তার কাজের জন্য আইনসভার নিকট দায়ী থাকবে।উদ্দীপকে দেখা যায়, 'P' দেশের সংবিধান গণপরিষদের মাধ্যমে প্রতিষ্ঠা লাভ করে এবং সংবিধানের প্রকৃতি হলো লিখিত ও দুষ্পরিবর্তনীয়। আবার 'P' দেশের সংবিধানে মৌলিক অধিকার সন্নিবেশ রয়েছে এবং এককেন্দ্রিক সংসদীয় গণতন্ত্র প্রবর্তনের কথা বলা হয়েছে। যা বাংলাদেশের সংবিধানের সাথে সাদৃশ্যপূর্ণ। সুতরাং বলা যায়, উদ্দীপকের 'P' দেশের সংবিধানের সাথে বাংলাদেশের সংবিধানের মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত সংবিধানটি মূলত ১৯৭২ সালের বাংলাদেশের সংবিধানকে নির্দেশ করে। বিশ্বের অন্যান্য গণতান্ত্রিক রাষ্ট্রের সংবিধানের ন্যায় বাংলাদেশের সংবিধানও অন্য বৈশিষ্ট্যের অধিকারী। বাংলাদেশের সংবিধানের অন্যতম বৈশিষ্ট্য হলো এটি লিখিত সংবিধান। এ সংবিধানের ধারাগুলো সব লিখিত আকারে আছে। এতে ১টি প্রস্তাবনা, ১১ ভাগ, ৭টি তফসিল ও ১৫৩টি অনুচ্ছেদ রয়েছে। বাংলাদেশের সংবিধানের একটি উল্লেখযোগ্য বৈশিষ্ট্য হলো এটি দুষ্পরিবর্তনীয় প্রকৃতির। সংবিধানের কোনো ধারা বা বিধানসমূহ পরিবর্তন, সংশোধন বা রহিতকরণের জন্য, জাতীয় সংসদের দুই-তৃতীয়াংশ সদস্যের সম্মতি প্রয়োজন হয়। সংবিধানের তৃতীয় ভাগে মোট ১৮টি মৌলিক অধিকার সন্নিবেশিত করা হয়েছে। যা এ সংবিধানের গুরুত্বপূর্ণ বৈশিষ্ট্য। মৌলিক অধিকার খর্ব হবে এমন কোনো আইন সংসদ প্রণয়ন করতে পারবে না। এসব মৌলিক অধিকার আদালত দ্বারা বলবৎযোগ্য। বিশ্বের অন্যান্য দেশের মতো বাংলাদেশের সংবিধানেও রাষ্ট্র পরিচালনার মূলনীতির উল্লেখ করা হয়েছে। বাংলাদেশের সংবিধান বাংলাদেশকে একটি এককেন্দ্রিক গণপ্রজাতান্ত্রিক রাষ্ট্র হিসেবে ঘোষণা করেছে। বাংলাদেশ সংবিধানের একটি গুরুত্বপূর্ণ বৈশিষ্ট্য হলো সংসদীয় পদ্ধতির সরকারব্যবস্থা। সংবিধান অনুসারে প্রধানমন্ত্রীর নেতৃত্বাধীন মন্ত্রিপরিষদ হবে শাসনকার্য পরিচালনার মূল চালিকাশক্তি। সংবিধান এক কক্ষবিশিষ্ট আইনসভার বিধান রাখা হয় এবং এই আইনসভার নাম রাখা হয় জাতীয় সংসদ। এ সংবিধানের আরেকটি গুরুত্বপূর্ণ বৈশিষ্ট্য হলো বিচার বিভাগের স্বাধীনতা। বিচার বিভাগের স্বাধীনতা নিশ্চিত করার জন্য নির্বাহী বিভাগ থেকে 'বিচার বিভাগ পৃথক রাখা হয়েছে। বাংলাদেশের সংবিধানে জনগণের সার্বভৌম ক্ষমতার উৎস হিসেবে ঘোষণা করা হয়েছে।"
        }
      ]
    },
    {
      "number": "9",
      "uddipok": "মাহবুব আলম বাংলাদেশ সরকারের একজন উচ্চপদস্থ কর্মকর্তা। সম্প্রতি রাষ্ট্রপতি তাকে এমন একটি সাংবিধানিক সংস্থার সদস্য হিসেবে নিয়োগ দিয়েছেন যে সংস্থা প্রজাতন্ত্রের কর্মে নিয়োগ করার জন্য কর্মকর্তা বাছাই করে নিয়োগের সুপারিশ করে। সাংবিধানিক সংস্থা হওয়ায় মাহবুব আলমের প্রতিষ্ঠানটির কিছু বৈশিষ্ট্য ও সুনির্দিষ্ট কার্যাবলি রয়েছে।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "মহাসচিব নিরীক্ষক ও নিয়ন্ত্রকের কথা সংবিধানের ১২৭নং অনুচ্ছেদে উল্লেখ আছে।"
        },
        {
          "label": "খ",
          "question": "",
          "explanation": "বাংলাদেশ নির্বাচন কমিশন সংবিধানের ১১৮নং অনুচ্ছেদ অনুযায়ী গঠিত হয়। প্রধান নির্বাচন কমিশনার এবং অনধিক ৪ জন কমিশনার নিয়ে নির্বাচন কমিশন গঠিত হবে। প্রধান নির্বাচন কমিশনার ও অন্যান্য কমিশনারদেরকে রাষ্ট্রপতি নিয়োগদান করবেন। নিয়োগের পর থেকে অনধিক পাঁচ বছর তারা নিজ দায়িত্ব পালন করবেন।"
        },
        {
          "label": "গ",
          "question": "",
          "explanation": "মাহবুব আলম 'বাংলাদেশ সরকারি কর্মকমিশন' নামক প্রতিষ্ঠানে নিয়োগ পেয়েছেন। প্রতিষ্ঠানটির কিছু স্বতন্ত্র বৈশিষ্ট্য বিদ্যমান রয়েছে। উক্ত প্রতিষ্ঠানের প্রধান এবং সর্বোচ্চ বৈশিষ্ট্য হলো এটি একটি সাংবিধানিক প্রতিষ্ঠান। এ প্রতিষ্ঠানের সভাপতি ও অন্যান্য সদস্যগণ রাষ্ট্র কর্তৃক নিযুক্ত হন। বর্তমান এ কমিশন ১ জন সভাপতি ও ১১ জন সদস্য নিয়ে গঠিত। তবে কমিশনের সদস্যদের অর্ধেক এমন ব্যক্তি হবেন যার কমপক্ষে ২০ বছর সরকারি কর্মে নিয়োজিত ছিলেন। কমিশনকে সহায়তা করার জন্য একজন সচিব দুইজন উপসচিব ছাড়াও অন্যান্য কর্মকর্তা আছেন। এছাড়া কমিশনের বিভিন্ন পর্যায়ে ২৫০ জন কর্মচারি আছেন। বাংলাদেশ সরকারি কর্মকমিশনের প্রধান অফিস ঢাকায় অবস্থিত। এছাড়াও চট্টগ্রাম, খুলনা, বরিশাল ও রাজশাহীতে আঞ্চলিক অফিস বিদ্যমান। বাংলাদেশ সংবিধানের ১৩৯ অনুচ্ছেদ অনুযায়ী সরকারি কর্মকমিশনের সভাপতি বা অন্যান্য সদস্য তাদের দায়িত্ব গ্রহণের তারিখ থেকে পাঁচ বছর বা তার বয়স ৬৫ বছর পূর্ণ হওয়া এর মধ্যে, যা আগে ঘটে সে সময় পর্যন্ত স্বীয় পদে বহাল থাকবেন।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত সংস্থাটি হলো বাংলাদেশ সরকারি কর্মকমিশন। গণপ্রজাতন্ত্রী বাংলাদেশের সংবিধানের ১৩৭ থেকে ১৪১নং অনুচ্ছেদে কর্মকমিশনের কার্যাবলি সম্পর্কে আলোকপাত করা হয়েছে। বাংলাদেশ সরকারি কর্মকমিশন একটি সাংবিধানিক, স্বাধীন, স্বতন্ত্র ও নিরপেক্ষ প্রতিষ্ঠান। সংবিধানে এ কমিশনের স্বাতন্ত্র্য, নিরপেক্ষতা, গোপনীয়তা, দক্ষতা ও সততার কথা বলা হয়েছে। এর চেয়ারম্যান ও সদস্যরা রাষ্ট্রপতি কর্তৃক নিযুক্ত হয়ে থাকেন। তাদের কর্মের শর্তাদি জাতীয় সংসদের আইন সাপেক্ষে রাষ্ট্রপতির আদেশ দ্বারা নির্ধারিত হয়। সরকার ইচ্ছা করলেই কর্মকমিশনের স্বাধীনতায় হস্তক্ষেপ করতে পারেন না। সরকারি কর্মকমিশনের চেয়ারম্যান ও সদস্যরা তাদের সকল কাজে নিরপেক্ষতা বজায় রাখেন। তারা নিরপেক্ষতার সাথে প্রজাতন্ত্রের প্রশাসনিক কর্মকর্তা ও কর্মচারীদের বাছাই ও নিয়োগ দেন। পিএসসি চেয়ারম্যান ও সদস্যরা রাজনৈতিক ও অন্যান্য চাপের ঊর্ধ্বে থেকে তাদের দায়িত্ব পালন করেন। দক্ষতা ও সততার সাথে দায়িত্ব পালন সরকারি কর্মকমিশনের প্রধান কাজ। লোক নিয়োগের জন্য যোগ্য প্রার্থীকে বাছাইয়ের জন্য দক্ষতার প্রয়োজন হয়। আবার শুধু দক্ষতা থাকলেই চলে না। কমিশনের কর্মকর্তাদের মধ্যে সততাও থাকতে হবে। সততার অভাব থাকলে উপযুক্ত কর্মী নিয়োগ সম্ভব হয় না। এক্ষেত্রে একটি রাষ্ট্রের সাফল্য ও উৎকর্ষতা নির্ভর করে দক্ষ, সৎ ও নিরপেক্ষ প্রশাসনের ওপর। তাই উপরিউক্ত আলোচনার পরিপ্রেক্ষিতে বলা যায়, সরকারি কর্মকমিশনের সততা, দক্ষতা ও নিরপেক্ষতার ওপর দেশের প্রশাসনব্যবস্থার উৎকর্ষ নির্ভরশীল ।"
        }
      ]
    },
    {
      "number": "10",
      "uddipok": "ঢাকায় এক বিখ্যাত হোটেল ব্যবসায়ী পারভেজ সাহেব। রোজার মাসে তার এখানে প্রস্তুতকৃত ইফতারি সকলেই কিনতে আসে। এই এক মাসেই তার প্রায় কোটি টাকার ব্যবসা হয়। কিন্তু তিনি প্রতিনিয়ত ক্রেতাদের ঠকান। একই তেল বারবার ভাজার কাজে ব্যবহার করান এবং খাদ্যদ্রব্যকে আকর্ষণীয় করে তুলতে নানা ধরনের রং মেশাতে বলেন।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "ফরমালিন হলো ফরমাল ডি হাইডের রাসায়নিক যৌগ। এটি এক ধরনের পচন রোধক পদার্থ।"
        },
        {
          "label": "খ",
          "question": "",
          "explanation": "ইভটিজিং  বলতে নারীকে উত্ত্যক্ত  করা বা বিব্রত করাকে বোঝায়। সৃষ্টির বিবরণে জানা যায়, ইভ হলেন বাইবেল ও কোরআনে বর্ণিত পৃথিবীর প্রথম নারী বিবি হাওয়া। আর বর্তমানে ইভ বলতে সমগ্র নারী জাতিকে বোঝায়।আর টিজিং হলো হয়রানি করা।  তাই ইভটিজিং বলতে বোঝায় নারীকে উত্ত্যক্ত,ঠাট্টা করা, বিরক্ত করা বা বিব্রত করা। ইভটিজিং একটি সামাজিক ব্যাধি। এর ফলে নারীদের নিরাপত্তা ব্যাহত হয়। অনেক মেয়ের শিক্ষা জীবনে অবসান ঘটে। ইভটিজিং মানুষের মানবিক মূল্যবোধকে ধ্বংস করে। মানবিকতা পর্যদস্ত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত অনৈতিক কর্মকান্ডের কারণগুলো হচ্ছে অতিরিক্ত মুনাফা লোভ, অনৈতিকতার অভাব, মূল্যবোধের অবক্ষয়, ভোগবাদী মানসিকতা ও প্রশাসনিক দুর্বলতা।   উদ্দীপকে জনাব 'ক' ছিলেন অতি দরিদ্র। কিন্তু হঠাৎ করে তিনি আঙ্গুল ফুলে কলাগাছ হয়েছেন। খাদ্যের স্বাদ বা ফ্লেভার বাড়াতে যে কোন প্রকার অবৈধ পন্থা অবলম্বনে তিনি অদ্বিতীয়। এতে বুঝা যায় জনাব 'ক' খাদ্যে ভেজাল মেশান। তার মত নৈতিকতা হীন ব্যক্তিরা খাদে ভেজাল মেশাতে কোন দ্বিধাবোধ করেন না। বলা যায় এ কাজে তার মত লোকেরা খুবই পারদর্শী হন। আর এ নিকৃষ্ট কাজের কারণ হচ্ছে অধিক মনোসার প্রতি লোভ। কারণ তিনি দ্রুত অতিরিক্ত অর্থ উপার্জনে প্রত্যাশী ছিলেন। মূলত তার রয়েছে নৈতিকতার অভাব ফলে তিনি এসব কাজে দ্বিধাবোধ করেননি। তারমধ্যে ঘটেছে মূল্যবোধের অবক্ষয় ; ফলে তিনি রাতারাতি ধনী হতে চেয়েছেন। এজন্য খাদ্য ভেজালের কুফল সম্পর্কে চিন্তা করেনি। আর আমাদের দেশের প্রশাসনিক দুর্বলতার কারণে এসব ব্যবসায়ীরা পার পেয়ে যান বলে তারা এসব কাজ আরও বেশি আগ্রহী হয়ে উঠেছেন। সুতরাং বলা যায় অতিরিক্ত মুনাফার লোভ, ভোগবাদী মানসিকতা, প্রশাসনিক দুর্বলতা, অনৈতিকতার অভাব প্রভৃতি কারণে জনাব 'ক' অনৈতিক কর্মকাণ্ডে লিপ্ত হয়েছেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত কর্মকাণ্ড তথা খাদ্য ভেজাল দেওয়ার মতো অনতি কর্মকাণ্ড প্রতিকারের জন্য আমার সুপারিশ হল খাদ্য বিষায়ক প্রায় ১৭ টি আইনের কার্যকল প্রয়োগ নিশ্চিত করা।   বিশেষ নিরাপদ খাদ্য আইন ২০১৩ এ ভেজাল বা ক্ষতিকর রাসায়নিক পদার্থ মেশানোর অভিযোগে সর্বোচ্চ ১৪ বছরের কারাদন্ড এবং ১০ লক্ষ টাকা জরিমানার যে বিধান এবং একই অপরাধ দ্বিতীয়বার করলে দ্বিগুণ শাস্তির যে ব্যবস্থা রয়েছে তা কঠোরভাবে প্রয়োগ করা। ভ্রাম্যমান আদালত আইন ২০০৯ এর কার্যক্রম অব্যাহত রাখা। দেশের বিভিন্ন স্থানে খাদ্য পরীক্ষাগার স্থাপন করে খাদ্য দ্রব্যের গুণগত মান নিশ্চিত করা সেই সাথে নিম্নমানের পণ্য বিক্রি ব্যবস্থা বন্ধে উদ্যোগ নেওয়া। খাদ্যের মান বজায় রাখা সহ জনসাধারণের জন্য নিরাপদ খাদ্য নিশ্চিত করাতে মহামান্য হাইকোর্ট ২০ জুন, ২০০৯ এ যুগান্তকারী রায় প্রদান করেছে তা কার্যকর করা। খাদ্যে ভেজালের বিরুদ্ধে সামাজিক আন্দোলন গড়ে তোলা এবং খাদ্যে ভেজাল কারীদের সামাজিকভাবে ঘৃণ্য ও বয়কট করা। ভোক্তা অধিকার সংরক্ষণ আইন ২০০৯ এর যথাত প্রয়োগ এবং বিএসটিআই (বাংলাদেশ স্ট্যান্ডার্ড এন্ড টেস্টিং ইনস্টিটিউট)  এর অধিকতর কার্যকর ভূমিকা পালন করা। খাদ্যদ্রব্য ক্রয়ের সময় অধিকতর সর্তকতা অবলম্বন করা।   সুতরাং আলোচনা শেষে বলা যায়, খাদ্য ভেজালের প্রতিকারের জন্য উক্ত সুপারিশ সমূহ অত্যন্ত গুরুত্বপূর্ণ বলে আমি মনে করি।"
        }
      ]
    },
    {
      "number": "11",
      "uddipok": "জনাব 'গ' একটি খ্যাতনামা প্রতিষ্ঠানে কর্মরত আছেন। তিনি ক্ষমতার জোরে পরিবারের অনেক অযোগ্য ব্যক্তিকে উক্ত প্রতিষ্ঠানে চাকরি দেন। ফলে অনেক মেধারীরা চাকরি থেকে বঞ্চিত হয়।",
      "tag": "CPSCM 25",
      "sub_questions": [
        {
          "label": "ক",
          "question": "",
          "explanation": "গণতন্ত্রের মানসপূত্র বলা হয় হোসেন শহীদ সোহরাওয়ার্দীকে।"
        },
        {
          "label": "খ",
          "question": "",
          "explanation": "ইভটিজিং বলতে নারীকে উত্ত্যক্ত করা বা বিব্রত করাকে বোঝায়। সৃষ্টির বিবরণে জানা যায়, 'ইভ' হলেন বাইবেল ও কুরআনে বর্ণিত পৃথিবীর প্রথম নারী বিবি হাওয়া। আর বর্তমানে 'ইভ' বলতে সমগ্র নারীজাতিকে বোঝায়। আর 'টিজিং' হলো হয়রানি করা। তাই ইভটিজিং বলতে বোঝায় নারীকে উত্ত্যক্ত করা, ঠাট্টা করা, বিরক্ত করা বা বিব্রত করা। ইভটিজিং একটি সামাজিক ব্যাধি। এর ফলে নারীদের নিরাপত্তা ব্যাহত হয়। অনেক মেয়ের শিক্ষা জীবনের অবসান ঘটে। ইভটিজিং মানুষের মানবিক মূল্যবোধকে ধ্বংস করে। মানবিকতা পর্যুদস্ত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত 'ক' এর কর্মকাণ্ড নাগরিক সমস্যা দুর্নীতিকে নির্দেশ করে। বর্তমানে আলোচিত সামাজিক সমস্যার মধ্যে দুর্নীতি অন্যতম। দুর্নীতিক বলতে ক্ষমতার অপব্যবহারের মাধ্যমে ব্যক্তিগত সুবিধা গ্রহণকে বোঝায়। জনসাধারণের যেকোনো ধরনের অবৈধ কাজকে দুর্নীতির সাথে এক করে দেখা হয়। দুর্নীতি একটি সামাজিক, রাজনৈতিক ও অর্থনৈতিক ব্যাধি। উন্নয়নশীল ও অনুন্নত রাষ্ট্রসমূহের দুর্নীতির ব্যাপক পরিস্থিতি বিদ্যমান। ক্ষমতাবান ব্যক্তিরাই বেশি দুর্নীতি করে থাকে দুর্নীতির মাধ্যমে সমাজে ভয়াবহ ক্ষতি হয়। আমাদের সমাজ ব্যবস্থায় অধিকাংশ মানুষের মধ্যে এখন দ্রুত সম্পদশালী হওয়ার আকাঙ্ক্ষা সৃষ্টি হয়েছে। রাতারাতি অধিক সম্পদের মালিক হয়ে সমাজে যশ,খ্যাতি, প্রতিপত্তি লাভের আশায় মানুষ এখন দুর্নীতিতে জড়িয়ে পড়ছে। মানুষ দ্রুত ধনী হওয়ার আকাঙ্ক্ষায় এবং অধিক সম্পদের মালিক হওয়ার উদ্দেশ্যে দুর্নীতির আশ্রয় নিয়ে থাকে। উদ্দীপকের 'ক' একজন গ্রাম পর্যায়ে জনপ্রতিনিধি হয়েও সরকারি বরাদ্দকৃত চাল গোপনে বিক্রি করেন। এখানে জনাব 'ক' এর কর্মকাণ্ড দুর্নীতির পর্যায়ভুক্ত। সুতরাং নিঃসন্দেহে বলা যায় যে, উদ্দীপকে দুর্নীতি নামক নাগরিক সমস্যাটি ফুটে উঠেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: অন্যতম নাগরিক সমস্যা দুর্নীতি সম্পর্কে আলোচিত হয়েছে। এ সমস্যা নিরসনকল্পে আমার সুপারিশ সমূহ তুলে ধরা হলো - দুর্নীতি একটি সামাজিক ব্যাধি। এ সমস্যা অর্থসামাজিক, রাজনৈতিক, প্রশাসনিক প্রতিটি ক্ষেত্রে বিরাজমান। তৃতীয় বিশ্বের উন্নয়নশীল দেশ হিসেবে বাংলাদেশেও বিশ্বের অন্যান্য দেশের মতো দুর্নীতিগ্রস্ত দেশ হিসেবে পরিচিত। বর্তমানকালে প্রায় সর্বত্র দুর্নীতির অবাধ বিচরণ লক্ষ্য করা যায়। একে নাগালের মধ্যে আনতে চাইলে বেশ কিছু পদক্ষেপ গ্রহণ করতে হবে। দুর্নীতি প্রতিরোধ ও নিয়ন্ত্রণ করার রাষ্ট্রের গুরুত্বপূর্ণ সংবিধানিক দায়িত্ব। দুর্নীতি দমন কমিশন, দুর্নীতি দমন আইন ও দুর্নীতির বিরুদ্ধে সামাজিক আন্দোলন গড়ে তোলার মাধ্যমে দুর্নীতি দমন ও নিয়ন্ত্রণ করার চেষ্টা করতে হবে।দুর্নীতির নিয়ন্ত্রণ ও মোকাবেলা করার জন্য কতিপয় প্রতিরোধমূলক ব্যবস্থা গ্রহণ বাঞ্ছনীয়। যেমন- রাজনৈতিক অঙ্গীকার, আইনের শাসন প্রতিষ্ঠা, প্রয়োজনীয় আইন প্রণয়ন ও প্রয়োগ,গণসচেতনতা সৃষ্টি করা, নৈতিক ও সামাজিক চেতনা সৃষ্টি, সরকারি নিরীক্ষক কমিটি গঠন, দুর্নীতিবাজদের সামাজিকভাবে বয়কট করা, দুর্নীতি দমন কমিশন কে শক্তিশালী করা প্রভৃতি। তবে দুর্নীতি প্রতিরোধ যেকোনো একটি পদক্ষেপ নয় বরং সকল পদক্ষেপের সমন্বয় প্রয়োজন ।  পরিশেষে বলা যায়, নাগরিক সমাজ ও সরকার সম্মিলিতভাবে যদি উপরীয়ক্ত প্রতিকারমূলক ব্যবস্থা গ্রহণ করতে পারে তবে সমাজ ও রাষ্ট্র থেকে উদ্দীপকে উল্লিখিত দুর্নীতি সমস্যা নিরসন করা সম্ভব হবে বলে আমি মনে করি।"
        }
      ]
    }
  ]
}