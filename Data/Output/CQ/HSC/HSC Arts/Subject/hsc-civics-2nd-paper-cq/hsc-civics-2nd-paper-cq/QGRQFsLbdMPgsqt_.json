{
  "title": "বরিশাল বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "একটি ভূখণ্ডে দুটি সম্প্রদায়ের মানুষ বসবাস করত। তারা দীর্ঘদিন ধরে উপনিবেশিক শাসনের অধীনে ছিল। ঐ ভূখণ্ডের একটি সম্প্রদায়ের প্রতিনিধিত্বকারী দলের একজন নেতা ঐ ভূখন্ডের উত্তর-পশ্চিম ও পূর্বাঞ্চলে একাধিক স্বাধীন রাষ্ট্র গঠনের প্রস্তাব করেন।",
      "tag": "BB 25",
      "sub_questions": [
        {
          "label": "ক",
          "question": "১৯৪৬ সালে ব্রিটিশ ভারতের কোন পরিকল্পনা প্রদান করা হয়?",
          "explanation": "১৯৪৬ সালে ব্রিটিশ ভারতে মন্ত্রিমিশন পরিকল্পনা প্রদান করা হয়।"
        },
        {
          "label": "খ",
          "question": "১৯৪৭ সালের ভারত স্বাধীনতা আইনের গুরুত্ব ব্যাখ্যা করো। ২",
          "explanation": "১৯৪৭ সালের ভারত স্বাধীনতা আইনের গুরুত্ব অপরিসীম। ১৯৪৭ সালের ভারত স্বাধীনতা আইন উপমহাদেশের ইতিহাসে এক যুগান্তকারী অধ্যায় রচনা করে। এই আইনের মাধ্যমে ব্রিটিশ সরকার ভারতীয় উপমহাদেশকে ভারত ও পাকিস্তান নামে দুটি স্বাধীন রাষ্ট্রে বিভক্ত করার অনুমোদন দেয়। আইন অনুযায়ী উভয় রাষ্ট্রকে সার্বভৌমত্ব প্রদান করা হয়। এ আইনের মাধ্যমে উপমহাদেশের দীর্ঘদিনের ঔপনিবেশিক শাসনের অবসান ঘটে। এ আইনের মাধ্যমেই মোহাম্মদ আলী জিল্লাহর দ্বিজাতি তত্ত্ব বাস্তব রূপ লাভ করে।"
        },
        {
          "label": "গ",
          "question": "উদ্দীপকে তোমার পঠিত কোন ঐতিহাসিক প্রস্তাব প্রতিফলিত হয়েছে? ব্যাখ্যা করো। ৩",
          "explanation": "উদ্দীপকে আমার পঠিত ঐতিহাসিক লাহোর প্রস্তাব প্রতিফলিত হয়েছে। ১৯৪০ সালের ২৩ মার্চ পাকিস্তানের লাহোরে মুসলিম লীগের কাউন্সিল অধিবেশন অনুষ্ঠিত হয়। উক্ত অধিবেশনে বাংলার তদানীন্তন মুখ্যমন্ত্রী এ. কে. ফজলুল হক মুসলমানদের জন্য স্বতন্ত্র আবাসভূমির দাবি সংবলিত একটি প্রস্তাব উত্থাপন করেন। উক্ত প্রস্তাবই ঐতিহাসিক লাহোর প্রস্তাব' নামে পরিচিত। এ প্রস্তাবে তৎকালীন ভারতের অঙ্গরাজ্যগুলোর সংখ্যালঘুদের ধর্মীয়, রাজনৈতিক, অর্থনৈতিক এবং শাসন সংক্রান্ত অধিকার রক্ষার কথা উল্লেখ করা হয়। প্রস্তাবটিতে বলা হয়, ভারতবর্ষের উত্তর-পশ্চিম এবং পূর্ব ভারতের যে সকল এলাকায় মুসলমানগণ সংখ্যাগরিষ্ঠ তাদের সমন্বয়ে একাধিক স্বাধীন সার্বভৌম রাষ্ট্র গঠিত হবে। এ প্রস্তাব গ্রহণের পর মুসলিম রাজনীতিতে ইতিবাচক সাড়া জাগে এবং মুসলমানদের মধ্যে নবজাগরণের সৃষ্টি হয়। পরবর্তীতে এ প্রস্তাব 'পাকিস্তান প্রস্তাব' নামে পরিচিত অর্জন করে। উদ্দীপকে বলা হয়েছে, একটি ভূখণ্ডে দুটি সম্প্রদায়ের মানুষ বসবাস করত। তারা দীর্ঘদিন ধরে ঔপনিবেশিক শাসনের অধীনে ছিল। ঐ ভূখণ্ডের একটি সম্প্রদায়ের প্রতিনিধিত্বকারী দলের একজন নেতা ঐ ভূখণ্ডের উত্তর-পশ্চিম ও পূর্বাঞ্চলে একাধিক স্বাধীন রাষ্ট্র গঠনের প্রস্তাব দেয়। যা ঐতিহাসিক লাহোর প্রস্তাবের সাথে সাদৃশ্যপূর্ণ। কেননা, লাহোর প্রস্তাবেও উত্তর-পশ্চিমে ও পূর্ব ভারতের মুসলমান সংখ্যাগরিষ্ঠ এলাকায় একাধিক স্বাধীন রাষ্ট্র গঠনের কথা বলা হয়। সুতরাং বলা যায়, উদ্দীপকে ঐতিহাসিক লাহোর প্রস্তাব প্রতিফলিত হয়েছে।"
        },
        {
          "label": "ঘ",
          "question": "পরবর্তী রাজনীতিতে উদ্দীপকে প্রতিফলিত প্রস্তাবের গুরুত্ব বিশ্লেষণ করো। ৪",
          "explanation": "পরবর্তী রাজনীতিতে উদ্দীপকে প্রতিফলিত প্রস্তাব তথা লাহোর প্রস্তার অত্যন্ত গুরুত্বপূর্ণ। ভারতে ব্রিটিশ শাসনের শেষ দিকে হিন্দু-মুসলমান সম্পর্ক তিক্ততায় পরিণত হয়। এছাড়াও কংগ্রেসের একমুখী নীতি মুসলমান সম্প্রদায়কে বরাবরই হতাশ করে। এমন প্রেক্ষাপটে ১৯৪০ সালের ২৩ মার্চ লাহোরে মুসলিম লীগের অধিবেশনে ভারতীয় মুসলমানদের জন্য পৃথক আবাসভূমি প্রতিষ্ঠা করার উদ্দেশ্যে শেরে বাংলা এ. কে. ফজলুল হক লাহোর প্রস্তাব উত্থাপন করেন। এ প্রস্তাবের ভিত্তিতেই ভারতের মুসলমানরা জাতীয়বাদী চেতনায় উজ্জীবিত হয় এবং নিজস্ব আবাসভূমি পাকিস্তান অর্জনে ব্রতী হয়। ১৯৪৬ সালের নির্বাচনে বাংলা প্রদেশে মুসলিম লীগের একক বিজয়ে লাহোর প্রস্তাব অনুপ্রেরণা যোগায়। পাকিস্তান সৃষ্টির ফলে দীর্ঘ দিনের সাম্প্রদায়িক দাঙ্গা এবং হিন্দু-মুসলিম রাজনৈতিক মত বিরোধের অবসান ঘটে। এ প্রস্তাবের প্রেক্ষিতে ১৯৪৭সালের ১৪ আগস্ট পাকিস্তান নামক মুসলিম রাষ্ট্রটির সৃষ্টি হয়। পাকিস্তান প্রতিষ্ঠার পরও লাহোর প্রস্তাবের প্রাসঙ্গিকতা অব্যাহত থাকে। পূর্ব বাংলার জনগণের স্বাধিকারের চেতনায় উদ্বুদ্ধ হওয়ার পেছনে এ প্রস্তাবের গুরুত্বপূর্ণ ভূমিকা ছিল। পাকিস্তানের রাজনৈতিক ইতিহাসের ধারা লক্ষ করলে দেখা যায়, ১৯৫৪ সালের যুক্তফ্রন্টের ২১ দফা দাবি, ১৯৬৬ সালে আওয়ামী - লীগের ঐতিহাসিক ছয় দফা কর্মসূচি, ১৯৬৯ সালের গণঅভ্যুত্থান প্রভৃতির পেছনে লাহোর প্রস্তাবে গৃহীত প্রাদেশিক স্বায়ত্তশাসনের বিষয়টির অনুপ্রেরণা ছিল। এ প্রস্তাবের ভিত্তিতেই পূর্ব পাকিস্তানের বাঙালিরা পাকিস্তানি শাসকদের কাছে স্বায়ত্তশাসন দাবি করে। এ দাবি পরবর্তী সময়ে শক্তিশালী দ্বাধিকার আন্দোলনে রূপ নেয়, যা শেষ পর্যন্ত মুক্তিযুদ্ধের মাধ্যমে স্বাধীন, সার্বভৌম বাংলাদেশ সৃষ্টিতে ভূমিকা রাখে। উপরের আলোচনার পরিপ্রেক্ষিতে বলা যায়, ভারতীয় উপমহাদেশের রাজনীতির প্রেক্ষাপটে লাহোর প্রস্তাব একটি তাৎপর্যপূর্ণ বিষয়।"
        }
      ]
    },
    {
      "number": "2",
      "uddipok": "একটি রাষ্ট্রের উপনিবেশিক শাসকগোষ্ঠী প্রশাসনের সুবিধার জন্য একটি প্রদেশ ভেঙে দু'ভাগ করে। প্রশাসনিক সুবিধার কথা বললেও রাজনৈতিক কারণও এর পেছনে কাজ করেছিল। এ কার্যক্রমকে প্রদেশটির পিছিয়ে পড়া সম্প্রদায় সমর্থন করেছিল।",
      "tag": "BB 25",
      "sub_questions": [
        {
          "label": "ক",
          "question": "কোন আইনের মাধ্যমে কেন্দ্রে দ্বৈতশাসন প্রবর্তন করা হয়?",
          "explanation": "১৯৩৫ সালের ভারত শাসন আইনের মাধ্যমে কেন্দ্রে দ্বৈতশাসন প্রবর্তন করা হয়।"
        },
        {
          "label": "খ",
          "question": "প্রাদেশিক স্বায়ত্তশাসন কী? ব্যাখ্যা করো।",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসনব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো কর্তৃত্ব থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা, প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক দ্বায়ত্তশাসন।"
        },
        {
          "label": "গ",
          "question": "উদ্দীপকটি তোমার পঠিত বইয়ের কোন ঘটনাকে নির্দেশ করে? ব্যাখ্যা করো।",
          "explanation": "উদ্দীপকটি আমার পঠিত বইয়ের বাভ্য ঘটনাকে নির্দেশ করে। ব্রিটিশ ভারতে অবিভক্ত 'বাংলা প্রদেশ' ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর জেনারেল লর্ড কার্জন ভারত সচিবকে লিখেছিলেন যে, \"একটিমাত্র কেন্দ্র থেকে এত বড় ও জনবহুল এলাকা শাসন করা সম্ভব নয়।\" তার এ লিখিত রিপোর্টের আলোকেই ১৯০৫ সালে বাংলাকে ভাগ করে দুটি প্রদেশ সৃষ্টি করা হয়। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় 'পূর্ব বাংলা ও আসাম' প্রদেশ। ঢাকাকে এ নতুন প্রদেশের রাজধানী করা হয়। অন্যদিকে, পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ; কলকাতা হয় এর রাজধানী। প্রশাসনিক কারণের পাশাপাশি বঙ্গভঙ্গের অন্যতম কারণ ছিল ব্রিটিশদের রাজনৈতিক, স্বার্থোদ্ধার। বঙ্গভঙ্গ বাংলার পিছিয়ে পড়া মুসলিম সম্প্রদায়ের নিরজকুশ সমর্থন পায়। কিন্তু হিন্দু সম্প্রদায়ের স্বার্থ ক্ষুন্ন হওয়ায় তারা তীব্র আন্দোলন গড়ে তোলে। এই তীব্র আন্দোলনের মুখে ব্রিটিশ সরকার ১৯১১ সালে বঙ্গভঙ্গ রদ করেছিল। 4 উদ্দীপকে বর্ণিত হয়েছে, একটি রাষ্ট্রের ঔপনিবেশিক শাসকগোষ্ঠী প্রশাসনের সুবিধার জন্য একটি প্রদেশ ভেজো দু'ভাগ করে। প্রশাসনিক সুবিধার কথা বললেও রাজনৈতিক কারণও এর পেছনে কাজ করেছিল। কার্যক্রমকে প্রদেশটির পিছিয়ে পড়া সম্প্রদায় সমর্থন করেছিল। পূর্বোক্ত আলোচনার আলোকে এ ঘটনাটি বঙ্গভাগকে ইজিাত করে। সুতরাং বলা যায়, উদ্দীপকের ঘটনাটি বঙ্গভঙ্গকে নির্দেশ করে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ তোমার পঠিত ঘটনার ফলাফল মূল্যায়ন করো। ৪",
          "explanation": "উদ্দীপকের সাথে সাদৃশ্যপূর্ণ ঘটনা তথা বঙ্গভঙ্গের ফলাফল ছিল সুদূরপ্রসারী। ব্রিটিশ ভারতের রাজনৈতিক অগ্রগতির ইতিহাসে বঙ্গভঙ্গ একটি অন্যন্য সাধারণ ঘটনা। বজাভঙ্গের ফলাফল ছিল সুদূরপ্রসারী। বঙাভজোর ফলে ব্রিটিশ শাসকদের অনুসৃত 'ভাগ কর ও শাসন কর নীতি' (Divide & Rule Policy) জয়যুক্ত হয়। ব্রিটিশ শাসকগণ কৌশলে হিন্দু ও মুসলমান জনগণের মধ্যে সাম্প্রদায়িক বিদ্বেষ সৃষ্টি করতে সমর্থ হয়। এর ফলে ভারতের বৃহত্তম দুটি ধর্মীয় সম্প্রদায় চিন্তা-চেতনার দিক থেকে বিভক্ত হয়ে পড়ে। বঙ্গভঙ্কোর দ্বারা ব্রিটিশ, শাসকগণ কৌশলে কলকাতাকেন্দ্রিক সর্বভারতীয় জাতীয়তাবাদী আন্দোলন নস্যাৎ করার সুযোগ লাভ করে। কারণ কলকাতা শহরের লেখক, সাহিত্যিক, বুদ্ধিজীবী, অর্থনীতিবিদ, রাজনীতিবিদ পূর্ববাংলার ওপর নির্ভরশীল ছিল। বজাভঙ্গের ফলে তারা আর্থিকভাবে ক্ষতিগ্রস্ত হয়। আবার বঙ্গভঙ্গ হিন্দু-মুসলিম জনগণের মধ্যে সাম্প্রদায়িক চেতনার বিষবৃক্ষ রোপণ করে। এ সাম্প্রদায়িক চেতনাই পরবর্তীকালে ভারত বিভাগকে ত্বরান্বিত করে। বঙ্গভঙ্গের ফলে সৃষ্ট নতুন প্রদেশের অস্তিত্ব রক্ষা এবং মুসলমান সম্প্রদায়ের রাজনৈতিক আশা-আকাঙ্ক্ষা পূরণের লক্ষ্যে ১৯০৬ সালে ঢাকায় 'মুসলিম লীগ' নামক রাজনৈতিক সংগঠনের জন্ম হয়। বঙ্গভঙ্গের ফলে পূর্ব বাংলার জনগণ খুশি হলেও হিন্দু সম্প্রদায় খুশি হয়নি। এ জন্যই বঙ্গভঙ্গ রদ করার জন্য হিন্দু জনগণ ব্রিটিশ বিরোধী আন্দোলন শুরু করে। এতে হিন্দু-মুসলমান উভয় সম্প্রদায়ের মধ্যে তিক্ত সম্পর্কের সৃষ্টি হয়। এছাড়া বঙ্গভঙ্গ রদ করার জন্য হিন্দু জনগণ এবং কংগ্রেস স্বদেশি আন্দোলন গড়ে তোলে। আন্দোলনকারীরা বিলেতি দ্রব্য বর্জন, শিক্ষা প্রতিষ্ঠান ও অফিস-আদালত বর্জনের ডাক দেয়। ফলে কলকারখানায় উৎপাদন ব্যাহত হয় এবং জনজীবন বিপর্যপ্ত হয়ে পড়ে। পরিশেষে বলা যায়, বঙ্গভঙ্গের মাধ্যমে ব্রিটিশরা পূর্ব বাংলার সংখ্যাগরিষ্ঠ মুসলমানদের পশ্চিম বাংলার সংখ্যাগরিষ্ঠ হিন্দুদের থেকে আলাদা করে দুটি সম্প্রদায়ের মধ্যে দূরত্ব সৃষ্টি করে। এ দুই সম্প্রদায়ের মধ্যকার অনৈক্য ভারতে তাদের শাসনকে আরো শক্তি যুগিয়েছিল।"
        }
      ]
    },
    {
      "number": "3",
      "uddipok": "একটি রাষ্ট্রে 'ক' আইনে প্রথমবারের মতো দ্বি কক্ষবিশিষ্ট আইনসভা গঠন করার ব্যবস্থা করা হয়। এ আইনে প্রদেশে দ্বৈতশাসন প্রবর্তন করা হয়। অন্যদিকে 'খ' আইনে এ রাষ্ট্রে যুক্তরাষ্ট্রীয় ব্যবস্থা প্রবর্তন করা হয়। এ আইনে কেন্দ্রে দ্বৈতশাসন চালু করা হয়।",
      "tag": "BB 25",
      "sub_questions": [
        {
          "label": "ক",
          "question": "কোন আইনে ব্রিটিশ ভারতে স্বতন্ত্র নির্বাচন পদ্ধতি চালু করা হয়?",
          "explanation": "কল মর্লে-মিন্টো সংস্কার আইন-১৯০৯-এ ব্রিটিশ ভারতে স্বতন্ত্র নির্বাচন পদ্ধতি চালু করা হয়।"
        },
        {
          "label": "খ",
          "question": "দ্বিজাতি তত্ত্বের ব্যাখ্যা দাও।",
          "explanation": "'দ্বিজাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বিজাতি তত্ত্বের ব্যাখ্যা প্রদান করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকের 'ক' আইন তোমার পঠিত কোন আইনকে নির্দেশ করে? ব্যাখ্যা করো। ৩",
          "explanation": "উদ্দীপকে 'ক' আইন আমার পঠিত ১৯১৯ সালের ভারত শাসন আইনকে নির্দেশ করে। ১৯০৯ সালের মর্লে-মিন্টো সংস্কার আইনের ব্যর্থতা এবং ১ম বিশ্বযুদ্ধে ভারতবাসীর সহায়তার লক্ষ্যে ব্রিটিশ সরকার ভারতবাসীকে সন্তুষ্ট করতে পর্যায়ক্রমে স্বায়ত্তশাসন চালু করার প্রতিশ্রুতি দেন। ভারত সচিব মন্টেগু এবং বড়লাট লর্ড চেমসফোর্ড উভয়েই সংস্কারের প্রয়োজনীয়তা অনুভব করে একটি প্রতিবেদন প্রণয় করেন। এর ভিত্তিতে ব্রিটিশ পার্লামেন্টে ১৯১৯ সালে আইন পাস, হয়। এই আইনটিই মন্টেগু-চেমসফোর্ড সংস্কার আইন বা ভারত শাসন আইন-১৯১৯ নামে পরিচিত। এই আইনে ভারতবর্ষে সর্বপ্রথম যুক্তরাষ্ট্রীয় ব্যবস্থার প্রবর্তন করা হয়। অর্থাৎ সরকারের বিষয়গুলোকে কেন্দ্রীয় ও প্রাদেশিক এই দু'ভাগে ভাগ করা হয়। গভর্নর জেনারেল ক্ষমতার চূড়ান্ত ছিলেন এবং কেন্দ্রে কোনো দায়িত্বশীল সরকার ছিল না। এই আইনের অন্যতম বৈশিষ্ট্য ছিল প্রদেশে দ্বৈতশাসন প্রবর্তন। এছাড়াও ১৯১৯ সালের আইনটিতে সর্বপ্রথম দ্বি-কক্ষবিশিষ্ট আইনসভা ও ভারতীয় হাইকমিশনের পদ সৃষ্টি করা হয়। পাশাপাশি এ আইনে সীমিত পরিসরে প্রদেশগুলোতে স্বায়ত্তশাসন দেওয়া হয়। উদ্দীপকে বলা হয়েছে, একটি রাষ্ট্রে 'ক' আইনে প্রথমবারের মতো দ্বি-কক্ষবিশিষ্ট আইনসভা গঠন এবং প্রদেশে দ্বৈতশাসন প্রবর্তন করা হয়। পূর্বোক্ত আলোচনা অনুযায়ী এটি ভারত শাসন আইন-১৯১৯ এর প্রতিরূপ। কেননা ১৯১৯ সালের আইনেও সর্বপ্রথম দ্বি-কক্ষবিশিষ্ট আইনসভা এবং প্রদেশে দ্বৈতশাসনের ব্যবস্থা করা হয়। সুতরাং বলা যায়, 'ক' আইন ১৯১৯ সালের ভারত শাসন আইনকে নির্দেশ করে।"
        },
        {
          "label": "ঘ",
          "question": "উদ্দীপকের 'খ' দ্বারা নির্দেশিত আইনের মাধ্যমে প্রবর্তিত প্রাদেশিক স্বায়ত্তশাসনের কার্যকারিতা মূল্যায়ন করো।",
          "explanation": "উদ্দীপকে 'খ' দ্বারা নির্দেশিত আইন অর্থাৎ ১৯৩৫ সালের ভারত শাসন আইনে প্রবর্তিত প্রাদেশিক স্বায়ত্তশাসন বিভিন্ন কারণে অকার্যকর হয়ে পড়েছিল। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৩৫ সালের ভারত শাসন আইন বিশেষ গুরুত্বের দাবিদার। এ আইন প্রকৃতপক্ষে ১৯৩৭সাল থেকে শুরু করে ১৯৪৭ সালের ১৪ আগস্ট অর্থাৎ ভারতবর্ষ বিভন্ত হওয়ার পূর্ব পর্যন্ত কার্যকর ছিল। এ আইন বিভিন্ন মহলে বহুলভাবে সমালোচিত হয়। আইনটিতে ভারতে যুক্তরাষ্ট্রীয় ব্যবস্থা ও কেন্দ্রে দ্বৈতশাসন চালু করা হয়। যা উদ্দীপকের 'খ' আইনের ক্ষেত্রেও বর্ণিত হয়েছে। ১৯৩৫ সালের ভারত শাসন আইনের মাধ্যমে কেন্দ্রে দ্বৈতশাসন প্রবর্তিত হয়। কেন্দ্রীয় সরকারের বিষয়সমূহ সংরক্ষিত এবং হস্তান্তরিত-এ দু'ভাগে বিভক্ত করা হয়। এ আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। তাই স্বায়ত্তশাসনের কার্যকারিতার পথে ঐ কারণগুলো বাধা হয়ে দাঁড়িয়েছিল। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানি কর্তৃক নিযুক্ত হতেন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা ও বিভাগীয় কর্মকর্তাদের দৌরাত্ম্য, গভর্নরের নিয়ন্ত্রনাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় দ্বৈতশাসন তথা প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনোদিনই কার্যকর হয়নি। পরিশেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের দ্বৈতশাসন ব্যবস্থায় প্রাদেশিক প্রশাসনে আনুষ্ঠানিকভাবে স্বায়ত্তশাসন প্রতিষ্ঠা করা হলেও এটি কোনো প্রকৃত এবং পূর্ণাঙ্গ ব্যবস্থা ছিল না। মূলত এ শাসনব্যবস্থা ছিল একটা আড়ম্বরপূর্ণ প্রহসনমাত্র।"
        }
      ]
    },
    {
      "number": "4",
      "uddipok": "ক' রাষ্ট্রটি উত্তর ও দক্ষিণে বিভক্ত। উত্তর অংশ সরকার পরিচালনা করত। তারা সংখ্যাগরিষ্ঠ দক্ষিণের জনগণের ভাষাকে উপেক্ষা করে আরেকটি ভাষাকে রাষ্ট্রভাষা করার প্রস্তাব দেয়। এতে দক্ষিণের জনগণ প্রতিবাদ করে এবং আন্দোলন শুরু করে।",
      "tag": "BB 25",
      "sub_questions": [
        {
          "label": "ক",
          "question": "পাকিস্তানের প্রথম গভর্নর জেনারেল কে ছিলেন?",
          "explanation": "পাকিস্তানের প্রথম গভর্নর জেনারেল ছিলেন মোহাম্মদ আলী জিল্লাহ।"
        },
        {
          "label": "খ",
          "question": "পাকিস্তানের প্রথম গণপরিষদ কেন বাতিল করা হয়েছিল?",
          "explanation": "সংবিধান প্রণয়নে ব্যর্থতা এবং শাসনতান্ত্রিক জটিলতার কারণে পাকিস্তানের প্রথম গণপরিষদ বাতিল করা হয়। ১৯৪৭ সালে গঠিত পাকিস্তানের প্রথম গণপরিষদ তার মূল দায়িত্ব অর্থাৎ সংবিধান রচনার ক্ষেত্রে চরম ব্যর্থতার পরিচয় দেয়। ১৯৪৭ থেকে ১৯৫৪ সাল পর্যন্ত দীর্ঘ আট বছরে শুধু একটি প্রস্তাব গ্রহণ ছাড়া সংবিধান প্রণয়নে গণপরিষদ আর কোনো ভূমিকা পালন করতে পারেনি। এছাড়াও এসময় গভর্নর জেনারেল গোলাম মোহাম্মদের প্রভুত্বসুলভ আচরণ এবং অযাচিত ও অনুচিত হস্তক্ষেপের ফলে কেন্দ্রীয় মন্ত্রিসভা ও গণপরিষদ বিক্ষুব্ধ হয়ে আইনসভার ক্ষমতা বৃদ্ধি এবং গভর্নর জেনারেলের ক্ষমতা সীমিত করার উদ্যোগ নেয়। ফলে ১৯৫৪ সালের ২৪ অক্টোবর গর্ভনর জেনারেল পাকিস্তানের প্রথম গণপরিষদ বাতিল করেন।"
        },
        {
          "label": "গ",
          "question": "উদ্দীপকের সাথে সাদৃশ্যপূর্ণ তোমার পঠিত আন্দোলনের বর্ণনা দাও।",
          "explanation": "উদ্দীপকের সাথে সাদৃশ্যপূর্ণ আমার পঠিত আন্দোলন হলো ভাষা আন্দোলন। ১৯৪৭ সালে পাকিস্তান সৃষ্টির পর থেকেই পূর্ব পাকিস্তান বিভিন্ন বৈষম্যের শিকার হয়। এগুলোর মধ্যে সংখ্যাগরিষ্ঠ জনগোষ্ঠীর মাতৃভাষা বাংলাকে রাষ্ট্রভাষা না করা অন্যতম। পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষা বাংলাকে বাদ দিয়ে পাকিস্তানি শাসকগোষ্ঠী উর্দুকে রাষ্ট্রভাষা করার সিদ্ধান্ত গ্রহণ করে। কিন্তু পূর্ব পাকিস্তানের ছাত্র ও-তরুণসমাজ এর প্রতিবাদ জানায় এবং তীব্র আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এবং ঢাকায় ছাত্র-জনতা ১৪৪ ধারা ভঙ্গ করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। ভাষা আন্দোলনের মধ্যদিয়েই বাঙালি জাতীয়তাবাদের উন্মেষ ঘটে। উদ্দীপকে বলা হয়েছে, উত্তর ও দক্ষিণে বিশুস্থ 'ক' রাষ্ট্রটির উত্তর আশ সরকার পরিচালনা করত। তারা সংখ্যাগরিষ্ঠ দক্ষিণের জনগণের ভাষাকে উপেক্ষা করে আরেকটি ভাষাকে রাষ্ট্রভাষা করার প্রস্তাব দেয়। এতে দক্ষিণের জনগণ প্রতিবাদ করে এবং আন্দোলন শুরু করে, যা তৎকালীন পূর্ব পাকিস্তানের ১৯৫১ সালের ভাষা আন্দোলনকেই নির্দেশ করে। সুতরাং বলা যায়, উদ্দীপকের আন্দোলনের সাথে আমার পঠিত ভাষা আন্দোলনের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ তোমার পঠিত আন্দোলনের তাৎপূর্য বিশ্লেষণ দাও।",
          "explanation": "উদ্দীপকের সাথে সাদৃশ্যপূর্ণ ভাষা আন্দোলন ছিল পূর্ব পাকিস্তানের জন্য অত্যন্ত তাৎপর্যপূর্ণ। ভাষা আন্দোলনকে ঘিরেই বাঙালি জাতি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলা ভাষাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে বুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসন বিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্যদিয়েই বাঙালি জাতি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬১ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবন্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্যদিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন ও সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমেই বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "5",
      "uddipok": "একটি রাষ্ট্রের স্বাধীনতা লাভের পর 'ক' নির্বাচনে সরকারি দল বিরোধী দলের একটি জোটের নিকট ব্যাপকভাবে পরাজিত হয়। এ নির্বাচনটি ছিল একটি প্রদেশের নির্বাচন। ষোলো বছর পরের 'খ' নির্বাচনে ঐ জোটের একটি দল সংখ্যাগরিষ্ঠ আসনে জয়লাভ করে। জাতীয় পর্যায়ের এ নির্বাচনে জয়লাভ করলেও দলটির নিকট ক্ষমতা হস্তান্তর করা হয়নি।",
      "tag": "BB 25",
      "sub_questions": [
        {
          "label": "ক",
          "question": "কোন গণপরিষদ পাকিস্তানের প্রথম সংবিধান রচনা করে?",
          "explanation": "১৯৫৫ সালের ২৮ মে গঠিত দ্বিতীয় গণপরিষদ পাকিস্তানের প্রথম সংবিধান রচনা করে।"
        },
        {
          "label": "খ",
          "question": "১৯৫৮ সালের সামরিক শাসন জারির কারণ ব্যাখ্যা করো।",
          "explanation": "পাকিস্থানে ১৯৫৮ সালের ৭ অক্টোবর সামরিক শাসন জারি করা হয়। পাকিস্তানে সামরিক শাসন জারির প্রধান কারণ ছিল ১৯৫৪ সালে মার্কিন যুক্তরাষ্ট্রের সাথে সম্পাদিত চুক্তি অনুযায়ী সেনাবাহিনীর প্রচুর অন্তলাভ। যার ফলে একটি সুসংহত ও শক্তিশালী প্রতিষ্ঠানে পরিণত হয়ে সেনাবাহিনী রাজনীতিতে হস্তক্ষেপ করে। এছাড়াও রাজনৈতিক দলগুলোর দুর্বল নেতৃত্ব, অন্তর্দ্বন্দ্ব ও অস্থিরতা গণতন্ত্রকে দুর্বল করে দেয়। যা সামরিক শাসন জারির অন্যতম কারণ। পাশাপাশি গভর্নর জেনারেলদের গণপরিষদ ও বিচার বিভাগের ওপর বারবার অযাচিত হস্তক্ষেপ সামরিক শাসন জারির পথ উন্মুক্ত"
        },
        {
          "label": "গ",
          "question": "উদ্দীপকে ইঙ্গিতকৃত 'ক' নির্বাচনে বিরোধী জোটের জয়লাভের কারণ কী? ব্যাখ্যা করো।",
          "explanation": "উদ্দীপকে ইঙ্গিতকৃত 'ক'নির্বাচন তথা ১৯৫৪ সালের পূর্ব পাকিস্তানের প্রাদেশিক নির্বাচনে বিরোধী জোট অর্থাৎ যুক্তফ্রন্টের জয়লাভের বহুবিধ কারণ রয়েছে। উদ্দীপকে দেখা যায়, একটি রাষ্ট্রের স্বাধীনতা লাভের পর 'ক' নির্বাচনে সরকারি দল বিরোধী দলের একটি জোটের নিকট ব্যাপকভাবে পরাজিত হয়। নির্বাচনটি ছিল একটি প্রদেশের নির্বাচন। উদ্দীপকের এসব তথ্য পূর্ব পাকিস্তানের ১৯৫৪ সালের প্রাদেশিক নির্বাচনকে, ইঙ্গিত করে। কেননা, এ নির্বাচনেই ক্ষমতাসীন মুসলিম লীগ সরকার বিরোধী জোট যুক্তফ্রন্টের নিকট পরাজিত হয়। ১৯৫৪ সালের প্রাদেশিক পরিষদ নির্বাচনে যুক্তফ্রন্টের জয়লাভের পেছনে বেশকিছু কারণ বিদ্যমান ছিল। যেমন- জনপ্রিয়তা হারানো মুসলিম লীগের বিরুদ্ধে মধ্য, বাম ও ইসলামপন্থি রাজনৈতিক দলগুলো ঐক্যবদ্ধ হওয়ায় যুক্তফ্রন্টের রাজনৈতিক শক্তি বেড়ে যায় এবং নির্বাচনে বিজয় সহজতর হয়। এছাড়া যুক্তফ্রন্টের ২১. দফা ভিত্তিক 'নির্বাচনি ইশতেহার ছিল পূর্ব বাংলার মানুষের অধিকারের দলিল। এতে অন্তর্ভুক্ত বিষয়গুলো ছিল পূর্ব বাংলার জনগণের জন্য খুবই প্রাসঙ্গিক ও প্রয়োজনীয়। তাছাড়া বাংলাকে অন্যতম রাষ্ট্রভাষা হিসেবে স্বীকৃতিদানের বিষয়টি ইশতেহারে প্রাধান্য পায়। এজন্য পূর্ব পাকিস্তানের জনগণ ২১ দফার প্রতি বিপুলভাবে সমর্থন জানায়। এর ফলেই নির্বাচনে যুক্তফ্রন্ট অনন্য সাফল্য অর্জন করে। নেতৃত্বের যোগ্যতা ও দূরদৃষ্টিও যুক্তফ্রন্টের জয়ের গুরুত্বপূর্ণ কারণ ছিল। হোসেন শহীদ সোহাওয়াদী, মওলানা ভাসানী এবং এ.কে. ফজলুল হকের মতো সুযোগ্য ও জননন্দিত নেতা ছিলেন যুক্তফ্রন্টের পরিচালনার দায়িত্বে।"
        },
        {
          "label": "ঘ",
          "question": "উদ্দীপকে ইজিাতকৃত 'খ' নির্বাচনের ফলাফলের তাৎপর্য বিশ্লেষণ করো। ৪",
          "explanation": "উদ্দীপকে ইঙ্গিতকৃত 'খ' নির্বাচনের অর্থাৎ ১৯৭০ সালের সাধারণ নির্বাচনের ফলাফল ছিল অত্যন্ত তাৎপর্যপূর্ণ। পাকিস্তানের রাজনীতিতে ১৯৭০ সালের সাধারণ নির্বাচনের 'ফলাফলের প্রভাব ছিল সুদূরপ্রসারী। নির্বাচনে আওয়ামী লীগের বিপুল বিজয় পশ্চিমা শাসকগোষ্ঠীর ২৩ বছরের অত্যাচার ও শোষণের হাত থেকে বাঙালি জাতির মুক্তি লাভের আকুতিরই বহিঃপ্রকাশ। প্রকৃতপক্ষে সত্তরের নির্বাচনই পাকিস্তানের ইতিহাসে সর্বপ্রথম স্বাধীন ও নিরপেক্ষ নির্বাচন। এর মাধ্যমেই বাঙালিরা প্রথমবারের মতো আত্মনিয়ন্ত্রণের অধিকার লাভ করে। সত্তরের নির্বাচন আরো প্রমাণ করে যে, আওয়ামী লীগই পূর্ব পাকিস্তানের জনগণের আশা-আকাঙ্ক্ষার মূর্ত প্রতীক। এছাড়া এ নির্বাচনের ফল ছিল আওয়ামী লীগের পূর্ণস্বায়ত্তশাসন দাবির পক্ষে সুস্পষ্ট গণরায়। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন আহ্বান করেও তা আবার অনির্দিষ্টকালের জন্য স্থগিত করা হয়। এর প্রতিবাদে শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ববাংলায় হরতালের ডাক দেন। ৭ মার্চ ঢাকার রেসকোর্স ময়দানে তাঁর ভাষণে তিনি সবাত্মক প্রতিরোধের আহ্বান জানান। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ ও নিরস্ত্র বাঙালিদের নির্মমভাবে হত্যা করে। এ অবস্থায় ২৬ মার্চের প্রথম প্রহরে শেখ মুজিবুর রহমান বাংলাদেশের' স্বাধীনতা ঘোষণা করেন ও মুক্তিযুদ্ধের ডাক দেন। এরপর 'স্বাধীন বাংলা বিপ্লবী বেতার কেন্দ্র' থেকে ২৬ মার্চ মেজর জিয়াউর রহমান বাংলাদেশের স্বাধীনতা ঘোষণা করেন। সহযোগী নেতৃবৃন্দ ও বেতার কেন্দ্রের শব্দসৈনিকদের পরামর্শে ২৭ মার্চ 'শেখ মুজিবুর রহমানের পক্ষে পুনরায় মেজর জিয়াউর রহমান স্বাধীনতা ঘোষণা করেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর বাংলাদেশের চূড়ান্ত. বিজয় অর্জিত হয়। পরিশেষে বলা যায়, স্বাধীন বাংলাদেশের অভ্যুদয়ে ১৯৭০ সালের নির্বাচনের গুরুত্বপূর্ণ প্রভাব রয়েছে।"
        }
      ]
    },
    {
      "number": "6",
      "uddipok": "জনাব 'X' একজন রাজনীতিবিদ। তিনি মুখ্যমন্ত্রী হিসেবে দায়িত্ব পালনকালে কৃষকদের জীবন মানোন্নয়নে নিরলসভাবে কাজ করেন। তার রাজনৈতিক জীবন অনেক আকর্ষণীয় ছিল। তিনি তাঁর সম্প্রদায়ের লোকদের জন্য পৃথক রাষ্ট্র গঠনের প্রস্তাবকও ছিলেন।",
      "tag": "BB 25",
      "sub_questions": [
        {
          "label": "ক",
          "question": "তিতুমীর কোথায় বাঁশের কেল্লা নির্মাণ করেন?",
          "explanation": "কলকাতার নিকটবর্তী নারিকেলবাড়িয়ায় তিতুমীর বাঁশের কেল্লা নির্মাণ করেন।"
        },
        {
          "label": "খ",
          "question": "হাজী শরিয়তউল্লাহ কেন ধর্মীয় সংস্কার আন্দোলন শুরু করেছিলেন?",
          "explanation": "হাজী শরীয়তুল্লাহ মুসলমানদেরকে অনৈসলামিক কার্যক্রম থেকে ফিরিয়ে আনতে ধর্মীয় সংস্কার আন্দোলন শুরু করেছিলেন। হাজী শরীয়তুল্লাহ মক্কায় ২০ বছর শিক্ষাগ্রহণ শেষে ভারতে ফিরে দেখেন মুসলমানরা পির পূজা, কবর পূজা, মনসা পূজা, দরগায় মানত প্রভৃতি কার্যকলাপে মগ্ন। মুসলমানদের এসব ধর্মীয় কুসংস্কার ও অনাচার হাজী শরীয়তুল্লাহকে বিচলিত করে। তিনি এসবের ঘোর বিরোধিতা করে ইসলামের ফরজ কাজসমূহ পালনে ও ইসলামি নিয়মনীতি মেনে চলার আহ্বান করেন। এ লক্ষ্যে তিনি মুসলমান সমাজে ধর্মীয় শৃঙ্খলা প্রতিষ্ঠা ও অনৈসলামিক কার্যকলাপ বন্ধ করতে ধর্মীয় সংস্কার আন্দোলনের ডাক দেন,যা 'ফরায়েজি আন্দোলন'নামে পরিচিত।"
        },
        {
          "label": "গ",
          "question": "উদ্দীপকটি তোমার পঠিত কোন রাজনৈতিক ব্যক্তিত্বকে নির্দেশ করে? ব্যাখ্যা করো।",
          "explanation": "উদ্দীপকটি আমার পঠিত শেরে বাংলা এ.কে.ফজলুল হককে নির্দেশ করে। ভারতীয় উপমহাদেশের প্রখ্যাত রাজনীতিবিদ শেরে বাংলা এ. কে. ফজলুল হক ছিলেন একজন কৃষক দরদি নেতা। তিনি ১৯১২ সালে মুসলিম লীগে যোগদানের মাধ্যমে সক্রিয় রাজনীতি শুরু করে। ১৯৩৭ সালে অবিভক্ত বাংলার প্রথম মুখ্যমন্ত্রী হওয়ার পর কৃষক ও প্রজাদের ঋণের ভার লাঘবের উদ্দেশ্যে তিনি 'ঋণ সালিশি বোর্ড' গঠন করেন। তার উদ্দেশ্য ছিল জমিদারদের উৎপীড়ন থেকে কৃষক প্রজাদের 'রক্ষা করা। সুদখোর মহাজনদের হাত থেকে কৃষকদের মুক্তির লক্ষ্যে ফজলুল হক মন্ত্রিসভা ১৯৩৮ সালে 'বঙ্গীয় কৃষি খাতক আইন' পাস করে। ফলে কৃষকদের সামাজিক, রাজনৈতিক ও অর্থনৈতিক ক্ষেত্রে 'ইতিবাচক পরিবর্তন আসে। তিনি ছিলেন ডাল-ভাতের রাজনীতির প্রবক্তা। বাংলা ব্রিটিশ ভারতে হিন্দু- মুসলিম সম্প্রীতি প্রতিষ্ঠা অনিশ্চিত এটা তিনি বুঝতে পারেন। এজন্য মুসলমানদের রাজনৈতিক ভবিষ্যতের কথা চিন্তা করে ১৯৪০ সালের ২৩ মার্চ লাহোরে সর্বভারতীয় মুসলিম লীগের এক অধিবেশনে দিক নির্দেশনামূলক প্রস্তাব উত্থাপন করেন, যা 'লাহোর প্রস্তাব' বলে স্বীকৃত। উদ্দীপকে বলা হয়েছে, রাজনীতিবিদ জনাব. 'X' মুখ্যমন্ত্রী হিসেবে দায়িত্ব পালনকালে কৃষকদের জীবনের মানোন্নয়নে, নিরলসভাবে কাজ করেন। পাশাপাশি তাঁর সম্প্রদায়ের লোকদের জন্য পৃথক রাষ্ট্র গঠনের প্রস্তাবকও ছিলেন। এসব তথ্য শেরে বাংলা এ.কে. ফজলুল হককেই নির্দেশ করে। উপরের আলোচনায় বিষয়টি প্রতীয়মান। তাই বলা যায়, উদ্দীপকটি আমার পঠিত রাজনৈতিক ব্যক্তিত্ব শেরে বাংলা এ. কে. ফজলুল হককে নির্দেশ করে।"
        },
        {
          "label": "ঘ",
          "question": "উদ্দীপকে ইঙ্গিতকৃত রাজনীতিবিদের শিক্ষা বিষয়ক অবদান মূল্যায়ন করো। ৪",
          "explanation": "উদ্দীপকে ইঙ্গিতকৃত রাজনীতিবিদ তথা শেরে বাংলা এ. কে. ফজলুল হক শিক্ষা ক্ষেত্রে গুরুত্বপূর্ণ অবদান রাখেন। শেরে বাংলা এ. কে, ফজলুল হক ছিলেন বাংলার রাজনৈতিক ইতিহাসের একজন মেধাবী, ব্যক্তিত্ববান, বাস্তব দূরদৃষ্টিসম্পন্ন জাতীয়তাবাদী নেতা। তিনি ছিলেন বাঙালি জাতীয়তাবাদের অগ্রদূত। জাতির সর্বাঙ্গীন উন্নতি ও অগ্রগতির মূলে যে আধুনিক শিক্ষার প্রয়োজন ফজলুল হক তা যথাযথভাবে উপলব্ধি করেছিলেন। তিনি ছিলেন বিদ্যানুরাগী এবং শিক্ষাক্ষেত্রে একজন বিশিষ্ট পৃষ্ঠপোষক। তিনি ১৯০৬ সালে ঢাকায় অনুষ্ঠিত সর্বভারতীয় শিক্ষা সম্মেলনে উল্লেখযোগ্য ভূমিকা পালন করেন। এ সম্মেলনে তিনি আধুনিক ও পাশ্চাত্য এবং বিজ্ঞানসম্মত শিক্ষার ওপর গুরুত্ব দেন। ১৯১২ সালে তিনি কলকাতায় মুসলিম শিক্ষা সমিতি গঠন করেন। গরিব ও মেধাবী ছাত্রদের জন্য তিনি যথাসাধ্য অর্থ সাহায্য করতেন। অবিভক্ত বাংলার মুখ্যমন্ত্রী হিসেবে তিনি শিক্ষা দপ্তরের কার্যাবলি নিজ দায়িত্বে দেখাশোনা করেন। ১৯২৪ সালে অবিভক্ত বাংলার শিক্ষামন্ত্রীর দায়িত্ব গ্রহণের পর তিনি 'মুসলিম এডুকেশন ফান্ড' এবং কলকাতায় 'ইসলামিয়া কলেজ' প্রতিষ্ঠা করেন। কলকাতায় 'সেন্ট্রাল মোহামেডান এডুকেশন অ্যাসোসিয়েশন'ও ফজলুল হক কর্তৃক গঠিত। কলকাতায় 'লেডি ব্রাবোর্ন কলেজ', ১৯৪০ সালে বরিশালের চাখারে 'ফজলুল হক কলেজ', ঢাকায় 'ইডেন মহিলা কলেজ' ও ঢাকা বিশ্ববিদ্যালয়ের 'ফজলুল হক হল' প্রভৃতিও তার উল্লেখযোগ্য অবদান। ঢাকা বিশ্ববিদ্যালয় প্রতিষ্ঠার ক্ষেত্রে তার অবদান অনস্বীকার্য। উপরিউক্ত আলোচনার প্রেক্ষিতে বলাযায়, শেরে বাংলা এ. কে. ফজলুল হক শিক্ষা বিস্তারে অসামান্য অবদান রাখেন।"
        }
      ]
    },
    {
      "number": "7",
      "uddipok": "",
      "tag": "BB 25",
      "sub_questions": [
        {
          "label": "ক",
          "question": "তিতুমীরের প্রকৃত নাম কী?",
          "explanation": "তিতুমিরের প্রকৃত নাম.সৈয়দমীর নিসার আলী।"
        },
        {
          "label": "খ",
          "question": "মোহামেডান লিটারারি সোসাইটি প্রতিষ্ঠার উদ্দেশ্য ব্যাখ্যা করো।",
          "explanation": "ভারতীয় মুসলমানদের আধুনিক শিক্ষায় শিক্ষিত করার লক্ষ্যে মোহামেডান লিটারারি সোসাইটি প্রতষ্ঠিা করা হয়। নওয়াব আবদুল লতিফ ১৮৬৩ সালে মোহামেডান লিটারারি সোসাইটি প্রতিষ্ঠা,করেন। ব্রিটিশ শাসনামলে মুসলমান সম্প্রদায় সকল ক্ষেত্রে হিন্দু সম্প্রদায় থেকে পিছিয়ে পড়ে। এজন্য নওয়াব আবদুল লতিফ 'মুসলমানদের আত্মবিশ্বাস ফিরিয়ে আনা, আধুনিক শিক্ষা প্রবর্তন ও বুদ্ধিবৃত্তিক আলোচনার দ্বারা সমাজ উন্নয়নের নতুন ধারার প্রবর্তন এবং শাসক-শাসিতের মধ্যে এক নির্ভরশীল সেতু স্থাপনের লক্ষ্যে এ সংগঠন প্রতিষ্ঠা করেন। এটি ইংরেজি ভাষা ও পাশ্চাত্য জ্ঞানচর্চায় মুসলমানদের সম্পৃক্ত করে। সমাজ সংস্কার ও বুদ্ধিবৃত্তিক চেতনায় আলোচনায় সংগঠনটি অগ্রণী ভূমিকা পালন করে। ফলে এটি মুসলিম নবজাগরণের অন্যতম পথিকৃৎ হিসেবে বিবেচিত হয়।"
        },
        {
          "label": "গ",
          "question": "উদ্দীপকে তোমার পঠিত কোন রাজনৈতিক ব্যস্তিত্ব প্রতিফলিত হয়েছে? ব্যাখ্যা করো।",
          "explanation": "উদ্দীপকে আমার পঠিত রাজনৈতিক ব্যস্তিত্ব নবাব স্যার সলিমুল্লাহ প্রতিফলিত হয়েছেন। নবাব স্যার সলিমুল্লাহ ছিলেন মুসলিম জাতীয়তাবাদী নেতা, রাজনীতিবিদ, শিক্ষানুরাগী ও সমাজসেবক। পূর্ব বাংলার মুসলমানদের অবস্থার উন্নতির জন্য তিনি সচেষ্ট ছিলেন। তিনি বুঝতে পারেন ব্রিটিশ ভারতের বাংলা প্রদেশের মুসলমান জনগোষ্ঠী সংখ্যাগরিষ্ঠ হলেও রাজনৈতিক, অর্থনৈতিক ও সামাজিক জীবনে তারা ছিল অবহেলিত ও প্রভাব-প্রতিপত্তিহীন। তিনি মুসলমানদের এ অবস্থার পরিবর্তনের জন্য বিভিন্ন প্রচেষ্টা চালান এবং রাজনীতিতে জড়িয়ে পড়েন। তিনি পূর্ব বাংলার মুসলমানদের সার্বিক অবস্থার উন্নয়নের জন্য বঙ্গভঙ্গের পরিকল্পনা করে ব্রিটিশ সরকারের কাঁছে সুপারিশ করেন। তার সুপারিশের যথার্থতা বিবেচনা করে ব্রিটিশ সরকার বাংলা,প্রেসিডেন্সিকে বিভক্ত করে। ঢাকা হয় পূর্ব বাংলা ও আসাম প্রদেশের রাজধানী। এর ফলে চাকরি, ব্যবসায়-বাণিজ্য ও শিক্ষাক্ষেত্রে মুসলমানদের অগ্রগতির এক নতুন যুগের সূচনা হয়। স্যার সলিমুল্লাহর সর্বাপেক্ষা মূল্যবান রাজনৈতিক অবদান হলো সর্বভারতীয় মুসলিম লীগ প্রতিষ্ঠা। তিনি ১৯০৬ সালের ৩০ ডিসেম্বর ঢাকার শাহবাগে 'নিখিল ভারত মুসলিম শিক্ষা সম্মেলনে' মুসলমানদের জন্য একটি রাজনৈতিক সংগঠনের 'প্রস্তাব উত্থাপন করেন। এর ভিত্তিতে মুসলিম লীগ গঠিত হয়। এছাড়াও ঢাকা বিশ্ববিদ্যালয় প্রতিষ্ঠায় তিনি অগ্রণী ভূমিকা পালন করেন। বঙ্গভঙ্গ রদ-হলে তিনি লর্ড হার্ভিঞ্জ এর কাছে মুসলমানদের পক্ষে নানা দাবি উত্থাপন করেন এবং ঢাকাবিশ্ববিদ্যালয় প্রতিষ্ঠার প্রতিশ্রুতি আদায় করেন। উদ্দীপকেরছকে উল্লেখ করা হয়েছে, রাজনৈতিক দলের প্রস্তাবক, বঙ্গভঙ্গে সমর্থক এবং ঢাকা বিশ্ববিদ্যালয় প্রতিষ্ঠা। পূর্বোক্ত আলোচনা অনুযায়ী এগুলো মূলত নবাব স্যার সলিমুল্লাহর কর্মকাণ্ডের সাথে সম্পর্কিত। তাই বলা যায়, উদ্দীপকে নবাব স্যার সলিমুল্লাহর কথা বলা হয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত রাজনৈতিক ব্যক্তিত্বের ভূমিকা ব্রিটিশ ভারতের প্রেক্ষিতে মূল্যায়ন করো।",
          "explanation": "ব্রিটিশ ভারতের প্রেক্ষিতে উদ্দীপকে ইঙ্গিতকৃত রাজনৈতিক ব্যক্তিত্ব অর্থাৎ নবাব স্যার সলিমুল্লাহর অবদান অপরিসীম। ব্রিটিশ ভারতের অন্যতম মুসলিম রাজনৈতিক নেতা ছিলেন নবাব খাজা সলিমুল্লাহ। ব্রিটিশ শাসননীতির ফলে ভারতীয় মুসলমান সমাজ যখুন চরম দুর্দিন ও হতাশায় নিমজ্জিত তখন নবাব সলিমুল্লাহ তাদের ত্রাণকর্তারূপে আবির্ভূত হন। এ অবস্থায় নবাব স্যার সলিমুল্লাহ পূর্ববাংলার জনগণের ভাগ্য উন্নয়নের জন্য ঢাকাকে রাজধানী করে 'পূর্ববঙ্গ' নামে আলাদা প্রদেশ গঠনের জন্য ব্রিটিশ সরকারের কাছে সুপারিশ করেন। নবাব সলিমুল্লাহর সুপারিশের যথার্থতা বিবেচনা করে শাসনকার্যে সুবিধার উদ্দেশ্যে তৎকালীন বড়লাট 'লর্ড কার্জন' ১৯০৫ সালের ১ সেপ্টেম্বর বাংলাকে বিভক্ত করেন। স্যার সলিমুল্লাহ অত্যন্ত দূরদর্শী ছিলেন। তিনি উপলব্ধি করতে পেরেছিলেন যে, বঙ্গভঙ্গ হলে সচেতন ও শিক্ষিত হিন্দু সমাজ এর বিরোধিতা করবে। এ জন্য তিনি 'মোহামেডান প্রভিন্সিয়াল ইউনিয়ন' নামে একটি রাজনৈতিক সংগঠন গড়ে তোলেন। সে সময় এ সংগঠন বাঙালি মুসলমানদের গুরুত্বপূর্ণ রাজনৈতিক প্লাটফর্ম হিসেবে কাজ করে। মুসলমানদের স্বার্থ রক্ষায় তিনি একটি সর্বভারতীয় রাজনৈতিক দল গঠনের পরিকল্পনা গ্রহণ করেন। ১৯০৬ সালের ৩০ ডিসেম্বর নবাব সলিমুল্লাহর প্রস্তাবনায় সর্বভারতীয় মুসলিম লীগ গঠিত হয়। উপরের আলোচনা থেকে বোঝা যায়, ভারতবর্ষের মুসলমানদের স্বার্থ রক্ষা এবং ভাগ্যোন্নয়নে নবাব সলিমুল্লাহর রাজনৈতিক অবদান অত্যন্ত তাৎপর্যপূর্ণ।"
        }
      ]
    },
    {
      "number": "8",
      "uddipok": "জনাব 'ক' একটি সাংবিধানিক সংস্থার প্রধান। তিনি রাষ্ট্রের সর্বোচ্চ আইন কর্মকর্তা হিসেবে আদালতে সরকারের বক্তব্য তুলে ধরেন। জনাব 'খ' রাষ্ট্রের সরকারি হিসাব নিরীক্ষা করার জন্য সাংবিধানিকভাবে নিয়োগপ্রাপ্ত।",
      "tag": "BB 25",
      "sub_questions": [
        {
          "label": "ক",
          "question": "সরকারি কর্ম কমিশনের সদস্যদের কার্যকাল কত বছর?",
          "explanation": "সরকারি কর্ম কমিশনের সদস্যদের কার্যকাল ৫ বছর অথবা ৬৫ বছর বয়স পূর্ণ হওয়া পর্যন্ত।"
        },
        {
          "label": "খ",
          "question": "সরকারি কর্ম কমিশনের চেয়ারম্যানকে কীভাবে অপসারণ করা যায়?",
          "explanation": "সুপ্রিম কোটের কোনো বিচারককে যে পদ্ধতিতে অপসারণ কুরা যায়, শুধু সেই পদ্ধতিতেই সরকারি কর্মকমিশনের চেয়ারম্যানকে অপসারণ করা যায়। যদি বাংলাদেশ সরকারি কর্ম কমিশনের চেয়ারম্যান শারীরিক বা মানসিকভাবে অক্ষম হয়ে পড়েন অথবা তার বিরুদ্ধে অসদাচরণের অভিযোগ উঠে, তাহলে সেই অভিযোগ তদন্তের প্রয়োজন হয়। মহামান্য রাষ্ট্রপতি এক্ষেত্রে কমিটি তথা সুপ্রিম জুডিশিয়াল কাউন্সিল গঠন করেন, যার নেতৃত্বে থাকেন সুপ্রিম কোর্টের প্রধান বিচারপতি। কাউন্সিলের রিপোর্টে অভিযোগ প্রমাণিত হলে মহামান্য রাষ্ট্রপতি কর্ম কমিশনের চেয়ারম্যানকে অপসারণ করতে পারেন। এই পদ্ধতি সংবিধান নির্ধারিত, কঠোর এবং বিচারিক মানসম্পন্ন।"
        },
        {
          "label": "গ",
          "question": "উদ্দীপকের 'ক' বাংলাদেশের কোন সাংবিধানিক সংস্থাকে নির্দেশ করে? ব্যাখ্যা করো।",
          "explanation": "উদ্দীপকে 'ক' বাংলাদেশের সাংবিধানিক সংস্থা অ্যাটর্নি জেনারেলকে নির্দেশ করে। বাংলাদেশ সংবিধানে বর্ণিত ৬৪ (১) অনুচ্ছেদ অনুযায়ী অ্যাটর্নি জেনারেলের পদ তৈরি করা হয়েছে। তিনি সরকারের প্রধান আইন উপদেষ্টা। তিনি.. পদাধিকারবলে বাংলাদেশ বার কাউন্সিল ও সকল বারের নেতা। তিনি সুপ্রিম কোর্টের বিচারকের ন্যায়, মর্যাদা ভোগ করেন। অ্যাটর্নি জেনারেল দায়িত্ব পালেেনর জন্য বাংলাদেশের সকল আদালতে তার বক্তব্য পেশ করতে পারেন। সরকার আইন সংক্রান্ত যেসকল বিষয়ে পরামর্শ চাইবেন, সেসব বিষয়ে তিনি সরকারের পরামর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। যেসব মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। এসব মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন। এছাড়া তিনি রাষ্ট্রপতি কর্তৃক অর্পিত অন্যান্য সকল আইনি দায়িত্ব পালন করে থাকেন। উদ্দীপকে বলা হয়েছে, জনাব 'ক' একটি সাংবিধানিক সংস্থার প্রধান। তিনি রাষ্ট্রের সর্বোচ্চ আইন কর্মকর্তা হিসেবে আদালতে সরকারের বক্তব্য তুলে ধরেন, যা সাংবিধানিক প্রতিষ্ঠান অ্যাটর্নি জেনারেলের সাথে সাদৃশ্যপূর্ণ। কেননা, অ্যাটর্নি জেনারেলও রাষ্ট্রের সর্বোচ্চ আইন কর্মকর্তা হিসেবে দেশের সকল আদালতে তার বক্তব্য পেশ করতে পারেন। উপরিউক্ত আলোচনার ভিত্তিতে বলা যায়, উদ্দীপকের জনাব 'ক' এর সাথে অ্যাটর্নি জেনারেলের মিল আছে।"
        },
        {
          "label": "ঘ",
          "question": "উদ্দীপকে ইঙ্গিতকৃত 'খ'-এর কার্যাবলির গুরুত্ব মূল্যায়ন করো।",
          "explanation": "উদ্দীপকে ইঙ্গিতকৃত 'খ'-এর অর্থাৎ মহা হিসাব নিরীক্ষক ও নিয়ন্ত্রকের কার্যাবলি অত্যন্ত গুরুত্বপূর্ণ। উদ্দীপকে বলা হয়েছে, জনাব 'খ' রাষ্ট্রের সরকারি হিসাব নিরীক্ষা করার জন্য সাংবিধানিকভাবে নিয়োগপ্রাপ্ত। যা বাংলাদেশের অন্যতম সাংবিধানিক প্রতিষ্ঠান মহা হিসাব-নিরীক্ষক ও নিয়ন্ত্রক সাথে সাদৃশ্যপূর্ণ। কেননা, মহা হিসাব-নিরীক্ষক ও নিয়ন্ত্রক পদটিও বাংলাদেশ সরকারের সকল আয়-ব্যয়ের হিসাব নিরীক্ষা করে থাকেন। বর্তমান কল্যাণমূলক রাষ্ট্রের প্রধান শর্ত হচ্ছে স্বচ্ছতা ও জবাবদিহিতার মাধ্যমে রাষ্ট্র পরিচালনা করা। এ শর্ত বাস্তবায়নের জন্য সরকারের আর্থিক ব্যবস্থাপনা যথার্থ হওয়া প্রয়োজন। আর এ কাজটি যথার্থভাবে সম্পন্ন করা মহা হিসাব-নিরীক্ষকের দায়িত্ব। মহা হিসাব-নিরীক্ষক ও নিয়ন্ত্রক সঠিকভাবে দায়িত্ব পালন করলে সরকারি অর্থের সদ্ব্যবহার নিশ্চিত হতে পারে। মহাহিসাব নিরীক্ষক ও নিয়ন্ত্রক প্রতিবছরের সরকারি আয়-ব্যয়ের হিসাব পরীক্ষা-নিরীক্ষা করেন। সরকারি খরচে কোনো গলদ আছে কি না তা তার রিপোর্টেই উঠে আসে। সরকারের যেকোনো অপব্যয় বা অদক্ষতার ব্যাপারেও তিনি রিপোর্ট করতে পারেন। তিনিই বিভিন্ন অর্থনৈতিক হিসাব-নিকাশ অথবা অসামঞ্জস্যের মধ্যে সমন্বয় সাধন করেন। মহা হিসাব-নিরীক্ষক ও নিয়ন্ত্রক অর্থনৈতিক নীতি নির্ধারণে বিতর্কিত বিষয়ে নিজস্ব মতামত প্রকাশ করতে পারেন। তিনি পার্লামেন্টের সরকারি অর্থ নিরীক্ষা কমিটির পথ প্রদর্শকরূপে কার্যসম্পাদন করেন। অনেক সময় অর্থনৈতিক ক্ষেত্রে শাসনতন্ত্রের ধারণাগুলো কতটুকু প্রয়োগ করা হচ্ছে তাও নিরীক্ষণ করেন। পরিশেষে বলা যায়, মহা হিসাব-নিরীক্ষক ও নিয়ন্ত্রক উল্লিখিত দায়িত্ব সঠিকভাবে পালন করলে অর্থ-ব্যবস্থায় দুর্নীতি ঠেকানো সম্ভব। আর অর্থ-ব্যবস্থায় দুর্নীতি বন্ধ হলে নিঃসন্দেহে সরকারি অর্থের সদ্ব্যবহার নিশ্চিত হবে। সুতরাং, জাতীয় অর্থের সঠিক ব্যবহার নিশ্চিতকরণে মহা হিসাব-নীরিক্ষক ও নিয়ন্ত্রকের কার্যাবলি অত্যন্ত গুরুত্বপূর্ণ, যা দেশের অর্থনৈতিক অগ্রগতিকে ত্বরান্বিত করবে।"
        }
      ]
    },
    {
      "number": "9",
      "uddipok": "'X' সংস্থাটি নাগরিকের অসঙ্গতিপূর্ণ আয় ও নীতিবহির্ভূত কাজ সম্পর্কে তদন্ত করে সত্যতা যাচাই করে। সত্যতা নিশ্চিত হলে ঐ ব্যক্তির বিরুদ্ধে মামলা দায়ের করতে পারে।",
      "tag": "BB 25",
      "sub_questions": [
        {
          "label": "ক",
          "question": "রাজনৈতিক দলের নিবন্ধন করে কোন সংস্থা?",
          "explanation": "রাজনৈতিক দলের নিবন্ধন করে নির্বাচন কমিশন।"
        },
        {
          "label": "খ",
          "question": "সাংবিধানিক প্রতিষ্ঠান বলতে কী বোঝায়? ব্যাখ্যা করো।",
          "explanation": "সাংবিধানিক প্রতিষ্ঠান বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়। গণতান্ত্রিক রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে, যার ক্ষমতা ও কার্যাবলি সংবিধান অনুযায়ী সুনিদিষ্ট ও সুনিয়ন্ত্রিত। এগুলোই সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অর্পিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের মধ্যে রয়েছে বাংলাদেশ সরকারি কর্মকমিশন, নির্বাচন কমিশন, অ্যাটর্নি জেনারেল, মহাহিসাব নিরীক্ষক ও নিয়ন্ত্রক।"
        },
        {
          "label": "গ",
          "question": "উদ্দীপকে তোমার পঠিত কোন সংস্থাকে ইঙ্গিত করা হয়েছে? গঠন উল্লেখপূর্বক ব্যাখ্যা করো।",
          "explanation": "উদ্দীপকে আমার পঠিত দুর্নীতি দমন কমিশন (দুদক)-কে ইঙ্গিত করা হয়েছে। দুর্নীতি দমন কমিশন বা দুদক একটি স্বাধীন, স্বশাসিত এবং নিরপেক্ষ সংস্থা, যা দুর্নীতি প্রতিরোধ ও দমনে কাজ করে থাকে। ২০০৪ সালের ১৭ফেব্রুয়ারি একটি কার্যকর ও স্বাধীন দুর্নীতি দমন কর্তৃপক্ষ গঠন সংক্রান্ত বিল জাতীয় সংসদে পাস হয়। রাষ্ট্রপতির অনুমোদনের পর এটি আইনে পরিণত হলে ২০০৪ সালের ২৩ ফেব্রুয়ারি দুর্নীতি দমন কমিশন বা দুদক গঠিত হয়। এই প্রতিষ্ঠানের মূল লক্ষ্য হলো রাষ্ট্রীয় ও বেসরকারি পর্যায়ে দুর্নীতির বিরুদ্ধে কার্যকর ব্যবস্থা গ্রহণ করা। দুদক দুর্নীতির অভিযোগে তদন্ত করে, প্রয়োজন মামলা করে এবং বিচারিক কার্যক্রমে সহায়তা করে। দুদক ৩ জন কমিশনার নিয়ে গঠিত। এদের মধ্যে একজন চেয়ারম্যান এবং সকলেই মনোনয়ন কমিটির সুপারিশের ভিত্তিতে রাষ্ট্রপতি কর্তৃক নিয়োগ লাভ করেন। তাদের কাজের মেয়াদ যোগদানের তারিখ থেকে চার বছর। একজন কমিশনার পূর্ণ মেয়াদে কাজ করার পর পুনরায় কাজ করার যোগ্যতা হারাবেন। উদ্দীপকে বলা হয়েছে, 'X' সংস্থাটি নাগরিকের অসঙ্গতিপূর্ণ আয় ও নীতিবহির্ভূত কাজ সম্পর্কে তদন্ত করে সত্যতা যাচাই করে। সত্যতা নিশ্চিত হলে ঐ ব্যক্তির বিরুদ্ধে মামলা দায়ের করতে পারে। পূর্বোক্ত আলোচনা অনুযায়ী 'X' সংস্থা দুদকের প্রতিরূপ। তাই বলা যায়, উদ্দীপকে আমার পঠিত দুর্নীতি দমন কমিশন (দুদক)-কে ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের ইঙ্গিতকৃত 'X' সংস্থার ক্ষমতা ও কার্যাবলি মূল্যায়ন করো",
          "explanation": "দুর্নীতি দমন কমিশন আইন-২০০৪ অনুযায়ী দুদক তার ক্ষমতা ও কার্যাবলি প্রয়োগ ও সম্পাদন করে থাকে। দুর্নীতি দমন কমিশনের মূল লক্ষ্য হলো দেশ থেকে দুর্নীতি নির্মূল করা। এজন্য সংস্থাটি বেশকিছু ক্ষমতার প্রয়োগ ও কার্যাবলি সম্পাদন করে থাকে। দুর্নীতি দমন কমিশন আইন-২০০৪ এর ধারা-১৭ মোতাবেক দুদক অনুসন্ধান ও তদন্ত পরিচালনা করে থাকে। এছাড়াও দুদক অনুসন্ধান ও তদন্ত পরিচালনার ভিত্তিতে মামলা দায়ের ও পরিচালনা এবং ক্ষতিগ্রস্ত ব্যক্তি বা তার পক্ষে অন্যকোনো ব্যক্তি কর্তৃক দাখিলকৃত আবেদনের ভিত্তিতে অনুসন্ধান করে থাকে। আবার দুর্নীতি দমন বিষয়ে আইন দ্বারা কমিশনের ওপর অর্পিত দায়িত্ব পালন করে থাকে। পাশাপাশি দুর্নীতি প্রতিরোধের জন্য কোনো আইনের অধীন স্বীকৃত ব্যবস্থাদি পর্যালোচনা এবং মহামান্য রাষ্ট্রপতির কাছে সুপারিশ পেশ করে থাকে। উপরন্তু দুর্নীতি প্রতিরোধের বিষয়ে গবেষণা পরিকল্পনা তৈরি করা এবং গবেষণালব্ধ ফলাফলের ভিত্তিতে করণীয় সম্পর্কে রাষ্ট্রপতির কাছে সুপারিশ পেশ করাও দুদকের ক্ষমতা ও কার্যাবলির অর্ন্তভুক্ত। দুর্নীতি প্রতিরোধের লক্ষ্যে (দুদক) সততা ও নিষ্ঠাবোধ সৃষ্টি এবং গণসচেতনতা গড়ে তোলার জন্য কাজ করে থাকে। তদুপরি কমিশনের কার্যাবলির ওপর সেমিনার, সিম্পোজিয়াম, কর্মশালা ইত্যাদির ব্যবস্থা করাও অন্যতম দায়িত্ব। সঙ্গতকারণে দুদক বিভিন্ন দুর্নীতির উৎস চিহ্নিত করা এবং তদানুসারে প্রয়োজনীয় ব্যবস্থা গ্রহণের জন্য মহামান্য রাষ্ট্রপতির কাছে সুপারিশ পেশ করে। একইভাবে দুদক অনুসন্ধান, মামলা দায়ের এবং ওই ধরনের তদন্ত ও মামলা দায়েরের ক্ষেত্রে কমিশনের অনুমোদন পদ্ধতি নির্ধারণ করে থাকে। সর্বোপরি দুর্নীতি প্রতিরোধের জন্য প্রয়োজনীয় বলে বিবেচিত অন্য যেকোনো কার্য সম্পাদন করাসহ অন্যান্য কার্যক্রম সম্পাদন দুদকের ক্ষমতা ও কার্যাবলির আওতাভুক্ত। আলোচনা পরিশেষে বলা যায় যে, দুদক দেশ ও সমাজ থেকে দুর্নীতি নির্মূলের লক্ষ্যে আইন অনুযায়ী নানাবিধ কাজ করে থাকে, যা দুর্নীতি প্রতিরোধে গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "‘ক’ ‘খ’ আইনের দৃষ্টিতে সমতা, সরকারি নিয়োগ লাভে সুযোগের সমতা, চলাফেরার স্বাধীনতা রাষ্ট্রপতি শাসিত সরকার ব্যবস্থা, দ্বিকক্ষ বিশিষ্ট আইনসভা, সম্পত্তির দুই ধরনের মালিকানা",
      "tag": "BB 25",
      "sub_questions": [
        {
          "label": "ক",
          "question": "১৯৭২ সালে সংবিধান প্রণয়ন কমিটির প্রধান কে ছিলেন?",
          "explanation": "১৯৭২ সালে খসড়া সংবিধান প্রণয়ন কমিটির প্রধান ছিলেন ড. কামাল হোসেন।"
        },
        {
          "label": "খ",
          "question": "বাংলাদেশ সংবিধানের সংশোধন পদ্ধতি কীরূপ? ব্যাখ্যা করো।",
          "explanation": "বাংলাদেশের সংবিধান একটি লিখিত ও দুম্পরিবর্তনীয় সংবিধান। দুষ্পরিবর্তনীয় সংবিধানের কোনো ধারা সহজে পরিবর্তন বা সংশোধন করা যায় না। এক্ষেত্রে জটিল পদ্ধতির আশ্রয় নিতে হয়। প্রয়োজন হয় বিশেষ সংখ্যাগরিষ্ঠতা, সম্মেলন ও ভোটাভুটির। বাংলাদেশের সংবিধানও দুষ্পরিবর্তনীয়। কারণ, এর কোনো বিধান সংযোজন, পরিবর্তন বা সংশোধন করতে জাতীয় সংসদের মোট সংখ্যার দুই-তৃতীয়াংশ সদস্যের সম্মতির প্রয়োজন হয়।"
        },
        {
          "label": "গ",
          "question": "উদ্দীপকের 'ক' কলামে বাংলাদেশ সংবিধানের কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকে 'ক' কলামে বাংলাদেশ সংবিধানের মৌলিক অধিকারের নিশ্চয়তার দিকটি প্রতিফলিত হয়েছে। মানুষের সুস্থ, সুন্দর ও স্বাভাবিক জীবনযাপন এবং ব্যক্তিত্ব ও মেধা বিকাশের জন্য যে সকল অধিকার রাষ্ট্র কর্তৃক বলবৎ করা হয়, সেগুলোই মৌলিক অধিকার বলে স্বীকৃত। সংবিধানে মৌলিক অধিকারসমূহের অন্তর্ভুক্তির গুরুত্ব অপরিসীম। এর ফলে নাগরিকদের জীবনে সকল প্রকার অনিশ্চয়তা হ্রাস পায় এবং সরকারের স্বৈরাচারী মানসিকতা রোধ করা সম্ভব হয়। মৌলিক অধিকার লঙ্ঘিত হলে জনগণ আইনের আশ্রয় লাভ করতে পারে। আবার এর ফলে নাগরিকগণও রাষ্ট্রের প্রতি নিজেদের কর্তব্য ও দায়িত্ব পালনে উৎসাহ বোধ করে। বাংলাদেশ সংবিধানের ২৬ থেকে ৪৭(ক) নম্বর অনুচ্ছেদ পর্যন্ত অর্থাৎ তৃতীয় ভাগে মৌলিক অধিকারের সুস্পষ্ট ব্যাখ্যা দেওয়া হয়েছে। এর পাশাপাশি মৌলিক অধিকার বলবৎ করার লক্ষ্যে ২৬ নম্বর অনুচ্ছেদে মৌলিক অধিকারের সাথে অসামঞ্জস্যপূর্ণ অন্যান্য আইন বাতিল করা হয়েছে। আইনের দৃষ্টিতে সমতা, ধর্ম প্রভৃতি কারণে বৈষম্যহীনতা, সরকারি নিয়োগে সমতা, জীবন ও ব্যক্তিস্বাধীনতা রক্ষার অধিকার, চলাফেলার স্বাধীনতা, সংগঠনের স্বাধীনতা, সম্পত্তির অধিকার, চিন্তা ও বিবেকের স্বাধীনতা এবং বাক্‌াধীনতা বাংলাদেশ সংবিধানে সন্নিবেশিত কয়েকটি মৌলিক অধিকার। উদ্দীপকে 'ক' কলামে বর্ণিত হয়েছে, আইনের দৃষ্টিতে সমতা, সরকারি নিয়োগলাভে সমতা এবং চলাফেরার স্বাধীনতা। এগুলো মৌলিক অধিকার হিসেবে বাংলাদেশ সংবিধানে সংযোজিত হয়েছে। সুতরাং বলা যায়, উদ্দীপকে 'ক' কলামে বাংলাদেশ সংবিধানের মৌলিক অধিকারের দিকটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকের 'খ' কলামে প্রদত্ত বিষয়গুলোর সাথে বাংলাদেশ সংবিধানের পার্থক্য নিরূপণ করো।",
          "explanation": "উদ্দীপকে 'খ' কলামে প্রদত্ত বৈশিষ্ট্যসমূহের সাথে বাংলাদেশ সংবিধানের বৈসাদৃশ্য বিদ্যমান। 'খ' কলামে রাষ্ট্রপতি শাসিত সরকারব্যবস্থা বিদ্যমান। যেখানে রাষ্ট্রপতি একইসাথে সরকারপ্রধান ও রাষ্ট্রপ্রধান। তিনি আস্থাভাজন ব্যক্তিদের মন্ত্রিসভায় নিয়োগ দেন, যারা আইনসভার নিকট নয়; তার নিকট জবাবদিহি করবে। অপরদিকে বাংলাদেশে ১৯৭২ সালের সংবিধানে সংসদীয় সরকার পদ্ধতি বা মন্ত্রিপরিষদ শাসিত সরকারব্যবস্থা প্রবর্তন করা হয়েছে। এক্ষেত্রে প্রধানমন্ত্রীর নেতৃত্বাধীন মন্ত্রিপরিষদ হবে শাসনকাজ পরিচালনার মল চালিকাশক্তি। এর মাধ্যমে জাতীয় সংসদকে সার্বভৌম ক্ষমতা প্রদান করা হয় এবং মন্ত্রিসভার সদস্যগণ একক ও যৌথভাবে জাতীয় সংসদের নিকট দায়ী থাকেন। 'খ' কলামে দ্বিকক্ষবিশিষ্ট আইনসভার কথা বলা হয়েছে। দ্বিকক্ষ বিশিষ্ট আইন সভা নিম্নকক্ষ ও উচ্চকক্ষে বিভক্ত থাকে। যেমন- ব্রিটেনের পার্লামেন্ট হাউস অব কমন্স ও হাউস অব লর্ডস-এ বিভক্ত। অন্যদিকে ১৯৭২ সালে প্রণীত বাংলাদেশ সংবিধানে এককক্ষবিশিষ্ট আইনসভার বিধান রাখা হয়েছে। আইনসভার নাম হবে জাতীয় সংসদ। আর এ এককক্ষবিশিষ্ট আইনসভার সদস্যসংখ্যা হবে ৩১৫। ৩০০ জন সরাসরি নির্বাচিত জনপ্রতিনিধি এবং বাকি ১৫ জন হবেন নারী সদস্য। উক্ত সংবিধানে নারীদের জন্য জাতীয় সংসদের ১৫টি আসন ১০ বছরের জন্য। সংরক্ষিত রাখা হয়েছিল। বর্তমানে সদস্য সংখ্যা বেড়ে হয়েছে ৩৫০, যার মধ্যে সংরক্ষিত নারী সদস্য ৫০। ২০১৮ সালে সংবিধানের সপ্তদশ সংশোধনীর মাধ্যমে ৫০টি সংরক্ষিত নারী আসন ২৫ বছরের জন্য সংরক্ষিত রাখা হয়েছে। আবার উদ্দীপকে 'খ' কলামে সম্পত্তির দুই ধরনের মালিকানার কথা বলা হয়েছে। আর বাংলাদেশের সংবিধানে তিন ধরনের মালিকানার কথা বলা হয়েছে। যথা- ১. রাষ্ট্রীয়, ২. সমবায় ও ৩. ব্যক্তিগত মালিকানা। তবে সমবায় ও ব্যক্তিগত মালিকান রাষ্ট্রীয় নিয়ন্ত্রণাধীনে ভোগ করতে হবে। উপরিউক্ত আলোচনা শেষে বলা যায়, 'খ' কলামে বর্ণিত সংবিধানের বৈশিষ্ট্যের সাথে বাংলাদেশ সংবিধানের পার্থক্য স্পষ্টত দৃশ্যমান।"
        }
      ]
    },
    {
      "number": "11",
      "uddipok": "সময়টা চৈত্র মাস। তখনও আমের মৌসুম শুরু হয়নি। মি. 'Y' একদিন আমের দোকানে পাকা রঙের আম দেখে কিছু সংখ্যক আম কিনে আনেন। আম খাওয়ার পর পরিবারের কয়েকজন সদস্য অসুস্থ হয়ে পড়েন। হাসপাতালে ভর্তি পর চিকিৎসক জানান যে, খাদ্যে বিষক্রিয়ার কারণে তারা অসুস্থ হয়ে পড়েছেন।",
      "tag": "BB 25",
      "sub_questions": [
        {
          "label": "ক",
          "question": "বিশেষ চাহিদার জনগোষ্ঠী কাকে বলে?",
          "explanation": "যাদের শারীরিক, মানসিক ও বৌদ্ধিক অক্ষমতার কারণে বিশেষ সহায়তা প্রয়োজন তাদেরকে বিশেষ চাহিদার জনগোষ্ঠী বলে।"
        },
        {
          "label": "খ",
          "question": "জলবায়ু পরিবর্তন কী? ব্যাখ্যা করো।",
          "explanation": "কোনো স্থানের বা অঞ্চলের আবহাওয়ার সব ঋতুর গড় অবস্থা যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভ করে তখনই একে বলা হয় জলবায়ুর পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক নেতিবাচক প্রভাব পড়ে। এর ফলে কোনো অঞ্চলের কৃষি, বনভূমি, মৎস্য চারণক্ষেত্র, পরিবহন ও যোগাযোগ ব্যবস্থা, শারীরিক ও মানসিক শক্তির বিকাশ, খনিজ সম্পদ, শিল্প-কারখানা স্থাপন প্রভৃতি, ক্ষেত্রে পরিবর্তন আসে। এমনকি কখনো কখনো পরিবেশগত বিপর্যয় দেখা দেয়।"
        },
        {
          "label": "গ",
          "question": "উদ্দীপকের ঘটনাটি তোমার পঠিত কোন নাগরিক সমস্যাকে নির্দেশ করে? ব্যাখ্যা করো।",
          "explanation": "উদ্দীপকে নির্দেশিত সমস্যা অর্থাৎ খাদ্যে ভেজাল সমস্যা সমাধানে নাগরিকদের গুরুত্বপূর্ণ করণীয় রয়েছে। খাদ্যে ভেজাল সমস্যা প্রতিরোধে রাষ্ট্র ও বিভিন্ন সংস্থার পাশাপাশি সচেতন নাগরিকদেরও করণীয় আছে। বাজার থেকে খাদ্যপণ্য ক্রয় করার সময় খাদ্যের মান, মেয়াদ উত্তীর্ণের তারিখ ও মোড়কের তথ্য ভালোভাবে যাচাই করতে হবে। অস্বাভাবিক রং, গন্ধ ও কৃত্রিম স্বাদযুক্ত খাদ্যসামগ্রী পরিহার করতে হবে। ভেজাল সম্পর্কে নিজেদের ধারণা ও জ্ঞান বৃদ্ধি করতে হবে। পাশাপাশি অন্যদেরকেও সচেতন করতে হবে। কোনো দোকানে ভেজাল খাদ্য বিক্রয়ের প্রমাণ পেলে তা সাথে সাথে সংশ্লিষ্ট কর্তৃপক্ষকে জানাতে হবে। আবার খাদ্য ভেজাল সম্পর্কিত। যেকোনো বিষয় সামাজিক যোগাযোগ মাধ্যমে প্রচার করে বৃহৎ পরিসরে সচেতনতা বৃদ্ধি করে ভেজাল প্রতিরোধ সম্ভব। ভেজাল প্রতিরোধে নাগরিকদের অংশগ্রহণ অত্যন্ত প্রয়োজনীয়। নাগরিকরা স্থানীয় প্রশাসনের খাদ্যে ভেজাল বিরোধী অভিযানে স্বতঃস্ফূর্ত সহযোগিতা এবং স্বেচ্ছাসেবক হিসেবে যুক্ত হতে পারে। স্কুল কলেজ বা পাড়ায় সচেতনতামূলক সভা, ক্যাম্পেইন ও পোস্টারিংয়ের মাধ্যমে জনমত গঠনে নাগরিকগণ সরাসরি যুক্ত হতে পারে। ভোক্তা অধিকার সংগঠনের মাধ্যমে যৌথভাবে ভেজালের বিরুদ্ধে প্রতিরোধ গড়ে তুলতে নাগরিকসমাজ সক্রিয় ভূমিকা পালন করতে পারে। নিজ এলাকায় কেউ যাতে ভেজাল খাদ্য তৈরি না করতে পারে সেদিকে নাগরিকরা সজাগ দৃষ্টি রাখতে পারে। পাশাপাশি নাগরিকরা অবসর সময়ে নিজেদের জন্য প্রয়োজনীয় খাদ্য উৎপাদন করতে পারে, যা বাজারের খাদ্যের ওপর নির্ভরতা কমাতে সাহায্য করবে। পরিশেষে বলা যায়, উপরিউক্ত কার্যক্রম সম্পাদনের মাধ্যমে নাগরিকরা খাদ্যে ভেজাল সমস্যা সমাধানে গুরুত্বপূর্ণ ভূমিকা রাখতে পারে।"
        },
        {
          "label": "ঘ",
          "question": "উদ্দীপকে নির্দেশিত সমস্যা সমাধানে নাগরিকদের করণীয় বিশ্লেষণ করো।",
          "explanation": "উদ্দীপকে নির্দেশিত সমস্যা অর্থাৎ খাদ্যে ভেজাল সমস্যা সমাধানে নাগরিকদের গুরুত্বপূর্ণ করণীয় রয়েছে। খাদ্যে ভেজাল সমস্যা প্রতিরোধে রাষ্ট্র ও বিভিন্ন সংস্থার পাশাপাশি সচেতন নাগরিকদেরও করণীয় আছে। বাজার থেকে খাদ্যপণ্য ক্রয় করার সময় খাদ্যের মান, মেয়াদ উত্তীর্ণের তারিখ ও মোড়কের তথ্য ভালোভাবে যাচাই করতে হবে। অস্বাভাবিক রং, গন্ধ ও কৃত্রিম স্বাদযুক্ত খাদ্যসামগ্রী পরিহার করতে হবে। ভেজাল সম্পর্কে নিজেদের ধারণা ও জ্ঞান বৃদ্ধি করতে হবে। পাশাপাশি অন্যদেরকেও সচেতন করতে হবে। কোনো দোকানে ভেজাল খাদ্য বিক্রয়ের প্রমাণ পেলে তা সাথে সাথে সংশ্লিষ্ট কর্তৃপক্ষকে জানাতে হবে। আবার খাদ্য ভেজাল সম্পর্কিত। যেকোনো বিষয় সামাজিক যোগাযোগ মাধ্যমে প্রচার করে বৃহৎ পরিসরে সচেতনতা বৃদ্ধি করে ভেজাল প্রতিরোধ সম্ভব। ভেজাল প্রতিরোধে নাগরিকদের অংশগ্রহণ অত্যন্ত প্রয়োজনীয়। নাগরিকরা স্থানীয় প্রশাসনের খাদ্যে ভেজাল বিরোধী অভিযানে স্বতঃস্ফূর্ত সহযোগিতা এবং স্বেচ্ছাসেবক হিসেবে যুক্ত হতে পারে। স্কুল কলেজ বা পাড়ায় সচেতনতামূলক সভা, ক্যাম্পেইন ও পোস্টারিংয়ের মাধ্যমে জনমত গঠনে নাগরিকগণ সরাসরি যুক্ত হতে পারে। ভোক্তা অধিকার সংগঠনের মাধ্যমে যৌথভাবে ভেজালের বিরুদ্ধে প্রতিরোধ গড়ে তুলতে নাগরিকসমাজ সক্রিয় ভূমিকা পালন করতে পারে। নিজ এলাকায় কেউ যাতে ভেজাল খাদ্য তৈরি না করতে পারে সেদিকে নাগরিকরা সজাগ দৃষ্টি রাখতে পারে। পাশাপাশি নাগরিকরা অবসর সময়ে নিজেদের জন্য প্রয়োজনীয় খাদ্য উৎপাদন করতে পারে, যা বাজারের খাদ্যের ওপর নির্ভরতা কমাতে সাহায্য করবে। পরিশেষে বলা যায়, উপরিউক্ত কার্যক্রম সম্পাদনের মাধ্যমে নাগরিকরা খাদ্যে ভেজাল সমস্যা সমাধানে গুরুত্বপূর্ণ ভূমিকা রাখতে পারে।"
        }
      ]
    }
  ]
}