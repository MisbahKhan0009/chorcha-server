{
  "title": "হলিক্রস কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ব্রিটিশ সরকার ভারতীয় উপমহাদেশে প্রায় দুইশত বছর শাসন করে তাদের সাম্রাজ্য প্রতিষ্ঠা করেছিল। ব্রিটিশ সরকার বিভিন্ন সময় বিভিন্ন আইন প্রণয়ন করেও ভারতীয় উপমহাদেশের জনগণকে সন্তুষ্ট করতে পারেনি। একসময় একজন ব্রিটিশ কর্মকর্তা ভারতীয় উপমহাদেশের বড় একটি প্রদেশকে প্রশাসনিক ও অন্যান্য সুবিধার কারণ দেখিয়ে দু'টি প্রদেশে বিভক্ত করলেন। ফলে উপমহাদেশের একটি গোষ্ঠী খুশি হলেও অন্য একটি গোষ্ঠী ভীষণ ক্ষোভে; বিক্ষুব্ধ হয়ে সন্ত্রাসীমূলক কার্যকলাপ শুরু করে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "'বেঙ্গল প্যাক্ট' ১৯২৩ সালে দেশবন্ধু চিত্তরঞ্জন দাশের নেতৃত্বে সম্পাদিত হয়।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসন ব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো কর্তৃত্ব থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা, প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "",
          "explanation": "উদ্দীপকে বর্ণিত ঘটনাটির সাথে ব্রিটিশ ভারতের ঐতিহাসিক বঙ্গভঙ্গ ঘটনার মিল রয়েছে। ব্রিটিশ ভারতে অবিভক্ত 'বাংলা প্রদেশ' ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর জেনারেল লর্ড কার্জন ভারত সচিবকে লিখেছিলেন যে, একটিমাত্র কেন্দ্র থেকে এত বড় ও জনবহুল এলাকা শাসন করা সম্ভব 'নয়। তার এ লিখিত রিপোর্টের আলোকেই ১৯০৫ সালে বাংলাকে ভাগ করে দুটি প্রদেশ সৃষ্টি করা হয়। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় 'পূর্ববাংলা ও আসাম' প্রদেশ। ঢাকাকে এ নতুন প্রদেশের রাজধানী করা হয়। অন্যদিকে, পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ; কলকাতা হয় এর রাজধানী। উদ্দীপকে লক্ষ করা যায়, ভারতীয় উপমহাদেশে প্রায় দুইশত বছরের শাসনামলে ব্রিটিশ সরকার বিভিন্ন সময় বিভিন্ন আইন প্রণয়ন করেও ভারতীয় উপমহাদেশের জনগণকে সন্তুষ্ট করতে পারেনি। একসময় একজন ব্রিটিশ কর্মকর্তা ভারতীয় উপমহাদেশের বড় একটি প্রদেশকে প্রশাসনিক ও অন্যান্য সুবিধার কারণ দেখিয়ে দুটি প্রদেশে বিভক্ত করলেন, যা ১৯০৫ সালের বঙ্গভঙ্গ ঘটনাকে নির্দেশ করে। তাই বলা যায়, উদ্দীপকে বর্ণিত ঘটনার সাথে ব্রিটিশ ভারতের ঐতিহাসিক বঙ্গভঙ্গ ঘটনার সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "ব্রিটিশ ভারতের রাজনৈতিক ইতিহাসে উদ্দীপকের উক্ত ঘটনাটি অর্থাৎ ১৯০৫ সালের বঙ্গভঙ্গ সুদূরপ্রসারী প্রভাব বিস্তার করেছিল। বঙ্গভঙ্গের ফলে বাংলার হিন্দু ও মুসলমানদের মধ্যে সম্পূর্ণ বিপরীত প্রতিক্রিয়া সৃষ্টি হয়। অনগ্রসর মুসলমানরা মনে করেছিল বঙ্গভঙ্গের ফলে নতুন প্রদেশ হলে শিক্ষা-দীক্ষা, কর্মসংস্থান, ব্যবসা-বাণিজ্য ইত্যাদি বিভিন্ন ক্ষেত্রে তাদের উন্নয়ন হবে এবং দীর্ঘদিনের অবহেলা ও বঞ্চনার অবসান ঘটবে। অন্যদিকে, হিন্দু সম্প্রদায় বঙ্গভঙ্গের ঘটনাকে বাঙালি জাতির বিকাশমান সংহতি ও চেতনার ওপর আঘাত হিসেবে দেখে। পূর্ববাংলা ও আসাম নামে নতুন প্রদেশ হওয়ায় পূর্ববঙ্গে ঢাকাকে কেন্দ্র করে বিভিন্ন শিল্প প্রতিষ্ঠান, সরকারি অফিস-আদালত, শিক্ষা প্রতিষ্ঠান ইত্যাদি গড়ে ওঠে। তবে পশ্চিম বাংলার সংখ্যাগরিষ্ঠ হিন্দু সম্প্রদায়, বিশেষ করে ধনাঢ্য ভূস্বামীরা বঙ্গভঙ্গের ফলে ক্ষতিগ্রস্ত হয়। দুই সম্প্রদায়ের ওপর বঙ্গভঙ্গের - এই বিপরীতধর্মী প্রভাবের ফলে সাম্প্রদায়িক চেতনার বিষবৃক্ষ রোপিত হয়। হিন্দুরা বঙ্গভঙ্গ রদের জন্য তীব্র আন্দোলন শুরু করে। আপাতদৃষ্টিতে, বঙ্গভঙ্গ মুসলিমদের অনুকূলে একটি প্রশাসনিক উদ্যোগ হলেও প্রকৃতপক্ষে এর মাধ্যমে ব্রিটিশদের বড় একটি রাজনৈতিক উদ্দেশ্য বাস্তবায়িত হয়। বঙ্গভঙ্গ ছিল তাদের 'ভাগ কর ও শাসন কর' নামে পরিচিত কূটকৌশলের অংশ। বাংলা প্রদেশকে ভেঙে দেওয়ার মাধ্যমে ব্রিটিশ সরকার কৌশলে কলকাতাকেন্দ্রিক সর্বভারতীয় জাতীয়তাবাদী আন্দোলন নস্যাৎ করার সুযোগ লাভ করে। এছাড়া এর ফলে বাংলা তথা ভারতের রাজনীতিতে উগ্র হিন্দু জাতীয়তাবাদের বিকাশ ঘটে। অন্যদিকে, মুসলমানদের মধ্যেও বিচ্ছিন্নতার বোধ ও কট্টরপন্থার জন্ম হয়। এটি বাংলার দীর্ঘদিনের সাম্প্রদায়িক সম্প্রীতির ঐতিহ্যকে ক্ষতিগ্রস্ত করে। পরিশেষে বলা যায়, বঙ্গভঙ্গ বাংলার রাজনীতিতে সাম্প্রদায়িক বিভক্তি উস্কে দেয়। এমনকি বঙ্গভঙ্গ রদের পরেও, রাজনীতি এবং অধিকার আদায়ের প্রশ্নে হিন্দু ও মুসলিম সম্প্রদায়ের মধ্যে সত্যিকারের কোনো ঐক্য আর গড়ে ওঠেনি।"
        }
      ]
    },
    {
      "number": "2",
      "uddipok": "প্রতি বছর ২১শে ফেব্রুয়ারির ভোরে 'নূতন চেতনা' সংঘের সদস্যগণ খালি পায়ে হাতে ফুল নিয়ে শহিদ মিনারে শহিদদের প্রতি ফুল দিয়ে শ্রদ্ধা ও ভালোবাসা জানায়। এরপর একসঙ্গে দিনটির তাৎপর্য নিয়ে আলোচনা করে সবাইকে মাতৃভাষার প্রতি ও দেশপ্রেমে উদ্বুদ্ধ করে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "মুসলিম লীগ ঢাকার শাহবাগে ১৯০৬ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "'ভারত স্বাধীনতা আইন' প্রণয়নের লক্ষ্যে লর্ড মাউন্টব্যাটেন ১৯৪৭ সালের ৩ জুন ভারতবর্ষের জনগণের সামনে যে পরিকল্পনা পেশ করেছিলেন তা-ই '৩ জুন পরিকল্পনা' নামে পরিচিত। মন্ত্রিমিশন পরিকল্পনার পর ভারতে 'অন্তর্বর্তীকালীন সরকার' গঠন করা নিয়ে কংগ্রেস ও মুসলিম লীগের মধ্যে চরম অন্তর্দ্বন্দ্ব শুরু হয়। ফলে ব্রিটিশ প্রধানমন্ত্রী অ্যাটলি ১৯৪৭ সালের ২০ ফেব্রুয়ারি ক্ষমতা হস্তান্তরের ঘোষণা প্রদান করেন। ব্রিটিশ প্রধানমন্ত্রীর ঘোষণাকে বাস্তবরূপ দেওয়ার জন্য লর্ড মাউন্টব্যাটেনকে ভারতের নতুন ভাইসরয় নিয়োগ করেন। কংগ্রেস ও মুসলিম লীগ নেতাদের সাথে ক্ষমতা হস্তান্তর এবং সাম্প্রদায়িক সম্প্রীতি সৃষ্টির জন্য নিরলস প্রচেষ্টা চালান। ১৯৪৭ সালের ২ জুন নেহেরু, জিন্নাহ ও শিখ নেতা বলদেব' সিং এর সাথে ঘরোয়া বৈঠকে মিলিত হয়ে মাউন্টব্যাটেন যে পরিকল্পনা গ্রহণ করেন তা তিনি ১৯৪৭ সালের ৩ জুন জনগণের সামনে তুলে ধরেন। এটিই '৩ জুন পরিকল্পনা বা মাউন্টব্যাটেন পরিকল্পনা' নামে খ্যাত।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ঘটনাটি আমার পাঠ্যপুস্তকের ঐতিহাসিক' ভাষা আন্দোলনকে স্মরণ করিয়ে দেয়। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মতবিরোধ শুরু হয়। পাকিস্তানের মোট জনগোষ্ঠীর ৫৬ শতাংশ মানুষের মুখের ভাষাকে বাদ দিয়ে পাকিস্তানি শাসকগোষ্ঠী ৫ম স্থানীয় ভাষা উর্দুকে রাষ্ট্রভাষা করার সিদ্ধান্ত গ্রহণ করে। মোহাম্মদ আলী জিন্নাহ এবং খাজা নাজিমুদ্দিন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণসমাজ এ ঘোষণার প্রতিবাদ জানায় এবং তীব্র আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভঙ্গ করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। ভাষা শহিদদের স্মরণে নির্মিত হয় শহিদ মিনার। প্রতিবছর ২১ ফেব্রুয়ারি ভোরে খালি পায়ে শহিদ মিনারে গিয়ে শহিদদের প্রতি ফুল দিয়ে শ্রদ্ধা ও ভালোবাসা জানানো হয়। উদ্দীপকের তথ্যানুযায়ী, 'নূতন চেতনা' সংঘের সদস্যগণ প্রতিবছর ২১ ফেব্রুয়ারি ভোরে খালি পায়ে শহিদ মিনারে শহিদদের প্রতি ফুল দিয়ে শ্রদ্ধা ও ভালোবাসা জানায়। যেহেতু শহিদ মিনার ভাষা আন্দোলনে শহিদদের স্মরণে নির্মিত হয় এবং প্রতিবছর ২১ ফেব্রুয়ারি শহিদ মিনারে গিয়ে ফুল দিয়ে তাদের শ্রদ্ধা ভালোবাসা জানানো হয়। সেহেতু বলা যায়, উদ্দীপকে উল্লেখিত ঘটনাটি আমার পাঠ্যপুস্তকের ঐতিহাসিক ভাষা আন্দোলনের কথাই মনে করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকের ঘটনাটির সাথে আমার পাঠ্যপুস্তকের ঐতিহাসিক ভাষা আন্দোলনের ঘটনার মিল রয়েছে। যার তাৎপর্য অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল, বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "3",
      "uddipok": "ব্রিটিশ সরকারের শাসনে নিষ্পেসিত হয়ে ভারতের জনগণ বিভিন্ন দাবি-দাওয়া নিয়ে দফায় দফায় আন্দোলন করেছিল। তাদের মূল দাবি ছিল 'স্বাধীনতা ও স্বাধীন রাষ্ট্র'। ব্রিটিশ সরকার বিভিন্ন সময়ে বিভিন্ন প্রস্তাব, মিশন-পরিকল্পনা নিয়ে আসলেও তা ব্যর্থতায় পর্যবসিত হয়। অবশেষে জনগণের আন্দোলনের চাপে বাধ্য হয়ে ব্রিটিশ সরকার একটি নতুন আইন তৈরি করে। ভারতীয় উপমহাদেশকে দু'টি পৃথক স্বাধীন ও সার্বভৌম রাষ্ট্রের জন্ম দিয়ে, তারা ভারতীয় উপমহাদেশ ত্যাগ করে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "আগরতলা মামলায় মোট আগামী ছিলেন ৩৫ জন।"
        },
        {
          "label": "খ",
          "question": "",
          "explanation": "ফরায়েজি আন্দোলন বলতে হাজী শরীয়তউল্লাহ কর্তৃক পরিচালিত ফরজভিত্তিক ধর্মীয় সংস্কার আন্দোলনকে বোঝায়। ১৮১৮ সালে হাজী শরীয়তউল্লাহ মক্কা থেকে দেশে ফিরে আসেন। দেশে ফিরে তিনি দেখলেন, মুসলমানরা নানাপ্রকার কুসংস্কারে লিপ্ত। তারা কবর পূজা, পীর পূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তউল্লাহ ধর্মীয় সংস্কার আন্দোলনের ডাক দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে ফরায়েজি আন্দোলন নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে বর্ণিত আইনের সাথে আমার পঠিত ১৯৪৭ সালের ভারত স্বাধীনতা আইনের সাদৃশ্য রয়েছে। ভারতের রাজনৈতিক ও শাসনতান্ত্রিক অচলাবস্থা দূর করার লক্ষ্যে তৎকালীন গভর্নর জেনারেল লর্ড মাউন্টব্যাটেন ১৯৪৭ সালের ৩ জুন একটি পরিকল্পনা গ্রহণ করেন। এটি কার্যকর করার লক্ষ্যে ৪ জুলাই ব্রিটিশ পার্লামেন্টে তিনি একটি বিল উত্থাপন করেন। এ বিলে ব্রিটিশ ভারতে 'ভারত' ও 'পাকিস্তান' নামে দুটি স্বাধীন ও সার্বভৌম রাষ্ট্র প্রতিষ্ঠার প্রস্তাব করা হয়। ১৯৪৭ সালের ১৮ জুলাই বিলটি রাজকীয় সম্মতির মাধ্যমে আইনে পরিণত হয়। এটিই ১৯৪৭ সালের 'ভারত স্বাধীনতা আইন' নামে খ্যাত। উদ্দীপকে বলা হয়েছে, অধ্যাপক জাহানারা হক শ্রেণিকক্ষে শিক্ষার্থীদের উদ্দেশ্যে বলেন, ব্রিটিশ ভারতের তৎকালীন শাসকগণ বহু আইন প্রণয়ন করেছেন। কিন্তু আইনগুলো উপমহাদেশের জনগণকে পরিপূর্ণভাবে সন্তুষ্ট করতে পারেনি। তা সত্ত্বেও এ আইনগুলোর মধ্যে সর্বশেষ আইনটি ছিল ভারতীয় উপমহাদেশের রাজনীতিবিদ ও জনগণের জন্য বহুল প্রত্যাশিত। এখানে ১৯৪৭ সালের ভারত স্বাধীনতা আইনের প্রতি ইঙ্গিত করা হয়েছে। এ আইন অনুযায়ী, 'ভারত' ও 'পাকিস্তান' নামে দুটি স্বাধীন রাষ্ট্রের সৃষ্টি হয়। সুতরাং বলা যায়, উদ্দীপকে উল্লেখিত আইনের সাথে ১৯৪৭ সালের ভারত স্বাধীনতা আইন সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে উল্লিখিত আইনের সাথে সাদৃশ্যপূর্ণ আইন অর্থাৎ ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে ভারতবর্ষে দুইশত বছরের ব্রিটিশ শাসনের অবসান ঘটে এবং 'পাকিস্তান' ও 'ভারত' নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। দীর্ঘ আন্দোলন, হিন্দু-মুসলিম দাঙ্গা, ব্যাপক রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। উক্ত আইন প্রণয়নের ফলে এ উপমহাদেশে দীর্ঘ ১৯০ বছরের কোম্পানি ও ব্রিটিশ ঔপনিবেশিক শাসনের অবসান হয়ে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা, সাহিত্য ইত্যাদিতে বৈপ্লবিক পরিবর্তনের সূচনা' করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম।"
        }
      ]
    },
    {
      "number": "4",
      "uddipok": "'প' নামক রাষ্ট্র 'ক' ও 'খ' দুইটি অঞ্চল নিয়ে গঠিত। 'ক' অঞ্চলের শাসক দ্বারা 'খ' অঞ্চলের জনগণ নানাভাবে অত্যাচারিত ও নির্যাতিত হচ্ছিল। এই অত্যাচার ও নির্যাতন থেকে মুক্তির লক্ষ্যে 'খ' অঞ্চলের একজন মহান নেতা কিছু কর্মসূচি জনসম্মুখে উত্থাপন করেন। উক্ত কর্মসূচিকে জনগণ তাদের 'বাঁচার দাবি, মুক্তির সনদ' হিসেবে গ্রহণ করে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "১৯৭১ সালের ১০ এপ্রিল মুজিবনগর সরকার গঠিত হয়।"
        },
        {
          "label": "খ",
          "question": "",
          "explanation": "সমুক্তিযুদ্ধকে গতিময় ও সুসংহত করার জন্য ১৯৭১ সালের ১০ এপ্রিল মুজিবনগর সরকার বা প্রবাসী সরকার গঠন করা হয়। এর গঠন নিম্নরূপ: ১. রাষ্ট্রপতি: বঙ্গবন্ধু শেখ মুজিবুর রহমান ২. উপ-রাষ্ট্রপতি: সৈয়দ নজরুল ইসলাম ৩. প্রধানমন্ত্রী: তাজউদ্দীন আহমদ ৪. পররাষ্ট্রমন্ত্রী: খন্দকার মোশতাক আহমেদ ৫. অর্থমন্ত্রী: ক্যাপ্টেন এম. মনসুর আলী ৬. স্বরাষ্ট্র, ত্রাণ ও পুনর্বাসন মন্ত্রী: এ. এইচ. এম কামারুজ্জামান ৭. প্রধান সেনাপতি: জেনারেল এম. এ. জি ওসমানী ৮. ডেপুটি চীফ অব স্টাফ: গ্রুপ ক্যাপ্টেন এ. কে. খন্দকার"
        },
        {
          "label": "গ",
          "question": "",
          "explanation": "উদ্দীপকে মহান নেতার কর্মসূচি আমার পঠিত ঐতিহাসিক ৬ দফা কর্মসূচিকে স্মরণ করিয়ে দেয়। ১৯৪৭ সালে পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব পাকিস্তানের জনসাধারণের ওপর নানা অত্যাচার, অবিচার, শোষণ ও বঞ্চনা শুরু করে। পশ্চিম পাকিস্তানি শাসকগোষ্ঠী বেসামরিক ও সামরিক চাকরি, কৃষি, শিল্প, শিক্ষা, অর্থনীতিসহ সবক্ষেত্রে পূর্ব ও পশ্চিম পাকিস্তানের মধ্যে পাহাড়সম বৈষম্য সৃষ্টি করে। বাঙালির রাজনৈতিক ও অর্থনৈতিক স্বাধিকারের দাবিকে সামনে রেখে বঙ্গবন্ধু ১৯৬৬ সালের ৫-৬ ফেব্রুয়ারি বিরোধী রাজনৈতিক দলগুলোর এক সম্মেলনে ঐতিহাসিক ৬ দফা দাবি পেশ করেন। এ দাবি বা কর্মসূচি ছিল পাকিস্তানের ভবিষ্যৎ শাসনতন্ত্রের ভিত্তিস্বরূপ। পাকিস্তানের শাসনকাঠামোতে পূর্ব পাকিস্তানের স্বায়ত্তশাসন দাবির পটভূমিকায় ৬ দফার গুরুত্ব ও তাৎপর্য অত্যধিক। ৬ দফা ছিল মূলত প্রাদেশিক স্বায়ত্তশাসনের দাবি। উদ্দীপকের তথ্যানুযায়ী, 'ক' ও 'খ' দুটি অঞ্চল নিয়ে 'প' রাষ্ট্রটি গঠিত হয়েছে। তবে 'ক' অঞ্চলের শাসক দ্বারা 'খ' অঞ্চলের জনগণ নানাভাবে অত্যাচারিত ও নির্যাতিত হচ্ছিল। এই অত্যাচার ও নির্যাতন থেকে মুক্তির, লক্ষ্যে 'খ' অঞ্চলের একজন মহান নেতা জনসম্মুখে কিছু কর্মসূচি উত্থাপন করেন। এখানে বঙ্গবন্ধু কর্তৃক উত্থাপিত ১৯৬৬ সালের ৬ দফার প্রতি ইঙ্গিত করা যায়। কেননা উদ্দীপকের 'খ' অঞ্চলের মহান নেতার মতো বঙ্গবন্ধুও পূর্ব পাকিস্তানের জনগণকে পশ্চিম পাকিস্তানি শাসকগোষ্ঠীর অত্যাচার ও বৈষম্যমূলক নীতির হাত থেকে মুক্ত করার জন্য ৬ দফা দাবি উত্থাপন করেন।"
        },
        {
          "label": "ঘ",
          "question": "\"উক্ত কর্মসূচিকে জনগণ তাদের বাঁচার দাবি, মুক্তির সনদ হিসেবে গ্রহণ করে\"-উক্তিটি বিশ্লেষণ করো।",
          "explanation": "উক্ত কর্মসূচিকে অর্থাৎ ৬ দফা কর্মসূচিকে জনগণ তাদের বাঁচার দাবি, মুক্তির সনদ হিসেবে গ্রহণ করে- উক্তিটি যথার্থ। পাকিস্তানের স্বৈরশাসক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। এ আন্দোলন ছিল শোষকের হাত থেকে শোষিতের অর্থনৈতিক, সামাজিক ও রাজনৈতিক অধিকার আদায়ের হাতিয়ার। উদ্দীপকে উল্লেখিত ১৯৬৬ সালের ছয় দফার মাধ্যমে বাঙালিরা প্রথম লিখিতভাবে স্বায়ত্তশাসনের দাবি পেশ করে যা ছিল সমগ্র বাংলার জনগণের প্রাণের দাবি। এর মাধ্যমে প্রমাণিত হয়, বাঙালিদের সাফল্য লাভ করার কৌশল বা সামর্থ্য আছে। তদানীন্তন পূর্ব পাকিস্তানের অধিকাংশ শিল্প, কারখানা, ব্যাংক, বিমা প্রভৃতি পশ্চিম পাকিস্তানি পুঁজিপতিরা একচেটিয়া নিয়ন্ত্রণ করতো। দেশের সমুদয় সম্পদ ২২টি অবাঙালি পরিবারের মধ্যে কুক্ষিগত ছিল। বাঙালির স্বায়ত্তশাসনের দাবিকে নস্যাৎ করার জন্য সরকার নানা টাল-বাহানা করেছিল। কিন্তু এসব উপেক্ষা করে জনমত ক্রমেই ছয়দফার প্রতি সহানুভূতিপ্রবণ হতে থাকে। ছয়দফাকে তারা মুক্তির একমাত্র উপায় বলে গ্রহণ করে। কেননা নাগরিক হিসেবে মানসম্পন্ন জীবনযাপনের জন্য যেসব সুযোগ-সুবিধা দরকার তা-ই ছিল ছয় দফার বিষয়বস্তু। অবশেষে ১৯৭০ সালের নির্বাচনে আওয়ামী লীগের বিপুল সংখ্যাগরিষ্ঠতা স্বায়ত্তশাসনের দাবিকে ত্বরান্বিত করে। এই দাবিতে উজ্জীবিত হয়েই বাঙালিরা ১৯৭১ সালে মুক্তি আন্দোলনে ঝাঁপিয়ে পড়ে। ফলশ্রুতিতে আমরা মুক্তি বা স্বাধীনতা অর্জন করতে পেরেছি। উপরের আলোচনা শেষে বলা যায়, ছয়দফা কেন্দ্রিক আন্দোলনের পথ বেয়েই জন্ম নিয়েছে স্বাধীন সার্বভৌম বাংলাদেশ। এ কারণেই ছয়দফাকে বাঙালির মুক্তির সনদ বলা হয়।"
        }
      ]
    },
    {
      "number": "5",
      "uddipok": "ক্রমিক নং রাজনৈতিক দল প্রাপ্ত ফলাফল (আসন সংখ্য) ১। চ ১৬৭টি ২। ছ ৮৮টি ৩। জ ৫৮টি সর্বমোট = ৩১৩টি",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু শেখ মুজিবুর রহমান ১৯৭১ সালের ২৬ মার্চ বাংলাদেশের স্বাধীনতা ঘোষণা করেন।"
        },
        {
          "label": "খ",
          "question": "",
          "explanation": "মৌলিক অধিকার হচ্ছে সেসব অধিকার যা রাষ্ট্রের সংবিধানে সন্নিবেশিত ও বলবৎযোগ্য থাকে। মৌলিক অধিকার থেকে কেউ বঞ্চিত হলে সে আদালতের মাধ্যমে তার অধিকার ফেরত পেতে পারে। এক্ষেত্রে আদালত রায়ের মাধ্যমে সরকারকে ঐসব বঞ্চিত ব্যক্তিদের অধিকার ফিরিয়ে দেওয়ার আদেশ দিতে পারে। বাংলাদেশ সংবিধানের তৃতীয় ভাগে ২৭ থেকে ৪৪ অনুচ্ছেদ পর্যন্ত মৌলিক অধিকার সম্পর্কে সুস্পষ্ট ব্যাখ্যা দেওয়া হয়েছে।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত ১৯৭০ সালের সাধারণ নির্বাচনের সাদৃশ্য আছে। ১৯৬৯ সালের অক্টোবর মাসে প্রেসিডেন্ট ইয়াহিয়া খান দেশের জন্য একটি শাসনতন্ত্র প্রণয়ন ও সাধারণ নির্বাচনের কথা ঘোষণা করেন এবং এ মর্মে একটি 'আইনগত কাঠামো আদেশ' জারি করেন। ১৯৭০ সালে জাতীয় পরিষদের নির্বাচন অনুষ্ঠিত হয় ৭ ডিসেম্বর এবং প্রাদেশিক পরিষদের নির্বাচন অনুষ্ঠিত হয় ১৭ ডিসেম্বর। ঐতিহাসিক নির্বাচনে জাতীয় ও প্রাদেশিক পরিষদ উভয়টিতে পূর্ব পাকিস্তানের প্রধান দল আওয়ামী লীগ একচেটিয়া বিজয় অর্জন করে। জাতীয় পরিষদের নির্বাচনে আওয়ামী লীগ পূর্ব পাকিস্তানের নির্ধারিত ১৬৯টি আসনের মধ্যে ১৬৭টিই লাভ করে। অন্যদিকে পশ্চিম পাকিস্তানের ১৩৮টি আসনের মধ্যে ৮৮টি আসন লাভ করে জুলফিকার আলী ভুট্টোর পাকিস্তান পিপলস পার্টি। এবং অন্যান্য দল ৫৮টি আসন লাভ করে। উদ্দীপকে দেখানো হয়েছে, একটি সাধারণ নির্বাচনে 'চ' রাজনৈতিক দল ১৬৭টি এবং 'ছ' রাজনৈতিক দল ৮৮টি আসন লাভ করে। আর অন্যান্য দল লাভ করে ৫৮টি আসন। এ তথ্যগুলোর মাধ্যমে ১৯৭০ সালের সাধারণ নির্বাচনের প্রতি ইঙ্গিত করা হয়েছে। কেননা ১৯৭০ সালের নির্বাচনে আওয়ামী লীগ ১৬৭টি, পাকিস্তান পিপলস পার্টি ৮৮টি এবং অন্যান্য দল ৫৮টি আসনে বিজয়ী হয়। তাই বলা যায়, উদ্দীপকের সাথে আমার পঠিত ১৯৭০ সালের সাধারণ নির্বাচন সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ ১৯৭০ সালের সাধারণ নির্বাচন প্রকৃতপক্ষে যুক্তপাকিস্তানের মৃত্যুঘণ্টা বাজিয়ে দেয়- উক্তিটি যথার্থ। ১৯৭০ সালের নির্বাচনে পূর্ব পাকিস্তানের বাঙালিদের স্বতন্ত্র জাতীয়তাবোধ ও স্বাধিকারের দাবির বহিঃপ্রকাশ ঘটে। ঐ নির্বাচনে আওয়ামী লীগের অভূতপূর্ব বিজয় পশ্চিমা শাসকগোষ্ঠীর সুদীর্ঘ ২৩ বছরের অত্যাচার ও শোষণের হাত থেকে বাঙালির মুক্তিলাভের আকাঙ্ক্ষারই বহিঃপ্রকাশ। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন আহ্বান করেও তা অনির্দিষ্টকালের জন্য স্থগিত করা হয়। এর প্রতিবাদে বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তাঁর ভাষণে তিনি কৌশলে স্বাধীনতার ডাক দেন। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলতে থাকে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন ও মুক্তিযুদ্ধের ডাক দেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর পাকিস্তান রাষ্ট্র ভেঙে জন্মলাভ করে স্বাধীন সার্বভৌম বাংলাদেশ। উপরের আলোচনা থেকে এটাই প্রতীয়মান হয় যে, ১৯৭০ সালের সাধারণ নির্বাচন পাকিস্তান রাষ্ট্রের ভাঙন ত্বরান্বিত করে মৃত্যু ঘণ্টা বাজিয়ে দেয়।"
        }
      ]
    },
    {
      "number": "6",
      "uddipok": "'খ' দেশের নাগরিকগণ তাদের ইচ্ছামতো ধর্মচর্চা করতে পারে। এছাড়াও সে দেশের সংবিধানে জনগণের চলাফেরার অধিকার, বাক স্বাধীনতার অধিকার সন্নিবেশিত হয়েছে। সে দেশের নাগরিকগণ সরকারের বিরুদ্ধে কিছু লিখতে পারে না।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "১৯৭২ সালে গঠিত খসড়া সংবিধান প্রণয়ন কমিটি ৩৪ সদস্যবিশিষ্ট ছিল।"
        },
        {
          "label": "খ",
          "question": "",
          "explanation": "১৯৭২ সালের সংবিধানের দশম ভাগের ১৪২ নং অনুচ্ছেদে বাংলাদশের সংবিধান সংশোধনের পদ্ধতি বর্ণনা করা হয়েছে। বাংলাদেশের সংবিধান সংশোধনের ক্ষেত্রে দুটি শর্ত পালন করতে হয়। প্রথমত, সংবিধান সংশোধনের কোনো বিলই সংসদের বিবেচনার জন্য প্রেরণ করা হবে না। যদি না উক্ত বিলের শিরোনামে সংবিধানের কোন কোন অংশ সংশোধন করা হবে তা স্পষ্টভাবে উল্লেখ করা হয়। অর্থাৎ উক্ত বিলের শিরোনামে অবশ্যই সংবিধান সংশোধন করার বিষয়টি উল্লেখ থাকবে। দ্বিতীয়ত, সংবিধান সংশোধনের বিল সংসদের মোট সদস্যের দুই-তৃতীয়াংশের ভোটে গৃহীত হবে এবং রাষ্ট্রপতি কর্তৃক অনুমোদিত হতে হবে।"
        },
        {
          "label": "গ",
          "question": "",
          "explanation": "উদ্দীপকের আলোকে বলা যায়, 'খ' দেশের সংবিধানের সাথে বাংলাদেশের সংবিধানের অনেকাংশে মিল রয়েছে। উদ্দীপকের তথ্যানুযায়ী, 'খ' দেশের নাগরিকগণ তাদের ইচ্ছামতো ধর্মচর্চা করতে পারে। অর্থাৎ 'খ' দেশে ধর্মীয় স্বাধীনতা বিদ্যমান। বাংলাদেশের জনগণেরও ধর্মীয় স্বাধীনতা রয়েছে। অর্থাৎ প্রত্যেক নাগরিকের যেকোনো ধর্ম অবলম্বন, পালন বা প্রচারের অধিকার রয়েছে। বাংলাদেশের জনগণ চলাফেরার অধিকার, বাকস্বাধীনতার অধিকারসহ সরকারের গঠনমূলক সমালোচনা করার অধিকারও ও প্রচার মাধ্যমের স্বাধীনতা ভোগ করে। অর্থাৎ জনস্বার্থে আরোপিত যুক্তিসঙ্গত বাধা- নিষেধ সাপেক্ষে বাংলাদেশের সর্বত্র অবাধ চলাফেরা, এর যেকোনো স্থানে বসবাস এবং বাংলাদেশ ত্যাগ ও বাংলাদেশে অনুপ্রবেশ করার অধিকার প্রত্যেক নাগরিকের রয়েছে। এছাড়া প্রত্যেক নাগরিকের বাক্ ও ভাব প্রকাশের স্বাধীনতাসহ সরকারের গঠনমূলক সমালোচনা করার অধিকার ও স্বাধীন প্রচারমাধ্যম স্বাধীনতা রয়েছে। তবে 'খ' রাষ্ট্রের জনগণের চলাফেরার অধিকার ও বাকস্বাধীনতার অধিকার থাকলেও সরকারের বিরুদ্ধে কিছু লেখার অর্থাৎ সরকারের গঠনমূলক সমালোচনা করার অধিকার নেই। এছাড়াও 'খ' দেশের প্রচার মাধ্যমও স্বাধীন নয়। তাই বলা যায়, 'খ' দেশের সংবিধানের সাথে বাংলাদেশের সাংবিধানিক অনেকাংশে মিল থাকলেও সম্পূর্ণরূপে মিল নেই।"
        },
        {
          "label": "ঘ",
          "question": "",
          "explanation": "বাংলাদেশের সংবিধানের সরকারের গঠনমূলক সমালোচনা করার অধিকার ও প্রচার মাধ্যমের স্বাধীনতা বিদ্যমান থাকার কারণে বাংলাদেশের সংবিধান 'খ' দেশের সংবিধান থেকে অধিক গণতান্ত্রিক। বর্তমান বিশ্বের সবচেয়ে কল্যাণধর্মী হিসেবে স্বীকৃত ও জনপ্রিয় শাসনব্যবস্থা হচ্ছে গণতন্ত্র। গণতন্ত্র জনগণের অংশগ্রহণ ও সম্মতির মাধ্যমে পরিচালিত একটি জনপ্রিয় শাসনব্যবস্থা। এ শাসনব্যবস্থায় কার্যত জনগণের শাসন প্রতিষ্ঠিত হয়। গণতন্ত্রে নাগরিকের ধর্মচর্চা, চলাফেরা ও বাস্বাধীনতার অধিকারসহ সরকারের গঠনমূলক সমালোচনা করার অধিকার থাকে। গণতন্ত্রের অন্যতম প্রধান বৈশিষ্ট্য প্রচার মাধ্যমের স্বাধীনতা। প্রচার মাধ্যমের স্বাধীনতা সুষ্ঠু জনমত গঠনে গুরুত্বপূর্ণ ভূমিকা পালন করে থাকে। প্রচার মাধ্যম স্বাধীন থাকলে এটি সরকারের অবস্থান ও কর্মকাণ্ড প্রচারের পাশাপাশি নির্বিঘ্নে বিরোধী দল তথা জনগণের মতামত বা প্রতিক্রিয়া প্রকাশ ক্রতে পারে। বাংলাদেশের সংবিধান অনুযায়ী নাগরিকগণ এসব অধিকার ভোগ করে থাকে। উদ্দীপকে উল্লেখিত 'খ' রাষ্ট্রের ক্ষেত্রে দেখা যায়, 'খ' দেশের নাগরিকগণ ইচ্ছামতো ধর্মচর্চা করতে পারে। এছাড়াও সেদেশের সংবিধানে জনগণের চলাফেরার অধিকার ও বাকস্বাধীনতার অধিকার সন্নিবেশিত হলেও সে দেশের নাগরিকগণ সরকারের বিরুদ্ধে কিছু লিখতে পারে না। অর্থাৎ 'খ' দেশের নাগরিকগণ সরকারের গঠনমূলক সমালোচনা ও প্রচার মাধ্যমের স্বাধীনতা থেকে বঞ্চিত। উপরের আলোচনার ভিত্তিতে তাই বলা যায়, বাংলাদেশের সংবিধানে সরকারের গঠনমূলক সমালোচনা করার অধিকার ও প্রচার মাধ্যমের স্বাধীনতা বিদ্যমান রয়েছে, যা 'খ' রাষ্ট্রে অনুপস্থিত। এ কারণে বাংলাদেশের সংবিধান 'খ' রাষ্ট্রের সংবিধান থেকে অধিক গণতান্ত্রিক।"
        }
      ]
    },
    {
      "number": "7",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "উদ্দীপকে '?' প্রশ্নবোধক স্থানে শেরে বাংলা এ.কে. ফজলুল হকের নাম হবে।"
        },
        {
          "label": "খ",
          "question": "",
          "explanation": "বাংলাদেশের অন্যতম সাংবিধানিক প্রতিষ্ঠান হলো নির্বাচন কমিশন। গণপ্রজাতন্ত্রী বাংলাদেশের সংবিধানের সপ্তম ভাগের অনুচ্ছেদ ১১৮-এর আওতায় বাংলাদেশ নির্বাচন কমিশন স্থাপিত হয়েছে। জাতীয় ও রাষ্ট্রীয় নির্বাচন সম্পন্ন করার উদ্দেশ্যে সংবিধানে এরূপ নির্বাচন কমিশনের বিধান রাখা হয়েছে। ১১৮ অনুচ্ছেদে উল্লেখ আছে, \"প্রধান নির্বাচন কমিশনার এবং অনধিক চারজন নির্বাচন কমিশনারকে নিয়ে বাংলাদেশের একটি নির্বাচন কমিশন থাকিবে এবং উক্ত বিষয়ে প্রণীত কোনো আইনের বিধানাবলী-সাপেক্ষে রাষ্ট্রপতি প্রধান নির্বাচন কমিশনারকে নিয়োগদান করিবেন।” নির্বাচন কমিশন গঠনের জন্য ২০২২ সালের ২৯ জানুয়ারি বাংলাদেশ জাতীয় সংসদে প্রধান নির্বাচন কমিশনার ও অন্যান্য নির্বাচন কমিশনার নিয়োগ আইন পাশ হয়। উক্ত আইনের মাধ্যমে নির্বাচন কমিশন গঠনের জন্য একটি অনুসন্ধান কমিটি গঠন করা হবে। অনুসন্ধান কমিটির সদস্য সংখ্যা হবে ৬ জন।"
        },
        {
          "label": "গ",
          "question": "",
          "explanation": "উদ্দীপকে প্রশ্নবোধক স্থানের নেতা হলেন শেরে বাংলা এ.কে. ফজলুল হক। কৃষকদের কল্যাণে তিনি অসামান্য অবদান রাখেন। শেরে বাংলা এ.কে. ফজলুল হক বাংলার অবহেলিত কৃষকদের অবস্থার উন্নতির জন্য যথাসাধ্য চেষ্টা করেন। ফজলুল হক ছিলেন একজন সত্যিকার কৃষকদরদি। বাংলার অত্যাচারিত ও নিষ্পেষিত কৃষককুলের অবস্থা দেখে তার প্রাণ কেঁদে ওঠে। দরিদ্র কৃষক প্রজারাই দেশের আসল প্রাণ একথা উপলব্ধি করে শেরে বাংলা এ.কে. ফজলুল হক তাদের অবস্থার উন্নতি করতে যথাসাধ্য চেষ্টা করেন। বাংলার অবহেলিত কৃষকদের জন্য তিনি ছিলেন এক উজ্জ্বল নক্ষত্র, যা তাদের মুক্তির সন্ধান দেয়। উদ্দীপকে যেসব তথ্য যথা- সর্বভারতীয় শিক্ষা সম্মেলনের সংগঠক, কৃষকদরদি, বাঙালি জাতীয়তাবাদের অগ্রদূত এবং লাহোর প্রস্তাবের উত্থাপক। এসব তথ্য শেরে বাংলা এ.কে. ফজলুল হককে নির্দেশ করে। যিনি কৃষকদের কল্যাণে উল্লিখিত অবদানের মাধ্যমে চিরস্মরণীয় হয়ে রয়েছেন।"
        },
        {
          "label": "ঘ",
          "question": "",
          "explanation": "উদ্দীপকে প্রশ্নবোধক স্থানের নেতা অর্থাৎ শেরে বাংলা এ.কে. ফজলুল হক শিক্ষাক্ষেত্রে অত্যন্ত গুরুত্বপূর্ণ অবদান রাখেন। উদ্দীপকে শেরে বাংলা এ.কে. ফজলুল হকের প্রতি ইঙ্গিত করা হয়েছে। তিনি পূর্ব বাংলা তথা বাংলাদেশের গণমানুষের রাজনৈতিক অধিকার প্রতিষ্ঠার পাশাপাশি শিক্ষাবিস্তারেও গুরুত্বপূর্ণ অবদান রাখেন। শেরে বাংলা এ.কে. ফজলুল হক বুঝতে পেরেছিলেন যে, আধুনিক শিক্ষা এবং জ্ঞান-বিজ্ঞানে উন্নতি না করতে পারলে বাংলার জনগণের উন্নতি সম্ভব হবে না। তাই তিনি ১৯০৬ সালে ঢাকায় অনুষ্ঠিত সর্বভারতীয় শিক্ষা সম্মেলনে উল্লেখযোগ্য ভূমিকা পালন করেন। এ সম্মেলনে তিনি আধুনিক ও বিজ্ঞানসম্মত পাশ্চাত্য শিক্ষার ওপর গুরুত্ব দেন। বাংলার জনগণের মধ্যে শিক্ষাবিস্তারে শেরে বাংলা এ. কে. ফজলুল হক অনবদ্য ভূমিকা পালন করে গেছেন। ১৯১২ সালে তিনি কলকাতায় 'মুসলিম শিক্ষা সমিতি' গঠন করেন। গরিব ও মেধাবী ছাত্রদের জন্য তিনি অর্থ সাহায্য করতেন। অবিভক্ত বাংলার মুখ্যমন্ত্রী হিসেবে তিনি শিক্ষা দপ্তরের কার্যাবলি নিজ দায়িত্বে দেখাশোনা করেন। তিনি 'মুসলিম এডুকেশন ফান্ড' এবং কলকাতায় 'ইসলামিয়া কলেজ' প্রতিষ্ঠা করেন। কলকাতায় 'লেডি ব্রাবোর্ন কলেজ', ১৯৪০ সালে বরিশালের চাখারে 'ফজলুল হক কলেজ,' ঢাকায় 'ইডেন মহিলা মহাবিদ্যালয়' ও ঢাকা বিশ্ব বিদ্যালয়ের 'ফজলুল হক হল' প্রভৃতিও তার উল্লেখযোগ্য অবদান। ঢাকা বিশ্ববিদ্যালয় প্রতিষ্ঠার ক্ষেত্রেও তার অবদান অনস্বীকার্য। উপরের আলোচনার ভিত্তিতে বলা যায়, শিক্ষাক্ষেত্রে শেরে বাংলা এ.কে. ফজলুল হকের অবদান ছিল অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "'ক' একটি কলেজের ছাত্রী। প্রতিদিন কলেজে যাওয়া আসার পথে কিছু বখাটে ছেলে তাকে বিরক্ত করতো। তাই সে বাধ্য হয়ে কলেজে যাওয়া বন্ধ করে দেয়।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "বাংলাদেশের আইনসভার নাম 'জাতীয় সংসদ' এবং এটি এক কক্ষবিশিষ্ট।"
        },
        {
          "label": "খ",
          "question": "",
          "explanation": "প্রতিবন্ধী বলতে এমন মানুষকে বোঝায় যিনি নিজের স্বাভাবিক চাহিদা সাধারণ মানুষের মতো করে পূরণ করতে পারে না এবং অন্যের ওপর নির্ভরশীল। প্রতিবন্ধিতা ১০ প্রকার। এগুলো হলো- ১. অটিজম, ২. শারীরিক প্রতিবন্ধিতা, ৩. মানসিক অসুস্থতাজনিত প্রতিবন্ধিতা, ৪. দৃষ্টিপ্রতিবন্ধিতা, ৫. বাকপ্রতিবন্ধিতা, ৬. বুদ্ধি প্রতিবন্ধিতা, ৭. শ্রবণ প্রতিবন্ধিতা, ৮. শ্রবণ-দৃষ্টি প্রতিবন্ধিতা, ৯. সেরিব্রাল পালসি ও ১০. ডাউন সিনড্রোম।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক' ইভটিজিং সমস্যার সম্মুখীন হয়েছে। ইভটিজিং বর্তমান সময়ে বহুল আলোচিত একটি সমস্যা। বিশেষভাবে বাংলাদেশের প্রেক্ষাপটে এটি একটি সামাজিক অসুস্থতা হিসেবে পরিলক্ষিত হচ্ছে। 'ইভ' বলতে বোঝায় রমণী বা নারী, 'টিজিং' বলতে উত্ত্যক্ত করা বা বিরক্ত করাকে বোঝায়। আর ইভটিজিং হচ্ছে পুরুষ সমাজ কর্তৃক নারীর উত্ত্যক্ত বা বিরক্তির শিকার হওয়া। পুরুষ কর্তৃক নারীদের প্রতি বাজে মন্তব্য, কুপ্রস্তাব, অশ্লীল বাক্য প্রয়োগ, অপ্রীতিকর অঙ্গভঙ্গি করা, শারীরিক লাঞ্ছনা, শিস বাজানো, সুযোগে গায়ে পড়ে ধাক্কা দেওয়া, উস্কানিমূলক তালি বাজানো, মোবাইল ফোনে বিরক্ত করা, কাগজে অশ্লীল কথা লিখে মেয়েদের দিকে নিক্ষেপ করা, পথরোধ করা প্রভৃতি ইভটিজিং-এর অন্তর্ভুক্ত। উদ্দীপকে বলা হয়েছে, কলেজ ছাত্রী 'ক' কে প্রতিদিন কলেজে যাওয়া- আসার পথে কিছু বখাটে ছেলে বিরক্ত করত। তাই সে বাধ্য হয়ে কলেজে যাওয়া বন্ধ করে দেয়। কলেজ ছাত্রী 'ক' এর সাথে এ ধরনের আচরণ অন্যতম নাগরিক সমস্যা ইভটিজিং এর সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সমস্যা সমাধানে অর্থাৎ ইভটিজিং প্রতিকারে বেশকিছু পদক্ষেপ নেওয়া যেতে পারে বলে আমি মনে করি। ইভটিজিং প্রতিরোধে পারিবারিক ও সামাজিক সচেতনতা সবচেয়ে বেশি ভূমিকা রাখতে পারে। পারিবারিক সুশিক্ষা ও মূল্যবোধ সমাজ থেকে ইভটিজিং নির্মূল করতে বিশেষ ভূমিকা রাখতে সক্ষম। সামাজিক ও রাষ্ট্রীয়ভাবে সচেতনতা বৃদ্ধি করার মাধ্যমে ইভটিজিং প্রতিরোধ করা সম্ভব। প্রকৃত শিক্ষাই জাতিকে এ ধরনের সামাজিক ব্যাধি থেকে মুক্ত করতে পারে। এক্ষেত্রে একাডেমিক শিক্ষার পাশাপাশি সমাজের সকল শ্রেণি-পেশার মানুষের মধ্যে নৈতিক শিক্ষার প্রসার ঘটাতে হবে। শিক্ষা প্রতিষ্ঠানে শিক্ষকগণ ইভটিজিং ও এর নেতিবাচক দিক নিয়ে বিশদভাবে আলোচনা করে শিক্ষার্থীদের মাঝে সচেতনতাবোধ সৃষ্টি করতে পারেন। অত্যন্ত ভয়ানক হয়ে ওঠা এই ব্যাধি দ্রুত প্রতিরোধ করার জন্য কঠোর শাস্তির বিধানের কোনো বিকল্প নেই। দেশের প্রচলিত আইনের সংস্কার করে ইভটিজিং প্রতিরোধে কঠোর শাস্তির ব্যবস্থা করা যেতে পারে। তবে আইন প্রণয়নের পাশাপাশি সে আইন যাতে বাস্তবায়িত হয় সেদিকেও সজাগ দৃষ্টি রাখতে হবে। এক্ষেত্রে রাজনৈতিক মতৈক্য একান্ত অপরিহার্য। ক্ষতিগ্রস্তদের মানসিক স্বাস্থ্য সেবার ব্যবস্থা করাও জরুরি। সেইসাথে ভারসাম্যপূর্ণ সামাজিক বিকাশে ব্যবসায়ী, রাজনীতিবিদ, গণমাধ্যম ও বুদ্ধিজীবীসহ সংশ্লিষ্ট সকল পক্ষের যে দায়িত্ব রয়েছে সে সম্পর্কে সজাগ থাকতে হবে।"
        }
      ]
    },
    {
      "number": "9",
      "uddipok": "হাসান চৌধুরী একটি গুরুত্বপূর্ণ সাংবিধানিক পদে অধিষ্ঠিত আছেন। উক্ত প্রতিষ্ঠান প্রজাতন্ত্রের কর্মে নিয়োগ দানের জন্য যোগ্যতা সম্পন্ন, মেধাবী ও দক্ষ লোক বাছাইয়ের কাজ করে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "রাষ্ট্রপতি অ্যাটর্নি জেনারেলকে নিয়োগ দান করেন।"
        },
        {
          "label": "খ",
          "question": "",
          "explanation": "অ্যাটর্নি জেনারেল হলেন বাংলাদেশের সর্বোচ্চ আইন কর্মকর্তা। অ্যাটর্নি জেনারেল বাংলাদেশের রাষ্ট্রপতি কর্তৃক প্রদত্ত সকল দায়িত্ব পালন করেন। তিনি দায়িত্ব পালনের জন্য বাংলাদেশের সকল আদালতে তার বক্তব্য পেশ করতে পারবেন। তিনি প্রজাতন্ত্রের পক্ষে আইনের জটিল প্রশ্নে মতামত প্রকাশ করতে পারেন। বাংলাদেশ সরকারের আইন উপদেষ্টা হিসেবে তিনি তার দায়িত্ব পালন করবেন। সংবিধানের ১০৬ নং অনুচ্ছেদানুযায়ী রাষ্ট্রপতি কর্তৃক প্রেরিত বিষয়সমূহে মতামত প্রদানের জন্য সুপ্রিম কোর্টের পক্ষে তিনি তার নিজস্ব মতামত প্রকাশ করতে পারেন।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত সাংবিধানিক প্রতিষ্ঠান বাংলাদেশ সরকারি কর্মকমিশনের মিল আছে। বাংলাদেশ সরকারি কর্ম কমিশন একটি সাংবিধানিক সংস্থা। এটি সংবিধানের ১৩৭ নম্বর অনুচ্ছেদ অনুযায়ী একজন সভাপতি ও অন্যান্য সদস্যদের নিয়ে গঠিত হয়। সংবিধানের ১৩৮(১) নম্বর অনুচ্ছেদ মোতাবেক কর্ম কমিশনের সভাপতি ও অন্যান্য সদস্যবৃন্দ রাষ্ট্রপতি কর্তৃক নিয়োগপ্রাপ্ত হন। উক্ত কমিশন প্রজাতন্ত্রের কাজের জন্য মেধাবী ও যোগ্য কর্মচারী নিয়োগ করে; এজন্য প্রতিষ্ঠানটি প্রতিযোগিতামূলক পরীক্ষা গ্রহণ করে। উদ্দীপকে লক্ষ করা যায়, হাসান চৌধুরী একটি গুরুত্বপূর্ণ সাংবিধানিক পদে অধিষ্ঠিত রয়েছেন। এ প্রতিষ্ঠানটি প্রজাতন্ত্রের কর্মে নিয়োগদানের জন্য যোগ্যতা সম্পন্ন, মেধাবী ও দক্ষ লোক বাছাইয়ের কাজ করে। এখানে সাংবিধানিক প্রতিষ্ঠান বাংলাদেশ সরকারি কর্ম কমিশনের কথা বলা হয়েছে। কেননা সরকারি কর্ম কমিশন যোগ্যতাসম্পন্ন মেধাবী ও দক্ষ লোক বাছাই করে প্রজাতন্ত্রের কর্মে নিয়োগ দান করে।"
        },
        {
          "label": "ঘ",
          "question": "",
          "explanation": "সংবিধানের ১৪০ ও ১৪১ নং অনুচ্ছেদে বাংলাদেশ সরকারি কর্ম কমিশনের কার্যাবলি সম্পর্কে বিধানাবলি সন্নিবেশিত আছে। উদ্দীপকে বাংলাদেশ সরকারি কর্ম কমিশনের প্রতি ইঙ্গিত করা হয়েছে। এ কমিশন নানাবিধ কার্যাবলি সম্পাদন করে থাকে। বাংলাদেশ সরকারি কর্ম কমিশনের প্রধান কাজ হচ্ছে প্রজাতন্ত্রের কাজে দক্ষ ও উপযুক্ত কর্মচারী নিয়োগের উদ্দেশ্যে যাচাই ও পরীক্ষা পরিচালনা করা। রাষ্ট্রপতি কোনো বিষয়ে পরামর্শ চাইলে বা কমিশনের দায়িত্ব সংক্রান্ত কোনো বিষয় কমিশনের নিকট প্রেরণ করা হলে সে সম্পর্কে রাষ্ট্রপতিকে পরামর্শ প্রদান করবেন। কর্ম কমিশন প্রতিবছর মার্চ মাসের প্রথম দিবসে বা তার পূর্বে পূর্ববর্তী ৩১ ডিসেম্বরে সমস্ত এক বছরের স্বীয় কার্যাবলি সম্পর্কে রিপোর্ট প্রস্তুত করবে এবং তা রাষ্ট্রপতির নিকট পেশ করবে। রাষ্ট্রপতি উক্ত রিপোর্ট ও স্মারকলিপি জাতীয় সংসদে উপস্থাপনের ব্যবস্থা করবেন। কমিশন নিম্নলিখিত ক্ষেত্রসমূহে রাষ্ট্রপতিকে পরামর্শ প্রদান করবেন: ক. প্রজাতন্ত্রের কর্মের জন্য যোগ্যতা এবং উক্ত কর্মে নিয়োগের পদ্ধতি সম্পর্কিত বিষয়াদি; খ. প্রজাতন্ত্রের কর্মে নিয়োগদান, পদোন্নতি এবং উক্ত কর্মের এক শাখা হতে অপর শাখায় স্থানান্তর ও বদলিকরণ এবং এর জন্য প্রার্থীর উপযোগিতা নির্ণয় সম্পর্কে অনুসরণীয় নীতি ও বিষয়াদি; গ. প্রজাতন্ত্রের কর্মে নিয়োজিত কর্মচারীদের কার্যকাল, চাকরির শর্তাবলি এবং অবসর ভাতা সম্পর্কিত বিষয়াদি; এবং ঘ. প্রজাতন্ত্রের কর্মের শৃঙ্খলা সম্পর্কিত বিষয়াদি।"
        }
      ]
    },
    {
      "number": "10",
      "uddipok": "পৃথিবী উত্তপ্ত হচ্ছে এবং জলবায়ু ক্রমশ পরিবর্তিত হচ্ছে। জলবায়ুর পরিবর্তন পৃথিবীর সকল স্থানে ভৌত, প্রাকৃতিক, সামাজিক ও অর্থনৈতিক ক্ষেত্রসহ মানবগোষ্ঠীর জীবন ও জীবন ব্যবস্থার ওপর প্রভাব ফেলছে। কিন্তু এ পরিবর্তন নিছক প্রাকৃতিক নয় বরং এর বেশিরভাগই মানুষের সৃষ্টি।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "প্রতিবন্ধী শব্দের ইংরেজি প্রতিশব্দ হলো 'Person with special Needs' I"
        },
        {
          "label": "খ",
          "question": "",
          "explanation": "কোনো স্থানের বা অঞ্চলের আবহাওয়ার সব ঋতুর গড় অবস্থা যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভ করে তখনই একে বলা হয় জলবায়ুর পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক নেতিবাচক প্রভাব পড়ে। এর ফলে কোনো অঞ্চলের কৃষি, বনভূমি, মৎস্য চারণক্ষেত্র, পরিবহন ও যোগাযোগ ব্যবস্থা, শারীরিক ও মানসিক শক্তির বিকাশ, খনিজ সম্পদ, শিল্প-কারখানা স্থাপন প্রভৃতি ক্ষেত্রে পরিবর্তন আসে। এমনকি কখনো কখনো পরিবেশগত বিপর্যয় দেখা দেয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জলবায়ুর পরিবর্তন বাংলাদেশের ওপর বিরূপ প্রভাব ফেলছে। জলবায়ুর এ পরিবর্তনের ফলে বৈশ্বিক উষ্ণতা বৃদ্ধি পাচ্ছে। ফলে বাংলাদেশসহ বিভিন্ন দেশ নানা রকম প্রাকৃতিক দুর্যোগের সম্মুখীন হচ্ছে। জলবায়ু পরিবর্তনের প্রভাবে বিশ্বের যে কয়টি অঞ্চল ও দেশ ক্ষতিগ্রস্ত হবে এর মধ্যে বাংলাদেশ অন্যতম। জলবায়ু পরিবর্তনের ফলে বাংলাদেশে সুদূরপ্রসারী প্রভাব বিদ্যমান। সমুদ্রের পানির উচ্চতা বেড়ে যাওয়ার ফলে উপকূলবর্তী অঞ্চলসমূহে সমুদ্রের পানি ঢুকে পড়বে। আর সমুদ্রের লবণাক্ত পানির প্রভাবে গাছপালা, মৎস্যখামার ও শস্যক্ষেত্রের ক্ষতি হবে। এছাড়া বাংলাদেশের উপকূলবর্তী অঞ্চলসমূহে ম্যানগ্রোভ ফরেস্টের ক্ষতি হচ্ছে। সুন্দরবনের জীববৈচিত্র্য ধ্বংস হয়ে যাচ্ছে। উপকূলীয় এলাকার কৃষি জমিতে লবণাক্ততা বৃদ্ধি পেয়েছে। জমির উর্বরাশক্তি কমে গেছে। জলবায়ু পরিবর্তনের ফলে বাংলাদেশে প্রয়োজনীয় বৃষ্টিপাত হচ্ছে না কিংবা হলেও তা সঠিক সময়ে সঠিক মাত্রায় হচ্ছে না। ফলে দেখা দিচ্ছে খরার মতো প্রাকৃতিক দুর্যোগ। উদ্দীপকে বলা হয়েছে, পৃথিবী উত্তপ্ত হচ্ছে এবং জলবায়ু ক্রমশ পরিবর্তিত হচ্ছে। জলবায়ুর পরিবর্তন পৃথিবীর সকল স্থানে ভৌত, প্রাকৃতিক, সামাজিক ও অর্থনৈতিক ক্ষেত্রসহ মানবগোষ্ঠীর জীবন ও জীবনব্যবস্থার ওপর প্রভাব ফেলছে। জলবায়ু পরিবর্তনের এরূপ প্রভাব বাংলাদেশের ক্ষেত্রেও উল্লিখিতভাবে প্রতিফলিত হচ্ছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত জলবায়ু পরিবর্তনজনিত সমস্যা মোকাবিলার জন্য বাংলাদেশের একজন নাগরিকের বেশকিছু করণীয় রয়েছে বলে আমি মনে করি। জলবায়ু পরিবর্তনের কারণে বাংলাদেশ যে আর্থ-সামাজিক ও পরিবেশগত বিপর্যয়ের মুখোমুখি হতে পারে তা মোকাবিলা করা বা তার সঙ্গে খাপ খাওয়ানোর লক্ষ্যে বিভিন্ন পন্থা ও কর্মসূচি গ্রহণ এবং বাস্তবায়নে কাজ করা জরুরি। এক্ষেত্রে একজন নাগরিক মুখ্য ভূমিকা পালন করতে পারে। জলবায়ুর পরিবর্তনের প্রভাব থেকে মুক্তি পেতে হলে নাগরিকদের অবশ্যই শিল্প-কারখানা স্থাপনের ক্ষেত্রে অধিক সতর্কতা অবলম্বন করতে হবে। যাতে করে পরিবেশের ভারসাম্য রক্ষা হয়, সে অনুযায়ী শিল্পকারখানা স্থাপন করতে হবে। বনভূমিকে রক্ষা করতে হবে। যাতে করে নির্বিচারে বন, গাছপালা উজাড় হয়ে না যায় এবং যেখানেই সম্ভব গাছপালা লাগাতে হবে। জলাশয় সংরক্ষণ করতে হবে। নদী-নালা, খাল-বিল ভরাট করে ফেললে চলবে না। জলাশয়গুলো রক্ষণাবেক্ষণ করতে হবে। সম্ভব হলে আরও নতুন নতুন জলাশয় সৃষ্টি করতে হবে। জলাশয়ে মৎস্য চাষ করতে হবে এবং তাহলেই কেবল পরিবেশ রক্ষা করা সম্ভব হবে। বর্জ্য সংরক্ষণের ব্যাপারে আরও মনোযোগী ও সংবেদনশীল হতে হবে। দায়িত্ব নিয়ে কোনো দেশের প্রত্যেক নাগরিক যদি ময়লা-আবর্জনা, পলিথিন, উচ্ছিষ্ট বর্জ্য ঠিক জায়গায় ফেলে এবং নির্দিষ্ট জায়গায় পুঁতে ফেলে, তাহলে পরিবেশ রক্ষা পাবে এবং জলবায়ু তার চিরচেনা রূপ দ্রুত পরিবর্তন করতে পারবে না। পরিশেষে বলা যায়, কোনো দেশের নাগরিকরাই পারে তাদের চেষ্টা ও একাগ্রতা দিয়ে পরিবেশ সংরক্ষণের মাধ্যমে জলবায়ু পরিবর্তনের প্রভাব থেকে নিজেদেরকে অনেকটা রক্ষা করতে। আর সেজন্যই প্রত্যেক নাগরিককে দায়িত্ব নিয়ে এগিয়ে আসতে হবে।"
        }
      ]
    },
    {
      "number": "11",
      "uddipok": "রফিকুল চাকরি করার জন্য দক্ষিণ আফ্রিকা যায়। সেখানে তিন বছর থাকার পর সে লক্ষ করে যে, অল্পদিনের মধ্যে তার শরীরের ওজন হ্রাস পাচ্ছে, হাল্কা জ্বর ও গলা ব্যথা হচ্ছে, শরীরের বিভিন্ন স্থানে ছত্রাকজনিত সংক্রমণ দেখা দিচ্ছে। সে হাসপাতালে গেলে ডাক্তার বিভিন্ন পরীক্ষা-নিরীক্ষা করে বলেন যে, রফিকুল একটি ভাইরাসজনিত রোগে আক্রান্ত হয়েছে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "আইন ও নীতি বিরুদ্ধ কাজই হলো দুর্নীতি।"
        },
        {
          "label": "খ",
          "question": "",
          "explanation": "বায়ুমণ্ডলের কতগুলো গ্যাসকে একত্রে গ্রিন হাউজ গ্যাস বলে। বায়ুর মূল উপাদান অক্সিজেন ও নাইট্রোজেন হলেও এর বাইরে রয়েছে কিছু গ্যাস। এগুলো হলো কার্বন ডাই-অক্সাইড (CO₂), নাইট্রাস অক্সাইড, মিথেন, হ্যালন, জলীয় বাষ্প, ওজোন গ্যাস, ক্লোরো-ক্লোরো- কার্বন (CFC) ইত্যাদি। এগুলো হলো 'গ্রিন হাউজ গ্যাস'। গ্রিন হাউজ মূলত উপরিউক্ত গ্যাসের সমন্বয়ে গঠিত একটি আচ্ছাদন। গ্রিন হাউজ গ্যাস পৃথিবীর চারপাশে একটা আবরণ তৈরি করে। এ আবরণ ভেদ করে সূর্যরশ্মি প্রবেশ করতে পারে কিন্তু বের হতে পারে না। এর ফলে ভূপৃষ্ঠ সংলগ্ন বায়ুমণ্ডলের উষ্ণতা বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে বর্ণিত রোগটি হলো এইডস। নানা কারণে এ রোগের বিস্তার ঘটে। 'HIV' নামক ভাইরাসের সংক্রমণে একটি মানুষের যে অবস্থার সৃষ্টি হয় তাকেই এইডস বলা হয়। 'HIV' ভাইরাসের সংক্রমণে রোগ প্রতিরোধ ক্ষমতা নষ্ট হয়ে যায় বলে শরীরে অন্য যেকোনো রোগের জীবাণু সহজেই আক্রমণ করতে পারে। এইডস আক্রান্ত ব্যক্তির মধ্যে অন্য রোগের মতোই নানা লক্ষণ দেখা দেয়। যেমন- দ্রুত শরীরের ওজন হ্রাস, দীর্ঘদিন ধরে পাতলা পায়খানা, হালকা জ্বর এবং গলা ব্যথা। রাতে শরীরে অতিরিক্ত ঘাম হওয়া, নাসিকাগ্রন্থি ফুলে যাওয়া, অত্যধিক দুর্বলতা, স্মৃতিশক্তি লোপ পাওয়া, হজমশক্তি কমে যাওয়া, বুদ্ধিমত্তা লোপ, শুকনো কাশি হওয়া, শরীরের বিভিন্ন স্থানে ছত্রাকজনিত আক্রমণ ইত্যাদি। উদ্দীপকের তথ্যানুযায়ী, চাকরির কারণে দক্ষিণ আফ্রিকা যাওয়া রফিকুল ইসলামের ওজন কমে যাচ্ছে এবং হালকা জ্বর ও গলা ব্যথা হচ্ছে। এ ছাড়াও শরীরের বিভিন্ন স্থানে ছত্রাকজনিত সংক্রমণ দেখা দিচ্ছে। ডাক্তারি পরীক্ষার মাধ্যমে তিনি জানতে পারেন একটি ভাইরাসজনিত রোগে আক্রান্ত হয়েছেন। এ থেকে বোঝা যায়, তিনি এইডস রোগে আক্রান্ত। এ রোগে আক্রান্ত হওয়ার অনেকগুলো কারণ রয়েছে। যেমন- 'HIV' ভাইরাসে আক্রান্ত ব্যক্তির সাথে অনিরাপদ যৌন মিলন এবং তার রক্ত গ্রহণ করলে। উক্ত ভাইরাসে আক্রান্ত ব্যক্তির ব্যবহৃত সুচ, সিরিঞ্জ, ব্রাশ, দাঁড়ি কামানোর ব্লেড ইত্যাদি ব্যবহার করলে একজন সুস্থ ব্যক্তিও আক্রান্ত হতে পারে। এ ছাড়াও শিশু জন্মের পূর্বে মা 'HIV' তে আক্রান্ত হলে অথবা আক্রান্ত মায়ের দুধ পান করলে শিশুরও এইডস হতে পারে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত এইডস রোগ প্রতিরোধে নানামুখী ব্যবস্থা গ্রহণ করতে হবে। বর্তমানে এইডস একটি মারাত্মক রোগ, যা বিশ্বব্যাপী আতঙ্কের সৃষ্টি করেছে। এ রোগের প্রতিষেধক এখনও আবিষ্কার হয়নি। এ রোগ প্রতিরোধকল্পে উন্নত দেশসহ তৃতীয় বিশ্বের চিকিৎসা বিজ্ঞানীরা গবেষণা চালিয়ে যাচ্ছেন। তবে বর্তমানে এ রোগের ছোবল থেকে রক্ষা পেতে হলে নাগরিকদের সচেতন হয়ে কিছু পদক্ষেপ গ্রহণ করতে হবে। এইডস রোগের বিস্তার রোধে ধর্মীয় অনুশাসন সবচেয়ে বড় ভূমিকা রাখতে পারে। একমাত্র ধর্মীয় অনুশাসন মেনে চললে মানুষ পারিবারিক জীবনে বিশ্বস্ত থাকে। সেইসাথে অনিরাপদ ও বিবাহ-বর্হিভূত শারীরিক সম্পর্ক থেকে বিরত থাকে। এছাড়া সুচ কিংবা সিরিঞ্জ ব্যবহারে সতর্কতা অবলম্বন করলে এইডস এ আক্রান্ত হওয়ার আশঙ্কা কম থাকে। এইডস আক্রান্ত ব্যক্তির রক্ত কোনো রোগীর শরীরে প্রবেশ করানো যাবে না। এইডস আক্রান্ত ব্যক্তির ক্ষেত্রে ব্যবহৃত সুচ, সিরিঞ্জ ও অন্যান্য অপারেশন যন্ত্রপাতি জীবাণুমুক্ত করে ব্যবহার করতে হবে। এ রোগ থেকে মুক্ত থাকতে হলে পারিবারিক মূল্যবোধ রক্ষা করতে হবে। দাম্পত্য জীবনে বিশ্বস্ত থাকতে হবে, মাদকদ্রব্য সেবন থেকে বিরত থাকতে হবে এবং সমকামিতার কুফল সম্পর্কে প্রচার- প্রচারণা চালাতে হবে। এছাড়াও এইডসের কারণ ও এর প্রভাব সম্পর্কে সচেতন ও সজাগ থাকতে হবে। এইডস প্রতিরোধে জনমত গড়ে তুলতে হবে। এইডস সংক্রমণের আশঙ্কা আছে এমন কারণ থেকে নিজে দূরে থাকতে হবে এবং অন্যকেও এ ব্যাপারে সাহায্য করতে হবে। পরিশেষে বলা যায়, উপরে আলোচিত বিষয়গুলো সম্পর্কে সতর্ক থাকলে এবং যথাযথভাবে মেনে চললে মরণব্যাধি 'এইডস' এর বিস্তার রোধ করা সম্ভব।"
        }
      ]
    }
  ]
}