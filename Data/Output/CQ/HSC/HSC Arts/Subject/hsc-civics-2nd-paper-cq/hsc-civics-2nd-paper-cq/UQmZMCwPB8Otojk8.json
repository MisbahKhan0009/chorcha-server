{
  "title": "নটর ডেম কলেজ, ঢাকা ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "নাগরিকদের অধিকতর সেবা দেওয়ার সুযোগ সৃষ্টির জন্য ঢাকা সিটি কর্পোরেশনকে দুই ভাগে ভাগ করে। ঢাকা উত্তর সিটি কর্পোরেশন ও ঢাকা দক্ষিণ সিটি কর্পোরেশন নামে পৃথক দুটি সিটি কর্পোরেশনে বৃণান্তরিত হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ভারতীয় কংগ্রেস ১৮৮৫ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পাকিস্তানি ক্ষমতাসীন শাসকগোষ্ঠী অধিবেশন আহ্বান ও ক্ষমতা হস্তান্তরে টালবাহানা শুরু করে। ১৯৭১ সালের ১ মার্চ ইয়াহিয়া খান জাতীয় পরিষদের অধিবেশন স্থগিত ঘোষণা করলে পূর্ব পাকিস্তানের জনগণ বিক্ষোভে ফেটে পড়ে। স্বাধিকার আন্দোলন স্বাধীনতা আন্দোলনে রূপ নেয়। পাকিস্তানি শাসকগোষ্ঠীর অত্যাচারে নিষ্পেষিত বাংলার সর্বস্তরের মানুষ এ আন্দোলনে যোগ দেয় এরং সমগ্র দেশের যোগাযোগ ব্যবস্থা বিপর্যস্ত হয়ে পড়ে। ইতিহাসে এ আন্দোলনকে ১৯৭১ সালের অসহযোগ আন্দোলন বলে অভিহিত করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত বিভক্তির সাথে আমার পাঠ্য বইয়ের ব্রিটিশ ভারতের ঐতিহাসিক ঘটনা বঙ্গভঙ্গের সাদৃশ্য লক্ষ্য করা যায়।  অবিভক্ত ব্রিটিশ ভারতের সর্ববৃহৎ প্রদেশ বঙ্গকে বিভক্ত করার প্রশাসনিক যুক্তি দেখিয়ে ১৯০২ সালে লর্ড কার্জন ভারত সচিব কে চিঠি লিখেন। অবিভক্ত বাংলার আয়তন প্রায় ২ লক্ষ বর্গমাইল এবং জনসংখ্যা ছিল প্রায় সাত কোটি । এ বিশাল আয়তনের প্রদেশের শাসনকার্য পরিচালনা করা ছিল একজন গর্ভনরের পক্ষে নিতান্ত দুরূহ ও কষ্টসাধ্য ব্যাপার। এছাড়া পূর্ব বাংলার জনগণের স্বার্থ রক্ষার্থে মুসলিম নেতৃবৃন্দ পূর্ব বাংলাকে আলাদা প্রদেশ রূপে গড়ে তোলার জন্য ব্রিটিশ সরকারের নিকট দাবি উত্থাপন করেছিল। আর এসবের প্রেক্ষিতে প্রশাসনিক, রাজনৈতিক ও অর্থনৈতিক সুবিধার কথা চিন্তা করে ব্রিটিশ সরকার বঙ্গ প্রদেশকে আসাম ও পূর্ববঙ্গ প্রদেশে বিভক্ত করেন। উদ্দীপকেও এই ঐতিহাসিক ঘটনার ছায়াপথ ঘটেছে। আলীপুর উপজেলার মহিপুর ইউনিয়নটি আয়তনে অনেক বড়। বিশাল আয়তন ও জনসংখ্যার কারণে উন্নয়ন কার্যক্রম সুষ্ঠুভাবে পরিচালনা এবং আইনশৃঙ্খলা রক্ষা করা কঠিন হয়ে পড়ে। সে কারণে ইউনিয়নটির এক বিশাল জনগোষ্ঠীর পৃথক ইউনিয়ন গঠনের দাবি জানায়। কর্তৃপক্ষ এতে সাড়া দিয়ে বিভিন্ন কারণে উক্ত ইউনিয়নটিকে বিভক্ত করার সিদ্ধান্ত গ্রহণ করেন। স্পষ্টত উক্ত ইউনিয়নের সাথে বঙ্গপ্রদেশ, পৃথক ইউনিয়ন দাবীকারীদের সাথে মুসলিম নেতৃবৃন্দ, কর্তৃপক্ষের সাথে ব্রিটিশ সরকার এবং সামগ্রিক বিভক্তির সাথে বঙ্গভঙ্গ সম্পূর্ণভাবে সাদৃশ্যপূর্ণ।  সুতরাং উদ্দীপকে উল্লিখিত বিভক্তির সাথে সাদৃশ্যপূর্ণ ঘটনাটি হলো ১৯০৫ সালের বঙ্গভঙ্গ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত ঘটনার অর্থাৎ বঙ্গভঙ্গের ফলাফল ছিল সুদূরপ্রসারী।  বঙ্গভঙ্গের ফলে অবিভক্ত বাংলা হিন্দু ও মুসলমান উভয় সম্প্রদায়ের মানুষের মধ্যে দুই ধরনের বিপরীতমুখী প্রতিক্রিয়ার লক্ষ্য করা যায়। ১৯০৫ সালে বঙ্গভঙ্গের সরকারি সিদ্ধান্ত ও মুসলমান জনগণের মধ্যে আনন্দ-উল্লাসের সৃষ্টি করে। পূর্ববঙ্গ ও আসাম নামক নতুন প্রদেশকে পূর্ব বাংলার মুসলমান সম্প্রদায় আশীর্বাদ বলে স্বাগত জানায়। কেননা নতুন প্রদেশে তারাই ছিল সংখ্যাগরিষ্ঠ। উৎফুল্ল মুসলমান জনগণ ও স্বপ্ন দেখতে লাগলেন যে, নতুন প্রদেশে তারা অর্থনৈতিক, রাজনৈতিক ও সামাজিক ক্ষেত্রে উন্নতি সাধন এবং নিজেদের স্বার্থ সংরক্ষণ করতে সক্ষম হবে এবং চাকরি, শিক্ষা-দীক্ষা, ব্যবসা-বাণিজ্য সব ক্ষেত্রেই তারা প্রতিষ্ঠিত হতে পারবে। বঙ্গভঙ্গের ফলে পূর্ব বাংলার মুসলমান জনগণ গর্ব ও মর্যাদাবোধ অনুভব করে। এর ফলে পূর্ব বাংলা তথা সমগ্র ভারতের মুসলমানদের মধ্যে ধর্মভিত্তিক জাতীয়তাবাদী চেতনা সৃষ্টি হয়। হিন্দুদের বঙ্গভঙ্গ রদ আন্দোলনকে মোকাবেলা করার জন্য মুসলমান বুদ্ধিজীবী ও রাজনৈতিক নেতারা ১৯০৬ সালে মুসলিম লীগ নামক একটি রাজনৈতিক সংগঠন প্রতিষ্ঠা করে। ফলে মুসলমানদের মধ্যে ধর্ম ভিত্তিক জাতীয়তাবাদী চেতনার উন্মেষ ঘটতে থাকে। অন্যদিকে, বঙ্গভঙ্গ বাংলার হিন্দু জনগণ বিশেষ করে বুদ্ধিজীবী ও রাজনৈতিক নেতাদের মধ্যে ভীষণ ক্ষোভের সৃষ্টি করে। তারা প্রচার করে যে, বঙ্গভঙ্গ 'বঙ্গমাতার অঙ্গচ্ছেদের সমতুল্য '। জাতীয়তাবাদী চিন্তা চেতনায় বিকশিত হিন্দু সমাজ মনে করে,ভারতের স্বাধীনতা আন্দোলনে ঘনিষ্ঠ ভাবে যুক্ত বাঙালি মধ্যবিত্ত জাতির বিকাশমান ধারাকে নস্যাৎ করার গভীর ষড়যন্ত্র বলে প্রচার করে। ব্রিটিশ সরকারের এ বিভেদ ও শাসন নীতির বিরুদ্ধে তারা প্রচন্ড গণআন্দোলন গড়ে তোলে। এর ফলে ব্রিটিশ পণ্য বর্জনের জন্য স্বদেশী আন্দোলন ও সন্ত্রাসবাদি কার্যকলাপ উত্তরোওর বৃদ্ধি পেতে থাকে।  পরিশেষে বলা যায়, ১৯০৫ সালের বঙ্গভঙ্গ ভারতের রাজনীতিতে উপরিয়ক্ত ভাবে প্রভাব ফেলেছিল।"
        }
      ]
    },
    {
      "number": "2",
      "uddipok": "১৯৪০ সালের ২৩ মার্চ লাহোরে সর্বভারতীয় মুসলিম লীগের এক অধিবেশনে শেরে বাংলা এ. কে. এম ফজলুল হক এক প্রস্তাব উপস্থাপন করেন। পরের দিন ভারতের জাতীয় দৈনিকগুলোতে সেটিকে 'পাকিস্তান প্রস্তাব' হিসেবে আখ্যায়িত হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মর্লে-মিন্টো সংস্কার আইন ১৯০৯ সালে প্রবর্তিত হয়।"
        },
        {
          "label": "খ",
          "question": "",
          "explanation": "ঔপনিবেশিক আমলে ব্রিটিশ শাসকরা ১৯০৫ সালে বাংলাকে ভাগ করে শাসনকার্য পরিচালনা করার যে নীতি গ্রহণ করেছিল তাকেই 'ভাগ কর শান কর' নীতি বলে। এ নীতির আওতায় ব্রিটিশরা বাংলাকে বিভক্ত করে একটি সাম্প্রদায়কে নিজেদের অনুকূলে রেখে অপর সাম্প্রদায়কে শাসন করার পরিকল্পনা গ্রহণ করেছিল। মূলত তাদের উদ্দেশ্য ছিল ব্রিটিশ শাসন দীর্ঘায়িত করা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত প্রস্তাব অর্থাৎ লাহোর প্রস্তাবের কথা বলা হয়েছে। ১৯৪০ সালের ২৩ মার্চ লাহোরে মুসলিম লীগের সম্মেলন অনুষ্ঠিত হয়। এ সম্মেলনে মুসলমানদের স্বতন্ত্র আবাসভূমি প্রতিষ্ঠার লক্ষ্যে যে প্রস্তাব গৃহীত হয় তা-ই ঐতিহাসিক লাহোর প্রস্তাব। লাহোর প্রস্তাবের বৈশিষ্ট্যসমূহ নিচে ব্যাখ্যা করা হলো- ১. ভারতবর্ষকে বিভক্ত করে এর উত্তর-পশ্চিম ও পূর্ব অন্যলের মুসলমান সংখ্যাগরিষ্ঠ এলাকাগুলো নিয়ে স্বাধীন রাষ্ট্রসমূহ গঠন করতে হবে। ২. উল্লিখিত স্বাধীন রাষ্ট্রসমূহের অধীন ইউনিট বা প্রদেশগুলো স্বায়ত্তশাসিত ও সার্বভৌম হবে। ৩. ভারতের অন্যান্য হিন্দু অঞ্চলগুলোর সমন্বয়ে পৃথক হিন্দু রাষ্ট্র গঠিত হবে। ৪. সংখ্যালঘু সম্প্রদায়ের সাথে পরামর্শের ভিত্তিতে তাদের স্বার্থ ও অধিকার রক্ষার জন্য সংবিধানে পর্যাপ্ত ক্ষমতা রাখতে হবে। ৫. প্রতিরক্ষা, পররাষ্ট্র ও যোগাযোগ ইত্যাদি বিষয়ের ক্ষমতা সংশ্লিষ্ট অভারাজ্যগুলোর ওপর ন্যস্ত থাকবে। এক্ষেত্রে ভারতের মুসলমানদের স্বার্থ সংরক্ষণকল্পে সুনির্দিষ্ট পদ্মা নির্ধারণপূর্বক লাহোর প্রস্তাব গৃহীত হয়। উপরের আলোচনা থেকে প্রতীয়মান হয়, লাহোর প্রস্তাব প্রথমত ছিল ভারতের হিন্দুদের আধিপত্যবাদের বিরুদ্ধে সোচ্চার প্রতিবাদ আর ভারতীয় মুসলমানদের স্বার্থ সংরক্ষণের দীপ্ত পদক্ষেপ। দ্বিতীয়ত রাজনৈতিক দৃষ্টিতে একাধিক স্বাধীন রাষ্ট্র প্রতিষ্ঠার মধ্যে পরবর্তীতে স্বাধীন বাংলাদেশ সৃষ্টির সুস্পষ্ট আভাস। ১৯৪০ সালের এ লাহোর প্রস্তাবের মধ্যে স্বাধীন বাংলাদেশের বীজ নিহিত ছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: পাকিস্তান সৃষ্টিতে উদ্দীপকে বর্ণিত প্রস্তাব অর্থাৎ লাহোর প্রস্তাবের যথেষ্ট প্রভাব ছিল। ১৯৪০ সালের ২৩ মার্চ শেরে বাংলা এ. কে. ফজলুল হক কর্তৃক মুসলিম লীগের লাহোর অধিবেশনে এ প্রস্তাবটি গৃহীত হয় বলে এটি ইতিহাসে লাহোর প্রস্তাব নামে খ্যাত। লাহোর প্রস্তাবের প্রতি কংগ্রেস নেতাদের মধ্যে তীব্র প্রতিক্রিয়া সৃষ্টি হয়। পন্ডিত জওহরলাল নেহেরু এ প্রস্তাবের তীব্র নিন্দা করেন এবং মুসলমানদের জন্য স্বাধীন স্বতন্ত্র আবাসভূমি অসম্ভব বলে উল্লেখ করেন। তবে ঐতিহাসিক সত্য এ যে, লাহোর প্রস্তাবের পর থেকে মুসলমান সম্প্রদায় নিজস্ব আলাদা রাষ্ট্রের স্বপ্ন দেখতে থাকে। এ প্রস্তাবের পরিপ্রেক্ষিতে ভারতের রাজনৈতিক শাসনতান্ত্রিক আন্দোলনে এক নতুন ধারার জন্ম হয়। দ্বিজাতি তত্ত্বের মাধ্যমে মোহাম্মদ আলী জিন্নাহ মুসলমানদের আলাদা জাতি হিসেবে চিহ্নিত করতে থাকেন। সে অনুযায়ী মুসলমানদের জন্য ভিন্ন রাষ্ট্র প্রতিষ্ঠা শুধু সময়ের ব্যাপার হয়ে দাঁড়ায়। এরপর থেকে মুসলিম লীগ এবং জিন্নাহর রাজনীতি স্বতন্ত্র রাষ্ট্র গঠন প্রক্রিয়ার দিকে ধাবিত হতে থাকে। ১৯৪৭ সালে ১৫ জুলাই লন্ডনে কমন্সসভার এক ঘোষণায় ভারত-পাকিস্তান নামে দুটি স্বাধীন ডোমিনিয়ন প্রতিষ্ঠার কথা বলা হয়। দুই দেশের সীমানা নির্ধারণের জন্য স্যার র‍্যাডক্লিফের নেতৃত্বে সীমানা নির্ধারণ কমিটি গঠন করা হয়। ৯ আগস্ট র‍্যাডক্লিফ তার সীমান্ত রোয়েদাদ সমাপ্ত করে ভাইসরয়ের কাছে জমা দেন, যা রহস্যজনক কারণে আলোর মুখ দেখেনি। ১৯৪৭ সালের ১৮ জুলাই 'ভারত স্বাধীনতা আইন' প্রণয়ন করা হয় যার ভিত্তিতে ব্রিটিশ শাসনের অবসান ঘটে। ১৯৪৭ সালে ১৪ আগস্ট পাকিস্তান ও ১৫ আগস্ট ভারত নামে দুটি রাষ্ট্রের জন্ম হয়।"
        }
      ]
    },
    {
      "number": "3",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "নেহেরু রিপোর্ট ১৯২৮ সালে প্রবর্তিত হয়।"
        },
        {
          "label": "খ",
          "question": "",
          "explanation": "১৯১৯ সালের ভারত শাসন আইনের সর্বাপেক্ষা গুরুত্বপূর্ণ বৈশিষ্ট্য হলো প্রদেশে দ্বৈতশাসন প্রবর্তন। এ আইনের মাধ্যমে প্রাদেশিক বিষয়গুলোকে দুই শ্রেণিতে বিভক্ত করা হয়; যেমন- ক. হস্তান্তরিত বিষয় এবং খ. সংরক্ষিত বিষয়। হস্তান্তরিত বিষয়গুলো গভর্নর ও প্রাদেশিক মন্ত্রিসভা যৌথভাবে পরিচালনা করতেন। আর সংরক্ষিত বিষয় কেবল গভর্নর ও শাসন পরিষদের নেতৃত্বে পরিচালিত হতো। এভাবে প্রাদেশিক শাসনসংক্রান্ত বিষয়কে দুই ভাগে বিভক্ত করায় একে দ্বৈতশাসন বলে অভিহিত করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের উল্লেখিত ব্যক্তির সাথে আমার পাঠ্য বইয়ের মাওলানা আব্দুল হামিদ খান ভাসানীর মিল আছে । বাংলার মাটিতে যে কয়জন নেতা আপামর জননেতার জন্য জীবনভর সংগ্রাম করেছেন, মাওলানা ভাসানী তন্মধ্যে অন্যতম। সারাজীবন তিনি এদেশের গণমানুষের বিশেষ করে কৃষককুলের অধিকার আদায়ে সংগ্রাম করেছেন। মজলুমের পক্ষে তিনি বিভিন্ন সময়ের ব্রিটিশ সরকারের বিরুদ্ধে লড়াই করেছেন। বাংলার মানুষের কাছে তিনি তাই মজলুম জননেতা। উদ্দীপকের জনাব 'ক' দরিদ্র পরিবারের সন্তান হওয়ায় অসহায় ও নির্যাতিত মানুষের দুঃখ- দুর্দশা সহজে অনুভব করতে পারেন। তিনি বরাবরই দরিদ্র, অবহেলিত ও নিপীড়িত কৃষক সমাজের স্বার্থে সংগ্রাম করেন। তাকে বলা হয় 'মজলুম নেতা। ' এরূপ ঘটনায় স্পষ্ট ভাবে মাওলানা আব্দুল খান ভাসানীর প্রতিচ্ছবি প্রকাশ পায়। কেননা এই মহান নেতা কৃষকের দুঃখ -দুর্দশার সাথে আজন্ম পরিচিত এ নেতার সব সম্মেলন এ আন্দোলনের রাজনীতি প্রধানত দরিদ্র, অবহেলিত ও নিপীড়িত কৃষকদের স্বার্থেই পরিচালিত হয়েছিল। এই মহান নেতা সরকারের কুখ্যাত লাইন প্রথা আইনের বিরুদ্ধে আন্দোলন করেন। নিজে দরিদ্র কৃষক পরিবারের জন্ম নেওয়ার কারণে আজীবন তিনি এদেশের দরিদ্র গণমানুষের জন্য সংগ্রাম করেছেন। আর এজন্য তাকে বলা হয় মজলুম নেতা।"
        },
        {
          "label": "ঘ",
          "question": "উক্ত ভারত শাসন আইন অনুসারে প্রাদেশিক স্বায়ত্তশাসনের কার্যকারিতা মূল্যায়ন কর।",
          "explanation": "নিম্নের অনুরূপ: অন্যায় অবিচার, শোষণ ও বঞ্চনার বিরুদ্ধে উদ্দীপকে উল্লিখিত নেতা অর্থাৎ মাওলানা আব্দুল হামিদ খান ভাসানী ছিলেন এক বলিষ্ঠ কণ্ঠস্বর - মন্তব্যটি যথার্থ। মাওলানা ভাসানী ছিলেন একজন সংগ্রামী ব্যক্তিত্ব। তার রাজনীতির মূলত দরিদ্র, নিপীড়িত, বঞ্চিত, মেহনতি মানুষ ও কৃষককুলের স্বার্থ ও অধিকার প্রতিষ্ঠা কে কেন্দ্র করে আবর্তিত ছিল। তার সংগ্রাম ছিল সকল প্রকার অন্যায়, অবিচার, শোষণ ও বাঞ্চনার বিরুদ্ধে। এ কারণে তিনি গণমানুষের অন্তরে অত্যন্ত গভীরভাবে সাড়া জাগাতে সক্ষম হন। সকল প্রকার আধিপত্যবাদ ও সাম্রাজ্যবাদের ঘোরতর বিরোধী ছিলেন মাওলানা ভাসানী। বাঙালির জনগণের অধিকার ও স্বশাসন প্রতিষ্ঠার লড়াইয়ে তিনি ছিলেন আপসহীন ও নিবেদিতপ্রাণ। তিনি কৃষক - মজুরদের অধিকার প্রতিষ্ঠা করতে চেয়েছিলেন। ভারত কর্তৃক গঙ্গা নদীর উপর ফারাক্কা বাঁধ নির্মাণ করলে বাংলাদেশের উত্তর-পশ্চিমাংশে পানির যে সংকট দেখা দেয় এবং যেভাবে মরুকরণ প্রক্রিয়া শুরু হয় তার বিরুদ্ধেও তিনি সোচ্চার হয়ে ওঠেন। মাওলানা ভাসানী ১৯৭৬ সালে ১৯ মাইল দীর্ঘ লংমার্চ -এ নেতৃত্ব দেন। উপরিয়ক্ত আলোচনার পরিশেষে বলা যায়, মাওলানা ভাসানী ছিলেন অন্যায়, অবিচার, শোষণ ও বঞ্চনার বিরুদ্ধে আপসহীন ও বলিষ্ঠ কণ্ঠস্বর।"
        }
      ]
    },
    {
      "number": "4",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "১৯৪৬ সালের ১৬ মে মন্ত্রিমিশন পরিকল্পনা গঠিত হয়।"
        },
        {
          "label": "খ",
          "question": "",
          "explanation": "১৯৪৭ সালের সাম্প্রদায়িক দাঙ্গার পর লর্ড মাউন্ট ব্যাটেন ভারত রিভাগ ও বাংলা ও পাঞ্জাব প্রদেশকে বিভক্ত করার সিদ্ধান্ত গ্রহণ করেন এ সিদ্ধান্তের প্রতিবাদে এ সময়ে হোসেন শহীদ সোহরাওয়াদী ও হাসিম খানের নেতৃত্বে ১৯৪৭ সালের ২৭ এপ্রিল স্বাধীন সার্বভৌম অখন্ড বাংলা রাষ্ট্র গঠনের যে প্রস্তাব উত্থাপিত হয়- এ প্রস্তাবই ভারতবর্ষের রাজনৈতিক ইতিহাসে অখণ্ড বাংলা নামে পরিচিত। উগ্র সাম্প্রদায়িক হিন্দু ও মুসলিম কিছু অদূরদর্শী নেতার ধর্মান্ধতার জন্য স্বাধীন অখন্ড বাংলা সফল হয়নি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ব্রিটিশ ভারতের ১৯৪৭ সালের ভারত স্বাধীনতা আইনে চিত্র প্রকাশিত হয়েছে।  ১৯৪৭ সালের ভারত স্বাধীনতা আইনে ১৪ আগস্ট ভারতবর্ষে ব্রিটিশ শাসনের অবসান হয় এবং পাকিস্তান নামক রাষ্ট্রের সৃষ্টি হয়। ১৫ আগস্ট ভারত ইউনিয়ন গঠিত হয়। উক্ত আইনের দুটি নতুন ডোমেনিয়ন সৃষ্টি হয় এবং ডোমিনিয়ন  দুটির আইনগত সার্বভৌমত্ব মেনে নেওয়া হয়। গণপরিষদের হাতে সংবিধান প্রণয়নের পূর্ণ দায়িত্ব ও ক্ষমতা ন্যস্ত হয়। ভারত স্বাধীনতা আইনে ডোমিনিয়ন  দুটিতে একজন করে গর্ভনর জেনারেল নিয়োগ দেওয়া হয়, গর্ভনর জেনারেল মন্ত্রিসভার পরামর্শ অনুযায়ী প্রাদেশিক গর্ভনর নিয়োগ করবেন। এ আইনে ভারত সচিবের পদের বিলুপ্ত ঘটে এবং দেশীয় রাজ্যগুলোর ওপর থেকে ব্রিটেন রাজার সার্বভৌম ক্ষমতার অবসান ঘটবে। দেশীয় রাজ্যগুলোতে এখন থেকে যেকোনো ডোমিনিয়ন যোগ দিতে বা স্বাধীনভাবে থাকতে পারবে।  উদ্দীপকে যে যুগান্তকারী আইনের কথা বলা হয়েছে এটি ১৯৪৭  সালের ভারত স্বাধীনতা আইন। এ আইনের প্রত্যেক ডোমিনিয়নের আইন সভা কে আইন প্রণয়নের পূর্ণক্ষমতা দেওয়া হয়। দেশীয় রাজ্যগুলোর ওপর থেকে বৃটেনের রাজা সার্বভৌম ক্ষমতার অবসান ঘটে। তাছাড়া ব্রিটিশ কমনওয়েলথ যোগদানের ব্যাপারে পাকিস্তান ও ভারতীয় ইউনিয়নকে সিদ্ধান্ত গ্রহণ এর স্বাধীনতা দেওয়া হয়। ভারতীয় সেনাবাহিনী ও বেসামরিক কর্মচারীদের ভারত ও পাকিস্তানের মধ্যে ভাগ করে দেওয়া হয় যা ১৯৪৭  সালে ভারত স্বাধীনতা আইনকে নির্দেশ করে। সুতরাং বলা যায় উদ্দীপকে ব্রিটিশ ভারতের ১৯৪৭ সালের আইনের চিত্র প্রকাশিত হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ব্রিটিশ ভারতের তৎকালীন রাজনীতিতে উদ্দীপকের সাথে সংগতিপূর্ণ আইন এর অর্থাৎ ১৯৪৭ সালের ভারত স্বাধীনতা আইনের গুরুত্ব অত্যধিক।  ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইনে ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশের দীর্ঘ প্রায় ২০০ বছরের ব্রিটিশ শাসনে অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্র দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদের বিলুপ্ত ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তাধারার বৈপ্লবিক পরিবর্তন ঘটে।  ১৭৫৭ সালের পলাশীর যুদ্ধের মাধ্যমে যে সমস্যার তৈরি হয় ১৯৪৭ সালের ভারত স্বাধীনতা আইনের মাধ্যমে সেই সমস্যার সমাধান হয় অর্থাৎ পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের সমাপ্তি ঘটে। ভারতের গর্ভনর জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রে গণতন্ত্রের যাত্রা সূচিত হয়। দুটি রাষ্ট্রই স্ব-স্ব সংবিধান প্রণয়নের ক্ষমতা লাভ করে। উপযুক্ত আলোচনার প্রেক্ষিতে বলা যায় ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারত স্বাধীনতা সংগ্রামের চূড়ান্ত পরিনতি।"
        }
      ]
    },
    {
      "number": "5",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "আগরতলা মামলার আসামি ছিলেন ৩৫ জন।"
        },
        {
          "label": "খ",
          "question": "",
          "explanation": "১৯৫৮ সালে পাকিস্তানে প্রথম সামরিক আইন জারি করার মাধ্যমে সামরিক শাসক হিসেবে আবির্ভূত হন জেনারেল আইয়ুব খান। ক্ষমতা গ্রহণের পর তিনি তার শাসনকে স্থায়ী করার জন্য বিভিন্ন ধরনের কর্মসূচি হাতে নেন। আর এ কর্মসূচির মধ্যে রাজনৈতিক সংস্কার কর্মসূচি ছিল অন্যতম এবং এ রাজনৈতিক সংস্কার কর্মসূচির মধ্যে সবচেয়ে গুরুত্বপূর্ণ কর্মসূচি ছিল মৌলিক গণতন্ত্র। এ মৌলিক গণতন্ত্র হলো রাষ্ট্রপতিকে সরাসরি নির্বাচিত না করে প্রতিনিধি নির্বাচনের মাধ্যমে প্রতিনিধিদের দ্বারা রাষ্ট্রপতি নির্ধারণ করা। জেনারেল আইয়ুব খান তার এ মৌলিক গণতন্ত্রের ভিত্তিতেই ১৯৬২ সালে রাষ্ট্রপতি শাসিত সরকারব্যবস্থা চালু করেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত ছকে ১৯৫৪ সালের যুক্তফ্রন্ট নির্বাচনের ইঙ্গিত প্রদান করা হয়েছে। ভাষা আন্দোলনের পর পূর্ব বাংলার জাগ্রত জনতার আন্দোলনের চাপে বাধ্য হয়ে পাকিস্তান সরকার ১৯৫৪ সালের নির্বাচন ঘোষণা করেন। বাঙালি ইতিহাসে এ নির্বাচন অত্যন্ত তাৎপর্যপূর্ণ। ১৯৪৭ সালের পাকিস্তান জন্ম লাভের প্রায় সাত বছর পর অর্থাৎ ১৯৫৪ সালে একটি প্রাদেশিক নির্বাচন অনুষ্ঠিত হয়েছিল, যা হাজার ১৯৫৪ সালের সাধারণ নির্বাচন বা যুক্তফ্রন্ট নির্বাচন নামে পরিচিত। এটি ছিল পাকিস্তানের প্রথম নির্বাচন। পূর্ব বাংলার আইন পরিষদ নির্বাচন ঘোষিত হলে ক্ষমতাসীন মুসলিম লীগের পরাজিত করার উদ্দেশ্য মাওলানা ভাসানী নেতৃত্বে আওয়ামী লীগ, কৃষক প্রজা পার্টির নেতা শেরে বাংলা এ. কে. ফজলুল হকের নেতৃত্বে কৃষক শ্রমিক পার্টি,মাওলানা আতাহার আলীর নেতৃত্বে নেজামে ইসলাম, হাজী মোহাম্মদ দানেশ এর নেতৃত্বে বামপন্থী গণতান্ত্রিক দল ও আবুল হাসেমের নেতৃত্বে পাকিস্তান খেলাফতে রব্বানী পার্টি মিলে যুক্তফ্রন্ট গঠন করে । নির্বাচনী ইশতেহার হিসেবে যুক্তফ্রন্ট ২১ দফা কর্মসূচি ঘোষণা করেছিল, যা পূর্ব বাংলার জনগণ কর্তৃক ব্যাপক সমর্থন লাভ করে। ফলে যুক্তফ্রন্ট নির্বাচনে সংখ্যাগরিষ্ঠতা অর্জনের সক্ষম হয়। নির্বাচনের মোট আসন ছিল ৩০৯। এর মধ্যে ২৩৭টি মুসলিম আসনের মধ্যে সংরক্ষিত মহিলা আসন সহ ২২৪টি আসন পেয়ে যুক্তফ্রন্ট বিজয়ী হয়। যুক্তফ্রন্টের নির্বাচন প্রতীক ছিল নৌকা। উদ্দীপকের ছকে যে তথ্যগুলো উপস্থাপন করা হয়েছে, তা হলো- ২১ দফা,নির্বাচনী প্রতীক নৌকা,মোট আসন সংখ্যা ৩০৯ এবং ফলাফলের প্রাপ্ত আসন ২২৪ উল্লেখ করা হয়েছে , জা ১৯৫৪ সালের নির্বাচনকে নির্দেশ করে। সুতরাং উপরিউক্ত আলোচনার প্রেক্ষিতে বলা যায়, উদ্দীপকের নির্বাচনকে যুক্তফ্রন্টের সাথে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত নির্বাচন অর্থাৎ ১৯৫৪ সালের নির্বাচনে যুক্তফ্রন্ট জয় লাভ করে। যুক্তফ্রন্টের এই অভূতপূর্ব সাফল্যের নানাবিদ কারণ বিদ্যমান ছিল। ১৯৫৪ সালের নির্বাচন বাঙালির জাতিসত্তার প্রকাশ এবং মুসলিম লীগের অগণতান্ত্রিক শাসনের বিরুদ্ধে পূর্ব বাংলার জনসাধারণের প্রতিবাদের ক্ষেত্রে এক মাইলফলক। এ নির্বাচনের ফলাফল পূর্ব বাংলার মানুষকে পুনঃ সাহিত্য শাসন ও ন্যায্য অধিকার আদায়ের ঐক্যবদ্ধ করে তোলে। ১৯৫৪ সালের নির্বাচন ছিল মুসলিম লীগের অন্যায়, বৈষম্যমূলক, ব্যর্থ শাসনের বিরুদ্ধে বাঙালির ঐক্যবদ্ধ প্রতিবাদ। বাঙালি জাতি এ নির্বাচনের মাধ্যমে মুসলিম লীগ কে বুঝিয়ে দেয় যে, তারা পূর্ব বাংলার মুসলিম লীগকে আর চায় না।যুক্তফ্রন্টের নেতৃত্ববৃন্দের জনপ্রিয়তা বিশেষ করে তরুণ নেতৃত্বের জনপ্রিয়তা পূর্ব বাংলার ভবিষ্যৎ নেতৃত্ব তৈরির পথ সুগাম করে। যুক্তফ্রন্টের ঐতিহাসিক ২১ দফা কর্মসূচি পূর্ব বাংলার জনগণ কর্তৃক ব্যাপক সমর্থন লাভ করে।ফলে যুক্তফ্রন্ট নির্বাচনে সংখ্যাগরিষ্ঠতা অর্জনে সক্ষম হয়। তাছাড়া মুসলিম লীগের বাংলা ভাষার প্রতি অবমাননা, স্বাধীকারের দাবি উপেক্ষিত, লাহোর প্রস্তাবের সংশোধন, সর্বক্ষেত্রে বৈষম্য সৃষ্টি, সংবিধান প্রণয়নে ব্যর্থতা, পূর্বে নির্বাচনের ফল প্রতিশ্রুতি ভঙ্গ ইত্যাদি বিষয় যুক্তফ্রন্টের বিষয়কে ত্বরান্বিত করে।"
        }
      ]
    },
    {
      "number": "6",
      "uddipok": "রুবা মতিঝিল আইডিয়াল স্কুল অ্যান্ড কলেজের ছাত্রী। সে একদিন তার স্কুল শিক্ষকের কাছে জানতে পারে, এ উপমহাদেশে এমনও সাহসী লোকের জন্ম হয়েছিল যিনি অত্যাচারী শাসকের বিরুদ্ধে বাঁশের কেল্লা স্থাপন করে যুদ্ধ করেছিলেন। সাধারণ তথা কৃষকশ্রেণির ওপর যেকোনো অত্যাচারের বিরুদ্ধে ছিলেন সোচ্চার। জোরপূর্বক অলাভজনক এক ধরনের ফসল ফলাতে কৃষকদের বাধ্য করার কারণে তিনি জমিদার ও শাসকদের বিরুদ্ধে ব্যাপক জনমত তৈরি করতে সক্ষম হন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মওলানা আব্দুল হামিদ খান ভাসানীকে মজলুম জননেতা বলা হয়।"
        },
        {
          "label": "খ",
          "question": "",
          "explanation": "ন্যাশনাল ডেমোক্রেটিক ফ্রন্ট- NDF কোনো রাজনৈতিক দল ছিল না। এটি ছিল আইয়ুববিরোধী একটি রাজনৈতিক মোর্চা বা প্লাটফর্ম। এর লক্ষ্য ছিল পাকিস্তানের জন্য একটি সত্যিকার গণতান্ত্রিক শাসনতন্ত্র লাভ। এর তেমন কোনো সাংগঠনিক কাঠামো ছিল না। বস্তুত NDF ছিল একটি আন্দোলন, যার প্রবক্তা ছিল প্রবীণ নেতা হোসেন শহীদ সোহরাওয়ার্দী। ১৯৬২ সালের ৪ আগস্ট পূর্ব পাকিস্তানে প্রাদেশিক পরিষদের আইয়ুব সরকারবিরোধী সদস্যদের দ্বারা NDF গঠিত হয়।"
        },
        {
          "label": "গ",
          "question": "",
          "explanation": "বুবার স্কুল শিক্ষকের দেওয়া তথ্যে সৈয়দ নিসার আলী ওরফে তিতুমীর নামক মনীষীর চেতনা প্রকাশিত হয়েছে। ব্রিটিশ ভারতে যে কয়জন অকুতোভয় দৃঢ়চেতা মুক্তিসেনানী প্রচন্ড সাহস, অনমনীয় মনোবল, সাধারণ তেজস্বীতা নিয়ে জীবনের শেষ মুহূর্ত পর্যন্ত বিদেশি শক্তির বিরুদ্ধে আন্দোলন-সংগ্রাম অব্যাহত রেখেছেন তিতুমীর তাদের মধ্যে অন্যতম। তার সময় জোর করে কৃষকদের অলাভজনক নীল চাষে বাধ্য করার ফলে কৃষককুল ক্রমান্বয়ে সর্বস্বান্ত হতে থাকে এবং জমিদারদের অত্যাচারে প্রান্তিক কৃষক বিশেষ মুসলমানদের অস্তিত্ব হুমকির মুখে পড়ে। তিতুমীর বুঝতে পেরে ছিলেন যে, নীলকর বণিক ও এদেশীয় সামন্ত রাজাদের হাত থেকে গরিব কৃষককুলকে মুক্ত করার জন্য প্রয়োজন শক্তিশালী সংগঠন এবং তাদের ঐক্য। এই চেতনা থেকে তিতুমীর কৃষকদের ঐক্যবদ্ধ করতে থাকেন এবং সামরিক কৌশল শিক্ষা দেন। এর প্রত্যক্ষ কয়েকটি যুদ্ধে জমিদারদের বিরুদ্ধে জয়লাভ করে। এসব যুদ্ধ থেকে দূরদর্শী তিতুমীর বুঝতে পারেন যে, ইংরেজ সরকারের বিরুদ্ধে যুদ্ধ করতে হলে প্রয়োজন পূর্ণাঙ্গ সামরিক প্রস্তুতি। তার অংশ হিসেবে 'তিনি কলকাতার নিকটবর্তী নারকেলবাড়িয়া নামক স্থানে একটি সুদৃঢ় বাঁশের কেল্লা নির্মাণ করেন। ইতহাসে এ কেল্লাই 'নারকেলবাড়িয়ার বাঁশের কেল্লা' নামে খ্যাত। এ বাঁশের কেল্লা আক্রমণের জন্য ইংরেজ সরকার মেজর স্কটের নেতৃত্বে একদল সুসজ্জিত বাহিনী পাঠান। এ যুদ্ধে ইংরেজদের কামানের আঘাতে তিতুমীরের বাঁশের কেল্লা ধ্বংস হয়। তিতুমীর শহিদ হন। উদ্দীপকের দিকে গভীর দৃষ্টিতে তাকালে দেখা যায়, রুবার স্কুল শিক্ষকদের দেওয়া তথ্য যেমন- বাঁশের কেল্লা, সাধারণ কৃষকদের প্রতি অত্যাচারের বিরুদ্ধে সোচ্চার এবং অলাভজনক ফসল ফলাতে বাধ্য করা ইত্যাদি বস্তুত শহীদ তিতুমীরের পূর্ণ জীবনালেখ্য।"
        },
        {
          "label": "ঘ",
          "question": "",
          "explanation": "\"এ ধরনের একজন মনীষীর অর্থাৎ সৈয়দ নিসার আলী ওরফে তিতুমীরের সংগ্রাম পরবর্তীতে বাংলার স্বাধীনতা সংগ্রামকে ত্বরান্বিত করেছিল\"- উক্তিটি অতি বাস্তবসম্মত ও দর্শনসমৃদ্ধ। ব্রিটিশ শাসন ও শোষণের বিরুদ্ধে সংগ্রাম করে তিতুমীর শহীদ হয়েছেন। এ কথা সত্য। তার চেয়ে বড় সত্য হলো বীরের রক্তদান কখনো বৃথা যায় না। বিদেশি শাসক ও শোষকদের বিরুদ্ধে তার বিদ্রোহ ভবিষ্যৎ সংগ্রামের ভিত তৈরি করেছিল। তিতুমীর সংগ্রাম ও স্বাধীনতার চেতনা পরবর্তীকালের সকল আন্দোলনের উৎস হিসেবে বিবেচিত হয়ে থাকে। তিতুমীরের বাঁশের কেল্লা ছিল মূলত দেশপ্রেম ও স্বাধীনতার প্রতীক, সংগ্রামের উৎস। যা যুগে যুগে বাঙালিকে অন্যায়-অত্যাচারের বিরুদ্ধে সাহস যুগিয়েছে, প্রেরণা যুগিয়েছে। তার অদম্য সাহস ও আপোসহীনতাই ফুটে উঠে বাঙালির ভাষা আন্দোলন, স্বাধিকার আন্দোলন ও মুক্তিযুদ্ধের মধ্য দিয়ে। ব্যক্তি তিতুমীর শহীদ হয়েছে কিন্তু তার চেতনা থেকে সৃষ্টি হয়েছে লক্ষ তিতুমীর, যারা ১৯৭১ সালে স্বাধীন সার্বভৌম বাংলাদেশ প্রতিষ্ঠা করে তিতুমীরের স্বপ্নকে বাস্তবে রূপ দিয়েছে। পরিশেষে বলা দরকার যে, তিতুমীর আমাদের শিখিয়েছেন জয় পরাজয় বড় কথা নয়, স্বৈরাচার, দুঃশাসনের বিরুদ্ধে তীব্র প্রতিবাদ, সংগ্রাম গড়ে তোলাটাই বড় বিজয়। মোটকথা হলো শুরু করাটাই এক ধরনের সাফল্য।"
        }
      ]
    },
    {
      "number": "7",
      "uddipok": "জনাব 'ক' রাজনীতি করে ব্রিটিশ আমল থেকে। তিনি মনেপ্রাণে বিশ্বাস করেন যে, সবার আগে কৃষকদের দুঃখ-দুর্দশা লাঘব করতে হবে। তাদের মুখে হাসি ফোটাতে হবে। পাশাপাশি তিনি ছিলেন মনে প্রাণে অসাম্প্রদায়িক এবং খাঁটি বাঙালি।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "শহীদ তিতুমীরের আসল নাম মীর নিসার আলী।"
        },
        {
          "label": "খ",
          "question": "",
          "explanation": "নওয়াব আব্দুল লতিফকে বাংলার সৈয়দ আহমদ বলা হয়। শিক্ষা বিস্তারে নবাব আব্দুল লতিফের অবদান ছিল অপরিসীম। তিনি স্পষ্টভাবে বুঝতে পেরেছিলেন যে, শিক্ষা ব্যতীত এ ভূখণ্ডের মুসলমান সম্প্রদায়ের মুক্তির কোনো বিকল্প পথ নেই। তাই তাদের মধ্যে ইংরেজি শিক্ষা প্রসারের জন্য ১৮৬৩ সালে তার একক প্রচেষ্টায় 'মোহামেডান লিটারারি সোসাইটি' বা 'মুসলিম সাহিত্য সমিতি' নামে একটি সংগঠন প্রতিষ্ঠিত হয়। তাছাড়া তার অক্লান্ত প্রচেষ্টায় ১৮৫৫ সালে 'কলকাতা হিন্দু কলেজ' 'প্রেসিডেন্সি কলেজে রূপান্তরিত হয়। এর ফলে মুসলমানদের ইংরেজি শিক্ষার পথ প্রশস্ত হয়। তিনি নানা সামাজিক, সাংস্কৃতিক ও শিক্ষাপ্রতিষ্ঠানের পৃষ্ঠপোষকতা করেন। তার প্রচেষ্টায় কলকাতা আলিয়া মাদ্রাসার প্রভূত উন্নতি সাধিত হয়। তিনি মুহসিন ফান্ড পুনর্গঠন করেন। সমাজ সংস্কার ও শিক্ষা বিস্তারে উত্তর ভারতের স্যার সৈয়দ আহমদের মতো তার বিশেষ অবদান ছিল বলেই তাকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "",
          "explanation": "উদ্দীপকে উদ্বৃত জনাব 'ক'-এর সাথে শেরে বাংলা এ. কে. ফজলুল হকের বর্ণাঢ্য কর্মময় জীবনের আংশিক চিত্র ফুটে উঠেছে। আর তা হলো বাংলার কৃষকদের মুক্তির জন্য তার ধীশক্তিসম্পন্ন ও অক্লান্ত কর্ম প্রয়াস। কৃষিভিত্তিক সমাজে কৃষকদের মুক্তি ব্যতীত জাতীয় মুক্তি অসম্ভব এ ধারণা থেকে তিনি কৃষকদের স্বার্থ রক্ষার জন্য 'কৃষক-প্রজা পার্টি' গঠন করেন। কৃষকদের কল্যাণে তিনি ১৯১৩ সালে বঙ্গীয় আইন পরিষদে যুগান্তকারী 'কৃষিঋণ আইন' পাশ করেন। এ আইনের ফলে ভাগ্যহত কৃষককুল সুদখোর মহাজনদের শোষণ ও নির্যাতন থেকে রক্ষা পায় এবং জীবনের স্বাদ পেতে শুরু করে। ১৯৩৯ সালে ফজলুল হক 'প্রজাস্বত্ব আইন' পাশ করেন। চিরস্থায়ী বন্দোবস্ত উচ্ছেদে তার অক্লান্ত পরিশ্রম ও ভূমিকা বাঙালি কৃতজ্ঞতাচিত্তে স্মরণ করে। ১৯৪০ সালে তিনি মহাজনী আইন পাশ করেন। এর মাধ্যমে সুদখোর মহাজনদের চক্রবৃদ্ধি সুদ বন্ধ হয়। উপরের আলোচনায় বলা যায়, শেরে বাংলা এ. কে. ফজলুল হকের বহুমুখী কর্মময় জীবনের একটি অংশ উদ্দীপকে ফুটে উঠে, যা ছিল বাংলার কৃষককুলের মুক্তির জন্য তার বিভিন্ন পদক্ষেপ।"
        },
        {
          "label": "ঘ",
          "question": "",
          "explanation": "উদ্দীপকে 'ক' অর্থাৎ শেরে বাংলা এ. কে. ফজলুল হকের প্রচেষ্টায় অনেক শিক্ষা প্রতিষ্ঠান গড়ে উঠেছে। ১৯১২ সালে তিনি কলকাতার 'সেন্ট্রাল ন্যাশনাল মহামেডান এডুকেশনাল ফান্ড' গঠন করেন। ১৯১৬ সালে তিনি কলকাতা টেইলর হোস্টেল ও কারমাইকেল হোস্টেল প্রতিষ্ঠা করেন। ১৯২৪ সালে ফজলুল হক অবিভক্ত বাংলার শিক্ষামন্ত্রীর দায়িত্ব পেয়ে কলকাতা ইসলামিয়া কলেজ প্রতিষ্ঠাসহ বাংলার মুসলমানদের মধ্যে শিক্ষা বিস্তারের জন্য বিভিন্ন উদ্যোগ নেন। পরবর্তীকালে তার উদ্যোগে কলকাতা লেডি ব্রাবোর্ণ কলেজ, ঢাকা তেজগাঁয়ে এগরিকালচারাল ইন্সিটিটিউট (বর্তমান শেরে বাংলা কৃষি বিশ্ববিদ্যালয়), চাখার কলেজ, ইডেন গার্লস কলেজ ছাত্রীনিবাস, মুন্সিগঞ্জে হরগঙ্গা কলেজ, শিবগঞ্জে মদিনা ফজলুল হক কলেজ প্রতিষ্ঠিত হয়। তিনি শিক্ষা প্রতিষ্ঠানসমূহে মুসলমান ছাত্রদের জন্য আসন সংরক্ষণের ব্যবস্থা করেন। তার উদ্যোগে 'মুসলিম এডুকেশন ফান্ড' গঠিত হয়। ঢাকা বিশ্ববিদ্যালয় প্রতিষ্ঠায় তার নিরলস কর্মপ্রচেষ্টা আজও কৃতজ্ঞ চিত্তে স্মরণ করা হয়। পরিশেষে বলতে হয়, যেসব কীর্তিমান মানুষো তাদের বর্ণাঢ্য জীবনে বহুমুখী প্রতিভার ও কর্মময় জীবনের জন্য অমর হয়ে আছেন শেরে বাংলা এ. কে. ফজলুল হক তাদের মধ্য অন্যতম প্রধান ব্যক্তিত্ব।"
        }
      ]
    },
    {
      "number": "8",
      "uddipok": "রক্তাক্ত সংগ্রামের পর 'ক' রাষ্ট্র স্বাধীনতা লাভ করে। স্বাধীনতা লাভের ১ বছরের মধ্যে তারা পৃথিবীর একটি অন্যতম সেরা সংবিধান প্রণয়ন করতে সক্ষম হয়। এই সংবিধানে উল্লেখ আছে যে, জনগণই সকল ক্ষমতার উৎস।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মৌলিক অধিকার হলো সংবিধানের মাধ্যমে রাষ্ট্র প্রদত্ত সেসব সুযোগ-সুবিধা, যা নাগরিকদের ব্যক্তিত্ব বিকাশের জন্য অপরিহার্য।"
        },
        {
          "label": "খ",
          "question": "",
          "explanation": "সংসদীয় সরকারব্যবস্থা বলতে মন্ত্রিপরিষদ শাসিত সরকারকে বোঝায়। এ সরকারব্যবস্থায় প্রধানমন্ত্রীর নেতৃত্বাধীন মন্ত্রিসভার হাতে শাসনকার্য পরিচালনার দায়িত্ব অর্পণ করা হয়। মন্ত্রিপরিষদ তার কাজের জন্য আইনসভার নিকট যৌথভাবে দায়ী থাকে। এখানে রাষ্ট্রপতি হচ্ছেন নিয়মতান্ত্রিক রাষ্ট্রপ্রধান এবং মন্ত্রিপরিষদসহ প্রধানমন্ত্রী হচ্ছেন প্রকৃত শাসক এবং সরকারপ্রধান।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত সংবিধানের সাথে বাংলাদেশের সংবিধানের মিল রয়েছে।, ১৯৭১ সালে মুক্তিযুদ্ধের মাধ্যমে বাংলাদেশ স্বাধীনতা অর্জন করে। পাকিস্তানের কারাগার থেকে মুক্ত হয়ে ১৯৭২ সালের ১০ জানুয়ারি বাংলাদেশের মাটিতে পা রেখেই বঙ্গবন্ধু শেখ মুজিবুর রহমান \"সংবিধান প্রণয়নের পদক্ষেপ গ্রহণ করেন। স্বাধীনতা লাভের অত্যন্ত অল্প সময়ের মধ্যে ১৯৭২ সালের ১৬ ডিসেম্বর বাংলাদেশ একটি সংবিধান প্রণয়ন করে। এ সংবিধানে রাষ্ট্র পরিচালনার মূলনীতিসমূহ ছাড়াও জনগণের সার্বভৌমত্ব প্রদান করা হয়েছে। সংবিধানের ৭নং অনুচ্ছেদে বলা হয়েছে- \"প্রজাতন্ত্রের সকল ক্ষমতার মালিক জনগণ; জনগণের পক্ষে সেই ক্ষমতার প্রয়োগ কেবল এই সংবিধানের অধীন ও কর্তৃত্বে কার্যকর হবে।\" জনগণের ব্যক্তিত্বের পূর্ণ বিকাশের জন্য এখানে কতকগুলো মৌলিক অধিকারে বিধান রাখা হয়েছে যা লঙ্ঘিত হলে আদালত দ্বারা বলবৎযোগ্য। জনগণকে এখানে সার্বভৌম শক্তি হিসেবে উল্লেখ করেছে। উদ্দীপকে দেখা যায়, 'ক' নামক রাষ্ট্রটি দীর্ঘ সংগ্রামের মাধ্যমে স্বাধীনতা লাভ করে এবং স্বাধীনতা লাভের এক বছরের মধ্যেই পৃথিবীর অন্যতম সেরা একটি সংবিধান প্রণয়ন করতে সক্ষম হয়। এ সংবিধানে উল্লেখ রয়েছে সে, \"জনগণই সকল ক্ষমতার উৎস।\" যা বাংলাদেশের সংবিধানের সাথে মিল রয়েছে। কেননা, বাংলাদেশও তার স্বাধীনতা লাভের ১ বছরের মধ্যেই একটি বিশ্ব নন্দিত সংবিধান তৈরি করতে পেরেছিল। যেখানে বলা হয়েছিল প্রজাতন্ত্রের সকল ক্ষমতার মালিক জনগণ। সুতরাং উপরিউক্ত আলোচনার প্রেক্ষিতে বলা যায়, উদ্দীপকের সাথে বাংলাদেশের সংবিধানের মিল রয়েছে।"
        },
        {
          "label": "ঘ",
          "question": "উদ্দীপকে উল্লিখিত উক্তিটি বাংলাদেশের সংবিধানের বৈশিষ্ট্যের আলোকে বিশ্লেষণ কর।",
          "explanation": "নিম্নের অনুরূপ: উদ্দীপকের উল্লিখিত উক্তিটি হলো- \"জনগণই সকল ক্ষমতার উৎস।\" বাংলাদেশের সংবিধানের বৈশিষ্ট্যের আলোকে বিষয়টিকে বিশ্লেষণ করা হলো- বাংলাদেশ সংবিধানের ১ম ভাগের ৭নং অনুচ্ছেদের (১) দফায় বলা হয়েছে সংবিধানের প্রাধান্যের কথা। এখানে উল্লেখ আছে প্রজাতন্ত্রের সকল ক্ষমতার মালিক জনগণ এবং জনগণের পক্ষে সেই ক্ষমতার প্রয়োগ হবে বাংলাদেশ সংবিধানের অধীন ও কর্তৃত্বে। এখানে বাংলাদেশের সংবিধান জনগণের সার্বভৌম ক্ষমতাকে স্বীকার করে। সংবিধান অনুসারে বাংলাদেশ একটি গণতান্ত্রিক রাষ্ট্র, বাংলাদেশের রাষ্ট্রীয় ক্ষমতা পরোক্ষভাবে জনগণের দ্বারাই পরিচালিত ও নিয়ন্ত্রিত। কেননা, জনগণ প্রত্যক্ষভাবে জনপ্রতিনিধি নির্বাচনের দ্বারা পরোক্ষভাবে রাষ্ট্রীয় ক্ষমতা পরিচালনা করে থাকে। ফলে সাংবিধানিকভাবেই জনগণ কার্যকরী ক্ষমতার উৎস হয়ে ওঠে। জনগণ ইচ্ছা করলে সরকারকে হটিয়ে দিতে বা নির্বাচিত করতে পারে। প্রশাসনের সকল স্তরেই রয়েছে জনপ্রতিনিধি যা জনগণেরই স্ব-শাসনের নামান্তর। ফলে রাষ্ট্রীয় সিদ্ধান্ত, পদক্ষেপ ও পরিবর্তনে জনগণের ভূমিকাই মুখ্য হিসেবে আবির্ভূত হয়, যার সাংবিধানিক ভিত্তি রয়েছে। এভাবেই বাংলাদেশ সংবিধান জনগণের সার্বভৌম ক্ষমতাকে স্বীকার করে। সুতরাং উপরিউক্ত আলোচনার আলোকে বলা যায়, উদ্দীপকের উক্তিটি \"জনগণই সকল ক্ষমতার উৎস\"-যথার্থ। কেননা, পরোক্ষভাবে জনগণের দ্বারা সকল রাষ্ট্রীয় ক্ষমতা পরিচালিত হচ্ছে।"
        }
      ]
    },
    {
      "number": "9",
      "uddipok": "গণপ্রজাতন্ত্রী বাংলাদেশের একটি সাংবিধানিকু প্রতিষ্ঠান প্রজাতন্ত্রের কর্মে নিয়োগদানের জন্য উক্ত ব্যক্তিদের মনোনয়নের উদ্দেশ্যে যাচাই ও পরীক্ষা পরিচালনা করে থাকে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "১৯৭২ সালের ১৬ ডিসেম্বর বাংলাদেশ সংবিধান কার্যকর হয়।"
        },
        {
          "label": "খ",
          "question": "",
          "explanation": "মহাহিসাব নিরীক্ষক ও নিয়ন্ত্রকের দুটি বৈশিষ্ট্য নিম্নরূপ- ১. মহাহিসাব নিরীক্ষক ও নিয়ন্ত্রক রাষ্ট্রপতি কর্তৃক নিয়োগ লাভ করেন এবং সংসদ আইন সাপেক্ষে রাষ্ট্রপতি তার কর্মের শর্তাবলি নির্ধারণ করেন। ২. মহাহিসাব নিরীক্ষক ও নিয়ন্ত্রকের পদ শূন্য হলে অথবা অনুপস্থিতি, অসুস্থতা প্রভৃতি কারণে দায়িত্ব পালনে অক্ষম হলে পুনরায় কার্যভার গ্রহণ না করা পর্যন্ত রাষ্ট্রপতি একজন অস্থায়ী মহাহিসাব নিরীক্ষক ও নিয়ন্ত্রক নিযুক্ত করবেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে প্রশ্ন চিহ্নিত (?) স্থানে সাংবিধানিক প্রতিষ্ঠান সরকারি কর্মকমিশন কে ইঙ্গিত করা হয়েছে।  উদ্দীপকে দেখা যায়, এটি সাংবিধানিক প্রতিষ্ঠানের উল্লেখ্য রয়েছে। এ সংস্থা গণপ্রজাতন্ত্রী বাংলাদেশের প্রশাসনিক কার্যাদি নির্বাহের জন্য ১ম ও ২য় শ্রেণীর কর্মচারীদের নিয়োগ দান করে। এছাড়া অনেক ক্ষেত্রে এ প্রতিষ্ঠান রাষ্ট্রপতি কে পরামর্শ দান করে থাকে। উদ্দীপকে যে তিনটি বিষয়কে তুলে ধরা হয়েছে তা প্রশ্নচিহ্নিত (?) স্থানে সাংবিধানিক সংস্থা সরকারি কর্মকমিশনকে ইঙ্গিত করেছে। কেননা, এসব বৈশিষ্ট্য সরকারি কর্মকমিশনেরই রয়েছে।  বাংলাদেশ সংবিধানের ১৩৭ নং অনুচ্ছেদ অনুযায়ী একজন সভাপতিসহ আইনের দ্বারা নির্ধারিত সংখ্যক সদস্য নিয়ে বাংলাদেশ সরকারি কর্মকমিশন গঠিত হবে। কমিশনের সভাপতি ও অন্য সদস্যগণ রাষ্ট্রপতি কর্তৃক নিযুক্ত হবেন। রাষ্ট্রপতি ৫৭ নং আদেশবলে বাংলাদেশ সরকারি কর্ম কমিশনের সদস্য সংখ্যা সভাপতি সহ অন্যূন ৬ জন বা অনূর্ধ্ব ১৫ জন নির্ধারিত হবে। তবে কমিশনের সদস্যদের অর্ধেক এমন ব্যক্তি হবেন যারা কমপক্ষে ২০ বছর সরকারের কর্মে নিয়োজিত ছিলন। বর্তমান বাংলাদেশ কর্ম কমিশন ১ জন সভাপতি ও ১১ জন সদস্য নিয়ে গঠিত। এছাড়া কমিশনকে সহায়তা করার জন্য বিভিন্ন পর্যায়ে প্রায় ৩০০ জন কর্মকর্তা - কর্মচারী রয়েছেন। বাংলাদেশ সরকারি কর্মকমিশনের প্রধান অফিস ঢাকায় অবস্থিত। প্রধান অফিস ছাড়াও চট্টগ্রাম, খুলনা, বরিশাল ও রাজশাহীতে এর আঞ্চলিক অফিস বিদ্যমান রয়েছে। আর বাংলাদেশ সংবিধানে ১৩৯ নং অনুচ্ছেদ অনুযায়ী সরকারি কর্মকমিশনের সভাপতি বা অন্যকোনো সদস্য তার দায়িত্ব গ্রহণের তারিখ থেকে পাঁচ বছর বা তার ৬৫ বছর বয়স পূর্ণ হওয়া মধ্যে যা আগে ঘটে সে সময় পর্যন্ত স্বীয় পদে বহাল থাকবেন ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত প্রতিষ্ঠান অর্থাৎ বাংলাদেশ সরকারি কর্মকমিশনের সামগ্রিক কার্যাবলী অত্যন্ত বিস্তৃত এবং এর উপরে রাষ্ট্রের উন্নয়ন নির্ভরশীল। সংবিধানের ১৩৭ নং অনুচ্ছেদ অনুযায়ী বাংলাদেশ সরকারি কর্মকমিশনের গঠিত। আর বাংলাদেশ সংবিধানের ১৪০ ও ১৪১ নং অনুচ্ছেদে সরকারি কর্মকমিশনের দায়িত্ব ও কার্যাবলীর বর্ণনা করা হয়েছে। উদ্দীপকে যে তিনটি বিষয়কে উল্লেখ করা হয়েছে সেগুলো প্রশ্ন চিহ্নিত '?' স্থানে সরকারি কর্মকমিশনকে নির্দেশ করছে। প্রজাতন্ত্রের কর্মে নিয়োগ দানের জন্য সরকারি কর্মকমিশন উপযুক্ত প্রার্থী বাছাইয়ের উদ্দেশ্যে পরীক্ষা পরিচালনা করে। আর কর্মকমিশন এই কাজ নিম্নলিখিত প্রক্রিয়া ও পদ্ধতির আলোকে সম্পাদিত করে। যেমন - ১. প্রাথমিক বাছাই পরীক্ষা, ২. লিখিত পরীক্ষা, ৩. মৌখিক পরীক্ষা, ৪. ডাক্তারি পরীক্ষা এবং ৫. পুলিশ তদন্ত। এ পদ্ধতিগুলো সদযোগ্য ও মেধাবীব প্রার্থী বাছাই করে অনেক গুরুত্বপূর্ণ ভূমিকা পালন করে। এছাড়া বাংলাদেশ সরকারি কর্মকমিশন ১৯৮১ সালের সিভিল সার্ভিস নিয়োগ বিধি অনুযায়ী প্রজাতন্ত্রের কর্মকর্তাদের পদোন্নতি সংক্রান্ত প্রয়োজনীয় কার্যাবলী সম্পাদন করে থাকে । সুতরাং, এটা স্পষ্ট যে, বাংলাদেশ সরকারি কর্মকমিশনের দেশ ও জাতিকে সৎ, যোগ্য ও মেধাবী প্রশাসন উপহার দিতে পারে এবং সৎ মেধাবী ও যোগ্য প্রশাসন নিয়োগে কর্ম কমিশনের ভূমিকাই মুখ্য।"
        }
      ]
    },
    {
      "number": "10",
      "uddipok": "পৃথিবী উত্তপ্ত হচ্ছে এবং জলবায়ু ক্রমশ পরিবর্তিত হচ্ছে। জলবায়ুর পরিবর্তন পৃথিবীর সকল ভৌত, প্রাকৃতিক, সামাজিক ও অর্থনৈতিক ক্ষেত্রসমূহ মানবগোষ্ঠীর জীবন ও জীবন ব্যবস্থার ওপর প্রভাব ফেলেছে। কিন্তু ইহা নিছক প্রাকৃতিক নয়, বেশির ভাগই মানব সৃষ্ট।",
      "tag": "NDCD 25",
      "sub_questions": [
        {
          "label": "ক",
          "question": "Corruption' শব্দটি কোন শব্দ থেকে এসেছে?",
          "explanation": "Corruption' শব্দটি 'Corruptus' শব্দ থেকে এসেছে।"
        },
        {
          "label": "খ",
          "question": "প্রতিবন্ধী কারা?",
          "explanation": "প্রতিবন্ধী হলো তারাই যারা দৈহিক, মানসিক ও বোধশক্তিজনিত দিক থেকে অসুবিধাগ্রস্ততার কারণে সমাজে সামাজিক ভূমিকা পালনে ব্যর্থ এবং স্বাভাবিক জীবনযাপন থেকে বঞ্চিত। প্রতিবন্ধী শব্দটিকে ব্যাপক অর্থে বোঝানো হয়ে থাকে। এখন প্রতিবন্ধী বলতে তাদেরকে বোঝানো হয় যারা দৈহিক, মানসিক কিংবা আর্থসামাজিক অসুবিধার কারণে সুস্থ, স্বাভাবিক ও স্বাবলম্বী জীবনযাপন করতে পারে না। তাই মানুষ শুধু দৈহিক কারণেই প্রতিবন্ধী হয় না। মানসিক, সামাজিক ও অর্থনৈতিক কারণেও প্রতিবন্ধী হতে পারে।"
        },
        {
          "label": "গ",
          "question": "উদ্দীপকে বর্ণিত জলবায়ুর পরিবর্তন বাংলাদেশের ওপর কীরূপ প্রভাব ফেলেছে? ব্যাখ্যা কর।",
          "explanation": "নিম্নের অনুরূপ: উদ্দীপকে জলবায়ু পরিবর্তনের কথা বলা হয়েছে। বাংলাদেশে জলবায়ু পরিবর্তনের মারাত্মক ক্ষতিকর প্রভাব রয়েছে। উদ্ভাকে বলা হয়েছে বৈশ্বিক উষ্ণায়নের ফলে পৃথিবীর ক্রমাগত উত্তপ্ত হচ্ছে। ভূপৃষ্ঠের উচ্চতা বাড়ছে, সৃষ্টি হচ্ছে নানাবিধ দুর্যোগ। পরিবর্তিত হচ্ছে প্রকৃতি ও আবহাওয়া । এ থেকে স্পষ্ট বোঝা যাচ্ছে উদ্দীপকে জলবায়ু পরিবর্তনের কথা বলা হয়েছে। জলবায়ু পরিবর্তন বাংলাদেশের মানুষের অর্থ সামাজিক জীবনে নানা ধরনের বিরূপ প্রভাব ফেলছে। জলবায়ু পরিবর্তনের ফলে পৃথিবীর যেসব দেশ সবচেয়ে বেশি ক্ষতিগ্রস্ত হবে, বাংলাদেশ তার মধ্যে অন্যতম। সাম্প্রতিক কালে যে সব বড় ধরনের প্রাকৃতিক দুর্যোগ দেখা যাচ্ছে, তা মূলত জলবায়ু পরিবর্তনের কারণে হচ্ছে। জলবায়ু পরিবর্তনের ফলে বাংলাদেশের বন্যার ভয়াবহ মাত্রা বেড়ে যাচ্ছে। এ ধরনের পরিবর্তনে বৃষ্টিপাত ও পাহাড়িঢলের পরিমাণ বৃদ্ধি পাচ্ছে। ফলে আকস্মিক বন্যায় ক্ষয়ক্ষতির পরিমাণ উত্তরোন্তর বৃদ্ধি পেতে পারে। জলবায়ু পরিবর্তনের ফলে বাংলাদেশের প্রাকৃতিক ভারসাম্য ব্যাপকভাবে হ্রাসের আশঙ্কা রয়েছে। কৃষি উৎপাদন ব্যাহত হওয়ার পাশাপাশি বিলোপসংখ্যক মানুষ তাদের পূর্ব পেশা হারাবে। বাংলাদেশের ওপর জলবায়ু পরিবর্তনের নেতিবাচক প্রভাব পড়বে যা আমাদের জন্য হুমকি হয়ে দাঁড়াচ্ছে।"
        },
        {
          "label": "ঘ",
          "question": "জলবায়ুর পরিবর্তনজনিত সমস্যা মোকাবিলার জন্য বাংলাদেশের নাগরিকদের করণীয় কী? ব্যাখ্যা কর।",
          "explanation": "নিম্নের অনুরূপ: উক্ত পরিবর্তনজনিত সমস্যা তথা জলবায়ু পরিবর্তনজনিত সমস্যা মোকাবেলায় বিভিন্ন করণীয় উদ্যোগ রয়েছে। জলবায়ু পরিবর্তন জনিত কারণে পৃথিবীর যে ভয়াবহ পরিবেশগত বিপর্যয়ের মুখোমুখি হয়েছে তা থেকে বাঁচতে হলে আবশ্যিকভাবে যা যা করা উচিত, তা হল নিম্নরূপ - যেহেতু, বন পরিবেশ রক্ষা করে, তাই সর্বত্র বিশেষ করে উপকূলের বনায়ন বৃদ্ধি করতে হবে। উপকূলে অবশ্যই শক্ত ও টেকসই বাঁধ নির্মাণ করতে হবে যেন প্রাকৃতিক দুর্যোগ সমূহ আমাদের জানমাল রক্ষা করতে পারে। খরা, বন্যা ও লবণাক্ততা কাটিয়ে ওঠার কৌশল বা পদ্ধতি নিয়ে গবেষণা ও উদ্ভাবিত উপায় কার্যকর করতে হবে। পরিকল্পিত বজ্র ব্যবস্থাপনা গড়ে তোলে পরিবেশ দূষণ কমাতে সাহায্য করতে হবে। পরিকল্পিতভাবে নগরায়ন ও শিল্পায়ন করে কারখানা, ইট ভাটা ও যানবাহনের ধোয়া নিয়ন্ত্রণের ব্যবস্থা করতে হবে। এছাড়া কৃষি উৎপাদনে ও জীববৈচিত্র্য রক্ষায় কার্যকর নীতি গ্রহণ করতে হবে।অপ্রয়োজনীয় সার - বিষ ব্যবহার প্রতিরোধ করতে হবে। স্বাভাবিক পানি প্রবাহ বাধাগ্রস্থ না করে জলাধার নির্মাণ, পানি সম্পদ ব্যবস্থাপনার দক্ষ সমন্বয় করেও জলবায়ু পরিবর্তন জনিত সমস্যার রোধের কার্যকরী পদক্ষেপ নেওয়া যায়। এসব পদক্ষেপের সঠিক বাস্তবায়নের মাধ্যমে জলবায়ু পরিবর্তন জনিত সমস্যা মোকাবেলা করা সম্ভব হবে বলে আমি মনে করি।"
        }
      ]
    },
    {
      "number": "11",
      "uddipok": "'ক' একটি কলেজের ছাত্রী। প্রতিদিন কলেজে যাওয়া-আসার পথে কিছু বখাটে ছেলে তাকে বিরক্ত করত। তাই সে বাধ্য হয়ে কলেজে যাওয়া বন্ধ করে দেয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কার্বাইড হলো একটি রাসায়নিক পদার্থ। বর্তমানে ফল পাকানোর জন্য এটির অপব্যবহার হচ্ছে।"
        },
        {
          "label": "খ",
          "question": "",
          "explanation": "দুর্নীতি হলো চরম অপরাধ ও একটি সামাজিক ব্যাধি। যখন কোন ব্যক্তি ক্ষমতার অপব্যবহারের মাধ্যমে অবৈধ উপায়ে অর্থ সম্পদ কিংবা সুযোগ-সুবিধা নেয় তখন তাকে দুর্নীতি বলা হয়। স্বজনপ্রীতি, ঘুষ, প্রতারণা ইত্যাদি ও দুর্নীতির মধ্যে পড়ে। আবার যার উপর যে দায়িত্ব রয়েছে, তা পালন না করে এবং অবৈধ লেনদেনের মাধ্যমে কাউকে কোন সুযোগ পাইয়ে দেওয়াও দুর্নীতি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যে সামাজিক সমস্যার কথা বলা হয়েছে তা হলো ইভটিজিং। ইভটিজিং সংঘটিত হওয়ার পেছনে বিভিন্ন ধরনের কারণ রয়েছে। ইভটিজিং হল কথা, কাজ, আচরণ ইত্যাদির মাধ্যমে নারীকে উত্ত্যক্ত করা বা হয়রানি করা। ইভটিজিং বেড়ে যাওয়ার পেছনে যে কারণটি সবচেয়ে বেশি দায়ী তা হল পরিবারের নারীদের যথাযথ মূল্যায়ন না করা ও নারীদের প্রতি বৈষম্যমূলক দৃষ্টিভঙ্গি। এছাড়াও পারিবারিক ও সামাজিক সুশিক্ষার অভাব, নৈতিক মূল্যবোধের অর্থঃপতন , পরিবারের শিশুর সঠিক সামাজিকীকরণের অভাব ইত্যাদি ইভটিজিং এর জন্য কারণ হিসেবে ধরা হয়। মাদকাসক্ত ও বেকার যুবকরা হতাশাগ্রস্ত হয়ে পড়লে বা নিজের প্রতি নিয়ন্ত্রণ হারিয়ে ফেললে তারা ইভটিজিং করে। এছাড়াও ধর্মীয় অনুশাসনের অভাব, বিদেশি অপসংস্কৃতির অভাব, স্যাটেলাইট টেলিভিশন ইভটিজিং এর জন্য অধিকাংশই দায়ী। উদ্দীপকে দেখা যায়, কলেজ ছাত্রী 'ক' প্রতিদিন কলেজ যাওয়া -আসার সময় বখাটে যুবকদের দ্বারা নানাভাবে হয়রানি শিকার হয়। তারা বাজে অঙ্গভঙ্গি ও অশ্লীল মন্তব্যের দ্বারা তাকে বিরক্ত করে । সুতরাং উদ্দীপকের ঘটনাটি ইভটিজিং এর সাথে সাদৃশ্যপূর্ণ। আর এই ইভটিজিং সংঘটিত হয় উপরে বর্ণিত কারণসমূহের দ্বারা।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত সমস্যা তথা ইভটিজিং সমস্যা সমাধানের নানা ধরনের পদক্ষেপ নেওয়া যেতে পারে বলে আমি মনে করি। সাম্প্রতিককালে ইভটিজিং একটি মারাত্মক সামাজিক ব্যাধি। সমাজেই এ সামাজিক সমস্যার উৎপত্তি ও বিকাশ ঘটছে। তাই এরূপ একটি ভয়ংকর ব্যাধিকে প্রতিরোধ এবং এ ব্যাধির প্রতিকার করা আমাদের দায়িত্ব। এ সমস্যার সমাধানের নাগরিক দৃষ্টিভঙ্গির পরিবর্তন, নারীর অধিকার প্রতিষ্ঠায় রক্ষায় কঠোর আইনি ব্যবস্থার বাস্তবায়ন, উত্তেজক পোশাক বর্জন, নারী অধিকার সংগঠন শক্তিশালী করা, ইভটিজিং এর বিরুদ্ধে প্রচারপএ বিতরণ, সাংবিধানিক প্রতিকার সহ প্রভৃতি পদক্ষেপ গ্রহণ করা উচিত। ইভটিজিং কে 'না' বলতে বাংলাদেশের সকল নারী পুরুষকে এগিয়ে আসতে হবে এবং নারীর প্রতি শ্রদ্ধাবোধ জাগ্রত করতে হবে । কেননা, নারীরাই আমাদের মা, বোন,স্ত্রী ও আপনজন। তাদের অপমান করার অর্থ নিজেদেরকে অপমান করা। এরূপ ঘৃণ্য কাজকে সকলে মিলে 'না' বলতে হবে। ইভটিজিং সমস্যা সমাধানে সবচেয়ে কার্যকরী পদক্ষেপ হলো আইন এর সঠিক বাস্তবায়ন ঘটানো। ইভটিজিং এর বিরুদ্ধে সামাজিক আন্দোলন গড়ে তোলা প্রয়োজন। সুতরাং বলা যায়, উপরে আলোচিত পদক্ষেপসমূহ গ্রহণের মাধ্যমেই আমরা উদ্দীপকের সমস্যা তথা ইভটিজিং সমস্যা সমাধান অনেকাংশেই কমিয়ে আনা সম্ভব হবে বলে আমি মনে করি।"
        }
      ]
    }
  ]
}