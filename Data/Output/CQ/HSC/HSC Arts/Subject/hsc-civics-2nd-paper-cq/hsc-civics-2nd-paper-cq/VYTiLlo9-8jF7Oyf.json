{
  "title": "রাজউক উত্তরা কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "১৯৪৭ সালে ১৪ ও ১৫ আগস্ট ভারত মহাদেশ স্বাধীনতা লাভ করে। যে বিখ্যাত আইনের মাধ্যমে ভারতবর্ষের ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। সেই আইনের নেপথ্যে ভারতের সর্বশেষ গর্ভনর প্রদত্ত একটি পরিকল্পনা উল্লেখযোগ্য ভূমিকা রাখে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "১৮৫৭ সালে সিপাহি বিদ্রোহ সংঘটিত হয়।"
        },
        {
          "label": "খ",
          "question": "",
          "explanation": "রাজনৈতিক ইতিহাসে দ্বিজাতি তত্ত্ব মুসলমানদের ভাগ্য উন্নয়নের এক যুগান্তকারী মাইলফলক। এ তত্ত্বের মূলকথা ছিল ভারতে মুসলমানরা যেকোনো বিচারে একটি স্বতন্ত্র জাতি এবং তাদের পৃথক জাতিসত্তা রয়েছে। এ পৃথক জাতিসত্তার স্বার্থরক্ষার জন্য ভারতে মুসলমানদের জন্য আলাদা আবাসভূমি প্রয়োজন। দ্বিজাতি তত্ত্বের ভিত্তিতেই রচিত হয় ১৯৪০ সালের লাহোর প্রস্তাব, যার মধ্যে বাংলাদেশের স্বাধীনতার বীজ নিহিত ছিল বলে মনে করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আইনটি তথা ১৯৪৭ সালের ভারত স্বাধীনতা আইন মূলত ৩ জুন পরিকল্পনা বা মাউন্টব্যাটেন পরিকল্পনার কার্যকর রূপ। সাম্প্রদায়িক দাঙ্গা-হাঙ্গামা এবং কংগ্রেস ও মুসলিম লীগের পরস্পর বিরোধী দাবির মুখে ১৯৪৬ সালের মন্ত্রিমিশন পরিকল্পনা ব্যর্থতায় পর্যবসিত হয়। এ সময় ভারতের নতুন ভাইসরয় লর্ড মাউন্ট ব্যাটেন কংগ্রেস ও মুসলিম লীগ নেতৃবৃন্দের সাথে ক্ষমতা হস্তান্তর ও সাম্প্রদায়িক সম্প্রীতি রক্ষার জন্য নিরলস প্রচেষ্টা চালায়। কিন্তু সমস্যার গভীরতা এত বেশি ছিল যে, আলোচনায় সমাধানের কোনো পথ খুঁজে পাননি। অবশেষে রাজনৈতিক ঘটনাপ্রবাহ ও পরিস্থিতি বিশ্লেষণ করে তিনি এ সিদ্ধান্তে উপনীত হন যে \"ভারত' বিভাগ ছাড়া ভারতে শান্তি প্রতিষ্ঠার কোনো বিকল্প উপায় নেই।\" কংগ্রেস প্রথমে এ প্রস্তাবে অসম্মতি জানালেও পরবর্তীতে সাম্প্রদায়িক ভয়াবহতায় কংগ্রেস ভারত বিভক্তি মেনে নিতে বাধ্য হয়। ১৯৪৭ সালের ৩ জুন কংগ্রেস ও মুসলিম লীগের নেতৃবৃন্দের সাথে বৈঠকের মাধ্যমে মাউন্টব্যাটেন ভারত বিভক্তির পরিকল্পনা তুলে ধরেন। এ ৩ জুন পরিকল্পনা বা মাউন্টব্যাটেন পরিকল্পনার বাস্তবায়িত রূপ হলো ১৯৪৭সালের ভারত স্বাধীনতা আইন। এ আইনের মাধ্যমেই ভারত ও পাকিস্তান নামক দুটি স্বাধীন রাষ্ট্রের জন্ম হয়। উদ্দীপকের উল্লিখিত আইনটির মাধ্যমে ভারতবর্ষে ২০০ বছরের ব্রিটিশ শাসনের অবসান ঘটে এবং ১৯৪৭ সালের ১৪ ও ১৫ আগস্ট দুটি স্বাধীন রাষ্ট্রের জন্ম হয়। এ আইনের নেপথ্যে ভারতের সর্বশেষ গভর্নর প্রদত্ত একটি পরিকল্পনা উল্লেখযোগ্য ভূমিকা রাখে। অর্থাৎ এখানে ১৯৪৭ সালের ভারত স্বাধীনতা আইনকেই ফুটিয়ে তোলা হয়েছে। যা ভারতের সর্বশেষ গভর্নর লর্ড মাউন্ট ব্যাটেনের ৩ জুন পরিকল্পনার বাস্তবায়িত রূপ। সুতরাং বলা যায়, ১৯৪৭ সালের ভারত স্বাধীনতা আইন মূলত মাউন্টব্যাটেন পরিকল্পনার কার্যকর রূপ।"
        },
        {
          "label": "ঘ",
          "question": "",
          "explanation": "অনুচ্ছেদে নির্দেশিত আইনটি তথা ১৯৪৭ সালের ভারত স্বাধীনতা আইন বিভিন্ন দিক দিয়ে অন্যান্য বৈশিষ্ট্যমণ্ডিত। ১৯৪৭ সালের ভারত স্বাধীনতা আইনের মাধ্যমে ভারতবর্ষের দীর্ঘ ২০০ বছরের ব্রিটিশ শাসনের অবসান ঘটে এবং ভারত ও পাকিস্তান নামক দুটি স্বাধীন ও সার্বভৌম রাষ্ট্রের জন্ম হয়। পাকিস্তান ও ভারত উভয়ই ডোমিনিয়নের মর্যাদা লাভ করে। এ আইনের মাধ্যমে বাংলাকে বিভক্ত করে পূর্ব বাংলা ও পশ্চিম বাংলা নামে দুটি নতুন প্রদেশ সৃষ্টি হয় এবং পাঞ্জাবকে পৃথক করে পশ্চিম পাঞ্জাব ও পূর্ব পাঞ্জাব নামে দুটি প্রদেশের জন্ম হয়। এ আইন ভারত ও পাকিস্তান ডোমিনিয়নের জন্য দুটি পৃথক গণপরিষদ গঠন করে। এ গণপরিষদ দুটির ওপর দুই দেশের শাসনতন্ত্র রচনার ভার অর্পণ করা হয়। তবে উল্লেখ করা হয়, নতুন সংবিধান প্রণীত না হওয়া পর্যন্ত উভয় দেশের গণপরিষদ দেশের কেন্দ্রীয় আইনসভা হিসেবে দায়িত্ব পালন করবে। এ আইনে ডোমিনিয়ন দুটি কমনওয়েলথভুক্ত থাকবে কি না সে সিদ্ধান্ত গ্রহণ করার পূর্ণ অধিকার তাদের প্রদান করা হয়। ১৯৪৭ সালের ভারত স্বাধীনতা আইনের মাধ্যমে দেশীয় রাজ্যগুলোর ওপর ব্রিটিশ রাজ্যের সার্বভৌম ক্ষমতার অবসান ঘটে। এ আইনের মাধ্যমে ভারত সচিব পদের বিলুপ্তি ঘটে। এ আইনের গভর্নর জেনারেলকে ব্রিটিশ কেবিনেটের রাজা/রানি কর্তৃক নিয়মতান্ত্রিক প্রধান হিসেবে নিয়োজিত করা হয়। এক্ষেত্রে গভর্নর জেনারেলের স্বেচ্ছাধীন ও বিচারবুদ্ধিজনিত ক্ষমতা বিলুপ্ত করা হয়। এ আইন অনুসারে নতুন সংবিধান প্রণীত না হওয়া পর্যন্ত ভারত ও পাকিস্তানের শাসনকার্য ১৯৩৫ সালের আইন অনুযায়ী কার্যকর থাকবে। এ আইনের মাধ্যমে ভারতীয় সেনাবাহিনী ও বেসামরিক কর্মচারীদের ভারত ও পাকিস্তানের মধ্যে ভাগ করে দেওয়া হয় এবং পূর্বের ন্যায় সকল সুযোগ-সুবিধার নিশ্চয়তা দেওয়া হয়। বড় কথা হলো, এই ঐতিহাসিক আইনের ফলে বিনা রক্তপাতে ভারতবর্ষ স্বাধীনতা লাভ করে এবং হিন্দু-মুসলিম দ্বন্দ্বের অবসান হয়।"
        }
      ]
    },
    {
      "number": "2",
      "uddipok": "'A' সালের ভারত শাসন আইন 'B' সালের ভারত শাসন আইন i. কেন্দ্রে দ্বিকক্ষ বিশিষ্ট আইনসভা ii. প্রদেশে দ্বৈত শাসনব্যবস্থার প্রবর্তন iii. ভারতীয় হাইকমিশনারের পদ সৃষ্টি i. সর্বভারতীয় যুক্তরাষ্ট্র গঠনের প্রস্তাব ii. প্রাদেশিক স্বায়ত্তশাসন iii. ভারত থেকে বার্মাকে পৃথকীকরণ",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "বাংলার প্রথম গর্ভনর ছিলেন লর্ড ক্লাইভ।"
        },
        {
          "label": "খ",
          "question": "",
          "explanation": "প্রতিষ্ঠালগ্নে মুসলিম লীগের যে সব লক্ষ্য ছিল- ব্রিটিশ সরকারের প্রতি মুসলমানদের আনুগত্য বৃদ্ধি করা এবং সরকারের উদ্দেশ্য সম্পর্কে সকল ভুল বোঝাবুঝির অবসান করা। মুসলমানদের রাজনৈতিক 'অধিকার ও স্বার্থরক্ষা করা এবং এ লক্ষ্যে ব্রিটিশ সরকারের কাছে মুসলমানদের দাবি ও আশা-আকাঙ্ক্ষা তুলে ধরা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'খ' সালে ১৯৩৫ সালের ভারত শাসন আইনের কথা উল্লেখ করা হয়েছে। ভারতের শাসনতান্ত্রিক ইতিহাসের একটি গুরুত্বপূর্ণ অধ্যায় হলো ১৯৩৫ সালের ভারত শাসন আইন। ১৯১৯ সালের ভারত শাসন আইন ভারতবাসীর ক্রমবর্ধমান রাজনৈতিক চাহিদা ও প্রত্যাশা পূরণ করতে না পারার কারণে ১৯৩৫ সালের ভারত শাসন আইন পাশ করা হয়। উদ্দীপকের ছকে 'খ' সালের ভারত শাসন আইনে সর্বভারতীয় যুক্তরাষ্ট্রীয় গঠনের প্রস্তাব, প্রাদেশিক স্বায়ত্তশাসন, ভারত থেকে বার্মাকে পৃথিকীকরণ করা হয়। এরূপ বৈশিষ্ট্যগুলো ১৯৩৫ সালের ভারত শাসন আইনের সাথে সাদৃশ্যপূর্ণ। কেননা, এই আইনের মাধমে ভারতে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। ব্রিটিশ ভারতীয় প্রদেশ এবং মিত্র দেশীয় রাজ্যগুলো নিয়ে একটি সর্বভারতীয় যুক্তরাষ্ট্রের প্রস্তাব উত্থাপিত হয়। অন্যদিকে, প্রাদেশিক স্বায়ত্তশাসন ১৯৩৫ সালের ভারত শাসন আইনের কেন্দ্রবিন্দুস্বরূপ। এ আইন প্রদেশসমূহে স্বায়ত্তশাসন প্রদান করে। এছাড়া এ আইনের মাধ্যমে বার্মা বা মিয়ানমারকে ভারতবর্ষ থেকে বিচ্ছিন্ন করা হয়। সুতরাং এ থেকে বোঝা যায়, 'খ' সালের ভারত শাসন আইনটির সাথে ১৯৩৫ সালের ভারত শাসন আইনের মিল আছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'ক' সালের ভারত শাসন আইন দ্বারা ১৯১৯ সালের ভারত শাসন আইন এবং 'খ' সালের ভারত শাসন আইন দ্বারা ১৯৩৫ সালের ভারত শাসন আইনের কথা বলা হয়েছে। এ দুটি আইনের মধ্যে ১৯৩৫ সালের ভারত শাসন আইনটি অপেক্ষাকৃত ভালো। ভারতের শাসনতান্ত্রিক ইতিহাসের উল্লেখযোগ্য দুটি আইন হলো ১৯১৯ ও ১৯৩৫ সালের ভারত শাসন আইন। উভয় আইন ছিল ভারতের জনগণের গণতান্ত্রিক অধিকার প্রতিষ্ঠার বৃহৎ প্রয়াস এবং রাজনীতিতে ভারতীয়দের সম্পৃক্ত করার জন্য যুগান্তকারী পদক্ষেপ। তবে এ আইন দুটির মধ্যে ১৯৩৫ সালের আইনটি অধিক কার্যকর। কারণ, প্রথমত, ১৯৩৫ সালের আইনে ভারতের সব প্রদেশের মধ্যে ক্ষমতা বণ্টন করা হয়। কিন্তু ১৯১৯ সালের আইনে কেন্দ্র ও প্রদেশের মধ্যে ক্ষমতা বণ্টন করা হলেও যুক্তরাষ্ট্রীয় ব্যবস্থার প্রবর্তন করা হয়নি। ফলে প্রদেশের ক্ষমতার কোনো সাংবিধানিক নিশ্চয়তা ছিল না। দ্বিতীয়ত, ১৯৩৫ সালে যুক্তরাষ্ট্রীয় ব্যবস্থার আওতায় প্রাদেশিক স্বায়ত্তশাসন প্রবর্তন করা হয়। ফলে প্রদেশে দায়িত্বশীল সরকার গড়ে ওঠার সুযোগ সৃষ্টি হয়। কিন্তু ১৯১৯ সালের আইনে প্রাদেশিক স্বায়ত্তশাসন দেওয়া হয়নি। তৃতীয়ত, ১৯৩৫ সালের আইনে কেন্দ্র ও প্রদেশে দ্বি কক্ষবিশিষ্ট আইনসভা গঠন করার ব্যবস্থা করা হয়। উভয় কক্ষের সদস্যরা ব্রিটিশ ভারতের এবং দেশীয় রাজ্যের নির্বাচিত প্রতিনিধি ছিলেন। কিন্তু ১৯১৯ সালের আইনে উভয় কক্ষের সদস্যরা ছিলেন নির্বাচিত ও মনোনীত। ১৯৩৫ সালেই প্রথম নির্বাচিত সদস্য নিয়ে আইনসভাগুলো গড়ে ওঠে। চতুর্থত, ১৯৩৫ সালের আইনে সর্বপ্রথম ভারতে যুক্তরাষ্ট্রীয় আদালত স্থাপন করা হয়। এটি ১৯১৯ সালের আইনে ছিল না। যুক্তরাষ্ট্রীয় আদালত ব্যবস্থা ১৯৩৫-এর আইনকে ১৯১৯ সালের আইন অপেক্ষা অধিক মর্যাদা দিতে সক্ষম হয়। সঠিকভাবে বলা যায়, ১৯৩৫ সালের ভারত শাসন আইন ১৯১৯ সালের ভারত শাসন আইন অপেক্ষা উন্নত ছিল।"
        }
      ]
    },
    {
      "number": "3",
      "uddipok": "'ক' রাষ্ট্রের ক্ষমতাসীন শাসকগোষ্ঠী দেশটির সংখ্যাগরিষ্ঠ জনগণের মাতৃভাষাকে বাদ দিয়ে সংখ্যালঘিষ্ঠ জনগণের ভাষাকে রাষ্ট্রভাষার স্বীকৃতি দিতে চাইলে সংখ্যাগরিষ্ঠ জনগণ প্রতিরোধ আন্দোলন গড়ে তোলে। এর ফলে শাসকগোষ্ঠী দাবি মানতে বাধ্য হয়।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "পাকিস্তানি শাসক কর্তৃক ১৯৭১ সালের ২৫ মার্চ রাতে যে গণহত্যা হয়েছিল তাই ইতিহাসে 'অপারেশন সার্চলাইট' নামে পরিচিত।"
        },
        {
          "label": "খ",
          "question": "",
          "explanation": "১৯৬৯ সালের গণঅভ্যুত্থানের দুটি কারণ- ১.১৯৬৮ সালের অক্টোবর মাসে সামরিক শাসন জারি করা হলে গণতান্ত্রিক শাসন প্রতিষ্ঠার আশা ধূলিসাৎ হয়ে যায়। যার প্রতিক্রিয়ায় গণঅভ্যুত্থান ঘটে। ২.আইয়ুবী শাসনামলের সকল উন্নয়ন কর্মকান্ড কেবল পশ্চিম পাকিস্তানে গৃহীত হওয়ায় পাকিস্তানের দুই অংশের মাঝে ব্যাপক অর্থনৈতিক বৈষম্য পরিলক্ষিত হয়। এর প্রতিবাদে ১৯৬৯-এর গণঅভ্যুত্থান সূচিত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত আন্দোলনের সাথে ঐতিহাসিক ভাষা আন্দোলনের মিল পাওয়া যায়। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয়। উদ্দীপকে দেখা যায়, ক' একটি স্বাধীন রাষ্ট্র। এই রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। কিন্তু তার প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে। স্পষ্টত, উদ্দীপাকে বর্ণিত ঘটনায় ১৯৫২ সালের ঐতিহাসিক ভাষা আন্দোলনের প্রতিরূপ অঙ্কিত হয়েছে, যা উভয়কে অবিভিন্ন ভাবে সাদৃশ্যপূর্ণ করেছে। আর তাই বলা যায়, উদ্দীপকের সাথে সামঞ্জস্যপূর্ণ ঐতিহাসিক আন্দোলনটি হলো ১৯৫২ সালের ভাষা আন্দোলন।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, আমি মনে করি উক্ত আন্দোলনই অর্থাৎ ভাষা আন্দোলনই বাংলাদেশ স্বাধীনতার সূত্রপাত করে- উক্তিটি যথার্থ। ১৯৫২ সালের ভাষা আন্দোলনে ভাষা শহিদদের আত্মদানের ঘটনা পরবর্তীকালে প্রতিটি সংগ্রামের সুতিকাগার হিসেবে কাজ করেছে। ভাষা আন্দোলন ছিল পাকিস্তান শাসনামলে বাঙালিদের অধিকার আদায়ের প্রথম সফল ও ফলপ্রসূ একটি আন্দোলন। এ আন্দোলনের ফলে বাঙালির ন্যায্য অধিকার আদায়ের বিজয় অর্জিত হয়। সেই সাথে বাঙালি জাতীয়তাবাদের ভিত্তি রচিত হয়। এ আন্দোলন থেকে বাঙালিরা শিক্ষা অর্জন করতে সক্ষম হন যে আন্দোলন-সংগ্রাম ব্যতীত কোনো অধিকার আদায় করা সম্ভব নয়। ভাষা আন্দোলন একটি জাতীয় চেতনার জন্ম দেয়। এ চেতনা পরবর্তীকালে সব আন্দোলন ও সংগ্রামের অনুপ্রেরণা হিসেবে কাজ করে। ভাষা আন্দোলনের প্রেরণায় ১৯৫৪ সালের নির্বাচনে বাঙালিরা অভূতপূর্ব বিজয় অর্জন করে। ১৯৬২ সালের শিক্ষানীতি বিরোধী আন্দোলন ভাষা আন্দোলন অনুপ্রেরণা যোগায়। ১৯৬৬ সালে ৬ দফা দাবি ভাষা আন্দোলনের ফলে উৎসারিত চেতনারই সম্প্রসারিত রূপ। একইভাবে ১৯৬৯-এর গণঅভ্যুত্থান, ৭০-এর নির্বাচনেও এর প্রভাব বিদ্যমান। আর বাঙালি জাতির মুক্তির আন্দোলন, স্বাধীনতা সংগ্রাম ১৯৭১-এর মুক্তিযুদ্ধে বীর বাঙালি সেনানীরা যে বীরত্ব, ত্যাগ-তিতিক্ষা ও শৌর্যবীর্য দেখিয়েছে, তা ভাষা আন্দোলনের দ্বারা অর্জিত বীরত্বেরই ফল। সুতরাং বলা যায়, ভাষা আন্দোলনই স্বাধীনতার সূত্রপাত করে।"
        }
      ]
    },
    {
      "number": "4",
      "uddipok": "'ক' দেশে স্বাধীনতা লাভের পর একটি সংবিধান প্রণয়ন করতে ৯ বছর সময় লেগে যায়। কিন্তু দুই বছরের মাথায় সংবিধানটি ব্যর্থতায় পর্যবসিত হয়, যা পরে নানা বির্তকের জন্ম দেয়।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "১৯৭০ সালের নির্বাচনে জাতীয় পরিষদে মোট ৩০০টি আসন ছিল।"
        },
        {
          "label": "খ",
          "question": "",
          "explanation": "মুক্তিযুদ্ধকে জনযুদ্ধ বলা হয় কারণ এতে সমগ্র বাঙালি জাতি স্বতঃস্ফূর্তভাবে অংশগ্রহণ করেছিল। বাংলাদেশের মুক্তিযুদ্ধ কোনো এক শ্রেণির মানুষের মাঝে সীমাবদ্ধ ছিল না। ছাত্র, কৃষক, শ্রমিক, নারী, শিশু থেকে শুরু করে সমাজের সব শ্রেণি-পেশার মানুষ মুক্তিযুদ্ধে প্রত্যক্ষ বা পরোক্ষভাবে অবদান রেখেছিল। তাই এ যুদ্ধকে জনযুদ্ধ বলা হয়।"
        },
        {
          "label": "গ",
          "question": "",
          "explanation": "উদ্দীপকে আলোচিত সংবিধানটি হলো ১৯৫৬ সালের পাকিস্তান সংবিধান। পাকিস্তান সৃষ্টির দীর্ঘ ৯ বছর পর প্রণীত এ সংবিধান বহুবিধ বৈশিষ্ট্যমন্ডিত ছিল। ১৯৫৬ সালের সংবিধানে পাকিস্তানকে ইলামি প্রজাতন্ত্র হিসেবে ঘোষণা করা হয়। মুসলমান ছাড়া কেউ পাকিস্তানের রাষ্ট্রপতি হতে পারবেন না। এ সংবিধান ছিল পৃথিবীর অন্যতম বৃহত্তম সংবিধান। এতে মোট ১০৫ পৃষ্ঠা, একটি প্রস্তাবনা, ১৩টি অংশ ২৩৪টি বিধি ও ৬টি তালিকা ছিল।এ সংবিধানে ইসলামের ইসলামিক বিধিবিধানসমূহকে অন্তর্ভুক্ত করার পাশাপাশি গণতন্ত্র, সাম্য-সহনশীলতা; সামাজিক সুবিচার ইত্যাদি ক্ষেত্রে ইসলামি বিধিবিধান অনুসরণ করা হয়। এ সংবিধানে রাষ্ট্রীয় শাসন পদ্ধতি হিসেবে গণতন্ত্রকে উল্লেখ করা হয়। এটি একটি লিখিত ও দুষ্পরিবর্তনীয় সংবিধান। এতে যুক্তরাষ্ট্রীয় শাসনব্যবস্থা প্রবর্তন করা হয় এবং কেন্দ্র ও প্রদেশে সংসদীয় সরকারব্যবস্থা প্রবর্তন করা হয়। এ সংবিধানে পাকিস্তানের এককক্ষ বিশিষ্ট আইনসভার ব্যবস্থা রাখা হয়। এ সংবিধানে মৌলিক অধিকারের উল্লেখ, প্রাদেশিক স্বায়ত্তশাসন ও বিচার বিভাগের স্বাধীনতা প্রদানের কথা উল্লেখ রাখা হয়। এছাড়া এ সংবিধানেই বাংলাকে অন্যতম রাষ্ট্রভাষার মর্যাদা দেওয়া হয়। ১৯৫৬ সালের এ সংবিধানে রাষ্ট্র পরিচালনার মূলনীতি ও সংখ্যালঘুদের স্বার্থ সংরক্ষণের উল্লেখ করা হয়।"
        },
        {
          "label": "ঘ",
          "question": "",
          "explanation": "পাকিস্তান সৃষ্টির সুদীর্ঘ ৯ বছর পর রচিত ১৯৫৬ সালের সংবিধান ব্যর্থ হয়েছিল। এ ব্যর্থতার নানাবিধ কারণ রয়েছে। ১৯৫৬ সালের পাকিস্তানের সংবিধান ব্যর্থ হওয়ার মূল কারণ ছিল এর কাঠামোগত ও রাজনৈতিক দুর্বলতা। এটি পূর্ব ও পশ্চিম পাকিস্তানের মধ্যে সম্প্রীতি আনতে ব্যর্থ হয় এবং এটি ক্ষমতার ভারসাম্য রক্ষায় অসম্পূর্ণ ছিল। সংবিধানটি কেন্দ্রীয় সরকারের হাতে অতিরিক্ত ক্ষমতা কেন্দ্রীভূত করেছিল, যা প্রাদেশিক স্বায়ত্তশাসনের দাবিকে উপেক্ষা করেছিল। সংবিধানে যদিও উল্লেখ ছিল, প্রাদেশিক সরকার কেন্দ্রীয় সরকারের নিয়ন্ত্রণ ও হস্তক্ষেপমুক্ত হয়ে দায়িত্ব পালন করবে কিন্তু বাস্তবে ছিল ভিন্ন অবস্থা। কেন্দ্রীয় সরকার সকল ক্ষেত্রেই প্রাদেশিক সরকারকে নিয়ন্ত্রণ করত। এছাড়া পূর্ব পাকিস্তানের জনগণের ভাষা ও সাংস্কৃতিক অধিকার সংবিধানে সঠিকভাবে প্রতিফলিত হয়নি। এতে জনগণের আশা-আকাঙ্ক্ষার প্রতিফলন ঘটেনি। এছাড়াও তৎকালীন রাজনৈতিক অস্থিরতা এ সংবিধানটির ব্যর্থতার জন্য অনেকাংশে দায়ী। পূর্ব ও পশ্চিম পাকিস্তানের মধ্যে বিরাজমান তীব্র অসন্তোষ এক অরাজক পরিস্থিতির সৃষ্টি করে। এর মধ্যে পশ্চিম পাকিস্তানি সামরিক বাহিনীর ক্ষমতা লোভ এ সংবিধান ব্যর্থতার অন্যতম কারণ। মোটকথা, রাজনৈতিক অস্থিরতা, দুর্বল নেতৃত্ব এবং সামরিক ও আমলাতন্ত্রের প্রভাব সংবিধানের ব্যর্থতায় বড় ভূমিকা রেখেছিল। ফলে এ সংবিধান কার্যকরের মাত্র দুই বছরের মধ্যেই সামরিক অভ্যুত্থানের। মাধ্যমে তা বাতিল করা হয়।"
        }
      ]
    },
    {
      "number": "5",
      "uddipok": "'ক' সারাদেশব্যাপী মজলুম জননেতা হিসেবে পরিচিত। তিনি সর্বদাই দরিদ্র, অবহেলিত ও নিপীড়িত কৃষক সমাজের স্বার্থে সবসময়ই একজন নিবেদিত প্রাণ ছিলেন। দেশ ও দশের সেবায় তার অবদান অনস্বীকার্য।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "দেশবন্ধু উপাধিতে চিত্তরঞ্জন দাস ভূষিত হয়।"
        },
        {
          "label": "খ",
          "question": "",
          "explanation": "নওয়াব আব্দুল লতিফকে বাংলার সৈয়দ আহমদ বলা হয়। শিক্ষা বিস্তারে নবাব আব্দুল লতিফের অবদান ছিল অপরিসীম। তিনি স্পষ্টভাবে বুঝতে পেরেছিলেন যে, শিক্ষা ব্যতীত এ ভূখণ্ডের মুসলমান সম্প্রদায়ের মুক্তির কোনো বিকল্প পথ নেই। তাই তাদের মধ্যে ইংরেজি শিক্ষা প্রসারের জন্য ১৮৬৩ সালে তার একক প্রচেষ্টায় 'মোহামেডান লিটারারি সোসাইটি' বা 'মুসলিম সাহিত্য সমিতি' নামে একটি সংগঠন প্রতিষ্ঠিত হয়। তাছাড়া তার অক্লান্ত প্রচেষ্টায় '১৮৫৫ সালে 'কলকাতা হিন্দু কলেজ' 'প্রেসিডেন্সি কলেজে রূপান্তরিত হয়। এর ফলে মুসলমানদের ইংরেজি শিক্ষার পথ প্রশস্ত হয়। তিনি নানা সামাজিক, সাংস্কৃতিক ও শিক্ষাপ্রতিষ্ঠানের পৃষ্ঠপোষকতা করেন। তার প্রচেষ্টায় কলকাতা আলিয়া মাদ্রাসার প্রভূত উন্নতি সাধিত হয়। তিনি মুহসিন ফান্ড পুনর্গঠন করেন। সমাজ সংস্কার ও শিক্ষা বিস্তারে উত্তর ভারতের স্যার সৈয়দ আহমদের মতো তার বিশেষ অবদান ছিল বলেই তাকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "",
          "explanation": "উদ্দীপকে আলোচিত রাজনৈতিক ব্যক্তিত্বের সাথে আমার পাঠ্যবইয়ে মজলুম জননেতা মাওলানা আব্দুল হামিদ খান ভাসানীর মিল খুঁজে পাওয়া যায়। মওলানা আব্দুল হামিদ খান ভাসানীকে মজলুম জননেতা বলা হয়। তিনি তাঁর সমগ্র জীবন জুলুম-অন্যায় অবিচারের বিরুদ্ধে কঠোর প্রতিবাদ ও প্রতিরোধ করে গিয়েছেন। তিনি ছিলেন দরিদ্র কৃষকের সন্তান। কৃষকের দুঃখ-দুর্দশার সাথে তিনি অতি পরিচিত ছিলেন। তার আন্দোলন ও রাজনীতি প্রধানত দরিদ্র, অবহেলিত ও নিপীড়িত কৃষক সমাজের স্বার্থেই পরিচালিত হয়েছিল। তিনি ছিলেন সাম্রাজ্যবাদ বিরোধী। রাজশাহীর ঘুপঘাট, ময়মনসিংহের সন্তোষ ও পাবনার সুদখোর মহাজনদের বিরুদ্ধে কৃষক বিদ্রোহ সংঘটিত করেছিলেন। অবহেলিত কৃষকদের অধিকার সচেতন করে তোলার লক্ষ্যে তিনি বিভিন্ন স্থানে সফল কৃষক সম্মেলন করেন। তিনি কৃষকদের বিরুদ্ধে করা কুখ্যাত লাইন প্রথার বিরুদ্ধে বজ্রকণ্ঠে \"লাঙল যার জমি তার\" স্লোগানে আন্দোলন পরিচালনা করেন। এ আন্দোলনের ফলে বাধ্য হয়ে আসাম সরকার এ প্রথা তুলে নেয়। স্বাধীন পাকিস্তান আমলেও মওলানা ভাসানী কৃষকদের স্বার্থ আদায়ের জন্য এবং তাদের অধিকার রক্ষায় নিরলসভাবে কাজ করে গিয়েছেন। উদ্দীপকে 'ক' সারাদেশব্যাপী মজলুম জননেতা হিসেবে পরিচিত। তিনি সর্বদা দরিদ্র, অবহেলিত ও নিপীড়িত কৃষক সমাজের স্বার্থে সবসময় নিবেদিতপ্রাণ ছিলেন। এক্ষেত্রে উদ্দীপকের 'ক' মওলানা আব্দুল হামিদ খান ভাসানীর ব্যক্তিত্ব ও কর্মকান্ডকেই ফুটিয়ে তোলে। তাই বলা যায়, উদ্দীপকের রাজনৈতিক ব্যক্তিত্বের সাথে পাঠ্যবইয়ের মওলানা আব্দুল হামিদ খান ভাসানীর মিল খুঁজে পাওয়া যায়।"
        },
        {
          "label": "ঘ",
          "question": "",
          "explanation": "\"দেশ ও দশের সেবায় মওলানা আব্দুল হামিদ খান ভাসানীর অবদান অনস্বীকার্য\"- উক্তিটি যথার্থ। মওলানা আব্দুল হামিদ খান ভাসানী ছিলেন এমন এক জনদরদি নেতা, যিনি তার জীবনকে দেশ ও দশের সেবায় উৎসর্গ করেছিলেন। তিনি ছিলেন শোষিত, বঞ্চিত ও নিপীড়িত মানুষের অগ্রদূত। তিনি কৃষকনেতা হিসেবে পরিচিত এবং সারাজীবন তাদের স্বার্থ আদায়ের লক্ষ্যে সংগ্রাম করেছেন, তিনি পূর্ব পাকিস্তানের শোষণের বিরুদ্ধে দৃঢ় অবস্থান নিয়েছিলেন। বাঙালির স্বাধিকার আন্দোলন এবং ১৯৭১ সালের মুক্তিযুদ্ধের পটভূমি তৈরিতে তার অবদান ছিল অসামান্য। তিনি সবসময় বাঙালির অধিকার ও মর্যাদা রক্ষায় সচেষ্ট ছিলেন এবং বাংলা ভাষাকে রাষ্ট্রভাষা করার দাবিতে সোচ্চার ভূমিকা পালন করেন। তিনি আওয়ামী মুসলিম লীগের প্রতিষ্ঠাতা ছিলেন। এ রাজনৈতিক প্রতিষ্ঠানটি পূর্ব বাংলার স্বায়ত্তশাসন আন্দোলনে বলিষ্ঠ ভূমিকা পালনে যোগ্য নেতৃত্ব দিতে সক্ষম হয়। তিনি ছিলেন সত্য ও ন্যায়ের পক্ষে অবিচল যোদ্ধা। মাওলানা ভাসানী সাম্রাজ্যবাদ, উপনিবেশবাদ ও বৈষম্যের বিরুদ্ধে লড়াই করেছেন। তার পুরো জীবন ছিল সংগ্রাম, ত্যাগ ও সাধারণ মানুষের পাশে দাঁড়ানোর এক উজ্জ্বল উদাহরণ। তার আন্দোলনের রাজনীতি মূলত দরিদ্র-নিপীড়িত, বঞ্চিত, মেহনতি মানুষ ও কৃষককুলের স্বার্থ ও অধিকার প্রতিষ্ঠাকে কেন্দ্র করে আবর্তিত ছিল। দেশ ও দশের জন্য তার আপসহীন সংগ্রামী রাজনীতি তাই গণমানুষের অন্তরে ব্যাপকভাবে সাড়া জাগায়। অতএব বলা যায়, উদ্দীপকের শেষোক্ত লাইনটি সঠিক ও তাৎপর্যপূর্ণ।"
        }
      ]
    },
    {
      "number": "6",
      "uddipok": "A একজন দূরদৃষ্টিসম্পন্ন রাজনীতিবিদ। তিনি সবসময়ই নিয়মতান্ত্রিক রাজনীতিতে বিশ্বাসী এবং গণতন্ত্রের প্রশ্নে আপোসহীন। এজন্য তাকে গণতন্ত্রের মানসপুত্র বলা হয়ে থাকে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "কৃষক-প্রজা পার্টি' প্রতিষ্ঠা করেন শেরে বাংলা এ. কে. ফজলুল হক।"
        },
        {
          "label": "খ",
          "question": "",
          "explanation": "হাজী শরীয়তউল্লাহ পরিচালিত ফরজভিত্তিক আন্দোলনের নাম হচ্ছে ফরায়েজি আন্দোলন। আরবি 'ফরজ' শব্দ থেকে ফরায়েজি শব্দের উৎপত্তি, যার অর্থ অবশ্য পালনীয়। হাজী শরীয়তউল্লাহ লক্ষ করেন- সে সময়ের মুসলমান সমাজে পীর পূজা, কবর পূজা, মনসা পূজা, শীতলা পূজা ইত্যাদি নানা ধরনের অনৈসলামিক কার্য আচ্ছন্ন করেছিল। এ ধরনের অনৈসলামিক ও কুসংস্কারাচ্ছন্ন পরিবেশকে দূর করার লক্ষ্যে তিনি এক বৃহত্তম গণআন্দোলনের ডাক দেন। ইতিহাসে এ আন্দোলনই 'ফরায়েজি আন্দোলন' নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: হ্যাঁ, উদ্দীপকের সাথে আমার পঠিত রাজনৈতিক ব্যক্তিত্বের অর্থাৎ বাংলার অবিসংবাদিত নেতা হোসেন শহীদ সোহরাওয়ার্দী সাদৃশ্য আছে।  হোসেন শহীদ সোহরাওয়ার্দী ছিলেন নিয়ম তান্ত্রিক রাজনীতির পুরোধা। তার জীবন ছিল কর্মমুখর ও বৈচিত্র্যময়। কলকাতা আলিয়া মাদ্রাসা প্রাতিষ্ঠানিক শিক্ষার সূত্রপাত ঘটিয়ে পরবর্তীতে তিনি সেন্ট জেভিয়ার্স কলেজ, কলকাতা বিশ্ববিদ্যালয় এবং এরপর বিলাতের অক্সফোর্ড বিশ্ববিদ্যালয় পড়াশোনা করেন। ব্যারিস্টার হয়ে কলকাতা হাইকোর্টে তিনি আইন ব্যবস্থাকে পেশা হিসেবে বেছে নেন এবং ঠিক এ সময়েই তিনি প্রখ্যাত আইন ব্যবসায়ী এবং রাজনীতিবিদ্বেষ বন্ধু চিত্তরঞ্জন দাসের ঘনিষ্ঠ সান্নিধ্যে চলে আসেন। এরপর তার বন্যার্থ রাজনৈতিক জীবনের সূত্রপাত ঘটে। তার রাজনৈতিক জীবনের উল্লেখযোগ্য দিক হচ্ছে ১৯২১-৪৭ সাল পর্যন্ত বঙ্গীয় আইনসভার সদস্যপদ লাভ । এছাড়াও তিনি ফজলুল হক মন্ত্রিসভার সদস্য (১৯৩৭-৪১), অবিভক্ত বাংলার শেষ মুখ্যমন্ত্রী (১৯৪৬-৪৭), এবং যুক্তফ্রন্ট (১৯৫৪) গঠনে গুরুত্বপূর্ণ ভূমিকা পালন করেন। যুক্তফ্রন্টের ঐক্য গঠনে এবং ২১ দফা ভিত্তিক কর্মসূচি তার অবদান অগ্রগণ্য। তিনি গণতন্ত্রের প্রশ্ন ছিলেন আপসহীন এবং অবিভক্ত বাংলার স্বপ্নদ্রষ্টা।অতএব উদ্দীপকে ইঙ্গিত পূর্ণ রাজনৈতিক ব্যক্তিত্বের বৈশিষ্ট্য, কৃতিত্ব এবং জীবনবাসনের ঘটনা হোসেন শহীদ সোহরাওয়ার্দীর সাথে অভিন্ন ভাবে সাদৃশ্যপূর্ণ হয়। আর তাই নিশ্চিত ভাবে বলা যায়, উত্তর রাজনৈতিক ব্যক্তিত্ব হলেন হোসেন শহীদ সোহরাওয়ার্দী।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত নেতা ছিলেন হোসেন শহীদ সোহরাওয়ার্দী। সংসদীয় গণতান্ত্রিক ঐতিহ্য ও রীতিনীতি, আইনের শাসন, আইনসভার সার্বভৌমত্ব এবং নিয়ম তান্ত্রিক রাজনীতির প্রতি হোসেন শহীদ সোহরাওয়ার্দী ছিল অসামান্য শ্রদ্ধাবোধ। তিনি পাকিস্তানের বিরোধী রাজনৈতিক দলের স্রষ্টা। তিনি বিশ্বাস করতেন শক্তিশালী বিরোধী দল ব্যতীত গণতন্ত্র অর্থহীন। শত প্রলোভন ও নির্যাতনের মুখেও গণতন্ত্রের প্রতি তিনি ছিলেন আপসহীন যোদ্ধা। শহীদ সোহরাওয়ার্দী ছিলেন নিয়মতান্ত্রিক রাজনীতিতে বিশ্বাসী। এজন্য তিনি বলেছিলেন ষড়যন্ত্রের রাজনীতিতে আমি বিশ্বাস করিনা, আমার একমাত্র ভরসা হচ্ছে গণতন্ত্র আর গণতান্ত্রিক রাজনৈতিক দল। গণতন্ত্রই আমার জীবনের মূলমন্ত্র। শাসনতন্ত্রের প্রশ্নে জনগণের রায়ই আমার শেষ কথা। তিনি সারাজীবন সাধারণ মানুষের পাশে দাঁড়িয়ে ভাত ও ভোটের অধিকার আদায়ের জন্য সংগ্রাম করেছেন। সোহরাওয়ার্দী তার জীবন সান্নিধ্যে এসে গণতন্ত্রের সফলতা দেখে যেতে না পারলেও সেসব অবদানের সিঁড়ি বেয়ে ১৯৬৯ এর গণ আন্দোলন সফল হয়েছিল। তার আদর্শে অনুপ্রাণিত হয়ে অদ্যাবধি বাংলার মানুষ গণতন্ত্রের সুফল ভোগ করতে সক্ষম হয়েছে। এসব কারণে গণতন্ত্রের অগ্রযাত্রা তার অবদানকে মাইলফলক হিসেবে চিহ্নিত করা হয় এবং তাকে গণতন্ত্রের মানসপুত্র উপাধিতে ভূষিত করা হয়।"
        }
      ]
    },
    {
      "number": "7",
      "uddipok": "'ক' রাষ্ট্র একটি রক্তাক্ত সংগ্রামের মাধ্যমে স্বাধীনতা লাভ করে। স্বাধীনতা লাভের এক বছরের মধ্যেই রাষ্ট্রটি সংবিধান প্রণয়ন করে। এই সংবিধানে রাষ্ট্র 'পরিচালনার মূলনীতি, নাগরিকের মৌলিক অধিকারের ও রাষ্ট্র পরিচালনার অন্যান্য বিধানাবলি সন্নিবেশিত হয়।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "সংবিধান হচ্ছে রাষ্ট্র পরিচালনার মৌলিক নীতিমালা সংবলিত সর্বোচ্চ দলিল।"
        },
        {
          "label": "খ",
          "question": "",
          "explanation": "নাগরিকদের ব্যক্তিত্ব বিকাশের জন্য মৌলিক অধিকারের গুরুত্ব অনস্বীকার্য, যা একটি দেশের সংবিধান কর্তৃক নির্ধারিত ও বলবৎ হয়। এ অধিকার আইনের মতোই অলঙ্ঘনীয়। কোনো ক্ষেত্রে মৌলিক অধিকার লঙ্ঘিত হলে ক্ষতিগ্রস্ত ব্যক্তি সর্বোচ্চ আদালতের শরণাপন্ন হয়ে সুবিচার লাভ করতে পারে। মৌলিক অধিকার ব্যক্তিস্বাধীনতার রক্ষাকবচ এবং নাগরিকের প্রতিভা বিকাশের অন্যতম পূর্বশর্ত হিসেবে পরিগণিত। তাই সংবিধানে মৌলিক অধিকার সন্নিবেশ খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত গঠনতন্ত্রের সাথে আমার পঠিত বাংলাদেশের সংবিধানের সাদৃশ্য আছে। বাংলাদেশের সংবিধান লিখিত, সুস্পষ্ট, সুনির্দিষ্ট এবং সহজভাবে প্রত্যেকটি ধারা লিখিত। লিখিত সংবিধান রাষ্ট্রে স্থিতিশীলতার সৃস্টি করে। এর ধারাগুলোকে মনগড়া ব্যাখ্যা করা যায় না। ফলে শাসনব্যবস্থা স্থিতিশীল এবং অনেকটা দুষ্পরিবর্তনীয় হয়। এ সংবিধানে রাষ্ট্র পরিচালনার মূলনীতিরও সুস্পষ্ট উল্লেখ রয়েছে। তাছাড়া সাংবিধানিকভাবে বাংলাদেশের নাগরিকের মৌলিক অধিকারের বিষয়টিও এ সংবিধানে স্থান পেয়েছে। সংবিধানটিতে সতেরোটি সংশোধনী ইতোমধ্যে গৃহীত হয়েছে। যা উদ্দীপকের সংবিধানের বৈশিষ্ট্যের সাথে সামঞ্জস্যপূর্ণ। বাংলাদেশের সংবিধানের অন্যতম বৈশিষ্ট্য হলো এটি একটি লিখিত সংবিধান। বাংলাদেশের সংবিধান দুষ্পরিবর্তনীয়, কেননা এর কোনো বিষয় সংশোধন করার জন্য জাতীয় সংসদ সদস্যদের দু-তৃতীয়াংশের সম্মতির প্রয়োজন হয়। এ সংবিধান এ পর্যন্ত ১৭ বার সংশোধনও করা হয়েছে। উদ্দীপকের 'B' রাষ্ট্রের গঠনতন্ত্রের ও রাষ্ট্রপরিচালনার মূলনীতি, বেশকিছু বৈশিষ্ট্য, জনগণের অধিকার সংরক্ষণ ও সংশোধন পদ্ধতি সন্নিবেশিত আছে। সুতরাং উদ্দীপকের 'B' রাষ্ট্রের গঠনতন্ত্রের সাথে বাংলাদেশের সংবিধানের সাদৃশ্য খুঁজে পাওয়া যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে 'B' রাষ্ট্রের গঠনতন্ত্রে রাষ্ট্র পরিচালনার মূলনীতি উল্লেখ করা হয়েছে। উদ্দীপকের মতো আমার পাঠ্যবইয়েও বাংলাদেশের রাষ্ট্র পরিচালনার মূলনীতিসমূহ আলোচিত হয়েছে। এগুলো হচ্ছে জাতীয়তাবাদ, গণতন্ত্র, সমাজতন্ত্র এবং ধর্মনিরপেক্ষতা। বাংলাদেশের ১৯৭২ সালের প্রথম সংবিধানে এ ৪টি মূলনীতি সন্নিবেশিত হয়েছিল। কল্যাণকামী রাষ্ট্র হিসেবে জনগণের সামাজিক, রাজনৈতিক, অর্থনৈতিক, সাংস্কৃতিক ও নৈতিক দিকের সর্বাঙ্গীণ কল্যাণ সাধনকল্পেই এসব মূলনীতির অন্তর্ভুক্তি। বাংলাদেশ সংবিধানের দ্বিতীয় ভাগে রাষ্ট্রীয় মূলনীতি লিপিবদ্ধ করা হয়েছে। 'জাতীয়তাবাদ' বাংলাদেশের সংবিধানের ৯ অনুচ্ছেদে বর্ণিত অন্যতম রাষ্ট্রীয় মূলনীতি। বাঙালি স্বতন্ত্র জাতি এবং এ স্বতন্ত্রতা, ঐক্য ও সংহতির মূলে রয়েছে ভাষা, সাহিত্য ও সংস্কৃতিগত অভিন্নতা। সংবিধানের ১০ অনুচ্ছেদে বর্ণিত শ্রেণিসংগ্রাম বা বিপ্লব ব্যতীত সমাজজীবন হতে সর্বপ্রকার শোষণের অবসান করে শোষণমুক্ত ন্যায়ানুগ সমাজ প্রতিষ্ঠা এবং সকলের সমান অর্থনৈতিক অধিকার প্রতিষ্ঠা বাংলাদেশের মূলনীতি। সংবিধানের ১১ অনুচ্ছেদে মৌলিক মানবাধিকার ও স্বাধীনতা নিশ্চিত করতে বাংলাদেশ গণতন্ত্রকে মূলনীতি হিসেবে আঁকড়ে ধরেছে। ১৯৭২ সালে প্রণীত সংবিধানের ১২ অনুচ্ছেদে ধর্ম পালনে জনগণের পূর্ণ স্বাধীনতা প্রদানের একটি অংশ হিসেবে রাষ্ট্রকে ধর্মনিরপেক্ষ রাষ্ট্র হিসেবে ঘোষণা করা হয়।"
        }
      ]
    },
    {
      "number": "8",
      "uddipok": "রুবেল একজন বড় রাজনীতিবিদের বখাটে ছেলে। রুবেল প্রায়ই তার বখাটে বন্ধুদের নিয়ে গার্লস স্কুল, গার্লস কলেজ ও শপিংমলগুলোতে আড্ডা দেয়। মেয়েদেরকে নানাভাবে উত্ত্যক্ত করে, অশ্লীল মন্তব্য করে, এসব দেখেও কেউ ভয়ে প্রতিবাদ করে না",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "গাজীপুরের টঙ্গীতে জব ওরিয়েন্টেড সেন্টার গড়ে উঠেছে।"
        },
        {
          "label": "খ",
          "question": "",
          "explanation": "গ্রিন হাউস ইফেক্ট বলতে পৃথিবীর অভ্যন্তরে সার্বিক তাপমাত্রা বৃদ্ধি পেয়ে পরিবেশের ভারসাম্য নষ্ট হয়ে যাওয়াকে বোঝায়। সূর্য থেকে যে তাপশক্তি পাওয়া যায় পৃথিবী থেকে তা বিকিরণের মাধ্যমে আবার মহাশূন্যে ফিরে যায়। কিন্তু বায়ুমণ্ডলে গ্রিন হাউস ইফেক্টের জন্য প্রচুর পরিমাণ সিএসফি, মিথেন ইত্যাদি গ্যাস জমে থাকার ফলে ভূপৃষ্ঠের তাপ বিকিরণ বাধাপ্রাপ্ত হয়ে আবার ভূপৃষ্ঠে ফিরে আসায় ভূপৃষ্ঠের তাপমাত্রা বৃদ্ধি পাচ্ছে। এভাবেই গ্রিন হাউজ ইফেক্ট জলবায়ুর পরিবর্তন করে এবং পরিবেশগত বিপর্যয় ঘটায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যে সামাজিক সমস্যার কথা বলা হয়েছে তা হলো ইভটিজিং। ইভটিজিং সংঘটিত হওয়ার পিছনে বিভিন্ন ধরনের কারণ রয়েছে। ইভটিজিং হলো কথা, কাজ, আচরণ ইত্যাদির মাধ্যমে নারীকে উত্ত্যক্ত করা বা হয়রানি করা। ইভটিজিং বেড়ে যাওয়ার পিছনে যে কারণটি সবচেয়ে বেশি দায়ী তা হলো সমাজে নারীদের যথাযথ মূল্যায়ন না করা ও নারীদের প্রতি বৈষম্যমূলক দৃষ্টিভঙ্গি। এছাড়াও নারীর ক্ষমতায়নে প্রতিবন্ধকতা, পারিবারিক ও সামাজিক সুশিক্ষার অভাব, নৈতিক মূল্যবোধের অধঃপতন, পরিবারে শিশুর সঠিক সামাজিকীকরণের অভাব ইত্যাদি ইভটিজিং-এর জন্য কারণ হিসেবে ধরা হয়। মাদকাসক্ত ও বেকার যুবকরা হতাশাগ্রস্ত হয়ে পড়লে বা নিজের প্রতি নিয়ন্ত্রণ হারিয়ে ফেললে তারা ইভটিজিং করে। এছাড়াও ধর্মীয় অনুশাসনের অভাব, বিদেশি অপসংস্কৃতির প্রভাব, 'স্যাটেলাইট টেলিভিশন ইভটিজিং-এর জন্য অধিকাংশে দায়ী। সবচেয়ে বড় কথা হলো আমাদের দেশের নারীরাই নিজেদেরকে পুরুষ থেকে দুর্বল ভাবে এবং তারা ভুলে যাচ্ছে তাদেরও পুরুষের মতো চারটি হাত-পা আছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত সমস্যা তথা ইভটিজিং সমস্যা সমাধানে নানা ধরনের পদক্ষেপ নেওয়া যেতে পারে বলে আমি মনে করি। সাম্প্রতিককালে ইভটিজিং একটি মারাত্মক সামাজিক ব্যাধি। তাই এরূপ একটি ভয়ংকর ব্যাধিকে প্রতিরোধ এবং এ ব্যাধির প্রতিকার করা আমাদের দায়িত্ব। এ সমস্যা সমাধানে নাগরিক দৃষ্টিভঙ্গির পরিবর্তন, নারীর, অধিকার প্রতিষ্ঠায় কঠোর আইনি ব্যবস্থার বাস্তবায়ন, নারী অধিকার সংগঠন শক্তিশালী করা, ইভটিজিং-এর বিরুদ্ধে প্রচারপত্র বিতরণ, সাংবিধানিক প্রতিকারসহ প্রভৃতি পদক্ষেপ গ্রহণ করা উচিত। ইভটিজিংকে 'না' বলতে বাংলাদেশের সকল নারী-পুরুষকে এগিয়ে আসতে হবে এবং নারীর প্রতি শ্রদ্বাবোধ জাগ্রত করতে হবে। কেননা, নারীরাই আমাদের মা, বোন, স্ত্রী ও আপনজন। তাদের অপমান করার অর্থ নিজেদেরকে অপমান করা। এরূপ ঘৃণ্য কাজকে সকলে মিলে 'না' বলতে হবে। ইভটিজিং সমস্যা সমাধানের সবচেয়ে কার্যকরী পদক্ষেপ হলো আইনের সঠিক বাস্তবায়ন ঘটানো। কঠোর আইনি ব্যবস্থাপনার সাথে জনসচেতনতা বৃদ্ধিই পারে ইভটিজিং সমস্যার সমাধান করতে। ইভটিজিং-এর প্রতিকার ও প্রতিরোধে তাই আমাদের উচিত ইভটিজিং-এর বিরুদ্ধে সামাজিক আন্দোলন গড়ে তোলা। সুতরাং বলা যায়, উপরে আলোচিত পদক্ষেপসমূহ গ্রহণের মাধ্যমেই আমরা উদ্দীপকের সমস্যা তথা ইভটিজিং সমস্যার সমাধান অনেকাংশেই কমিয়ে আনা সম্ভব হবে বলে আমি মনে করি।"
        }
      ]
    },
    {
      "number": "9",
      "uddipok": "বিদেশি শাসনাধীন একটি রাষ্ট্রে প্রাদেশিক নির্বাচন অনুষ্ঠিত হয়। নির্বাচনের পর দুটি ধর্মীয় সম্প্রদায়ের মধ্যে সাম্প্রদায় তিক্ততা বৃদ্ধি পায়। এরূপ অবস্থায় একজন রাজনৈতিক নেতা বিদেশী শাসকগোষ্ঠীর নিকট একটি প্রস্তাব পেশ করেন। প্রস্তাবে তার নিজ সম্প্রদায়ের জন্য পৃথক রাষ্ট্র সমূহের দাবি জানানো হয়।",
      "tag": "RUMC 25",
      "sub_questions": [
        {
          "label": "ক",
          "question": "পাকিস্তানের প্রথম সংবিধান কত সালে প্রণীত হয়? ",
          "explanation": "পাকিস্তানের প্রথম সংবিধান ১৯৫৬ সালে প্রণীত হয়।"
        },
        {
          "label": "খ",
          "question": "৬ দফাকে কেন বাঙালির মুক্তির সনদ বলা হয়? ",
          "explanation": "৬ দফা পূর্ব বাংলার জনগণের অর্থনৈতিক, রাজনৈতিক, সামরিকসহ সকল অধিকারের কথা তুলে ধরে। এ কর্মসূচি বাঙালির জাতীয় চেতনামূলক বিস্ফোরণ ঘটায়। এতে প্রত্যক্ষভাবে স্বাধীনতার কথা না হলেও এ ছয় দফা কর্মসূচি বাংলাদেশে স্বাধীনতার মন্ত্রে উজ্জীবিত করে। সমগ্র বাঙালি জাতি এ যুগসন্ধিক্ষণে  আপোশের নেতা শেখ মুজিবুর রহমান এগিয়ে আসেন তার ছয় দফা কর্মসূচি নিয়ে বাঙালি জাতিকে বাঁচাতে। তাই ৬ দফাকে বাঙালির মুক্তি সনদ বলা হয়।"
        },
        {
          "label": "গ",
          "question": "উদ্দীপকে উল্লিখিত প্রস্তাবের সাথে তোমার পঠিত কোন প্রস্তাবের সাদৃশ্য রয়েছে?  ব্যাখ্যা কর। ",
          "explanation": "উদ্দীপকের ঐতিহাসিক লাহোর প্রস্তাবের কথা বলা হয়েছে।  বঙ্গভঙ্গ রদের ফলে ভারতের হিন্দু মুসলমান সম্পর্কে অবনতি হয় এবং কাল ক্রমে  তা চরম রূপ পরিগ্রহ করে। নেহেরু রিপোর্ট প্রকাশিত হলে মুসলমান নেতৃত্ববৃন্দ হতাশ হয়ে পড়েন। ১৯৩৭ সালের নির্বাচনের পর পরবর্তীতে মোহাম্মদ আলী জিন্নাহর দ্বিজাতি তত্ত্ব ঘোষণা হলে দেশের বিভিন্ন স্থানে দাঙ্গা শুরু হয়। ফলে মুসলমানদের জন্য পৃথক আবাসভূমির প্রয়োজনীয়তা উপলব্ধি করে শেরে বাংলা  এ.  কে.  ফজলুল হক ১৯৪০ সালের ২৩ মার্চ না হলে অনুষ্ঠিত মুসলিম লীগের সম্মেলনে লাহোর প্রস্তাব পেশ করেন। উদ্দীপকে লাহোর প্রস্তাবের পটভূমিই চিহ্নিত হয়েছে। উদ্দীপকে যে মহান নেতার প্রস্তাবের কথা বলা হয়েছে তা হলো শেরেবাংলা এ.কে. ফজলুল হক কর্তৃক প্রবর্তিত লাহোর প্রস্তাব।  ১. ভারতবর্ষকে বিভক্ত করে এর উত্তর-পশ্চিম অপূর্ব অঞ্চলের মুসলমান সংখ্যাগরিষ্ঠ এলাকাগুলো নিয়ে স্বাধীন রাষ্ট্র সমূহ গঠন করতে হবে।  ২. উল্লেখিত স্বাধীন রাষ্ট্রসমূহের অধীন ইউনিট বা প্রদেশগুলো স্বায়ত্তশাসিত ও সার্বভৌম হবে।  ৩. ভারতের অন্যান্য হিন্দু অঞ্চল গুলোর সমন্বয়েক পৃথক হিন্দু রাষ্ট্র গঠিত হবে।  ৪. সংখ্যালঘু সম্প্রদায়ের সাথে পরামর্শের ভিত্তিতে তাদের স্বার্থ ও অধিকার রক্ষার জনসংবিধানের পর্যাপ্ত ক্ষমতা রাখতে হবে।  ৫. প্রতিরক্ষা, পররাষ্ট্র ও যোগাযোগ ইত্যাদি বিষয়ের ক্ষমতার সংশ্লিষ্ট অঙ্গরাজ্য গুলোর উপর ন্যস্ত থাকবে।  এক্ষেত্রে ভারতের মুসলমানদের স্বার্থ সংরক্ষণের সুনির্দিষ্ট পন্থা  নির্ধারণপূর্ব লাহোর  প্রস্তাব গৃহীত হয়।  উপরিউক্ত আলোচনা থেকে প্রতীয়মান হয়, লাহোর প্রস্তাব প্রথমত ছিল ভারতের হিন্দুদের আধিপত্যবাদের বিরুদ্ধে সোচ্চার প্রতিবাদ আর ভারতীয় মুসলমানদের স্বার্থ সংরক্ষণের দীপ্ত পদক্ষেপ। দ্বিতীয়তঃ রাজনৈতিক দৃষ্টিতে একাধিক স্বাধীন রাষ্ট্র প্রতিষ্ঠার মধ্যে পরবর্তী স্বাধীন বাংলাদেশ সৃষ্টির সুস্পষ্ট আবাস পরিলক্ষিত হয়েছিল।"
        },
        {
          "label": "ঘ",
          "question": "উদ্দীপকে উল্লিখিত প্রস্তাবের মধ্যে স্বাধীন বাংলাদেশের বীজ নিহিত ছিল -বিশ্লেষণ কর। ",
          "explanation": "হ্যাঁ, আমিও মনে করি উক্ত প্রস্তাব অর্থাৎ লাহোর প্রস্তাবের মধ্যেই স্বাধীন বাংলাদেশের  বীজ নিহিত ছিল ।  ভারতের রাজনৈতিক ইতিহাসের তাৎপর্যপূর্ণ ঘটনা ছিল লাহোর প্রস্তাব। এ প্রস্তাবের মাধ্যমে মোহাম্মদ আলী জিন্নাহর দ্বিজাতি তথ্য সুস্পষ্ট রূপ লাভ করে। মুসলমানরা মুসলিম লীগের নেতৃত্বে তাদের জন্য একটি আলাদা আবাসভূমি প্রতিষ্ঠার সংগ্রামে লিপ্ত হয়। এর মাঝে বাংলাদেশের স্বাধীনতার বীজ নিহিত ছিল। সর্বাপেক্ষা গঠনমূলক এ প্রস্তাবের মাধ্যমে মুসলমানদের সকল সমস্যার সুরাহা হয়। পূর্বে পাকিস্তানের যে মুসলমান সম্প্রদায় এতদিন পর্যন্ত নিজেদের আত্মপরিচয়ের সন্ধানে ছিল তারা লাহোর প্রস্তাবে এর সন্ধান পায়। এ প্রস্তাব তাদেরকে একটি জাতীয় চেতনা উদ্বুদ্ধ করে। ১৯৪৭ সালে পৃথক রাজনৈতিক অস্তিত্ব বা রাষ্ট্র প্রতিষ্ঠায় ব্যর্থ হলেও জাতীয় চেতনায় পরবর্তীকালে ১৯৭১  সালে স্বাধীন বাংলাদেশ প্রতিষ্ঠায় অনুপ্রেরণা যোগায়। সর্বোপরি লাহোর প্রস্তাব অনুযায়ী পূর্ব বাংলার স্বায়ত্তশাসন প্রধান না করার কারণে পাকিস্তান জন্মের পর থেকে সেখানে বিভিন্ন আন্দোলন হতে থাকে। পরবর্তীতে বিভিন্ন ঘটনা প্রবাহের মধ্য দিয়ে পরিশেষে ৭০ সালের নির্বাচনে জয়ী হওয়ার পূর্ব বাংলাকে ক্ষমতা না দেওয়ার কারণে বাঙালিরা যুদ্ধে ঝাঁপিয়ে পড়ে এবং ১৯৭১ সালে বাংলাদেশের স্বাধীনতা ছিনিয়ে আনে। তাই বলা যায় লাহোর প্রস্তাবে উপরউক্ত বিষয় নিহিত থাকার মধ্য দিয়ে স্বাধীন বাংলাদেশের স্বপ্ন আঁকা ছিল।"
        }
      ]
    },
    {
      "number": "10",
      "uddipok": "দৃশ্য-১: জনাব রফিক সাহের সংবিধানের ১২৭নং অনুচ্ছেদের মাধ্যমে জাতীয় অর্থের অভিভাবক হিসেবে দায়িত্ব পেয়েছেন। দৃশ্য-২: শফিক সাহেব বাংলাদেশের সর্বোচ্চ আইন কর্মকর্তা। তিনি সরকারের পক্ষে যেকোনো আদালতে মামলা পরিচালনা করেন।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "CFC-এর পূর্ণরূপ হলো- Cloro Fluro Carbon."
        },
        {
          "label": "খ",
          "question": "",
          "explanation": "গণতন্ত্রের মৌলিক এবং অপরিহার্য একটি অংশ হলো নির্বাচন। বিকল্প প্রার্থীদের মধ্যে ভোটাধিকার প্রয়োগের মাধ্যমে প্রার্থী বাছাই করে নেওয়ার সুযোগ দেয় নির্বাচন। অর্থাৎ নির্বাচন হলো এরূপ প্রতিনিধি বাছাই করে দেওয়ার একটি পদ্ধতি।"
        },
        {
          "label": "গ",
          "question": "",
          "explanation": "দৃশ্য-২ এ আমার পাঠ্যবইয়ের 'এটর্নি জেনারেল' নামক সাংবিধানিক প্রতিষ্ঠানের সাথে সম্পর্কিত। বাংলাদেশে সরকারি আইনভিত্তিক সাংবিধানিক পদ এটর্নি জেনারেল যা সংবিধানের ৬৪নং অনুচ্ছেদ দ্বারা নির্ধারিত হয়েছে। সে অনুযায়ী, মি. 'ক' এর পদটি হচ্ছে এটর্নি জেনারেল। বাংলাদেশের সংবিধানের ৬৪ অনুচ্ছেদ অনুযায়ী প্রজাতন্ত্রে একজন এটর্নি জেনারেল থাকবেন।-এজন্য প্রার্থীকে সুপ্রিম কোর্টের একজন বিচারপতি হওয়ার মতো যোগ্যতাসম্পন্ন হতে হয়। এটর্নি জেনারেলকে রাষ্ট্রপতি সরাসরি নিয়োগ প্রদান করেন এবং তাকে সহযোগিতার জন্য কয়েকজন সহকারী এটর্নি জেনারেলও নিয়োগ করা হয়। এটর্নি জেনারেলের ক্ষমতা ও কাজ আইনের দ্বারা নির্ধারিত হয়। তিনি রাষ্ট্রপতি কর্তৃক ন্যস্ত কাজসমূহ পালন করেন। তিনি তাঁর দায়িত্ব পালনের জন্য সকল আদালতে তার বক্তব্য পেশ করতে পারেন। প্রজাতন্ত্রের পক্ষে আইন জটিলতার প্রশ্নে মত প্রকাশ ও সরকারের আইন বিষয়ক উপদেষ্টা হিসেবে দায়িত্ব পালনে তার ক্ষমতা ও কাজ বিস্তৃত। তাই বলা যায় যে, দৃশ্য-২ এ আমরা পাঠ্যবইয়ের 'এটর্নি জেনারেল নামক' সাংবিধানিক প্রতিষ্ঠানের মিল আছে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্য-১ এ জনাব রফিকের দায়িত্ব 'মহাহিসাব নিরীক্ষক ও নিয়ন্ত্রক' নামক সাংবিধানিক প্রতিষ্ঠানকে নির্দেশ করে। উদ্দীপকে জনাব রফিক আর্থিক ব্যবস্থাপনায় দক্ষতার কারণে জাতীয় অর্থের অভিভাবক হিসেবে সাংবিধানিক পদে অধিষ্ঠিত হয়েছেন'। জাতীয় অর্থের অভিভাবক দায়িত্বে নিয়োজিত ব্যক্তির সাংবিধানিক পদটি মহাহিসাব নিরীক্ষক ও নিয়ন্ত্রক নামে পরিচিত। বাংলাদেশ সংবিধানের ১২৭ অনুচ্ছেদ অনুযায়ী তিনি নিয়োগপ্রাপ্ত হন। মহাহিসাব নিরীক্ষক ও নিয়ন্ত্রক প্রজাতন্ত্রের সরকারি হিসাব এবং সকল আদালত, সরকারি কর্তৃপক্ষ ও কর্মচারীর সরকারি হিসাব নিরীক্ষা করেন এবং অনুরূপ হিসাব সম্পর্কে রিপোর্ট প্রণয়ন করেন। এ উদ্দেশ্যে তিনি প্রজাতন্ত্রের কার্যে নিযুক্ত যেকোনো ব্যক্তির নথি, বই, রশিদ, দলিল, অর্থ, স্ট্যাম্প, সরকারি সম্পত্তি প্রভৃতি পরীক্ষা-নিরীক্ষা ও রিপোর্ট করে থাকেন। তিনি জাতীয় সংসদের আইনের দ্বারা প্রতিষ্ঠিত যেকোনো যৌথ সংস্থার হিসাব নিরীক্ষা ও আইনের দ্বারা অর্পিত অন্যান্য অনুরূপ দায়িত্ব পালন করেন। প্রজাতন্ত্রের হিসাব সম্পর্কিত তার রিপোর্ট 'মহাসচিব নিরীক্ষকের রিপোর্ট' তিনি রাষ্ট্রপতির কাছে উপস্থাপন করেন যাতে যাবতীয় হিসাবপত্র দলিল আকারে পর্যালোচনাভুক্ত হয়ে থাকে। সর্বোপরি, দায়িত্ব পালনকালে তিনি অন্য কোনো ব্যক্তি বা কর্তৃপক্ষের নিয়ন্ত্রণাধীন হবেন না। প্রজাতন্ত্রের আর্থিক স্বচ্ছতা কাজের ওপর নির্ভর করে। সুতরাং, উপর্যুক্ত আলোচনা থেকে আমরা বলতে পারি মহাহিসাব রক্ষক ও নিয়ন্ত্রক জাতীয় অর্থের রক্ষক, অভিভাবক ও নিয়ন্ত্রক।"
        }
      ]
    },
    {
      "number": "11",
      "uddipok": "রায়পুরা উপজেলা পরিষদ নির্বাচনে একজন প্রার্থী নির্বাচনি আচরণবিধি লঙ্ঘন করেন। তার প্রতিদ্বন্দ্বী প্রার্থী রুবেল হোসেন একটি সাংবিধানিক প্রতিষ্ঠানে অভিযোগ করেন। সংশ্লিষ্ট সাংবিধানিক প্রতিষ্ঠানটি তদন্ত করে অভিযোগের সত্যতা পায় এবং অভিযুক্ত প্রার্থীর প্রার্থিতা বাতিল ঘোষণা করে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "BPSC-এর পূর্ণরূপ হলো Bangladesh Public Service Commission।"
        },
        {
          "label": "খ",
          "question": "",
          "explanation": "দুর্নীতি চিহ্নিতকরণ ও দেশ থেকে তা নির্মূল করা হলো দুদকের মূল লক্ষ্য। বাংলাদেশ দুর্নীতি দমন কমিশনের মতে, দুর্নীতি হলো ক্ষমতার অপব্যবহার করে ব্যক্তিগত লাভ বা সুবিধা অর্জন করা। এটি আইন, নীতি বা নৈতিকতা পরিপন্থি কাজের মাধ্যমে ঘটে। অর্থাৎ, দুদকের দৃষ্টিতে দুর্নীতির মূল লক্ষ্য হলো অন্যের বা জনগণের স্বার্থ ক্ষতি করে ব্যক্তিগত বা গোষ্ঠীগত স্বার্থ হাসিল করা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সাংবিধানিক প্রতিষ্ঠানটি হলো নির্বাচন কমিশন। কেননা, ইঙ্গিতকৃত প্রেক্ষিতে লক্ষণীয় যে, রায়পুরা উপজেলা পরিষদ নির্বাচনে প্রার্থীর আচরণবিধি লঙ্ঘনের দায়ে অভিযুক্ত প্রার্থীর বিরুদ্ধে তদন্ত সাপেক্ষে প্রার্থীরা বাতিল করা হয়েছে। আর বাংলাদেশের জাতীয় ও স্থানীয় নির্বাচনসংক্রান্ত যাবতীয় কাজের জন্য গঠিত প্রতিষ্ঠান হলো নির্বাচন কমিশন। সংবিধানের ১১৮ (১) অনুচ্ছেদে নির্বাচন কমিশনের গঠন কাঠামো নির্ধারিত আছে। এতে বলা হয়েছে যে, একজন প্রধান নির্বাচন কমিশনার (সিইসি) ও অনধিক চারজন নির্বাচন কমিশনার নিয়ে কমিশন গঠিত হবে। রাষ্ট্রপতি নির্বাচন কমিশনারের সংখ্যা নির্ধারণ, নিয়োগ ও কর্মের শর্তাবলি নির্ধারণ করবেন। নির্বাচন কমিশনার হওয়ার যোগ্যতাও সাংবিধানিকভাবে নির্দিষ্ট। কমিশনারগণ সাধারণত প্রশাসনিক, বিচারিক বা সরকারি কাজে দীর্ঘমেয়াদি অভিজ্ঞ হয়ে থাকে। নির্দিষ্ট কোনো বয়সসীমা উল্লিখিত না থাকলেও সাধারণত অবসরপ্রাপ্ত অভিজ্ঞরাও রাজনৈতিক নিরপেক্ষ ব্যক্তিরা এ পদে আসীন হয়ে থাকেন। তবে কেউ দেউলিয়া, মানসিক ভারসাম্যহীন বা ফৌজদারি অপরাধে দোষী সাব্যস্ত হলে তিনি কমিশনার পদের জন্য অযোগ্য বলে বিবেচিত হবেন।"
        },
        {
          "label": "ঘ",
          "question": "",
          "explanation": "উদ্দীপকে গণতান্ত্রিক রাষ্ট্রে নির্বাচন কমিশনের গুরুত্ব অপরিসীম। প্রকৃত অর্থে রাষ্ট্রের গণতান্ত্রিকব্যবস্থা টেকসই করার দায়িত্ব সংবিধানে নির্বাচন কমিশনের ওপর অর্পণ করেছে। গণতন্ত্রের মূল কথা হলো সরকার পরিচালনায় জনগণের অংশগ্রহণ। নির্বাচনের মাধ্যমেই এ অংশগ্রহণ নিশ্চিত হয়। অবাধ, সুষ্ঠু ও নিরপেক্ষ নির্বাচনের মাধ্যমে জনপ্রতিনিধি বাছাই হলে জনমতের প্রকৃত মূল্যায়ন হয়, পেশি শক্তি খাটিয়ে কোনো দল বা ব্যক্তির ক্ষমতায় যাওয়ার সুযোগ থাকে না। নিরপেক্ষ নির্বাচন জনপ্রতিনিধিদের জনগণের নিকট দায়বন্ধ রাখে জনমতের প্রতি গুরুত্ব দেয়। অন্যদিকে, ব্যালট বাক্স ছিনতাই, রাতের অন্ধকারে ভোটের বাক্স ভর্তি ইত্যাদি কুসংস্কৃতির নির্বাচন শাসককে জবাবদিহিতার জায়গা থেকে সরিয়ে স্বৈরাচারী করে তোলে। উপরের যে বিষয়গুলো উল্লেখ করা হলো তা সম্পূর্ণভাবে নির্ভর করে নির্বাচন কমিশনের ওপর। নির্বাচন কমিশনের কর্মদক্ষতা, সততা, নিরপেক্ষতার ওপর নির্ভর করে সুষ্ঠু নির্বাচন। আর অবাধ, সুষ্ঠু ও অংশগ্রহণমূলক ও নিরপেক্ষ নির্বাচনের মাধ্যমে গড়ে ওঠে টেকসই গণতন্ত্র।"
        }
      ]
    }
  ]
}