{
  "title": "সিলেট বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "'ক' উপনিবেশের রাজনৈতিক ও শাসনতান্ত্রিক সমস্যা সমাধানের জন্য ঔপনিবেশিক সরকার পার্লামেন্টে একটি আইন পাস করে। উক্ত আইনে সর্বভারতীয় যুক্তরাষ্ট্র, কেন্দ্রে দ্বৈতশাসন, যুক্তরাষ্ট্রীয় আদালত ও প্রাদেশিক স্বায়ত্তশাসনের কথা বলা হয়।",
      "tag": "SB 19",
      "sub_questions": [
        {
          "label": "ক",
          "question": "পূর্ববঙ্গ ও আসাম প্রদেশের প্রথম গভর্নর কে ছিলেন?",
          "explanation": "পূর্ববঙ্গ ও আসাম প্রদেশের প্রথম গভর্নর ছিলেন স্যার ব্যামফিল্ড ফুলার।"
        },
        {
          "label": "খ",
          "question": "কী উদ্দেশ্যে মুসলিম লীগ গঠিত হয়েছিল?",
          "explanation": "ভারতীয় মুসলিম সম্প্রদায়কে রাজনৈতিক বিষয়ে ঐক্যবদ্ধ ও সচেতন করে গড়ে তোলা এবং তাদের দাবি-দাওয়া আদায়ের লক্ষ্যে মুসলিম লীগ প্রতিষ্ঠা করা ছিল। ব্রিটিশ শাসনের শুরু থেকেই ভারতের মুসলিম সম্প্রদায় সবদিক হতে অবহেলিত ও বঞ্চিত হতে থাকে। ১৮৮৫ সালে সর্বভারতীয় জাতীয় কংগ্রেস গঠিত হলেও এটি অবহেলিত ও বঞ্চিত মুসলমানদের দাবি-দাওয়া আদায় করতে ব্যর্থ হয়। মুসলমানদের এ অবহেলিত ও হীন অবস্থা হতে উদ্ধারকল্পে একটি রাজনৈতিক সংগঠনের বিশেষ প্রয়োজন অনুভূত হয়। এ অনুভূতির সার্থক বাস্তবায়নের লক্ষ্যে মুসলিম স্বার্থ সংরক্ষণের ধারক ও বাহক হিসেবে ১৯০৬ সালে মুসলিম লীগের জন্ম হয় ।"
        },
        {
          "label": "গ",
          "question": "উদ্দীপকে ব্রিটিশ ভারতের কোন আইনটি প্রতিফলিত হয়েছে? ব্যাখ্যা কর।",
          "explanation": "উদ্দীপকে ব্রিটিশ ভারতের ১৯৩৫ সালের ভারত শাসন আইন'টি প্রতিফলিত হয়েছে। ১৯৩৫ সালের ভারত শাসন আইন ভারতের শাসনতান্ত্রিক ইতিহাসেগুরুত্বপূর্ণ স্থান দখল করে আছে। এ আইনের বলেই ভারতের রাজনৈতিক অগ্রগতি সাধিত হয়েছিল। ১৯৩৫ সালের ভারত শাসন আইনে ভারতে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। এতদিন পর্যন্ত ভারতে এককেন্দ্রিক শাসনব্যবস্থা প্রচলিত ছিল। ১৯৩৫ সালের ভারত শাসন আইন ব্রিটিশ ভারতীয় প্রদেশ এবং পরমমিত্র দেশীয় রাজ্যগুলো নিয়ে এক সর্বভারতীয় যুক্তরাষ্ট্র গঠনের প্রস্তাব করে। আইনটির মাধ্যমে একটি যুক্তরাষ্ট্রীয় আদালত স্থাপন করা হয়। এর উদ্দেশ্য ছিল কেন্দ্রীয় ও প্রাদেশিক সরকারের মধ্যে বিরোধ মীমাংসা করা। উদ্দীপকটি এই আইনের বৈশিষ্ট্যকেই ইঙ্গিত করছে। উদ্দীপকে উল্লিখিত আইনের বৈশিষ্ট্য হিসেবে সর্বভারতীয় যুক্তরাষ্ট্র, কেন্দ্রে দ্বৈতশাসন, যুক্তরাষ্ট্রীয় আদালত ও প্রাদেশিক স্বায়ত্তশাসনের কথা বলা হয়েছে। ১৯৩৫ সালের ভারত শাসন আইনেও এ বিষয়গুলোর উল্লেখ আছে। এ আইনে ব্রিটিশ ভারতীয় প্রদেশসমূহ এবং দেশীয় রাজ্যগুলোর সমন্বয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনের মাধ্যমে প্রদেশগুলোতে স্বায়ত্তশাসন প্রদানের পরিকল্পনাও গৃহীত হয়। প্রদেশগুলোতে দায়িত্বশীল সরকার প্রতিষ্ঠিত হবে এবং অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। ১৯৩৫ সালের ভারত শাসন আইনে কেন্দ্রে দ্বৈতশাসন প্রবর্তন করা হয়। কেন্দ্রীয় সরকারের বিষয়সমূহকে সংরক্ষিত এবং হস্তান্তরিত এ দুই ভাগে ভাগ করা হয়। আলোচ্য আইনটির মাধ্যমে একটি যুক্তরাষ্ট্রীয় আদালত স্থাপন করা হয়, যার উদ্দেশ্য ছিল কেন্দ্রীয় ও প্রাদেশিক সরকারের মধ্যে বিরোধ মীমাংসা করা। এ আলোচনা থেকে প্রমাণিত হয়, উদ্দীপকটি ১৯৩৫ সালের ভারত শাসন আইনকেই নির্দেশ করছে।"
        },
        {
          "label": "ঘ",
          "question": "উক্ত আইনে প্রাদেশিক স্বায়ত্তশাসন কতটুকু কার্যকর হয়েছিল? বিশ্লেষণ কর।",
          "explanation": "উদ্দীপকে ইঙ্গিতকৃত আইন অর্থাৎ ১৯৩৫ সালের ভারত শাসন আইনে প্রাদেশিক স্বায়ত্তশাসন বিভিন্ন কারণে অকার্যকর হয়ে পড়েছিল। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৩৫ সালের ভারত শাসন আইন বিশেষ গুরুত্বের দাবিদার। এ আইন প্রকৃতপক্ষে ১৯৩৭ সাল থেকে শুরু করে ১৯৪৭ সালের ১৪ আগস্ট অর্থাৎ ভারতবর্ষ বিভক্ত হওয়ার পূর্ব পর্যন্ত কার্যকর ছিল। তবুও এ আইন বিভিন্ন মহলে বহুলভাবে সমালোচিত হয়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। তাই স্বায়ত্তশাসনের কার্যকারিতার পথে ওই কারণগুলো বাধা হয়ে দাঁড়িয়েছিল। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানি কর্তৃক নিযুক্ত হতেন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা, বিভাগীয় কর্মকর্তাদের দৌরাত্ম্য, গভর্নরের নিয়ন্ত্রনাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনো দিনই কার্যকর হয়নি। পরিশেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের প্রাদেশিক প্রশাসনে আনুষ্ঠানিকভাবে স্বায়ত্তশাসন প্রতিষ্ঠা করা হলেও এটি কোনো প্রকৃত এবং পূর্ণাঙ্গ ব্যবস্থা ছিল না। মূলত এ শাসন ব্যবস্থা ছিল একটা আড়ম্বরপূর্ণ প্রহসনমাত্র। ফলে প্রাদেশিক স্বায়ত্তশাসন তার মৌলিকতা হারিয়ে এক বিকৃত ব্যবস্থায় পরিণত হয়েছিল।"
        }
      ]
    },
    {
      "number": "2",
      "uddipok": "'ক' একটি আন্তর্জাতিক সংস্থা, যার একটি নিরাপত্তা পরিষদ। ও একটি সাধারণ পরিষদ রয়েছে। যে কোনো শান্তিকামী রাষ্ট্র এর সদস্য হতে পারে। বিশ্বশান্তি রক্ষায় সংস্থাটিতে বাংলাদেশের অবদান অত্যন্ত প্রশংসনীয়।",
      "tag": "SB 19",
      "sub_questions": [
        {
          "label": "ক",
          "question": "BIMSTEC-এর পূর্ণরূপ কী?",
          "explanation": "BIMSTEC-এর পূর্ণরূপ হলো Bay of Bengal Initiative for Multi-Sectoral Technical and Economic Cooperation"
        },
        {
          "label": "খ",
          "question": "জোট নিরপেক্ষ আন্দোলন বলতে কী বোঝ?",
          "explanation": "আন্তর্জাতিক সম্পর্কের ক্ষেত্রে জোট নিরপেক্ষতা বলতে কোনো সামরিক জোটের সদস্য না হয়ে স্বাধীন ও নিরপেক্ষ পররাষ্ট্রনীতি মেনে চলাকে বোঝায়।ডান নয়, বামও নয়, মিত্র বা অক্ষ, কোনো শক্তির সঙ্গে জোট বাঁধ নয়। প্রতিটি দেশের সার্বভৌমত্বের প্রতি সম্মান প্রদর্শন করা, পারস্পরিক সহযোগিতার মাধ্যমে এগিয়ে যাওয়া হলো জোট নিরপেক্ষ অন্দোলনের মূলনীতি। এই মূলনীতির ভিত্তিতে ১৯৬১ সালে তৎকালীন যুগোস্লাভিয়ার রাজধানী বেলগ্রেডে জোট নিরপেক্ষ আন্দোলন (ন্যাম) প্রতিষ্ঠিত হয়।"
        },
        {
          "label": "গ",
          "question": "‘ক’ সংস্থাটির লক্ষ্য ও উদ্দেশ্য লেখো।",
          "explanation": "উদ্দীপকে ছকে প্রশ্নচিহ্নিত (৫) স্থানের প্রতিষ্ঠানটি হলো জাতিসংঘ। উদ্দীপকে ছকে প্রশ্নচিহ্নিত (৫) স্থানের প্রতিষ্ঠানটির সাথে সংশ্লিষ্ট অগ সংগঠনগুলো হলো সাধারণ পরিষদ, নিরাপত্তা পরিষদ, অর্থনৈতিক ও সামাজিক পরিষদ, অছি পরিষদ, আন্তর্জাতিক আদালত ও সচিবালয়; যা আন্তর্জাতিক সংস্থা জাতিসংঘকে নির্দেশ করে। কেননা এ ছয়টি অা সংগঠনের মাধ্যমেই জাতিসংঘের কর্মকাণ্ড পরিচালিত হয়। জাতিসংঘের কতকগুলো উদ্দেশ্য রয়েছে। ১৯৪৫ সালের ২৪ অক্টোবর জাতিসংঘ যাত্রা শুরু করে। বিশ্বশান্তি ও সহযোগিতার মহান লক্ষ্যে স্থাপিত জাতিসংঘের কতগুলো উদ্দেশ্য রয়েছে। যথা- বিশ্বব্যাপী শান্তি ও শৃঙ্খলা রক্ষা করা। বিভিন্ন জাতির মধ্যে বন্ধুত্বপূর্ণ। সম্পর্ক প্রতিষ্ঠা ও বজায় রাখা। আন্তর্জাতিক আইনের মাধ্যমে শান্তিপূর্ণ উপায়ে আন্তর্জাতিক বিরোধসমূহের মীমাংসা করা। দরিদ্র জনগোষ্ঠীর জীবনযাত্রার মান উন্নয়নে সহায়তা করা। বিশ্বে সৌভ্রাতৃত্বমূলক পরিবেশ সৃষ্টি করা। জাতি, ধর্ম, বর্ণ, নারী-পুরুষ নির্বিশেষে মানবিক অধিকার সংরক্ষণ করা। জাতিসমূহকে উল্লিখিত লক্ষ্য অর্জনে সহায়তাকালে জাতিসংঘ একটি ফোরাম হিসেবে কাজ করে।"
        },
        {
          "label": "ঘ",
          "question": "উদ্দীপকের সর্বশেষ বাক্যটির যথার্থতা নিরূপণ করো।",
          "explanation": "বিশ্বশান্তি রক্ষায় সংস্থাটিতে অর্থাৎ জাতিসংঘে বাংলাদেশের অবদান অতন্ত প্রশংসনীয়- বাক্যটি যথার্থ। বিশ্বশান্তি ও নিরাপত্তা রক্ষায় বাংলাদেশ জাতিসংঘের নিরাপত্তা পরিষদের শান্তিরক্ষা মিশনের সবচেয়ে সক্রিয় অংশীদার। ১৯৮৮ সালে বাংলাদেশ সেনাবাহিনী United Nations Iran-Iraq Military Observer Group (UNIIMOG)-এ অংশগ্রহণের মাধ্যমে জাতিসংঘের শান্তিরক্ষা মিশন শুর করে। এরপর থেকে বাংলাদেশ শান্তিরক্ষা মিশনের প্রধান অংশগ্রহণকার দেশ হিসেবে নেতৃত্ব দিচ্ছে। বাংলাদেশ ইতোমধ্যে ৩৮টি রাষ্ট্রে ৫৪টি মিশনে অংশগ্রহণ করেছে। জাতিসংঘের সিদ্ধান্তের প্রতি শ্রদ্ধাশীষ থেকে বাংলাদেশ বিশ্বের বিভিন্ন দেশে জাতিসংঘ সেনাবাহিনীতে সেবা সদস্য পাঠিয়ে বিশ্বশান্তি রক্ষায় সক্রিয় ভূমিকা পালন করছে। জাতিসংঘ শান্তিরক্ষী বাহিনীতে সেনা সদস্য প্রেরণকারী দেশগুলোর মধ্যে বাংলাদেশ শীর্ষস্থানে রয়েছে। বাংলাদেশ জাতিসংঘ শান্তিরক্ষী বাহিনীতে প্রায় ১১,০০০ সেনা সদস্য পাঠিয়েছে। বর্তমানে বিশ্বের ১৩টি দেশে । শান্তিরক্ষী বাহিনীতে এদেশের সেনাসদস্যরা কর্মরত আছে। জাতিসন্ধে । শান্তিরক্ষী বাহিনীতে বাংলাদেশ সেনাবাহিনীর অবস্থান খুবই গৌরবের। এ অবদানের স্বীকৃতি হিসেবে বাংলাদেশ সেনাবাহিনীর অনেক উর্ধ্বতন কর্মকর্তাকে শান্তিরক্ষা বাহিনীতে কমান্ডার হিসেবে ও উর্ধ্বতন পদে নিয়োগ । দেওয়া হয়েছে। বাংলাদেশের এ অবদানের স্বীকৃতি হিসেবে বিবিসি বাংলাদেশি শান্তিরক্ষীদের 'The cream of UN peacekeepers' বলে আখ্যায়িত করেছে। জাতিসংঘ শান্তিরক্ষী বাহিনীতে বাংলাদেশের এ অবদান আমাদের জন্য অত্যন্ত গর্বের বিষয়। উপরের আলোচনা শেষে বলা যায়, জাতিসংঘের শান্তিরক্ষা মিশনে বাংলাদেশ অনেক গুরুত্বপূর্ণ ভূমিকা পালন করছে।"
        }
      ]
    },
    {
      "number": "3",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "কত তারিখে বাংলাদেশ জাতিসংঘের সদস্যপদ লাভ করে?",
          "explanation": "১৯৭৪ সালের ১৭ সেপ্টেম্বর বাংলাদেশ জাতিসংঘের সদস্যপদ লাভ করে।"
        },
        {
          "label": "খ",
          "question": "বাংলাদেশের বৈদেশিক নীতির লক্ষ্য ও উদ্দেশ্য লেখো",
          "explanation": "বাংলাদেশের বৈদেশিক নীতি হলো বৈদেশিক সম্পর্ক স্থাপনের অন্যতম কৌশল। এর কতকগুলো লক্ষ্য ও উদ্দেশ্য রয়েছে। বাংলাদেশ সংবিধানের ২৫ (১) অনুচ্ছেদে বৈদেশিক নীতি বা পররাষ্ট্রনীতি সম্পর্কে বলা হয়েছে, \"জাতীয় সার্বভৌম ও সমতার প্রতি শ্রদ্ধা, অন্য রাষ্ট্রের অভ্যন্তরীণ ব্যাপারে হস্তক্ষেপ না করা, আন্তর্জতিক বিরোধের শান্তিপূর্ণ সমাধান এবং আন্তর্জাতিক আইনের ও জাতিসংঘ সনদে বর্ণিত নীতিসমূখের প্রতি শ্রদ্ধা\"- এ সকল নীতিই হবে রাষ্ট্রের আন্তর্জাতিক সম্পর্কের ভিত্তি।"
        },
        {
          "label": "গ",
          "question": "উদ্দীপকে প্রশ্ন (?) চিহ্নিত স্থানের সংস্থাটি গঠনের প্রেক্ষাপট সংক্ষেপে বর্ণনা করো।",
          "explanation": "উদ্দীপকে প্রশ্ন (?) চিহ্নিত স্থানের সংস্থাটি হলো দক্ষিণ এশীয় আঞ্চলিক সংস্থা সার্ক । সার্ক ১৯০৫ সালে গঠিত একটি আগুলিক সহযোগিতা সেট। শুরুতে দক্ষিণ এশিয়ার সাতটি দেশ বাংলাদেশ , ভারত,পাকিস্তান,নেপাল,ভুটান মালদ্বীপ ও শ্রীলংকাকে নিয়ে এ আধুলির সহযোগিতা লেটের ইটন । পরবর্তীতে ২০০৭ সালে আফগানিস্তান এর সদস্যভুক্ত হয়। উদ্দীপকের এ সদস্য রাষ্ট্রগুলোর কথা উল্লেখ রয়েছে। সদস্য রাষ্ট্রগুলোর পারস্পরিক তোদের প্রতিক অগ্রগতি সাধনের লক্ষ্যে ও এটি প্রতিষ্ঠিত। ১১৮০ সালে বাংলাদেশের সাবেক রাষ্ট্রপতি জিয়াউর রহমান দক্ষিণ দেশের আঞ্চলিক স্বাধ্যতা সম্পর্কে অনুসন্ধানের প্রস্তাব দেন। এর প্রতি এশিয়ার সাতটি দেশের রাষ্ট্রপ্রধানদের পক্ষ থেকে আশাব্যগ্নক সাড়া পাওয়া যায়। এটা উন্নত যে আঞ্চলিক সহযোগিতা সকল দেশের পক্ষেই কাম্য এবং গজনক। এরই ফলশ্রুতিতে ঢাকায় সার্কের প্রথম সম্মেলনের মধ্য দিয়ে ১৯৮৫ সালে সার্কের যাত্রা শুরু হয়। আলোচনার পরিপ্রেক্ষিতে বলা যায়, কুদীপকের সংস্থার সাথে দক্ষিণ এশীয় আঞ্চলিক সহযোগিতা সংস্থা সার্ক-এর সাদৃশ্য আছে।"
        },
        {
          "label": "ঘ",
          "question": "পারস্পরিক সম্পর্ক ও স্বার্থ রক্ষায় উত্ত সংস্থার ভূমিকা মূল্যায়ন করো।",
          "explanation": "আঞ্চলিক সহযোগিতা ও শান্তি রক্ষায় উত্ত সংস্থাটি অর্থাৎ সার্ক অনেক গুরুত্বপূর্ণ ভূমিকা রাখে। দক্ষিণ এশিয়ার উন্নয়নশীল দেশগুলোর পারস্পরিক সহযোগিতার ভিত্তিতে অর্থনৈতিক, রাজনৈতিক, সামাজিক ও সাংস্কৃতিক অগ্রগতি অর্জনের উদ্দেশ্যে দক্ষিণ এশীয় আঞ্চলিক সহযোগিতা সংস্থা (সার্ক) গঠিত হয়। ১৯৮৫ সালের ৮ ডিসেম্বর ঢাকায় সার্ক সনদ স্বাক্ষরের মাধ্যমে এ সংস্থার জন্ম হয়। সার্ক সনদে আটটি প্রধান লক্ষ্যকে সামনে রেখে এর অগ্রযাত্রা শুরু হয়েছে। এগুলো হচ্ছে জনজীবনের মানোন্নয়ন, আস্থা ও সমঝোতা বৃদ্ধি, যৌথ কার্যক্রমের সূচনা, অপরের সঙ্গে সহযোগিতা, অন্যান্য আন্তর্জাতিক ক্ষেত্রে পারস্পরিক সহযোগিতা, অন্যান্য আন্তর্জাতিক ও আঞ্চলিক সংস্থার সঙ্গে সহযোগিতা এবং সার্বভৌমত্ব ও সংহতি বিধান।সার্ক সদস্যভুক্ত দেশসমূহ বিজ্ঞান ও প্রযুক্তির লেনদেন এবং আর্থিক সহায়তার ক্ষেত্রে বিপুল উৎসাহের সাথে কাজ করে থাকে। শুধু তাই নয়, সার্কভুক্ত দেশসমূহের মধ্যে ব্যবসায়-বাণিজ্যের ভারসাম্য রক্ষা, আঞ্চলিক বিরোধের নিষ্পত্তি, প্রতিবেশী দেশসমূহের মধ্যে বিদ্যমান সংকট নিরসনে সকল সদস্য রাষ্ট্র একযোগে কাজ করছে যা সামগ্রিক সমস্যার সমাধানে সহায়ক ভূমিকা রাখবে। অর্থাৎ আঞ্চলিক সহযোগিরা ও শান্তি বজায় রাখবে। আলোচনা শেষে বলা যায়, উদ্দীপকের সংস্থাটি অর্থাৎ সার্ক আঞ্চদির শান্তি ও উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "একটি দেশের 'খ' উপজাতির জনগোষ্ঠী রাষ্ট্রীয় ভাষায় পড়ালেখা করলেও তাদের নিজস্ব বর্ণমালা রয়েছে। তারা তাদের বর্ণমালাকে রাষ্ট্রীয় স্বীকৃতি প্রদানের জন্য সরকারের কাছে দাবি জানায়। সরকার উপজাতীয় জনগোষ্ঠীর ন্যায়সংগত দাবি মেনে নেয়।",
      "tag": "SB 19",
      "sub_questions": [
        {
          "label": "ক",
          "question": "মুজিবনগর সরকার গঠিত হয় কত তারিখে?",
          "explanation": "মুজিবনগর সরকার গঠিত হয় ১৯৭১ সালের ১০ এপ্রিল।"
        },
        {
          "label": "খ",
          "question": "যুক্তফ্রন্ট গঠনের পটভূমি লেখো।",
          "explanation": "যুক্তফ্রন্ট গঠনের লক্ষ্য ছিল ১৯৫৪ সালের নির্বাচনে ক্ষমতাসীন মুসলিম লীগকে পরাজিত করা। ১৯৫৪ সালে পূর্ব পাকিস্তানে প্রাদেশিক পরিষদের নির্বাচন অনুষ্ঠিত হয়। এ নির্বাচনে পূর্ব পাকিস্তানের অন্য গুরুত্বপূর্ণ সমমনা রাজনৈতিক দলগুলো ক্ষমতাসীন মুসলিম লীগকে পরাজিত করার লক্ষ্যে জোটবদ্ধ হয়। ১৯৫৩ সালের নভেম্বর মাসে ময়মনসিংহে অনুষ্ঠিত আওয়ামী মুসলিম লীগের কাউন্সিলে 'যুক্তফ্রন্ট' জোট গঠনের সিদ্ধান্ত হয়। এ জোট পাঁচটি রাজনৈতিক দল নিয়ে গঠিত হয়। দলগুলো হলো- আওয়ামী মুসলিম লীগ, কৃষক-প্রজা পার্টি, নেজাম-ই-ইসলামি পার্টি এবং বামপন্থি গণতন্ত্রী দল এবং খেলাফত- ই-রাব্বানী নির্বাচনে যুক্তফ্রন্টের প্রতীক ছিল নৌকা।"
        },
        {
          "label": "গ",
          "question": "জনগোষ্ঠীর দাবির সাথে তোমার পাঠ্যবইয়ের যে বিষয়টি। সাদৃশ্যপূর্ণ তার প্রেক্ষাপট বর্ণনা করো।",
          "explanation": "উদ্দীপকের রচনাসমূহ আমার পঠিত যে বিয়োগান্তক ঘটনাকে স্মরণ করিয়ে দেয় তা হলো ১৯৫২ সালের ভাষা আন্দোলন। পাকিস্তানের রাষ্ট্রভাষা কী হবে এ নিয়ে মতবিরোধ শুরু হয় স্বাধীনতার বছর ১৯৪৭ সালের শুরু থেকেই। ১৯৪৭ সালের ১৮ মে মজলিসে-ইত্তেহাদুল মুসলেমিনের উদ্যোগে হায়দারাবাদে অনুষ্ঠিত 'উর্দু সম্মেলনে' মুসলিম লীগ' নেতারা পাকিস্তানের রাষ্ট্রভাষা উর্দু হবে বলে ঘোষণা করেছিলেন। আলীগড় বিশ্ববিদ্যালয়ের উপাচার্য ড. জিয়াউদ্দিন আহমদও একই সুপারিশ করেন। ফলে পূর্ব পাকিস্তানের বাঙালি বুদ্ধিজীবী সমাজ প্রতিবাদমুখর হয়ে ওঠে। ১৯৪৮ সালের ২৩ ফেব্রুয়ারি পাকিস্তান গণপরিষদের প্রথম অধিবেশনে ধীরেন্দ্রনাথ দত্ত উর্দুর পাশাপাশি বাংলাকে গণপরিষদের ভাষা করার প্রস্তাব দিলে তা অগ্রাহ্য করা হয়। এর প্রতিবাদে ২৬ ও ২৯ ফেব্রুয়ারি ঢাকায় ধর্মঘট পালিত হয়। পাকিস্তানের প্রতিষ্ঠাতা মোহাম্মদ আলী জিন্নাহ ১৯৪৮ সালের ২১ মার্চ ঢাকার রেসকোর্স ময়দানে এবং ২৪ মার্চ ঢাকা বিশ্ববিদ্যালয়ের বিশেষ সমাবর্তন অনুষ্ঠানে উর্দুকে দেশের একমাত্র রাষ্ট্রভাষা হিসেবে ঘোষণা করলে বাংলার ছাত্র-জনতা তাৎক্ষণিকভাবে এর প্রতিবাদ করে। ১৯৫২ সালের ২৭ জানুয়ারি পল্টন ময়দানের এক জনসভায় পাকিস্তানের তদানীন্তন প্রধানমন্ত্রী খাজা নাজিমউদ্দিন উর্দুকে পাকিস্তানের একমাত্র রাষ্ট্রভাষা হিসেবে ঘোষণা করেন। এর ফলে বাংলাকে অন্যতম রাষ্ট্রভাষা করার দাবিতে পূর্ব পাকিস্তানে আন্দোলন শুরু হয় এবং গঠিত হয় 'রাষ্ট্রভাষা সংগ্রাম পরিষদ'। এ আন্দোলন তুঙ্গে ওঠে ১৯৫২ সালের ২১ ফেব্রুয়ারি। সেদিন ঢাকায় ১৪৪ ধারা উপেক্ষা করে ছাত্র-জনতা সমাবেশ ও মিছিল করে। একপর্যায়ে পুলিশ মিছিলে গুলি করলে সালাম, বরকত, রফিক, জব্বারসহ অনেকে শহিদ হন।"
        },
        {
          "label": "ঘ",
          "question": "'খ' উপজাতির দাবি মেনে নেওয়ায় রাষ্ট্রটিতে কী ধরনের ইতিবাচক প্রভাব পড়বে? পাঠ্যবইয়ের আলোকে বিশ্লেষণ করো।",
          "explanation": "'খ' উপজাতির দাবি মেনে নেওয়ায় রাষ্ট্রটিতে ইতিবাচক প্রভাব পড়বে। উদ্দীপকে দেখা যায়, একটি দেশের 'খ' উপজাতির জনগোষ্ঠী তাদের বর্ণমালাকে রাষ্ট্রীয় স্বীকৃতি প্রদানের জন্য সরকারের কাছে দাবি জানায়। সরকার উপজাতীয় জনগোষ্ঠীর ন্যায়সংগত দাবি মেনে নেয়। মাতৃভাষার মাধ্যমে যেকোনো জনগোষ্ঠীর মানুষ স্বতঃস্ফূর্তভাবে মনের ভাব প্রকাশ করতে পারে। তাই মাতৃভাষার রাষ্ট্রীয় স্বীকৃতি তাদের কাছে অনেক বড় সম্মানের বিষয়। 'খ' উপজাতির বর্ণমালা তথা ভাষাকে রাষ্ট্রীয় স্বীকৃতি দেওয়ার ফলে সরকারের প্রতি তাদের আস্থা ও আনুগত্য দুটিই বেড়েছে। এর ফলে তারা সরকারকে বিভিন্নভাবে সহযোগিতা করবে এবং সরকারের সাথে তাদের একটি সুন্দর ও সুদৃঢ় সম্পর্ক গড়ে উঠবে। আমার পঠিত বইয়ের বায়ান্নর ভাষা আন্দোলনের পরিণতিতে পূর্ব ও পশ্চিম পাকিস্তানের মধ্যে ঐক্য সুদৃঢ় হয়নি; বরং তিক্ততা বৃদ্ধি পেয়েছে। এর জন্য দায়ী পাকিস্তানি শাসকগোষ্ঠীর স্বৈরতান্ত্রিক মনোভাব। তবে এর ফলে বাংলা ভাষার মর্যাদা প্রতিষ্ঠিত হয় এবং বাঙালি জাতীয়তাবাদ দানা বাঁধে। বায়ান্নর ভাষা আন্দোলন পরবর্তী ১৯৫৪ সালের প্রাদেশিক পরিষদ নির্বাচনে যুক্তফ্রন্ট জোট বেঁধে নির্বাচন করলে পাকিস্তানের ক্ষমতাসীন মুসলিম লীগের চরম ভরাডুবি ঘটে। ১৯৬২ সালে অগণতান্ত্রিক শিক্ষাকমিশন গঠন করলে জনগণ তার বিরোধিতা করে। পাকিস্তানি শাসকগোষ্ঠী দিন দিন বাঙালিদের ওপর শোষণ-নির্যাতন বাড়িয়ে দেয়। শেষ পর্যন্ত মুক্তিযুদ্ধের মাধ্যমে স্বাধীন ও সার্বভৌম বাংলাদেশ নামক রাষ্ট্রের জন্ম হয়। পরিশেষে বলা যায়, উদ্দীপকে উল্লেখিত ঘটনার সাথে আমার পঠিত বায়ান্নর ভাষা আন্দোলনের ফলাফল ছিল বিপরীতমুখী।"
        }
      ]
    },
    {
      "number": "5",
      "uddipok": "বাংলাদেশ সংবিধানের ১৩৭নং অনুচ্ছেদ অনুযায়ী একটি সাংবিধানিক সংস্থা প্রজাতন্ত্রের কর্মে নিয়োগের জন্য প্রার্থীদের বাছাই কার্যক্রম সম্পন্ন করে থাকে।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "বাংলাদেশে মন্ত্রিসভার প্রধান হলেন প্রধানমন্ত্রী।"
        },
        {
          "label": "খ",
          "question": "",
          "explanation": "সাংবিধানিক প্রতিষ্ঠান বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়। গণতান্ত্রিক রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে, যার ক্ষমতা ও কার্যাবলি সংবিধান অনুযায়ী সুনির্দিষ্ট ও সুনিয়ন্ত্রিত এগুলোই সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অর্পিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের হয়ে রয়েছে বাংলাদেশ সরকারি কর্মকমিশন, নির্বাচন কমিশন, অ্যাটর্নি জেনারেল, মহাসচিব নিরীক্ষক ও নিয়ন্ত্রক।"
        },
        {
          "label": "গ",
          "question": "",
          "explanation": "সংবিধানের ১৪০ ও ১৪১নং অনুচ্ছেদে বাংলাদেশ সরকারি কর্ম কমিশনের কার্যাবলি সম্পর্কে বিধানাবলি সন্নিবেশিত আছে। উদ্দীপকে বাংলাদেশ সরকারি কর্মকমিশনের প্রতি ইঙ্গিত করা হয়েছে। এ কমিশন নানাবিধ কার্যাবলি সম্পাদন করে থাকে। বাংলাদেশ সরকারি কর্মকমিশনের প্রধান কাজ হচ্ছে প্রজাতন্ত্রের কাজে দক্ষ ও উপযুক্ত কর্মচারী নিয়োগের উদ্দেশ্যে যাচাই ও পরীক্ষা পরিচালনা করা। রাষ্ট্রপতি কোনো বিষয়ে পরামর্শ চাইলে বা কমিশনের দায়িত্ব সংক্রান্ত কোনো বিষয় কমিশনের নিকট প্রেরণ করা হলে সে সম্পর্কে রাষ্ট্রপতিকে পরামর্শ প্রদান করবেন। কর্মকমিশন প্রতিবছর মার্চ মাসের প্রথম দিবসে বা তার পূর্বে পূর্ববর্তী ৩১ ডিসেম্বরে সমস্ত এক বছরের স্বীয় কার্যাবলি সম্পর্কে রিপোর্ট প্রস্তুত করবে এবং তা রাষ্ট্রপতির নিকট পেশ করবে। রাষ্ট্রপতি উক্ত রিপোর্ট ও স্মারকলিপি জাতীয় সংসদে উপস্থাপনের ব্যবস্থা করবেন। কমিশন নিম্নলিখিত ক্ষেত্রসমূহে রাষ্ট্রপতিকে পরামর্শ প্রদান করবেন:' ক. প্রজাতন্ত্রের কর্মের জন্য যোগ্যতা এবং উক্ত কর্মে নিয়োগের পদ্ধতি সম্পর্কিত বিষয়াদি; খ. প্রজাতন্ত্রের কর্মে নিয়োগদান, পদোন্নতি এবং উত্ত কর্মের এক শাখা হতে অপর শাখায় স্থানান্তর ও বদলিকরণ এবং এর জন্য প্রার্থীর উপযোগিতা নির্ণয় সম্পর্কে অনুসরণীয় নীতি ও বিষয়াদি; গ. প্রজাতন্ত্রের কর্মে নিয়োজিত কর্মচারীদের কার্যকাল, চাকরির শর্তাবলি এবং অবসর ভাতা সম্পর্কিত বিষয়াদি; এবং ঘ. প্রজাতন্ত্রের কর্মের শৃঙ্খলা সম্পর্কিত বিষয়াদি। উপরের আলোচনার পরিপ্রেক্ষিতে বলা যায়, একটি সাংবিধানিক প্রতিষ্ঠান হিসেবে বাংলাদেশ সরকারি কর্ম কমিশন প্রজাতন্ত্রের সরকারি কর্মে নিয়োগসংক্রান্ত সকল কাজ করে থাকে।"
        },
        {
          "label": "ঘ",
          "question": "",
          "explanation": "সৎ, যোগ্য ও দক্ষ প্রশাসন গড়ে তুলতে বাংলাদেশ সরকারি কর্মকমিশনের ভূমিকা অপরিসীম। আধুনিক রাষ্ট্র পরিচালনায় সরকার কাঠামোয় দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্মকমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। বাংলাদেশ সরকারি কর্মকমিশন তীক্ষ ধীশক্তি ও দূরদৃষ্টি সম্পন্ন এবং নিরপেক্ষ ব্যক্তিবর্গের সমন্বয়ে গঠিত। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। উদ্দীপকে বাংলাদেশ সরকারি কর্মকমিশনের কথা বলা হয়েছে। কেননা বাংলাদেশ সংবিধানের ১৩৭নং অনুচ্ছেদ অনুযায়ী বাংলাদেশ সরকারি কর্মকমিশন প্রজাতন্ত্রের জন্য প্রার্থীদের বাছাই কার্যক্রম সম্পন্ন করে থাকে। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির লক্ষ্মজ্ঞান যাচাই করা অত্যন্ত কঠিন। একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্মকমিশন দক্ষ ও সৎ প্রশাসন গড়ে তোলার সর্বোচ্চ চেস্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে উঠে বাংলাদেশ সরকারব্যবস্থাকে কর্মক্ষম ও সচল করতে সক্ষম হয়। উপরের আলোচনায় প্রতীয়মান হয় যে, দক্ষ ও সৎ প্রশাসন গড়ে তোলার ক্ষেত্রে বাংলাদেশ সরকারি কর্মকমিশনের অবদান তাৎপর্যপূর্ণ।"
        }
      ]
    },
    {
      "number": "6",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "মন্ত্রণালয়ের প্রশাসনিক প্রধান হলেন সচিব।"
        },
        {
          "label": "খ",
          "question": "",
          "explanation": "স্পিকার হলেন জাতীয় সংসদের পরিচালক। জাতীয় সংসদের কার্যক্রম পরিচালনার জন্য একজন স্পিকার ও একজন ডেপুটি স্পিকার থাকেন। তারা সংসদ সদস্যদের ভোটে নির্বাচিত হন। স্পিকার জাতীয় সংসদের সভাপতিত্ব করেন। তিনি সংসদের বিতর্কের মধ্যস্থতা, সিদ্ধান্ত প্রদান, ভোটের ফলাফলসহ প্রয়োজনীয় কার্যাবলি সম্পাদন করেন। সংসদ অধিবেশনে কোন সাংসদ কখন এবং কতক্ষণ কথা বলতে পারবেন তা নির্ধারণ এবং তাদের নিময়-বহির্ভূত কর্মকাণ্ডের জন্য সিদ্ধান্ত প্রদান করেন।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত প্রতিষ্ঠানটি হলো বাংলাদেশের জাতীয় সংসদ। শাসনবিভাগের যাবতীয় কার্য জাতীয় সংসদ কর্তৃক নিয়ন্ত্রিত হয়। মন্ত্রিসভা সর্বপ্রকার কাজের জন্য জাতীয় সংসদের নিকট দায়ী থাকে। সংসদে যদি মন্ত্রিসভার বিরুদ্ধে অনাস্থা প্রস্তাব পাস হয় তবে মন্ত্রিসভাকে পদত্যাগ করতে হয়। মুলতুবি প্রস্তাব, নিন্দা প্রস্তাব, অনাস্থা প্রস্তাব, প্রশ্ন জিজ্ঞাসা, সংসদীয় বিভিন্ন কমিটি ও সংসদে সাধারণ আলোচনার মাধ্যমে জাতীয় সংসদ শাসন বিভাগের ওপর নিয়ন্ত্রণ প্রতিষ্ঠা করে। এ ক্ষেত্রে বিরোধীদলের সদস্যগণ গুরুত্বপূর্ণ ভূমিকা পালন করে থাকে। গণতান্ত্রিক রাষ্ট্রে সুশাসন প্রতিষ্ঠার লক্ষ্যে জাতীয় সংসদ শাসন বিভাগকে নিয়ন্ত্রণ করে গুরুত্বপূর্ণ দায়িত্ব পালন করছে। বাংলাদেশ জাতীয় সংসদ সর্বোচ্চ রাষ্ট্রীয় ক্ষমতার অধিকারী। সংসদ সরকারের যাবতীয় কার্যাবলি নিয়ন্ত্রণ করে। মন্ত্রিপরিষদ তথা সরকারকে তাদের প্রত্যেকটি কাজের জন্য সংসদের কাছে জবাবদিহি করতে হয়। সরকারের স্থায়িত্ব সংসদের উপর নির্ভর করে। সংসদের আস্থা হারালে সরকারকে পদত্যাগ করতে হয়। জাতীয় সংসদ প্রশ্ন জিজ্ঞাসা এবং নিন্দা প্রস্তাবের মাধ্যমে সরকারের কাজের ওপর নিয়ন্ত্রণ প্রতিষ্ঠা করে।"
        },
        {
          "label": "ঘ",
          "question": "",
          "explanation": "\"আইন প্রণয়নের ক্ষেত্রে উত্ত প্রতিষ্ঠানটি অর্থাৎ জাতীয় সংসদ সার্বভৌম।\"- বক্তব্যটি আমি সমর্থন করি। জাতীয় সংসদ একটি সার্বভৌম আইন প্রণয়নকারী সংস্থা। গণপ্রজাতন্ত্রী বাংলাদেশের সকল প্রকার আইন প্রণয়নের দায়িত্ব জাতীয় সংসদের ওপর ন্যস্ত। সংসদ যেকোনো আইন প্রণয়ন, প্রচলিত আইনের পরিবর্তন বা সংশোধন করতে পারে। কোনো নতুন আইন পাস করতে হলে তা বিলের আকারে সংসদে পেশ করা হয়। আইনের খসড়াকে বিল বলে। সংসদের সংখ্যাগরিষ্ঠ সদস্যের ভোটে গৃহীত হলে বিলটি আইনে পরিণত হয়। বাংলাদেশের সকল প্রকার আইন প্রণয়নের দায়িত্ব আইন বিভাগ তথা জাতীয় সংসদের ওপর ন্যস্ত। দেশ বা জনগণের প্রয়োজনে সংসদ সদস্যগণ নতুন আইনের প্রচলন এবং প্রচলিত আইন সংশোধনের, বিল উত্থাপন করে থাকে। সংসদের সংখ্যাগরিষ্ঠ সদস্যের ভোটে গৃহীত হলে বিলটি আইনে পরিণত হয়। বাংলাদেশে কোনো নতুন আইন প্রণয়ন করতে পারে একমাত্র জাতীয় সংসদ। অন্যকোনো প্রতিষ্ঠানের আইন প্রণয়নের ক্ষমতা বা এখতিয়ার নেই। উপরের আলোচনার পরিপ্রেক্ষিতে বলা যায়, বাংলাদেশে আইন প্রণয়নের ক্ষেত্রে সার্বভৌম প্রতিষ্ঠান হলো জাতীয় সংসদ।"
        }
      ]
    },
    {
      "number": "7",
      "uddipok": "জনাব সুমন স্থানীয় প্রতিষ্ঠানের নির্বাচিত চেয়ারম্যান। তিনি ছাড়াও সেখানে নির্বাচিত নয়জন সাধারণ সদস্য এবং তিনজন সংরক্ষিত। মহিলা সদস্য রয়েছে। এই প্রতিষ্ঠানটির কার্যকাল পাঁচ বছর।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "বাংলাদেশের সর্বোচ্চ আইন কর্মকর্তার পদবি হলো অ্যাটর্নি জেনারেল।"
        },
        {
          "label": "খ",
          "question": "",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায়। স্থানীয় স্বায়ত্তশাসন ব্যবস্থায় স্থানীয় সরকারগুলো কেন্দ্রীয় সরকারের নিযুক্ত কর্মকর্তাদের দ্বারা পরিচালিত হয় না। এর প্রতিনিধিগণ এলাকার জনসাধারণের প্রত্যক্ষ বা পরোক্ষ ভোটে নির্বাচিত অথবা সরকার কর্তৃক মনোনীত হন। স্থানীয় স্বায়ত্তশাসিত প্রতিষ্ঠানগুলো আইনের মাধ্যমে ক্ষমতাপ্রাপ্ত। এরা নিজ নিজ এলাকার জনগণের নিকট দায়ী থাকেন। বাংলাদেশে স্থানীয় স্বায়ত্তশাসিত প্রতিষ্ঠানগুলো হলো- ইউনিয়ন পরিষদ, উপজেলা পরিষদ, পৌরসভা, সিটি কর্পোরেশন, জেলা পরিষদ প্রভৃতি।"
        },
        {
          "label": "গ",
          "question": "",
          "explanation": "উদ্দীপকের বর্ণনায় স্থানীয় স্বায়ত্তশাসিত সংস্থা পৌরসভার প্রতি ইঙ্গিত করা হয়েছে। শহরকেন্দ্রিক স্থানীয় স্বায়ত্তশাসন কাঠামোর মৌলিক একক হচ্ছে। পৌরসভা। শহরবাসী জনগণের সমস্যা স্থানীয়ভাবে সমাধানের গুরুত্বপূর্ণ প্রতিষ্ঠান হলো পৌরসভা। পৌর এলাকার নাগরিকদের বিভিন্ন সেবাদান ও উন্নয়ন কর্মকাণ্ড নিশ্চিত করার উদ্দেশ্যে পৌরসভা প্রতিষ্ঠা করা হয়েছে। পৌরসভার নির্বাচিত প্রধানকে মেয়র এবং সদস্যদেরকে কাউন্সিলর বলা হয়, যা উদ্দীপকের বর্ণনার সাথে সাদৃশ্যপূর্ণ। পৌরসভার গঠন প্রক্রিয়া ব্যাখ্যা করা হলো- প্রতিটি পৌরসভাকে কতগুলো ওয়ার্ডে বিভক্ত করা হয়। পৌরসভার ওয়ার্ড সংখ্যা নির্ধারিত হয় শহরের আয়তন ও জনসংখ্যার ভিত্তিতে। সমগ্র পৌর এলাকা থেকে একজন মেয়র, প্রত্যেকটি ওয়ার্ড থেকে একজন সদস্য এবং প্রতি তিনটি ওয়ার্ড থেকে একজন সংরক্ষিত মহিলা সদস্য জনগণের প্রত্যক্ষ ভোটে নির্বাচিত হন। পৌরসভার সদস্যদের বলা হয় কাউন্সিলর এবং এদের মেয়াদ পাঁচ বছর। বিভিন্ন কাজ ও সিদ্ধান্ত বাস্তবায়নের জন্য প্রত্যেক পৌরসভায় একজন নির্বাহী কর্মকর্তা থাকেন।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রতিষ্ঠান অর্থাৎ ইউনিয়ন পরিষদ এলাকার সার্বিক উন্নয়নে গুরুত্বপূর্ণ ভূমিকা পালন করে। গ্রামীণ সমস্যা দূরীকরণ, গণসচেতনতা বৃদ্ধি ও দায়িত্বশীল নেতৃত্ব তথা জনপ্রতিনিধি তৈরি করার ক্ষেত্রে ইউনিয়ন পরিষদ ব্যাপক কাজ পরিচালনা করে থাকে। উদ্দীপকে ইউনিয়ন পরিষদের প্রতি ইঙ্গিত করা হয়েছে। কেননা ইউনিয়ন পরিষদ একজন চেয়ারম্যান, নয়জন সাধারণ সদস্য ও তিনজন সংরক্ষিত মহিলা সদস্য নিয়ে গঠিত হয়, যার কার্যকাল পাঁচ বছর। ইউনিয়ন পরিষদ রাস্তাঘাট, সেতু, কালভার্ট নির্মাণ ও রক্ষণাবেক্ষণ এবং রাস্তার ধারে বৃক্ষরোপণ করে। কৃষির উন্নয়নের জন্য উন্নতমানের বীজ, সার ও কীটনাশক সরবরাহ ও অধিক খাদ্য উৎপাদনে উৎসাহ প্রদান করে এবং মৎস্য চাষ, পশুপালন ও পশুসম্পদ উন্নয়নের জন্য প্রয়োজনীয় ব্যবস্থা গ্রহণ করে। জনস্বাস্থ্য রক্ষার জন্য ইউনিয়ন পরিষদ পরিবেশ পরিষ্কার- পরিচ্ছন্ন রাখার ব্যবস্থা করে। প্রাথমিক চিকিৎসার জন্য দাতব্য হাসপাতাল প্রতিষ্ঠা করে। শিক্ষা বিস্তার ও নিরক্ষরতা দূরীকরণের জন্য দরিদ্র ও মেধাবী শিক্ষার্থীদের বৃত্তি প্রদান, বয়স্ক শিক্ষাদান কেন্দ্র ও লাইব্রেরি স্থাপন করে। তাছাড়া সংবাদ সরবরাহ ও প্রচার নিবন্ধীকরণ এবং ই-গভর্নেন্স চালু ও উৎসাহিত করণেও ভূমিকা রাখে। জনগণের অর্থনৈতিক উন্নয়নের জন্য কুটির শিল্প স্থাপন ও সমবায় আন্দোলন পরিচালনা এবং এ ব্যাপারে জনগণকে উৎসাহিত করে। নিজ অফিসের ব্যয় নির্বাহের জন্য বিভিন্ন ধরনের কর ধার্য ও আদায়ে সরকারকে সহায়তা করে। জন্ম-মৃত্যু ও বিবাহ রেজিস্ট্রি এবং সেগুলো রক্ষণাবেক্ষণ করে। বন্যা ও অন্যান্য প্রাকৃতিক দুর্যোগের সময় দুস্থদের সাহায্য ও পুনর্বাসনের ব্যবস্থা করে। গ্রামীণ জীবনের বিভিন্ন বিরোধ নিষ্পত্তির ব্যবস্থা করে। সর্বোচ্চ পাঁচ (০৫) হাজার টাকা মূল্যের দেওয়ানি ও ছোটখাটো ফৌজদারি মামলার বিচারও ইউনিয়ন পরিষদ করতে পারে। পরিশেষে বলা যায়, স্থানীয় উন্নয়নে বিশেষ করে পল্লি এলাকার উন্নয়নে ইউনিয়ন পরিষদ তাৎপর্যপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "হাসান সাহেব তার মেয়েকে বললেন, \"আমাদের দেশে এমন এক নেতার জন্ম যিনি ব্রিটিশ ভারতের কৃষকদের অধিকার প্রতিষ্ঠার স্বপ্ন আন্দোলন করেছেন। শুধু মাদ্রাসা শিক্ষায় শিক্ষিত হয়েও তিনি একটি বড় রাজনৈতিক দল প্রতিষ্ঠায় গুরুত্বপূর্ণ ভূমিকা রাখেন।",
      "tag": "SB 19",
      "sub_questions": [
        {
          "label": "ক",
          "question": "দেশবন্ধু উপাধি দেওয়া হয় কাকে?",
          "explanation": "দেশবন্ধু উপাধি দেওয়া হয় চিত্তরঞ্জন দাশকে।"
        },
        {
          "label": "খ",
          "question": "নওয়াব আবদুল লতিফকে বাংলার সৈয়দ আহমেদ বলা হয় কেন?",
          "explanation": "সমাজ সংস্কার ও শিক্ষা বিস্তারে স্যার সৈয়দ আহমদের মতো অবদান রাখার কারণে নওয়াব আবদুল লতিফকে 'বাংলার সৈয়দ আহমদ' বলা হয়। মুসলমান সমাজের দুঃখ-দুর্দশা ও দুর্গতি স্যার সৈয়দ আহমদকে চরমভাবে ব্যথিত করেছিল। তিনি উপলব্ধি করেন, মুসলমানদের পাশ্চাত্য জ্ঞান- বিজ্ঞানের প্রতি ঘৃণা ও উদাসীনতা তাদের দুঃখ-দৈন্যের কারণ। তাই তিনি মুসলমানদের উন্নতির জন্য ইংরেজদের সঙ্গে সহযোগিতা ও পাশ্চাত্য শিক্ষা গ্রহণের ওপর জোর দেন। বাংলার মুসলমানদের উন্নয়নের ক্ষেত্রে নওয়াব আবদুল লতিফ অনুরূপ ভাবনা ভেবেছিলেন। স্যার সৈয়দ আহমদের মতো তিনিও বুঝতে পেরেছিলেন যে, আধুনিক শিক্ষা ব্যতীত মুসলমানদের উন্নতি সম্ভব' নয়। এ জন্যই তিনি অনেক শিক্ষা প্রতিষ্ঠান প্রতিষ্ঠায় অগ্রণী ভূমিকা পালন করেন এবং মাদরাসা শিক্ষাকে আধুনিকীকরণ করার জন্য সচেষ্ট হন। এ সকল কারণে নওয়াব আবদুল লতিফকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "উদ্দীপকে বর্ণিত ব্যক্তির রাজনৈতিক ব্যক্তিত্বে পরিণত হওয়ার বিষয়টি সংক্ষেপে বর্ণনা করো।",
          "explanation": "উদ্দীপকে বর্ণিত ব্যক্তির রাজনৈতিক ব্যক্তিত্বের সাথে মওলানা আব্দুল হামিদ খান ভাসানীর মিল রয়েছে। মওলানা আব্দুল হামিদ খান ভাসানী অবহেলিত মানুষের জন্য সারাজীবন কাজ করে গেছেন। অত্যাচার, শোষণ ও জুলুমের বিরুদ্ধে ছিল তার পথ চলা। ধর্মীয় শিক্ষায় শিক্ষিত এই মানুষটি ব্রিটিশবিরোধী আন্দোলন এবং দরিদ্রের স্বার্থ সংরক্ষণে আন্দোলন করেছেন। তিনি কৃষক, শ্রমিক ও জনগণের অধিকার আদায়ের সংগ্রামে ছিলেন বদ্ধপরিকর। এ সংগ্রামে তিনি বার বার অত্যাচারিত, নির্যাতিত ও উৎপীড়িত হয়েছেন। জনদরদি এই নেতা শোষণ ও নির্যাতনের বিরুদ্ধে সাধারণ গরিব মানুষের স্বার্থে আজীবন সোচ্চার ছিলেন। এ কারণে তাকে মজলুম জননেতা বলে অভিহিত করা হয়। মওলানা ভাসানী ঔপনিবেশিক ও সাম্রাজ্যবাদী ব্রিটিশ শাসনের ঘোর বিরোধী ছিলেন। ব্রিটিশ শাসনের বিরুদ্ধে তিনি সন্ত্রাসবাদী আন্দোলন, খেলাফত আন্দোলন, অসহযোগ আন্দোলন, কৃষক প্রজা আন্দোলন, পাকিস্তান। আন্দোলন ইত্যাদি সংগ্রামে সক্রিয়ভাবে অংশগ্রহণ করেন। কৃষকদের স্বার্থ আদায় ও জনঅধিকার প্রতিষ্ঠায় মওলানা ভাসানী অসাধারণ ভূমিকা পালন করেন। এছাড়া তিনি সাম্রাজ্যবাদী ব্রিটিশ শাসনের বিরুদ্ধেও সোচ্চার হয়ে জনঅধিকার প্রতিষ্ঠায় ব্রতী হন। স্বাধীন পাকিস্তান প্রতিষ্ঠার পর পশ্চিম পাকিস্তানি শাসকগোষ্ঠী এদেশের কৃষক, শ্রমিক তথা আপামর জনসাধারণের ওপর শোষণ ও নির্যাতন চালায়। এ অবস্থায় পূর্ব বাংলার প্রাদেশিক শাসন, মাতৃভাষায় কথা বলার অধিকার আদায়, স্ব-শাসন প্রতিষ্ঠার লড়াইয়ে ভাসানী ছিলেন আপসহীন ও নিবেদিতপ্রাণ।"
        },
        {
          "label": "ঘ",
          "question": "উদ্দীপকে ইঙ্গিতকৃত রাজনৈতিক ব্যক্তিত্বের রাজনৈতিক অবদান সংক্ষেপে আলোচনা করো।",
          "explanation": "বাঙালির স্বাধিকার প্রতিষ্ঠায় উদ্দীপকে ইঙ্গিতকৃত রাজনৈতিক ব্যক্তিত্ব তথা মওলানা আবদুল হামিদ খান ভাসানীর রাজনৈতিক অবদান অত্যন্ত গুরুত্বপূর্ণ। মুসলিম লীগের রাজনীতিতে মওলানা ভাসানীর অবদান অনস্বীকার্য। ১৯৩০ সালে তিনি আসাম মুসলিম লীগে যোগ দেন। স্বল্পকালের মধ্যেই তিনি আসাম প্রাদেশিক মুসলিম লীগের সভাপতি নির্বাচিত হন। সে সময়ে আসামের মুসলমানদের অধিকার সংরক্ষণের জন্য সংগ্রামে লিপ্ত হন ভাসানী। ১৯৩৭ সালে আসাম সরকার প্রবর্তিত 'লাইন প্রথা' এবং 'বাঙালি মুসলমান খেদা' নীতির বিরুদ্ধে প্রতিরোধ আন্দোলন গড়ে তোলেন তিনি। রুমে আসাম প্রদেশে মুসলিম লীগের ভিত সুদৃঢ় হতে থাকে। ১৯৪৬ সালের নির্বাচন প্রকৃতপক্ষে 'পাকিস্তান' প্রতিষ্ঠার দাবিকে অবশ্যম্ভাবী করে তুলেছিল। মওলানা ভাসানী ছিলেন একজন সফল রাজনৈতিক সংগঠক। তার সাংগঠনিক প্রচেষ্টায় নির্বাচনে মুসলিম লীগের অভূতপূর্ব সাফল্য অর্জিত হয়। এ সাফল্যের পেছনে তার অবদানই সর্বাগ্রে স্বীকৃত। স্বাধীন পাকিস্তানে। আওয়ামী মুসলিম লীগ প্রতিষ্ঠায় ভাসানীর ভূমিকা ছিল গুরুত্বপূর্ণ। মওলানা অসানীর সক্রিয় উদ্যোগে ও কতিপয় উদীয়মান তরুণ নেতৃত্বের কার্যকর প্রচেষ্টায় ১৯৪৯ সালের ৪ জানুয়ারি 'আওয়ামী মুসলিম লীগ' প্রতিষ্ঠিত হয়। রাষ্ট্রভাষা আন্দোলনে সহযোগিতার কারণে তিনি গ্রেফতার হন। ১৯৭১ সালের মার্চ মাসে বক্তাবন্ধুর অসহযোগ আন্দোলনের প্রতিও ভাসানী সমর্থন। প্রদান করেন। মুক্তিযুদ্ধ চলাকালীন তিনি বিশ্ব নেতৃবৃন্দকে বাংলাদেশে চলমান হত্যাযজ্ঞের বিষয়ে অবহিত করেন এবং বাংলাদেশকে সহযোগিতা এবং স্বীকৃতি প্রদানে তাদের প্রতি আহ্বান জানান। উপরের আলোচনার পরিপ্রেক্ষিতে বলা যায়, মওলানা ভাসানী বাংলাদেশের রাজনৈতিক ইতিহাসে অনেক গুরুত্বপূর্ণ অবদান রাখেন।"
        }
      ]
    },
    {
      "number": "9",
      "uddipok": "বাংলাদেশ সংবিধানের একটি সংশোধনীর মাধ্যমে সংবিধানের শুরুতে প্রস্তাবনার পূর্বে 'বিসমিল্লাহির রাহমানির রাহিম' অর্থাৎ পরম। করুণাময় আল্লাহর নামে শুরু করছি- এই কথাগুলো সংযুক্ত করা হয়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "অস্থায়ী সংবিধান আদেশ জারি হয় ১৯৭২ সালের ১১ জানুয়ারি।"
        },
        {
          "label": "খ",
          "question": "",
          "explanation": "কোনো দেশ স্বাধীনতা লাভ করলে কিংবা কোনো দেশে নতুন আদর্শবাদী সরকার ক্ষমতা দখল করলে নতুন সংবিধান প্রণয়নের উদ্দেশ্যে জনগণের প্রতিনিধিদের নিয়ে যে পরিষদ গঠন করা হয় তাকে গণপরিষদ বলে। গণপরিষদের মূল কাজ হচ্ছে সংবিধান প্রণয়ন। নির্বাচিত জনপ্রতিনিধিরা পরিষদের অধিবেশনে বসে আলোচনা-পর্যালোচনার ভিত্তিতে রাষ্ট্রের উপযোগী সংবিধান প্রণয়ন করেন। প্রয়োজনীয় সংশোধনীর পর সংবিধান গৃহীত হয় এবং গণপরিষদ বিলুপ্ত ঘোষিত হয়। ১৯৭২ সালের ২৩ মার্চ তৎকালীন রাষ্ট্রপ্রধান বঙ্গবন্ধু শেখ মুজিবুর রহমান 'বাংলাদেশ গণপরিষদ আদেশ' জারি করেন। এর মাধ্যমে বাংলাদেশের সংবিধান প্রণয়নের কাজ শুরু হয়।"
        },
        {
          "label": "গ",
          "question": "",
          "explanation": "উদ্দীপকে প্রতিফলিত বাংলাদেশ সংবিধানের সংশোধনীটি হলো পঞ্চম সংশোধনী। এ সংশোধনীর কয়েকটি বৈশিষ্ট্য রয়েছে। ১৯৭২ সালে প্রণীত বাংলাদেশ সংবিধানের প্রস্তাবনায় রাষ্ট্র পরিচালনার চারটি মূলনীতি ঘোষণা করা হয়েছিল। এ সম্পর্কে সংবিধানের প্রস্তাবনায় বলা হয়েছে, যে সব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রাণোৎসর্গ করতে উদ্বুদ্ধ করেছিল সেগুলো হলো জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা। এ সকল আদর্শ এই সংবিধানের মূলনীতি হবে। উদ্দীপকে উল্লেখ করা হয়েছে, বাংলাদেশ সংবিধানের একটি সংশোধনীর মাধ্যমে সংবিধানের শুরুতে প্রস্তাবনার পূর্বে 'বিসমিল্লাহির রাহমানির রাহিম' অর্থাৎ পরম করুণাময় আল্লাহর নামে শুরু করছি- এই কথাগুলো সংযুক্ত করা হয়, যা বাংলাদেশ সংবিধানের পঞ্চম সংশোধনীকে নির্দেশ করে। কেননা পঞ্চম সংশোধনীতে এ পরিবর্তন আনা হয় এবং এটি পঞ্চম সংশোধনীর অন্যতম বৈশিষ্ট্য। এছাড়া এ সংশোধনীতে প্রস্তাবনায় মুক্তিসংগ্রাম শব্দগুচ্ছের পরিবর্তে 'স্বাধীনতা যুদ্ধ' শব্দগুচ্ছ সংযুক্ত করা হয়। পঞ্চম সংশোধনীর অন্যতম বৈশিষ্ট্য হলো 'নাগরিকত্ব'। এ সংশোধনীর মাধ্যমে অনুচ্ছেদ-৬ সংশোধন করে বাংলাদেশের নাগরিকগণ 'বাংলাদেশি' হিসেবে পরিচিত হবেন বলে বলা হয়। পঞ্চম সংশোধনীর আরেকটি বৈশিষ্ট্য হলো মৌলিক অধিকার সংক্রান্ত। পঞ্চম সংশোধনীর মাধ্যমে রাষ্ট্রীয় প্রয়োজনে সম্পত্তি বাধ্যতামূলকভাবে গ্রহণ, রাষ্ট্রায়ত্তকরণের ক্ষেত্রে ক্ষতিপূরণ দেওয়ার ব্যবস্থা গ্রহণ করা হয়। 'আন্তর্জাতিক সম্পর্ক' পঞ্চম সংশোধনীর অন্যতম আরেকটি বৈশিষ্ট্য। এ সংশোধনীতে মুসলিম দেশসমূহের সাথে রাষ্ট্রের সৌহার্দ্যমূলক সম্পর্ক স্থাপন, সংরক্ষণ ও জোরদার করার কথা বলা হয়। এছাড়া 'মূলনীতি সংক্রান্ত' এবং 'জাতীয় সংসদের সংবিধান সংক্রান্ত ক্ষমতা হ্রাস' পঞ্চম সংশোধনীর অন্যতম আরও দুটি বৈশিষ্ট্য।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংশোধনী অর্থাৎ পঞ্চম সংশোধনীর মাধ্যমে রাষ্ট্র পরিচালনার মূলনীতিতে বেশকিছু পরিবর্তন আনা হয়। ১৯৭২ সালে প্রণীত বাংলাদেশ সংবিধানের প্রস্তাবনায় রাষ্ট্র পরিচালনার চারটি মূলনীতি ঘোষণা করা হয়েছিল। এ সম্পর্কে সংবিধানের প্রস্তাবনায় বলা হয়েছে, যে সব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রাণোৎসর্গ করতে উদ্বুদ্ধ করেছিল সেগুলো হলো জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা। এ সকল আদর্শ এই সংবিধানের মূলনীতি হবে। উদ্দীপকে বর্ণিত পঞ্চম সংশোধনীর মাধ্যমে বাংলাদেশ সংবিধানের ৪টি। মূলনীতির মধ্যে গণতন্ত্র ছাড়া বাকি তিনটিতেই পরিবর্তন আনা হয়েছিল। সংশোধনীতে বাঙালি জাতীয়তাবাদের পরিবর্তে বাংলাদেশি পঞ্চম সংে জাতীয়তাবাদের ধারণা আনা হয়। ধর্মনিরপেক্ষতার পরিবর্তে সর্বশক্তিমান আল্লাহর উপর পূর্ণ আস্থা ও বিশ্বাস আনা হয়। পঞ্চম সংশোধনীতে সমাজতন্ত্রকে অর্থনৈতিক ও সামাজিক ন্যায়বিচার হিসেবে রাষ্ট্রীয় মূলনীতি করা হয়। এছাড়া সংবিধানের প্রস্তাবনায় 'মুক্তি সংগ্রাম' এর পরিবর্তে 'স্বাধীনতা যুদ্ধ' শব্দগুচ্ছ সন্নিবেশিত হয়। ১৯৭২ সালের সংবিধানে রাষ্ট্র পরিচালনার মূলনীতিসমূহ ছিল জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতা। জেনারেল জিয়াউর রহমান রাষ্ট্রপতি হওয়ার পর রাজনৈতিক দৃষ্টিকোণ থেকে বাংলাদেশ সংবিধানের মূলনীতিসমূহে বেশকিছু পরিবর্তন আনেন। বাঙালি জাতীয়তাবাদের পরিবর্তে বাংলাদেশি জাতীয়তাবাদ করা হয়। ধর্মনিরপেক্ষতা নীতিটি পরিবর্তন করে সর্বশক্তিমান আল্লাহর উপর পূর্ণ আস্থা ও বিশ্বাস আনা হয়। আলোচনা শেষে বলা যায়, পঞ্চম সংশোধনীর মাধ্যমে রাষ্ট্র পরিচালনার মূলনীতিতে উল্লেখিত পরিবর্তনের পাশাপাশি আরও কিছু ক্ষেত্রেও পরিবর্তন আনা হয়েছিল।"
        }
      ]
    },
    {
      "number": "10",
      "uddipok": "সহনের বাবা বাজার থেকে একটি রুই মাছ এবং কিছু আপেল কিনে এনে রান্নাঘরে রাখেন। হঠাৎ সহনের নানার অসুখের কথা শুনে তারা সপরিবারে নানা বাড়ি যায়। কিন্তু মাছ ও আপেল ফ্রিজে রাখা হয়নি। তিন দিন পর বাড়ি ফিরে এসে সহন দেখে মাছ ও আপেল পঁচেনি ।",
      "tag": "SB 19",
      "sub_questions": [
        {
          "label": "ক",
          "question": "AIDS-এর পূর্ণরূপ কী?",
          "explanation": "AIDS এর পূর্ণরূপ হলো- Acquired Immune Deficiency Syndrome"
        },
        {
          "label": "খ",
          "question": "জলবায়ু পরিবর্তন বলতে কী বুঝ?",
          "explanation": "কোনো স্থানের বা অঞ্চলের আবহাওয়ার সব ঋতুর গড় অবস্থা যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভ করে তখনই একে বলা হয় জলবায়ুর পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক নেতিবাচক প্রভাব পড়ে। এর ফলে কোনো অঞ্চলের কৃষি, বনভূমি, মৎস্য চারণক্ষেত্র, পরিবহন ও যোগাযোগ ব্যবস্থা, শারীরিক ও মানসিক শক্তির বিকাশ, খনিজ সম্পদ, শিল্প-কারখানা স্থাপন প্রভৃতি ক্ষেত্রে পরিবর্তন আসে। এমনকি কখনো কখনো বিপর্যয় দেখা দেয়।"
        },
        {
          "label": "গ",
          "question": "সহনের বাবা কর্তৃক ক্রয়কৃত মাছ ও আপেল না পঁচার কারণ ব্যাখ্যা কর।",
          "explanation": "সহনের বাবা কর্তৃক ক্রয়কৃত মাছ ও আপেল না পঁচার কারণ হলো বিষাক্ত রাসায়নিক পদার্থ ফরমালিন মেশানো। আমাদের প্রাত্যহিক নাগরিক জীবনে যে সমস্যাগুলো প্রকট হয়ে উঠেছে তার মধ্যে অন্যতম হলো খাদ্যে ভেজাল সমস্যা। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। ক্ষতিকর রাসায়নিক পদার্থের ব্যবহার সবচেয়ে বেশি লক্ষ করা যায় অপরিপক্ব ফল পাকানো এবং এর রং আকর্ষণীয় করার ক্ষেত্রে। উদ্দীপকের বর্ণনায় দেখা যায়, সহনের বাবা বাজার থেকে একটি রুই মাছ এবং কিছু আপেল কিনে এনে রান্নাঘরে রাখেন। হঠাৎ সহনের নানার অসুখের কথা শুনে তারা সপরিবারে নানা বাড়ি যায়। কিন্তু মাছ ও আপেল ফ্রিজে রাখা হয়নি। তিন দিন পর বাড়ি ফিরে এসে সহন দেখে মাছ ও আপেল পঁচেনি। এর কারণ হলো উক্ত খাদ্য সামগ্রীতে ফরমালিন মেশানো। বর্তমানে সারাদেশে খাদ্যে ভেজাল এক মহামারি আকার ধারণ করেছে। বাজারে সব ধরনের ফলমূল, তরিতরকারি, মাছ-মাংস এবং দুধে নানারকম বিষাক্ত রাসায়নিক পদার্থ যুক্ত করে বিক্রি করছে। ব্যবসায়ীরা প্রতিদিন তাদের পচনশীল দ্রব্যকে চড়া দামে বিক্রি এবং এর স্থায়ীত্ব দীর্ঘ করতে বিভিন্ন ধরনের ক্ষতিকর রাসায়নিক পদার্থের ব্যবহার করছে। তারা সাদা ডিম কেমিক্যাল দিয়ে লাল করছে। তরমুজ, সস ও জেলিতে মিশাচ্ছে বিষাক্ত রং। এসব ভেজাল খাবার খেয়ে মানুষ অসুস্থ হয়ে পড়ছে এবং বিভিন্ন জটিল রোগে আক্রান্ত হচ্ছে।"
        },
        {
          "label": "ঘ",
          "question": "উদ্দীপকে উল্লেখিত সমস্যা সমাধানে তোমার সুপারিশ কী ? মতামত দাও।",
          "explanation": "আইনের যথাযথ প্রয়োগ ও সামাজিক সচেতনতা সৃষ্টির মাধ্যমে উদ্দীপকে বর্ণিত সমস্যা অর্থাৎ খাদ্যে ভেজাল থেকে মুক্তি পাওয়া সম্ভব। আমরা প্রতিনিয়ত যেসব খাবার গ্রহণ করি তার মধ্যে রয়েছে ভেজাল। ফসল তোলা থেকে শুরু করে খাদ্য প্রক্রিয়াজাতকরণ পর্যন্ত বিভিন্ন স্তরে মেশানো হচ্ছে নানা ধরনের রাসায়নিক পদার্থ। এ অবস্থা থেকে পরিত্রাণের জন্য আইনের যথাযথ প্রয়োগ এবং নাগরিক সচেতনতা জরুরি। ভেজাল খাদ্য কীভাবে সমাজের ক্ষতি করছে এবং এর মারাত্মক পরিণতির বিষয়ে ব্যাপক প্রচার-প্রচারণা দরকার। স্কুল, কলেজ, বিশ্ববিদ্যালয়, মাদ্রাসা এবং বিভিন্ন সামাজিক, সাংস্কৃতিক ও ধর্মীয় প্রতিষ্ঠানে খাদ্যে ভেজাল বিরোধী প্রচারণা এবং কর্মসূচির ব্যবস্থা করতে হবে। শুধু জনগণ সচেতন হলেই খাদ্যে ভেজাল মেশানো বন্ধ করা সম্ভব নয়। এর পাশাপাশি খাদ্যদ্রব্য ভেজালমুক্ত কিনা সেজন্য নিয়মিত সরকারি ও বেসরকারিভাবে পরীক্ষা-নিরীক্ষার মাধ্যমে কার্যকর ব্যবস্থা গ্রহণ করা অত্যন্ত জরুরি। ভেজাল খাদ্য উৎপাদনকারী ও ব্যবসায়ীদের বিরুদ্ধে দৃষ্টান্তমূলক শাস্তি নিশ্চিত করতে হবে। জরিমানা ও কারাদণ্ডের মেয়াদ বৃদ্ধি এবং কড়াকড়িভাবে তা প্রয়োগ করতে হবে। ভোক্তা পর্যায়ে অসাধু ব্যবসায়ীদের বিরুদ্ধে আন্দোলন গড়ে তুলতে হবে। এক্ষেত্রে আমাদের সবার দায়িত্ব হবে নিজে খাদ্যে ভেজালের ক্ষতিকর প্রভাব সম্পর্কে সচেতন হওয়া এবং অপরকে সচেতন করে তোলা। উপরের আলোচনা শেষে তাই বলা যায়, আইনের যথাযথ প্রয়োগ এবং সামাজিক সচেতনতা সৃষ্টির মাধ্যমে খাদ্যে ভেজাল সমস্যা থেকে মুক্তি পাওয়া সম্ভব।"
        }
      ]
    },
    {
      "number": "11",
      "uddipok": "বিশাল আয়তনের জেলা ‘D' গত বছর বন্যায় ব্যাপক ক্ষয়ক্ষতির সম্মুখীন হয়। আয়তনে বড় হওয়ায় বিপুল জনগোষ্ঠীর মধ্যে ত্ৰাণ ও পুনর্বাসন কার্যক্রম পরিচালনায় সমস্যা হচ্ছিল। তাই সরকার জেলাটিকে দু'ভাগে ভাগ করে। জেলার সাধারণ জনগণ এই বিভক্তিকে স্বাগত জানালেও সচেতন নাগরিকরা এর বিরোধিতা করে। কিন্তু সরকার জনস্বার্থে জেলার বিভক্তিকরণ বহাল রাখে।",
      "tag": "SB 19",
      "sub_questions": [
        {
          "label": "ক",
          "question": "কোম্পানির শাসনের অবসানে কে ভারত শাসনের ক্ষমতা গ্রহণ করেন?",
          "explanation": "কোম্পানির শাসনের অবসানে ভারত শাসনের ক্ষমতা গ্রহণ করেন মহারানি ভিক্টোরিয়া।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কী বোঝায় ?",
          "explanation": "প্রাদেশিক স্বায়ত্তশাসন বলতে প্রদেশগুলোর নিজস্ব স্বাধীন শাসনব্যবস্থাকে বোঝায় । ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা, প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে ব্রিটিশ-ভারতের কোন ঐতিহাসিক ঘটনার মিল পাওয়া যায়? তার কারণগুলো সংক্ষেপে বর্ণনা কর।",
          "explanation": "উদ্দীপকে উল্লিখিত ঘটনার সাথে ব্রিটিশ-ভারতের ঐতিহাসিক ঘটনা বঙ্গভঙ্গের মিল পাওয়া যায়। বঙ্গভঙ্গের পেছনে সামাজিক, অর্থনৈতিক ও রাজনৈতিক কারণ বিদ্যমান ছিল। ১৯০৫ সালের আগে ব্রিটিশ ভারতে অবিভক্ত বঙ্গই ছিল সবচেয়ে বড় প্রদেশ । এর আয়তন ছিল প্রায় ১ লক্ষ ৮৯ হাজার বর্গমাইল । এ বিশাল ভূখণ্ডের প্রদেশটিকে কেন্দ্র থেকে একজন গভর্নরের পক্ষে শাসন করা ছিল প্রায় অসম্ভব ব্যাপার। তাই প্রশাসনিক সুবিধার জন্য বঙ্গভঙ্গ করা হয়। শুধু প্রশাসনিক কারণই নয়, ১৯০৫ সালে বাংলাকে বিভক্ত করার পেছনে রাজনৈতিক কারণও ক্রিয়াশীল ছিল। ক্রমবর্ধমান ব্রিটিশবিরোধী আন্দোলনের প্রেক্ষাপটে ব্রিটিশ সরকার উপলব্ধি করে ভারতীয়দের মধ্যে বিভাজন সৃষ্টি করতে হবে। এ নীতির বাস্তবায়নের জন্য তারা হিন্দু-মুসলিম বিভাজনকে দীর্ঘায়িত করার লক্ষ্যে বঙ্গভঙ্গের মতো গুরুত্বপূর্ণ কৌশল ও রাজনৈতিক হাতিয়ার ব্যবহার করে। উনিশ শতকের শেষ দিকে ভারতীয়রা ঐক্যবদ্ধ হওয়ার চেষ্টায় ১৮৮৫ সালে গড়ে তোলে ভারতীয় জাতীয় কংগ্রেস। বাংলা প্রদেশ বিশেষ করে কলকাতা ছিল কংগ্রেসের অন্যতম সূতিকাগার। ভারতীয়দের জাতীয়তাবাদী আন্দোলনকে নস্যাৎ এবং বিপ্লবীদের মেরুদণ্ড ভেঙে দেওয়ার লক্ষ্যে ব্রিটিশ সরকার রাজনৈতিক কৌশল হিসেবে বঙ্গভঙ্গ নীতি গ্রহণ ও বাস্তবায়ন করে। সামাজিকভাবে পূর্ববঙ্গের অধিকাংশ জনগোষ্ঠী ছিল মুসলমান, যাদের মূল পেশা ছিল কৃষি। অথচ এ অঞ্চলের অধিকাংশ জমিদার ও মহাজন ছিল হিন্দু সম্প্রদায়ের। এদের অত্যাচার, নির্যাতন ও শোষণে মুসলমান সম্প্রদায় অতিষ্ঠ হয়ে পড়েছিল। হিন্দু জমিদারদের শোষণ-নির্যাতন ও অত্যাচারে মুসলমানদের মধ্যে চরম ক্ষোভের সৃষ্টি হয়। আর সে কারণেই লর্ড কার্জন বঙ্গভঙ্গের ঘোষণা দিলে মুসলমানরা স্বাগত জানায়।"
        },
        {
          "label": "ঘ",
          "question": "“উদ্দীপকের তুলনায় পাঠ্যবইয়ে বিবৃত ঘটনায় শাসকের গৃহীত সিদ্ধান্ত ছিল হতাশাব্যঞ্জক”— উক্তিটি বিশ্লেষণ কর।",
          "explanation": "“উদ্দীপকের তুলনায় পাঠ্যবইয়ে বিবৃত ঘটনায় অর্থাৎ বঙ্গভঙ্গ রদে শাসকের গৃহীত সিদ্ধান্ত ছিল হতাশাব্যঞ্জক”— উক্তিটি যথার্থ সামাজিকভাবে পূর্ববঙ্গের অধিকাংশ জনগোষ্ঠী ছিল মুসলমান, যাদের মূল পেশা ছিল কৃষি। অথচ এ অঞ্চলের অধিকাংশ জমিদার ও মহাজন ছিল হিন্দু সম্প্রদায়ের। এদের অত্যাচার, নির্যাতন ও শোষণে মুসলমান সম্প্রদায় অতিষ্ঠ হয়ে পড়েছিল। শোষণ-নির্যাতন ও অত্যাচারে মুসলমানদের মধ্যে চরম ক্ষোভের সৃষ্টি হয়। আর সে কারণেই লর্ড কার্জন বঙ্গভঙ্গের ঘোষণা দিলে মুসলমানরা স্বাগত জানায়। মুসলমানগণ নতুন চেতনা ও স্বাতন্ত্র্যবোধে উদ্বুদ্ধ হয়ে নিজেদের উন্নয়নের স্বপ্ন দেখতে শুরু করে।বঙ্গভঙ্গের প্রতি হিন্দু সম্প্রদায়ের অবস্থান ছিল নেতিবাচক। উচ্চবর্ণের হিন্দু এবং গোঁড়া হিন্দু সম্প্রদায় বঙ্গভঙ্গকে মেনে নিতে পারেনি, বরং চরমভাবে এর বিরোধিতা শুরু করে । ভারতের জাতীয় কংগ্রেস বঙ্গভঙ্গের প্রশ্নে হিন্দুদের বিরোধিতা নীতিকে সমর্থন করে। এতে উগ্র হিন্দু সম্প্রদায় বঙ্গভঙ্গের বিরুদ্ধে আরো তীব্র আন্দোলন গড়ে তুলতে সক্ষম হয়। এ আন্দোলনের মুখে সরকার ১৯১১ সালের ১২ ডিসেম্বর বঙ্গভঙ্গ রদের ঘোষণা দেয়। বঙ্গভঙ্গ রদ হওয়ার ঘোষণা শুনে মুসলিম অভিজাত ও মধ্যবিত্ত সম্প্রদায় হতাশ হয়ে পড়ে। বঙ্গভঙ্গ রদ হওয়ায় হিন্দুদের স্বার্থে মুসলিম জনগণের প্রতি ব্রিটিশ সরকারের বিশ্বাসঘাতকতা নগ্নরূপে ফুটে ওঠে। এর ফলে ব্রিটিশ সরকারের ওপর মুসলমানদের আস্থা বিনষ্ট হয়। উপরের আলোচনার পরিপ্রেক্ষিতে বলা যায়, প্রশ্নে উল্লিখিত উক্তিটি যথার্থ। কারণ উদ্দীপকের সরকার জনগণের সুবিধার কথা চিন্তা করে সচেতন নাগরিকদের বিরোধিতা উপেক্ষা করেছে। কিন্তু ব্রিটিশ সরকার পূর্ববঙ্গে জনগণের কথা চিন্তা না করে পশ্চিম বঙ্গের ব্যবসায়ী ও জমিদারদের স্বার্থ রক্ষায় বঙ্গভঙ্গ রদ করে।"
        }
      ]
    }
  ]
}