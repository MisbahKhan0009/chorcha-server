{
  "title": "বরিশাল বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "মি. 'X' একজন ধনাঢ্য ব্যবসায়ী। বিগত পাঁচ বছর আগেও ছিলেন একজন হকার। খাদ্যের স্বাদ ও খাদ্যকে দৃষ্টিনন্দন করতে যে কোনো প্রকার অবৈধ পন্থা অবলম্বনে তিনি পারদর্শী। ভোগবাদী প্রবণতা, নৈতিক শিক্ষা ও মুল্যবোধের অবক্ষয় তাকে এ পর্যায়ে নিয়ে এসেছে।",
      "tag": "BB 19",
      "sub_questions": [
        {
          "label": "ক",
          "question": "বাংলাদেশের সংবিধানে বর্ণিত রাষ্ট্র পরিচালনার মূলনীতি কয়টি?",
          "explanation": "বাংলাদেশের সংবিধানে বর্ণিত রাষ্ট্র পরিচালনার মূলনীতি হলো ৪টি।"
        },
        {
          "label": "খ",
          "question": "মৌলিক অধিকার বলতে কী বোঝ?",
          "explanation": "মৌলিক অধিকার বলতে রাষ্ট্রপ্রদত্ত সেসব সুযোগ-সুবিধাকে বোঝায়, যা নাগরিকদের ব্যক্তিত্বের পরিপূর্ণ বিকাশের জন্য একান্ত অপরিহার্য। মানুষের সুস্থ, সুন্দর ও স্বাভাবিক জীবনযাপন এবং ব্যক্তিত্ব ও মেধা বিকাশের জন্য যে সকল অধিকার রাষ্ট্র কর্তৃক বলবৎ করা হয়, সেগুলোই মৌলিক অধিকার বলে স্বীকৃত। বাংলাদেশ সংবিধানের ২৯ নম্বর অনুচ্ছেদ অনুযায়ী, প্রজাতন্ত্রের কর্মে নিয়োগ বা পদলাভের ক্ষেত্রে সকল নাগরিকের জন্য সুযোগের সমতা থাকবে। কেবল ধর্ম, বর্ণ, গোষ্ঠী, লিঙ্গ বা জন্মস্থানের কারণে কোনো নাগরিক প্রজাতন্ত্রের কর্মে নিয়োগ বা পদলাভের অযোগ্য হবে না কিংবা সেক্ষেত্রে তার প্রতি কোনোরূপ বৈষম্য প্রদর্শন করা যাবে না ।"
        },
        {
          "label": "গ",
          "question": "উদ্দীপকে মি. 'X'-এর কর্মকাণ্ড তোমার পঠিত কোন নাগরিক সমস্যার সাথে সাদৃশ্যপূর্ণ? ব্যাখ্যা কর।",
          "explanation": "উদ্দীপকে মি. 'X'-এর কর্মকাণ্ড আমার পঠিত নাগরিক সমস্যা খাদ্যে ভেজালের সাথে সাদৃশ্যপূর্ণ। সাধারণভাবে খাদ্যে ভেজাল বলতে খাঁটি বা আসল পণ্যের সাথে নিম্নমানের পণ্য বা রাসায়নিক পদার্থের মিশ্রণ ঘটিয়ে বিক্রয় করাকে বোঝায়। এতে দ্রব্যের গুণগত মান নষ্ট হওয়ার পাশাপাশি বিশুদ্ধতা হারায়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়। খাদ্যে ভেজালের অন্যতম প্রধান কারণ হলো অধিকতর মুনাফা অর্জন করা। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। তারা অধিক মুনাফা অর্জন করতে গিয়ে নৈতিকতাকে বিসর্জন দিয়ে সৎপথে জীবিকা অর্জনের কথা ভুলে যায়। উদ্দীপকে বলা হয়েছে, মি. 'X' একজন ধনাঢ্য ব্যবসায়ী। বিগত পাঁচ বছর আগেও ছিলেন একজন হকার । খাদ্যের স্বাদ ও খাদ্যকে দৃষ্টিনন্দন করতে যে কোনো প্রকার অবৈধ পন্থা অবলম্বনে তিনি পারদর্শী। এখানে মূলত খাদ্যে ভেজাল মিশ্রণের বিষয়টি ফুটে উঠেছে। আমাদের প্রাত্যহিক নাগরিক জীবনে যে সমস্যাগুলো প্রকট হয়ে উঠেছে তার মধ্যে অন্যতম হলো খাদ্যে ভেজাল সমস্যা। খাদ্য উৎপাদনকারী এবং বিক্রেতাগণ খুব কম সময়ে পুঁজি বিনিয়োগ করে অধিক মুনাফা অর্জনের চেষ্টায় ব্যতিব্যস্ত থাকে। এই অসাধু প্রবণতার কারণে বর্তমানে বাজারের অধিকাংশ খাদ্যদ্রব্য ভেজাল এবং জনস্বাস্থ্যের জন্য মারাত্মক ক্ষতিকর।"
        },
        {
          "label": "ঘ",
          "question": "উক্ত মি. 'X'-এর কর্মকাণ্ড সুস্থ জাতি গঠনের জন্য হুমকিস্বরূপ—উক্তিটি বিশ্লেষণ কর ।",
          "explanation": "উক্ত মি. 'X'-এর কর্মকাণ্ড সুস্থ জাতি গঠনের জন্য হুমকিস্বরূপ—উক্তিটি যথার্থ। আমরা প্রতিনিয়ত যেসব খাবার গ্রহণ করি তার মধ্যে রয়েছে ভেজাল। ফসল তোলা থেকে শুরু করে খাদ্য প্রক্রিয়াজাতকরণ পর্যন্ত বিভিন্ন স্তরে মেশানো হচ্ছে নানা ধরনের রাসায়নিক পদার্থ। বিষাক্ত কেমিক্যালযুক্ত খাবার খেয়ে আমরা নানাভাবে ক্ষতিগ্রস্ত হচ্ছি। খাদ্যে ভেজালের রয়েছে স্বল্পমেয়াদি ও দীর্ঘমেয়াদি ভয়ঙ্কর প্রভাব। গর্ভবতী মা ও শিশুরা ক্ষতিগ্রস্ত হচ্ছে বেশি। কেমিক্যালযুক্ত খাদ্যের ক্ষতিকর প্রভাবে নষ্ট হচ্ছে আমাদের শরীরের অত্যাবশ্যকীয় অঙ্গ যেমন- লিভার, কিডনি, হৃৎপিণ্ড, ফুসফুস, চোখ, কান ইত্যাদি। এ ছাড়া ভেজাল খাবার গ্রহণের ফলে মানুষের কর্মক্ষমতা হ্রাস পাচ্ছে। নাগরিকগণ আক্রান্ত হচ্ছে লিভার ক্যানসার, লিভার সিরোসিস, ব্লাড ক্যান্সার, কিডনি ফেইলিউর, হৃদরোগ, অ্যানিমিয়া ইত্যাদি রোগে। খাদ্যে অরুচি, ক্ষুধামন্দা, গ্যাস্ট্রিক, আলসার, পাকস্থলী-অন্ত্রনালির প্রদাহ ইত্যাদি এখন নিত্যনৈমিত্তিক সমস্যা। বন্ধ্যাত্ব, হাবাগোবা বা বিকলাঙ্গ সন্তানের জন্ম হওয়া, সন্তানের বৃদ্ধি ব্যাহত হওয়াসহ নানাবিধ সমস্যার জন্য ভেজাল খাবার একটি অন্যতম কারণ। ভেজাল খাদ্য খেয়ে অসুস্থ হওয়া জটিল রোগের চিকিৎসায় দেশের বাইরে প্রচুর অর্থের খরচ সংশ্লিষ্ট পরিবারকে অর্থনৈতিক হুমকির মধ্যে ফেলে দিচ্ছে। অনেক ক্ষেত্রে চিকিৎসা করেও লাভ হয় না। উপরের আলোচনার পরিপ্রেক্ষিতে বলা যায়, প্রশ্নে উল্লিখিত উক্তিটি যথার্থ। বলা হয়ে থাকে, আজকের শিশু জাতির ভবিষ্যৎ। আর খাদ্যে ভেজালে সবচেয়ে বেশি ক্ষতিগ্রস্ত হচ্ছে শিশুরাই ।"
        }
      ]
    },
    {
      "number": "2",
      "uddipok": "জনাব হাসিবুর রহমান ও জনাব আমিনুল ইসলাম রাষ্ট্রের দুটি। সম্মানজনক পদে অধিষ্ঠিত। সরকারের সকল নির্বাহী ক্ষমতা জনাব হাসিবুর রহমানের নামে গৃহীত হলেও তিনি কোনো ক্ষেত্রেই নিজের স্বাধীন। ইচ্ছা প্রয়োগ করতে পারেন না। এমনকি দেশের সাংবিধানিক পদসমূহের। নিয়োগ দানের ক্ষেত্রেও আমিনুল ইসলামের সাথে পরামর্শ করতে হয়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "যে সংখ্যক সদস্যের উপস্থিতিতে জাতীয় সংসদের কাজ পরিচালনা করা যায় তাকে কোরাম বলা হয়।"
        },
        {
          "label": "খ",
          "question": "",
          "explanation": "ন্যায়পাল বলতে এমন একজন সরকারি মুখপাত্র বা প্রতিনিধি কিংবা সরকারি কর্মকর্তাকে বোঝায় যিনি সরকারি কর্তৃপক্ষের বিরুদ্ধে আনীত অভিযোগ তদন্ত করেন। সরকারি আমলা ও সাধারণ নাগরিকদের মধ্যে মধ্যস্থতাকারী সরকারি এজেন্ট হিসেবে ন্যায়পাল স্বাধীন ও নিরপেক্ষভাবে কাজ করে থাকেন। বিভিন্ন ধরনের অভিযোগের তদন্ত ও সে সম্পর্কে রিপোর্ট পেশ করেন। ন্যায়পালের কার্যাবলির মধ্যে রয়েছে বেসামরিক প্রশাসন ও আদালতের কার্যক্রম তত্ত্বাবধান করা। তাকে বেআইনি কার্যকলাপ, কর্তব্যে অবহেলা ও ক্ষমতার অপপ্রয়োগের বিরুদ্ধে আনীত অভিযোগের তদন্ত করতে হয়। যেকোনো দায়িত্বশীল কর্মকর্তা সংবিধানের বিধি বা দেশের আইন লঙ্ঘন কিংবা প্রশাসনিক কর্তৃপক্ষ কর্তৃক বিধিবদ্ধ নিয়মকানুন ভঙ্গ করলে ন্যায়পাল তার বিরুদ্ধে ব্যবস্থা গ্রহণ করেন।"
        },
        {
          "label": "গ",
          "question": "",
          "explanation": "গণপ্রজাতন্ত্রী বাংলাদেশের রাষ্ট্রপতি বহুবিধ দায়িত্ব পালন করে থাকেন। বাংলাদেশ সরকারের নামসর্বস্ব প্রধান হলেন রাষ্ট্রপতি। শাসনতন্ত্রে উল্লেখ করে দেয়া সরকারের বিভাগীয় সকল কার্যাবলি রাষ্ট্রপতির নামে পরিচালিত হবে। রাষ্ট্রপতি সংসদে নির্বাচিত সংখ্যাগরিষ্ঠ দলের প্রাধনকে প্রধানমন্ত্রীরূপে নিয়োগ করবেন। রাষ্ট্রপতি বাংলাদেশের প্রতিরক্ষা বিভাগসমূহেরও প্রধান। তিনি অ্যাটর্নি জেনারেল, প্রধান নির্বাচন কমিশনার, সরকারি কর্মকমিশনের প্রধান ও সদস্যবৃন্দ, মহাহিসাব নিরীক্ষক ও নিয়ন্ত্রক প্রমুখদের নিয়োগ ও তাদের কার্যাবলির বিধি-বিধান নিয়ন্ত্রণ করবেন। রাষ্ট্রপতি জাতীয় সংসদের অধিবেশন আহ্বান, স্থগিত ও সংসদ ভেঙ্গে দিতে পারেন। জাতীয় সংসদের অধিবেশন মুলতুবি থাকাকালে রাষ্ট্রপতি যেকোনো জরুরি অবস্থা মোকাবিলার জন্য অর্ডিন্যান্স জারি করতে পারবেন। তিনি সুপ্রিম কোর্টের প্রধান বিচারপতি এবং আপিল ও হাইকোর্ট বিভাগের বিচারপতিদের নিয়োগ দান করেন। কোনো আদালত বা অন্যকোনো কর্তৃপক্ষ কর্তৃক দণ্ডপ্রাপ্ত ব্যপ্তির সাজা হ্রাস বা মওকুফ করতে পারেন। তার অনুমতি ছাড়া দেশের কোনো নাগরিক অন্য কোনো দেশের দেওয়া সম্মান বা পদবি গ্রহণ করতে পারে না। প্রধানমন্ত্রীর সম্মতি অনুযায়ী তিনি দেশে জরুরি অবস্থা ঘোষণা করতে পারেন। তিনি প্রধানমন্ত্রী, অন্যান্য মন্ত্রী ও বিচারপতিদের শপথবাক্য পাঠ করান। উপরের আলোচনার ভিত্তিতে প্রতীয়মান হয়, বাংলাদেশের রাষ্ট্রপতি নানাবিধ দায়িত্ব পালন করে থাকেন।"
        },
        {
          "label": "ঘ",
          "question": "",
          "explanation": "মন্ত্রিপরিষদ শাসিত সরকার ব্যবস্থায় প্রধানমন্ত্রী হলেন সরকার প্রধান ও মুখ্য নির্বাহী কর্মকর্তা এবং রাষ্ট্রপতি হলেন নিয়মতান্ত্রিক প্রধান। সংবিধানের ৫৫(২) অনুচ্ছেদ অনুযায়ী প্রধানমন্ত্রী গণপ্রজাতন্ত্রী বাংলাদেশের মুখ্য নির্বাহী। তিনি হলেন সমগ্র শাসন ব্যবস্থার মধ্যমণি। প্রধানমন্ত্রীকে কেন্দ্র করেই মন্ত্রিসভা গঠিত ও পরিচালিত হয়, ক্ষমতায় টিকে থাকে। প্রধানমন্ত্রী পদত্যাগ করলে বা স্বীয় পদে বহাল না থাকলে মন্ত্রীদের প্রত্যেকেই পদত্যাগ করেছেন বলে গণ্য হয়। জাতীয় সংসদের নেতা হলেন প্রধানমন্ত্রী। সংসদে সংখ্যাগরিষ্ঠ সদস্যদের আস্থা হারালে কিংবা প্রয়োজনবোধে প্রধানমন্ত্রী সংসদ ভেঙ্গে দেওয়ার জন্য রাষ্ট্রপতিকে পরামর্শ প্রধান করতে পারেন। রাষ্ট্রপতি উচ্চপদস্থ সরকারি কর্মচারী, বিচারক, সাংবিধানিক প্রতিষ্ঠানের প্রধানদের নিয়োগ করতে পারলেও কার্যত তিনি প্রধানমন্ত্রীর পরামর্শক্রমেই নিয়োগ সংক্রান্ত কার্যাবলি সম্পাদন করেন। প্রধানমন্ত্রী হলেন তার নিজ দলের নেতা। প্রধানমন্ত্রী শুধু সংসদের নেতা, মন্ত্রিসভার মধ্যমণি, দলের নেতা এবং রাষ্ট্রপতির পরামর্শ দাতাই নন; তিনি হলেন জাতির নেতা ও পথপ্রদর্শক। তিনি জাতীয় নিরাপত্তা এবং জাতীয় সংহতির প্রতীক। বাংলাদেশের শাসনব্যবস্থার তিনি হলেন মধ্যমণি, মন্ত্রিসভার মূল স্তম্ভ। তিনি হলেন এমন একটি সূর্য যার চারদিকে রাজনৈতিক গ্রহগুলো আবর্তিত হয়। উপরের আলোচনার প্রেক্ষিতে বলা যায়, রাষ্ট্রপতি নয়, প্রধানমন্ত্রী হলেন বাংলাদেশের শাসন ব্যবস্থার মধ্যমণি।"
        }
      ]
    },
    {
      "number": "3",
      "uddipok": "সম্প্রতি অধালিক রাষ্ট্রসমূহের মধ্যে পারস্পরিক সহযোগিতা। বৃদ্ধির প্রবণতা লক্ষণীয়। এশিয় অঞ্চলে আশ্বালিক সহযোগিতা বৃদ্ধির। লক্ষ্যে গঠিত হয় একটি আঞ্চলিক সহযোগিতা সংস্থা। অন্তঃরাস্ট্রিক অর্থনৈতিক সহযোগিতা বৃদ্ধিসহ বহুবিধ সহযোগিতা গড়ে তোলার উদ্দেশ্য নিয়ে এই সংস্থার জন্ম হয়। অবশ্য বিভিন্ন প্রতিবন্ধকতার কারণে সংস্থাটি কাঙ্ক্ষিত লক্ষ্য অর্জনে ব্যর্থ হচ্ছে।",
      "tag": "BB 19",
      "sub_questions": [
        {
          "label": "ক",
          "question": "OIC-এর পূর্ণরূপ কী?",
          "explanation": "OIC-এর পূর্ণরূপ হলো Organisation of Islamic Co-operation i"
        },
        {
          "label": "খ",
          "question": "'ভাগ কর ও শাসন কর' নীতি বলতে কী বোঝ?",
          "explanation": "'ভাগ কর ও শাসন কর' নীতিটি ইংরেজ শাসকদের একটি কূটকৌশল বা কূটনীতি। 'ভাগ কর ও শাসন কর' নীতিটি ছিল ব্রিটিশ সরকারের একটি চিরাচরিত প্রশাসনিক নীতি। ১৮৮৫ সালের পর থেকে ভারতীয় উপমযাদেশে ব্রিটিশবিরোধী আন্দোলন ক্রমেই বৃদ্ধি পেতে থাকে। ক্রমবর্ধমান ব্রিটিশবিরোধী আন্দোলনের প্রেক্ষাপটে ব্রিটিশ সরকার উপলব্ধি করে ভারতীয়দের মধ্যে বিভাজন সৃষ্টি করা প্রয়োজন। এক্ষেত্রে তারা ভারতবর্ষের প্রধান দুটি ধর্মকে হাতিয়ার হিসেবে ব্যবহার করে। প্রকৃতপক্ষে ক্ষমতাকে দীর্ঘায়িত এবং টেকসই করার লক্ষ্যে তারা এই কৌশল অবলম্বন করে। এ উদ্দেশ্যকে বাস্তবায়নের লক্ষ্যে তারা তাদের চিরাচরিত ভাগ কর ও শাসন কর নীতি অনুসরণে ১৯০৫ সালে বঙ্গাগুলা করে।"
        },
        {
          "label": "গ",
          "question": "উদ্দীপকে উল্লেখিত সংস্থাটি তোমার পঠিত কোন অঞ্চোলিক সংস্থার সাথে সামজস্যপূর্ণ? ব্যাখ্যা করো।",
          "explanation": "উদ্দীপকে প্রশ্ন (?) চিহ্নিত স্থানের সংস্থাটি হলো দক্ষিণ এশীয় আঞ্চলিক সংস্থা সার্ক । সার্ক ১৯০৫ সালে গঠিত একটি আগুলিক সহযোগিতা সেট। শুরুতে দক্ষিণ এশিয়ার সাতটি দেশ বাংলাদেশ , ভারত,পাকিস্তান,নেপাল,ভুটান মালদ্বীপ ও শ্রীলংকাকে নিয়ে এ আধুলির সহযোগিতা লেটের ইটন । পরবর্তীতে ২০০৭ সালে আফগানিস্তান এর সদস্যভুক্ত হয়। উদ্দীপকের এ সদস্য রাষ্ট্রগুলোর কথা উল্লেখ রয়েছে। সদস্য রাষ্ট্রগুলোর পারস্পরিক তোদের প্রতিক অগ্রগতি সাধনের লক্ষ্যে ও এটি প্রতিষ্ঠিত। ১১৮০ সালে বাংলাদেশের সাবেক রাষ্ট্রপতি জিয়াউর রহমান দক্ষিণ দেশের আঞ্চলিক স্বাধ্যতা সম্পর্কে অনুসন্ধানের প্রস্তাব দেন। এর প্রতি এশিয়ার সাতটি দেশের রাষ্ট্রপ্রধানদের পক্ষ থেকে আশাব্যগ্নক সাড়া পাওয়া যায়। এটা উন্নত যে আঞ্চলিক সহযোগিতা সকল দেশের পক্ষেই কাম্য এবং গজনক। এরই ফলশ্রুতিতে ঢাকায় সার্কের প্রথম সম্মেলনের মধ্য দিয়ে ১৯৮৫ সালে সার্কের যাত্রা শুরু হয়। আলোচনার পরিপ্রেক্ষিতে বলা যায়, কুদীপকের সংস্থার সাথে দক্ষিণ এশীয় আঞ্চলিক সহযোগিতা সংস্থা সার্ক-এর সাদৃশ্য আছে।"
        },
        {
          "label": "ঘ",
          "question": "উত্ত সংস্থা গঠনে বাংলাদেশের ভূমিকা মূল্যায়ন করো।",
          "explanation": "উত্ত সংস্থা অর্থাৎ সার্ক গঠনে বাংলাদেশের অসামান্য ভূমিকা রয়েছে। উদ্দীপকে আঞ্চলিক সংস্থা সার্কের কথা বলা হয়েছে। সার্ক প্রতিষ্ঠার ইতিয্যদের সাথে বাংলাদেশের সম্পর্ক অভিন্ন। বাংলাদেশ দক্ষিণ এশিয়ার দেশগুলোর মধ্যে উন্নয়ন ও অগ্রগতির লক্ষ্যে ঐক্য ও পারস্পরিক সহযোগিতার গুরুত্ব উপলব্ধি করে। এজন্য একটি শরিশানী আগালিক সংগঠন প্রতিষ্ঠার জন্য দক্ষিণ এশিয়ার দেশগুলোর সাথে আলাপ-আলোচনা ও কূটনৈতিক তৎপরতা চালায়। এ প্রচেস্টার সফল পরিসমাপ্তি ঘটে এদেশের মাটিতেই সার্ক প্রতিষ্ঠার মাধ্যমে। ১৯৮০ সালের মে মাসে বাংলাদেশের তৎকালীন রাষ্ট্রপতি জিয়াউর রমান দক্ষিণ এশিয়ার উন্নয়নশীল দেশগুলোর সমন্বয়ে একটি আঞ্চলিক সহযোগিতা সংস্থা গঠনের প্রস্তাব রখেন। এ উদ্দেশ্যে বিভিন্ন কার্যক্রম ও তৎপরতার পর ১৯৯৫ সালের এপ্রিল মাসে ভুটানের রাজধানী থিম্পুতে এ অঞ্চলের দেশগুলোর পররাষ্ট্রমন্ত্রীদের এক সভা অনুষ্ঠিত হয়। উক্ত সভায় বাংলাদেশের রাজধানী ঢাকায় প্রথম সার্ক শীর্ষ সম্মেলন অনুষ্ঠানের সিক্ষার হয়। ১৯৮৫ সালের ৭-৮ ডিসেম্বর দক্ষিণ এশীয় আঞ্চলিক সহযোগিতা, সংস্থার প্রথম শীর্ষ সম্মেলন অনুষ্ঠিত হয় ঢাকায়। এ সম্মেলনে ৭টি দেশের রাষ্ট্রপ্রধান/সরকারপ্রধান যোগ দেন। অবশেষে ১৯৮৫ সালের ৮ ডিসেম্বর ঢাকায় সার্ক সনদ স্বাক্ষর এবং ঐতিয্যাসিক ঢাকা ঘোষণার মধ্য দিয়ে দক্ষিণ এশীয় আঞ্চলিক সহযোগিতা সংস্থা জন্মলাভ করে। আলোচনা শেষে বলা যায়, সার্ক গঠনে বাংলাদেশের ভূমিকাই প্রধান। দক্ষিণ এশিয়ার দেশগুলোর সমন্বয়ে একটি আঞ্চলিক সংগঠন প্রতিষ্ঠার স্বপ্ন, এজন্য কার্যকর উদ্যোগ এবং প্রচেস্টার সফল পরিসমাপ্তিতে সার্কের প্রতিষ্ঠা- এ সবকিছুর সাথেই বাংলাদেশের সক্রিয় অংশগ্রহণ রয়েছে।"
        }
      ]
    },
    {
      "number": "4",
      "uddipok": "ধর্মীয় ইস্যুকে প্রধান করে দুটি রাষ্ট্রের জন্ম হয়। স্বাধীন হওয়া একটি রাষ্ট্রের দুটি প্রদেশের মাঝে অচিরেই বিভিন্ন ক্ষেত্রে বৈষম্য সৃষ্টি হয়। ফলে একটি প্রদেশের জনগণের মধ্যে হতাশার জন্ম হয়। পরবর্তীতে একজন সম্মোহনী নেতা ঐ প্রদেশের, জনগণের আশা-আকাঙ্ক্ষার প্রতি লক্ষ্য রেখে কিছু কর্মসূচি উপস্থাপন করেন।",
      "tag": "BB 19",
      "sub_questions": [
        {
          "label": "ক",
          "question": "যুক্তফ্রন্টের নির্বাচনি প্রতীক কী ছিল?",
          "explanation": "যুক্তফ্রন্টের নির্বাচনি প্রতীক ছিল নৌকা।"
        },
        {
          "label": "খ",
          "question": "ভাষা আন্দোলন কেন হয়েছিল?",
          "explanation": "পাকিস্তানের সংখ্যাগরিষ্ঠ জনগোষ্ঠীর, মাতৃভাষা বাংলা হওয়া সত্ত্বেও উর্দুকে দেশের একমাত্র রাষ্ট্রভাষা ঘোষণা করার প্রতিবাদে এবং বাংলাকে পাকিস্তানের অন্যতম রাষ্ট্রভাষা করার দাবিতে ভাষা আন্দোলন হয়েছিল। ১৯৪৭ সালে পাকিস্তান রাষ্ট্রের সৃষ্টির পর থেকেই বাঙালিরা ভাষাকেন্দ্রিক বৈষম্যের শিকার হয়। এ সময় পাকিস্তানের মোট জনসংখ্যার শতকরা ৫৬.৪০ ভাগের মাতৃভাষা ছিল বাংলা এবং মাত্র ৩.২৭ ভাগ লোকের ভাষা ছিল উর্দু। কিন্তু দেশের সংখ্যাগরিষ্ঠের ভাষা বাংলা হওয়া সত্ত্বেও পাকিস্তানের কেন্দ্রীয় নেতৃবৃন্দ এবং উর্দুভাষী বুদ্ধিজীবীরা বাংলাকে উপেক্ষা করে উর্দুকে একমাত্র রাষ্ট্রভাষা হিসেবে প্রতিষ্ঠা করার চেস্টা করেন। আর এ কারণেই পূর্ব পাকিস্তানে ভাষা আন্দোলন সংঘটিত হয়।"
        },
        {
          "label": "গ",
          "question": "উদ্দীপকে উল্লেখিত সম্মোহনী নেতার উত্থাপিত কর্মসূচি তোমার পাঠ্যবইয়ের কোন কর্মসূচিকে ইঙ্গিত করে? ব্যাখ্যা করো।",
          "explanation": "উদ্দীপকের সাথে আমার পঠিত ১৯৬৬ সালের ছয় দফা কর্মসূচির সাদৃশ্য আছে। বাংলাদেশের স্বাধীনতা সংগ্রামের ইতিহাসে ঐতিহাসিক ছয় দফা একটি গুরুত্বপূর্ণ কর্মসূচি। এর মাধ্যমে বাঙালির স্বাধিকারের দাবি স্পষ্ট হয়ে ওঠে এবং তাদেরকে স্বাধীনতার পথে চালিত করে। ১৯৬৬ সালের ৫-৬ ফেব্রুয়ারি বিরোধী রাজনৈতিক দলগুলো লাহোরে এক সম্মেলনে মিলিত হয়। এই সম্মেলনে বঙ্গবন্ধু শেখ মুজিবুর রহমান আওয়ামী লীগের পক্ষ থেকে পাকিস্তানের ভবিষ্যৎ শাসনতন্ত্রের ভিত্তিরূপে ছয় দফা কর্মসূচি পেশ করেন। পাকিস্তানের শাসনকাঠামোতে পূর্ব পাকিস্তানের স্বায়ত্তশাসন দাবির পটভূমিকায় ছয় দফার গুরুত্ব ও তাৎপর্য অপরিসীম। ছয় দফা দাবি ছিল মূলত বাঙালিদের প্রাদেশিক স্বায়ত্তশাসনের দাবি। উদ্দীপকে দেখা যায়, 'ক' রাষ্ট্রের সরকারের শোষণ, নির্যাতন ও অগণতান্ত্রিক -আচরণের প্রতিবাদে জনগণ ঐক্যবদ্ধ হয়। একপর্যায়ে তাদের জনপ্রিয় নেতা শাসকগোষ্ঠীর কাছে কিছু দাবি পেশ করেন। এ ঘটনা বঙ্গবন্ধুর উত্থাপিত ছয় দফা কর্মসূচিরই প্রতিফলন। ১৯৪৭ সালে পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব বাংলার জনসাধারণের ওপর নানা অত্যাচার, অবিচার, শোষণ ও বঞ্চনা শুরু করে। তারা বেসামরিক ও সামরিক চাকরি, কৃষি, শিল্প, শিক্ষা, অর্থনীতিসহ সব ক্ষেত্রে পাহাড়সম বৈষম্য সৃষ্টি করে। বাঙালিরা একসময় এ বৈষম্য অবসানের দাবিতে সোচ্চার হয়ে ওঠে। তাদের রাজনৈতিক ও অর্থনৈতিক স্বাধিকারের দাবিকে সামনে রেখে বঙ্গবন্ধু ঐতিহাসিক ছয় দফা দাবি পেশ করেন। এককথায় এটি ছিল বাঙালি জাতির নায্য অধিকার আদায়ের সনদ।"
        },
        {
          "label": "ঘ",
          "question": "\"উদ্দীপকে উল্লেখিত কর্মসূচির আলোকেই স্বাধীন বাংলাদেশের অভ্যুদয় ঘটেছে।\"- বিশ্লেষণ করো।",
          "explanation": "স্বাধীন বাংলাদেশের অভ্যুদয়ে উদ্দীপকে বর্ণিত দাবিসমূহের অর্থাৎ ছয় দফা দাবির গুরুত্বপূর্ণ ভূমিকা রয়েছে। এটি বাঙালির 'ম্যাগনাকার্টা' বা 'মুক্তির সনদ' হিসেবে বিবেচিত। পাকিস্তানের স্বৈরশাসক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। এ আন্দোলন ছিল শোষকের হাত থেকে শোষিতের অর্থনৈতিক, সামাজিক ও রাজনৈতিক অধিকার আদায়ের হাতিয়ার।উদ্দীপকে উল্লিখিত ১৯৬৬ সালের ছয় দফার মাধ্যমে বাঙালিরা প্রথম লিখিতভাবে স্বায়ত্তশাসনের দাবি পেশ করে যা ছিল সমগ্র বাংলার জনগণের প্রাণের দাবি। এর মাধ্যমে প্রমাণিত হয়, বাঙালিদের সাফল্য লাভ করার কৌশল বা সামর্থ্য আছে। তদানীন্তন পূর্ব পাকিস্তানের অধিকাংশ শিল্প, কারখানা, ব্যাংক, বিমা প্রভৃতি পশ্চিম পাকিস্তানি পুঁজিপতিরা একচেটিয়া নিয়ন্ত্রণ করতো। দেশের সমুদয় সম্পদ ২২টি অবাঙালি পরিবারের মধ্যে কুক্ষিগত ছিল। বাঙালির স্বায়ত্তশাসনের দাবিকে নস্যাৎ করার জন্য সরকার নানা টাল-বাহানা করেছিল। কিন্তু এসব উপেক্ষা করে জনমত ক্রমেই ছয়দফার প্রতি সহানুভূতিপ্রবণ হতে থাকে। ছয় দফাকে তারা মুক্তির একমাত্র উপায় বলে গ্রহণ করে। কেননা নাগরিক হিসেবে মানসম্পন্ন জীবনযাপনের জন্য যেসব সুযোগ-সুবিধা দরকার তা-ই ছিল ছয় দফার বিষয়বস্তু। অবশেষে ১৯৭০ সালের নির্বাচনে আওয়ামী লীগের বিপুল সংখ্যাগরিষ্ঠতা ছয় দফা তথা স্বায়ত্তশাসনের দাবিকে ত্বরান্বিত করে। এই দাবিতে উজ্জীবিত হয়েই বাঙালিরা ১৯৭১ সালে মুক্তি আন্দোলনে ঝাঁপিয়ে পড়ে। ফলশ্রুতিতে আমরা শুক্তি বা স্বাধীনতা অর্জন করতে পেরেছি। উপরের আলোচনা শেষে বলা যায়, ছয় দফা কেন্দ্রিক আন্দোলনের পথ বেয়েই জন্ম নিয়েছে স্বাধীন স্বার্বভৌম বাংলাদেশ। এ কারণেই ছয় দফাকে বাঙালির মুক্তির সনদ বলা হয়।"
        }
      ]
    },
    {
      "number": "5",
      "uddipok": "জনাব হোসেন আলী দীর্ঘদিন প্রজাতন্ত্রের উচ্চ পদে কর্মরত ছিলেন। রাষ্ট্রপতি তাঁকে একটি সাংবিধানিক পদে নিয়োগ দান করেছেন। তিনি সুপ্রিম কোর্টের বিচারপতিদের অনুরূপ মর্যাদা ভোগ করেন। তিনি যে প্রতিষ্ঠানে কাজ করেন, সেখানে মেধা, যোগ্যতা ও দক্ষতার ভিত্তিতে। নিরপেক্ষভাবে প্রজাতন্ত্রের জন্য যোগ্য প্রার্থীকে বাছাই করা হয়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "বাংলাদেশের প্রধান আইন কর্মকর্তার পদবি হলো অ্যাটর্নি জেনারেল।"
        },
        {
          "label": "খ",
          "question": "",
          "explanation": "নাগরিকরা নির্বাচনে অংশগ্রহণের মাধ্যমে রাষ্ট্র পরিচালনার অংশীদার হয়। তাই নির্বাচনে নাগরিকদের অংশগ্রহণ প্রয়োজন। আধুনিক গণতান্ত্রিক রাষ্ট্রে প্রতিনিধিত্বমূলক শাসন পরিচালিত হয়। নাগরিকগণ তাদের ভোট প্রদানের মাধ্যমে প্রতিনিধি নির্বাচন করে আইন প্রণয়ন এবং সরকার পরিচালনায় অংগ্রহণ করে। আর প্রতিনিধি বাছাইয়ের জন্য নির্বাচনের কোনো বিকল্প নেই। নির্বাচিত প্রতিনিধিগণ জনগণ তথা নাগরিকদের পক্ষেই শাসন পরিচালনা করে। আধুনিক প্রতিনিধিত্বমূলক গণতন্ত্রের সফলতার পূর্বশর্তই হচ্ছে নির্বাচন। এজন্যই বর্তমান প্রতিনিধিত্বমূলক শাসন ব্যবস্থায় নির্বাচনে নাগরিকের অংশগ্রহণ প্রয়োজন।"
        },
        {
          "label": "গ",
          "question": "",
          "explanation": "সংবিধানের ১৪০ ও ১৪১নং অনুচ্ছেদে বাংলাদেশ সরকারি কর্ম কমিশনের কার্যাবলি সম্পর্কে বিধানাবলি সন্নিবেশিত আছে। উদ্দীপকে বাংলাদেশ সরকারি কর্মকমিশনের প্রতি ইঙ্গিত করা হয়েছে। এ কমিশন নানাবিধ কার্যাবলি সম্পাদন করে থাকে। বাংলাদেশ সরকারি কর্মকমিশনের প্রধান কাজ হচ্ছে প্রজাতন্ত্রের কাজে দক্ষ ও উপযুক্ত কর্মচারী নিয়োগের উদ্দেশ্যে যাচাই ও পরীক্ষা পরিচালনা করা। রাষ্ট্রপতি কোনো বিষয়ে পরামর্শ চাইলে বা কমিশনের দায়িত্ব সংক্রান্ত কোনো বিষয় কমিশনের নিকট প্রেরণ করা হলে সে সম্পর্কে রাষ্ট্রপতিকে পরামর্শ প্রদান করবেন। কর্মকমিশন প্রতিবছর মার্চ মাসের প্রথম দিবসে বা তার পূর্বে পূর্ববর্তী ৩১ ডিসেম্বরে সমস্ত এক বছরের স্বীয় কার্যাবলি সম্পর্কে রিপোর্ট প্রস্তুত করবে এবং তা রাষ্ট্রপতির নিকট পেশ করবে। রাষ্ট্রপতি উত্ত রিপোর্ট ও স্মারকলিপি জাতীয় সংসদে উপস্থাপনের ব্যবস্থা করবেন। কমিশন নিম্নলিখিত ক্ষেত্রসমূহে রাষ্ট্রপতিকে পরামর্শ প্রদান করবেন: ক. প্রজাতন্ত্রের কর্মের জন্য যোগ্যতা এবং উক্ত কর্মে নিয়োগের পদ্ধতি সম্পর্কিত বিষয়াদি; খ. প্রজাতন্ত্রের কর্মে নিয়োগদান, পদোন্নতি এবং উত্ত কর্মের এক শাখা হতে অপর শাখায় স্থানান্তর ও বদলিকরণ এবং এর জন্য প্রার্থীর উপযোগিতা নির্ণয় সম্পর্কে অনুসরণীয় নীতি ও বিষয়াদি; গ. প্রজাতন্ত্রের কর্মে নিয়োজিত কর্মচারীদের কার্যকাল, চাকরির শর্তাবলি এবং অবসর ভাতা সম্পর্কিত বিষয়াদি; এবং ঘ. প্রজাতন্ত্রের কর্মের শৃঙ্খলা সম্পর্কিত বিষয়াদি। উপরের আলোচনার পরিপ্রেক্ষিতে বলা যায়, একটি সাংবিধানিক প্রতিষ্ঠান হিসেবে বাংলাদেশ সরকারি কর্ম কমিশন প্রজাতন্ত্রের সরকারি কর্মে নিয়োগসংক্রান্ত সকল কাজ করে থাকে।"
        },
        {
          "label": "ঘ",
          "question": "",
          "explanation": "দক্ষ ও সৎ প্রশাসন ব্যবস্থা গড়ে তোলার জন্য উদ্দীপকে ইঙ্গিতকৃত প্রতিষ্ঠান অর্থাৎ বাংলাদেশ সরকারি কর্ম কমিশনের গুরুত্ব অপরিসীম। আধুনিক রাষ্ট্র পরিচালনায় সরকার কাঠামোতে দক্ষ কর্মকর্তা-কর্মচারীর পুরতে সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে। কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্ম কমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। বাংলাদেশ সরকারি কর্মকমিশন তীক্ষ ধীশক্তি ও দূরদৃষ্টি সম্পন্ন এবং নিরপেক্ষ ব্যক্তিবর্গের সমন্বয়ে গঠিত। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। উদ্দীপকে বাংলাদেশ সরকারি কর্ম কমিশনের কথা বলা হয়েছে। কেননা, বাংলাদেশ সংবিধানের ১৩৭ নং অনুচ্ছেদ অনুযায়ী বাংলাদেশ সরকারি কর্ম কমিশন প্রজাতন্ত্রের জন্য প্রার্থীদের বাছাই কার্যক্রম সম্পন্ন করে থাকে। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির লব্ধজ্ঞান যাচাই করা অত্যন্ত কঠিন। একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্ম কমিশন দক্ষ ও সৎ প্রশাসন গড়ে তোলার সর্বোচ্চ চেস্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে তুলে বাংলাদেশ সরকারব্যবস্থাকে কর্মক্ষম ও সচল করতে সক্ষম হয়। উপরের আলোচনায় প্রতীয়মান হয় যে, দক্ষ ও সৎ প্রশাসন গড়ে তোলার ক্ষেত্রে বাংলাদেশ সরকারি কর্ম কমিশনের অবদান তাৎপর্যপূর্ণ।"
        }
      ]
    },
    {
      "number": "6",
      "uddipok": "মি. জোসেফ ব্রিটিশ উপনিবেশিক অঞ্চলের একটি রাজনৈতিক দলের প্রখ্যাত নেতা। তিনি ঐ অঞ্চলের সকল জনগণের স্বার্থ রক্ষার জন্য তাঁর দলের বার্ষিক সভায় একটি সুপারিশমালা পেশ করেন। তাঁর সুপারিশমালায় ঐ অঞ্চলগুলো নিয়ে একাধিক স্বাধীন রাষ্ট্রের ইঙ্গিত ছিল। কিন্তু কেন্দ্রের সাথে স্বাধীন অঙ্গরাজ্যসমূহের সম্পর্ক কী হবে বা সংখ্যালঘুদের স্বার্থরক্ষার বিষয়টি সুনির্দিষ্ট ছিল না।",
      "tag": "BB 19",
      "sub_questions": [
        {
          "label": "ক",
          "question": "তিতুমীরের পূর্ণ নাম কী?",
          "explanation": "তিতুমীরের পূর্ণ নাম হলো সৈয়দ মীর নিসার আলী।"
        },
        {
          "label": "খ",
          "question": "দ্বি-জাতি তত্ত্ব বলতে কী বোঝায়?",
          "explanation": "'দ্বিজাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বিজাতি তত্ত্বের ব্যাখ্যা প্রদান করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে উল্লেখিত মি. জোসেফের সুপারিশমালার সাথে 'তোমার পঠিত কোন বিষয়ের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকে উল্লেখিত প্রস্তাবের সাথে আমার পঠিত ঐতিহাসিক লাহোর 'প্রস্তাবের সাদৃশ্য রয়েছে। ভারতীয় উপমহাদেশে মুসলমানদের জন্য একটি স্বতন্ত্র রাষ্ট্রের দাবি জানিয়ে সর্বভারতীয় মুসলিম লীগের অধিবেশনে উত্থাপিত প্রস্তাবনাই হচ্ছে লাহোর প্রস্তাব। ১৯৪০ সালের ২৩ মার্চ পাকিস্তানের লাহোরে মোহাম্মদ আলী জিন্নাহর সভাপতিত্বে সর্বভারতীয় মুসলিম লীগের সম্মেলন অনুষ্ঠিত হয়। উক্ত সম্মেলনে শেরে বাংলা এ. কে. ফজলুল হক এ প্রস্তাবটি উত্থাপন করেন। বস্তুতপক্ষে, ভারতের মুসলিম লীগ এবং ভারতীয় জাতীয় কংগ্রেসের আদর্শগত পার্থক্যের ফল ছিল ১৯৪০ সালের লাহোর প্রস্তাব। এ প্রস্তাবকে 'পাকিস্তান প্রস্তাব' হিসেবেও অভিহিত করা হয়। লাহোর প্রস্তাবে ভারতের উত্তর-পশ্চিম ও পূর্বাঞ্চল নিয়ে একাধিক স্বাধীন রাষ্ট্র গঠনের কথা উল্লেখ থাকলেও মোহাম্মদ আলী জিন্নাহ ও মুসলিম লীগের অবাঙালি নেতৃবৃন্দের প্ররোচনায় কেবল ভারত ও পাকিস্তান নামক দুটি স্বাধীন রাষ্ট্রের জন্ম হয়। উদ্দীপকের তথ্যানুযায়ী, ব্রিটিশ ভারতের একজন বরেণ্য রাজনীতিবিদ একটি ঐতিহাসিক প্রস্তাবে নিজ সম্প্রদায়ের জন্য একাধিক স্বাধীন রাষ্ট্র প্রতিষ্ঠার বিষয় উল্লেখ করেন। কিন্তু পরবর্তীতে বিভিন্ন রাজনৈতিক ঘটনাবলির মাধ্যমে কেবলমাত্র দুটি স্বাধীন রাষ্ট্রের অভ্যুদয় ঘটে। উদ্দীপকের এসব তথ্য ঐতিহাসিক লাহোর প্রস্তাবকেই নির্দেশ করে। কারণ ঐতিহাসিক লাহোর প্রস্তাবের মুসলমানদের জন্য দুটি আলাদা আবাসভূমির দাবি করা হলেও পরবর্তীকালে কেবল ভারত এবং পাকিস্তান নামে দুটি স্বাধীন রাষ্ট্রের জন্ম হয়। তাই বলা যায়, উদ্দীপকে উল্লেখিত প্রস্তাবের সাথে আমার পঠিত ঐতিহাসিক লাহোর প্রস্তাবটি সাদৃশ্যপূর্ণ।"
        },
        {
          "label": "ঘ",
          "question": "উত্ত বিষয়টির গুরুত্ব ও তাৎপর্য বিশ্লেষণ করো।",
          "explanation": "উদ্দীপকে ইঙ্গিতকৃত প্রস্তাবটির সাথে সাদৃশ্যপূর্ণ কর্মসূচি অর্থাৎ লাহোর প্রস্তাব উপমহাদেশের রাজনীতি সুদূরপ্রসারী প্রভাব ফেলে- উক্তিটি যথার্থ। ভারতে ব্রিটিশ শাসনের শেষ দিকে হিন্দু-মুসলমান সম্পর্ক তিক্ততায় পরিণত হয়। এছাড়াও কংগ্রেসের একমুখী নীতি মুসলমান সম্প্রদায়কে বরাবরই হতাশ করে। এমন প্রেক্ষাপটে ১৯৪০ সালের ২৩ মার্চ লাহোরে মুসলিম লীগের অধিবেশনে ভারতীয় মুসলমানদের জন্য পৃথক আবাসভূমি প্রতিষ্ঠা করার উদ্দেশ্যে শেরে বাংলা এ. কে. ফজলুল হক লাহোর প্রস্তাব উত্থাপন করেন। এ প্রস্তাবের ভিত্তিতেই ভারতের মুসলমানরা জাতীয়বাদী চেতনায় উজ্জীবিত হয় এবং নিজস্ব আবাসভূমি পাকিস্তান অর্জনে ব্রতী হয়। ১৯৪৬ সালের নির্বাচনে বাংলা প্রদেশে মুসলিম লীগের একক বিজয়ে লাহোর প্রস্তাব অনুপ্রেরণা যোগায়। পাকিস্তান সৃষ্টির ফলে দীর্ঘ দিনের সাম্প্রদায়িক দাঙ্গা এবং হিন্দু-মুসলিম রাজনৈতিক মত বিরোধের অবসান ঘটে। এ প্রস্তাবের প্রেক্ষিতে ১৯৪৭ সালের ১৪ আগস্ট পাকিস্তান নামক মুসলিম রাষ্ট্রটির সৃষ্টি হয়। পাকিস্তান প্রতিষ্ঠার পরও লাহোর প্রস্তাবের প্রাসঙ্গিকতা অব্যাহত থাকে। পূর্ব বাংলার জনগণের স্বাধিকারের চেতনায় উদ্বুদ্ধ হওয়ার পেছনে এ প্রস্তাবের গুরুত্বপূর্ণ ভূমিকা ছিল। পাকিস্তানের রাজনৈতিক ইতিহাসের ধারা লক্ষ করলে দেখা যায়, ১৯৫৪ সালের যুক্তফ্রন্টের ২১ দফা দাবি, ১৯৬৬ সালে আওয়ামী লীগের ঐতিহাসিক ৬ দফা কর্মসূচি, ১৯৬৯ সালের গণঅভ্যুত্থান প্রভৃতির পেছনে লাহোর প্রস্তাবে গৃহীত প্রাদেশিক স্বায়ত্তশাসনের বিষয়টির অনুপ্রেরণা ছিল। এ প্রস্তাবের ভিত্তিতেই পূর্ব পাকিস্তানের বাঙালিরা পাকিস্তানি শাসকদের কাছে স্বায়ত্তশাসন দাবি করে। এ দাবি পরবর্তী সময়ে শক্তিশালী স্বাধিকার আন্দোলনে রূপ নেয়, যা শেষ পর্যন্ত মুক্তিযুদ্ধের মাধ্যমে স্বাধীন, সার্বভৌম বাংলাদেশ সৃষ্টিতে ভূমিকা রাখে। উপরের আলোচনার পরিপ্রেক্ষিতে বলা যায়, ভারতীয় উপমহাদেশের রাজনীতির প্রেক্ষাপটে লাহোর প্রস্তাব একটি তাৎপর্যপূর্ণ বিষয়।"
        }
      ]
    },
    {
      "number": "7",
      "uddipok": "সমীর গ্রামে বাস করে। সে নতুন ভোটার হয়েছে। সামনে। স্থানীয় পরিষদ নির্বাচন। সমীরকে ৩টি ভোট দিতে হবে। এ পরিষদের মূল লক্ষ্য হলো পল্লি জনগণের শিক্ষা, স্বাস্থ্যসহ সামাজিক ও সাংস্কৃতিক উন্নয়ন ঘটানো এবং এতে স্থানীয় জনগণকে সম্পৃক্ত করা। উক্ত পরিষদ সরকারের নীতি বাস্তবায়ন করে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "EU-এর পূর্ণরূপ হলো European Union।"
        },
        {
          "label": "খ",
          "question": "",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায়। স্থানীয় স্বায়ত্তশাসন ব্যবস্থায় স্থানীয় সরকারগুলো কেন্দ্রীয় সরকারের নিযুক্ত কর্মকর্তাদের দ্বারা পরিচালিত হয় না। এর প্রতিনিধিগণ এলাকার জনসাধারণের প্রত্যক্ষ বা পরোক্ষ ভোটে নির্বাচিত অথবা সরকার কর্তৃক মনোনীত হন। স্থানীয় স্বায়ত্তশাসিত প্রতিষ্ঠানগুলো আইনের মাধ্যমে ক্ষমতাপ্রাপ্ত। এরা নিজ নিজ এলাকার জনগণের নিকট দায়ী থাকেন। বাংলাদেশে স্থানীয় স্বায়ত্তশাসিত প্রতিষ্ঠানগুলো হলো- ইউনিয়ন পরিষদ, উপজেলা পরিষদ, পৌরসভা, সিটি কর্পোরেশন, জেলা পরিষদ প্রভৃতি।"
        },
        {
          "label": "গ",
          "question": "",
          "explanation": "উদীপকের সমীর যে স্থানীয় পরিষদে ভোট দেবে তার সাথে আমার পাঠ্যবইয়ের ইউনিয়ন পরিষদের মিল আছে। ইউনিয়ন পরিষদ বাংলাদেশের পল্লি অঞ্চলের সর্বনিম্ন প্রশাসনিক ইউনিট। প্রাথমিক পর্যায়ে ইউনিয়ন পরিষদের ভূমিকা নিরাপত্তামূলক কর্মকান্ডে সীমাবদ্ধ থাকলেও পরবর্তীকালে এটিই স্থানীয় সরকারের প্রাথমিক চিকূিপে গড়ে ওঠে। ইউনিয়ন পরিষদ গঠিত হয় ১ জন চেয়ারম্যান, ৯ জন নির্বাচিত সদস্য এবং ৩ জন সংরক্ষিত আসনে সরাসরি ভোটে নির্বাচিত মহিলা সদস্য নিয়ে। অর্থাৎ ইউনিয়ন পরিষদ গঠিত হয় মোট ১৩ জন নির্বাচিত প্রতিনিধির সমন্বয়ে। পরিষদের সার্বক্ষণিক দাপ্তরিক কাজ করেন সরকার কর্তৃক নিয়োগপ্রাপ্ত ও বেতনভুক্ত একজন সেক্রেটারি। উদ্দীপকে বলা হয়েছে, সমীর গ্রামে বাস করে। সে নতুন ভোটার হয়েছে। সামনে স্থানীয় পরিষদ নির্বাচন। সমীরকে ৩টি ভোট দিতে হবে। এ পরিষদের মূল লক্ষ্য হলো পল্লি জনগণের শিক্ষা, স্বাস্থ্যসহ সামাজিক ও সাংস্কৃতিক উন্নয়ন ঘটানো এবং এতে স্থানীয় জনগণকে সম্পৃক্ত করা। উত্ত পরিষদ সরকারের নীতি বাস্তবায়ন করে। এখানে ইউনিয়ন পরিষদের প্রতি ইঙ্গিত করা হয়েছে। কারণ ইউনিয়ন পরিষদ গ্রামকেন্দ্রিক স্থানীয় স্বায়ত্তশাসিত প্রতিষ্ঠান। ইউনিয়ন পরিষদ নির্বাচনে একজন ভোটার পদক্রম অনুযায়ী ৩ জন প্রার্থীকে ভোট দিতে পারে। গ্রামীণ অবকাঠামো উন্নয়নে ইউনিয়ন পরিষদ সরকারের গৃহীত নীতি বাস্তবায়নে সহযোগিতা করে। তাই বলা যায়, যে স্থানীয় পরিষদে সমীর ভোট দেবে সেটি হলো ইউনিয়ন পরিষদ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রতিষ্ঠান অর্থাৎ ইউনিয়ন পরিষদ এলাকার সার্বিক উন্নয়নে গুরুত্বপূর্ণ ভূমিকা পালন করে। গ্রামীণ সমস্যা দূরীকরণ, গণসচেতনতা বৃদ্ধি ও দায়িত্বশীল নেতৃত্ব তথা জনপ্রতিনিধি তৈরি করার ক্ষেত্রে ইউনিয়ন পরিষদ ব্যাপক কাজ পরিচালনা করে থাকে। উদ্দীপকে ইউনিয়ন পরিষদের প্রতি ইঙ্গিত করা হয়েছে। কেননা ইউনিয়ন পরিষদ একজন চেয়ারম্যান, নয়জন সাধারণ সদস্য ও তিনজন সংরক্ষিত মহিলা সদস্য নিয়ে গঠিত হয়, যার কার্যকাল পাঁচ বছর। ইউনিয়ন পরিষদ রাস্তাঘাট, সেতু, কালভার্ট নির্মাণ ও রক্ষণাবেক্ষণ এবং রাস্তার ধারে বৃক্ষরোপণ করে। কৃষির উন্নয়নের জন্য উন্নতমানের বীজ, সার ও কীটনাশক সরবরাহ ও অধিক খাদ্য উৎপাদনে উৎসাহ প্রদান করে এবং মৎস্য চাষ, পশুপালন ও পশুসম্পদ উন্নয়নের জন্য প্রয়োজনীয় ব্যবস্থা গ্রহণ করে। জনস্বাস্থ্য রক্ষার জন্য ইউনিয়ন পরিষদ পরিবেশ পরিষ্কার- পরিচ্ছন্ন রাখার ব্যবস্থা করে। প্রাথমিক চিকিৎসার জন্য দাতব্য হাসপাতাল প্রতিষ্ঠা করে। শিক্ষা বিস্তার ও নিরক্ষরতা দূরীকরণের জন্য দরিদ্র ও মেধাবী শিক্ষার্থীদের বৃত্তি প্রদান, বয়স্ক শিক্ষাদান কেন্দ্র ও লাইব্রেরি স্থাপন করে। তাছাড়া সংবাদ সরবরাহ ও প্রচার নিবন্ধীকরণ এবং ই-গভর্নেন্স চালু ও উৎসাহিত করণেও ভূমিকা রাখে। জনগণের অর্থনৈতিক উন্নয়নের জন্য কুটির শিল্প স্থাপন ও সমবায় আন্দোলন পরিচালনা এবং এ ব্যাপারে জনগণকে উৎসাহিত করে। নিজ অফিসের ব্যয় নির্বাহের জন্য বিভিন্ন ধরনের কর ধার্য ও আদায়ে সরকারকে সহায়তা করে। জন্ম-মৃত্যু ও বিবাহ রেজিস্ট্রি এবং সেগুলো রক্ষণাবেক্ষণ করে। বন্যা ও অন্যান্য প্রাকৃতিক দুর্যোগের সময় দুস্থদের সাহায্য ও পুনর্বাসনের ব্যবস্থা করে। গ্রামীণ জীবনের বিভিন্ন বিরোধ নিষ্পত্তির ব্যবস্থা করে। সর্বোচ্চ পাঁচ (০৫) হাজার টাকা মূল্যের দেওয়ানি ও ছোটখাটো ফৌজদারি মামলার বিচারও ইউনিয়ন পরিষদ করতে পারে। পরিশেষে বলা যায়, স্থানীয় উন্নয়নে বিশেষ করে পল্লি এলাকার উন্নয়নে ইউনিয়ন পরিষদ তাৎপর্যপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "পরাধীন ভারতবর্ষে 'ক' নামের এক মেধাবী শিশুর জন্ম হয়। ছাত্রজীবনেই শিশুটি অসাধারণ মেধার পরিচয় দেয়। ছেলেবেলা থেকেই শিশুটি তাঁর এলাকার জমিদারদের দ্বারা কৃষক সমাজের অত্যাচারের দৃশ্য দেখে খুব কষ্ট পেত। বড় হয়ে শিশুটি আইনপেশা ও প্রত্যক্ষ রাজনীতির সাথে যুক্ত হয়। একসময় তিনি আইনসভার সদস্য, শিক্ষামন্ত্রী ও পরে মুখ্যমন্ত্রীর পদ অলংকৃত করেন এবং কৃষকদের মুক্তির জন্য বিভিন্ন পদক্ষেপ গ্রহণ করেন।",
      "tag": "BB 19",
      "sub_questions": [
        {
          "label": "ক",
          "question": "দেশবন্ধু উপাধি দেওয়া হয় কাকে?",
          "explanation": "দেশবন্ধু উপাধি দেওয়া হয় চিত্তরঞ্জন দাশকে।"
        },
        {
          "label": "খ",
          "question": "তিতুমীর কেন বাঁশের কেল্লা স্থাপন করেন?",
          "explanation": "স্থানীয় অত্যাচারী জমিদার ও ঔপনিবেশিক ইংরেজ সরকারের বাহিনীকে প্রতিহত করতে এবং নিজের অনুসারীদের সামরিক প্রশিক্ষণ দেওয়ার জন্য তিতুমীর বাঁশের কেল্লা নির্মাণ করেন। পশ্চিমবঙ্গের বাসিন্দা তিতুমীর দরিদ্র কৃষকদের সাথে নিয়ে অত্যাচারী জমিদার এবং ব্রিটিশ নীলকরদের বিরুদ্ধে আন্দোলন শুরু করেন। তার আন্দোলন চব্বিশ পরগনা ও নদীয়া জেলার কৃষক, তাঁতীদের মধ্যে জনপ্রিয়তা লাভ করে। এক সময় সরকারসহ ক্ষমতাবানদের সাথে তাদের সংঘাত শুরু হয়। জমিদারদের বাহিনী এবং ব্রিটিশ সরকারের সেনাদল তিতুমীরের হাতে কয়েকবার পরাজিত হয়। তিতুমীর তার বাহিনীর নিরাপত্তা রক্ষা এবং প্রশিক্ষণের জন্য নারিকেলবাড়িয়ায় বাঁশ দিয়ে একটি কেল্লা নির্মাণ করেন।"
        },
        {
          "label": "গ",
          "question": "উদ্দীপকে বর্ণিত নেতার সাথে তোমার পাঠ্যপুস্তকের কোন নেতার সাদৃশ্য আছে? ব্যাখ্যা করো।",
          "explanation": "উদ্দীপকে বর্ণিত নেতার সাথে আমার পাঠ্যপুস্তকের শেরে বাংলা এ. কে. ফজলুল হকের সাদৃশ্য রয়েছে। শেরে বাংলা আবুল কাশেম ফজলুল হক ছাত্রজীবনে অসাধারণ মেধার পরিচয় দেন। শিক্ষাজীবন শেষ করে ১৯০৬ সাল থেকে তিনি ৬ বছর ডেপুটি ম্যাজিস্ট্রেট পদে চাকরি করেন। সরকারি চাকরি ত্যাগ করে তিনি কলকাতায় আইন ব্যবসা শুরু করেন। উকিল হিসেবে তিনি যথেষ্ট কৃতিত্বের পরিচয় দেন। তিনি ১৯১২ সালে মুসলিম লীগে যোগদানের মাধ্যমে সক্রিয় রাজনীতি শুরু করেন। ১৯১৮ সালে তিনি 'নিখিল ভারত মুসলিম লীগ' এর সভাপতি নির্বাচিত হন এবং একই সময়ে 'নিখিল ভারতীয় কংগ্রেসের যুগ্ম সাধারণ সম্পাদকের দায়িত্ব গ্রহণ করেন। ১৯২৪ সালে তিনি প্রাদেশিক মন্ত্রিসভার শিক্ষামন্ত্রীর দায়িত্ব গ্রহণ করেন। ১৯৩৭ সালের নির্বাচনে কৃষক-প্রজা পার্টি থেকে নির্বাচিত হন এবং অবিভক্ত বাংলার মুখ্যমন্ত্রী হিসেবে দায়িত্ব পালন করেন। তিনি ছিলেন কৃষক দরদি নেতা। উদ্দীপকে লক্ষ করা যায়, পরাধীন ভারতবর্ষে জন্ম নেওয়া 'ক' নামের শিশুটি ছাত্রজীবনেই অসাধারণ মেধার পরিচয় দেয়। ছেলেবেলা থেকেই তার এলাকার জমিদারদের দ্বারা কৃষক সমাজের অত্যাচারের দৃশ্য তাকে খুব কষ্ট, দিত। বড় হয়ে শিশুটি আইনপেশা ও প্রত্যক্ষ রাজনীতির সাথে যুক্ত হয়। একসময় তিনি আইনসভার সদস্য, শিক্ষামন্ত্রী ও পরে মুখ্যমন্ত্রীর দায়িত্ব পালন করেন এবং কৃষকদের মুক্তির জন্য বিভিন্ন পদক্ষেপ গ্রহণ করেন। উদ্দীপকে বর্ণিত 'ক' এর এসব গুণাবলি ও কর্মকাণ্ড রাজনৈতিক নেতৃত্ব শেরে বাংলা এ. কে. ফজলুল হকের গুণাবলি ও কর্মকান্ডের অনুরূপ। তাই বলা যায়, উদ্দীপকে বর্ণিত নেতার সাথে শেরে বাংলা এ. কে: ফজলুল হকের মিল রয়েছে।"
        },
        {
          "label": "ঘ",
          "question": "উক্ত নেতা ছিলেন \"কৃষককুলের মুক্তির অগ্রদূত।\"- উক্তিটি বিশ্লেষণ করো।",
          "explanation": "উদ্দীপকে বর্ণিত নেতা অর্থাৎ শেরে বাংলা এ. কে. ফজলুল হক কৃষকদের কল্যাণে নানা পদক্ষেপ গ্রহণ করেন। ফজলুল হক ছিলেন একজন সত্যিকার মানবদরদি। বাংলার অত্যাচারিত ও নিষ্পেষিত কৃষককুলের অবস্থা দেখে তার প্রাণ কেঁদে ওঠে। দরিদ্র কৃষক প্রজারাই দেশের আসল প্রাণ একথা উপলব্ধি করে ফজলুল হক তাদের অবস্থার উন্নতি করতে যথাসাধ্য চেষ্টা করেন। শেরে বাংলা এ. কে. ফজলুল হক ছিলেন কৃষক দরদি নেতা। তিনি ১৯২৯ সালে 'নিখিল বঙ্গ প্রজা সমিতি' প্রতিষ্ঠা করেন। ১৯৩৭ সালে মুখ্যমন্ত্রীর দায়িত্ব নেওয়ার পর তিনি কৃষক ও প্রজাদের ঋণের ভার লাঘবের উদ্দেশ্যে ঋণ সালিশি বোর্ড গঠন করেন। ঋণ সালিশি বোর্ড গঠন করে কৃষকের অধিকার আদায়ে বলিষ্ঠ ভূমিকা রাখেন। তিনি বাংলার প্রজাস্বত্ব আইন প্রণয়নের উদ্যোগ গ্রহণ করেন। ১৯৩৮ সালে তিনি কৃষকদের সুবিধার্থে প্রজাস্বত্ব আইন পাস করেন। ১৯৪০ সালে তিনি মহাজনি আইন পাস করেন। মোটকথা বাংলার অবহেলিত কৃষকদের জন্য তিনি ছিলেন এক উজ্জ্বল নক্ষত্র যা তাদের মুক্তির পথের সন্ধান দেয়। শেরে বাংলা এ. কে. ফজলুল হক দরিদ্র ও কৃষক প্রজাদের সুদখোর মহাজন ও জমিদারদের কবল থেকে রক্ষা করেন। তার উদ্দেশ্য ছিল জমিদারদের উৎপীড়ন থেকে কৃষক প্রজাদের রক্ষা করা। ফজলুল হক ছিলেন বাংলার নিপীড়িত, নির্যাতিত কৃষকদের মুক্তিদাতা। উপরের আলোচনার পরিপ্রেক্ষিতে বলা যায়, অবহেলিত কৃষকদের সুদখোর মহাজনদের হাত থেকে মুক্তি এবং তাদের অধিকার আদায়ে শেরে 'বাংলা এ. কে. ফজলুল হক গুরুত্বপূর্ণ অবদান রেখেছেন।"
        }
      ]
    },
    {
      "number": "9",
      "uddipok": "ভারতবর্ষ শাসনের এক পর্যায়ে ব্রিটিশরা একটি আইন প্রণয়ন করে। উক্ত আইনে সর্বপ্রথম ভারতের প্রদেশগুলোতে স্বায়ত্তশাসনের কথা বলা হয়। এই আইনে সর্বভারতীয় যুক্তরাষ্ট্র ও দুটি নতুন প্রদেশ গঠন করা হয়।",
      "tag": "BB 19",
      "sub_questions": [
        {
          "label": "ক",
          "question": "পলাশীর যুদ্ধ কত সালে সংঘটিত হয়?",
          "explanation": "পলাশীর যুদ্ধ সংঘটিত হয় ১৭৫৭ সালে ।"
        },
        {
          "label": "খ",
          "question": "১৯০৫ সালের বঙ্গভঙ্গ কেন হয়েছিল?",
          "explanation": "১৯০৫ সালে প্রশাসনিক ও রাজনৈতিক উদ্দেশ্যে বঙ্গপ্রদেশকে দুটি অংশে বিভক্ত করাকে বঙ্গভঙ্গ বলা হয়। বঙ্গভঙ্গ ব্রিটিশ ভারতের রাজনৈতিক ইতিহাসের এক যুগান্তকারী ঘটনা। এটি ব্রিটিশ সরকারের রাজনৈতিক উদ্দেশ্য সাধনের পাশাপাশি প্রশাসনিক বোঝা লাঘব করে। তাছাড়া এটি নবগঠিত পূর্ববঙ্গের অর্থনীতি ও জীবনমান উন্নয়নে নতুন যুগের সূচনা করে। ব্রিটিশ ভারতে অবিভক্ত বাংলা প্রদেশ ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর জেনারেল লর্ড কার্জন ভারত সচিবকে লিখেছিলেন যে, একটিমাত্র কেন্দ্র থেকে এত বড় ও জনবহুল এলাকা শাসন করা সম্ভব নয়। তার এ লিখিত রিপোর্টের আলোকেই ১৯০৫ সালে বাংলাকে ভাগ করে দুটি প্রদেশ সৃষ্টি করা হয়। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় ‘পূর্ববাংলা ও আসাম’ প্রদেশ। অন্যদিকে পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ ।"
        },
        {
          "label": "গ",
          "question": "উদ্দীপকে উল্লিখিত আইনের সাথে তোমার পাঠ্যবইয়ের কোন আইনের সাদৃশ্য আছে? ব্যাখ্যা কর।",
          "explanation": "উদ্দীপকে উল্লিখিত আইনের সাথে আমার পাঠ্যবইয়ের ১৯৩৫ সালের ভারত শাসন আইনের সাদৃশ্য আছে। ১৯৩৫ সালের ভারত শাসন আইন ভারতের শাসনতান্ত্রিক ইতিহাসে গুরুত্বপূর্ণ স্থান দখল করে আছে। এ আইনের বলেই ভারতের রাজনৈতিক অগ্রগতি সাধিত হয়েছিল। ১৯৩৫ সালের ভারত শাসন আইনে ভারতে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। এতদিন পর্যন্ত ভারতে এককেন্দ্রিক শাসনব্যবস্থা প্রচলিত ছিল। ১৯৩৫ সালের ভারত শাসন আইন ব্রিটিশ ভারতীয় প্রদেশ এবং পরমমিত্র দেশীয় রাজ্যগুলো নিয়ে এক সর্বভারতীয় যুক্তরাষ্ট্র গঠনের প্রস্তাব করে। এ আইনের দ্বারা উড়িষ্যা ও সিন্ধু নামে ভারতবর্ষে দুটি নতুন প্রদেশ সৃষ্টি করা হয়। উদ্দীপকটি এই আইনের বৈশিষ্ট্যকেই ইঙ্গিত করছে। উদ্দীপকে উল্লিখিত আইনের বৈশিষ্ট্য হিসেবে সর্বভারতীয় যুক্তরাষ্ট্র ও দুটি নতুন প্রদেশ গঠনের কথা বলা হয়েছে। ১৯৩৫ সালের ভারত শাসন আইনেও এ বিষয়গুলোর উল্লেখ আছে। এ আইনে ব্রিটিশ ভারতীয় প্রদেশসমূহ এবং দেশীয় রাজ্যগুলোর সমন্বয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। ১৯৩৫ সালের ভারত শাসন আইনের মাধ্যমে প্রদেশগুলোতে স্বায়ত্তশাসন প্রদানের প্রদানের পরিকল্পনাও গৃহীত হয়। প্রদেশগুলোতে দায়িত্বশীল সরকার প্রতিষ্ঠিত হবে এবং অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। ১৯৩৫ সালের ভারত শাসন আইনে কেন্দ্রে দ্বৈতশাসন প্রবর্তন করা হয়। কেন্দ্রীয় সরকারের বিষয়সমূহকে সংরক্ষিত এবং হস্তান্তরিত এ দুই ভাগে ভাগ করা হয়। আলোচ্য আইনটির মাধ্যমে একটি যুক্তরাষ্ট্রীয় আদালত স্থাপন করা হয়। এর উদ্দেশ্য ছিল কেন্দ্রীয় ও প্রাদেশিক সরকারের মধ্যে বিরোধ মীমাংসা করা। এ আলোচনা থেকে প্রমাণিত হয়, উদ্দীপকটি ১৯৩৫ সালের ভারত শাসন আইনকেই নির্দেশ করছে।"
        },
        {
          "label": "ঘ",
          "question": "উদ্দীপকে উল্লিখিত আইনে প্রবর্তিত প্রাদেশিক স্বায়ত্তশাসনের কার্যকারিতা মূল্যায়ন কর।",
          "explanation": "উদ্দীপকে ইঙ্গিতকৃত আইন অর্থাৎ ১৯৩৫ সালের ভারত শাসন আইনে প্রাদেশিক স্বায়ত্তশাসন বিভিন্ন কারণে অকার্যকর হয়ে পড়েছিল। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৩৫ সালের ভারত শাসন আইন বিশেষ গুরুত্বের দাবিদার। এ আইন প্রকৃতপক্ষে ১৯৩৭ সাল থেকে শুরু করে ১৯৪৭ সালের ১৪ আগস্ট অর্থাৎ ভারতবর্ষ বিভক্ত হওয়ার পূর্ব পর্যন্ত কার্যকর ছিল। তবুও এ আইন বিভিন্ন মহলে বহুলভাবে সমালোচিত হয়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। তাই স্বায়ত্তশাসনের কার্যকারিতার পথে ওই কারণগুলো বাধা হয়ে দাঁড়িয়েছিল। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানি কর্তৃক নিযুক্ত হতেন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা, বিভাগীয় কর্মকর্তাদের দৌরাত্ম্য, গভর্নরের নিয়ন্ত্রনাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় প্রাদেশিক স্বায়ত্তশাসনের পথ বন্ধ করে দিয়েছিল । ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনো দিনই কার্যকর হয়নি। আলোচনা শেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের প্রাদেশিক প্রশাসনে আনুষ্ঠানিকভাবে স্বায়ত্তশাসন প্রতিষ্ঠা করা হলেও এটি কোনো প্রকৃত এবং পূর্ণাঙ্গ ব্যবস্থা ছিল না। মূলত এ শাসন ব্যবস্থা ছিল একটি আড়ম্বরপূর্ণ প্রহসনমাত্র। ফলে প্রাদেশিক স্বায়ত্তশাসন তার মৌলিকতা হারিয়ে এক বিকৃত ব্যবস্থায় পরিণত হয়েছিল।"
        }
      ]
    },
    {
      "number": "10",
      "uddipok": "‘ক’ অঞ্চলের এক নন্দিত নেতাকে স্বৈরাচারী শাসকগোষ্ঠী রাষ্ট্রদ্রোহিতার অভিযোগে অভিযুক্ত করে কারাগারে নিয়ে যায়। সরকারের এই পাতানো, ষড়যন্ত্রমূলক ও প্রহসনমূলক মামলার প্রতিবাদে সারাদেশে আগুনের ফুলকি হয়ে জ্বলতে থাকে মানুষের বিক্ষোভ। মিছিলে মিছিলে প্রকম্পিত হতে থাকে রাজপথ। গণআন্দোলনের চাপে সরকার মিথ্যা মামলা প্রত্যাহার ও সকল রাজবন্দির মুক্তি দিতে বাধ্য হয়।",
      "tag": "BB 19,CTG.C 24",
      "sub_questions": [
        {
          "label": "ক",
          "question": "ফরায়েজি আন্দোলনের প্রতিষ্ঠাতা কে ছিলেন?",
          "explanation": "ফরায়েজি আন্দোলনের প্রতিষ্ঠাতা ছিলেন হাজী শরীয়তউল্লাহ।"
        },
        {
          "label": "খ",
          "question": "‘মজলুম জননেতা' বলা হয় কাকে এবং কেন?",
          "explanation": "মওলানা আবদুল হামিদ খান ভাসানীকে মজলুম জননেতা বলা হয়। ভাসানী কৃষক, শ্রমিকসহ নিপীড়িত জনগণের অধিকার আদায়ের সংগ্রামে ছিলেন নিবেদিতপ্রাণ। এ সংগ্রামে তিনি নিজেও বার বার নির্যাতিত হয়েছেন। মজলুম কথাটির অর্থ নিপীড়িত। জনদরদি এই নেতা শোষণ ও নির্যাতনের বিরুদ্ধে আজীবন সোচ্চার ছিলেন। দরিদ্র, অবহেলিত ও নিপীড়িত জনগণের স্বার্থরক্ষায় তার অবদান অপরিসীম। তাদের স্বার্থে তিনি আজীবন আন্দোলন-সংগ্রাম করে গেছেন। এ কারণে মওলানা ভাসানী মজলুম জননেতা হিসেবে পরিচিত হন। ব্রিটিশ শাসনের বিরুদ্ধে তিনি খেলাফত আন্দোলন, অসহযোগ আন্দোলন, কৃষক প্রজা আন্দোলন, পাকিস্তান আন্দোলন ইত্যাদি সংগ্রামে সক্রিয়ভাবে অংশগ্রহণ করেন।"
        },
        {
          "label": "গ",
          "question": "উদ্দীপকের আন্দোলনের সাথে পাকিস্তানের কোন আন্দোলনের সাদৃশ্য রয়েছে? ব্যাখ্যা কর ।",
          "explanation": "উদ্দীপকের আন্দোলনের সাথে পূর্বপাকিস্তানের বাঙালিদের অন্যতম বড় আন্দোলন ১৯৬৯ সালের গণঅভ্যুত্থানের সাদৃশ্য রয়েছে। আইয়ুব খান ১৯৫৮ সালে ক্ষমতা দখল করার পর পাকিস্তানে সামরিক একনায়কত্ব প্রতিষ্ঠা করেন। তিনি পূর্ব বাংলার জনগণের আর্থ-সামাজিক ও রাজনৈতিক বৈষম্য দূরীকরণ এবং স্বায়ত্তশাসনের দাবিকে উপেক্ষা করেন। ৬ দফা আন্দোলনকে ব্যর্থ করার জন্য ১৯৬৮ সালে আইয়ুব সরকার বাঙালির জনপ্রিয় নেতা বঙ্গবন্ধু শেখ মুজিবুর রহমানকে এক নম্বর আসামি করে ৩৫ জন বাঙালি সামরিক-বেসামরিক ব্যক্তির নামে আগরতলা মামলা দায়ের করে। উক্ত মামলায় বঙ্গবন্ধুকে গ্রেফতার করা হয়। এই মিথ্যা মামলা প্রত্যাহার এবং আইয়ুব খানের পদত্যাগ, ১৯৬২ সালের সংবিধান বাতিল, ‘এক ব্যক্তি এক ভোটের' ভিত্তিতে সংসদীয় গণতন্ত্র প্রতিষ্ঠার জন্য পূর্ব বাংলার জনগণ সর্বাত্মক গণআন্দোলন গড়ে তোলে । এই আন্দোলনই '৬৯ সালের গণঅভ্যুত্থান নামে খ্যাত। গণআন্দোলনে ভীত হয়ে আইয়ুব সরকার বঙ্গবন্ধুসহ অন্য বন্দিদের মুক্তি দিতে বাধ্য হয়। উদ্দীপকের বর্ণনায়ও দেখা যায়, 'ক' অঞ্চলের এক নন্দিত নেতাকে স্বৈরাচারী শাসকগোষ্ঠী রাষ্ট্রদ্রোহিতার অভিযোগে অভিযুক্ত করে কারাগারে নিয়ে যায়। সরকারের এই ষড়যন্ত্রমূলক ও প্রহসনমূলক মামলার প্রতিবাদে সারাদেশের মানুষ বিক্ষোভে ফেটে পড়ে। মিছিলে মিছিলে প্রকম্পিত হতে থাকে রাজপথ। গণআন্দোলনের চাপে সরকার মিথ্যা মামলা প্রত্যাহার ও সকল রাজবন্দির মুক্তি দিতে বাধ্য হয়; যা আমার পঠিত ১৯৬৯ সালের গণআন্দোলনের সাথে সাদৃশ্যপূর্ণ। বাঙালির মুক্তির সনদ ছয়দফা দাবিকে নস্যাৎ করার জন্য তৎকালীন পাকিস্তান সরকার বঙ্গবন্ধুর বিরুদ্ধে রাষ্ট্রদ্রোহের অভিযোগ এনে আগরতলা মামলা নামে একটি মিথ্যা মামলা দায়ের করে । কিন্তু গণআন্দোলনের মুখে সরকার উক্ত মামলা তুলে নেয়।"
        },
        {
          "label": "ঘ",
          "question": "স্বাধীন বাংলাদেশের অভ্যুদয়ে উক্ত আন্দোলনের তাৎপর্য বর্ণনা কর।",
          "explanation": "স্বাধীন বাংলাদেশের অভ্যুদয়ে উক্ত আন্দোলন অর্থাৎ ১৯৬৯ সালের গণঅভ্যুত্থানের ভূমিকা অত্যন্ত তাৎপর্যপূর্ণ। ১৯৬৯ সালের মাঝামাঝি সময়ে ক্ষমতাসীন শাসকগোষ্ঠীর বিরুদ্ধে পূর্ব বাংলার জনগণ তীব্র প্রতিবাদ জানায়। অল্পসময়ের মধ্যে এ প্রতিবাদ গণআন্দোলনে রূপ নেয়। গণতান্ত্রিক সংগ্রাম পরিষদ ও ছাত্রসংগ্রাম পরিষদের নেতারা ঐতিহাসিক আগরতলা মামলা প্রত্যাহারের দাবিতে অটল থাকে। এ সময় মওলানা আব্দুল হামিদ খান ভাসানী প্রত্যক্ষ সংগ্রামের ডাক দিয়ে এক জ্বালাময়ী ভাষণ দেন। এতে আইনশৃঙ্খলা পরিস্থিতির আরো অবনতি ঘটে। গণআন্দোলন আরও তীব্র রূপ ধারণ করে এবং প্রশাসন অচল হয়ে পড়ে। এরূপ পরিস্থিতিতে আইয়ুব সরকার ১৯৬৯ সালের ২২ ফেব্রুয়ারি আগরতলা মামলা প্রত্যাহার এবং সব আসামিকে বিনা শর্তে মুক্তি দিতে বাধ্য হয়। গণঅভ্যুত্থানের ফলে ষড়যন্ত্রমূলক এ মামলার অবসান ঘটে এবং বাঙালি জাতীয়তাবাদী আন্দোলন আরো শক্তিশালী হয়ে ওঠে। গণঅভ্যুত্থানের কারণে পূর্ব পাকিস্তানে বিশৃঙ্খল রাজনৈতিক পরিস্থিতি বিরাজ করে এবং আইনশৃঙ্খলা পরিস্থিতি ক্রমান্বয়ে অবনতির দিকে যেতে থাকে। তাই শাসনতান্ত্রিক ব্যবস্থার উন্নতির জন্য জেনারেল ইয়াহিয়া খান ১৯৭০ সালে নির্বাচনের ঘোষণা দেন। নির্বাচনে বঙ্গবন্ধুর নেতৃত্বে আওয়ামী লীগ একচেটিয়া জয়লাভ করে। কিন্তু শাসকগোষ্ঠী ক্ষমতা হস্তান্তর না করায় ১৯৭১ সালে পূর্ব বাংলায় অসহযোগ আন্দোলনের সূচনা হয় যা শেষে মুক্তিযুদ্ধের রূপ পরিগ্রহ করে। ১৯৬৯ সালের গণঅভ্যুত্থান বাঙালির রাজনৈতিক, সামাজিক, অর্থনৈতিক শোষণ ও বঞ্চনা থেকে মুক্তির পথ রচনা করে। এ আন্দোলনের মাধ্যমেই পূর্ব বাংলার জনগণ নিজেদের স্বায়ত্তশাসনের দাবি উত্থাপন করে এবং এর পরিণতিতে স্বাধীন সার্বভৌম বাংলাদেশের অভ্যুদয় ঘটে।"
        }
      ]
    },
    {
      "number": "11",
      "uddipok": "মি. জ্যাকবের দেশের সংবিধান লিখিত ও দুষ্পরিবর্তনীয়। রাষ্ট্রপতি শাসিত সরকার ব্যবস্থা বিদ্যমান। সেখানে দ্বি-কক্ষবিশিষ্ট আইনসভা এবং বহুদলীয় ব্যবস্থা লক্ষ করা যায়। সংবিধান অনুসারে যুক্তরাষ্ট্রীয় সরকার ব্যবস্থা বহাল আছে।",
      "tag": "BB 19",
      "sub_questions": [
        {
          "label": "ক",
          "question": "বাংলাদেশের আইনসভার নাম কী?",
          "explanation": "বাংলাদেশের আইনসভার নাম হলো জাতীয় সংসদ।"
        },
        {
          "label": "খ",
          "question": "গণভোটের প্রয়োজন হয় কেন?",
          "explanation": "গণভোট বলতে কোনো বিষয়ে জনমত যাচাইকে বোঝানো হয়। কোনো গুরুত্বপূর্ণ ইস্যুতে জনগণের প্রত্যক্ষ অভিমত যাচাইয়ের উদ্দেশ্যে গণভোটের আয়োজন করা হয়। যদি সংবিধানের কোনো বিধান সংশোধনের জন্য জাতীয় সংসদের আইনই যথেষ্ট বলে মনে না হয়, সেক্ষেত্রে এরূপ কোনো বিলে সম্মতিদানের পূর্বে রাষ্ট্রপতি জনমত যাচাইয়ের ব্যবস্থা করেন।"
        },
        {
          "label": "গ",
          "question": "উদ্দীপকে উল্লিখিত সংবিধানে বাংলাদেশ সংবিধানের কোন বৈশিষ্ট্যগুলি প্রতিফলিত হয়নি? ব্যাখ্যা কর।",
          "explanation": "উদ্দীপকে উল্লিখিত সংবিধানের বৈশিষ্ট্যগুলো ছাড়াও বাংলাদেশ সংবিধানের আরো কিছু বৈশিষ্ট্য রয়েছে। ১৯৭১ সালে স্বাধীনতা লাভের পর গণপ্রজাতন্ত্রী বাংলাদেশের মূল দলিল হিসেবে সংবিধান প্রণয়ন করা হয়েছে। ১৯৭২ সালে প্রণীত মূল সংবিধানটি স্বাধীন ও সার্বভৌম বাংলাদেশের সংবিধান হিসেবে স্বকীয় বৈশিষ্ট্যে মহিমান্বিত। বাংলাদেশ সংবিধানের উল্লেখযোগ্য বৈশিষ্ট্যসমূহ নিম্নরূপ : প্রজাতন্ত্র : এ সংবিধানে বাংলাদেশকে একটি স্বাধীন, সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা ‘গণপ্রজাতন্ত্রী বাংলাদেশ' নামে পরিচিত। এখানে বলা হয়েছে জনগণ সকল ক্ষমতার উৎস । জনগণের দ্বারা নির্বাচিত প্রতিনিধিগণ দেশের শাসনকাজ পরিচালনা করবে। মৌলিক অধিকার: বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। এ অধিকার নিশ্চিত করার জন্য সংবিধানে একটি অধ্যায় রাখা হয়েছে। সংবিধানের ২৭ থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকারের সন্নিবেশ করা হয়েছে। সর্বোচ্চ আইন: বাংলাদেশের সংবিধান রাষ্ট্রের সর্বোচ্চ আইন। কারণ সংবিধানের ধারার সাথে দেশের প্রচলিত কোনো আইনের সংঘাত সৃষ্টি হলে সেক্ষেত্রে সংবিধান প্রাধান্য পাবে। সংবিধানের ৭ (২) নম্বর অনুচ্ছেদে বলা হয়েছে— এই সংবিধান প্রজাতন্ত্রের সর্বোচ্চ আইন । অন্য কোনো আইন যদি সংবিধানের সাথে অসামঞ্জস্যপূর্ণ হয় তবে ঐ আইনের যতখানি অসামঞ্জস্যপূর্ণ হবে ততখানি বাতিল বলে গণ্য হবে। রাষ্ট্র পরিচালনার মূলনীতি: ১৯৭২ সালের সংবিধানের অন্যতম বৈশিষ্ট্য হলো— এতে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। সংবিধানের দ্বিতীয় ভাগের ৮নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। সংসদীয় গণতন্ত্র: ১৯৭২ সালের সংবিধানে সংসদীয় সরকার পদ্ধতি বা মন্ত্রিপরিষদ শাসিত সরকার ব্যবস্থার প্রবর্তন করা হয়েছে। এক্ষেত্রে প্রধানমন্ত্রীর নেতৃত্বাধীন মন্ত্রিপরিষদ হবে শাসনকাজ পরিচালনার মূল চালিকাশক্তি । এর মাধ্যমে জাতীয় সংসদকে সার্বভৌম ক্ষমতা প্রদান করা হয় এবং মন্ত্রিসভার সদস্যগণ একক ও যৌথভাবে জাতীয় সংসদের নিকট দায়ী থাকেন।"
        },
        {
          "label": "ঘ",
          "question": "উদ্দীপকের জ্যাকবের দেশের সংবিধান ও বাংলাদেশের সংবিধানের মধ্যে তুমি কোনটি উত্তম বলে মনে কর? যুক্তি দাও।",
          "explanation": "উদ্দীপকের জ্যাকবের দেশের সংবিধান ও বাংলাদেশের সংবিধানের মধ্যে আমি বাংলাদেশের সংবিধানকে উত্তম বলে মনে করি। উদ্দীপকে জ্যাকবের দেশের সংবিধানের সাথে বাংলাদেশের সংবিধানের যেসব বিষয়ে সাদৃশ্য রয়েছে তা হলো— লিখিত ও দুষ্পরিবর্তনীয় সংবিধান। তারপরও উদ্দীপকের জ্যাকবের দেশের সংবিধান অপেক্ষা বাংলাদেশের সংবিধান উত্তম। কেননা বাংলাদেশের সংবিধানে রাষ্ট্রপরিচালনার মূলনীতিসমূহ সন্নিবেশিত আছে; যা জ্যাকবের দেশের সংবিধানে নেই। এই দিক থেকে বাংলাদেশের সংবিধান উত্তম। বাংলাদেশের সংবিধানের ২য় ভাগে রাষ্ট্র পরিচালনার মূলনীতিসমূহ লিপিবদ্ধ করা আছে। বাংলাদেশের রাষ্ট্র পরিচালনার চারটি মূলনীতি হলো— জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা। বাংলাদেশের আইনসভা এককক্ষবিশিষ্ট এবং সংবিধান সংশোধন পদ্ধতি ও সামঞ্জস্যপূর্ণ। এটি সহজও নয়, আবার কঠিনও নয় যা জ্যাকবের দেশের সংবিধান সংশোধন পদ্ধতি অপেক্ষা শ্রেয়। কারণ যুক্তরাষ্ট্রীয় শাসন ব্যবস্থায় সংবিধান সংশোধন করা অনেক কঠিন। এখানে সংবিধানের কোনো ধারা পরিবর্তন করতে হলে উচ্চ ও নিম্ন উভয় কক্ষের সম্মতির প্রয়োজন হয় । এই দিক থেকেও বাংলাদেশের সংবিধান উত্তম। উপরের আলোচনার প্রেক্ষিতে বলা যায়, রাষ্ট্রপরিচালনার মূলনীতির উল্লেখ থাকায় বাংলাদেশের সংবিধান উদ্দীপকের জ্যাকবের দেশের সংবিধান অপেক্ষা উত্তম।"
        }
      ]
    }
  ]
}