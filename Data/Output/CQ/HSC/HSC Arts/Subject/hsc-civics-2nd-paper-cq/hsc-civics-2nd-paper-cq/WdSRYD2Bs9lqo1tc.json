{
  "title": "দিনাজপুর বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ভারতীয় উপমহাদেশে ব্রিটিশ শাসন দীর্ঘায়িত করার পরিকল্পনা কর্তৃপক্ষের পূর্ব নির্ধারিত ছিল। তাই প্রশাসনিক সুবিধার কথা বলে তারা 'ভাগ কর ও শাসন কর' নীতির ভিত্তিতে বলা প্রদেশকে বিভক্ত করে। এতে করে পূর্বাণালের জনগণ খুশি হলেও পশ্চিমাঞ্চলের জনগণের তীব্র বিরোধিতার কারণে পুনরায় তা বাতিল হয়ে যায়।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "সর্বভারতীয় জাতীয় কংগ্রেস প্রতিষ্ঠিত হয় ১৮৮৫ সালে।"
        },
        {
          "label": "খ",
          "question": "কংগ্রেস প্রতিষ্ঠার মূল লক্ষ্য কী ছিল?",
          "explanation": "কংগ্রেস প্রতিষ্ঠার মূল লক্ষ্য ছিল নিয়মতান্ত্রিক উপায়ে ভারতীয়দের অভাব-অভিযোগ সরকারের কাছে তুলে ধরা, জনমত গঠন ও শাসনব্যবস্থায় ভারতীয়দের যথোপযুক্ত অংশীদারিত্ব নিশ্চিত করা। ১৮৮৫ সালে ভারতীয় কংগ্রেস প্রতিষ্ঠার মূল উদ্দেশ্য ছিল ভারতে প্রতিনিধিত্বশীল সরকার গঠন এবং স্বায়ত্তশাসন অর্জন। এছাড়া ভারতের কেন্দ্রীয় ও প্রাদেশিক কাউন্সিলগুলোর সদস্য সংখ্যা বৃদ্ধি এবং সেগুলোতে ভারতীয়দের প্রতিনিধিত্বের ব্যবস্থা করা কংগ্রেসের অন্যতম লক্ষ্য ও উদ্দেশ্য ছিল। সরকারি চাকরিতে ভারতীয়দের অধিক সংখ্যায় নিয়োগের ব্যবস্থা করা, ভারতে শিক্ষার সুযোগ-সুবিধা সম্প্রসারণ করা, প্রশাসনিক ব্যয় ও সামরিক বরাদ্দ হ্রাস, বিচার ও শাসন বিভাগ পৃথকীকরণ করা, ভারতে সিভিল সার্ভিস পরীক্ষা অনুষ্ঠান এবং ভারতীয়দের জন্য পরীক্ষায় অংশগ্রহণের বয়সসীমা বৃদ্ধির লক্ষ্যেই জাতীয় কংগ্রেস গঠিত হয়েছিল।"
        },
        {
          "label": "গ",
          "question": "উদ্দীপকে উল্লেখিত ঘটনার সাথে ব্রিটিশ ভারতের কোন ঐতিহাসিক ঘটনার সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত ঘটনার সাথে ব্রিটিশ ভারতের ঐতিহাসিক বঙ্গভঙ্গ ঘটনার সাদৃশ্য রয়েছে। ব্রিটিশ ভারতে অবিভক্ত 'বাংলা প্রদেশ' ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর জেনারেল লর্ড কার্জন ভারত সচিবকে লিখেছিলেন যে, \"একটিমাত্র কেন্দ্র থেকে এত বড় ও জনবহুল এলাকা শাসন করা সম্ভব নয়।\" তার এ লিখিত রিপোর্টের আলোকেই ১৯০৫ সালে বাংলাকে ভাগ করে দুটি প্রদেশ সৃষ্টি করা হয়। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় 'পূর্ববাংলা ও আসাম' প্রদেশ। ঢাকাকে এ নতুন প্রদেশের রাজধানী করা হয়। অন্যদিকে, পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ; কলকাতা হয় এর রাজধানী। তবে তীব্র আন্দোলনের মুখে ব্রিটিশ সরকার ১৯১১ সালে বঙ্গভঙ্গ রদ করেছিল। মূলত 'ভাগ কর, শাসন কর' নীতির ভিত্তিতে ব্রিটিশরা বঙ্গভঙ্গ বাস্তবায়ন করে। উদ্দীপকে বলা হয়েছে, ভারতীয় উপমহাদেশে ব্রিটিশ শাসন দীর্ঘায়িত করার লক্ষ্যে 'ভাগ কর, শাসন কর' নীতির ভিত্তিতে বঙ্গ প্রদেশকে বিভক্ত করা হয়। এ ঘটনা ব্রিটিশ ভারতের ঐতিহাসিক বঙ্গভঙ্গকেই নির্দেশ করে। উপরের আলোচনায় বিষয়টি প্রতীয়মান। তাই বলা যায়, উদ্দীপকে উল্লেখিত ঘটনার সাথে বঙ্গবঙ্গ ঘটনার সাদৃশ্য রয়েছে।"
        },
        {
          "label": "ঘ",
          "question": "উদ্দীপকে উল্লেখিত ঘটনার ফলাফল পূর্ব ও পশ্চিম উভয় প্রদেশের জনজীবনে যে প্রভাব ফেলেছিল তা বিশ্লেষণ করো।",
          "explanation": "উদ্দীপকে উল্লেখিত ঘটনা তথা 'বঙ্গভঙ্গ' পূর্ব ও পশ্চিম উভয় প্রদেশের জনজীবনে গভীর প্রভাব ফেলেছিল। পূর্ব বাংলার জনগণের নিকট বঙ্গভঙ্গ ছিল অত্যন্ত তাৎপর্যপূর্ণ। এর ফলে পূর্ব বাংলা ও আসাম প্রদেশের মুসলিম সমাজের রাজনীতিতে প্রাণচাঞ্চল্য সৃষ্টি হয়। নতুন প্রদেশের প্রশাসনের প্রতিটি শাখায় নতুন প্রাণশক্তি ও উদ্দীপনা দেখা যায়। বাংলা প্রদেশ বিভক্ত হওয়ার ফলে ঢাকা পূর্ববঙ্গের প্রশাসনিক কেন্দ্রে পরিণত হয়। বঙ্গভঙ্গের অব্যবহিত ঠিক পরেই ঢাকায় নতুন নতুন সুরম্য অট্টালিকা, হাইকোর্ট, সেক্রেটারিয়েট, আইন পরিষদ ভবন, কার্জন হল প্রভৃতি নির্মিত হতে থাকে। শিক্ষা ও সংস্কৃতির ক্ষেত্রে মুসলমানদের ব্যাপক উন্নতি সাধিত হয়। মুসলমানদের ব্যবসা-বাণিজ্যেও অগ্রগতি অর্জিত হয়। এছাড়া ঢাকা নগরের পুনর্জন্ম ও চট্টগ্রাম বন্দরের উন্নতি ত্বরান্বিত হয়। পূর্ব বাংলায় রেললাইনসহ যোগাযোগ ব্যবস্থার উন্নতি সাধিত হয়। লর্ড কার্জন স্বয়ং আশা প্রকাশ করেন, নতুন প্রদেশ উন্নত কৃষ্টি ও ঐতিহ্য বলে বলীয়ান হয়ে পূর্ববঙ্গের শাসনব্যবস্থায় যোগ্য ভূমিকা রাখতে সক্ষম হবে। অন্যদিকে, বঙ্গভঙ্গ পশ্চিম বাংলার জনজীবনেও গভীর প্রভাব ফেলে। পশ্চিম বাংলার মানুষ এটিকে ব্রিটিশদের 'ভাগ কর, শাসন কর' নীতির অংশ হিসেবে দেখেছিল এবং ব্যাপক ক্ষোভে ফেটে পড়ে। ফলে সেখানে তীব্র জাতীয়তাবাদী আন্দোলন শুরু হয়। আবার কলকাতা শহরের লেখক, সাহিত্যিক, বুদ্ধিজীবী, অর্থনীতিবিদ, রাজনীতিবিদ, আইনজীবীগণ পূর্ব বাংলার ওপর নির্ভরশীল ছিল। বঙ্গভঙ্গের ফলে তারা আর্থিকভাবে ক্ষতিগ্রস্থ হয়। এছাড়াও এ ঘটনার ফলে পশ্চিম বাংলার মানুষ রাজনৈতিকভাবে সচেতন হয়ে ওঠে। তারা স্বদেশী আন্দোলন, বয়কট আন্দোলন ইত্যাদির মাধ্যমে ব্রিটিশ পণ্য বর্জনের ডাক দেয়। শিক্ষিত মধ্যবিত্ত শ্রেণির মানুষ জাতীয় চেতনায় উদ্বুদ্ধ হয়ে উঠেছিল, আর তরুণ সমাজ বিপ্লবী কর্মকাণ্ডে যুক্ত হতে শুরু করে। সর্বোপরি, বঙ্গভঙ্গ পূর্ব ও পশ্চিম উভয় প্রদেশের জনজীবনে গভীর প্রভাব ফেলে। ফলে উভয় প্রদেশের মধ্য দূরত্ব সৃষ্টি হয় এবং একে অপরের প্রতিদ্বন্দ্বী হয়ে ওঠে।"
        }
      ]
    },
    {
      "number": "2",
      "uddipok": "ব্রিটিশ ভারতে ঔপনিবেশিক শাসনামলে ক্রমাগত শাসনতান্ত্রিক জটিলতা নিরসনের জন্য প্রথম বিশ্বযুদ্ধের পর একটি আইন প্রণীত হয়। আইনটির ব্যর্থতার কারণে ১৬ বছর পর আরও একটি আইন প্রণীত হয়। প্রথমটির তুলনায় দ্বিতীয় আইনটি অপেক্ষাকৃত উত্তম হলেও শেষ পর্যন্ত এই আইনটির কার্যকারীতাও প্রশ্নবিদ্ধ হয়ে যায়।",
      "tag": "DIN.B 25",
      "sub_questions": [
        {
          "label": "ক",
          "question": "সর্বপ্রথম কোন আইনে মুসলমানদের জন্য পৃথক নির্বাচনের ব্যবস্থা করা হয়?",
          "explanation": "১৯০৯ সালের ভারতীয় কাউন্সিল আইনে সর্বপ্রথম মুসলমানদের জন্য পৃথক নির্বাচনের ব্যবস্থা করা হয়।"
        },
        {
          "label": "খ",
          "question": "দ্বৈত শাসন বলতে কী বোঝায়?",
          "explanation": "কোম্পানি শাসনামলের শুরুর দিকে বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে ন্যস্ত করাই হলো দ্বৈতশাসন। ১৭৬৫ সালে দেওয়ানি লাভের (রাজস্ব আদায়ের ক্ষমতা) পর লর্ড ক্লাইভবাংলায় দ্বৈতশাসন প্রবর্তন করেন। দ্বৈতশাসনের অর্থ হলো দু'জনের শাসনব্যবস্থা। এ ব্যবস্থায় আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব দেওয়া হয় বাংলার নামমাত্র নবাবের হাতে। অন্যদিকে, বাংলার রাজস্ব আদায়, দেওয়ানি ও জমির বিবাদ সম্পর্কিত বিচার ইত্যাদি লাভজনক কাজ কোম্পানি নিজের হাতে রাখে। বলা হয়, দ্বৈতশাসন ব্যবস্থায় ইস্ট ইন্ডিয়া কোম্পানি লাভ করে দায়িত্বহীন ক্ষমতা, আর অন্যদিকে নবাব পান ক্ষমতাহীন দায়িত্ব।"
        },
        {
          "label": "গ",
          "question": "উদ্দীপকে বর্ণিত দ্বিতীয় আইনটির বৈশিষ্ট্যসমূহ বর্ণনা করো।",
          "explanation": "উদ্দীপকে বর্ণিত দ্বিতীয় আইনটি হলো ১৯৩৫ সালের ভারত শাসন আইন। উদ্দীপকে বলা হয়েছে, ব্রিটিশ ভারতে শাসনতান্ত্রিক জটিলতা নিরসনের জন্য প্রথম বিশ্বযুদ্ধের পরে একটি আইন প্রণীত হয়। কিন্তু আইটি ব্যর্থ হলে ১৬ বছর পরে আরও একটি আইন প্রণীত হয়। এখানে দ্বিতীয় আইনটি দ্বারা ১৯৩৫ সালের ভারত শাসন আইনের প্রতি ইঙ্গিত করা হয়েছে। কেননা প্রথম বিশ্বযুদ্ধের পরে ব্রিটিশ ভারতের শাসনতান্ত্রিক জটিলতা নিরসনে ১৯১৯ সালের ভারত শাসন আইন প্রণীত হয়। কিন্তু এ আইনটি ব্যর্থ হলে ১৬ বছর পর ১৯৩৫ সালে আরেকটি আইন প্রণয়ন করা হয়, যা ১৯৩৫ সালের ভারত শাসন আইন নামে পরিচিত। অধ্যায়ভিত্তিক পরীক্ষা প্রস্তুতি ১৯৩৫ সালের ভারত শাসন আইনের বেশকিছু বৈশিষ্ট্য রয়েছে। এই আইনে সর্বপ্রথম ব্রিটিশ ভারতীয় প্রদেশ এবং মিত্র দেশীয় রাজ্যগুলো নিয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে প্রদেশে দ্বৈতশাসন রহিত করে স্বায়ত্তশাসন প্রদান করা হয়। প্রাদেশিক আইন পরিষদের উপর কেন্দ্রীয় সরকারে ক্ষমতা সীমিত করা হয়। ১৯৩৫ সালের ভারত শাসন আইনের মাধ্যমে কেন্দ্রে দ্বৈতশাসন প্রবর্তিত হয়। কেন্দ্রীয় সরকারের বিষয়সমূহকে সংরক্ষিত ও হস্তান্তরিত এ দুইভাগে ভাগ করা হয়। আবার, এ আইনে শাসন ক্ষমতার বিকেন্দ্রীকরণ করা হয়। দ্বি-কক্ষবিশিষ্ট আইনসভার প্রবর্তন ছিল ১৯৩৫ সালের ভারত শাসন আইনের অন্যতম বৈশিষ্ট্য। এছাড়া, যুক্তরাষ্ট্রীয় আদালত গঠন, উপদেষ্টা পরিষদ গঠন, দুষ্পরিবর্তনী সংবিধান, মুসলমানদের প্রতিনিধিত্ব (কেন্দ্রীয় আইন সভায়), নতুন প্রদেশে সৃষ্টি (উড়িষ্যা ও সিন্ধু) প্রভৃতি ১৯৩৫ সালের ভারত শাসন আইনের গুরুত্বপূর্ণ বৈশিষ্ট্য।"
        },
        {
          "label": "ঘ",
          "question": "উক্ত আইনটির কার্যকারিতা কেন প্রশ্নবিদ্ধ হয়? বিশ্লেষণ করো।",
          "explanation": "১৯৩৫ সালের ভারত শাসন আইনে প্রাদেশিক স্বায়ত্তশাসন প্রদান করা হলেও মূল শাসন ক্ষমতা গভর্নর জেনারেলের হাতে ন্যস্ত থাকায় এবং জনগণের মতামতকে উপেক্ষা করায় এ আইনটির কার্যকারিতা প্রশ্নবিদ্ধ হয়। ১৯৩৫ সালের ভারত শাসন আইনের কার্যকারিতা ছিল প্রশ্নবিদ্ধ। কারণ এটি ছিল একতরফাভবে ব্রিটিশ শাসকদের দ্বারা প্রণীত, যেখানে ভারতীয় জনগণের মতামতকে উপেক্ষা করা হয়েছিল। আইনটি স্বাধীনতা না দিয়ে কেবল সীমিত স্বায়ত্তশাসনের সুযোগ দিয়েছিলো। আর দ্বৈতশাসনব্যবস্থার মাধ্যমে প্রশাসনকে জটিল ও অসাম্যস্যপূর্ণ করে তোলে। কেন্দ্রীয় শাসনে গভর্নর জেনারেলের হাতে অতিরিক্ত ক্ষমতা থাকায় নির্বাচিত ভারতীয় নেতাদের ভূমিকা খর্ব হয়। তাছাড়া, পৃথক নির্বাচনের ব্যবস্থায় সাম্প্রদায়িক বিভাজন আরো গভীর হয় এবং প্রস্তাবিত কেন্দ্রীয় ফেডারেশন দেশীয় রাজ্যগুলোর অনগ্রহের কারণে ব্যর্থ হয়। ফলে এই আইন ভারতের রাজনৈতিক বাস্তবতায় গ্রহণযোগ্যতা হারায় এবং জনগণের নিকট আত্মবিশ্বাসের জন্ম দেয়।। ১৯৩৫ সালের ভারত শাসন আইন যদিও ভারতের রাজনৈতিক কাঠামোতে কিছু পরিবর্তন আনে, তবুও এর অনেক সীমাবদ্ধতা ছিল। এ আইনের মাধ্যমে ব্রিটিশরা শাসনের নিয়ন্ত্রণ নিজেদের হাতে রাখে এবং ভারতীয়দেরকে শুধু নামমাত্র ক্ষমতা প্রদান করে। এতে করে জনগণের মধ্যে স্বাধীনতার যে প্রত্যাশা ছিল তা পূরণ হয়নি বরং হতাশা আরও বেড়ে যায়। এছাড়া প্রাদেশিক আইনসভার সীমাবদ্ধতা প্রশ্ন তালিকার ক্ষেত্রে কেন্দ্রের প্রাধান্য, আমলা ও বিভাগীয় কর্মকর্তাদের দৌরাত্মা, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় দ্বৈতশাসন তথা প্রাদেশি স্বায়ত্তশাসনের পথ বন্ধ করে দিয়েছিল। ফলে আইনটির কার্যকারিতা প্রশ্নবিদ্ধ হয়। এজন্য ভারতীয় জাতীয়তাবাদী নেতারা এই আইনকে প্রত্যাখ্যান করে পূর্ণ স্বাধীনতার দাবি জোড়ালো করে। পরিশেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের দ্বৈতশাসন ঔপনিবেশিক স্বার্থে প্রণীত হওয়ায় এটি ভারতের জনগণের আকাঙ্ক্ষা পূরণে ব্যর্থ হয়। ফলে আইনটি কার্যকারিতা ও গ্রহণযোগ্যতার দিক থেকে প্রশ্নবিদ্ধ হয়ে পড়ে।"
        }
      ]
    },
    {
      "number": "3",
      "uddipok": "ক' রাষ্ট্রটি ব্রিটিশ শাসনাধীন ছিল। স্থানীয় জনগণের দীর্ঘদিনের আন্দোলন ও দাবির প্রেক্ষিতে রাষ্ট্রটির সর্বশেষ গভর্নর জেনারেল প্রদত্ত সুষ্ঠু পরিকল্পনার ভিত্তিতে পার্লামেন্টে একটি বিখ্যাত আইন পাস হয়। এই আইনের মাধ্যমেই রাষ্ট্রটির প্রায় ২০০ বছরের বিদেশি শাসনের অবসান হয় এবং দুটি নতুন রাষ্ট্রের জন্ম হয়।",
      "tag": "DIN.B 25",
      "sub_questions": [
        {
          "label": "ক",
          "question": "স্বাধীন সার্বভৌম অখন্ড বাংলা রাষ্ট্র গঠনের প্রস্তাব বে করেন?",
          "explanation": "স্বাধীন সার্বভৌম অখন্ড বাংলা রাষ্ট্র গঠনের প্রস্তাব করেন হোসেন শহীদ সোহ্রাওয়াদী।"
        },
        {
          "label": "খ",
          "question": "দ্বি-জাতিতত্ত্ব বলতে কী বোঝায়?",
          "explanation": "'দ্বিজাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বিজাতি তত্ত্বের ব্যাখ্যা প্রদান করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে কোন বিখ্যাত আইনের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ১৯৪৭ সালের ভারত স্বাধীনতা আইনের প্রতি ইঙ্গিত করা হয়েছে। ভারতীয় জনগণের দীর্ঘদিনের আন্দোলন ও দাবির প্রেক্ষিতে ভারতের রাজনৈতিক ও শাসনতান্ত্রিক অচলাবস্থা দূর করার লক্ষ্যে তৎকালীন গভর্নর জেনারেল লর্ড মাউন্টব্যাটেন ১৯৪৭ সালের ৩ জুন একটি পরিকল্পনা গ্রহণ করেন। এটি কার্যকর করার লক্ষ্যে ৪ জুলাই ব্রিটিশ পার্লামেন্টে তিনি একটি বিল উত্থাপন করেন। এ বিলে ব্রিটিশ ভারতে 'ভারত' ও 'পাকিস্তান' নামে দুটি স্বাধীন ও সার্বভৌম রাষ্ট্র প্রতিষ্ঠার প্রস্তাব করা হয়। ১৯৪৭ সালের ১৮ জুলাই বিলটি রাজকীয় সম্মতির মাধ্যমে আইনে পরিণত হয়। এটিই ১৯৪৭সালের 'ভারত স্বাধীনতা আইন' নামে খ্যাত। এর মাধ্যমে ভারতীয় উপমহাদেশে প্রায় ২০০ বছরের ব্রিটিশ শাসনের অসান হয়। উদ্দীপকে বলা হয়েছে, 'ক' রাষ্ট্রটি ব্রিটিশ শাসনাধীন ছিল। স্থানীয় জনগণের দীর্ঘদিনের আন্দোলন ও দাবির প্রেক্ষিতে রাষ্ট্রটির গভর্নর জেনারেল প্রদত্ত সুষ্ঠু পরিকল্পনার ভিত্তিতে পার্লামেন্টে একটি বিখ্যাত আইন পাস হয়। যার মাধ্যমে রাষ্ট্রটিতে প্রায় ২০০ বছরের বিদেশি শাসনের অবসান হয় এবং দুটি নতুন রাষ্ট্রের জন্ম হয়। উপরের আলোচনার প্রেক্ষিতে বলা যায়, উদ্দীপকের রাষ্ট্রটিতে প্রণীত আইনের দ্বারা ১৯৪৭ সালের ভারত স্বাধীনতা আইনের প্রতি ইক্তিাত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত আইনের সাথে রাষ্ট্রটির গভর্নর জেনারেল প্রদত্ত পরিকল্পনার সম্পর্ক বিশ্লেষণ করো।",
          "explanation": "উদ্দীপকে বর্ণিত আইনের সাথে তথা ১৯৪৭ সালের ভারত স্বাধীনতা আইনের সাথে রাষ্ট্রটির গভর্নর জেনারেল প্রদত্ত পরিকল্পনা তথা লর্ড মাউন্টব্যাটেনের ৩ জুন পরিকল্পনার ঘনিষ্ঠ সম্পর্ক বিদ্যমান। ব্রিটিশ প্রধানমন্ত্রী অ্যাটলি ভারতীয়দের হাতে ক্ষমতা হস্তান্তর কার্যক্রম বাস্তবায়ন করার জন্য গভর্নর জেনারেল লর্ড ওয়াভেলের স্থানে লর্ড মাউন্টব্যাটেনকে ভারতের গভর্নর জেনারেল করে পাঠান। লর্ড মাউন্টব্যাটেন ১৯৪৭ সালের ২২ মার্চ দিল্লিতে আসেন এবং ২৪ মার্চ শপথ গ্রহণ করেন। দায়িত্ব গ্রহণের পর তিনি ভারতবর্ষের সমস্যা সমাধানের দিকে নজর দেন। মাউন্টব্যাটেন ভারতের প্রধান রাজনৈতিক দলের নেতৃবৃন্দের সাথে ব্যাপকভাবে আলাপ-আলোচনা করেন। কিন্তু সমস্যার গভীরতা এত বেশি ছিল যে, আলোচনায় সমাধানের তেমন কোনো পথ খুঁজে পাননি। অবশেষে রাজনৈতিক ঘটনাপ্রবাহ ও পরিস্থিতি বিশ্লেষণ করে তিনি এ সিদ্ধান্তে উপনীত হন যে, \"ভারত বিভাগ ছাড়া বিকল্প কোনো পথ নেই।\" এরপর মাউন্টব্যাটেন এ সিদ্ধান্তকে সামনে নিয়ে কংগ্রেস নেতৃবৃন্দের কাছে ভারত বিভাগের যৌক্তিকতা তুলে ধরেন। কংগ্রেস প্রথমে ভারত বিভাগে রাজি না থাকলেও শেষ পর্যন্ত তা মেনে নেয়। মাউন্টব্যাটেন ব্রিটিশ সরকারের সঙ্গে আলোচনা করে একটি পরিকল্পনা তৈরি করেন। ১৯৪৭ সালের ২ জুন লর্ড মাউন্টব্যাটেন কংগ্রেস, মুসলিম লীগ ও শিখ নেতৃবৃন্দের সাথে বৈঠকে মিলিত হন। এর আলোকে ৩ জুন তিনি তার পরিকল্পনা ভারতবর্ষের জনগণের সামনে তুলে ধরেন। এটাই '৩ জুনের মাউন্টব্যাটেন পরিকল্পনা' নামে খ্যাত। এরপর ৪ জুলাই মাউন্টব্যাটেন পরিকল্পনা কার্যকর করার লক্ষ্যে ব্রিটিশ পার্লামেন্টে একটি বিল উত্থাপিত হয়। এতে ভারত ও পাকিস্তান নামে দুটি স্বাধীন সার্বভৌম রাষ্ট্র প্রতিষ্ঠার প্রস্তাব করা হয়। এটিই 'ভারত স্বাধীনতা আইন' নামে পরিচিত। ১৯৪৭ সালের ১৮ জুলাই ব্রিটিশ পার্লামেন্ট 'ভারত স্বাধীনতা আইন' পাস করে। আলোচনার প্রেক্ষিতে বলা যায়, ব্রিটিশ সরকার প্রথমে ভারত ভাগে রাজি না থাকলেও লর্ড মাউন্টব্যাটেন ব্রিটিশ সরকারের সাথে আলোচনা করেন এবং ভারত বিভাগের লক্ষ্যে তার ৩ জুন পরিকল্পনা পেশ করেন। যার প্রেক্ষিতে ১৯৪৭ সালের ভারত স্বাধীনতা আইনের মাধ্যমে ভারতবর্ষ বিভক্ত হয়ে দুটি স্বাধীন রাষ্ট্রের জন্ম হয়।"
        }
      ]
    },
    {
      "number": "4",
      "uddipok": "বাংলার বাঘ' নামে খ্যাত অবিসংবাদিত নেতা সরকারি চাকরি ছেড়ে রাজনীতিতে যোগ দেন। তিনি জনগণের ভোটে নির্বাচিত হয়ে গুরুত্বপূর্ণ পদে অধিষ্ঠিত হন। অত্যাচারী জমিদার ও সুদখোর মহাজনদের শোষণ থেকে বাংলার দরিদ্র কৃষকদের মুক্তির জন্য তিনি কৃষিঋণ আইন ও ঋণ সালিশি বোর্ড গঠন করেন।",
      "tag": "DIN.B 25",
      "sub_questions": [
        {
          "label": "ক",
          "question": "মজলুম জননেতা কাকে বলা হয়?",
          "explanation": "মওলানা আবদুল হামিদ খান ভাসানীকে মজলুম জননেতা বলা হয়।"
        },
        {
          "label": "খ",
          "question": "লাহোর প্রস্তাবের মূল প্রতিপাদ্য বিষয় কী ছিল?",
          "explanation": "লাহোর প্রস্তাবের মূল প্রতিপাদ্য বিষয় ছিল ভারতের উত্তর-পশ্চিম ও পূর্বাঞ্চলের যেসকল এলাকায় মুসলিমরা সংখ্যাগরিষ্ঠ সেখানে একাধিক স্বাধীন রাষ্ট্রগঠন করা এবং উক্ত রাষ্ট্রগুলোর অঙ্গরাজ্যসমূহ হবে স্বাধীন ও সার্বভৌম। উপমহাদেশের মুসলমানদের রাজনৈতিক ভবিষ্যতের কথা চিন্তা করে শেরে বাংলা এ. কে. ফজলুল হক ১৯৪০ সালের ২৩ মার্চ লাহোরে সর্বভারতীয় মুসলিম লীগের এক অধিবেশনে উক্ত প্রস্তাবটি উত্থাপন করেন। যেখানে মুসলমান সংখ্যাগরিষ্ঠ অঞ্চল নিয়ে একাধিক স্বাধীন রাষ্ট্র গঠনের কথা উল্লেখ করা হয়।"
        },
        {
          "label": "গ",
          "question": "উদ্দীপকে বর্ণিত নেতার সাথে তোমার পাঠ্যবইয়ের কোন রাজনীতিবিদের মিল রয়েছে? ব্যাখ্যা করো।",
          "explanation": "উদ্দীপকে বর্ণিত নেতার সাথে আমার পাঠ্যবইয়ে বর্ণিত রাজনীতিবিদ শেরে বাংলা এ. কে. ফজলুল হকের মিল রয়েছে। শেরে বাংলা এ. কে. ফজলুল হক ছিলেন একজন কৃষক দরদি নেতা। তিনি ১৯১২ সালে মুসলিম লীগে যোগদানের মাধ্যমে সক্রিয় রাজনীতি শুরু করে। তিনি ১৯১৩ সালের ৪ এপ্রিল বঙ্গীয় আইন পরিষদে কৃষি ঋণ আইন পাস করে বাংলার অসহায় কৃষকদের সুদখোর মহাজনদের শোষণ থেকে রক্ষা করতে সচেষ্ট হন। ১৯৩৭ সালে অবিভক্ত বাংলার প্রথম মুখ্যমন্ত্রী হওয়ার পর কৃষক ও প্রজাদের ঋণের ভার লাঘবের উদ্দেশ্যে তিনি ঋণ সালিশি বোর্ড গঠন করেন। তার উদ্দেশ্য ছিল জমিদারদের উৎপীড়ন থেকে কৃষক প্রজাদের রক্ষা করা। তিনি ছিলেন ডাল-ভাতের রাজনীতির প্রবক্তা। আপসহীন ও সাহসী নেতৃত্বের জন্য পূর্ব বাংলার মানুষ তাকে 'শেরে বাংলা' অর্থাৎ বাংলার বাঘ উপাধী দেয়। উদ্দীপকে বলা হয়েছে, 'বাংলার বাঘ' নামে খ্যাত অবিসংবাদিত নেতা সরকারি চাকরি ছেড়ে রাজনীতিতে যোগ দেন এবং জনগণের ভোটে নির্বাচিত হয়ে গুরুত্বপূর্ণ পদে অধিষ্ঠিত হন। অত্যাচারী জমিদার ও সুদখোর মহাজনদের শোষণ থেকে বাংলার দরিদ্র কৃষকদের মুক্তির জন্য তিনি কৃষি ঋণ আইন ও ঋণ সালিশি বোর্ড গঠন করেন। উক্ত কর্মকান্ডের মাধ্যমে শেরে বাংলা এ. কে. ফজলুল হকের প্রতি ইঙ্গিত করা হয়েছে। তাই বলা যায়, উদ্দীপকে বর্ণিত নেতার সাথে আমার পাঠ্যবইয়ের শেরে বাংলা এ. কে. ফজলুল হকের মিল রয়েছে।"
        },
        {
          "label": "ঘ",
          "question": "উদ্দীপকের শেষাংশে উল্লেখিত উক্ত কর্মকান্ড বাংলার কৃষকদের ভাগ্যোন্নয়নে কী ভূমিকা রেখেছিল? বিশ্লেষণ করো।",
          "explanation": "উদ্দীপকের শেষাংশে উল্লেখিত কর্মকাণ্ড তথা শেরে বাংলা এ. কে. ফজলুল হকের কৃষি ঋণ আইন ও ঋণ সালিশি বোর্ড বাংলার কৃষকদের ভাগোন্নয়নে গুরুত্বপূর্ণ ভূমিকা রেখেছিল। শেরে বাংলা এ. কে. ফজলুল হক বাংলার অসহায় কৃষকদের সুদখোর মহাজনদের শোষণ থেকে রক্ষা করতে ১৯১৩ সালে ৪ এপ্রিল বঙ্গীয় আইন পরিষদে কৃষি ঋণ আইন পাস করেন। এছাড়া কৃষকদের ঋণভার লাঘবের জন্য বাংলার মুখ্যমন্ত্রী থাকাকালীন ১৯৩৭ সালে 'ঋণ সালিশি বোর্ড' গঠন করেন। তার এই উদ্যোগগুলো বাংলার কৃষকদের ভাগ্নোন্নয়নে অপরিসীম ভূমিকা পালন করে। শেরে বাংলা এ. কে. ফজলুল হক কর্তৃক প্রণীত কৃষি ঋণ আইনের মাধ্যমে কৃষকদের ওপর সুদের হার নির্ধারণ করে দেওয়া হয় এবং তারা যেন মাত্রাতিরিক্ত সুদে জর্জরিত না হয় তা নিশ্চিত করা হয়। এছাড়া কৃষকদের ঋণ পরিশোধে যুক্তিসংগত সময়সীমা নির্ধারণ করা হয়, যাতে তারা উৎপাদন শেষে আয় থেকে ঋণ পরিশোধ করতে পারে। শুধু আইন করেই থেমে না থেকে ফজলুল হক 'ঋণ সালিশি বোর্ড' গঠন করেন। যার মাধ্যমে কৃষকদের ঋণ সংক্রান্ত সমস্যাগুলো দ্রুত ও স্বল্প ব্যয়ে নিষ্পতি সম্ভব হয়। আদালতের দীর্ঘসূত্রিতা ও অতিরিক্ত খরচ এড়িয়ে এই বোর্ড কৃষকদের জন্য এক নির্ভরযোগ্য বিকল্প হয়ে ওঠে। জমিদার ও মহাজনদের দমন-পীড়নের বিপরীতে এই উদ্যোগ কৃষকদের মাঝে নতুন আশার-আলো জাগায় এবং কৃষিভিত্তিক সমাজে অর্থনৈতিক ভারসাম্য প্রতিষ্ঠায় সহায়তা করে। এই উদ্যোগগুলো কৃষকদের আর্থিক শোষণ কমিয়ে তাদের স্বস্তি ও নিরাপত্তা এনে দেয় এবং কৃষিভিত্তিক অর্থনীতির ভিত্তি মজবুত হয়। সর্বপরি, ফজলুল হকের কৃষি ঋণ আইন ও ঋণ সালিশি বোর্ড বাংলার কৃষকদের অর্থনৈতিক ও সামাজিক মুক্তির পথে এক গুরুত্বপূর্ণ পদক্ষেপ ছিল।"
        }
      ]
    },
    {
      "number": "5",
      "uddipok": "খ' একটি স্বাধীন রাষ্ট্র। রাষ্ট্র পূর্ব ও পশ্চিম দুই অংশে বিভক্ত ছিল। রাষ্ট্রটির অধিকাংশ শাসকগোষ্ঠী ও প্রশাসনিক কর্মকর্তাগণ পশ্চিম অংশে বসবাস করতেন। তারা নিজেদের ক্ষমতা ব্যবহার করে রাষ্ট্রটির সংখ্যাগরিষ্ঠের ভাষা ও সংস্কৃতি বাদ দিয়ে সংখ্যালঘিষ্ঠের ভাষা ও সংস্কৃতিকে সাংবিধানিক মর্যাদা দেওয়ার সিদ্ধান্ত নেয়। তবে শেষ পর্যন্ত শাসকগোষ্ঠী রাষ্ট্রটির সংখ্যাগরিষ্ঠ জনগণের প্রতিবাদ ও আত্মত্যাগের কারণে নিজেদের সিন্ধান্ত বাতিল করতে বাধ্য হয়।",
      "tag": "DIN.B 25",
      "sub_questions": [
        {
          "label": "ক",
          "question": "ধীরেন্দ্রনাথ দত্ত কে ছিলেন?",
          "explanation": "ধীরেন্দ্রনাথ দত্ত পাকিস্তানের প্রথম গণপরিষদের সদস্য ছিলেন।"
        },
        {
          "label": "খ",
          "question": "বারাসাত বিদ্রোহ বলতে কী বোঝায়?",
          "explanation": "তিতুমীর কৃষকদের নিয়ে ১৮২৫ সালে ব্রিটিশ সরকারের বিরুদ্ধে যে বিদ্রোহ করেছিলেন তা-ই ইতিহাসে বারাসাত বিদ্রোহ নামে পরিচিত। - তিতুমীরের কৃষক আন্দোলন ছিল অত্যাচারী নীলকর বণিক এবং স্থানীয় জমিদারদের বিরুদ্ধে। তিনি ইংরেজ সরকারের নিকট বহুবার এ বিষয়ে নালিশ দেন। কিন্তু কোনো সুরাহা না পেয়ে ১৮২৫ সালে ৮৩ হাজার কৃষক সেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন। তিনি ঘোষণা করেন, \"তিতুমীর এখন এ দেশের নবাব। দেশের সকল প্রজাই স্বাধীন। কৃষকরাই এ দেশের জমির মালিক। আমরা ইস্ট ইন্ডিয়া কোম্পানির শাসন মানি না।\" তিতুমীরের এ বিদ্রোহ ইতিহাসে 'বারাসাত বিদ্রোহ' নামে পরিচিত।"
        },
        {
          "label": "গ",
          "question": "উপরের উদ্দীপকের সাথে তোমার পঠিত কোন আন্দোলনের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে আমার পঠিত ঐতিহাসিক ভাষা আন্দোলনের সাদৃশ্য রয়েছে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মতবিরোধ শুরু হয়। পাকিস্তানের মোট জনগোষ্ঠীর ৫৬ শতাংশ মানুষের মুখের ভাষাকে বাদ দিয়ে পাকিস্তানি শাসকগোষ্ঠী ৫ম স্থানীয় ভাষা উর্দুকে রাষ্ট্রভাষা করার সিদ্ধান্ত গ্রহণ করে। মোহাম্মদ আলী লিল্লাহ এবং খাজা নাজিমউদ্দীন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণসমাজ এ ঘোষণার প্রতিবাদ জানায় এবং উীব আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভাগ করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে বলা হয়েছে, 'খ' নামক স্বাধীন রাষ্ট্রের অধিকাংশ শাসকগোষ্ঠী ও প্রশাসনিক কর্মকর্তা পশ্চিম অংশে বাস করে। তারা নিজেদের ক্ষমতার ব্যবহার করে রাষ্ট্রটির সংখ্যাগরিষ্ঠের ভাষা ও সংস্কৃতি বাদ দিয়ে সংখ্যালঘিষ্ঠের ভাষা ও সংস্কৃতিকে সাংবিধানিক মর্যাদা দেওয়ার সিদ্ধান্ত নেয়। কিন্তু সংখ্যাগরিষ্ঠ জনগণের শ্রুতিয্যদ ও আত্মত্যাগের কারণে নিজেদের সিদ্ধান্ত বাতিল করে। একইভাবে পাকিস্তানের সংখ্যাগরিষ্ঠ ভাষা বাংলাকে উপেক্ষা করে উর্দুকে রাষ্ট্রভাষা করতে চাইলে পূর্ব পাকিস্তানে (বর্তমান বাংলাদেশ) ভাষা আন্দোলন গড়ে ওঠে। সুতরাং এটি স্পষ্ট যে, উদ্দীপকের ঘটনা ঐতিহাসিক ভাষা আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "\"উস্ত্র আন্দোলন পরবর্তীতে ঐ ভাষাভাষী মানুষকে অন্যান্য আন্দোলনে উদ্বুদ্ধ করে-বিশ্লেষণ করো।",
          "explanation": "উক্ত আন্দোলন তথা ভাষা আন্দোলন পরবর্তী সময়ে বাঙালি বাংলা ভাষাভাষি মানুষকে অন্যান্য আন্দোলনে উদ্বুদ্ধ করে। ভাষা আন্দোলনকে ঘিরেই বাঙালি জাতি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলা ভাষাকে রাষ্ট্রভাষার মর্যাদায় প্রতিষ্ঠিত করতে ঐক্যবন্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। যা পরবর্তী সময়ে অন্যান্য আন্দোলনের পথ সুগম করে। ভাষা আন্দোলনের মধ্যদিয়েই বাঙালি জাতি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে বাঙালি জাতিকে প্রতিটি গণআন্দোলনে প্রেরণা জোগায়। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন ও সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমেই বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন আন্দোলন-সংগ্রামে বাঙালি জাতিকে উদ্বুদ্ধ করে, যার মাধ্যমে অর্জিত হয় মহান স্বাধীনতা।"
        }
      ]
    },
    {
      "number": "6",
      "uddipok": "",
      "tag": "DIN.B 25",
      "sub_questions": [
        {
          "label": "ক",
          "question": "অধ্যাদেশ কে জারি করেন?",
          "explanation": "অধ্যাদেশ জারি করেন মহামান্য রাষ্ট্রপতি।"
        },
        {
          "label": "খ",
          "question": "বেজাল প্যাক্ট কী?",
          "explanation": "বোল প্যাই হলো বাংলার হিন্দু ও মুসলিম সম্প্রদায়ের মধ্যে বিদ্যমান সাম্প্রদায়িক বিভেদ সমাধানের লক্ষ্যে সম্পাদিত চুক্তি। দেশবন্ধু চিত্তরঞ্জন দাশ বুঝতে পেরেছিলেন যে, বাংলার সংখ্যাগরিষ্ঠ মুসলমানদের দাবি অগ্রাহ্য করে স্বাধীনতা আন্দোলন চালিয়ে যাওয়া সম্ভব নয়। এদিক বিবেচনা করে তিনি মুসলমানদের সমর্থন ও হিন্দু-মুসলমানদের মধ্যে ঐক্য প্রতিষ্ঠার চেষ্টা করেন। বাংলার মুসলিম নেতারাও তাঁর সাথে সহযোগিতার হাত বাড়িয়ে দেন। এদের মধ্যে উল্লেখযোগ্য হলেন এ. কে. ফজলুল হক, মৌলভী আবদুল করিম এবং হোসেন শহীদ সোহরাওয়ার্দী। তাদের উদ্যোগে ১৯২৩ সালে 'বোল প্যাক্ট' স্বাক্ষরিত হয়।"
        },
        {
          "label": "গ",
          "question": "উপরে বর্ণিত ছকটি তোমার পাঠ্যবইয়ের কোন ঘটনাকে নির্দেশ করে? ব্যাখ্যা করো।",
          "explanation": "উদ্দীপকে বর্ণিত ছকটি আমার পাঠ্যবইয়ের ১৯৭০ সালের সাধারণ নির্বাচনকে নির্দেশ করে। ১৯৬৯ সালের অক্টোবর মাসে প্রেসিডেন্ট ইয়াহিয়া খান দেশের জন্য একটি শাসনতন্ত্র প্রণয়ন ও সাধারণ নির্বাচনের কথা ঘোষণা করেন এবং এ মর্মে একটি 'আইনগত কাঠামো আদেশ' জারি করেন। ১৯৭০ সালে জাতীয় পরিষদের নির্বাচন অনুষ্ঠিত হয় ৭ ডিসেম্বর এবং প্রাদেশিক পরিষদের নির্বাচন অনুষ্ঠিত হয় ১৭ ডিসেম্বর। ঐতিহাসিক নির্বাচনে জাতীয় ও প্রাদেশিক পরিষদ উভয়টিতে পূর্ব পাকিস্তানের প্রধান দল আওয়ামী লীগ একচেটিয়া বিজয় অর্জন করে। উদ্দীপকে বলা হয়েছে, আইনগত কাঠামো আদেশ, আওয়ামী লীগ-১৬৭, পাকিস্তান পিপলস্ পাটি-৮৮ এবং ক্ষমতা হস্তান্তরে অস্বীকৃতি। এখানে ১৯৭০ সালের নির্বাচনের প্রতি ইঙ্গিত করা হয়েছে। ১৯৬৯ সালের গণঅভ্যুত্থানের জেরে পাকিস্তানের স্বৈরশাসক আইয়ুব খান মার্চ মাসে সেনাপ্রধান ইয়াহিয়া খানের হাতে, শাসনভার ছেড়ে দেন। ইয়াহিয়া খান সর্বজনীন ভোটাধিকারের ভিত্তিতে একটি নির্বাচন অনুষ্ঠানের জন্য আইনগত কাঠামো নামে একটি আদেশ জারি করেন। উক্ত আদেশ অনুযায়ী ১৯৭০ সালে পাকিস্তানের সাধারণ নির্বাচন অনুষ্ঠিত হয়। নির্বাচনে পাকিস্তান পিপলস পার্টি পশ্চিম পাকিস্তানের ১৩৮টি আসনের মধ্যে ৮৮টি আসন লাভকরে। অন্যদিকে আওয়ামী লীগ পূর্ব পাকিস্তানের নির্ধারিত ১৬৯টি আসনের মধ্যে ১৬৭টি আসন লাভের মাধ্যমে একক সংখ্যাগরিষ্ঠতা অর্জন করে। ফলে তাদের সামনে সরকার গঠনের সুযোগ আসে। কিন্তু পাকিস্তানি শাসকগোষ্ঠী আওয়ামী লীগের হাতে ক্ষমতা হস্তান্তর করেনি। তাই বলা যায়, উদ্দীপকের ঘটনার সাথে ১৯৭০ সালের নির্বাচনের মিল রয়েছে।"
        },
        {
          "label": "ঘ",
          "question": "বাংলাদেশের অভ্যুদয়ে উদ্দীপকে নির্দেশিত ঘটনাটির গুরুত্ব বিশ্লেষণ করো।",
          "explanation": "বাংলাদেশের অভ্যুদয়ে উদ্দীপকে নির্দেশিত ঘটনা তথা ১৯৭০ সালের নির্বাচন গুরুত্বপূর্ণ প্রভাব ফেলেছিল। পাকিস্তানের রাজনীতিতে ১৯৭০ সালের সাধারণ নির্বাচনের প্রভাব ছিল সুদূরপ্রসারী। নির্বাচনে আওয়ামী লীগের বিপুল বিজয় পশ্চিমা শাসকগোষ্ঠীর ২৩ বছরের অত্যাচার ও শোষণের হাত থেকে বাঙালি জাতির মুক্তিলাভের আকৃতিরই বহিঃপ্রকাশ। প্রকৃতপক্ষে সত্তরের নির্বাচনই বাঙালি জাতির ইতিহাসে সর্বপ্রথম স্বাধীন ও নিরপেক্ষ নির্বাচন। এর মাধ্যমেই বাঙালিরা প্রথমবারের মতো আয়ানিয়ন্ত্রণের অধিকার লাভ করে। সত্তরের নির্বাচন আরো প্রমাণ করে যে, আওয়ামী লীগই পূর্ব পাকিস্তানের জনগণের আশা-মোকাঙ্ক্ষার মূর্ত প্রতীক। এছাড়া এ নির্বাচনের ফল ছিল আওয়ামী লীগের পূর্ণ স্বায়কশাসন দাবির পক্ষে সুস্পষ্ট গণরায়। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টৈালবাহানা শুরু করে। জাতীয় পরিষদের অধিবেশন আহ্বান করেও তা আবার অনির্দিষ্টকালের জন্য স্থগিত করা হয়। এর প্রতিবাদে ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহবে হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ অবস্থায় অধিকার আদায়ে বাংলাদেশের সর্বস্তরের জনগণ সর্বাত্মাক যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর বাংলাদেশের চূড়ান্ত বিজয় অর্জিত হয়। পরিশেষে বলা যায়, স্বাধীন বাংলাদেশের অভ্যুদয়ে ১৯৭০ সালের নির্বাচনের অত্যন্ত গুরুত্বপূর্ণ প্রভাব রয়েছে। এ নির্বাচনে পাকিস্তানি শাসকগোষ্ঠীর ক্ষমতা হস্তান্তর গড়িমসি করার ঘটনা বাঙালি জনগণকে অধিকার আদায়ে সচেতন করে তোলে। যার ফলশ্রুতিতে তারা স্বাধীনতা যুদ্ধে ঝাপিয়ে পড়ে এবং চূড়ান্ত বিজয় অর্জন করে।"
        }
      ]
    },
    {
      "number": "7",
      "uddipok": "দ্বাদশ শ্রেণির ক্লাসরুমে জনৈক শিক্ষক 'গ' রাষ্ট্রের সংবিধান সম্পর্কে আলোচনা করতে গিয়ে বলেন, লিখিত, মৌলিক অধিকার সন্নিবেশিত এবং রাষ্ট্র পরিচালনার মূলনীতি সম্বলিত এই সংবিধানটি পৃথিবীর অন্যতম সংবিধান।",
      "tag": "DIN.B 25",
      "sub_questions": [
        {
          "label": "ক",
          "question": "সার্বজনীন ভোটাধিকার কী?",
          "explanation": "সর্বজনীন ভোটাধিকার হলো জাতি, ধর্ম, বর্ণ ও লিফা নির্বিশেষে প্রান্ত বয়স্ক সকল নাগরিকের ভোটাধিকার।"
        },
        {
          "label": "খ",
          "question": "গণঅভ্যুত্থান বলতে কী বোঝায়?",
          "explanation": "গণঅভ্যুত্থান বলতে জনগণের স্বতঃস্ফূর্ত ও ব্যাপক অংশগ্রহণে সংঘটিত কোনো কর্তৃত্ববাদী শাসনব্যবস্থার বিরুদ্ধে গণপ্রতিরোধ বা গণআন্দোলনকে বোঝায়। গণঅভ্যুত্থান সাধারণত তখনই ঘটে, যখন রাষ্ট্রের শাসনব্যবস্থা জনস্বার্থ উপেক্ষা করে একচেটিয়া ক্ষমতা প্রয়োগ করে এবং জনগণের মৌলিক অধিকার ক্ষুন্ন করে। তখন সাধারণ মানুষ সংঘবন্ধ হয়ে অন্যায়ের বিরুণেন্স প্রতিবাদ করে এবং স্বৈরশাসনের অবসান ঘটাতে সক্রিয় ভূমিকা পালন করে। এটি নিছক একটি বিক্ষোভ নয়; বরং একটি রাজনৈতিক পরিবর্তনের দাবিতে সংঘটিত শক্তিশালী গণচাপ। ইতিহাসে ১৯৬৯ সালের বাংলাদেশে ঘটে যাওয়া গণঅভ্যুত্থান ছিল এর প্রকৃষ্ট উদাহরণ। যা পাকিস্তানি শাসকগোষ্ঠীর শোষণের বিরুদ্ধে বাঙালি জাতির রাজনৈতিক চেতনা ও স্বাধীনতার আন্দোলনকে তীব্র করে তোলে"
        },
        {
          "label": "গ",
          "question": "উদ্দীপকে বর্ণিত সংবিধানের বৈশিষ্ট্যগুলো ব্যাখ্যা করো।",
          "explanation": "উদ্দীপকে বর্ণিত সংবিধান তথা বাংলাদেশ সংবিধান। উদ্দীপকে বলা হয়েছে, দ্বাদশ শ্রেণির ক্লাসরুমে জনৈক শিক্ষক 'গ' রাষ্ট্রের সংবিধান সম্পর্কে আলোচনা করছিলেন যেটি লিখিত, রাষ্ট্র পরিচালনার - মূলনীতি সংবলিত এবং এতে মৌলিক অধিকার সন্নিবেশিত। এখানে বাংলাদেশ সংবিধানের প্রতি ইজ্যিত করা হয়েছে। ১৯৭১ সালে স্বাধীনতা লাভের পর গণপ্রজাতন্ত্রী বাংলাদেশের মূল দলিল হিসেবে সংবিধান প্রণয়ন করা হয়েছে। বাংলাদেশের সংবিধান লিখিত এবং সংক্ষিপ্ত। এ সংবিধানে ১৫৩টি অনুচ্ছেদ, ১১টি ভাগ, ১টি প্রস্তাবনা ও ৭টি তফসিল রয়েছে। এ সংবিধানের ৮নং অনুচ্ছেদে রাষ্ট্র পরিচালনার জন্য সমাজতন্ত্র, গণতন্ত্র, জাতীয়তাবাদ ও ধর্মনিরপেক্ষতাকে মূলনীতি হিসেবে ঘোষণা করা হয়েছে। এছাড়া সংবিধানের তৃতীয় ভাগের ২৬ থেকে ৪৭ (ক) অনুচ্ছেদ পর্যন্ত মৌলিক অধিকারগুলো লিপিবদ্ধ করা হয়েছে। বাংলাদেশের সংবিধান দূষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। এ সংবিধানে বাংলাদেশকে একটি স্বাধীন ও সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। এখানে বলা হয়েছে, জনগণই সকল ক্ষমতার উৎস। জনগণের দ্বারা নির্বাচিত প্রতিনিধিগণ দেশের শাসনকার্য পরিচালনা করবে। বাংলাদেশের সংবিধান রাষ্ট্রের সর্বোচ্চ আইন। কারণ সংবিধানের ধারার সাথে দেশের প্রচলিত কোনো আইনের সংঘাত সৃষ্টি হলে সেক্ষেত্রে সংবিধান প্রাধান্য পাবে। এছাড়া সংসদীয় গণতন্ত্র, এককক্ষবিশিষ্ট আইনসভা, এককেন্দ্রিক শাসনব্যবস্থা সর্বজনীন ভোটাধিকার, ন্যায়পাল প্রভৃতি বাংলাদেশ সংবিধানের উল্লেখযোগ্য বৈশিষ্ট্য।"
        },
        {
          "label": "ঘ",
          "question": "জনগণের অধিকার রক্ষায় উক্ত সংবিধানটির কার্যকারিতা বিশ্লেষণ করো। 8",
          "explanation": "জনগণের অধিকার রক্ষায় উক্ত সংবিধান তথা বাংলাদেশ সংবিধানটির কার্যকারিতা অপরিসীম। বাংলাদেশ সংবিধান একটি লিখিত ও সর্বোচ্চ আইন, যা দেশের জনগণের অধিকার, স্বাধীনতা ও মর্যাদা রক্ষায় দৃঢ় ভিত্তি গড়ে তুলেছে। ১৯৭২ সালে প্রণীত বাংলাদেশ সংবিধানে মৌলিক অধিকার ও রাষ্ট্র পরিচালনার মূলনীতি নামে পৃথক দুটি অধ্যায়ে জনগণের অধিকার সুস্পষ্টভাবে উল্লেখ করা হয়েছে। এই সংবিধান নাগরিকদের আইনের সমতা, মত প্রকাশের স্বাধীনতা, ধর্মপালনের স্বাধীনতা, সমাবেশ ও সংগঠনের অধিকার, সম্পত্তির অধিকার, জীবন ও শাস্তি মাধীনতা রক্ষার অধিকার, শিক্ষা ও কর্মসংস্থানের সমান সুযোগ প্রাকৃতি বিষয়ের নিশ্চয়তা নিয়েছে। সংবিধানের ১৭নং অনুচ্ছেদ আইনের দৃষ্টিতে সমতা নীতির মাধ্যমে বৈষম্যহীন রাষ্ট্রের ধারণা প্রতিষ্ঠিত হয়েছে। ৩১নং অনুচ্ছেদে জীবন ও ব্যক্তি স্বাধীনতা রক্ষার কথা বলা হয়েছে। যা নাগরিক অধিকারকে রক্ষা করে। ৪০নং অনুচ্ছেদে বলা হয়ে যোগত্যাসম্পন্ন প্রত্যেক নাগরিকের যেকোনো আইনগত পেশা বা বৃত্তির গ্রহণের অধিকার রয়েছে। আবার ৪১নং অনুচ্ছেদে ব্যক্তিগত সম্পত্তির অধিকার নিশ্চিত করা হয়েছে। এভাবে বাংলাদেশ সংবিধান নাগরিক অধিকার রক্ষায় গুরুত্বপূর্ণ ভূমিকা পালন করছে। সংবিধান শুধু জনগণের অধিকার স্বীকার করেনি, বরং এসব অধিকার আদালতের মাধ্যমে নিশ্চিত করার সুযোগও রেখেছে। উচ্চ আদালতে অধিকারসমূহ লঙ্ঘনের অভিযোগ তুলে মামলা বুলু করার অধিকার নিশ্চিত করা হয়েছে। যা সংবিধানের ১০২নং অনুচ্ছেদে উল্লেখিত। তবে বাংলাদেশ সংবিধান জনগণের অধিকার রক্ষায় কাঠামোগতভাবে শক্তিশালী হলেও বাস্তব প্রয়োগে এর সফলতা প্রশ্নবিদ্ধ। এতে মত প্রকাশ, ধর্ম, শিক্ষা ও বিচার পাওয়ার অধিকার দেওয়া হলেও রাজনৈতিক হস্তক্ষেপ, প্রশাসনিক দুর্বলতা ও বিচার প্রক্রিয়ার দীর্ঘসূত্রিতা অধিকার চর্চায় বাধা সৃষ্টি করে। আদালতের রিট ব্যবস্থা কিছু ক্ষেত্রে অধিকার প্রতিষ্ঠা করতে সাহায্য করলেও অনেক সময় তা সবার নাগালের বাইরে থেকে যায়। ফলে সংবিধান জনগণের অধিকার রক্ষায় আদর্শিকভাবে সফল হলেও বাস্তবে তার কার্যকারিতা এখনও অসম্পূর্ণ।"
        }
      ]
    },
    {
      "number": "8",
      "uddipok": "জনাব 'M' একজন টাচপদস্থ সরকারি কর্মকর্তা। তিনি প্রজাতন্ত্রের একটি স্বাধীন, নিরপেক্ষ ও স্বতন্ত্র প্রতিষ্ঠান কর্তৃক আয়োজিত প্রতিযোগিতামূলক পরীক্ষার মাধ্যমে নিয়োগপ্রাপ্ত। উক্ত প্রতিষ্ঠানটি সরকারি কর্মকর্তা-কর্মচারীদের নিয়োগ দান, বদলি ও পদোন্নতির ক্ষেত্রে রাষ্ট্রের প্রশাসনযন্ত্রকে সচল রাখে।",
      "tag": "DIN.B 25",
      "sub_questions": [
        {
          "label": "ক",
          "question": "বাংলাদেশ সংবিধানের অভিভাবক কে? ১",
          "explanation": "বাংলাদেশ সংবিধানের অভিভাবক হলো সুপ্রিম কোর্ট।"
        },
        {
          "label": "খ",
          "question": "মৌলিক গণতন্ত্র বলতে কী বোঝায়?",
          "explanation": "মৌলিক গণতন্ত্র হচ্ছে একধরনের সীমিত গণতন্ত্র যাতে কেবল কিছু নির্দিষ্ট লোকের অংশগ্রহণে জাতীয় নেতৃত্ব নির্বাচন করা হতো। জেনারেল আইয়ুব খান সামরিক শাসন জারি করে দেশে মৌলিক গণতন্ত্র নামে এক অভিনব ব্যবস্থা প্রবর্তন করেন। তিনি একটি নতুন ধারার নির্বাচন কাঠামো প্রতিষ্ঠা করেন। এই নির্বাচন প্রক্রিয়ার মূলভিত্তি ছিল এই মৌলিক বা বুনিয়াদি গণতন্ত্র। এ পদ্ধতির বৈশিষ্ট্য হচ্ছে, মন্ত্রিসভা ও প্রতিনিধি পরিষদসমূহ সর্বতোভাবে প্রেসিডেন্টের অধীন থাকা এবং প্রাদেশিক বা অন্য কোনো স্তরে স্বায়ত্তশাসনের অনুপস্থিতি। প্রারম্ভিক পর্যায়ে মৌলিক গণতন্ত্র ছিল একটি চারস্তর বিশিষ্ট ব্যবস্থা। নিম্নস্তর থেকে শুরু করে এ স্তরগুলো ছিল- ১. ইউনিয়ন পরিষদ এবং শহর ও ইউনিয়ন কমিটি, ২. থানা পরিষদ, ৩. জেলা পরিষদ এবং ৪. বিভাগীয় পরিষদ।"
        },
        {
          "label": "গ",
          "question": "উপরের উদ্দীপকের সাথে তোমার পঠিত কোন সাংবিধানিক প্রতিষ্ঠানের মিল রয়েছে? ব্যাখ্যা করো। ৩",
          "explanation": "উদ্দীপকের সাথে আমার পঠিত সাংবিধানিক প্রতিষ্ঠান সরকারি কর্ম কমিশনের মিল রয়েছে। উদ্দীপকে বলা হয়েছে, জনাব 'M' একজন উচ্চপদস্থ সরকারি কর্মকর্তা। তিনি বাংলাদেশ সরকারের সংবিধান স্বীকৃত একটি প্রতিষ্ঠান কর্তৃক আয়োজিত প্রতিযোগিতামূলক পরীক্ষার মাধ্যমে নিয়োগপ্রাপ্ত। উক্ত প্রতিষ্ঠানটি কর্মকর্তা-কর্মচারীদের নিয়োগদান ছাড়াও বদলি, পদোন্নতি ও অন্যান্য কাজের সাথে সংশ্লিষ্ট। এ প্রতিষ্ঠানটির সাথে বাংলাদেশ সরকারি কর্ম কমিশনের সাদৃশ্য রয়েছে। তাই বলা যায়, উদ্দীপকের সাথে আমার পঠিত সাংবিধানিক প্রতিষ্ঠান সরকারি কর্ম কমিশনের সাদৃশ্য বিদ্যমান। বাংলাদেশ সরকারি কর্ম কমিশন একটি সাংবিধানিক প্রতিষ্ঠান। বাংলাদেশ সংবিধানের ১৩৭ নং অনুচ্ছেদে সরকারি কর্ম কমিশন গঠনের কথা বলা হয়েছে। এ প্রতিষ্ঠানটি প্রজাতন্ত্রের বেসামরিক কাজের জন্য মেধাবী ও যোগ্য নাগরিকদের বাছাইয়ের কাজ করে। এজন্য সংস্থাটি প্রতিযোগিতামূলক পরীক্ষা নেওয়ার ব্যবস্থা গ্রহণ করে। কর্ম কমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস বা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে।"
        },
        {
          "label": "ঘ",
          "question": "\"উদ্দীপকে বর্ণিত প্রতিষ্ঠানটির ভূমিকার ওপর রাষ্ট্রের উন্নয়ন নির্ভরশীল\"- উক্তিটি 8 মূল্যায়ন করো।",
          "explanation": "উদ্দীপকে বর্ণিত প্রতিষ্ঠান অর্থাৎ বাংলাদেশ সরকারি কর্ম কমিশনের ভূমিকার ওপর রাষ্ট্রের উন্নয়ন নির্ভরশীল- উক্তিটি সঠিক। আধুনিক রাষ্ট্র পরিচালনায় সরকার কাঠামোয় মেধাবী ও দক্ষ কর্মকতা-কর্মচারীর গুরুত্ব অপরিসীম। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। মেধা যাচাইয়ের ভিত্তিতে যোগ্যতাসম্পন্ন লোক বাছাইয়ের জন্য একটি নিরপেক্ষ প্রতিষ্ঠানের প্রয়োজন রয়েছে। বাংলাদেশের এমন একটি প্রতিষ্ঠান হলো বাংলাদেশ সরকারি কর্ম কমিশন। বাংলাদেশ সংবিধানের ১৩৭ নং অনুচ্ছেদে সরকারি কর্ম কমিশন গঠনের কথা বলা হয়েছে। এছাড়াও সংবিধানে কর্ম কমিশনের কার্যাবলি সম্পর্কে বিধানাবলি সন্নিবেশিত আছে। এ বিধানাবলি অনুসারে কমিশন প্রজাতন্ত্রের কাজে দক্ষ ও উপযুক্ত কর্মচারী নিয়োগের উদ্দেশ্যে প্রাথমিক বাছাই পরীক্ষা, লিখিত ও মৌখিক পরীক্ষা, পুলিশি তদন্ত প্রভৃতি কার্যক্রম পরিচালনা করে। সততা ও নিরপেক্ষতার সাথে তারা প্রজাতন্ত্রের প্রশাসনিক কর্মকর্তা ও কর্মচারীদের বাছাই করে নিয়োগের জন্য সুপারিশ করেন। কর্ম কমিশন যেহেতু নিয়োগের ক্ষেত্রে প্রার্থীর যোগ্যতাকে প্রাধান্য দেয়, তাই প্রকৃত মেধাবীরাই নিয়োগ পেয়ে থাকেন। আর সৎ, যোগ্য ও মেধাবীদের নিয়ে গড়ে ওঠা প্রশাসন সুষ্ঠু রাষ্ট্র পরিচালনায় গুরুত্বপূর্ণ ভূমিকা রাখতে পারে। এর ফলে সরকারের গৃহীত সিদ্ধান্তগুলো দ্রুত বাস্তবায়ন করা সম্ভব হয় এবং রাষ্ট্রের উন্নয়ন সাধিত হয়। উপরের আলোচনার প্রেক্ষিতে বলা যায়, সুষ্ঠুভাবে রাষ্ট্র পরিচালনা এবং এর সার্বিক উন্নয়নে উদ্দীপকে বর্ণিত সাংবিধানিক প্রতিষ্ঠান অর্থাৎ বাংলাদেশ সরকারি কর্ম কমিশনের ভূমিকা অনেক গুরুত্বপূর্ণ।"
        }
      ]
    },
    {
      "number": "9",
      "uddipok": "জন্মগতভাবে একাদশ শ্রেণির শিক্ষার্থী 'B' এর পায়ের আকৃতি ও গড়ন স্বাভাবিক মানুষের মত নয়। অন্যান্য শিক্ষার্থীদের মত সে প্রতিদিন কলেজে এসে ক্লাস করতে পারে না। পরীক্ষার সময় সে তার মায়ের সাথে এসে হুইল চেয়ারে বসে পরীক্ষা দেয়। সে পড়ালেখা করে স্বাবলম্বী হতে চায়। শিক্ষকগণ তার প্রতি মানবিক ও সহনশীল।",
      "tag": "DIN.B 25",
      "sub_questions": [
        {
          "label": "ক",
          "question": "ইভটিজিং কী?",
          "explanation": "পুরুষ কর্তৃক নারীকে উত্ত্যক্ত, লাঞ্ছিত বা যৌন নিপীড়ন করাকে ইভটিজিং বলে।"
        },
        {
          "label": "খ",
          "question": "অটিজম বলতে কী বোঝায়?",
          "explanation": "অটিজম মস্তিষ্কের স্বাভাবিক বিকাশের একটি জটিল প্রতিবন্ধকতা, যা শিশুর জন্মের এক বৎসর ছয় মাস থেকে তিন বৎসরের মধ্যে প্রকাশ পায়। অটিজম আক্রান্ত ব্যক্তিদের সাধারণত শারীরিক গঠনে কোনো সমস্যা বা ত্রুটি থাকে না। তাদের চেহারা, অবয়ব অন্যান্য সুস্থ ও স্বাভাবিক মানুষের মতই থাকে। অনেক ক্ষেত্রে ছবি আঁকা, গান করা, কম্পিউটার চালনা বা গাণিতিক সমাধানসহ অনেক জটিল বিষয়ে এ ধরণের ব্যক্তিরা বিশেষ দক্ষতা প্রদর্শন করে থাকে।"
        },
        {
          "label": "গ",
          "question": "উদ্দীপকে বর্ণিত শিক্ষার্থী 'B' কোন ধরনের সমস্যায় আক্রান্ত? ব্যাখ্যা করো।",
          "explanation": "উদ্দীপকে বর্ণিত শিক্ষার্থী 'B' যে ধরনের সমস্যা আক্রান্ত তা হলো শারীরিক প্রতিবন্ধকতা। যাদের মধ্যে নিম্নবর্ণিত লক্ষণসমূহের মধ্যে এক বা একাধিক লক্ষণ দেখা যাবে তারা 'শারীরিক প্রতিবন্ধী' বলে বিবেচিত হবে। যথা- (ক) একটি বা উভয় হাত বা পা না থাকা; (খ) কোনো হাত বা পা পূর্ণ বা আংশিকভাবে অবশ অথবা গঠনগতভাবে এমন ত্রুটিপূর্ণ বা দুর্বল যে, দৈনন্দিন সাধারণ কাজ-কর্ম বা সাধারণ চালচলন বা ব্যবহার ক্ষমতা আংশিক বা পূর্ণভাবে ব্যাহত হয়; (গ) স্নায়ুবিক অসুবিধার কারণে স্থায়ীভাবে শারীরিক ভারসাম্য না থাকা। উদ্দীপকে বলা হয়েছে, একাদশ শ্রেণির শিক্ষার্থী 'B' হুইল চেয়ারে বসে পরীক্ষা দেয়। জন্মগতভাবেই তার পায়ের আকৃতি ও গড়ন স্বাভাবিক মানুষের মতো দাঁড়িয়ে থাকার উপযোগী নয়। উক্ত শিক্ষার্থীর সমস্যা থেকে বোঝা যায়, সে একজন শারীরিক প্রতিবন্ধী। শারীরিক প্রতিবন্ধীরা একজন সুস্থ স্বাভাবিক মানুষের মতো বুদ্ধিবৃত্তিক কাজকর্ম করতে পারেন।"
        },
        {
          "label": "ঘ",
          "question": "উদ্দীপকে উল্লেখিত বৈশিষ্ট্যসম্পন্ন শিক্ষার্থীদের জন্য আমাদের করণীয়সমূহ বিশ্লেষণ করো।",
          "explanation": "উক্ত বৈশিষ্ট্যসম্পন্ন শিক্ষার্থী তথা শারীরিক প্রতিবন্ধীদের জন্য আমাদের বিভিন্ন করণীয় রয়েছে। প্রতিবন্ধীরা আমাদের সমাজেরই অবিচ্ছেদ্য অংশ। এদেরকে সমাজের উন্নয়নমূলক কর্মকাণ্ডে অন্তর্ভুক্ত করা প্রয়োজন। তাহলেই দেশের সার্বিক উন্নয়ন সম্ভব। আর এজন্য সর্বস্তরের মানুষের সহযোগিতা একান্ত প্রয়োজন। প্রতিবন্ধী সমস্যা সমাধানের জন্য প্রথমেই দরকার সামাজিক সচেতনতা। প্রতিবন্ধীরাও যে মানুষ এ ধারণা সমাজের সর্বস্তরের মানুষের মাঝে জাগ্রত হলে তাদের মধ্যকার প্রতিবন্ধী বিষয়ক কুসংস্কার দূর হবে। এছাড়া মূলধারার শিক্ষাপ্রতিষ্ঠানগুলোকে প্রতিবন্ধীদের জন্য উন্মুক্ত রাখতে হবে। প্রতিবন্ধীদের জন্য পরিবারভিত্তিক সেবা ও কমিউনিটিভিত্তিক পুনর্বাসনের বিস্তার ঘটাতে হবে। প্রতিবন্ধী ও তাদের পরিবারগুলোকে আর্থিক ও মানসিক সহায়তা দিতে হবে। এতে তারা আত্মপ্রত্যয়ী হবে। যেসব প্রতিবন্ধীদের কাজ করার ক্ষমতা আছে তাদের কাজের জন্য প্রশিক্ষণ দিয়ে কাজে যোগদানের ব্যবস্থা করে দিতে হবে। কর্মক্ষেত্রে তারা যাতে সমান অধিকার ও মর্যাদা পায় সে বিষয়টিও লক্ষ রাখতে হবে। যেসব প্রতিবন্ধীরা শিক্ষাক্ষেত্রে প্রতিভার স্বাক্ষর রাখছে তাদেরকে উচ্চশিক্ষার ব্যবস্থা করতে হবে। প্রতিবন্ধী সমস্যা সমাধানে সবচেয়ে প্রয়োজনীয় বিষয় হলো প্রতিবন্ধীবান্ধব আইন প্রণয়ন ও প্রয়োগ। এ আইনের মাধ্যমে প্রতিবন্ধীদের একটি রাষ্ট্রীয় নিরাপত্তা বলয়ের মধ্যে আনতে হবে। উপরের আলোচনা থেকে বলা যায়, উল্লিখিত পদক্ষেপসমূহ গ্রহণ করলে প্রতিবন্ধী সমস্যা অনেকাংশেই সমাধান করা সম্ভব। এভাবে তাদের সমস্যার সমাধান করতে পারলেই তারা সমাজে স্বাভাবিক জীবনযাপনের সুযোগ পাবে।"
        }
      ]
    },
    {
      "number": "10",
      "uddipok": "সম্প্রতি একটি বেসরকারি বিশ্ববিদ্যালয়ে আয়োজিত সেমিনারে দুর্নীতির কারণ ও প্রতিকার শীর্ষক আলোচনার আয়োজন করা হয়। সেখানে বলা হয়, দেশের সর্বস্তরের দুর্নীতি সমূলে উৎপাটন করতে হলে সরকারের একটি বিশেষ কমিশনের সঠিকভাবে দায়িত্ব পালনের কোনো বিকল্প নেই।",
      "tag": "DIN.B 25",
      "sub_questions": [
        {
          "label": "ক",
          "question": "অ্যাটর্নি জেনারেলের মেয়াদকাল কত বছর?",
          "explanation": "রাষ্ট্রপতির সন্তোষানুযায়ী সময়সীমা পর্যন্ত অ্যাটর্নি জেনারেল স্বীয় পদে বহাল থাকবেন।"
        },
        {
          "label": "খ",
          "question": "যুক্তফ্রন্ট কেন গঠন করা হয়েছিল?",
          "explanation": "যুক্তফ্রন্ট গঠনের লক্ষ্য ছিল ১৯৫৪ সালের নির্বাচনে ক্ষমতাসীন মুসলিম লীগকে পরাজিত করা। ১৯৫৪ সালে পূর্ব পাকিস্তানে প্রাদেশিক পরিষদের নির্বাচন অনুষ্ঠিত হয়। এ নির্বাচনে পূর্ব পাকিস্তানের সমমনা রাজনৈতিক দলগুলো ক্ষমতাসীন মুসলিম লীগকে পরাজিত করার লক্ষ্যে জোটবদ্ধ হয়। ১৯৫৩ সালের নভেম্বর মাসে ময়মনসিংহে অনুষ্ঠিত আওয়ামী মুসলিম লীগের কাউন্সিলে 'যুক্তফ্রন্ট' জোট গঠনের সিদ্ধান্ত হয়। এ জোট পাঁচটি রাজনৈতিক দল নিয়ে গঠিত হয়। দলগুলো হলো- আওয়ামী মুসলিম লীগ, কৃষক-শ্রমিক পার্টি, নেজাম-ই-ইসলামি বামপন্থি গণতন্ত্রী দল ও খিলাফত-ই-রাব্বানি।"
        },
        {
          "label": "গ",
          "question": "উদ্দীপকে কোন কমিশনের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে দুর্নীত দমন কমিশনের প্রতি ইঙ্গিত করা হয়েছে। দুর্নীতি দমন কমিশন স্বাধীন ও নিরপেক্ষ প্রতিষ্ঠান। প্রতিষ্ঠানটি আর্থিকসহ বিভিন্ন অপরাধ বিষয়ে অনুসন্ধান ও তদন্ত পরিচালনা, মামলা দায়ের ও পরিচালনা, দুর্নীতি প্রতিরোধ ব্যবস্থা গ্রহণ, দুর্নীতি সংশ্লিষ্ট বিভিন্ন বিষয়ে রাষ্ট্রপতিকে সুপারিশ প্রদান, দুর্নীতির ভয়াবহতা ও এর ক্ষতিকর দিক সম্পর্কে গণসচেতনতা সৃষ্টি, দুর্নীতির বিভিন্ন উৎস চিহ্নিতকরণ ইত্যাদি কার্যক্রম পরিচালনা করে থাকে। দুর্নীতি দমন কমিশন দেশের সর্বস্তরের দুর্নীতি সমূলে উৎপাটন করতে কার্যকরি ভূমিকা পালন করে। বাংলাদেশে দুর্নীতি দমনের উদ্দেশ্যে ২০০৪ সালের ২৩ ফেব্রুয়ারি দুর্নীতি দমন কমিশন (দুদক) গঠন করা হয়। উদ্দীপকে এমন একটি কমিশনের কথা বলা হয়েছে, যেটি দেশের সর্বস্তরের দুর্নীতি সমূলে উৎপাটন করতে কার্যকরি ভূমিকা পালন করে থাকে। এখানে দুর্নীতি দমন কমিশনের প্রতিই ইঙ্গিত করা হয়েছে। উপরের আলোচনায় বিষয়টি প্রতীয়মান। তাই বলা যায়, উদ্দীপকে দুর্নীতি দমন কশিনের প্রতি ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের সর্বশেষ বাক্যটির সাথে তুমি কি একমত? উত্তরের সপক্ষে যুক্তি দেখাও।",
          "explanation": "উদ্দীপকের শেষ বাক্য তথা দেশের সর্বস্তরের দুর্নীতি সমূলে উৎপাটন করতে দুর্নীতি দমন কমিশনের সঠিক দায়িত্ব পালনের কোনো বিকল্প নেই- বিষয়টির সাথে আমি একমত। দুর্নীতি দমন কমিশনের উদ্দেশ্য হলো দুর্নীতির বেড়াজাল থেকে দেশকে রক্ষা করা। এ কমিশনের গৃহীত ব্যবস্থার মাধ্যমে দেশের দুর্নীতি অনেকটা হ্রাস করা সম্ভব। দুর্নীতি দমন কমিশনকে আইনানুযায়ী সাক্ষী তলব করা, অভিযোগ সম্পর্কে অভিযুক্তকে জেরা করা, বেসরকারি দলিলপত্র উপস্থাপন করা এবং গ্রেফতারি পরোয়ানা জারি করার ক্ষমতা দেওয়া হয়েছে। দুর্নীতি দমন কমিশন আইন-২০০৪-এ বলা হয়েছে, দুর্নীতি দমন কমিশন অথবা প্রধান দুর্নীতি দমন কমিশনার যেকোনো স্থানে তার ক্ষমতা ব্যবহার করতে পারবেন এবং দুর্নীতির দায়ে অভিযুক্ত ব্যক্তিকে গ্রেফতার করতে পারবেন। এর ফলে যেকোনো ব্যক্তিই দুর্নীতিতে জড়িত হওয়ার ক্ষেত্রে ভয় পায় এবং দুর্নীতি করা থেকে নিজেকে বিরত রাখে। ২০০৪-এর আইনে দুর্নীতি দমন কমিশনকে আরও ক্ষমতা প্রদান করা হয়েছে যে, তার অধস্তন যেকোনো অফিসার দুর্নীতি বিষয়ে তদন্ত করতে পারবেন। দুর্নীতি দমন কমিশন আইনে বলা হয়েছে, অবৈধ সম্পদ অর্জনকারী ব্যক্তির বিরুদ্ধে গ্রেফতারি পরোয়ানা জারি করা যাবে। দুর্নীতি দমন কমিশন আইন বাস্তবায়নের মাধ্যমে দুর্নীতি দমনে গুরুত্বপূর্ণ ভূমিকা রাখতে পারে। কেননা, এ আইনের বলে কমিশন দুর্নীতিগ্রস্তদের আইনের আওতায় এনে দৃষ্টান্তমূলক শাস্তির ব্যবস্থা করলে অন্যরাও দুর্নীতি করার ক্ষেত্রে শাস্তির ভয় পাবে এবং নিজেকে দুর্নীতিমুক্ত রাখতে উদ্বুদ্ধ হবে। উপরের আলোচনা প্রেক্ষিতে বলা যায়, দুর্নীতি দমন কমিশন তার ওপর অর্পিত ক্ষমতা ও কার্যাবলি যথাযথভাবে প্রয়োগের মাধ্যমে দেশের সর্বস্তরের দুর্নীতি সমূলে উৎপাটন করতে গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "11",
      "uddipok": "১৯০৫ সালে বঙ্গভঙ্গের পর ভারতবর্ষের মুসলমান নেতৃবৃন্দ তাঁদের স্বার্থ সংরক্ষণের জন্য একটি রাজনৈতিক সংগঠনের প্রয়োজনীয়তা অনুভব করতে থাকেন। এরই প্রেক্ষিতে ঢাকায় এক শিক্ষা সম্মেলনে একটি মুসিলম রাজনৈতিক সংগঠনের জন্ম হয়। এ রাজনৈতিক সংগঠনটি পরবর্তীতে ব্রিটিশ ভারতের স্বাধীনতা আন্দোলনে উল্লেখযোগ্য ভূমিকা রাখে।",
      "tag": "DIN.B 25",
      "sub_questions": [
        {
          "label": "ক",
          "question": "AIDS-এর ভাইরাসের নাম কী?",
          "explanation": "AIDS-এর ভাইরাসের নাম হলো-'HIV'।"
        },
        {
          "label": "খ",
          "question": "জলবায়ু পরিবর্তন বলতে কী বোঝায়?",
          "explanation": "যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভ করে তখনই একে বলা হত জলবায়ুর পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক চেতিবাচক রাধার পড়ে। এর ফলে কোনো অনালের কৃষি, বনভূমি, মৎস্য চারণক্ষেত্র, পরিবহন ও 'monia any where sky wagon to nayee male totall শিল্প-কারখানা স্থাপন প্রভৃতি ক্ষেত্রে পরিবর্তন আসে। এ০০০কি করলো কখনো পরিবেশগত বিপর্যয় দেখা দেয়।"
        },
        {
          "label": "গ",
          "question": "উদ্দীপকে ইঙ্গিতকৃত দলটির লক্ষ্য ও উদ্দেশ্য ব্যাখ্যা করো।",
          "explanation": ""
        },
        {
          "label": "ঘ",
          "question": "ব্রিটিশ ভারতের স্বাধীনতা আন্দোলনে উদ্দীপকে বণিত রাজনৈতিক দলটির ভূমিকা মূল্যায়ন করো।",
          "explanation": ""
        }
      ]
    }
  ]
}