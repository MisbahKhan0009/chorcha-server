{
  "title": "নূর মোহাম্মদ কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ব্রিটিশ ভারতের 'ক' প্রদেশটি আয়তন ও জনসংখ্যায় বিশাল। একজন প্রশাসকের একার পক্ষে সুষ্ঠুভাবে শাসনকার্য পরিচালনা করা ছিল অসম্ভব। ফলে কর্তৃপক্ষ প্রশাসনিক ও রাজনৈতিক বিভিন্ন কারণ দেখিয়ে উক্ত প্রদেশটিকে দুটি আলাদা প্রদেশে রূপান্তরিত করে।",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "কভারতের সর্বশেষ গভর্নর জেনারেল ছিলেন লর্ড মাউন্ট ব্যাটেন।"
        },
        {
          "label": "খ",
          "question": "",
          "explanation": "১৯১৯ সালের ভারত শাসন আইনের সর্বাপেক্ষা গুরুত্বপূর্ণ বৈশিষ্ট্য হলো প্রদেশে দ্বৈতশাসন প্রবর্তন। এ আইনের মাধ্যমে প্রাদেশিক বিষয়গুলোকে দুই শ্রেণিতে বিভক্ত করা হয়; যেমন- ক. হস্তান্তরিত বিষয় এবং খ. সংরক্ষিত বিষয়। হস্তান্তরিত বিষয়গুলো গভর্নর ও প্রাদেশিক মন্ত্রিসভা যৌথভাবে পরিচালনা করতেন। আর সংরক্ষিত বিষয় কেবল গভর্নর ও শাসন পরিষদের নেতৃত্বে পরিচালিত হতো। এভাবে প্রাদেশিক শাসনসংক্রান্ত বিষয়কে দুই ভাগে বিভক্ত করায় একে দ্বৈতশাসন বলে অভিহিত করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে আমার পঠিত ঐতিহাসিক ঘটনা ১৯০৫ সালের বঙ্গভঙ্গের সাদৃশ্য আছে। ব্রিটিশ ভারতে অবিভক্ত বাংলা প্রদেশ ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর জেনারেল লর্ড কার্জন ভারত সচিবকে লিখেছিলেন যে, একটিমাত্র কেন্দ্র থেকে এত বড় ও জনবহুল এলাকা শাসন করা সম্ভব নয়। তার এ লিখিত রিপোর্টের আলোকেই ১৯০৫ সালে বাংলাকে ভাগ করে দুটি প্রদেশ সৃষ্টি করা হয়। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় 'পূর্ববাংলা ও আসাম' প্রদেশ। ঢাকাকে এ নতুন প্রদেশের রাজধানী করা হয়। অন্যদিকে, পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ; কলকাতা হয় এর রাজধানী। উদ্দীপকেও আমরা দেখতে পাই, নাগরিকদের অধিকতর সেবা দেওয়ার জন্য সরকার ঢাকা সিটি কর্পোরেশনকে দু'ভাগে ভাগ করে। এর একটি হলো ঢাকা উত্তর সিটি কর্পোরেশন এবং অন্যটি ঢাকা দক্ষিণ সিটি কর্পোরেশন; যা ১৯০৫ সালের বঙ্গভঙ্গ ঘটনার কথাই মনে করিয়ে দেয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের সাথে সাদৃশ্যপূর্ণ ঘটনা অর্থাৎ বঙ্গভঙ্গের মূলে ছিল জাতীয়তাবাদী আন্দোলনকে নস্যাৎ করা- উক্তিটি যথার্থ। ১৯০৫ সালের বঙ্গভঙ্গের পেছনে প্রশাসনিক, অর্থনৈতিক ও সামাজিক কারণ থাকলেও এর অন্যতম কারণ ছিল রাজনৈতিক তথা ভারতবাসীর জাতীয়তাবাদী আন্দোলনকে নস্যাৎ করা। ইংরেজি শিক্ষার প্রসারের ফলে ভারতীয়রা নিজেদের অধিকারের বিষয়ে রাজনৈতিকভাবে সচেতন হলে তাদের মধ্যে জাতীয়তাবাদী চেতনার বিকাশ ঘটে। ১৮৮৫ সালে প্রতিষ্ঠিত রাজনৈতিক দল ভারতীয় জাতীয় কংগ্রেসের নেতৃত্বে সমগ্র ভারতে বিশেষ করে বাংলা প্রেসিডেন্সিতে জাতীয়তাবাদী আন্দোলন শুরু হয়। ভারতবর্ষকে স্বাধীন করার জন্য এ সময় বিভিন্ন আন্দোলন সংঘটিত হয়। জাতীয়তাবাদী এ আন্দোলন ও বিপ্লবী কর্মকান্ডের কেন্দ্রবিন্দু ছিল কলকাতা। এসব আন্দোলনে ভীত হয়ে ব্রিটিশ শাসকগোষ্ঠী তাদের শাসন কৌশল 'ভাগ কর এবং শাসন কর নীতি' প্রয়োগ করে। বাংলা তথা বঙ্গপ্রদেশকে বিভক্ত করে ব্রিটিশরা এদেশের জাতীয়তাবাদী আন্দোলনকে দুর্বল করে তাদের শাসনকে দীর্ঘায়িত করার কৌশল গ্রহণ করে। এছাড়া ঢাকার নবাব স্যার সলিমুল্লাহও বঙ্গভঙ্গের পক্ষে আন্দোলন শুরু করে জনগণকে বোঝাতে চেষ্টা করেন যে, নতুন প্রদেশ সৃষ্টি হলে পূর্ব বাংলার মুসলমানরা নিজেদের ভাগ্য উন্নয়নের সুযোগ পাবে। কিন্তু বঙ্গভঙ্গ বাংলার হিন্দু সম্প্রদায় বিশেষ করে বুদ্ধিজীবী ও রাজনৈতিক নেতাদের-মধ্যে ক্ষোভের সৃষ্টি করে। শিক্ষিত হিন্দু সমাজ মনে করে, তাদের দ্রুত বেড়ে ওঠা বুদ্ধিবৃত্তিক শক্তিকে ব্যাহত করা এবং এর পাল্টা ব্যবস্থা হিসেবে পূর্ব বাংলার মুসলিম প্রভাব বাড়ানোকে উৎসাহিত করাই সরকারের প্রধান লক্ষ্য। আবার বাংলার অধিকাংশ বাণিজ্যের নিয়ন্ত্রণ ছিল তাদের হাতে, তাই বঙ্গভঙ্গের ফলে তারা আর্থিকভাবেও ক্ষতিগ্রস্ত হয়। আর এভাবেই বঙ্গভঙ্গের দ্বারা ব্রিটিশ শাসকগণ কৌশলে কলকাতাকেন্দ্রিক সর্বভারতীয় জাতীয়তাবাদী আন্দোলনকে নস্যাৎ করার সুযোগ লাভ করে। সুতরাং পরিশেষে বলা যায়, প্রশাসনিক কাজ সহজতর করার পাশাপাশি বঙ্গভঙ্গের মাধ্যমে ব্রিটিশরা 'ভাগ কর ও শাসন কর' কৌশল প্রয়োগ করতে চেয়েছিল। এর মাধ্যমে তারা পূর্ব বাংলার সংখ্যাগরিষ্ঠ মুসলমানদের পশ্চিম বাংলার সংখ্যাগরিষ্ঠ হিন্দুদের থেকে আলাদা করে দুটি সম্প্রদায়ের মধ্যে দূরত্ব সৃষ্টি করে। এ দুই সম্প্রদায়ের মধ্যে অনৈক্য ভারতে তাদের শাসনকে আরও শক্তি যুগিয়েছিল।"
        }
      ]
    },
    {
      "number": "2",
      "uddipok": "জনাব আজমল হোসেন একজন রাজনীতিবিদ। তিনি মুসলিম জাতির জন্য আলাদা রাষ্ট্র গঠনের উদ্দেশ্যে একটি জনসভায় সুনির্দিষ্ট কিছু প্রস্তাব পেশ করেন। উক্ত প্রস্তাবের অভ্যন্তরে স্বাধীন রাষ্ট্র প্রতিষ্ঠার বীজ নিহিত ছিল।",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "১৮৫৭ সালে সিপাহী বিদ্রোহ হয়।"
        },
        {
          "label": "খ",
          "question": "",
          "explanation": "হিন্দু সম্প্রদায় দ্বারা প্রভাবিত কংগ্রেস নেতৃবৃন্দ সূচনালগ্ন থেকে বিভিন্নভাবে বঙ্গভঙ্গ রদের প্রচেষ্টা চালায়। এরই ধারাক্রমে তারা ব্রিটিশ সরকারের ওপর চাপ সৃষ্টির উদ্দেশ্যে স্বদেশী আন্দোলনের আদর্শকে রাজনৈতিক হাতিয়ার হিসেবে ব্যবহার করে। এ আদর্শ অনুযায়ী তারা ব্রিটিশ দ্রব্য বর্জন, বিদেশি রীতিনীতি পরিহার এবং স্বদেশী পণ্য ব্যবহার করে দেশীয় সংস্কৃতিতে উজ্জীবিত হতে জনগণকে আহ্বান করে। এটিই ছিল স্বদেশী আন্দোলন।"
        },
        {
          "label": "গ",
          "question": "",
          "explanation": "উদ্দীপকে আজমল সাহেবের প্রস্তাবের সাথে আমার পঠিত ১৯৪০ 'সালের লাহোর প্রস্তাবের সাদৃশ্য রয়েছে। এ প্রস্তাবের উপস্থাপক ছিল শেরে বাংলা এ. কে. ফজলুল হক। লাহোর প্রস্তাব ছিল ব্রিটিশ বিরোধী আন্দোলনের শেষ অস্ত্র। এ প্রস্তাবটি শুরু হয় এক ধরনের চাপ (Preasure)-এর মাধ্যমে। যার অর্থ ভারতবর্ষের কোনো শাসনতান্ত্রিক প্রক্রিয়া লাহোর প্রস্তাবের পরিপন্থি হলে তা মুসলমানদের নিকট কোনো অবস্থায়ই গ্রহণযোগ্য হবে না। মূলত এটি ছিল বড় ধরনের থ্রেট (Threat)। লাহোর প্রস্তাবের মূল বিষয়সমূহ লক্ষ করলে দেখা যায়, ভৌগোলিক অবস্থান অনুযায়ী পাশাপাশি স্থানসমূহকে অঞ্চল হিসেবে চিহ্নিত করার কথা বলা হয়েছে। এখানে প্রচ্ছন্নভাবে রাষ্ট্র সৃষ্টির পূর্বাভাস দেওয়া হয়েছে। এ প্রস্তাবে ভারতবর্ষের উত্তর-পশ্চিম ও পূর্বাঞ্চলের মুসলিম সংখ্যাগরিষ্ঠ অঞ্চলসমূহ নিয়ে স্বাধীন রাষ্ট্রসমূহ গঠনের কথা বলা হয়েছে। এখানে উপমহাদেশের রাজনীতিতে প্রথম স্বাধীন শব্দটি ব্যবহৃত হয়েছে। পাশাপাশি স্বাধীন রাষ্ট্রসমূহের অঙ্গ রাজ্যগুলোর স্বায়ত্তশাসন ও সার্বভৌম নিশ্চিত করা হয়েছে। প্রস্তাবের শেষে স্বাধীন রাষ্ট্রসমূহের সংখ্যালঘুদের স্বার্থ সংরক্ষণে তাদের সাথে আলাপ-আলোচনার যে কথা বলা হয়েছে তা অসাম্প্রদায়িক ও গণতান্ত্রিক চেতনারই ফসল। পরিশেষে বলা যায়, লাহোর প্রস্তাব শুধু ব্রিটিশ ভারতেই নয়, যুগ যুগ ধরে এটি বিশ্বের অধিকার বঞ্চিত স্বাধীনতাকামী মানুষের অনুপ্রেরণার উৎস হয়ে থাকবে।"
        },
        {
          "label": "ঘ",
          "question": "",
          "explanation": "হ্যাঁ, আমি অবশ্যই মনে করি উক্ত প্রস্তাবের মধ্য স্বাধীন রাষ্ট্র প্রতিষ্ঠার বীজ নিহিত ছিল। লাহোর প্রস্তাবে বলা হয় ভারতবর্ষের উত্তর পশ্চিম ও পূর্বাঞ্চলের মুসলিম সংখ্যাগরিষ্ঠ অঞ্চলসমূহ নিয়ে স্বাধীন রাষ্ট্রসমূহ গঠন করতে হবে। এ অংশটুকুর সহজ ব্যাখ্যাতেই বোঝা যায়, লাহোর প্রস্তাবের মধ্যে স্বাধীন রাষ্ট্র প্রতিষ্ঠার বীজ ছিল। এছাড়া যেকোনো রাজনৈতিক, মনস্তাত্ত্বিক ও দার্শনিক বিচারেও বলা যায়, স্বাধীন রাষ্ট্রের বীজ সম্পর্কিত তথ্যটি যথার্থ। এ প্রস্তাবের মাধ্যমে সর্বপ্রথম ব্রিটিশ ভারতের সুদীর্ঘ দিনের প্রাদেশিক স্বায়ত্তশাসনভিত্তিক আন্দোলন ও যুক্তি-তর্কের অবসান ঘটিয়ে প্রথম স্বাধীন রাষ্ট্রসমূহ অর্থাৎ স্বাধীন শব্দটি অতি সতর্কতার সাথে পত্তন করা হয়। এ স্বাধীনরাষ্ট্রসমূহ উপমহাদেশের রাজনীতিতে এক অভিনব বাঁক সৃষ্টি করে। অনেক গবেষক মনে করেন পূর্বাঞ্চলের মুসলিম সংখ্যাগরিষ্ঠ এলাকা নিয়ে যে স্বাধীন রাষ্ট্রের কথা লাহোর প্রস্তাবে উল্লেখ করা হয়েছিল সেই স্বপ্নের স্বাধীন রাষ্ট্র আজকের স্বাধীন 'সার্বভৌম বাংলাদেশ। আবার, অনেক সমালোচক বলতে দ্বিধা করেন না যে লাহোর প্রস্তাবের মধ্যে অনেক অসংগতি ছিল। গবেষণা আর আলোচনা যাই থাকুক না কেন লাহোর প্রস্তাব ভারতবর্ষের মুসলমানদের স্বাধীনতার যে স্বপ্ন দেখিয়েছিল তা বুকে ধারণ করেই পরবর্তীতে বাঙালি জাতীয়তাবাদ দৃঢ় হয়। আর এ জাতীয়তাবাদী চেতনার চূড়ান্ত বিস্ফোরণ ঘটে ১৯৭১ সালের মুক্তিযুদ্ধে, যার মাধ্যমে লাহোর প্রস্তাবে উল্লিখিত ভারতবর্ষের পূর্ব অঞ্চলে সৃষ্টি হয় একটি স্বাধীন সার্বভৌম দেশ। দেশটির নাম বাংলাদেশ। আলোচনার শেষে বলা যায়, যে লাহোর প্রস্তাব নিয়ে আগামী দিনের বিশ্লেষক ও গবেষকগণের গবেষণা ও উপলব্ধি লাহোর প্রস্তাবকে সমৃদ্ধ করবে। একথা স্বীকার করেও আমরা দৃঢ়তার সাথে বলতে পারি লাহোর প্রস্তাবের মধ্যে স্বাধীন রাষ্ট্র প্রতিষ্ঠার বীজ ছিল।"
        }
      ]
    },
    {
      "number": "3",
      "uddipok": "নিচের ছকটি দেখ ও প্রশ্নগুলোর উত্তর দাও। ক' সালের ভারত শাসন আইন ' খ' সালের ভারত শাসন আইন দ্বিকক্ষবিশিষ্ট কেন্দ্রীয় আইনসভার প্রতিষ্ঠা প্রদেশে দ্বৈতশাসন ভারতীয় হাইকমিশনারের পদ সৃষ্টি সর্বভারতীয় যুক্তরাষ্ট্র গঠন প্রাদেশিক স্বায়ত্তশাসন ভারত থেকে বার্মার পৃথকীকরণ",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "সর্বভারতীয় জাতীয় কংগ্রেস ১৮৮৫ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "রাজনৈতিক ইতিহাসে দ্বিজাতি তত্ত্ব মুসলমানদের ভাগ্য উন্নয়নের এক যুগান্তকারী মাইলফলক। এ তত্ত্বের মূলকথা ছিল ভারতে মুসলমানরা যেকোনো বিচারে একটি স্বতন্ত্র জাতি এবং তাদের পৃথক জাতিসত্তা রয়েছে। এ পৃথক জাতিসত্তার স্বার্থরক্ষার জন্য ভারতে মুসলমানদের জন্য আলাদা আবাসভূমি প্রয়োজন। দ্বিজাতি তত্ত্বের ভিত্তিতেই রচিত হয় ১৯৪০ সালের লাহোর প্রস্তাব, যার মধ্যে বাংলাদেশের স্বাধীনতার বীজ নিহিত ছিল বলে মনে করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে 'খ' সালে ১৯৩৫ সালের ভারত শাসন আইনের কথা উল্লেখ করা হয়েছে। ভারতের শাসনতান্ত্রিক ইতিহাসের একটি গুরুত্বপূর্ণ অধ্যায় হলো ১৯৩৫ সালের ভারত শাসন আইন। ১৯১৯ সালের ভারত শাসন আইন ভারতবাসীর ক্রমবর্ধমান রাজনৈতিক চাহিদা ও প্রত্যাশা পূরণ করতে না পারার কারণে ১৯৩৫ সালের ভারত শাসন আইন পাশ করা হয়। উদ্দীপকের ছকে 'খ' সালের ভারত শাসন আইনে সর্বভারতীয় যুক্তরাষ্ট্রীয় গঠনের প্রস্তাব, প্রাদেশিক স্বায়ত্তশাসন, ভারত থেকে বার্মাকে পৃথিকীকরণ করা হয়। এরূপ বৈশিষ্ট্যগুলো ১৯৩৫ সালের ভারত শাসন আইনের সাথে সাদৃশ্যপূর্ণ। কেননা, এই আইনের মাধমে ভারতে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। ব্রিটিশ ভারতীয় প্রদেশ এবং মিত্র দেশীয় রাজ্যগুলো নিয়ে একটি সর্বভারতীয় যুক্তরাষ্ট্রের প্রস্তাব উত্থাপিত হয়। অন্যদিকে, প্রাদেশিক স্বায়ত্তশাসন ১৯৩৫ সালের ভারত শাসন আইনের কেন্দ্রবিন্দুস্বরূপ। এ আইন প্রদেশসমূহে স্বায়ত্তশাসন প্রদান করে। এছাড়া এ আইনের মাধ্যমে বার্মা বা মিয়ানমারকে ভারতবর্ষ থেকে বিচ্ছিন্ন করা হয়। সুতরাং এ থেকে বোঝা যায়, 'খ' সালের ভারত শাসন আইনটির সাথে ১৯৩৫ সালের ভারত শাসন আইনের মিল আছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের 'ক' সালের ভারত শাসন আইন দ্বারা ১৯১৯ সালের ভারত শাসন আইন এবং 'খ' সালের ভারত শাসন আইন দ্বারা ১৯৩৫ সালের ভারত শাসন আইনের কথা বলা হয়েছে। এ দুটি আইনের মধ্যে ১৯৩৫ সালের ভারত শাসন আইনটি অপেক্ষাকৃত ভালো। ভারতের শাসনতান্ত্রিক ইতিহাসের উল্লেখযোগ্য দুটি আইন হলো ১৯১৯ ও ১৯৩৫ সালের ভারত শাসন আইন। উভয় আইন ছিল ভারতের জনগণের গণতান্ত্রিক অধিকার প্রতিষ্ঠার বৃহৎ প্রয়াস এবং রাজনীতিতে ভারতীয়দের সম্পৃক্ত করার জন্য যুগান্তকারী পদক্ষেপ। তবে এ আইন দুটির মধ্যে ১৯৩৫ সালের আইনটি অধিক কার্যকর। কারণ, প্রথমত, ১৯৩৫ সালের আইনে ভারতের সব প্রদেশের মধ্যে ক্ষমতা বণ্টন করা হয়। কিন্তু ১৯১৯ সালের আইনে কেন্দ্র ও প্রদেশের মধ্যে ক্ষমতা বণ্টন করা হলেও যুক্তরাষ্ট্রীয় ব্যবস্থার প্রবর্তন করা হয়নি। ফলে প্রদেশের ক্ষমতার কোনো সাংবিধানিক নিশ্চয়তা ছিল না। দ্বিতীয়ত, ১৯৩৫ সালে যুক্তরাষ্ট্রীয় ব্যবস্থার আওতায় প্রাদেশিক স্বায়ত্তশাসন প্রবর্তন করা হয়। ফলে প্রদেশে দায়িত্বশীল সরকার গড়ে ওঠার সুযোগ সৃষ্টি হয়। কিন্তু ১৯১৯ সালের আইনে প্রাদেশিক স্বায়ত্তশাসন দেওয়া হয়নি। তৃতীয়ত, ১৯৩৫ সালের আইনে কেন্দ্র ও প্রদেশে দ্বি কক্ষবিশিষ্ট আইনসভা গঠন করার ব্যবস্থা করা হয়। উভয় কক্ষের সদস্যরা ব্রিটিশ ভারতের এবং দেশীয় রাজ্যের নির্বাচিত প্রতিনিধি ছিলেন। কিন্তু ১৯১৯ সালের আইনে উভয় কক্ষের সদস্যরা ছিলেন নির্বাচিত ও মনোনীত। ১৯৩৫ সালেই প্রথম নির্বাচিত সদস্য নিয়ে আইনসভাগুলো গড়ে ওঠে। চতুর্থত, ১৯৩৫ সালের আইনে সর্বপ্রথম ভারতে যুক্তরাষ্ট্রীয় আদালত স্থাপন করা হয়। এটি ১৯১৯ সালের আইনে ছিল না। যুক্তরাষ্ট্রীয় আদালত ব্যবস্থা ১৯৩৫-এর আইনকে ১৯১৯ সালের আইন অপেক্ষা অধিক মর্যাদা দিতে সক্ষম হয়। সঠিকভাবে বলা যায়, ১৯৩৫ সালের ভারত শাসন আইন ১৯১৯ সালের ভারত শাসন আইন অপেক্ষা উন্নত ছিল।"
        }
      ]
    },
    {
      "number": "4",
      "uddipok": "ব্রিটিশ শাসনের অবসানের পর পাকিস্তান রাষ্ট্র গঠিত হয়। কিছুদিনের মধ্যেই পাকিস্তান সরকারের অগণতান্ত্রিক সিদ্ধান্তের প্রতিবাদে জনগণ রাজপথে নামতে বাধ্য হয় এবং বুকের তাজা রক্তে রাজপথ রঞ্জিত করে। ১৯৫৬ সালের সাংবিধানিক স্বীকৃতির মাধ্যমে জনগণের দাবি পূর্ণতা পায়।",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "মৌলিক গণতন্ত্র হলো আয়ুব খানের উদ্ভাবিত এক উদ্ভট নির্বাচন কৌশল যার মাধ্যমে রাষ্ট্রপতিকে সরাসরি নির্বাচিত না করে প্রতিনিধি নির্বাচনের মাধ্যমে প্রতিনিধিদের দ্বারা রাষ্ট্রপতি নির্ধারণ করা।"
        },
        {
          "label": "খ",
          "question": "",
          "explanation": "মুক্তিযোদ্ধাদের মধ্যে ছাত্রদের সংখ্যা বেশি ছিল বলে মুক্তিযুদ্ধে তাদের ভূমিকা ছিল ব্যাপক। মুক্তিযুদ্ধকালীন দেশের বিভিন্ন অঞ্চলে পাকিস্তান বাহিনীর বিরুদ্ধে প্রাথমিক প্রতিরোধ গড়ে তোলে এদেশের ছাত্রসমাজ। কলেজ, বিশ্ববিদ্যালয়ের ছাত্রদের পাশাপাশি অনেক স্কুল পড়ুয়া কিশোররাও মুক্তিযুদ্ধে অংশগ্রহণ করে। হাজারো ছাত্ররা ভারতে প্রশিক্ষণের মাধ্যমে সারাদেশের গেরিলা যুদ্ধসহ সম্মুখযুদ্ধে অংশগ্রহণ করে। তাদের অসীম সাহস আর দুরন্তপনায় পর্যুদস্ত হতে থাকে পাকিস্তানি বাহিনী।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যে আন্দোলনের ইঙ্গিত করা হয়েছে সেটি ছিল ১৯৫২ সালের ভাষা আন্দোলন। ভাষা আন্দোলনের প্রেক্ষাপট ছিল খুবই তাৎপর্যপূর্ণ। পাকিস্তান সৃষ্টির শুরুতেই রাষ্ট্র ভাষা কী হবে এ নিয়ে প্রশ্ন দেখা দেয়। সে সময় মুসলিম লীগের প্রভাবশালী নেতা ও বুদ্ধিজীবীরাও উর্দুকে পাকিস্তানের রাষ্ট্রভাষা করার পক্ষে মতামত দেন। তখনই ড. মুহাম্মদ শহীদুল্লাহসহ বাংলার বুদ্ধিজীবী লেখকগণ এর প্রতিবাদ করেন। পাকিস্তান রাষ্ট্র সৃষ্টি হওয়ার পর পরই ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেমের নেতৃত্বে তমদ্দুন মজলিস গঠিত হয়। এটিই ছিল ভাষা আন্দোলনের প্রধান সংগঠন। এ সংগঠনের উদ্যোগে ভাষা আন্দোলনকে রাজনৈতিক রূপদানের জন্য ১৯৪৭ সালের ডিসেম্বর মাসে গঠিত হয় প্রথম 'রাষ্ট্রভাষা সংগ্রাম পরিষদ', যার আহবায়ক মনোনীত হন ঢাকা বিশ্ববিদ্যালয়ের অধ্যাপক নূরুল হক ভূঁঞা। ১৯৪৮ সালের প্রথম থেকেই শিক্ষিত বাঙালি সমাজ বাংলা ভাষার দাবি নিয়ে সোচ্চার হয়ে ওঠে। ২ মার্চ ১৯৪৮ দেশের ছাত্রসমাজ বুদ্ধিজীবীদের উপস্থিতিতে দ্বিতীয়বারের মতো 'রাষ্ট্রভাষা সংগ্রাম পরিষদ' গঠন করে। রাষ্ট্রভাষা সংগ্রাম পরিষদের নতুন কমিটির আহবানে ১১ মার্চ ধর্মঘট পালিত হয়। তীব্র আন্দোলনের মুখে ১৫ মার্চ মুখ্যমন্ত্রী খাজা নাজিমুদ্দীন আন্দোলনকারীদের সাথে আলোচনায় বসে একটি চুক্তি স্বাক্ষর করেন। এ চুক্তিতে গ্রেফতারকৃতদের মুক্তি, তদন্ত কমিটি গঠন, শিক্ষার মাধ্যম বাংলা, বাংলাকে রাষ্ট্রভাষা করার প্রস্তাব আইন পরিষদে উত্থাপন প্রভৃতি অন্তর্ভুক্ত ছিল। এরপর গভর্নর জেনারেল মোহাম্মদ আলী জিন্নাহ ২১ ও ২৪ মার্চ ভিন্ন দুটি অনুষ্ঠানে উর্দুকে রাষ্ট্রভাষা হিসেবে ঘোষণা দিলে বাংলার সর্বস্তরের জনগণ তা প্রত্যাখ্যান করে এবং বাংলার দাবিতে আন্দোলন বেগবান হয়। অবশেষে ১৯৫২ সালের ২১ ফেব্রুয়ারি রক্তের বিনিময়ে বাংলা ভাষা রাষ্ট্রীয় স্বীকৃতি লাভ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত আন্দোলন তথা ভাষা আন্দোলন বাঙালি জাতীয়তাবাদ বিকাশে যথেষ্ট অবদান রেখেছে বলে আমি মনে করি। বাঙালির রাজনৈতিক ইতিহাসে ভাষা আন্দোলন অত্যন্ত তাৎপর্যপূর্ণ ঘটনা। এ আন্দোলন পূর্ব বাংলার গণতান্ত্রিক আন্দোলনকে এক ধাপ এগিয়ে নিয়ে যায়। পূর্ব বাংলার জনগণের মধ্যে এ আন্দোলন এক নতুন জাতীয়তাবাদী চেতনার উন্মেষ ঘটায়। বাঙালির ঐক্যবদ্ধ এ আন্দোলনই বাংলাকে রাষ্ট্রভাষা হিসেবে মর্যাদা দান করে। বাঙালি গণচেতনার প্রথম বহিঃপ্রকাশ ঘটায় এ ভাষা আন্দোলন। ভাষা আন্দোলনের মধ্য দিয়েই বাঙালি জাতীয়তাবাদের চেতনার বিকাশ ঘটে, বাঙালি ঐক্যবদ্ধ হয় এবং অন্যায়ের প্রতিবাদ করতে শিখে। তাদের মধ্যে অসাম্প্রদায়িক চেতনার বিকাশ ঘটে, সচেতনতা সৃষ্টি হয় এবং বাংলা ভাষা ও সংস্কৃতিতে নতুন প্রাণাবেগ সৃষ্টি হয়। উক্ত আন্দোলনই পরবর্তীতে বাংলাদেশের স্বাধীনতার পথকে প্রশস্ত করে। বাঙালি জাতীয়তাবাদের বিকাশ ঘটাতে প্রথম সংঘটিত এ গণআন্দোলন গুরুত্বপূর্ণ ভূমিকা পালন করে। এর মাধ্যমেই বাঙালি জাতি স্বকীয়তা বজায় রাখা এবং নিজের অস্তিত্ব রক্ষার প্রয়োজনীয়তাকে যথাযথভাবে উপলব্ধি করতে সক্ষম হয়। এর অনুপ্রেরণার ভিত্তিতেই পরবর্তীতে বাংলাদেশে অন্যান্য আন্দোলন সংঘটিত হয়। তাই আমি মনে করি, ভাষা আন্দোলন বাঙালি জাতীয়তাবাদ বিকাশে গুরুত্বপূর্ণ অবদান রেখেছে।"
        }
      ]
    },
    {
      "number": "5",
      "uddipok": "",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "ধীরেন্দ্রনাথ দত্ত ছিলেন প্রখ্যাত আইনজীবী, যিনি কুমিল্লা থেকে নির্বাচিত পাকিস্তান গণপরিষদ সদস্য ছিলেন।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে পাকিস্তানি বাহিনী কর্তৃক বাঙালি নিধনের পর যে পরিকল্পনা গ্রহণ করা হয় তার নাম দেওয়া হয় 'অপারেশন সার্চলাইট'। ১৯৭১ সালের ২৫ মার্চ বাঙালি জাতির ইতিহাসে এক তমসাচ্ছন্ন রাত। এ রাতে জেনারেল ইয়াহিয়া অত্যন্ত তড়িঘড়ি করে বৈঠক সমাপ্ত এবং বাঙালিদের অতর্কিত হামলা করার নির্দেশ দিয়ে ঢাকা ত্যাগ করেন। তার নির্দেশে পাকিস্তানি বাহিনী রাত ১১টা থেকে নিরস্ত্র, ঘুমন্ত নিরীহ বাঙালি বুদ্ধিজীবী, সাংবাদিক, শিক্ষকসহ সাধারণ মানুষের প্রতি নৃশংসতম হত্যাযজ্ঞে লিপ্ত হয়। যাকে সাংবাদিক এন্থনি ম্যাসকারেনহাস বিশ শতকের সর্বাপেক্ষা ঘৃণ্যতম প্রবঞ্চনা বলে উল্লেখ করেন। ২৫ মার্চের এ কালরাত্রির ঘটনাটিই 'অপারেশন সার্চলাইট' হিসেবে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে আমার পঠিত ১৯৫৪ সালের প্রাদেশিক নির্বাচনের ইঙ্গিত প্রদান করা হয়েছে।   ভাষা আন্দোলনের পর পূর্ব  বাংলার জাগ্রত জনতার আন্দোলনের চাপে বাধ্য হয়ে পাকিস্তান সরকার ৬৯৪ সালের নির্বাচন ঘোষণা করেন। বাঙালির ইতিহাসে এ নির্বাচন অত্যন্ত তাৎপর্যপূর্ণ। ১৯৪৭ সালের পাকিস্তান জন্ম লাভের প্রায় সাত বছর পর অর্থাৎ ১৯৫৪ সালে একটি প্রাদেশিক নির্বাচন অনুষ্ঠিত হয়েছিল, যা ১৯৫৪ সালের সাধারণ নির্বাচন বা যুক্তফ্রন্ট নির্বাচন নামে পরিচিত। এটা ছিল পাকিস্তানের প্রথম নির্বাচন। পূর্ব বাংলার আইন পরিষদ নির্বাচিত ঘোষিত হলে ক্ষমতাসীন মুসলিম লীগকে পরাজিত করার উদ্দেশ্যে মাওলানা ভাসানীর নেতৃত্বে আওমীলীগ, কৃষকপ্রজা পার্টির শেরে বাংলা এ. কে. ফজলুল হকের নেতৃত্বে কৃষক শ্রমিক পার্টি, মাওলানা আতাহার আলীর নেতৃত্বে নেজামে ইসলাম, হাজী মোহাম্মদ দানেলের নেতৃত্বে গণতন্ত্রী দল এবং আবুল হাশেমের নেতৃত্বে পাকিস্তান খিলাফতের রব্বানী পার্টির সমন্বয়ে যুক্তফ্রন্ট গঠিত হয়। নির্বাচনী ইশতেহার হিসেবে যুক্তফ্রন্ট ২১ দফা কর্মসূচি ঘোষণা করেছিল। যা পূর্ব বাংলার জনগণ কর্তৃক ব্যাপক সমর্থন লাভ করে। ফলে যুক্তফ্রন্ট নির্বাচনের সংখ্যাগরিষ্ঠতা অর্জনের সক্ষম হয়।নির্বাচনে ২৩৭ টি মুসলিম আসনের মধ্যে সংরক্ষিত মহিলা আসন সহ ২২৪টি আসন পেয়ে যুক্তফ্রন্ট বিজয়ী হয়।  উদ্দীপকের ছকে যে তথ্যগুলো উপস্থাপন করা হয়েছে অর্থাৎ ২১ দফা কর্মসূচি, যুক্ত ফ্রন্ট ২২৪টি আসন, সরকারি দল ৯ টি আসন লাভ করে।   সুতরাং দেখা যাচ্ছে, উদ্দীপকের নির্বাচনকে যুক্তফ্রন্ট এরসাথে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: তৎকালীন রাজনৈতিক প্রেক্ষাপটে উক্ত নির্বাচন অর্থাৎ ১৯৫৪ সালে নির্বাচনের গুরুত্ব অপরিসীম।   ১৯৫৪ সালে নির্বাচনের তাৎপর্য বাঙালি জাতির কাছে চির স্মরণীয়। কেননা ১৯৫৪  সালের নির্বাচন ছিল মুসলিম লীগের অন্যায়, বৈষম্যমূলক, ব্যর্থ শাসনের বিরুদ্ধে বাঙালির ঐক্যবদ্ধ প্রতিবাদ। বাঙালির জাতি এ নির্বাচনের মাধ্যমে মুসলিম লীগ কে বুঝিয়ে দেয় যে, তারা পূর্ব বাংলার মুসলিম লীগকে আর চায়না। যুক্ত ফ্রন্ট এর নেতৃত্ববৃন্দের জনপ্রিয়তা, বিশেষ করে তরুণ নেতৃত্বের জনপ্রিয়তা পূর্ব বাংলার ভবিষ্যৎ নেতৃত্ব তড়িৎ পথ সুগম করে। কারণ অনেক তরুণ নেতার কাছে মুসলিম লীগের বড় বড় নেতৃত্বের পরাজয় ঘটে। এছাড়া যুক্তফ্রন্টের মধ্যে আওয়ামী মুসলিম লীগের সর্বোচ্চ আসন লাভ ভবিষ্যতে তাদের পূর্ব বাংলার বলিষ্ঠ নেতৃত্ব প্রতিষ্ঠার ইঙ্গিত বহন করে। এ নির্বাচনের মাধ্যমে পূর্ব বাংলার রাজনীতিতে ধর্মনিরপেক্ষ ধারার সৃষ্টি হয়। সর্বোপরি এ নির্বাচনের মাধ্যমে মুসলিম লীগ নেতৃত্বের প্রতি বাঙালির মনের ব্যাপক অনাস্থা জন্মায়। তারা বুঝতে পারে পশ্চিম পাকিস্তানি ও তাদের এ দেশের দোসরদের দ্বারা বাঙালির প্রকৃত মুক্তি লাভ সম্ভব নয়। ফলে বাঙালি জাতীয়তাবাদী আদর্শের ভিত্তিতে পূর্ব পাকিস্তান স্বায়ত্তশাসনের প্রতি তাদের পূর্ণ সমর্থন ব্যক্ত করে।"
        }
      ]
    },
    {
      "number": "6",
      "uddipok": "কাশেমপুর গ্রামের যুবক সিকান্দার উদ্বেগের সাথে লক্ষ করল যে, গ্রামের কৃষকরা সুদখোর মহাজনদের থেকে ঋণ নিয়ে সর্বস্বান্ত হচ্ছে। এমতাবস্থায় সিকান্দার কৃষকদের সামরিক শিক্ষায় শিক্ষিত করে মহাজনদের বিরুদ্ধে আন্দোলন শুরু করেন। কিন্তু সেই সংগ্রামে তিনি শহীদ হন।",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "মজলুম জননেতা মওলানা আব্দুল হামিদ খান ভাসানী।"
        },
        {
          "label": "খ",
          "question": "",
          "explanation": "পবিত্র কুরআনে বর্ণিত পাঁচটি ফরজ বিষয়ের কোনো প্রকারের কুসংস্কার ও বিকৃতির প্রয়োগ না করে কুরআনের নির্দেশ পালন করার জন্য হাজী শরীয়তউল্লাহ যে আন্দোলন করেছিলেন তা ফরায়েজি আন্দোলন নামে পরিচিত। হাজী শরীয়তউল্লাহর এ আন্দোলন মুসলমানদের সামাজিক জীবনে গভীরভাবে আলোড়ন সৃষ্টি করে। দলে দলে গ্রামবাংলার মুসলমানগণ ফরায়েজি আন্দোলনে সক্রিয়ভাবে অংশগ্রহণ করে। সমাজজীবন থেকে কুসংস্কারগুলো দূর করতে মুসলমানগণ ইসলামি চেতনায় সমৃদ্ধ হওয়ার সুযোগ পায়। মহাজন, জমিদার ও নীলকর বণিকদের বিরুদ্ধে মুসলমানগণ ঐক্যবদ্ধ হতে শুরু করে এবং প্রত্যক্ষ সংগ্রামে অংশ নেয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত আব্দুর রহমানের কর্মকাণ্ডের সাথে আমার পঠিত যে রাজনৈতিক নেতার আদর্শের মিল রয়েছে তিনি হলেন মহান সংগ্রামী, কৃষক দরদী ও ব্রিটিশ ভারতের অন্যতম প্রধান বাঙালি নেতা শহীদ তিতুমীর। তিতুমীরের সময়ে বাংলা নিরাহু দরিদ্র কৃষক সম্প্রদায়ের উপর অত্যাচারী জমিদার, নীলকরদের শোষণ ও উৎপীড়ন মারাত্মক আকার ধারণ করেছিল । নীলকুঠিলরা কৃষক সমাজের ওপর নানাভাবে অত্যাচার ও উৎপীড়ন করত। কাজেই এসব অত্যাচারীর জমিদার ও নীলকুঠীয়ালাদের নির্যাতনের হাত থেকে কৃষকদেরকে রক্ষা করার জন্য সংগঠিত করে তিতুমীর প্রতিরোধের ব্যবস্থা করেন। তিনি তাদের সমাজ সচেতনতার পাশাপাশি সামরিক কলাকৌশল সম্পর্কেও শিক্ষাদান করেন। এ প্রশিক্ষণপ্রাপ্ত কৃষক সমাজ তিতুমীরের নেতৃত্বে শোষণ ও নির্যাতনের বিরুদ্ধে প্রতিরোধ্য প্রতিবাদ শক্তিতে পরিণত হয়। তিনি ইংরেজদের আক্রমণ প্রতিরোধ করার জন্য কলকাতায় নারিকেলবাড়িয়ায় একটি বাঁশের কেল্লা বা দুর্গ নির্মাণ করেন। এখানে তিনি একটি সুদক্ষ লাঠিয়াল বাহিনী গড়ে তোলেন। ১৮৩১ সালে ইংরেজ বাহিনী মেজর স্বটের নেতৃত্বে তিতুমীরের বাঁশের কেল্লা আক্রমণ করে। তিতুমীর তার লাঠিয়াল বাহিনী নিয়ে ইংরেজদের বিরুদ্ধে প্রাণপণ যুদ্ধ করে শহীদ হন এবং গোলার আঘাতে বাঁশের কেল্লার পতন হয়। এভাবে শহীদ তিতুমীরের গড়ে ওঠা সুসংগঠিত কৃষক আন্দোলনের পরিসমাপ্তি ঘটে।উদ্দীপকের আব্দুর রহমানের সাথে তিতুমীরের আদর্শ ও কর্মের প্রতিফলন সুস্পষ্ট। তিতুমীরের ন্যায় তিনিও অন্যায়ের বিরুদ্ধে সোচ্চার হয়ে গ্রামের কৃষকদের মহাজনদের হাত থেকে রক্ষা করেছেন। এছাড়া তিতুমীরের মত আব্দুর রহমান ও কৃষকদের সামরিক শিক্ষার প্রশিক্ষিত করা ও চূড়ান্ত পর্যায়ে নিজের জীবন উৎসর্গ করতে দেখা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের স্বাধীনতা সংগ্রামের পটভূমিতে উদ্দীপকে যে নেতার প্রতি ইঙ্গিত করা হয়েছে তার কাজের সাথে শহীদ তিতুমীরের কাজের সাদৃশ্য রয়েছে। তার এরূপ আন্দোলন বাঙালির মুক্তির আন্দোলনও অনুপ্রেরণা জুগিয়েছিল। উদ্দীপকে আব্দুর রহমান ছিলেন একজন সমাজ সংস্কারক। সামাজিক কুসংস্কার ও অন্যায় এর বিরুদ্ধে তিনি ছিলেন সদা সোচ্চার। তিনি অত্যাচারী জমিদার ও মহাজনদের হাত থেকে নির্যাতিত কৃষকদের রক্ষার জন্য একটি সশস্ত্র বাহিনীর গড়ে তোলেন এবং তাদের প্রশিক্ষণের ব্যবস্থা করেন। এরূপ বর্ণনায় স্পষ্ট ভাবে শহীদ তিতুমীরের সংগ্রামী রূপ স্পষ্ট হয়ে ওঠে। তিনি আজীবন ইংরেজ শাসকদের অত্যাচারের বিরুদ্ধে লড়াই করে শহীদ হয়েছেন। তারে আত্মত্যাগ আমাদের মুক্তি-সংগ্রামের সাথে সাদৃশ্যপূর্ণ কেননা তিনি ইংরেজ শাসকদের বিরুদ্ধে যুদ্ধে পরাজিত ও শহীদ হয়েছেন সত্য কিন্তু অমিততেজি স্বাধীন চেতনার মৃত্যুহয়নি। যুগ যুগ ধরে তার বিদ্রোহ মন্ত্রে বাঙালিরা উদ্বুদ্ধ হয়ে অত্যাচার ও শোষণের বিরুদ্ধে গড়ে তুলেছেন প্রতিবাদ ও প্রতিরোধ আন্দোলন। তাই বাংলাদেশের স্বাধীনতা সংগ্রামের স্মৃতিচারণ করলে আমাদের মানসপটে ভেসে ওঠে এক বলিষ্ঠ ও তেজদীপ্ত স্বাধীনতা সংগ্রামীর প্রতিচ্ছবি। তিনি আর কেউ নন, স্বয়ং তিতুমীর। বস্তুত বাংলাদেশের স্বাধীনতা সংগ্রামের পটভূমিতে তিতুমীরের অবদান ও প্রেরণা ছিল অপরিসীম এবং অতুলনীয়। উপরিউক্ত আলোচনা থেকে বলা যায় শহীদ তিতুমীর শূন্য থেকে যেভাবে ইংরেজ সরকারের বিরুদ্ধাচারণ করেছিলেন তেমনিভাবে এদেশের বাঙালি সমাজ ও দৃঢ়-মনোবল নিয়ে স্বাধীনতা সংগ্রামে অগ্রসর হয়। অবশেষে দেশমাতৃকাকে স্বাধীন করার চেতনা বুকে ধারণ করে বাঙালি সমাজ বাংলাদেশ স্বাধীন করে।"
        }
      ]
    },
    {
      "number": "7",
      "uddipok": "নিচের ছকটি দেখ ও প্রশ্নগুলোর উত্তর দাও। ছক-১ জন্ম: পশ্চিম বাংলার মেদিনীপুরে অবিভক্ত বাংলার শেষ মুখ্যমন্ত্রী নিয়মতান্ত্রিক রাজনীতির প্রতি শ্রদ্ধা ছক-২ জন্ম: ঢাকার নবাব পরিবারে প্রাচীন রাজনৈতিক দল গঠনে ভূমিকা বঙ্গভঙ্গের সমর্থনে আন্দোলন",
      "tag": "BNMPSC 25",
      "sub_questions": [
        {
          "label": "ক",
          "question": "'ডাল-ভাতের রাজনীতি'র প্রবক্তা কে?",
          "explanation": "'ডাল-ভাতের রাজনীতি'র প্রবক্তা শেরে বাংলা এ. কে. ফজলুল হক।"
        },
        {
          "label": "খ",
          "question": "",
          "explanation": "নওয়াব আব্দুল লতিফকে বাংলার সৈয়দ আহমদ বলা হয়। শিক্ষা বিস্তারে নবাব আব্দুল লতিফের অবদান ছিল অপরিসীম। তিনি স্পষ্টভাবে বুঝতে পেরেছিলেন যে, শিক্ষা ব্যতীত এ ভূখণ্ডের মুসলমান সম্প্রদায়ের মুক্তির কোনো বিকল্প পথ নেই। তাই তাদের মধ্যে ইংরেজি শিক্ষা প্রসারের জন্য ১৮৬৩ সালে তার একক প্রচেষ্টায় 'মোহামেডান লিটারারি সোসাইটি' বা 'মুসলিম সাহিত্য সমিতি' নামে একটি সংগঠন প্রতিষ্ঠিত হয়। তাছাড়া তার অক্লান্ত প্রচেষ্টায় ১৮৫৫ সালে 'কলকাতা হিন্দু কলেজ' প্রেসিডেন্সি কলেজে রূপান্তরিত হয়। এর ফলে মুসলমানদের ইংরেজি শিক্ষার পথ প্রশস্ত হয়। তিনি নানা সামাজিক, সাংস্কৃতিক ও শিক্ষাপ্রতিষ্ঠানের পৃষ্ঠপোষকতা করেন। তার প্রচেষ্টায় কলকাতা আলিয়া মাদ্রাসার প্রভূত উন্নতি সাধিত হয়। তিনি মুহসিন ফান্ড পুনর্গঠন করেন। সমাজ সংস্কার ও শিক্ষা বিস্তারে উত্তর ভারতের স্যার সৈয়দ আহমদের মতো তার বিশেষ অবদান ছিল বলেই তাকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ছক-১ এ বর্ণিত রাজনৈতিক ব্যক্তি ভারত উপমহাদেশের মহান নেতা, গণতন্ত্রকামী মানুষের প্রাতঃস্মরণীয় ব্যক্তিত্ব হোসেন শহীদ সোহরাওয়ার্দী। সম্ভ্রান্ত মুসলিম পরিবারে ১৮৯২ সালের ৮ই সেপ্টেম্বর পশ্চিম বাংলার মেদিনিপুরে জন্মগ্রহণ করেন ক্ষণজন্মা প্রবাদপুরুষ হোসেন শহীদ সোহরাওয়ার্দী। বর্ণাঢ্য শিক্ষা জীবনের শেষ অংশে তিনি অক্সফোর্ড বিশ্ববিদ্যালয় থেকে রাষ্ট্র বিজ্ঞান, অর্থনীতি ও ইংরেজিতে এমএ ডিগ্রি লাভ করেন এবং বার এটল লাভ করেন। ১৯২০ সালে তিনি কলকাতা হাইকোর্টে আইন ব্যবসায় শুরু করেন এবং স্বরাজ ও খেলাফত আন্দোলনে জড়িয়ে পড়েন। শুরু হয় তার রাজনৈতিক জীবন। রাজনৈতিক জীবনের দীর্ঘপথ চলায় তাকে আর পিছনে তাকাতে হয়নি। ১৯৪৫-৪৬ সালের নির্বাচনের পর তিনি অবিভক্ত বাংলার প্রধানমন্ত্রী হন। বেলাল প্যাক্ট, মুসলিম লীগের সংগঠন, অবিভক্ত বাংলার আন্দোলন, আওয়ামী লীগ গঠন, ১৯৫৪ সালের যুক্তফ্রন্ট নির্বাচন ইত্যাদি ক্ষেত্রে অসামান্য অবদান রাখেন। হোসেন শহীদ সোহরাওয়ার্দী সকল কর্মকান্ডকে ছাপিয়ে উদ্ভাসিত হয়ে ওঠে তার গণতান্ত্রিক মূল্যবোধ। নিয়মতান্ত্রিক উপায়ে ক্ষমতায় যাওয়ার চেতনা তার মাধ্যমে প্রতিষ্ঠা পায়। বুলেট নয়, ব্যালট এই আদর্শ ধারণ করে তিনি আপোষহীনভাবে সংগ্রাম চালিয়ে গেছেন। গণতন্ত্রের প্রতি তার প্রগাঢ় শ্রন্থা ও মমত্ববোধের জন্য তাকে গণতন্ত্রের মানসপুত্র বলা হয়। কীর্তিমান এ মহান নেতার মৃত্যু নাই- এটাই আমাদের বিশ্বাস।"
        },
        {
          "label": "ঘ",
          "question": "ছক-২ এ উল্লিখিত ব্যক্তি কি কেবল রাজনৈতিক ক্ষেত্রেই অবদান রেখেছেন? আলোচনা কর।",
          "explanation": "নিম্নের অনুরূপ: ছক-২ এ উল্লিখিত বাক্তি উপমহাদেশের মহান রাজনৈতিক ব্যক্তি, ভারতবর্ষের ভাগ্যপিড়ীত মুসলমান সম্প্রদায়ের মুক্তির দূত নবাব স্যার সলিমুল্লাহ। উদ্দীপকের ছক-২ এ বর্ণিত শব্দগুচ্ছ স্পষ্টতই নবাব স্যার সলিমুল্লাহর বর্ণাঢ্য কর্মজীবনের রাজনৈতিক অংশের খন্ড চিত্র। ঢাকার নবাব পরিবারের এ নেতা দূরদর্শী রাজনৈতিক চিন্তার ফসল ১৯০৬ সালে প্রতিষ্ঠিত মুসলিম লীগ। মূলত তার বঙ্গভঙ্গের স্বপ্ন যখন অঙ্কুরে বিনষ্ট হয়ে যায় তখনি তিনি বুঝতে পেরেছিলেন ভারতবর্ষের মুসলমানদের জন্য আলাদা গ্লাটফর্ম প্রতিষ্ঠা ব্যতীত মুসলমানদের ভাগ্য বদলানো সম্ভব নয়। তাই এ দূরদর্শী নেতার অক্লান্ত পরিশ্রমের ফসল ১৯০৬ সালের মুসলিম লীগ। পৃথিবীর কীর্তিমান মানুষের কর্মকান্ড কখনো নির্দিষ্ট গন্ডির মধ্যে থাকে না। ক্ষণজন্মা পুরুষ নবাব তার বর্ণাঢ্য কর্ম জীবনে অনুকরণীয় যে দর্শন রেখে গেছেন তা হলো শিক্ষায় অগ্রসর ব্যতীত কোনো জাতীয় মুক্তি সম্ভব নয়। বিশেষ করে এক্ষেত্রে তিনি অনগ্রসর মুসলমান সমাজের। কথাই বেশি ভেবেছিল। মুসলিম শিক্ষার উন্নতিকল্পে তিনি ঢাকার আহসানউল্লাহ ইঞ্জিনিয়ারিং স্কুল (বর্তমানে বাংলাদেশ প্রকৌশল ও প্রযুক্তি বিশ্ববিদ্যালয়) সলিমুল্লাহ এতিমখানা, সলিমুল্লাহ মুসলিম হলসহ বিভিন্ন শিক্ষা প্রতিষ্ঠান স্থাপন করেন। ঢাকা বিশ্ববিদ্যালয় ও মিটফোর্ড মেডিকেল কলেজ প্রতিষ্ঠায় তার অবদান আজও কৃতজ্ঞতার সাথে স্মরণ করা হয়। তাই আলোচনা শেষে বলতে পারি, নবাব স্যার সলিমুল্লাহর অবদান কেবল রাজনৈতিক গন্ডির মধ্যে সীমাবদ্ধ ছিল না বরং তা ছিল বহুমাত্রিক।"
        }
      ]
    },
    {
      "number": "8",
      "uddipok": "আফ্রিকা মহাদেশের একটি দেশ দীর্ঘ নয় মাস সংগ্রাম করে স্বাধীনতা অর্জন করে। স্বাধীনতার পরপরই দেশটি সংবিধান তৈরিতে সক্ষম হয়। সংবিধানটিতে রাষ্ট্রীয় মূলনীতি এবং মৌলিক অধিকার স্থান পেয়েছে। জনগণের মৌলিক অধিকার বাস্তবায়নে সংবিধানে বিশেষ ব্যবস্থার বিধান রয়েছে।",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "সংবিধান হলো রাষ্ট্র পরিচালনার মৌলিক নীতিমালা সংবলিত সর্বোচ্চ দলিল।"
        },
        {
          "label": "খ",
          "question": "",
          "explanation": "যে সংবিধান সহজে পরিবর্তন করা যায় না তাকেই দুষ্পরিবর্তনীয় সংবিধান বলে। বাংলাদেশের সংবিধানের একটি উল্লেখযোগ্য বৈশিষ্ট্য হলো এটি দুষ্পরিবর্তনীয় প্রকৃতির। সংবিধানের কোনো ধারা বা অংশ পরিবর্তন করতে বিশেষ পদ্ধতির অনুসরণ করতে হয়, যা সংবিধানের দশম ভাগে উল্লেখ আছে। দুষ্পরিবর্তনীয় সংবিধানের কোনো ধারা বা বিধানসমূহ পরিবর্তন, সংশোধন বা রহিতকরণের জন্য জাতীয় সংসদের দুই-তৃতীয়াংশ সদস্যের ভোট প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকের সংবিধানে উল্লিখিত অংশের সাথে বাংলাদেশের সংবিধানের মিল লক্ষ করা যায়। দীর্ঘ নয় মাস সংগ্রাম করে স্বাধীনতা অর্জন, স্বল্প সময়ে সংবিধান প্রণয়ন, সংবিধানে মূলনীতি ও মৌলিক অধিকার সন্নিবেশন ও সুরক্ষার ব্যবস্থা এ সবই বাংলাদেশের সংবিধানের সাথে সাদৃশ্যপূর্ণ। উক্ত সংবিধানের মতো বাংলাদেশের সংবিধানেও ৪টি রাষ্ট্রীয় মূলনীতির কথা উল্লেখ করা হয়েছে। এগুলো হলো- ১. জাতীয়তাবাদ, ২. সমাজতন্ত্র, ৩. গণতন্ত্র ও ৪. ধর্মনিরপেক্ষতা। জাতীয়তাবাদ বাঙালির হাজার বছরের ঐক্য, বন্ধন ও চেতনা বিশ্বের বুকে তুলে ধরেছে। সমাজতন্ত্র প্রতিনিধিত্ব করছে শোষণহীন সমাজে গণতন্ত্র জনগণের শাসনের সুউচ্চ মহিমা তুলে ধরে জনগণের সার্বভৌমত্বের বার্তা দিয়ে যাচ্ছে। ধর্মনিরপেক্ষতা দ্বারা বাংলাদেশের সংবিধান আধুনিক সংবিধানের মর্যাদায় অধিষ্ঠিত। বর্ণিত সংবিধানে মৌলিক অধিকার স্থান পেয়েছে, যা বাংলাদেশের সংবিধানেও আমরা সুস্পষ্ট দেখতে পাই। বাংলাদেশের সংবিধানের তৃতীয় ভাগে ২৬নং থেকে ৪৭নং অনুচ্ছেদ পর্যন্ত মৌলিক অধিকারগুলো লিপিবদ্ধ আছে। এসব মৌলিক অধিকারের মধ্যে আইনের দৃষ্টিতে সমতা, সরকারি নিয়োগ লাভে সমতা, আইনের আশ্রয় লাভের অধিকার, চলাফেরার স্বাধীনতা, সমাবেশের স্বাধীনতা, সংগঠনের স্বাধীনতা, বাক স্বাধীনতা, পেশা বা বৃত্তির স্বাধীনতা, ধর্মীয় স্বাধীনতা, সম্পত্তির অধিকার অন্যতম। সংবিধানের মৌলিক অধিকার সন্নিবেশনের মধ্য দিয়ে নাগরিকের ব্যক্তিত্ব বিকাশের সুযোগ নিশ্চিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দেশের সংবিধানে জনগণের মৌলিক অধিকার বাস্তবায়নের বিশেষ ব্যবস্থার বিধান রয়েছে। উক্ত দেশের সংবিধানের ন্যায় বাংলাদেশের সংবিধানে মৌলিক অধিকার সংরক্ষণের উপায়সমূহ সুস্পষ্টভাবে উল্লেখ করা হয়েছে। সংবিধানের ২৬নং অনুচ্ছেদে পরিষ্কার বলা আছে যে, মৌলিক অধিকারের সাথে অসামঞ্জস্য আইন বাতিল হয়ে যাবে। এখানে সংবিধানসহ সংবিধানের রক্ষকের ভূমিকায় অবতীর্ণ হয়েছে। কোনো সংক্ষুব্ধ ব্যক্তি মৌলিক অধিকার বলবৎ করার জন্য হাইকোর্ট বিভাগে আবেদন করতে পারবেন (অনুচ্ছেদ নং ৪৪)। হাইকোর্ট বিভাগ কোনো সংক্ষুব্ধ ব্যক্তির আবেদনক্রমে মৌলিক অধিকার বলবৎ করার জন্য যেকোনো ব্যক্তি বা সংস্থাকে নির্দেশ দিতে পারবে। বাংলাদেশের মৌলিক অধিকার রক্ষার সর্বশেষ আশ্রয়স্থল সুপ্রীম কোর্ট। আইন বিভাগের প্রণীত কোনো আইন কিংবা শাসন বিভাগের কোনো কার্যক্রম মৌলিক অধিকার পরিপন্থি হলে সুপ্রীম কোর্ট তা বিচার বিভাগীয় পর্যালোচনার মাধ্যমে বাতিল ঘোষণা করতে পারবে। এছাড়া সুপ্রিম কোর্ট অনেক সময় স্বপ্রণোদিত (Suo-Moto) হয়ে কারও পক্ষে মামলা দায়ের করে নাগরিকের মৌলিক অধিকার রক্ষার পক্ষে রায় দিতে পারে। সবশেষে বলা যায়, মৌলিক অধিকার কেবল সংবিধানে সন্নিবেশিত করাই যথেষ্ট নয়-এর সুরক্ষার ব্যবস্থা অবশ্যই থাকতে হবে। তা না হলে 'কাজির গরু কিতাবে আছে, গোয়ালে নাই অবস্থা' হবে।"
        }
      ]
    },
    {
      "number": "9",
      "uddipok": "জনাব জহির একজন সরকারি চাকরিজীবী। একটি সাংবিধানিক প্রতিষ্ঠানের দীর্ঘ নিয়োগ প্রক্রিয়ার মাধ্যমে তিনি প্রজাতন্ত্রের কর্মে নিযুক্ত হয়েছেন। উক্ত প্রতিষ্ঠানটি দেশে সৎ ও যোগ্য কর্মকর্তা-কর্মচারী নিয়োগে আপসহীন ভূমিকা পালন করে থাকে।",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "মৌলিক অধিকার হলো রাষ্ট্র প্রদত্ত সেসব সুযোগ-সুবিধা, যা নাগরিকদের ব্যক্তিত্ব বিকাশের জন্য অপরিহার্য।"
        },
        {
          "label": "খ",
          "question": "",
          "explanation": "গণতান্ত্রিক দেশের সংবিধান জনগণের দ্বারা রচিত ও গৃহীত হয়। জনগণের পক্ষ থেকে সংবিধান রচনার গুরুদায়িত্ব যে সাংবিধানিক কমিটির মাধ্যমে সম্পাদিত হয়, তাকে গণপরিষদ বলে। বাংলাদেশের জন্য একটি স্থায়ী সংবিধান রচনার উদ্দেশ্যে প্রথম পদক্ষেপ হিসেবে রাষ্ট্রপতি ১৯৭২ সালের ২৩ মার্চ 'বাংলাদেশ গণপরিষদ আদেশ' জারি করেন। সে মোতাবেক গণপরিষদ গঠন করা হয়। পরবর্তীতে ১৯৭২ সালে এ গণপরিষদই বাংলাদেশে প্রথম সংবিধান প্রণয়ন করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে প্রশ্নচিহ্নিত (?) স্থানে 'বাংলাদেশ সরকারি কর্মকমিশন' নামক সাংবিধানিক প্রতিষ্ঠানকে ইঙ্গিত করা হয়েছে। উদ্দীপকে দেখা যায়, একটি সাংবিধানিক প্রতিষ্ঠানের উল্লেখ রয়েছে। এ সংস্থা গণপ্রজাতন্ত্রী বাংলাদেশের প্রশাসনিক কার্যাদি নির্বাহের জন্য ১ম ও ২য় শ্রেণির কর্মচারীদের নিয়োগদান করে। এছাড়া অনেক ক্ষেত্রে এ প্রতিষ্ঠান রাষ্ট্রপতিকে পরামর্শদান করে থাকে। উদ্দীপকে যে তিনটি বিষয়কে তুলে ধরা হয়েছে তা প্রশ্নচিহ্নিত (?) স্থানে সাংবিধানিক সংস্থা সরকারি কর্মকমিশনকেই ইঙ্গিত করছে। কেননা, এসব বৈশিষ্ট্য সরকারি কর্মকমিশনেরই রয়েছে। বাংলাদেশ সংবিধানের ১৩৭নং অনুচ্ছেদ অনুযায়ী একজন সভাপতিসহ আইনের দ্বারা নির্ধারিত সংখ্যক সদস্য নিয়ে বাংলাদেশ সরকারি কর্মকমিশন গঠিত হবে। কমিশনের সভাপতি ও অন্য সদস্যগণ রাষ্ট্রপতি কর্তৃক নিযুক্ত হবেন। রাষ্ট্রপতির ৫৭নং আদেশবলে বাংলাদেশ সরকারি কর্মকমিশনের সদস্যসংখ্যা সভাপতিসহ অন্যূন ৬ জন বা অনূর্ধ্ব ১৫ জন নির্ধারিত করা হয়। তবে কমিশনের সদস্যদের অর্ধেক এমন ব্যক্তি হবেন যারা কমপক্ষে ২০ বছর সরকারের কর্মে নিয়োজিত ছিলেন। বর্তমানে বাংলাদেশ কর্মকমিশন ১ জন সভাপতি ও ১১ জন সদস্য নিয়ে গঠিত। বাংলাদেশ সরকারি কর্মকমিশনের প্রধান অফিস ঢাকায় অবস্থিত। প্রধান অফিস ছাড়াও চট্টগ্রাম, খুলনা, বরিশাল ও রাজশাহীতে এর আঞ্চলিক অফিস বিদ্যমান রয়েছে। আর বাংলাদেশ সংবিধানের ১৩৯নং অনুচ্ছেদ অনুযায়ী সরকারি কর্মকমিশনের সভাপতি বা অন্যকোনো সদস্য তার দায়িত্ব গ্রহণের তারিখ থেকে পাঁচ বছর বা তার ৬৫ বছর বয়স পূর্ণ হওয়া এর মধ্যে যা আগে ঘটে সে সময় পর্যন্ত স্বীয় পদে বহাল থাকবেন।"
        },
        {
          "label": "ঘ",
          "question": "",
          "explanation": "হ্যাঁ, আমি অবশ্যই মনে করি, উক্ত প্রতিষ্ঠান অর্থাৎ বাংলাদেশ সরকারি কর্মকমিশনের সততা ও আপোষহীনতা সুশাসনের জন্য সহায়ক। সুশাসন হচ্ছে এমন এক শাসন কৌশল যেখানে সরকারের স্বচ্ছতা, জবাবদিহিতা ও আইনের শাসন নিশ্চিত করে সম্পদের সুষ্ঠু ও সুসম ব্যবহার নিশ্চিত করা হয়। সুশাসনের মূল উদ্দেশ্যই হলো দুর্নীতি রোধ। বাংলাদেশ সরকারি কর্মকমিশনের মূল কাজ হলো প্রজাতন্ত্রে দক্ষ, সৎ, যোগ্য ব্যক্তিদের নিযুক্ত করা। এসব দক্ষ, সৎ ও যোগ্য লোকদের দ্বারা গঠিত সংগঠনকে অরাজনৈতিক ও স্থায়ী সরকার বলা হয়। মূলত এ অরাজনৈতিক সরকারই রাজনৈতিক সরকারকে বিভিন্ন দিক নির্দেশনা দিয়ে থাকে। রাজনৈতিক সরকারে মন্ত্রী বা বিভিন্ন পদমর্যাদার অনেক ব্যক্তি থাকেন, যাদের প্রশাসন যন্ত্র সম্পর্কে কোনো জ্ঞান থাকে না। আবার প্রভাব খাটিয়ে কিংবা প্রজ্ঞতার অভাবে রাজনৈতিক সরকার প্রশাসনকে অর্থাৎ জহির সাহেবদের মতো লোকদের মেধা ও যোগ্যতা ভিন্ন খাতে প্রবাহিত করার চেষ্টা করতে পারে। সেক্ষেত্রে সরকারি কর্মকমিশন যদি সততা ও আপোষহীনতার মাধ্যমে কারও চোখ রাঙানো বা চাপ উপেক্ষা করে লোক নিয়োগ দেয় তবে অবশ্যই আশা করা যায় প্রশাসনে যোগ্য লোক আসবে। মোটকথা হলো, সৎভাবে নির্বাচিত লোক সৎ হবে এটাই স্বাভাবিক। তখন এ সমস্ত মেধাবী, আপোষহীন, দক্ষ প্রশাসন দ্বারা কোনো অবস্থায়ই দুর্নীতি প্রশ্রয় পাবে না। সরকারের স্বচ্ছতা ও জবাবদিহিতা নিশ্চিত হবে এবং সুশাসন প্রতিষ্ঠিত হবে।"
        }
      ]
    },
    {
      "number": "10",
      "uddipok": "সাজিদের বয়স ১০ বছর। কিন্তু সে সমবয়সী অন্য ছেলেমেয়েদের মতো নয়। বাসার পাশের একটি কিন্ডারগার্টেন স্কুলে ভর্তি করা হয়। স্কুলের পরিবেশের সাথে সে খাপ খাওয়াতে না পারায় তার পড়াশোনা বন্ধ করে দেওয়া হয়। তার মামা একজন মানবাধিকার কর্মী। তিনি সাজিদের বাবা-মাকে বলেন, 'সাজিদের মতো শিশুদের প্রতি আরও মনোযোগ দিতে হবে তাহলেই তারা সুস্থ জীবনে ফিরে আসতে পারবে।'",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "আক্ষরিক অর্থে দুর্নীতি (Corruption) বলতে সমাজে প্রচলিত রীতিনীতি, আদর্শ ও মূল্যবোধের পরিপন্থি আচরণকে বোঝায়। সহজ কথায় ক্ষমতাকে ব্যক্তিগত লাভের উদ্দেশ্যে ব্যবহার করাকে দুর্নীতি বলে।"
        },
        {
          "label": "খ",
          "question": "",
          "explanation": "দুর্নীতির জন্য দায়ী একক কোনো কারণকে দায়ী করা যায় না। এর জন্য দায়ী অনেকগুলো কারণের মধ্যে উল্লেখযোগ্য হলো রাজনৈতিক ও সামাজিক অস্থিতিশীলতা, উচ্চাভিলাষী জীবনের মোহ, ঐতিহাসিকভাবে চলে আসা ধারা, ধর্মীয় ও নৈতিক শিক্ষার অভাব, বেকারত্ব, অপর্যাপ্ত বেতন ও পারিশ্রমিক, আর্থিক অসচ্ছলতা, দুর্নীতি দমনে সদিচ্ছার অভাব, অসম অর্থনৈতিক প্রতিযোগিতা ইত্যাদি। তবে অন্যতম প্রধান কারণ হিসেবে বলা যায় লোভ।'"
        },
        {
          "label": "গ",
          "question": "",
          "explanation": "উদ্দীপকে সাজিদের যে অস্বাভাবিক আচরণগুলো ফুটে উঠেছে তা হলো সে সমবয়সী অন্য ছেলে মেয়েদের মতো নয়, স্কুলের পরিবেশ তথা নতুন পরিবেশের সাথে সে খাপ খাওয়াতে পারে' না। এটি এক ধরনের বুদ্ধি প্রতিবন্ধিতার মধ্যে পড়লেও যথার্থ বিশ্লেষণে সাজিদের সমস্যাটি অটিজম। অটিজম কোনো রোগ নয়। এটি স্নায়ু বিকাশজনিত সমস্যার একটি বিস্তৃত রূপ, যা অটিজম স্পেকট্রাম ডিসঅর্ডার নামে পরিচিত। সাজিদের অস্বাভাবিক যে আচরণের মূল কারণ, সে একটি অটিস্টিক কিশোর। এ ধরনের সমস্যাগ্রস্তরা 'বাবা-মা বা সমাজের অন্য কোনো লোকদের সাথে সম্পর্ক স্থাপন করতে পারে না। নিজেকে নিয়ে ব্যস্ত থাকে। নিজের মনে একই কাজ বা একই খেলা বার বার করতে থাকে। এটাও এক ধরনের জটিল প্রতিবন্ধিতা। উপর্যুক্ত আলোচনা থেকে বলা যায়, ১০ বছরের কিশোর সাজিদ অটিস্টিক কিশোর। তাই তার মধ্যে অটিজমের আচরণসমূহ ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সাজিদ একজন বুদ্ধি প্রতিবন্ধী শিশু। তার আচরণ বিশ্লেষণে তাকে অটিস্টিক শিশু বলা হয়েছে। অন্যান্য প্রতিবন্ধিতা যেমন শারীরিক, বাক, দৃষ্টি, শ্রবণ প্রতিবন্ধিতার থেকে তার প্রতিবন্ধিতা অনেকটা ব্যতিক্রম। উপরের প্রতিবন্ধিতায় আক্রান্ত ব্যক্তিদের যত সহজে চিকিৎসা সেবা, আর্থিক সহযোগিতা, রাষ্ট্রীয় সাহায্য দ্বারা সমস্যার সমাধান করা যায় সাজিদের বেলায় বিষয়টি বেশ জটিল। তাই সাজিদের বেলায় আমার প্রথম করণীয় তার ইচ্ছার বিরুদ্ধে না যাওয়া। বরং তার ইচ্ছাকে সাপোর্ট দিয়ে তার মধ্যে এক ধরনের ইচ্ছাশক্তি তৈরির চেষ্টা করা। সাজিদকে আমি উপযুক্ত পরিবেশ দিব। সে যদি আমার সাথে খেলা করতে চায় তার সাথে খেলব তবে ওই ক্ষেত্রে তাকে কোনো চাপ দেওয়া যাবে না। প্রধান কথা হলো সাজিদ হতে পারত আমার ভাই, আমার বন্ধু, আমার আপনজন। আমি সবসময় মনে রাখব, সাজিদের মতো প্রতিবন্ধীরাও আমাদের মতো মানুষ এবং তাদেরও আমাদের মতো সকল সুযোগ-সুবিধা নিয়ে বেঁচে থাকার অধিকার প্রাপ্তি নিশ্চিত করতে সহযোগিতা করব। আমরা সবাই প্রতিবন্ধীদের প্রতি সহযোগিতার হাত বাড়িয়ে দেব। আমি বিশ্বাস করি, অন্যের সহযোগিতায় এগিয়ে আসার মধ্য দিয়েই আমি পূর্ণাঙ্গ মানুষ হতে পারি।"
        }
      ]
    },
    {
      "number": "11",
      "uddipok": "M একটি ভাইরাসঘটিত ব্যাধি। এ রোগে মানুষের রোগ প্রতিরোধ ক্ষমতা হ্রাস পায়। এমনকি এ রোগের কোনো প্রতিষেধকও আবিষ্কৃত হয়নি। ফলে ধীরে ধীরে মানুষ মৃত্যুর দিকে ধাবিত হয়।",
      "tag": "BNMPSC 25",
      "sub_questions": [
        {
          "label": "ক",
          "question": "",
          "explanation": "পুরুষ কর্তৃক নারীকে উত্ত্যক্ত, ঠাট্টা, বিরক্ত, বিব্রত, লাঞ্ছিত এবং যৌন নিপীড়ন করাকে ইভটিজিং বলে।"
        },
        {
          "label": "খ",
          "question": "",
          "explanation": "বিংশ শতাব্দীর গোড়ার দিকে বায়ুমন্ডলে গ্রিন হাউজ গ্যাসের মাত্রা বৃদ্ধি এবং সূর্যরশ্মি থেকে নির্গত শক্তির পরিবর্তনের কারণে যে উষ্ণতা বেড়েছে তাকেই বৈশ্বিক উষ্ণতা রলে। বৈশ্বিক উষ্ণতা বৃদ্ধির কারণে প্রতিনিয়ত কুমেরু ও হিমালয়ের বরফ গলে সমুদ্রপৃষ্ঠের উচ্চতা বৃদ্ধি পাচ্ছে। জলবায়ুর সাম্যাবস্থা ভেঙে যাওয়ায় বন্যা, খরা, ঝড়, জলোচ্ছ্বাস, ভূমিকম্প, সুনামি ইত্যাদি প্রাকৃতিক দুর্যোগ বেড়েই চলেছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যে রোগটিকে ইঙ্গিত করা হয়েছে তা হলো AIDS। আমরা জানি, AIDS রোগের কয়েকটি পর্যায়ে রয়েছে - প্রথম পর্যায়: এ সময় HIV ভাইরাসে আক্রান্ত ব্যক্তি বছরের পর বছর লক্ষণহীন অবস্থায় জীবন যাপন করতে পারে। দ্বিতীয় পর্যায়: মৃদু আক্রান্তের লক্ষণ প্রকাশ পায়। যেমন - ওজন কমে যাওয়া, অবসাদ ও ক্লান্তিবোধ। তৃতীয় পর্যায়: এ পর্যায়ে ফুসফুসের রক্ষা, অতিরিক্ত ওজন হ্রাস, অপরিবর্তিত জ্বর ইত্যাদি জটিল লক্ষণ দেখা দেয়। চতুর্থ পর্যায়: এ পর্যায়ে শরীরের রোগ প্রতিরোধ ক্ষমতা মারাত্মকভাবে ক্ষতিগ্রস্ত হয়। শরীরে রোগ প্রতিরোধ করতে পারে না। যার পরিণতি দুই বছরের মধ্যে নিশ্চিত মৃত্যু। উদ্দীপকে উল্লেখ রয়েছে যে, 'M' একটি ভাইরাস জনিত রোগ। এই রোগ হলে রোগ প্রতিরোধ ক্ষমতা ধীরে ধীরে কমে যায়। বায়ু, খাবার, মূত্র, ঘাম কিংবা বমির মাধ্যমে এ রোগ সংক্রমিত হয় না। অর্থাৎ এ লক্ষণ গুলো ইটস কে নির্দেশ করছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: এইডস প্রতিরোধযোগ্য ঘাতক ব্যাধি। যেহেতু আজ অব্দি এ রোগের কার্যকর প্রতিরোধক আবিষ্কৃত হয়নি, সেহেতু এর পরিণাম করুন মৃত্যু। এইডস প্রতিরোধে আমাদের অনেক করণীয় রয়েছে। যেমন - ১. এইডস সম্পর্কে সচেতন হতে হবে। এ রোগের উৎস, কারণ, আক্রান্ত ব্যক্তির করুন অবস্থা ইত্যাদি উপলব্ধি করা। ২. এইডস আক্রান্তদের ঘৃণা বা সামাজিকভাবে অবহেলা করা যাবে না। ৩. ধর্মীয় অনুশাসন মেনে চলা। স্বামী-স্ত্রী পরস্পরের প্রতি আস্থাশীল থাকা। ৪.বহুকামিতা, নিষিদ্ধপল্লী তথা পতিতালয়ের যাতায়াত বন্ধ করা এবং অনিরাপদ যৌন মিলন পরিহার করা। ৫. এইডস এর বিরুদ্ধে সামাজিক সচেতনতা সৃষ্টিতে সবাইকে এগিয়ে আসা এবং সামাজিক আন্দোলন জোরদার করে তোলা। ৬.প্রতিবছর ১ ডিসেম্বর বিশ্ব এইডস দিবস পালনে সর্বাত্মকভাবে অংশগ্রহণ করা। ৭. সর্বোপরি এইডস সম্পর্কে নিজে সতর্ক হওয়া এবং অন্যকে সতর্ক করে তোলা।"
        }
      ]
    }
  ]
}