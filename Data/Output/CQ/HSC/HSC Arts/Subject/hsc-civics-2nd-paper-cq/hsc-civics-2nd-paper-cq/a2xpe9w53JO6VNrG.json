{
  "title": "ঢাকা বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বিংশ শতকের শুরুতে লর্ড কার্জন এর একটি সিদ্ধান্ত পূর্ব বাংলার মুসলিমদের মধ্যে ব্যাপক জাগরণ সৃষ্টি করলেও অন্য একটি সম্প্রদায় এতে ক্ষিপ্ত হয়ে উঠে। স্বদেশি আন্দোলনের নামে' তাদের সশস্ত্র বিরোধিতার কারণে ব্রিটিশ সরকার এই সিদ্ধান্ত রদ করতে বাধ্য হয়।",
      "tag": "DB 25",
      "sub_questions": [
        {
          "label": "ক",
          "question": "সর্বভারতীয় জাতীয় কংগ্রেস কত সালে প্রতিষ্ঠিত হয়?",
          "explanation": "সর্বভারতীয় জাতীয় কংগ্রেস ১৮৮৫ সালে প্রতিষ্ঠিত হয়।"
        },
        {
          "label": "খ",
          "question": "দ্বৈতশাসন সম্পর্কে তোমার ধারণা ব্যক্ত করো।",
          "explanation": "কোম্পানি শাসনামলের শুরুর দিকে বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে ন্যস্ত করাই হলো দ্বৈতশাসন। ১৭৬৫ সালে দেওয়ানি লাভের (রাজস্ব আদায়ের ক্ষমতা) পর লর্ড ক্লাইভবাংলায় দ্বৈতশাসন প্রবর্তন করেন। দ্বৈতশাসনের অর্থ হলো দু'জনের শাসন। এ ব্যবস্থায় আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব দেওয়া হয় বাংলার নামমাত্র নবাবের হাতে। অন্যদিকে, বাংলার রাজস্ব আদায়, দেওয়ানি ও জমির বিবাদ সম্পর্কিত - বিচার ইত্যাদি লাভজনক কাজ কোম্পানি নিজের হাতে রাখে। দ্বৈতশাসন ব্যবস্থায় ইস্ট ইন্ডিয়া কোম্পানি লাভ করে দায়িত্বহীন ক্ষমতা, আর অন্যদিকে নবাব পান ক্ষমতাহীন দায়িত্ব।"
        },
        {
          "label": "গ",
          "question": "উদ্দীপকে ইঙ্গিতকৃত ঘটনায় মুসলিমদের উচ্ছ্বসিত হবার কারণ বর্ণনা করো।",
          "explanation": "উদ্দীপকে ইঙ্গিতকৃত ঘটনাটি হলো বঙ্গভঙ্গ। মুসলিমরা নানা কারণে এ ঘটনায় উচ্ছ্বাসিত হয়। উদ্দীপকে বলা হয়েছে বিংশ শতকের শুরুতে লর্ড কার্জনের একটি সিদ্ধান্ত পূর্ব বাংলার মুসলিমদের মধ্যে ব্যাপক জাগরণ সৃষ্টি করলেও অন্য একটি সম্প্রদায় এতে ক্ষিপ্ত হয়ে ওঠে। স্বদেশি আন্দোলনের নামে তাদের সশস্ত্র বিরোধিতার কারণে ব্রিটিশ সরকার এই সিদ্ধান্ত রদ করতে বাধ্য হয়। ১৯০৫ সালের বঙ্গভঙ্গ মুসলমান জনগণের মধ্যে নতুন আশা ও উদ্দীপনা জাগ্রত করে। মধ্যবিত্ত মুসলমানেরা বঙ্গভঙ্গকে তাদের সামাজিক ও অর্থনৈতিক ক্ষেত্রে আশীর্বাদ বলে গণ্য করে। বঙ্গভঙ্গের ফলে মুসলমানেরা তাদের পূর্ব মর্যাদা ফিরে পাওয়ার আশা করে। তারা মনে করে, ঢাকাকে কেন্দ্র করে বিভিন্ন প্রশাসনিক ভবনসহ আরো অনেক বহুতল ভবন নির্মিত হবে। এ অঞ্চলে ব্যবসা-বাণিজ্য ও চাকরির ক্ষেত্র প্রসারিত হবে। মোটকথা, অর্থনৈতিক, সামাজিক ও সাংস্কৃতিক ক্ষেত্রে ব্যাপক উন্নয়ন সাধিত হওয়ার আশায় মুসলিমরা বঙ্গভঙ্গের ঘটনায় উচ্ছ্বসিত হয়। বজ্ঞাভঙ্গের প্রতি ইঙ্গিত করে। কারণ বিংশ শতকের শুরুতে অর্থাৎ ১৯০৫ সালে তদানীন্তন ভাইসরয় লর্ড কার্জনের সিদ্ধান্ত অনুযায়ী বঙ্গভঙ্গ করা হয়। এতে পূর্ব বাংলার মুসলিমদের মধ্যে ব্যাপক জাগরণ সৃষ্টি হয়।"
        },
        {
          "label": "ঘ",
          "question": "উদ্দীপকে বর্ণিত ব্রিটিশ সরকার কর্তৃক গৃহীত পদক্ষেপের সুদূরপ্রসারী প্রভাব বিশ্লেষণ করো।",
          "explanation": "বউদ্দীপকে বর্ণিত ব্রিটিশ সরকার কর্তৃক গৃহীত পদক্ষেপ তথা বক্তাভা রদের সুদূরপ্রসারী প্রভাব লক্ষ করা যায়। উদ্দীপকে ব্রিটিশ সরকার কর্তৃক গৃহীত পদক্ষেপের মাধ্যমে বঙ্গভঙ্গ রদের ঘটনাকে ইঙ্গিত করা হয়েছে। কেননা স্বদেশি আন্দোলনের নামে হিন্দু সম্প্রদায়ের সশস্ত্র বিরোধিতার কারণে ব্রিটিশ সরকার বঙ্গভঙ্গ রদ করতে বাধ্য হয়। ব্রিটিশ সরকার ১৯১১ সালের ১২ ডিসেম্বর বঙ্গভঙ্গ রদের ঘোষণা করায় পশ্চিম বাংলার রাজনীতিক, বুদ্ধিজীবীসহ অবস্থাপন্ন হিন্দু সম্প্রদায় উল্লসিত হয়ে ওঠে। কেননা বঙ্গভঙ্গ রদ হয়ে পূর্ববঙ্গ ও পশ্চিমবঙ্গ আবার একত্রিত হওয়ায় কলকাতাকেন্দ্রিক শিক্ষিত মধ্যবিত্ত ও বিত্তশালীরা তাদের হারানো প্রভাব-প্রতিপত্তি ফিরে পায়। কলকাতা আবার সমগ্র বাংলার ব্যবসা-বাণিজ্যের প্রাণকেন্দ্রে পরিণত হবে এই ভেবে ব্যবসায়ীরাও খুশি হয়। আইনজীবীরা ভাবলেন, তাদের পূর্ব বাংলার মক্কেলরা আবার কলকাতায় ছুটে আসবে। এককথায় বক্তাভঙ্গ রদ হওয়ায় কলকাতাকেন্দ্রিক সংখ্যাগরিষ্ঠ হিন্দু নেতা, জমিদার, ব্যবসায়ীমহল ও পেশাজীবীরা তাদের হারানো গৌরব ও প্রভাব-প্রতিপত্তি ফিরে পান। অন্যদিকে বঙ্গভঙ্গ রদ হওয়ার ঘোষণা শুনে পূর্ববঙ্গের মুসলিমরা, বিশেষ করে অভিজাত ও মধ্যবিত্ত সম্প্রদায় হতাশ হয়ে পড়ে। 'পূর্ববঙ্গ ও আসাম' নামের নতুন প্রদেশ গঠিত হওয়ায় তাদের মধ্যে যে উৎসাহ, প্রাণচাঞ্চল্য ও জাগরণ সৃষ্টি হয়েছিল, বঙ্গভঙ্গ রদের ঘোষণা তা স্তব্ধ করে দেয়। এর ফলে পূর্ব বাংলার মুসলমানদের মনে চরম হতাশা ও ক্ষোভের সৃষ্টি হয়। নবাব স্যার সলিমুল্লাহসহ অনেক মুসলিম নেতাই ব্রিটিশ সরকারের ওপর আস্থা হারিয়ে ফেলেন। অপরদিকে, বঙ্গভঙ্গের পক্ষে-বিপক্ষে আন্দোলনকে কেন্দ্র করে বাংলার হিন্দু মুসলমানদের মধ্যে দীর্ঘদিনের সাম্প্রদায়িক সম্প্রীতি বিনষ্ট হয়। উপরের আলোচনার ভিত্তিতে বলা যায়, বঙ্গভঙ্গ রদের প্রভাব ছিল সুদূরপ্রসারী।"
        }
      ]
    },
    {
      "number": "2",
      "uddipok": "ব্রিটিশ ভারতে শাসকদের প্রতি জনগণের অসন্তোষ ক্রমান্বয়ে বৃদ্ধি পেতে থাকে। এ সময় একজন সাবেক ব্রিটিশ আমলা ভারতে ব্রিটিশ অনুগত রাজনৈতিক সংগঠন প্রতিষ্ঠার চেষ্টা চালান এবং তিনি একটি রাজনৈতিক দল প্রতিষ্ঠা করতে সক্ষম হন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সিপাহি বিদ্রোহের ফলশ্রুতিতে ভারতে ইস্ট ইন্ডিয়া কোম্পানি শাসনের অবসান হয়।"
        },
        {
          "label": "খ",
          "question": "বারাসাত বিদ্রোহ বলতে কী বোঝায়?",
          "explanation": "শহিদ তিতুমীর কৃষকদের নিয়ে ১৮২৫ সালে ব্রিটিশ সরকারের বিরুদ্ধে যে বিদ্রোহ করেছিলেন তা-ই ইতিহাসে বারাসাত বিদ্রোহ নামে পরিচিত। তিতুমীরের কৃষক আন্দোলন ছিল অত্যাচারী নীলকর বণিক এবং স্থানীয় জমিদারদের বিরুদ্ধে। তিনি ইংরেজ সরকারের নিকট বহুবার এ বিষয়ে অভিযোগ দেন। কিন্তু কোনো সুরাহা না পেয়ে ১৮২৫ সালে ৮৩ হাজার কৃষক সেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন। তিনি ঘোষণা করেন, \"তিতুমীর এখন এ দেশের নবাব। দেশের সকল প্রজাই স্বাধীন। কৃষকরাই এ দেশের জমির মালিক। আমরা ইস্ট ইন্ডিয়া কোম্পানির শাসন মানি না।\" তিতুমীরের এ বিদ্রোহ ইতিহাসে 'বারাসাত বিদ্রোহ' নামে পরিচিত।"
        },
        {
          "label": "গ",
          "question": "উদ্দীপকে যে রাজনৈতিক দলের প্রতি ইঙ্গিত প্রদান করা হয়েছে, তার প্রতিষ্ঠাকালীন লক্ষ্য ও উদ্দেশ্য ব্যাখ্যা করো।",
          "explanation": "উদ্দীপকে যে রাজনৈতিক দলের প্রতি ইঙ্গিত প্রদান করা হয়েছে তা হলো ভারতীয় জাতীয় কংগ্রেস। ভারতীয় জাতীয় কংগ্রেসের প্রথম অধিবেশনে সভাপতিত্ব করেন ব্যারিস্টার উমেশচন্দ্র বন্দ্যোপাধ্যায়। তিনি এতে কংগ্রেসের ৪টি মূল লক্ষ্য ও উদ্দেশ্যের কথা ঘোষণা করেন। এগুলো হলো- ১. ভারতের বিভিন্ন অঞ্চলে বসবাসরত মানুষের মধ্যে যোগসূত্র স্থাপন করে সৌহার্দপূর্ণ সম্পর্ক গড়ে তোলা। ২. জাতি-ধর্ম-বর্ণ-গোত্র নির্বিশেষে সবার মধ্য থেকে সংকীর্ণতা দূর করে জাতীয় ঐক্য সৃষ্টি করা। ৩. বিশিষ্ট জ্ঞানী-গুণী ও রাজনৈতিক ব্যক্তিদের সাথে সলা-পরামর্শ করে ভারতবর্ষের জনগণের সামাজিক ও রাজনৈতিক সমস্যাগুলো চিহ্নিত করে তা সমাধানে প্রচেষ্টা চালানো এবং ৪. আগামী এক বছরের মধ্যে রাজনৈতিক অগ্রগতির জন্য কর্মসূচি গ্রহণ করা। উদ্দীপকে বলা হয়েছে, ব্রিটিশ ভারতে শাসকদের প্রতি জনগণের অসন্তোষ বৃদ্ধি পেতে থাকলে একজন সাবেক ব্রিটিশ আমলা ভারতে ব্রিটিশ অনুগত রাজনৈতিক সংগটন প্রতিষ্ঠার চেষ্টা করেন এবং তিনি একটি রাজনৈতিক দল প্রতিষ্ঠা করতে সক্ষম হন। এ তথ্য দ্বারা ভারতীয় জাতীয় কংগ্রেসের প্রতি ইঙ্গিত করা হয়েছে। কেননা ব্রিটিশ শাসকদের প্রতি ভারতীয় জনগণের ক্রমাগত অসন্তোষের প্রেক্ষিতে এ রাজনৈতিক দলটি গঠিত হয়। ভারতীয় জাতীয় কংগ্রেস গঠনের ক্ষেত্রে ব্রিটিশ সিভিল সার্ভিসের অবসরপ্রাপ্ত সদস্য এ্যালান অক্টাভিয়ান হিউমের গুরুত্বপূর্ণ ভূমিকা রয়েছে।"
        },
        {
          "label": "ঘ",
          "question": "উদ্দীপকে ইঙ্গিতকৃত রাজনৈতিক দলটি ভারতের স্বাধীনতা আন্দোলনে মুখ্য ভূমিকা পালন করেছে- বিশ্লেষণ করো।",
          "explanation": "\"উদ্দীপকে ইঙ্গিগকৃত রাজনৈতিক দলটি তথা ভারতীয় জাতীয় কংগ্রেস ভারতের স্বাধীনতা আন্দোলনে মুখ্য ভূমিকা পালন করেছে\"-উক্তিটি সঠিক।. উদ্দীপকে ভারতীয় উপমহাদেশের প্রথম, রাজনৈতিক দল ভারতীয় জাতীয় কংগ্রেসের প্রতি ইঙ্গিত করা হয়েছে। প্রতিষ্ঠার পর থেকেই দলটি জনগণের মধ্যে রাজনৈতিক সচেতনতা বৃদ্ধিতে গুরুত্বপূর্ণ ভূমিকা পালন করে। কারণ কংগ্রেসের লক্ষ্য ও উদ্দেশ্য সমগ্র ভারতে রাজনৈতিক উদ্দীপনা সৃষ্টি করে এবং অনেক স্থানে রাজনৈতিক সভা-সমিতিতে এগুলো ব্যাপকভাবে আলোচিত হয়। এছাড়া কংগ্রেস প্রতিষ্ঠার শুরু থেকে কেন্দ্রীয় কাউন্সিল ও প্রাদেশিক কাউন্সিলে নির্বাচনের মাধ্যমে ভারতীয় প্রতিনিধি গ্রহণের দাবি জানায়। এছাড়া সর্বভারতীয় রাজনৈতিক দল হিসেবে কংগ্রেস ভারতের বিভিন্ন অঞ্চলে নেতৃস্থানীয় ব্যক্তিদের একই মঞ্চে সমবেত করার মাধ্যমে সব জনগণের মধ্যে দেশাত্মবোধ জাগ্রত করে। ১৮৮৫ সালে জাতীয় কংগ্রেস প্রতিষ্ঠা ভারতীয় জাতীয়তাবাদের ইতিহাসে এক নতুন অধ্যায়ের সূচনা করে। অল্প সময়ের মধ্যেই কংগ্রেস ভারতীয় জনগণের রাজনৈতিক আশা-আকাঙ্ক্ষার মূর্ত প্রতীক এবং ব্রিটিশবিরোধী স্বাধীনতা সংগ্রামের প্রধান মঞ্চ হিসেবে আবির্ভূত হয়। কংগ্রেস ভারতের জাতীয়তাবাদী চেতনাকে সংগঠিত ও সুসংহত করে জাতিকে স্বাধিকার আন্দোলন থেকে স্বাধীনতা আন্দোলনের ধারায় প্রবাহিত করে। অবশেষে কংগ্রেস ভারতীয় উপমহাদেশে ব্রিটিশ শাসনের অবসান ঘটায় এবং ১৯৪৭সালে ভারতের স্বাধীনতা অর্জনে অগ্রণী ভূমিকা পালন করে। পরিশেষে বলা যায়, ভারতীয়-উপমহাদেশের প্রথম রাজনৈতিক দল হিসেবে ভারতীয় জাতীয় কংগ্রেস এ অঞ্চলের মানুষের মধ্যে রাজনৈতিক সচেতনতা সৃষ্টি, দেশাত্মবোধ জাগ্রত করা, শাসনতান্ত্রিক সংস্কারের জন্য ব্রিটিশ সরকারের ওপর চাপ প্রয়োগ, সর্বোপরি ভারতের স্বাধীনতা অর্জনের ক্ষেত্রে মুখ্য ভূমিকা রেখেছে।"
        }
      ]
    },
    {
      "number": "3",
      "uddipok": "\"৩ জুন মাউন্টব্যাটেন পরিকল্পনাকে বাস্তবে রূপ দেয়ার জন্য ব্রিটিশ পার্লামেন্ট একটি আইন প্রণয়ন করে। এই আইনটি ছিল উপমহাদেশের দৃশ্যপট পরিবর্তনকারী একটি আইন।",
      "tag": "DB 25",
      "sub_questions": [
        {
          "label": "ক",
          "question": "ব্রিটিশ ইস্ট ইন্ডিয়া কোম্পানি গঠিত হয় কত সালে?",
          "explanation": "ব্রিটিশ ইস্ট ইন্ডিয়া কোম্পানি ১৬০০ সালে গঠিত হয়।"
        },
        {
          "label": "খ",
          "question": "১৯১৯ সালের আইনসভাকে কেন সীমিত ক্ষমতাসম্পন্ন আইনসভা বলা হয়?",
          "explanation": "গভর্নর জেনারেলের হাতে অপরিসীম ক্ষমতা থাকার কারণে ১৯১৯ সালের আইনসভাকে সীমিত ক্ষমতাসম্পন্ন আইনসভা বলা হয়। ১৯১৯ সালের ভারত শাসন আইন অনুযায়ী গভর্নর জেনারেল ইচ্ছা করলে আইনসভার কোনো পক্ষের মতামত না নিয়েই আইন প্রণয়ন করতে পারতেন। কর ধার্য ও ব্যয় নির্ধারণের ক্ষেত্রেও তার ক্ষমতা ছিল অপরিসীম। এসব কারণে আইনসভা সীমিত ক্ষমতাসম্পন্ন ছিল।"
        },
        {
          "label": "গ",
          "question": "ইঙ্গিতকৃত আইনের মূল বৈশিষ্ট্য লেখো।",
          "explanation": "উদ্দীপকে ১৯৪৭ সালের ভারত স্বাধীনতা আইনের প্রতি ইঙ্গিত করা হয়েছে, যার বেশকিছু বৈশিষ্ট্য রয়েছে। ১৯৪৭ সালের ৩ জুনের মাউন্টব্যাটেন পরিকল্পনাকে বাস্তবরূপ দেওয়ার জন্য একই বছর ১৮ জুলাই যে আইন পাস হয় তা ভারত স্বাধীনতা আইন নামে পরিচিত। এ আইনের মাধ্যমে ভারত ও পাকিস্তান নামে দুটি স্বাধীন ও সার্বভৌম রাষ্ট্র প্রতিষ্ঠা করা হয়। এ আইনের মূল বৈশিষ্ট্যসমূহ হলো-১৯৪৭ সালের ভারত স্বাধীনতা আইন উক্ত সালের ১৪ আগস্ট থেকে ভারতবর্ষে ব্রিটিশ শাসনের অবসান ঘটায় এবং ভারতবর্ষকে বিভক্ত করে 'পাকিস্তান' এবং 'ভারত ইউনিয়ন' নামক দুটি নতুন ডোমিনিয়ন সৃষ্টি করে। আইনটিতে ডোমিনিয়ন দুটির স্বাধীনতা ও আইনগত সার্বভৌমত্ব স্বীকার করা হয়। দুটি ডোমিনিয়নের জন্য দুটি পৃথক গণপরিষদ গঠন করে। ১৯৪৭সালের ভারত স্বাধীনতা আইনের মাধ্যমে দেশীয় রাজ্যগুলোর ওপর ব্রিটিশ রাজ্যের সার্বভৌম ক্ষমতার অবসান ঘটে। দেশীয় রাজ্যগুলো তাদের ইচ্ছামতো পাকিস্তান বা ভারতীয় ইউনিয়নে যোগদান করতে পারবে অথবা ইচ্ছা করলে স্বাধীন থাকতে পারবে। এ আইন ভারত সচিব পদের বিলুপ্তি ঘটায়। এআইন পাসের ফলে রাজকীয় মর্যাদা ও উপাধি হতে ব্রিটিশরাজের। 'ভারত সম্রাট' উপাধি বিলুপ্ত হয়। এ আইন অনুসারে পাকিস্তান ও ভারত উভয় ডোমিনিয়নের শাসনতন্ত্র রচিত না হওয়া পর্যন্ত এদের কেন্দ্রীয় ও প্রাদেশিক সরকার পরিচালনার জন্য প্রয়োজনীয় রদবদলসহ ১৯৩৫ সালের 'ভারত শাসন আইন' কার্যকর থাকবে। উদ্দীপকে বলা হয়েছে, ৩ জুন মাউন্ট ব্যাটেন পরিকল্পনাকে বাস্তবে রূপ দেওয়ার জন্য ব্রিটিশ পার্লামেন্ট প্রণীত আইনটি ছিল উপমহাদেশের দৃশ্যপট পরিবর্তনকারী আইন। উদ্দীপকের এসব তথ্য ১৯৪৭ সালের ভারত স্বাধীনতা আইনকে নির্দেশ করে। কারণ ১৯৪৭ সালের ৪ জুলাই মাউন্টব্যাটেন পরিকল্পনা কার্যকর করার লক্ষ্যে ব্রিটিশ পার্লামেন্টে একটি বিল উত্থাপিত হয়। এতে ভারত ও পাকিস্তান নামে দুটি স্বাধীন ও সার্বভৌম রাষ্ট্র গঠনের প্রস্তাব করা হয়। এটিই ১৯৪৭ সালের ভারত স্বাধীনতা আইন নামে পরিচিত।"
        },
        {
          "label": "ঘ",
          "question": "ঐ আইনের তাৎপর্য মূল্যায়ন করো।",
          "explanation": "উদ্দীপক দ্বারা নির্দেশিত আইন তথা ১৯৪৭ সালের ভারত স্বাধীনতা আইনের তাৎপর্য অপরিসীম। উদ্দীপকে ১৯৪৭ সালের ভারত স্বাধীনতা আইনের কথা বলা হয়েছে। এ আইনের মাধ্যমেই ভারত ও পাকিস্তান নামক দুটি পৃথক রাষ্ট্রের জন্মের ফলে ভারতীয় উপমহাদেশের রাজনীতিবিদ এবং সাধারণ জনগণের বহুদিনের প্রতীক্ষার অবসান হয়। দীর্ঘ আন্দোলন, হিন্দু-মুসলিম দাঙ্গা, ব্যঅপক রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে ভারতবর্ষে দুইশত বছরের ব্রিটিশ শাসনের অবসান ঘটে এবং পাকিস্তান ও ভারত নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৪৭ সালের ভারত স্বাধীনতা আইন বিশেষ গুরুত্বের দাবিদার। উক্ত আইন প্রণয়নের ফলে এ উপমহাদেশে দীর্ঘ ১৯০ বছর পরে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা, সাহিত্য ইত্যাদিতে বৈপ্লবিক পরিবর্তনের সূচনা করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের গুরুত্ব অপরিসীম।"
        }
      ]
    },
    {
      "number": "4",
      "uddipok": "পাকিস্তানের ইতিহাসে অনুষ্ঠিত প্রথম প্রাদেশিক নির্বাচনে পূর্ব পাকিস্তানের প্রধান রাজনৈতিক দলগুলো জোটবদ্ধভাবে অংশগ্রহণ করে এবং নিরঙ্কুশ বিজয় অর্জন করে।",
      "tag": "DB 25",
      "sub_questions": [
        {
          "label": "ক",
          "question": "মজলুম জননেতা কাকে বলা হয়?",
          "explanation": "মওলানা আবদুল হামিদ খান ভাসানীকে মজলুম জননেতা বলা হয়।"
        },
        {
          "label": "খ",
          "question": "স্বদেশি আন্দোলন বলতে কী বোঝায়?",
          "explanation": "স্বদেশি আন্দোলন বলতে ভারতবর্ষে ব্রিটিশদের আগ্রাসি বাণিজ্যিক ও অর্থনৈতিক নীতির বিরুদ্ধে পরিচালিত একটি গণজাগরণ ও সচেতনতামূলক আন্দোলনকে বোঝায়। স্বদেশি আন্দোলনের উৎস ছিল ১৯০৫ সালের বঙ্গভাগ বিরোধী গণজাগরণ, যা ১৯১১ সালের বঙ্গভঙ্গ রদ পর্যন্ত বহাল ছিল। এই আন্দোলন ছিল প্রাক-গান্ধী যুগের সফলতম আন্দোলনগুলোর মধ্যে অন্যতম। স্বদেশি আন্দোলনের মুখ্য প্রবক্তাগণ ছিলেন অরবিন্দ ঘোষ, রবীন্দ্রনাথ ঠাকুর, বাল গঙ্গাধর তিলক, লালা লাজপত রায় প্রমুখ। পরবর্তীকালে মহাত্মা গান্ধী এ আন্দোলনের কৌশলকে গ্রহণ করে এটিকে স্বরাজ এর আত্মারূপে বর্ণনা করেন। এ আন্দোলন সবচেয়ে শক্তিশালী ছিল বাংলা প্রদেশে এবং এটিকে 'বন্দে মাতরম' আন্দোলনও বলা হতো।"
        },
        {
          "label": "গ",
          "question": "উদ্দীপকে যে নির্বাচনের প্রতি ইঙ্গিত করা হয়েছে তাতে বিজয়ী জোটের জয়ের কারণ উল্লেখ করো। ৩",
          "explanation": "উদ্দীপকে ১৯৫৪ সালের যুক্তফ্রন্ট নির্বাচনের প্রতি ইঙ্গিত করা হয়েছে, যেটিতে গণমুখী কর্মসূচির কারণে যুক্তফ্রন্ট নির্বাচনে বিজয়ী হয়। ১৯৫৪ সালের পূর্ব পাকিস্তানের প্রাদেশিক নির্বাচন বা যুক্তফ্রন্টের নির্বাচন ছিল পাকিস্তানের প্রথম নির্বাচন। এ নির্বাচনে যুক্তফ্রন্ট জোট বিজয় লাভকরে। তাদের জয়লাভের পেছনে কয়েকটি কারণ ছিল। জনপ্রিয়তা হারানো মুসলিম লীগের বিরুদ্ধে মধ্য, বাম ও ইসলামপন্থি রাজনৈতিক দলগুলো ঐক্যবদ্ধ হওয়ায় যুক্তফ্রন্টের রাজনৈতিক শক্তি বেড়ে যায় এবং নির্বাচনে বিজয় সহজতর হয়। যুক্তফ্রন্টের ২১ দফাভিত্তিক নির্বাচনি ইশতেহার ছিল পূর্ব বাংলার মানুষের অধিকারের দলিল। এতে অন্তর্ভুক্ত বিষয়গুলো ছিল পূর্ব বাংলার জনগণের জন্য খুবই প্রাসঙ্গিক ও প্রয়োজনীয়। তাছাড়া বাংলাকে অন্যতম রাষ্ট্রভাষা হিসেবে স্বীকৃতিদানের বিষয়টি ইশতেহারে প্রাধান্য পায়। এজন্য পূর্ব পাকিস্তানের জনগণ ২১ দফার প্রতি বিপুলভাবে সমর্থন জানায়। এর ফলেই নির্বাচনে যুক্তফ্রন্ট অনন্য সাফল্য অর্জন করে। নেতৃত্বের যোগ্যতা ও দূরদৃষ্টিও যুক্তফ্রন্টের জয়ের অন্যতম কারণ ছিল। হোসেন শহীদ সোহরাওয়াদী, মওলানা ভাসানী এবং এ. কে. ফজলুল হকের মতো সুযোগ্য ও জননন্দিত নেতা ছিলেন যুক্তফ্রন্টের পরিচালনার দায়িত্বে। নির্বাচনে যুক্তফ্রন্টের বিজয়ের পেছনে এদেশের ছাত্র ও তরুণ-যুব সমাজেরও বিশেষ ভূমিকা ছিল। মূলত তারাই সাধারণ মানুষের কাছে মুসলিম লীগের দুর্নীতি ও শোষণের চিত্র এবং যুক্তফ্রন্টের কল্যাণকামী কর্মসূচি প্রচার করে তাদের প্রতি সমর্থন আদায় করে। তাছাড়া মুসলিম লীগ সরকারের গণবিচ্ছিন্নতা, সাংগঠনিক দুর্বলতা প্রভৃতি যুক্তফ্রন্টকে বিজয়ী হতে সহায়তা করেছিল। উদ্দীপকে বলা হয়েছে, পাকিস্তানে অনুষ্ঠিত প্রথম প্রাদেশিক নির্বাচনে পূর্ব পাকিস্তানের প্রধান রাজনৈতিক দলগুলো জোটবদ্ধভাবে অংশগ্রহণ করে এবং নিরঙ্কুশ বিজয় অর্জন করে। উদ্দীপকের এসব তথ্য ১৯৫৪ সালের যুক্তফ্রন্ট নির্বাচনকেই প্রতিফলিত করে। এ নির্বাচনে যুক্তফ্রন্ট ব্যালট বিপ্লবের মাধ্যমে বিপুল সংখ্যাগরিষ্ঠতা নিয়ে জয়লাভ করে।"
        },
        {
          "label": "ঘ",
          "question": "ইঙ্গিতকৃত নির্বাচনের গুরুত্ব বিশ্লেষণ করো।",
          "explanation": "১৯৫৪ সালের যুক্তফ্রন্ট নির্বাচনের গুরুত্ব অপরিসীম। ১৯৫৪ সালের প্রাদেশিক নির্বাচনে যুক্তফ্রন্টের বিজয় ছিল মূলত বাঙালি জাতীয়তাবাদের বিজয়। ভাষা আন্দোলনের ফলে সৃষ্ট বাঙালি জাতীয়তাবাদের চেতনার আনুষ্ঠানিক প্রকাশ ঘটে এ নির্বাচনে জয়লাভের মধ্যদিয়েই। যুক্তফ্রন্টের বিজয়ে বাঙালি জাতির স্বায়ত্তশাসনের দাবি জয়যুক্ত হয়। আর ১৯৬৬ সালে উত্থাপিত ছয় দফাও এ দাবিটিই প্রাধান্য পায়। এ স্বায়ত্তশাসনের চেতনা থেকেই অর্জিত হয় স্বাধীন বাংলাদেশ। পূর্ব বাংলার স্বাধিকার অর্জনের ক্ষেত্রে ১৯৫৪ সালের নির্বাচনে যুক্তফ্রন্টের বিজয় ছিল গুরুত্বপূর্ণ প্রেরণা। এ নির্বাচন পূর্ব বাংলার মানুষের মধ্যে যে ঐক্যবদ্ধ চেতনার জন্ম দিয়েছিল তা পরবর্তী জাতীয় রাজনীতিতে বিশেষ প্রভাব ফেলে। এ নির্বাচনের ফলাফল এটাই প্রমাণ করে, পূর্ব বাংলার রাজনৈতিক, অর্থনৈতিক, সামাজিক ও সাংস্কৃতিক স্বার্থ পশ্চিম পাকিস্তান হতে সম্পূর্ণ পৃথক। আর এ অঞ্চলের নেতৃবৃন্দই তাদের স্বার্থ সংরক্ষণে সক্ষম। যুক্তফ্রন্টের নির্বাচনি কর্মসূচি বাঙালির বঞ্চনা ও শোষণের বিভিন্ন দিক তুলে ধরে। ফলে জনগণের রাজনৈতিক সচেতনতা বৃদ্ধি পায়। যুক্তফ্রন্টের বিজয় পূর্ব বাংলার জনগণের পূর্ণ আঞ্চলিক স্বায়ত্তশাসনের দাবি জোরদার করে। ভাষা আন্দোলনের মাধ্যমে বাংলা ভাষার মর্যাদা প্রতিষ্ঠার যে দাবি উঠেছিল যুক্তফ্রন্টের বিজয়ের মধ্যদিয়ে সে দাবি পূরণের পথ সুগম হয়। আর এ পথ ধরেই বাঙালি স্বাধিকার আন্দোলনের দিকে অগ্রসর হয় এবং স্বাধীন ও সার্বভৌম বাংলাদেশ প্রতিষ্ঠা করতে সক্ষম হয়। পরিশেষে বলা যায়, যুক্তফ্রন্টের বিজয় পূর্ব বাংলার জনমনে গভীর প্রভাব ফেলে। ফলে তারা জাতীয়তাবাদের চেতনায় উদ্ভাসিত হয়ে ওঠে, যা তাদেরকে স্বাধিকার আন্দোলনের পথে এগিয়ে নিয়ে যায়।"
        }
      ]
    },
    {
      "number": "5",
      "uddipok": "১৯৫২ সালে তৎকালীন পূর্ব পাকিস্তানের জনগণ একটি গুরুত্বপূর্ণ দাবির পক্ষে পশ্চিম পাকিস্তানের সরকারের বিরুদ্ধে আন্দোলনে নামে ও প্রাণ দেয়। দ্বাদশ শ্রেণির পৌরনীতি ও সুশাসন বিষয়ের একজন শিক্ষক বিষয়টির গুরুত্ব আলোচনা করতে গিয়ে বলেন, \"উত্ত আন্দোলনের চেতনা থেকেই বাঙালি জাতীয়তাবাদের উন্মেষ ঘটে এবং জন্ম হয় স্বাধীন সার্বভৌম বাংলাদেশ।\"",
      "tag": "DB 25",
      "sub_questions": [
        {
          "label": "ক",
          "question": "কোন আইনে ভারতবর্ষের মুসলমানদের জন্য সর্বপ্রথম 'পৃথক নির্বাচন' ব্যবস্থা প্রবর্তন করা হয়?",
          "explanation": "ভারতীয় কাউন্সিল আইন-১৯০৯ এ ভারতবর্ষের মুসলমানদের জন্য সর্বপ্রথম 'পৃথক নির্বাচন' ব্যবস্থা প্রবর্তন করা হয়।"
        },
        {
          "label": "খ",
          "question": "অপারেশন সার্চলাইট কী?",
          "explanation": "১৯৭১ সালের ২৫ মার্চ রাতে পাকিস্তানি হানাদার বাহিনী নিরীহ ও নিরস্ত্র বাঙালিদের ওপর যে হত্যাযজ্ঞ চালায়, তা 'অপারেশন সার্চলাইট' নামে পরিচিত। পাকিস্তানের তৎকালীন প্রেসিডেন্ট ইয়াহিয়া খানের নির্দেশে পাকিস্তানি সেনাবাহিনী ১৯৭১ সালের ২৫ মার্চ রাতে রাজারবাগ পুলিশ লাইনস্, পিলখানার ইপিআর ঘাঁটি, ঢাকা বিশ্ববিদ্যালয় এলাকা, পুরোনো ঢাকার হিন্দুপ্রধান এলাকাসহ পূর্ব পাকিস্তানের বিভিন্ন স্থানে ভয়াবহ গণহত্যা চালায়। এ নারকীয় অভিযানের সাংকেতিক নাম ছিল 'অপারেশন সার্চলাইট'।"
        },
        {
          "label": "গ",
          "question": "উদ্দীপকে কোন আন্দোলনের ইঙ্গিত রয়েছে? ব্যাখ্যা করো।",
          "explanation": "উদ্দীপকে ভাষা আন্দোলনের ইঙ্গিত রয়েছে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা নী হবে তা নিয়ে মতবিরোধ শুরু হয়। পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষাকে বাদ দিয়ে পাকিস্তানি শাসকগোষ্ঠী ৫ম স্থানীয় ভাষা উর্দুকে তাইষ্ট্রভাষা করার সিদ্ধান্ত গ্রহণ করে। মোহাম্মদ আলী জিন্নাহ এবং খাজা নাজিমউদ্দীন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণসমাজ এ ঘোষণার প্রতিবাদ জানায় এবং তীব্র আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভলা করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। চৌদ্দীপকে বলা হয়েছে, তৎকালীন পূর্ব পাকিস্তানের জনগণ ১৯৫২ সালে একটি গুরুত্বপূর্ণ দাবিতে পশ্চিম পাকিস্তানের সরকারের বিরুদ্ধে আন্দোলন করে এবং প্রাণ দেয়। এখানে মূলত ভাষা আন্দোলনের কথা বলা হয়েছে। কেননা, ভাষার দাবিতে ১৯৫২ সালে পূর্ব পাকিস্তানের জনগণ পাকিস্তানি। শাসকগোষ্ঠীর বিরুদ্ধে আন্দোলনে নামে এবং প্রাণ বিসর্জন দেয়। তাই বলা যায়, উদ্দীপকে ভাষা আন্দোলনের প্রতিফলন ঘটেছে।"
        },
        {
          "label": "ঘ",
          "question": "উদ্দীপকে উক্ত আন্দোলন সম্পর্কে শিক্ষকের মন্তব্যের যথার্থতা বিশ্লেষণ",
          "explanation": "\"উত্ত-আন্দোলন তথা ভাষা আন্দোলনের চেতনা থেকেই বাঙালি জাতীয়তাবাদের উন্মেষ ঘটে এবং জন্ম নেয় স্বাধীন ও সার্বভৌম বাংলাদেশ\"- উদ্দীপকের শিক্ষকের এ মন্তব্য যথার্থ। ভাষা আন্দোলনকে ঘিরেই বাঙালি জাতি প্রথম বারের মতো স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলা ভাষাকে রাষ্ট্রভাষার মর্যাদায় প্রতিষ্ঠিত করতে ঐকাবন্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্যদিয়েই বাঙালি জাতি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্যদিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি স্বাধীন ও সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমেই বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।।"
        }
      ]
    },
    {
      "number": "6",
      "uddipok": "পাকিস্তানের প্রধানমন্ত্রী চৌধুরী মোহাম্মদ আলীর নেতৃত্বে যে সংবিধান রচিত হয়, সেটি লাহোর প্রস্তাবকে স্মরণীয় করে রাখার জন্য ২৩ মার্চ থেকে কার্যকর করা হয়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "১৯৭০ সালের নির্বাচনে ১৪টি রাজনৈতিক দল অংশগ্রহণ করে।"
        },
        {
          "label": "খ",
          "question": "মুক্তিযুদ্ধের নিয়মিত বাহিনী বলতে কী বোঝায়?",
          "explanation": "মুক্তিবাহিনী সরকারি পর্যায়ে যে দুইভাগে বিভত্ব ছিল তার মধ্যে একটি হলো নিয়মিত বাহিনী। ইস্ট বেংগল রেজিমেন্টের ইউনিটগুলোর বাঙালি সৈনিকদের নিয়ে নিয়মিত বাহিনী গঠিত হয়। এদের সরকারি নাম ছিল এমএফ (মুস্তিফৌজ)। মুক্তিযুদ্ধকালে বাংলাদেশ সরকার নিয়মিত বাহিনী হিসেবে সেনাবাহিনী, বিমান ও নৌবাহিনী গড়ে তোলে।"
        },
        {
          "label": "গ",
          "question": "উদ্দীপকে ইঙ্গিতকৃত সংবিধানের বৈশিষ্ট্য লেখো।",
          "explanation": "উদ্দীপকে ইঙ্গিতকৃত সংবিধান হলো ১৯৫৬ সালের সংবিধান, যার কতগুলো স্বকীয় বৈশিষ্ট্য বিদ্যমান। উদ্দীপকে বলা হয়েছে, পাকিস্তানের প্রধানমন্ত্রী চৌধুরী মোহাম্মদ আলীর নেতৃত্বে যে সংবিধান রচিত হয়, সেটি লাহোর প্রস্তাবকে স্মরণীয় করে রাখার জন্য ২৩ মার্চ থেকে কার্যকর করা হয়। ১৯৫৬ সালের ২৩ মার্চ থেকে পাকিস্তানের প্রথম সংবিধান কার্যকর হয়। এটি ছিল একটি লিখিত দলিল। এতে ১টি প্রস্তাবনা, ১৩টি ভাগ, ২৩৪টি অনুচ্ছেদ এবং ৬টি তপশিল ছিল। গঠনতন্ত্রের দিক দিয়ে এ সংবিধান ছিল যুক্তরাষ্ট্রীয় প্রকৃতির। বিশ্বভ্রাতৃত্ব, সামাজিক, অর্থনৈতিক ও রাজনৈতিক ন্যায়বোধ প্রভৃতি ছিল এ সংবিধানের কয়েকটি উল্লেখযোগ্য মৌলিক নীতি। ১৯৫৬ সালের সংবিধানের মাধ্যমে গণতান্ত্রিক শাসনব্যবস্থার প্রবর্তন করা হয়। এতে প্রধানত ব্রিটেনের মতো পার্লামেন্টারি শাসনব্যবস্থা গৃহীত হয়। এ সংবিধান ছিল দুম্পরিবর্তনীয় প্রকৃতির। এ সংবিধানে বিচার বিভাগের স্বাধীনতা এবং প্রাধান্যের স্বীকৃতি দেওয়া হয়। ১৯৫৬ সালের সংবিধান অনুসারে পাকিস্তান ছিল একটি প্রজাতান্ত্রিক রাষ্ট্র। এছাড়া রাষ্ট্রীয় বিষয়সমূহের বিভক্তিকরণ, সংখ্যাসাম্যের নীতি, মৌলিক অধিকারের নিশ্চয়তা, সংখ্যালঘুদের স্বার্থরক্ষা প্রভৃতি এ সংবিধানের অন্যতম বৈশিষ্ট্য ছিল। এ তথ্য দ্বারা ১৯৫৬ সালের পাকিস্তানের প্রথম সংবিধানকে ইজিত করা হয়েছে। কারণ এ সংবিধান পাকিস্তানের প্রধানমন্ত্রী চৌধুরী মোহাম্মদ আলীর নেতৃত্বে রচিত হয়। এছাড়া লাহোর প্রস্তাবকে স্মরণীয় করে রাখার জন্য সংবিধানটি ২৩ মার্চ থেকে কার্যকর করা হয়।"
        },
        {
          "label": "ঘ",
          "question": "ঐ সংবিধানের ব্যর্থতার কারণ বিশ্লেষণ করো।",
          "explanation": "১৯৫৬ সালের সংবিধান নানা কারণে ব্যর্থ হয়। উদ্দীপকে ১৯৫৬ সালের সংবিধানকে নির্দেশ করা হয়েছে। কেননা এ সংবিধান ২৩ মার্চ থেকে কার্যকর করা হয়। বিভিন্ন কারণে এ সংবিধান ব্যর্থতায় পর্যবসিত হয়। ১৯৫৬ সালের সংবিধান কার্যকর না হওয়ার পেছনে প্রধান কারণ হলো সংবিধানে ক্ষমতার যে বিভাজনের কথা বলা হয়েছিল তা মেনে না চলা। কেন্দ্রীয় সরকার বার বার অযাচিতভাবে প্রাদেশিক সরকারের উপর হস্তক্ষেপ তো করেছেই এমনকি সাংবিধানিক রাষ্ট্রপতি মন্ত্রীদের কাজে অহেতুক হস্তক্ষেপ করতেন। তাছাড়া সংবিধান প্রণয়নের পর দু'বছরেও কোনো নির্বাচন অনুষ্ঠান যেমন সম্ভব হয়নি, তেমনি নির্বাচিত সরকারের বদলে অন্যরা দেশ চালিয়েছে। এমন পরিস্থিতিতে সংবিধান কার্যকর হওয়া খুবই দুরূহ। তখন সুসংগঠিত কোনো রাজনৈতিক দল ছিল না। মূলকথা সাধারণ নির্বাচন অনুষ্ঠানে অনীহা, আমলা ও সেনাবাহিনীর চক্রান্ত প্রভৃতি কারণে ১৯৫৬ সালের পাকিস্তানের সংবিধান ব্যর্থ হয়। ফলে ১৯৫৮ সালের ৭ই অক্টোবর প্রেসিডেন্ট ইস্কান্দার মির্জা তদানীন্তন সেনাবাহিনী প্রধান জেনারেল আইয়ুব খানের সহযোগিতায় পাকিস্তানে সামরিক শাসন জারি করেন। একই বছর ২৭শে অক্টোবর জেনারেল আইয়ুব খান ইস্কান্দার মির্জাকে সরিয়ে নিজেকে পাকিস্তানের প্রেসিডেন্ট ঘোষণা করেন। শুরু হয় আইয়ুব খানের সামরিক শাসন আমল, যা ১৯৬২ সালের জুন মাস পর্যন্ত কার্যকর ছিল। এ সময় ১৯৫৬ সালের সংবিধান বাতিল করা এবং কেন্দ্রীয় ও প্রাদেশিক আইনসভা ভেঙে দেওয়া হয়। উপরের আলোচনা থেকে এটি সুস্পষ্ট যে, উল্লিখিত কারণে ১৯৫৬ সালের সংবিধান ব্যর্থ হয়।"
        }
      ]
    },
    {
      "number": "7",
      "uddipok": "পাক-ভারত উপমহাদেশে মুসলিম সংখ্যাগরিষ্ঠতার ভিত্তিতে গড়ে উঠা রাষ্ট্রটিতে দুই অঞ্চলের মধ্যে ব্যাপক বৈষম্য গড়ে উঠে। তারই প্রেক্ষিতে জন্মের প্রায় ২২ বছর পর এক ব্যাপক আন্দোলন গড়ে উঠে।",
      "tag": "DB 25",
      "sub_questions": [
        {
          "label": "ক",
          "question": "যুক্তফ্রন্টের ২১ দফা কর্মসূচির প্রথম দফা কী ছিল?",
          "explanation": "যুক্তফ্রন্টের ২১ দফা কর্মসূচির প্রথম দফা ছিল 'বাংলাকে পাকিস্তানের অন্যতম রাষ্ট্রভাষা করা'।"
        },
        {
          "label": "খ",
          "question": "দ্বিজাতি তত্ত্ব বলতে কী বোঝায়?",
          "explanation": "দ্বিজাতি তত্ত্ব হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বি-জাতি তত্ত্বের ব্যাখ্যা প্রদান করেন। তাঁর মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তাঁর এ মতবাদ 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে যে আন্দোলনের প্রতি ইঙ্গিত করা হয়েছে তার কারণ ব্যাখ্যা করো।",
          "explanation": "উদ্দীপকে ১৯৬৯ সালের গণঅভ্যুত্থানের প্রতি ইঙ্গিত করা হয়েছে, নানা কারণে সংঘটিত হয়েছিল। ১৯৬৯ সালের গণঅভ্যুত্থানের মূল কারণ ছিল পূর্ব ও পশ্চিম পাকিস্তানের মধ্যে সৃষ্ট বৈষম্য। রাজনৈতিক, অর্থনৈতিক, প্রশাসনিক, চাকরি, ব্যবসায়-বাণিজ্যসহ সকল ক্ষেত্রে পূর্ব পাকিস্তানের জনগণকে বঞ্চিত করা হয়। ফলে 'তাদের মধ্যে বিক্ষোভ দানা বেঁধে ওঠে। আবার, আইয়ুব- মোনায়েম শাসনামলে পাকিস্তানের রাজনীতি ও প্রশাসনে আমলা-সেনাবাহিনীর কর্তৃত্ব ও ক্ষমতা সীমাহীনভাবে বেড়ে যায়। সচেতন জনগণ এর বিরুদ্ধে বিক্ষুব্ধ হয়ে ওঠে। এছাড়া আইয়ুব শাসনামলে প্রশাসনের সর্বত্র দুর্নীতি ছড়িয়ে পড়ে। বিক্ষুব্ধ জনগণ দুর্নীতি রোধকল্পে গণঅভ্যুত্থান ঘটায়। এছাড়াও মৌলিক গণতন্ত্রীদের অত্যাচার, আগরতলা মামলা, সরকারি দমননীতি, জাতীয়তাবাদী চিন্তা-চেতনার প্রসার ১৯৬৯ সালের গণঅভ্যুত্থানের পিছনে ভূমিকা রেখেছে। উদ্দীপকের তথ্যানুযায়ী, মুসলিম সংখ্যাগরিষ্ঠতার ভিত্তিতে গড়ে ওঠা পাক-ভারত উপমহাদেশের রাষ্ট্রটিতে দুই অঞ্চলের মধ্যে ব্যাপক বৈষম্য দেখা দেয়। এর প্রেক্ষিতে ২২ বছর পর এক ব্যাপক আন্দোলন গড়ে ওঠে। - উদ্দীপকের এসব তথ্য ১৯৬৯ সালের গণঅভ্যুত্থানকে নির্দেশ করে। কেননা পূর্ব ও পশ্চিম পাকিস্তানের মধ্যকার বৈষম্যই ১৯৬৯ সালের গণঅভ্যুত্থানের মূল কারণ ছিল।"
        },
        {
          "label": "ঘ",
          "question": "ঐ আন্দোলনের গুরুত্ব বিশ্লেষণ করো।",
          "explanation": "বাংলাদেশের ইতিহাসে ১৯৬৯ সালের গণঅভ্যুত্থান অত্যন্ত গুরুত্বপূর্ণ ঘটনা। ১৯৬৯ সালের গণঅভ্যুত্থানের ফলে পাকিস্তানের প্রেসিডেন্ড আইয়ুব খান পদত্যাগ করতে বাধ্য হন। এর পূর্বে তিনি ঐতিহাসিক আগরতলা মামলা তুলে নেন। এ গণআন্দোলনের মাধ্যমে পূর্ব পাকিস্তানের রাজনৈতিক নেতাদের আত্মবিশ্বাস বেড়ে যায়। জনস্বার্থ নিয়ে আন্দোলন করার কারণে নেতৃবৃন্দ জনগণের খুব কাছে চলে যান এবং তাদের মন জয় করেন। ১৯৬৯ সালের গণঅভ্যুত্থানে স্বৈরশাসক আইয়ুব খানের বিরুদ্ধে জনগণ রাজপথে নেমে আন্দোলন করে। ফলে পাকিস্তানি পুলিশ ও সেনাদের সম্পর্কে বাঙালি জনসাধারণের মধ্যে যে ভীতি ছিল, তা অনেকটা হ্রাস পায়। পাশাপাশি তাদের মনে স্বাধীনতার আকাঙ্ক্ষা বৃদ্ধি পায়। বস্তুত ১৯৬৯ সালের গণঅভ্যুত্থানের সুদূরপ্রসারী ফলাফল স্বাধীন বাংলাদেশের অভ্যুদয়। আইয়ুব সরকারের পতনের পর অনুষ্ঠিত ১৯৭০ সালের সাধারণ নির্বাচনে আওয়ামী লীগ বিপুল বিজয় অর্জন করে। কিন্তু শাসকগোষ্ঠী ক্ষমতা হস্তান্তর করতে গড়িমসি করে এবং নানামুখী ষড়যন্ত্র চালাতে থাকে। পাকিস্তানি শাসকগোষ্ঠী ১৯৭১ সালের ২৫ মার্চ রাতে বর্বর গণহত্যা শুরু করে। এর প্রতিবাদে বাঙালি জাতি মুক্তিযুদ্ধে ঝাঁপিয়ে পড়ে। দখলদার পাকিস্তানি সেনাদের বিরুদ্ধে দীর্ঘ নয় মাস রক্তক্ষয়ী লড়াইয়ের পর ১৯৭১ সালের ১৬ ডিসেম্বর বাংলাদেশ বিজয় অর্জন করে। বিশ্বের মানচিত্রে জন্ম নেয় বাংলাদেশ নামে আরেকটি নতুন স্বাধীন ও সার্বভৌম রাষ্ট্র। আলোচনা শেষে বলা যায়, স্বাধীন বাংলাদেশের অভ্যুদয়ে ১৯৬৯ সালের গণঅভ্যুত্থানের গুরুত্ব অপরিসীম।"
        }
      ]
    },
    {
      "number": "8",
      "uddipok": "তৎকালীন বাঙালি মুসলিমদের অগ্রগতিতে দুইজন রাজনৈতিক ব্যক্তিত্বের অবদান খুবই গুরুত্বপূর্ণ। এদের একজন ব্রিটিশ সরকার কর্তৃক 'নবাব' উপাধি প্রাপ্ত হয়েছিলেন এবং অন্যজন জন্মেছিলেন নবাব পরিবারে।",
      "tag": "DB 25",
      "sub_questions": [
        {
          "label": "ক",
          "question": "'কৃষক-প্রজা পার্টি' কে প্রতিষ্ঠা করেন?",
          "explanation": "শেরে বাংলা এ. কে. ফজলুল হক 'কৃষক-প্রজা পার্টি' প্রতিষ্ঠা করেন।"
        },
        {
          "label": "খ",
          "question": "ফরায়েজি আন্দোলন বলতে কী বোঝ?",
          "explanation": "ফরায়েজি আন্দোলন বলতে হাজী শরীয়তুল্লাহ কর্তৃক পরিচালিত ফরজভিত্তিক আন্দোলনকে বোঝায়। ১৮১৮ সালে হাজী শরীয়তুল্লাহ মক্কা থেকে দেশে ফিরে আসেন। দেশে ফিরে তিনি দেখলেন মুসলমানরা নানা প্রকার কুসংস্কারে লিপ্ত। তারা কবরপূজা, পিরপূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তুল্লাহ ধর্মীয় সংস্কার আন্দোলনের ডাক দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে ফরায়েজি আন্দোলন নামে পরিচিত।"
        },
        {
          "label": "গ",
          "question": "শিক্ষাক্ষেত্রে প্রথম ইগিতকৃত ব্যক্তিত্বের অবদান আলোচনা করো।",
          "explanation": "জা শিক্ষাক্ষেত্রে নওয়াব আবদুল লতিফের অবদান বিশেষভাবে উল্লেখযোগ্য। নওয়াব আবদুল লতিফের কর্মদক্ষতা এবং শিক্ষা ও সামাজিক ক্ষেত্রে বিশেষ অবদানের স্বীকৃতিস্বরূপ ব্রিটিশ সরকার তাকে বিভিন্ন সময়ে বিভিন্ন উপাধি ও পদক প্রদান করেন। যেমন- ১৮৮০ সালে ব্রিটিশ সরকার তাকে 'নওয়াব' উপাধিতে ভূষিত করেন। এ থেকে বোঝা যায়, উদ্দীপকে প্রথম ইঙ্গিতকৃত ব্যক্তিত্ব হলেন নওয়াব আবদুল লতিফ। শিক্ষাক্ষেত্রে তিনি বিশেষ অবদান রাখেন। নওয়াব আবদুল লতিফ বিশ্বাস করতেন যে, শিক্ষিত মুসলিমগণ সরকারের উদ্দেশ্য, শক্তি ও কৌশল বুঝতে পারলে তাদের মধ্যে ঔপনিবেশিক সরকারের প্রতি আনুগত্যের মনোভাব সৃষ্টি হবে। তাঁর সক্রিয় প্রচেষ্টায় কলকাতা আলিয়া মাদরাসায় ইংরেজি ও ফারসি বিভাগ খোলা হয় এবং উর্দু ও বাংলা শিক্ষার ব্যবস্থা গ্রহণ করা হয়। নওয়াব আবদুল লতিফ বরাবরই সরকারের নিকট মুসলিমদের জন্য ইংরেজি উচ্চশিক্ষা ব্যবস্থার দাবি জানিয়ে আসছিলেন। ফলে ১৮৫৫ সালে হিন্দু কলেজকে প্রেসিডেন্সি কলেজে রূপান্তরিত করে সকল সম্প্রদায়ের ছাত্রদেরকে এ কলেজে পড়ার সুযোগ দেওয়া হয়। নওয়াব আবদুল লতিফ মুসলিমদের পুনর্জাগরণের অগ্রদূত ছিলেন।"
        },
        {
          "label": "ঘ",
          "question": "ব্রিটিশ ভারতের রাজনৈতিক আগনে দ্বিতীয় ইঙ্গিতকৃত রাজনৈতিক ব্যক্তিত্বের অবদান মূল্যায়ন করো",
          "explanation": "প্রশাসনিক সুবিধা পাওয়ার কিছুটা হলেও সুযোগ সৃষ্টি হবে। শুধু বক্তঙ্গভঙ্গই নয়, এ জনপদের মুসলমানদের স্বার্থ সংশ্লিষ্ট যেকোনো রাজনৈতিক ব্যাপারেই তিনি আগ্রহী ছিলেন। পরবর্তীতে কংগ্রেস বজ্ঞাভজোর বিরোধিতা করলে তিনি বঙ্গভঙ্গ টিকিয়ে রাখার পক্ষে জনমত গড়ে তোলার জন্য ব্যাপক তৎপরতা চালান। ১৯০৬ সালের ডিসেম্বর মাসে ঢাকায় নিখিল ভারত মুসলিম লীগ প্রতিষ্ঠার ক্ষেত্রে নবাব সলিমুল্লাহ গুরুত্বপূর্ণ ভূমিকা রাখেন। মুসলিম স্বার্থ অক্ষুন্ন রাখার জন্য নবাব সলিমুল্লাহ সকল প্রদেশের স্বশাসিত প্রতিষ্ঠান, সংস্থা ও আইনসভায় মুসলমানদের জন্য স্বতন্ত্র নির্বাচন দাবি করেন। এছাড়াও মুসলিম সম্প্রদায়ের আর্থ-সামাজিক এবং সামগ্রিক উন্নয়নে নবাব সলিমুল্লাহ আজীবন নানামুখী ভূমিকা রেখেছেন। উপরের আলোচনার ভিত্তিতে বলা যায়, রাজনৈতিক ক্ষেত্রে নবাব স্যার সলিমুল্লাহর অবদান অসামান্য।"
        }
      ]
    },
    {
      "number": "9",
      "uddipok": "দাদশ শ্রেণির ক্লাসরুমে শিক্ষক 'গ' রাষ্ট্রের সংবিধান সম্পর্কে আলোচনা করতে গিয়ে বলেন, লিখিত, মৌলিক অধিকার সন্নিবেশিত এবং রাষ্ট্র পরিচালনার মূলনীতি সম্বলিত এই সংবিধানটি বিশ্বের অন্যতম সংবিধান।",
      "tag": "DB 25",
      "sub_questions": [
        {
          "label": "ক",
          "question": "মুসলিম লীগ কত সালে গঠিত হয়?",
          "explanation": "মুসলিম লীগ ১৯০৬ সালে গঠিত হয়।"
        },
        {
          "label": "খ",
          "question": "যুক্তফ্রন্ট বলতে কী বোঝায়?",
          "explanation": "যুক্তফ্রন্ট বলতে ১৯৫৪ সালে অনুষ্ঠিত তৎকালীন পূর্ব পাকিস্তানের প্রাদেশিক পরিষদের নির্বাচনে অংশগ্রহণকারী একটি রাজনৈতিক জোটকে বোঝায়। ১৯৫৪ সালের নির্বাচনে পূর্ব পাকিস্তানের সমমনা রাজনৈতিক দলগুলো ক্ষমতাসীন মুসলিম লীগকে পরাজিত করার লক্ষ্যে জোটবদ্ধ হয়ে ভোটে নির্বাচন করার পরিকল্পনা করে। এর পরিপ্রেক্ষিতে ১৯৫৩ সালের নভেম্বর মাসে ময়মনসিংহে অনুষ্ঠিত পূর্ব পাকিস্তান আওয়ামী মুসলিম লীগের কাউন্সিলে 'যুক্তফ্রন্ট' জোট গঠনের সিদ্ধান্ত হয়। এ জোট পাঁচটি রাজনৈতিক - দল নিয়ে গঠিত হয়। দলগুলো হলো- আওয়ামী মুসলিম লীগ, কৃষক-শ্রমিক পাটি, নেজাম-ই-ইসলামি, বামপন্থি গণতন্ত্রী দল এবং খিলাফত-ই-রব্বানি।"
        },
        {
          "label": "গ",
          "question": "উদ্দীপকে বর্ণিত সংবিধানের বৈশিষ্ট্যগুলো ব্যাখ্যা করো।",
          "explanation": "উদ্দীপকে বর্ণিত সংবিধান হলো বাংলাদেশ সংবিধান। বাংলাদেশ সংবিধানের কতকগুলো বৈশিষ্ট্য বিদ্যমান। উদ্দীপকে বর্ণিত সংবিধানটি লিখিত। এছাড়া এ সংবিধানে মৌলিক অধিকার ও রাষ্ট্রপরিচালনার মূলনীতি সন্নিবেশিত হয়েছে, যা বাংলাদেশ সংবিধানের সাথে সাদৃশ্যপূর্ণ। বাংলাদেশ সংবিধান কতকগুলো স্বকীয় বৈশিষ্ট্য দ্বারা মহিমান্বিত। যেমন- ১৯৭২ সালের এ সংবিধানটি বাংলাদেশের সংবিধান লিখিত এবং সংক্ষিপ্ত। এ সংবিধানে ১৫৩টি অনুচ্ছেদ, ১১টি ভাগ, ১টি প্রস্তাবনা ও ৭টি তফসিল রয়েছে। এ সংবিধানে বাংলাদেশকে একটি স্বাধীন ও সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। এখানে বলা হয়েছে, জনগণই সকল ক্ষমতার উৎস। জনগণের দ্বারা নির্বাচিত প্রতিনিধিগণ দেশের শাসনকার্য পরিচালনা করবে। বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। এ অধিকার নিশ্চিত করার জন্য সংবিধানের তৃতীয় ভাগের ২৭ থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে। বাংলাদেশের সংবিধান রাষ্ট্রের সর্বোচ্চ আইন। সংবিধানের দ্বিতীয় ভাগের ৮ নম্বর অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। এছাড়া সংসদীয় গণতন্ত্র, এক বক্ষবিশিষ্ট আইনসভা, এককেন্দ্রিক শাসনব্যবস্থা, বিচার বিভাগের স্বাধীনতা, সর্বজনীন ভোটাধিকার প্রভৃতি বাংলাদেশ সংবিধানের অন্যতম বৈশিষ্ট্য হিসেবে বিবেচিত।"
        },
        {
          "label": "ঘ",
          "question": "জনগণের অধিকার রক্ষায় উত্ত সংবিধানের কার্যকারিতা বিশ্লেষণ করো।",
          "explanation": "জনগণের অধিকার রক্ষায় উক্ত সংবিধান তথা বাংলাদেশ সংবিধান কার্যকর ভূমিকা পালন করে। বাংলাদেশ সংবিধানে জনগণের মৌলিক অধিকারসমূহ লিখিতভাবে সন্নিবেশিত হয়েছে। মৌলিক অধিকার বলতে রাষ্ট্রপ্রদত্ত সেসব সুযোগ- সুবিধাকে বোঝায়, যা নাগরিকের ব্যক্তিত্বের পরিপূর্ণ বিকাশের জন্য একান্তভাবে অপরিহার্য। মূলত গণতান্ত্রিক সমাজের ভিত্তিমূল হলো মৌলিক অধিকার। সংবিধানে মৌলিক অধিকারসমূহের অন্তর্ভুক্তির গুরুত্ব অপরিসীম। এর ফলে নাগরিকদের জীবনের সকল প্রকার অনিশ্চয়তা হ্রাস পায় এবং সরকারের স্বৈরাচারী মানসিকতা রোধ করা সম্ভব হয়। মৌলিক অধিকার লঙ্ঘিত হলে জনগণ আইনের আশ্রয় লাভ করতে পারে। আবার এর ফলে নাগরিকগণও রাষ্ট্রের প্রতি নিজেদের কর্তব্য ও দায়িত্ব পালনে উৎসাহ বোধ করে। বাংলাদেশ সংবিধানের ২৭ থেকে ৪৭ নম্বর অনুচ্ছেদ পর্যন্ত অর্থাৎ তৃতীয় ভাগে মৌলিক অধিকারের সুস্পষ্ট ব্যাখ্যা দেওয়া হয়েছে। এর পাশাপাশি মৌলিক অধিকার বলবৎ করার লক্ষ্যে ২৬ নম্বর অনুচ্ছেদে মৌলিক অধিকারের সাথে অসামঞ্জস্যপূর্ণ অন্যান্য আইন বাতিল করা হয়েছে। অর্থাৎ সংবিধানে মৌলিক অধিকারকে প্রাধান্য দেওয়া হয়েছে। এক্ষেত্রে রাষ্ট্র এ অধিকার খর্ব করার জন্য অন্য কোনো আইন প্রণয়ন করতে পারবে না। উপরের আলোচনা থেকে এটি সুস্পষ্ট যে, জনগণের অধিকার রক্ষায় বাংলাদেশ সংবিধানের কার্যকারিতা অতুলনীয়।"
        }
      ]
    },
    {
      "number": "10",
      "uddipok": "আধুনিক গণতান্ত্রিক রাষ্ট্রে দক্ষ ও যোগ্য কর্মকর্তা-কর্মচারীর গুরুত্ব অপরিসীম। এজন্যই পৃথিবীর অধিকাংশ দেশের মতো বাংলাদেশেও কর্মচারী নিয়োগ এর জন্য সাংবিধানিকভাবে একটি প্রতিষ্ঠান সৃষ্টি করা হয়েছে।",
      "tag": "DB 25",
      "sub_questions": [
        {
          "label": "ক",
          "question": "কে অ্যাটর্নি জেনারেলকে নিয়োগ দেন?",
          "explanation": "মহামান্য রাষ্ট্রপতি অ্যাটর্নি জেনারেলকে নিয়োগ দেন।"
        },
        {
          "label": "খ",
          "question": "মহাহিসাব নিরীক্ষক ও নিয়ন্ত্রকের কার্যের শর্ত সম্পর্কে লেখো।",
          "explanation": "মহা হিসাব-নিরীক্ষক ও নিয়ন্ত্রক একটি সাংবিধানিক প্রতিষ্ঠান। বাংলাদেশ সংবিধানের ১২৭-১২৯ নম্বর অনুচ্ছেদে মহা হিসাব-নিরীক্ষক ও নিয়ন্ত্রকের নিয়োগ, কর্মের শর্ত, পদচ্যুতি ও অন্যান্য বিষয় উল্লেখ করা আছে। মহা হিসাব-নিরীক্ষক ও নিয়ন্ত্রক রাষ্ট্রপতি কর্তৃক নিযুক্ত হবেন। রাষ্ট্রপতি সংবিধান ও সংসদ কর্তৃক প্রণীত যেকোনো আইনের বিধানাবলি সাপেক্ষে মহা হিসাব-নিরীক্ষক ও নিয়ন্ত্রকের কর্মের শর্তাবলি নির্ধারণ করবেন।"
        },
        {
          "label": "গ",
          "question": "উদ্দীপকে যে প্রতিষ্ঠানের প্রতি ইঙ্গিত করা হয়েছে তার ক্ষমতা ব্যাখ্যা করো।",
          "explanation": "উদ্দীপকে সাংবিধানিক প্রতিষ্ঠান বাংলাদেশ সরকারি কর্ম কমিশনের প্রতি ইঙ্গিত করা হয়েছে। প্রতিষ্ঠানটি বেশকিছু ক্ষেত্রে ক্ষমতা চর্চা করে থাকে। উদ্দীপকে এমন একটি সাংবিধানিক প্রতিষ্ঠানের কথা বলা হয়েছে, যেটি বাংলাদেশে দক্ষ ও যোগ্য কর্মকর্তা-কর্মচারী নিয়োগের উদ্দেশ্যে সৃষ্টি করা হয়েছে। এ থেকে বোঝা যায়, প্রতিষ্ঠানটি হলো বাংলাদেশ সরকারি কর্ম কমিশন। কেননা বাংলাদেশ সরকারি কর্ম কমিশনও একই উদ্দেশ্যে গঠন করা হয়েছে। বাংলাদেশ সরকারি কর্ম কমিশন একটি সাংবিধানিক প্রতিষ্ঠান। এ প্রতিষ্ঠানটি সংবিধানের ১৪০ নম্বর অনুচ্ছেদ অনুযায়ী প্রধানত চার ধরনের দায়িত্ব পালন করে থাকে। যেমন- প্রজাতন্ত্রের কর্মচারী মনোনয়নের উদ্দেশ্যে পরীক্ষা পরিচালনা, নিয়োগ ও সংশ্লিষ্ট বিষয়ে পরামর্শমূলক কাজ, বার্ষিক রিপোর্ট প্রদান এবং আইনের দ্বারা নির্ধারিত অন্যান্য কাজ। সরকারি কাজে জনবল নিয়োগের জন্য উপযুক্ত লোকদের মনোনয়নের উদ্দেশ্যে পরীক্ষা পরিচালনা করা এ কমিশনের প্রধান কাজ। রাষ্ট্রপতি নিয়োগসংক্রান্ত। কোনোরূপ পরামর্শ চাইলে কমিশন তা প্রদান করে। যেমন- কোনো নিয়োগের যোগ্যতা নির্ধারণ, পদোন্নতি, অবসর ভাতার অধিকার, এক বিভাগ থেকে অন্য বিভাগে প্রতিস্থাপন ইত্যাদি বিষয়ে প্রয়োজনীয় পরামর্শ প্রদান করে প্রশাসনকে সহায়তা করা এ কমিশনের দায়িত্বের মধ্যে পড়ে। কমিশন প্রতিবছর ১ মার্চ বা তার আগেই আগের বছরের, অর্থাৎ জানুয়ারি থেকে ডিসেম্বর পর্যন্ত সমস্ত এক বছরের কর্মকান্ডের পূর্ণাঙ্গ রিপোর্ট রাষ্ট্রপতি বরাবর পেশ করে। এ ছাড়াও কমিশন আইনের দ্বারা নির্ধারিত অন্যান্য কাজ সম্পন্ন করে।"
        },
        {
          "label": "ঘ",
          "question": "মেধাভিত্তিক প্রশাসন ব্যবস্থা গড়ে তুলতে ঐ প্রতিষ্ঠানের ভূমিকা পর্যালোচনা করো।",
          "explanation": "মেধাভিত্তিক প্রশাসন ব্যবস্থা গড়ে তুলতে ঐ প্রতিষ্ঠান অর্থাৎ বাংলাদেশ সরকারি কর্ম কমিশনের ভূমিকা খুবই গুরুত্বপূর্ণ। আধুনিক রাষ্ট্র পরিচালনায় সরকার কাঠামোতে দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্ম কমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। তীক্ষ্ণ ধীশক্তি ও দূরদৃষ্টিসম্পন্ন এবং নিরপেক্ষ ব্যক্তিবর্গের সমন্বয়ে গঠিত বাংলাদেশ সরকারি কর্ম কমিশন। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির মেধা যাচাই করা অত্যন্ত কঠিন। একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্ম কমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে ওঠে। বাংলাদেশের সরকারব্যবস্থা কর্মক্ষম ও সচল করার ক্ষেত্রে সংস্থাটির গুরুত্ব অপরিসীম। উপরের আলোচনা থেকে প্রতীয়মান হয় যে, মেধাভিত্তিক প্রশাসন ব্যবস্থা গড়ে তুলতে বাংলাদেশ সরকারি কর্ম কমিশন তাৎপর্যপূর্ণ ভূমিকা পালন করে।"
        }
      ]
    },
    {
      "number": "11",
      "uddipok": "রহিম তার শ্রেণিতে একটি সংক্রামক রোগের সাথে পরিচিত হয়েছে যার লক্ষণগুলো হলো- দ্রুত ওজন হ্রাস, বদহজম, রোগ প্রতিরোধ ক্ষমতা নষ্ট হয়ে যাওয়া ইত্যাদি। এই রোগের জন্য এখনও কোনো ভ্যাকসিন আবিষ্কৃত হয়নি।",
      "tag": "DB 25",
      "sub_questions": [
        {
          "label": "ক",
          "question": "দুর্নীতি দমন কমিশন কত সালে প্রতিষ্ঠিত হয়?",
          "explanation": "দুর্নীতি দমন কমিশন ২০০৪ সালে প্রতিষ্ঠিত হয়।"
        },
        {
          "label": "খ",
          "question": "প্রাকৃতিক দুর্যোগ বলতে কী বোঝায়?",
          "explanation": "প্রাকৃতিক দুর্যোগ হলো প্রকৃতির খেয়ালে ঘটে যাওয়া আকস্মিক ও চরম ঘটনা যা মানব সমাজ ও পরিবেশের উপর বিরূপ প্রভাব ফেলে। প্রাকৃতিক দুর্যোগ প্রাকৃতিক কারণে ঘটে থাকে। এসব দুর্যোগ সাধারণত মানুষের নিয়ন্ত্রণের বাইরে থাকে এবং জীবন ও সম্পদের ব্যাপক ক্ষতি করে। যেমন- বন্যা, ঘূর্ণিঝড়, সাইক্লোন, জলোচ্ছ্বাস ইত্যাদি।"
        },
        {
          "label": "গ",
          "question": "ইঙ্গিতকৃত রোগে আক্রান্তদের সাথে আমাদের আচরণ কেমন হওয়া উচিত বর্ণনা করো।",
          "explanation": "ইঙ্গিতকৃত রোগে অর্থাৎ এইডস-এ আক্রান্তদের সাথে আমাদের ইতিবাচক আচরণ করা উচিত। উদ্দীপকে ইঙ্গিতকৃত রোগটি হলো এইডস। কেননা এ রোগের অন্যতম লক্ষণ হলো- দ্রুত ওজন হ্রাস, বদহজম, রোগ প্রতিরোধ ক্ষমতা নষ্ট হয়ে যাওয়া ইত্যাদি। এছাড়া এখন পর্যন্ত এ রোগের কোনো ভ্যাকসিন আবিষ্কৃত হয়নি, যা উদ্দীপকেও বলা হয়েছে। এইডস আক্রান্ত ব্যক্তির জন্য সামাজিক ও মানসিক সমর্থনের পাশাপাশি প্রয়োজনীয় চিকিৎসা জরুরি। আক্রান্তের জ্বর, ডায়রিয়া এবং ব্যথা থাকলে স্বাস্থ্যকেন্দ্রে নিয়ে যেতে হবে। নিয়মিত পুষ্টিকর খাবার ও পর্যাপ্ত বিশ্রামের ব্যবস্থা করতে হবে। তাছাড়া এইডস আক্রান্তের প্রতি পরিবার ও সমাজের মানসিক ও সামাজিক সমর্থন জরুরি। আক্রান্ত ব্যক্তিকে ঘৃণা নয়, রোগকে ঘৃণা করার নীতি মেনে চলতে হবে। আক্রান্তের সাথে বন্ধুত্বপূর্ণ সম্পর্ক বজায় রাখা, স্নেহ-ভালোবাসা দিয়ে তার মনকে প্রফুল্ল রাখতে হবে। এইডস আক্রান্ত ব্যক্তিকে সবার কাছ থেকে আলাদা করা উচিত নয়। তাকে সাবধানে রাখতে হবে, যাতে সে অন্যান্য সংক্রামক ব্যাধিতে আক্রান্ত না হয়। আক্রান্ত ব্যক্তির রক্ত গ্রহণ করা যাবে না এবং তার সাথে যৌনসম্পর্ক স্থাপন থেকে অন্যকে বিরত রাখতে হবে।"
        },
        {
          "label": "ঘ",
          "question": "ধর্মীয় ও নৈতিক মূল্যবোধ কীভাবে এই রোগ প্রতিরোধে সাহায্য করে? বিশ্লেষণ করো।",
          "explanation": "ধর্মীয় ও নৈতিক মূল্যবোধ বিভিন্নভাবে এইডস প্রতিরোধে সাহায্য করে। ধর্মীয় মূল্যবোধ এইডস প্রতিরোধে গুরুত্বপূর্ণ ভূমিকা রাখে। কারণ প্রতিটি ধর্মই মানুষকে সুশৃঙ্খল জীবনযাপনে উদ্বুদ্ধ করে, এবং স্বামী-স্ত্রীর প্রতি বিশ্বস্ত থাকতে অনুপ্রাণিত করে। মানুষ যদি সুশৃঙ্খল জীবনযাপন করে এবং স্বামী-স্ত্রী একে অপরের প্রতি বিশ্বস্ত থাকে তাহলে তারা এইডস রোগে আক্রান্ত হবে না। ধর্মীয় অনুশাসনের মধ্যে থেকে যৌন সম্পর্ক স্থাপন করলে এইডস রোগ না হওয়ার সম্ভাবনাই বেশি। সব ধর্মই যৌন বিষয়ে সতর্কতা ও ধর্মীয় অনুশাসন মেনে চলতে বলে। তাই বলা যায়, এইডস রোগ প্রতিরোধের অন্যতম উপায় হলো ধর্মীয় মূল্যবোধে উদ্বুদ্ধ হওয়া। এইডস রোগ প্রতিরোধের আরেকটি উপায় হলো নৈতিক মূল্যবোধ। মানুষের ভালো-মন্দ, উচিত-অনুচিত, ন্যায়-অন্যায়বোধ নিয়ে নৈতিক মূল্যবোধ গঠিত। তাই একজন নৈতিক মূল্যবোধসম্পন্ন ব্যক্তি অবৈধভাবে যৌন সম্পর্ক স্থাপন থেকে বিরত থাকে। ফলে এইডস রোগ প্রতিরোধ করা সম্ভব হয়। পরিশেষে বলা যায়, এইডস একটি মরণব্যাধি। এ রোগ থেকে বেঁচে থাকার জন্য ধর্মীয় ও নৈতিক মূল্যবোধ মেনে চলা উচিত।"
        }
      ]
    }
  ]
}