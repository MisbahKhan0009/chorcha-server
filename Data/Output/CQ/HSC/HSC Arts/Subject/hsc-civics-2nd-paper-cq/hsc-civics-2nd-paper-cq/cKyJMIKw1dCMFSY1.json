{
  "title": "দিনাজপুর বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "হাবিবুর রহমান 'ক' রাষ্ট্রের অত্যন্ত জনপ্রিয় রাজনৈতিক নেতা। তিনি তাঁর জীবনের সবচেয়ে গুরুত্বপূর্ণ এক জনসভায় শাসকদের নিকট শর্ত দেন- সামরিক আইন প্রত্যাহার করতে হবে, সেনাবাহিনীকে ব্যারাকে ফিরিয়ে নিতে হবে এবং জনপ্রতিনিধিদের হাতে ক্ষমতা হস্তান্তর করতে হবে।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "সার্ক কী?",
          "explanation": "সার্ক হচ্ছে দক্ষিণ এশিয়ার ৮টি প্রতিবেশী রাষ্ট্র নিয়ে গঠিত একটি আঞ্চলিক সহযোগিতা সংস্থা।"
        },
        {
          "label": "খ",
          "question": "প্রশাসনিক ট্রাইব্যুনাল বলতে কী বোঝায়?",
          "explanation": "প্রশাসনিক ট্রাইব্যুনাল হচ্ছে প্রচলিত বিচার ব্যবস্থার বাইরে গঠিত বিশেষ বিচার ব্যবস্থা। বাংলাদেশের সংবিধানের ১১৭নং অনুচ্ছেদ অনুযায়ী কর্মচারী ও রাষ্ট্রায়ত্ত সম্পত্তির ব্যবস্থাপনা সংক্রান্ত বিষয় পর্যালোচনার জন্য আইনের দ্বারা গঠিত প্রতিষ্ঠানকে প্রশাসনিক ট্রাইব্যুনাল বলে। এটি বাংলাদেশের বিচারব্যবস্থায় একটি অভিনব ও গরত এও গুরুত্বপূর্ণ পদক্ষেপ। বাংলাদেশের জাতীয় সংসদ আইনের মাধ্যমে এক বা একাধিক প্রশাসনিক ট্রাইব্যুনাল গঠন করতে পারে।"
        },
        {
          "label": "গ",
          "question": "উদ্দীপকের সাথে তোমার পঠিত কোনো ঐতিহাসিক ঘটনার সাদৃশ্য আছে কি? ব্যাখ্যা করো।",
          "explanation": "উদ্দীপকে বর্ণিত ঘটনার সাথে আমার পঠিত বঙ্গবন্ধুর ঐতিহাসিক ৭ মার্চের ভাষণের সাদৃশ্য রয়েছে। উদ্দীপকে দেখতে পাই যে, 'ক' রাষ্ট্রের জনপ্রিয় রাজনৈতিক নেতা জনাব হাবিবুর রহমান তার জীবনের গুরুত্বপূর্ণ এক জনসভায় শাসকদের নিকট সামরিক আইন প্রত্যাহার, সেনাবাহিনীকে ব্যারাকে ফিরিয়ে নেওয়া এবং জনপ্রতিনিধিদের হাতে ক্ষমতা হস্তান্তরের শর্ত দেন। বঙ্গবন্ধু শেখ মুজিবুর রহমানও তার ৭ মার্চের জনসভায় অনুরূপ শর্ত সম্বলিত ভাষণ প্রদান করেন। ১৯৭১ সালের ৭ মার্চ ঢাকার রেসকোর্স ময়দানে (বর্তমান সোহ্রাওয়াদী উদ্যান) প্রায় ১০ লক্ষ মানুষের উপস্থিতিতে বঙ্গবন্ধু শেখ মুজিবুর রহমান এক ঐতিহাসিক ভাষণ দেন। ভাষণের শুরুতে তিনি বাংলার মানুষের মুক্তির কথা বলেন। এ ভাষণে তিনি শাসকগোষ্ঠীর কাছে চারটি দাবি উত্থাপন করেন। সেগুলো হলো- ১. সামরিক আইন প্রত্যাহার করতে হবে, ২. সামরিক বাহিনীর সমস্ত লোককে ব্যারাকে ফিরিয়ে নিতে হবে, ৩. গণহত্যার তদন্ত করতে হবে এবং ৪. জনগণের নির্বাচিত প্রতিনিধিদের কাছে ক্ষমতা হস্তান্তর করতে হবে। পূর্ব বাংলার জনপ্রিয় রাজনৈতিক নেতা বঙ্গবন্ধু শেখ মুজিবুর রহমানের ৭ মার্চের ভাষণে 'উত্থাপিত উক্ত দাবিগুলোর মধ্যে ৩টি দাবিই উদ্দীপকের হাবিবুর রহমানের দাবির সাথে সামঞ্জস্যপূর্ণ। তাই বলা যায়, উদ্দীপকের ঘটনার সাথে আমার পঠিত ঐতিহাসিক ৭ মার্চের ভাষণের সাদৃশ্য আছে।"
        },
        {
          "label": "ঘ",
          "question": "উদ্দীপকে বর্ণিত ঘটনা জনগণকে স্বাধীনতা যুদ্ধে অংশ নিতে। উদ্বুদ্ধ করে- বিশ্লেষণ করো।",
          "explanation": "স্বাধীন বাংলাদেশের অভ্যুদয়ে উদ্দীপকের সাথে সাদৃশ্যপূর্ণ ঘটনা অর্থাৎ বক্তাবন্ধু শেখ মুজিবুর রহমানের ঐতিহাসিক ৭ মার্চের ভাষণের গুরুত্ব অপরিসীম। উক্ত ভাষণ বাংলার জনগণকে স্বাধীনতা যুদ্ধে অংশ নিতে উদ্বুদ্ধ করেছিল। বঙ্গবন্ধু শেখ মুজিবুর রহমান ১৯৭১ সালের ৭ মার্চ ঢাকার রেসকোর্স ময়দানে যে জ্বালাময়ী ভাষণ দিয়েছিলেন তা এককথায় অনন্য। উক্ত ভাষণে বঙ্গবন্ধু পশ্চিম পাকিস্তানি শাসকগোষ্ঠীর শোষণ ও বঞ্চনার ইতিহাস ও নির্বাচনে বিজয়ী বাঙালিদের সাথে প্রতারণার ইতিহাস তুলে ধরেন। বঙ্গবন্ধুর এ ঐতিহাসিক ভাষণ থেকে বাঙালি জাতি ঐক্যবদ্ধ হওয়ার প্রেরণা এবং মুক্তিযুদ্ধের নির্দেশনা পায়। 'তোমাদের যা আছে তাই নিয়ে প্রস্তুত থাকো', 'ঘরে ঘরে দুর্গ গড়ে তোলো', 'এবারের সংগ্রাম, স্বাধীনতার সংগ্রাম' প্রভৃতি বক্তব্যের মাধ্যমে তিনি বাঙালির মনের মধ্যে স্বাধীনতার স্পৃহা জাগিয়ে তোলেন। এ ভাষণে তিনি প্রতিরোধ সংগ্রাম, যুদ্ধের কলা- কৌশল এবং শত্রু মোকাবিলার উপায় সম্পর্কেও দিক-নির্দেশনা দিয়েছিলেন। মূলত বঙ্গবন্ধুর এ জ্বালাময়ী ভাষণে উদ্বুদ্ধ হয়েই সাত কোটি নিরীহ বাঙালি রাতারাতি যোদ্ধায় পরিণত হয় এবং পাকিস্তানিদের বিরুদ্ধে চূড়ান্ত লড়াইয়ের জন্য প্রস্তুত হতে থাকে। এ ভাষণ বাঙালি জাতিকে ঐক্যবদ্ধ করে জীবন বাজি রেখে যুদ্ধে ঝাঁপিয়ে পড়তে অনুপ্রেরণা জুগিয়েছিল। উপরোক্ত আলোচনা শেষে বলা যায়, বঙ্গবন্ধুর ঐতিহাসিক ৭ মার্চের ভাষণ জনগণকে স্বাধীনতা যুদ্ধে অংশগ্রহণ করতে উদ্বুদ্ধ করেছিল এবং স্বাধীন বাংলাদেশের স্বপ্ন দেখিয়েছিল.।"
        }
      ]
    },
    {
      "number": "2",
      "uddipok": "'ক' রাষ্ট্রের স্বাধীনতার প্রায় সাত বছর পর অনুষ্ঠিত একটি প্রদেশের প্রথম নির্বাচনে ক্ষমতাসীন দলের বিরুদ্ধে কয়েকটি রাজনৈতিক। দল ঐক্যবদ্ধ হয়ে প্রতিদ্বন্দ্বিতা করে বিপুল সংখ্যাগরিষ্ঠ আসনে বিজয়ী হয়।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "লাহোর প্রস্তাব কী?",
          "explanation": "ভারতীয় উপমহাদেশের মুসলমানদের জন্য একটি স্বতন্ত্র রাষ্ট্রের দাবি জানিয়ে উত্থাপিত প্রস্তাবই হচ্ছে লাহোর প্রস্তাব।"
        },
        {
          "label": "খ",
          "question": "বাংলাদেশের বৈদেশিক নীতি বলতে কী বোঝায়?",
          "explanation": "বাংলাদেশের বৈদেশিক নীতি হলো সরকার কর্তৃক প্রণীত অপরাপর রাষ্ট্রসমূহের সাথে বাংলাদেশের সম্পর্ক ও আচরণের নীতিমালা। স্বাধীনতা লাভের পর থেকে বাংলাদেশ 'সকলের সাথে বন্ধুত্ব, কারও সাথে বৈরিতা নয়' এ নীতি অনুসরণ করে বৈদেশিক সম্পর্ক বজায় রেখে চলছে। একটি নিরপেক্ষ গণতান্ত্রিক রাষ্ট্র হিসেবে বাংলাদেশ সব সময়ই প্রভাবশালী রাষ্ট্রসমূহের পক্ষাবলম্বন থেকে বিরত থাকছে। মুসলিম সংখ্যাগরিষ্ঠ রাষ্ট্র হওয়ায় অন্য মুসলিম দেশগুলোর সাথে বাংলাদেশের সুদৃঢ় কূটনৈতিক ও বাণিজ্যিক সম্পর্ক রয়েছে।"
        },
        {
          "label": "গ",
          "question": "উদ্দীপকের সাথে তোমার পঠিত কোনো প্রাদেশিক নির্বাচনের। সাদৃশ্য আছে কি? ব্যাখ্যা করো।",
          "explanation": "উদ্দীপকে ইঙ্গিতপূর্ণ নির্বাচনের সাথে আমার পঠিত যে নির্বাচনের মিল রয়েছে সেটি হলো ১৯৫৪ সালের নির্বাচন। উদ্দীপকে বলা হয়েছে, সদ্যস্বাধীন 'ক' রাষ্ট্রটি হাজার মাইল ব্যবধানের দুটি অঞ্চল নিয়ে গঠিত। পশ্চিমাঞ্চলে নির্ধারিত সময়ে নির্বাচন অনুষ্ঠিত হলেও পূর্বাঞ্চলে দুই বছর পর নির্বাচনের আয়োজন করা হয়। শাসুক দলের বিপরীতে পূর্বাঞ্চলের কয়েকটি রাজনৈতিক দল একটি জোট গঠন করে একুশ দফা কর্মসূচি নিয়ে নির্বাচনে অবতীর্ণ হয় এবং ব্যাপকভাবে জয়লাভ করে। এখানে ১৯৫৪ সালের যুক্তফ্রন্ট নির্বাচনের প্রতি ইঙ্গিত করা হয়েছে। উক্ত নির্বাচনে যুক্তফ্রন্ট বিপুল ভোটে জয়লাভ করে এবং মুসলিম লীগের ভরাডুবি হয়। পূর্ব পাকিস্তানে ১৯৫৪ সালের প্রাদেশিক পরিষদের নির্বাচন যুক্ত পাকিস্তানের প্রথম সাধারণ নির্বাচন। এ নির্বাচনে আওয়ামী লীগসহ অন্যান্য রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা হিসেবে 'যুক্তফ্রন্ট' নামে একটি রাজনৈতিক জোট গঠন করে। যুক্তফ্রন্ট ২১ দফা নির্বাচনি ইশতেহার ঘোষণা করে। নির্বাচনের ফলাফলে দেখা যায়, যুক্তফ্রন্ট ২৩৭টি মুসলিম আসনের মধ্যে ২২৩টি আসন লাভ করে। অন্যদিকে, ১৯৪৭ সাল থেকে প্রত্যক্ষ বা পরোক্ষভাবে ক্ষমতায় আসীন মুসলিম লীগ পায় মাত্র ৯টি আসন।"
        },
        {
          "label": "ঘ",
          "question": "উদ্দীপকে বর্ণিত নির্বাচর্ন স্বাধিকার আন্দোলনকে গতিশীল করে- বিশ্লেষণ করো।",
          "explanation": "উদ্দীপকে বর্ণিত নির্বাচন অর্থাৎ ১৯৫৪ সালের প্রাদেশিক নির্বাচন স্বাধিকার আন্দোলনকে গতিশীল করে- কথাটি যথার্থ। পূর্ব বাংলার স্বাধিকার অর্জনের ক্ষেত্রে ১৯৫৪ সালের নির্বাচনে যুক্তফ্রন্টের বিজয় ছিল গুরুত্বপূর্ণ প্রেরণা। এ নির্বাচন পূর্ব বাংলার মানুষের মধ্যে যে ঐক্যবদ্ধ চেতনার জন্ম দিয়েছিল তা পরবর্তী জাতীয় রাজনীতিতে বিশেষ প্রভাব ফেলে। এ নির্বাচনের ফলাফল এটাই প্রমাণ করে, পূর্ব বাংলার রাজনৈতিক, অর্থনৈতিক, সামাজিক ও সাংস্কৃতিক স্বার্থ পশ্চিম পাকিস্তান হতে সম্পূর্ণ পৃথক। আর এ অঞ্চলের নেতৃবৃন্দই তাদের স্বার্থ সংরক্ষণে সক্ষম। যুক্তফ্রন্টের নির্বাচনি কর্মসূচি বাঙালির বঞ্চনা ও শোষণের বিভিন্ন দিক তুলে ধরে। ফলে জনগণের রাজনৈতিক সচেতনতা বৃদ্ধি পায়। যুক্তফ্রন্টের বিজয় পূর্ব বাংলার জনগণের পূর্ণ আঞ্চলিক স্বায়ত্তশাসনের দাৰি জোরদার করে। ভাষা আন্দোলনের মাধ্যমে বাংলা ভাষার মর্যাদা প্রতিষ্ঠার যে দাবি উঠেছিল যুক্তফ্রন্টের বিজয়ের মধ্য দিয়ে সে দাবি পূরণের পথ সুগম হয়। আর এ পথ ধরেই বাঙালি স্বাধিকার আন্দোলনের দিকে অগ্রসর হয় এবং স্বাধীন সার্বভৌম বাংলাদেশ প্রতিষ্ঠা করতে সক্ষম হয়। ১৯৫৪ সালের প্রাদেশিক নির্বাচনে যুক্তফ্রন্টের বিজয় ছিল মূলত বাঙালি জাতীয়তাবাদের বিজয়। ভাষা আন্দোলনের ফলে সৃষ্ট বাঙালি জাতীয়তাবাদের চেতনার আনুষ্ঠানিক প্রকাশ ঘটে এ নির্বাচনে জয়লাভের। মধ্য দিয়েই। যুক্তফ্রন্টের বিজয়ে বাঙালির স্বায়ত্তশাসনের দাবি জয়যুক্ত হয়। আর ১৯৬৬ সালে বঙ্গবন্ধুর উত্থাপিত ছয়দফায়ও এ দাবিটিই প্রাধান্য পায়। আর স্বায়ত্তশাসনের এ চেতনা থেকেই অর্জিত হয় স্বাধীন বাংলাদেশ। ১৯৫৪ সালের নির্বাচনে যুক্তফ্রন্টের বিজয়ের ফলে পূর্ব বাংলার রাজনীতিতে মুসলিম লীগের প্রাধান্যের অবসান ঘটে। পরিশেষে বলা যায়, যুক্তফ্রন্টের বিজয় পূর্ব বাংলার জনমনে বিপুল প্রভাব ফেলে। ফলে তারা জাতীয়তাবাদের চেতনায় উদ্ভাসিত হয়ে ওঠে। এ বিজয় মূলত বাঙালি জাতীয়তাবাদেরই বিজয়।"
        }
      ]
    },
    {
      "number": "3",
      "uddipok": "সন্তোষ শর্মা একজন মহান রাজনীতিবিদ। সমাজের সকল মানুষের কল্যাণ তাঁর স্বপ্ন। তিনি বিশ্বাস করেন, রাষ্ট্রের উন্নয়নের জন্য সাম্প্রদায়িক সম্প্রীতি খুবই গুরুত্বপূর্ণ। তাই তিনি হিন্দু-মুসলিম-সম্পর্ক উন্নয়নে গুরুত্বারোপ করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "বঙ্গভঙ্গ কী?",
          "explanation": "১৯০৫ সালে বাংলা প্রেসিডেন্সিকে প্রশাসনিক সুবিধাসহ অন্যান্য কারণে জন্য লর্ড কার্জন দুই ভাগে ভাগ করেন এই ঘটনা ইতিহাসে বঙ্গভঙ্গ নামে পরিচিত।"
        },
        {
          "label": "খ",
          "question": "দ্বৈতশাসন বলতে কী বোঝায়?",
          "explanation": "১৭৬৫ সালে দেওয়ানি লাভের পর লর্ড ক্লাইভ বাংলা প্রদেশকে শাসন করার যে নীতি গ্রহণ করে তা-ই দ্বৈত শাসন নামে পরিচিত। দ্বৈত শাসন হলো দুইজনের শাসন। এ ব্যবস্থায় বাংলার আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল নবাবের ওপর। অন্যদিকে বাংলার রাজস্ব আদায়, দেওয়ানি সংক্রান্ত বিচার, জমি-জমার বিবাদ সম্পর্কিত বিচার কোম্পানির ওপর ন্যস্ত হয়। অর্থাৎ এক্ষেত্রে কোম্পানি লাভ করে দায়িত্বহীন ক্ষমতা, আর নবাব পান ক্ষমতাহীন দায়িত্ব। লর্ড ক্লাইভের এ অভিনব নীতিই দ্বৈত শাসন নামে পরিচিত।"
        },
        {
          "label": "গ",
          "question": "উদ্দীপকের সাথে তোমার পঠিত কোনো রাজনৈতিক ব্যক্তিত্বের সাদৃশ্য আছে কি? ব্যাখ্যা করো।",
          "explanation": "উদ্দীপকের সাথে আমার পঠিত রাজনৈতিক নেতা দেশবন্ধু চিত্তরঞ্জন দাশের মিল রয়েছে। উদ্দীপকে বলা হয়েছে, 'দেশবন্ধু' উপাধিতে ভূষিত বিশিষ্ট বাঙালি রাজনীতিবিদ জীবনভর দেশ সেবার মহান ব্রতে আত্মনিয়োগ করে জাতিকে অসাম্প্রদায়িক রাজনীতির শিক্ষা দিয়ে গেছেন। এখানে দেশবন্ধু চিত্তরঞ্জন দাশের প্রতি ইঙ্গিত করা হয়েছে। তিনি সবসময় ব্রিটিশ বিরোধী লড়াইকে জোরদার করতে সাম্প্রদায়িক সম্প্রীতির পক্ষে কাজ করেছেন। তিনি একজন উদারপন্থি রাজনীতিবিদ ছিলেন। দেশবন্ধু চিত্তরঞ্জন দাশ বাংলার একজন ক্ষণজন্মা মহাপুরুষ। মানুষের প্রতি তার অগাধ ভালোবাসা ছিল। ধর্ম-বর্ণের সংকীর্ণতা বা সাম্প্রদায়িক বিবাদকে তিনি পছন্দ করতেন না। তার রাজনীতির মূল ভাবনাই ছিল মানুষের সেবা। হিন্দু-মুসলিম সম্প্রীতি ও ঐক্য প্রতিষ্ঠায় তিনি অক্লান্ত পরিশ্রম করেছেন। ১৯২৩ সালে সম্পাদিত বেঙ্গল প্যাক্ট তার এ প্রচেষ্টারই ফসল। সাধারণ মানুষকে চিত্তরঞ্জন দাশ বিভিন্নভাবে সহযোগিতা করতেন। তিনি মানুষের জন্য নিজের ধন-সম্পদ বিলিয়ে দিয়েছেন। শেষ পর্যন্ত তিনি নিজের বাড়িটিও সমাজসেবার জন্য দান করে যান। এসব কারণে বাংলার জনগণ তাকে 'দেশবন্ধু' উপাধিতে ভূষিত করে। হিন্দু-মুসলমান ঐক্য প্রতিষ্ঠার ক্ষেত্রেও তিনি অসামান্য অবদান রেখেছেন।"
        },
        {
          "label": "ঘ",
          "question": "উদ্দীপকে বর্ণিত ব্যক্তিত্ব বেঙ্গল প্যাক্ট সম্পাদনে গুরুত্বপূর্ণ ভূমিকা পালন করেন- বিশ্লেষণ করো।",
          "explanation": "উদ্দীপকে বর্ণিত ব্যক্তিত্ব অর্থাৎ দেশবন্ধু চিত্তরঞ্জন দাশ বেঙ্গল প্যাক্ট সম্পাদনে অত্যন্ত গুরুত্বপূর্ণ ভূমিকা পালন করেন- উক্তিটি যথার্থ। চিত্তরঞ্জন দাশ ছিলেন চিন্তা-চেতনা ও মননে একজন অসাম্প্রদায়িক ব্যক্তিত্ব। তার সময় হিন্দু-মুসলমানদের মধ্যকার সাম্প্রদায়িক বিরোধ তাকে উদ্বিগ্ন করে তোলে। তিনি স্পষ্ট বুঝতে পেরেছিলেন বাংলার হিন্দু-মুসলিম সম্পর্ক ঠিক না হলে কোনো সম্প্রদায়ই ভালো থাকবে না। এই উদ্দেশ্যকে সামনে রেখে বাংলায় হিন্দু-মুসলিম সমস্যা দূর করার জন্য দূরদর্শী, অসাম্প্রদায়িক এই নেতার ঐকান্তিক প্রচেষ্টায় স্বরাজ দল ও মুসলমান নেতাদের মধ্যে ১৯২৩ সালে 'বেঙ্গল প্যাক্ট' নামে একটি চুক্তি স্বাক্ষরিত হয়। অচিরেই এই চুক্তি 'সিআর দাশ ফরমুলা' নামে খ্যাতি অর্জন করে। বাংলা তথা ভারতবর্ষে হিন্দু-মুসলিম সম্পর্ক উন্নয়ন এবং বেঙ্গল প্যাক্ট স্থাপনের ক্ষেত্রে দেশবন্ধু চিত্তরঞ্জন দাশ যে ভূমিকা রাখেন তা অবিস্মরণীয়। চিত্তরঞ্জন দাশ একজন দূরদর্শী ও বাস্তববাদী রাজনীতিবিদ হিসেবে বুঝতে পারেন যে, বাংলার মুসলমানদের দাবি-দাওয়া উপেক্ষা করে ভারতের স্বাধীনতা অর্জন সম্ভব নয়। দেশবন্ধু চিত্তরঞ্জন দাশের উদার দৃষ্টিভঙ্গি ও সিদ্ধান্তের প্রতি শ্রদ্ধা রেখে বাংলার মুসলিম নেতা এ. কে. ফজলুল হক ও সোহ্রাওয়াদী প্রমুখ তার সাথে সহযোগিতার হাত প্রসারিত করেন। তারা সকল সংকীর্ণতার ঊর্ধ্বে উঠে হিন্দু-মুসলিম সাম্প্রদায়িক বন্ধনকে সুদৃঢ় করার লক্ষ্যে দীর্ঘ আলাপ-আলোচনার পর একটি ঐতিহাসিক চুক্তি সম্পাদন করেন। এই চুক্তিটিকে ইতিহাসে 'বেঙ্গল প্যাক্ট' নামে আখ্যায়িত করা হয়। এ চুক্তির ফলে বাংলায় অসাম্প্রদায়িক রাজনীতির ভিত শক্তিশালী হয়। উপরের আলোচনা থেকে প্রমাণিত হয় যে, বেঙ্গল প্যাক্ট সম্পাদনে চিত্তরঞ্জন দাশ গুরুত্বপূর্ণ ভূমিকা পালন করেন।"
        }
      ]
    },
    {
      "number": "4",
      "uddipok": "আলাউদ্দিন খান 'ক' রাষ্ট্রের মাঠ পর্যায়ের একজন কর্মকর্তা। তিনি ঐ স্তরের মধ্যমণি। তাঁকে কেন্দ্র করে সমস্ত প্রশাসন পরিচালিত হয়। তিনি আইন-শৃঙ্খলা রক্ষায় গুরুত্বপূর্ণ ভূমিকা পালন করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "",
          "explanation": "স্থানীয় শাসন হচ্ছে অঞ্চলভিত্তিক শাসনব্যবস্থা, যেটি গঠিত হয় স্থানীয় পর্যায়ে নিযুক্ত সরকারি কর্মকর্তাদের নিয়ে।"
        },
        {
          "label": "খ",
          "question": "",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায়। স্থানীয় স্বায়ত্তশাসন ব্যবস্থায় স্থানীয় সরকারগুলো কেন্দ্রীয় সরকারের নিযুক্ত কর্মকর্তাদের দ্বারা পরিচালিত হয় না। এর প্রতিনিধিগণ, এলাকার জনসাধারণের প্রত্যক্ষ বা পরোক্ষ ভোটে নির্বাচিত হন। স্থানীয় স্বায়ত্তশাসিত প্রতিষ্ঠানগুলো আইনের মাধ্যমে ক্ষমতাপ্রাপ্ত। এরা নিজ কর্মকাণ্ডের জন্য নিজ নিজ এলাকার জনগণের নিকট দায়ী থাকেন। বাংলাদেশে স্থানীয় স্বায়ত্তশাসিত প্রতিষ্ঠানগুলো হলো- ইউনিয়ন পরিষদ, উপজেলা পরিষদ, পৌরসভা, সিটি কর্পোরেশন, জেলা পরিষদ প্রভৃতি।"
        },
        {
          "label": "গ",
          "question": "",
          "explanation": "উদ্দীপকের সাথে বাংলাদেশের প্রশাসনিক কাঠামোর জেলা প্রশাসকের পদের সাদৃশ্য আছে। বাংলাদেশ সরকারের মাঠ প্রশাসনের অন্যতম গুরুত্বপূর্ণ শাখা হলো জেলা প্রশাসন। জেলা প্রশাসনের প্রধান হলেন ডেপুটি কমিশনার বা জেলা প্রশাসক। তাকে কেন্দ্র করেই জেলা প্রশাসনের সকল কর্মকাণ্ড আবর্তিত হয়। তিনি জেলা প্রশাসন ব্যবস্থার কেন্দ্রবিন্দু। কেন্দ্রীয় প্রশাসনের সাথে তিনি জনগণের যোগসূত্র স্থাপনের প্রধান মাধ্যম। তার মাধ্যমেই মাঠ পর্যায়ে কেন্দ্রীয় প্রশাসনের নীতি ও কর্মসূচিসমূহ বাস্তবায়িত হয়। জেলা প্রশাসক শুধু একজন প্রশাসকই নন, তিনি জেলার জনগণের প্রকৃত বন্ধুও। জেলার সার্বিক শৃঙ্খলা ও নিরাপত্তা রক্ষার দায়িত্বও তার ওপর অর্পিত। জেলার সকল আনসার, পুলিশ ও অন্যান্য বেসামরিক বাহিনী তার অধীনে থাকে। এদের মাধ্যমে তিনি জেলার শান্তি-শৃঙ্খলা রক্ষার দায়িত্বও পালন করে থাকেন। উদ্দীপকে বর্ণিত আলাউদ্দিন খানও একজন মাঠ পর্যায়ের কর্মকর্তা। তিনি ঐ স্তরের শাসনব্যবস্থার মধ্যমণি এবং তিনিও আইন-শৃঙ্খলা রক্ষায় গুরুত্বপূর্ণ ভূমিকা পালন করে থাকেন, যা জেলা প্রশাসকের কাজের অনুরূপ। তাই বলা যায়, উদ্দীপকের আলাউদ্দিন খান চরিত্র বাংলাদেশের মাঠ পর্যায়ের প্রশাসনিক কর্মকর্তা জেলা প্রশাসকের পদের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত পদ অর্থাৎ জেলা প্রশাসকের সার্বিক দায়িত্ব পালনের ফলে উন্নয়ন ত্বরান্বিত হয়- আমি এ মন্তব্যের সাথে সম্পূর্ণ একমত। বাংলাদেশের প্রশাসন ব্যবস্থায় জেলা প্রশাসকের ভূমিকা খুবই গুরুত্বপূর্ণ। তাকে কেন্দ্র করেই জেলার যাবতীয় প্রশাসনিক কার্যাবলি পরিচালিত হয়। প্রশাসন সংক্রান্ত সকল দায়-দায়িত্ব তার ওপরই ন্যস্ত। এছাড়া তিনি জেলার অভ্যন্তরে বিভিন্ন দপ্তর ও প্রশাসনিক সংস্থার কাজ তদারকি করেন। নির্বাহী প্রকৌশলী, সিভিল সার্জন, জেলা পরিবার পরিকল্পনা কর্মকর্তা, জেলা কারাগার পরিদর্শকসহ জেলার অন্যান্য সকল নির্বাহী কর্মকর্তাদের কাজের তদারকি করেন জেলা প্রশাসক। তিনি আবার একজন বিচারকও বটে। তিনি প্রথম শ্রেণির বিচারক হিসেবে ফৌজদারি মামলা নিষ্পত্তি করতে পারেন। বিচারের ক্ষেত্রে তিনি দু'বছর কারাদণ্ড ও এক হাজার টাকা, জরিমানা করতে পারেন। জেলা প্রশাসক কেন্দ্রীয় প্রশাসনের সাথে জনগণের যোগসূত্র স্থাপনের প্রধান মাধ্যম। তার মাধ্যমেই কেন্দ্রীয় প্রশাসনের নীতি ও কর্মসূচিসমূহ মাঠ পর্যায়ে বাস্তবায়িত হয়। এছাড়া জেলার অভ্যন্তরে আইন-শৃঙ্খলা রক্ষা করার দায়িত্বও জেলা প্রশাসকের। তিনি জেলার অভ্যন্তরে অবস্থিত সকল সরকারি দপ্তরের মধ্যে যোগাযোগ রক্ষা করেন। প্রাকৃতিক দুর্যোগ ও মহামারিতে ত্রাণ, সহযোগিতা ও পুনর্বাসন প্রক্রিয়াও জেলা প্রশাসকের মাধ্যমে হয়ে থাকে। উল্লিখিত কার্যাবলি ছাড়াও জেলা প্রশাসক রাজস্ব সংক্রান্ত, শিক্ষা-সংস্কৃতি সংক্রান্ত ও মানবতামূলক কর্মকান্ড সম্পাদন করে থাকেন। উপরের আলোচনা থেকে এ কথা স্পষ্ট যে, বাংলাদেশের প্রশাসন ব্যবস্থায় জেলা প্রশাসক মাঠ প্রশাসনের মধ্যমণি। তার সার্বিক দায়িত্ব সুষ্ঠুভাবে পালনের ফলে উন্নয়ন ত্বরান্বিত হয়।"
        }
      ]
    },
    {
      "number": "5",
      "uddipok": "'ক' রাষ্ট্রের সরকারের শোষণ, নির্যাতন ও অগণতান্ত্রিক আচরণের প্রতিবাদে জনগণ ঐক্যবদ্ধ হয়। ধারাবাহিক আন্দোলনের এক পর্যায়ে জনগণের প্রিয় নেতা শাসকগোষ্ঠীর নিকট রাজনৈতিক, অর্থনৈতিক ও সামরিক বিষয়ে কিছু দাবি উত্থাপন করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "ভাষা আন্দোলন কী?",
          "explanation": "বাংলাকে অন্যতম রাষ্ট্রভাষা করার দাবিতে পাকিস্তানের স্বাধীনতার পরই যে আন্দোলন শুরু হয়েছিল তাই ভাষা আন্দোলন নামে পরিচিত।"
        },
        {
          "label": "খ",
          "question": "বিচার বিভাগীয় পর্যালোচনা বলতে কী বোঝায়?",
          "explanation": "আইনসভা কর্তৃক প্রণীত কোনো আইন কিংবা শাসন বিভাগের কাজ সংবিধানের সাথে সামঞ্জস্যপূর্ণ কি না তা বিচার বিভাগ কর্তৃক পর্যালোচনা করার ক্ষমতাই হলো বিচার বিভাগীয় পর্যালোচনা। বিচার-বিভাগের কাছে যদি প্রতীয়মান হয় যে, আইনসভা কর্তৃক প্রণীত কোনো আইন সংবিধানের সাথে অসংগতিপূর্ণ, তাহলে তা বাতিল করার ক্ষমতা বিচার বিভাগের রয়েছে। তেমনি শাসন বিভাগের কোনো কাজ সংবিধানসম্মত না হলে বিচার বিভাগ তা অবৈধ ঘোষণা করতে পারে। সংবিধানের শ্রেষ্ঠত্ব ও পবিত্রতা বজায় রাখতে বিচার বিভাগ এ ক্ষমতা প্রয়োগ করে।"
        },
        {
          "label": "গ",
          "question": "উদ্দীপকের সাথে তোমার পঠিত ছয়দফা কর্মসূচির কোনো সাদৃশ্য আছে কি? ব্যাখ্যা করো।",
          "explanation": "উদ্দীপকের সাথে আমার পঠিত ১৯৬৬ সালের ছয় দফা কর্মসূচির সাদৃশ্য আছে। বাংলাদেশের স্বাধীনতা সংগ্রামের ইতিহাসে ঐতিহাসিক ছয় দফা একটি গুরুত্বপূর্ণ কর্মসূচি। এর মাধ্যমে বাঙালির স্বাধিকারের দাবি স্পষ্ট হয়ে ওঠে এবং তাদেরকে স্বাধীনতার পথে চালিত করে। ১৯৬৬ সালের ৫-৬ ফেব্রুয়ারি বিরোধী রাজনৈতিক দলগুলো লাহোরে এক সম্মেলনে মিলিত হয়। এই সম্মেলনে বঙ্গবন্ধু শেখ মুজিবুর রহমান আওয়ামী লীগের পক্ষ থেকে পাকিস্তানের ভবিষ্যৎ শাসনতন্ত্রের ভিত্তিরূপে ছয় দফা কর্মসূচি পেশ করেন। পাকিস্তানের শাসনকাঠামোতে পূর্ব পাকিস্তানের স্বায়ত্তশাসন দাবির পটভূমিকায় ছয় দফার গুরুত্ব ও তাৎপর্য অপরিসীম। ছয় দফা দাবি ছিল মূলত বাঙালিদের প্রাদেশিক স্বায়ত্তশাসনের দাবি। উদ্দীপকে দেখা যায়, 'ক' রাষ্ট্রের সরকারের শোষণ, নির্যাতন ও অগণতান্ত্রিক -আচরণের প্রতিবাদে জনগণ ঐক্যবদ্ধ হয়। একপর্যায়ে তাদের জনপ্রিয় নেতা শাসকগোষ্ঠীর কাছে কিছু দাবি পেশ করেন। এ ঘটনা বঙ্গবন্ধুর উত্থাপিত ছয় দফা কর্মসূচিরই প্রতিফলন। ১৯৪৭ সালে পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব বাংলার জনসাধারণের ওপর নানা অত্যাচার, অবিচার, শোষণ ও বঞ্চনা শুরু করে। তারা বেসামরিক ও সামরিক চাকরি, কৃষি, শিল্প, শিক্ষা, অর্থনীতিসহ সব ক্ষেত্রে পাহাড়সম বৈষম্য সৃষ্টি করে। বাঙালিরা একসময় এ বৈষম্য অবসানের দাবিতে সোচ্চার হয়ে ওঠে। তাদের রাজনৈতিক ও অর্থনৈতিক স্বাধিকারের দাবিকে সামনে রেখে বঙ্গবন্ধু ঐতিহাসিক ছয় দফা দাবি পেশ করেন। এককথায় এটি ছিল বাঙালি জাতির নায্য অধিকার আদায়ের সনদ।"
        },
        {
          "label": "ঘ",
          "question": "উদ্দীপকে বর্ণিত কর্মসূচি ছিল বাঙালির বেঁচে থাকার দাবি বিশ্লেষণ করো।",
          "explanation": "উদ্দীপকের সাথে সাদৃশ্যপূর্ণ কর্মসূচি অর্থাৎ ছয় দফা ছিল বাঙালির মুক্তির সনদ। পাকিস্তানের স্বৈরশাসকদের শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। শোষিত বাঙালিদের অর্থনৈতিক, সামাজিক ও রাজনৈতিক অধিকার আদায়ই ছিল এ দাবিগুলোর লক্ষ্য। পূর্ব পাকিস্তানের স্বাধিকার আদায়ের আন্দোলনে হয় দফা ব্যাপক ভূমিকা পালন করে। এ স্বাধিকার আন্দোলনের সিঁড়ি বেয়ে বাঙালি জাতি স্বাধীনতা সংগ্রামে অবতীর্ণ হয় এবং ছিনিয়ে নিয়ে আসে কাঙ্ক্ষিত স্বাধীনতা। বিশ্বের মানচিত্রে জায়গা করে নেয় স্বাধীন ও সার্বভৌম বাংলাদেশ। এ জন্যই ছয় দফাকে বাঙালি জাতির মুক্তির সনদ বলা হয়। ১৯৬৬ সালে বঙ্গবন্ধুর উত্থাপিত ছয় দফার মাধ্যমে পূর্ব পাকিস্তানের বাঙালিরা প্রথম লিখিতভাবে স্বায়ত্তশাসনের দাবি পেশ করে। পাকিস্তান সরকার এ দাবিকে কোনো গুরুত্ব দেয়নি। তবে এ অঞ্চলের জনগণ ক্রমেই হয় দফার প্রতি সহানুভূতিশীল হতে থাকে। এর ফলে ১৯৭০ সাল পর্যন্ত যা ছিল স্বায়ত্তশাসনের দাবি, ১৯৭১ সালে এসে তা স্বাধীনতার দাবিতে পরিণত হয়। ছয় দফা দাবিতে উজ্জীবিত হয়েই বাঙালি শেষ পর্যন্ত স্বাধীনতার জন্য মুক্তিযুদ্ধে ঝাঁপিয়ে পড়ে। এরই ধারাবাহিকতায় আমরা চূড়ান্ত বিজয় অর্জন করতে পেরেছিলাম। পরিশেষে বলা যায়, ছয় দফাকেন্দ্রিক আন্দোলনের পথ ধরেই জন্ম নিয়েছে স্বাধীন ও সার্বভৌম বাংলাদেশ। নাগরিক হিসেবে মানসম্পন্ন জীবনযাপনের জন্য যেসব সুযোগ-সুবিধা দরকার তা-ই ছিল ছয় দফার বিষয়বস্তু। এ কারণেই এ আন্দোলন বা কর্মসূচিকে 'বাঙালির মুক্তির সনদ' বলা হয়।"
        }
      ]
    },
    {
      "number": "6",
      "uddipok": "স্কুল ছাত্রী রুনাকে যাওয়া-আসার পথে প্রায়ই কয়েকজন বখাটে উত্ত্যক্ত করে। ঘটনাটি রুনা তার শ্রেণি শিক্ষককে জানায়। শ্রেণি শিক্ষক বখাটেদের পুলিশে ধরিয়ে দেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "খাদ্যে ভেজাল কী?",
          "explanation": "খাদ্যের মানকে ইচ্ছাকৃতভাবে নিম্নমুখী করার জন্য নিম্ন মানের খাদ্য উপাদান ভালো খাদ্যের সাথে মেশানোকে বলা হয় খাদ্যে ভেজাল।"
        },
        {
          "label": "খ",
          "question": "বিশেষ চাহিদার জনগোষ্ঠী বলতে কী বোঝায়?",
          "explanation": "বর্তমান সময়ে 'বিশেষ চাহিদার জনগোষ্ঠী' বলতে সকল প্রকার প্রতিবন্ধী মানুষদের বোঝায়। সাধারণভাবে বলা হয়, যার মাঝে প্রতিবন্ধকতা বিরাজমান তিনিই প্রতিবন্ধী; সে প্রতিবন্ধকতা যত সামান্যই হোক না কেন। প্রকৃতপক্ষে অসুখে, দুর্ঘটনায়, চিকিৎসা ত্রুটি বা জন্মগতভাবে যদি কোনো ব্যক্তির শারীরিক বা মানসিক অবস্থা ক্ষতিগ্রস্ত হওয়ার মাধ্যমে কর্মক্ষমতা আংশিক বা সম্পূর্ণভাবে লোপ পায় অথবা তুলনামূলকভাবে কম হয় তাহলে সেই ব্যক্তিকে প্রতিবন্ধী ব্যক্তি বলা হয়।"
        },
        {
          "label": "গ",
          "question": "উদ্দীপকের সাথে তোমার পঠিত কোনো নাগরিক সমস্যার সাদৃশ্য আছে কি? ব্যাখ্যা করো।",
          "explanation": "উদ্দীপকে বর্ণিত নুসরাত ইভটিজিং-এর শিকার হয়েছে। ইভটিজিং বর্তমান সময়ে বহুল আলোচিত একটি সমস্যা। বিশেষভাবে বাংলাদেশের প্রেক্ষাপটে এটি একটি সামাজিক অসুস্থতা হিসেবে পরিলক্ষিত হচ্ছে। 'ইভ' বলতে বোঝায় রমণী বা নারী, 'টিজিং' বলতে উত্ত্যক্ত করা বা বিরক্ত করাকে বোঝায়। আর ইভটিজিং হচ্ছে পুরুষ সমাজ কর্তৃক নারীর উত্ত্যক্ত বা বিরক্তির শিকার হওয়া। পুরুষ কর্তৃক নারীদের প্রতি বাজে মন্তব্য, কুপ্রস্তাব, অশ্লীল বাক্য প্রয়োগ, অপ্রীতিকর অঙ্গভঙ্গি করা, শারীরিক লাঞ্ছনা, শিস বাজানো, সুযোগে গায়ে পড়ে ধাক্কা দেওয়া, উস্কানিমূলক তালি বাজানো, মোবাইল ফোনে বিরক্ত করা, কাগজে অশ্লীল কথা লিখে মেয়েদের দিকে নিক্ষেপ করা, পথরোধ করা প্রভৃতি ঘটনা যখন ঘটানো হয় তখন তাকে ইভটিজিং বলা হয়। উদ্দীপকে বলা হয়েছে, স্কুল ছাত্রী নুসরাত প্রতিদিন স্কুলে যাওয়া-আসার বিষয়টি আমাদের বর্তমান সামাজিক সমস্যার অন্যতম ইভটিজিংকে ইঙ্গিত এক ধরলেলিও করতম। ইভটিজিং মূলত এক ধরনের প্রকাশ্য যৌন হয়রানি। সাধারণত নারীদের। পুরুষ কর্তৃক উত্ত্যক্ত করা এক ধরনের নারী নির্যাতন। সাম্প্রতিককালে অনেক কিশোরী-তরুণী আত্মহত্যার পথ বেছে নিচ্ছে এমনকি গ্রামাঞ্চলের স্কুল-কলেজে মেয়েদের ঝরে পড়ার প্রবণতা ও বাল্যবিবাহ বৃদ্ধি পাচ্ছে।"
        },
        {
          "label": "ঘ",
          "question": "সামাজিক সচেতনতার মাধ্যমে উদ্দীপকে বর্ণিত সমস্যা থেকে মুক্তি পাওয়া সম্ভব- বিশ্লেষণ করো।",
          "explanation": "উদ্দীপকে বর্ণিত সমস্যা সমাধানে অর্থাৎ ইভটিজিং প্রতিকারে বেশকিছু পদক্ষেপ নেওয়া যেতে পারে বলে আমি মনে করি। ইভটিজিং প্রতিরোধে পারিবারিক ও সামাজিক সচেতনতা সবচেয়ে বেশি ভূমিকা রাখতে পারে। পারিবারিক সুশিক্ষা ও মূল্যবোধ সমাজ থেকে ইভটিজিং নির্মূল করতে বিশেষ ভূমিকা রাখতে সক্ষম। সামাজিক ও রাষ্ট্রীয়ভাবে সচেতনতা বৃদ্ধি করার মাধ্যমে ইভটিজিং প্রতিরোধ করা, সম্ভব। প্রকৃত শিক্ষাই জাতিকে এ ধরনের সামাজিক ব্যাধি থেকে মুক্ত করতে পারে। এক্ষেত্রে একাডেমিক শিক্ষার পাশাপাশি সমাজের সকল শ্রেণি-পেশার মানুষের মধ্যে নৈতিক শিক্ষার প্রসার ঘটাতে হবে। শিক্ষা প্রতিষ্ঠানে শিক্ষকগণ ইভটিজিং ও এর নেতিবাচক দিক নিয়ে বিশদভাবে আলোচনা করে শিক্ষার্থীদের মাঝে সচেতনতাবোধ সৃষ্টি করতে পারেন। অত্যন্ত ভয়ানক হয়ে ওঠা এই ব্যাধি দ্রুত প্রতিরোধ করার জন্য কঠোর শাস্তির বিধানের কোনো বিকল্প নেই। দেশের প্রচলিত আইনের সংস্কার করে ইভটিজিং প্রতিরোধে কঠোর শাস্তির ব্যবস্থা করা যেতে পারে। তবে আইন প্রণয়নের পাশাপাশি সে আইন যাতে বাস্তবায়িত হয় সেদিকেও সজাগ দৃষ্টি রাখতে হবে। এক্ষেত্রে রাজনৈতিক মতৈক্য একান্ত অপরিহার্য। ক্ষতিগ্রস্তদের মানসিক স্বাস্থ্য সেবার ব্যবস্থা করাও জরুরি। সেইসাথে ভারসাম্যপূর্ণ সামাজিক বিকাশে ব্যবসায়ী, রাজনীতিবিদ, গণমাধ্যম ও বুদ্ধিজীবীসহ সংশ্লিষ্ট সকল পক্ষের যে দায়িত্ব রয়েছে সে সম্পর্কে সজাগ থাকতে হবে। উপরের আলোচনা থেকে বলা যায়, নাগরিক সচেতনতা ও আইনের যথাযথ প্রয়োগই সমাজকে এই সামাজিক ব্যাধি অর্থাৎ ইভটিজিং থেকে মুক্তি দিতে পারে।"
        }
      ]
    },
    {
      "number": "7",
      "uddipok": "নূরুল ইসলাম একজন রাজনৈতিক নেতা। সাধারণ মানুষের কল্যাণ তার রাজনীতির মূল লক্ষ্য। সকলের জন্য ন্যূনতম দু'বেলা খাবার নিশ্চিত করা তার স্বপ্ন। কৃষি উন্নয়নে তিনি গুরুত্বপূর্ণ ভূমিকা পালন করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "ফরায়েজি আন্দোলন কী?",
          "explanation": "ফরায়েজি আন্দোলন হলো হাজী শরীয়তউল্লাহ কর্তৃক পরিচালিত ফরজভিত্তিক ধর্মীয় সংস্কার আন্দোলন।"
        },
        {
          "label": "খ",
          "question": "সাংবিধানিক প্রতিষ্ঠান বলতে কী বোঝায়?",
          "explanation": "রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে সাংবিধানিক প্রতিষ্ঠান বলে। প্রত্যেকটি রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে। যার ক্ষমতা ও কার্যাবলি সংবিধান কর্তৃক সুনির্দিষ্ট ও সুনিয়ন্ত্রিত। এগুলোই হলো সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অর্পিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের মধ্যে রয়েছে বাংলাদেশ সরকারি কর্মকমিশন (BPSC), নির্বাচন কমিশন (EC), অ্যাটর্নি জেনারেল, মহাহিসাব নিরীক্ষক ও নিয়ন্ত্রক ইত্যাদি।"
        },
        {
          "label": "গ",
          "question": "উদ্দীপকের সাথে তোমার পঠিত কোনো রাজনৈতিক ব্যক্তিত্বের সাদৃশ্য আছে কি? ব্যাখ্যা করো।",
          "explanation": "হ্যাঁ, উদ্দীপকের সাথে আমার পঠিত রাজনৈতিক ব্যক্তিত্ব শেরে বাংলা এ. কে. ফজলুল হকের সাদৃশ্য আছে। শেরে বাংলা এ. কে. ফজলুল হক ছিলেন একজন কৃষক দরদি নেতা। তিনি ১৯১২ সালে মুসলিম লীগে যোগদানের মাধ্যমে সক্রিয় রাজনীতি শুরু করে। ১৯৩৭ সালে অবিভক্ত বাংলার প্রথম মুখ্যমন্ত্রী হওয়ার পর কৃষক ও প্রজাদের ঋণের ভার লাঘবের উদ্দেশ্যে তিনি ঋণ সালিশি বোর্ড গঠন করেন। তার উদ্দেশ্য ছিল জমিদারদের উৎপীড়ন থেকে কৃষক প্রজাদের রক্ষা করা। সুদখোর মহাজনদের হাত থেকে, কৃষকদের মুক্তির লক্ষ্যে ফজলুল হক মন্ত্রিসভা ১৯৩৮ সালে বঙ্গীয় কৃষি খাতক আইন পাস করে। ফলে কৃষকদের সামাজিক, রাজনৈতিক ও অর্থনৈতিক ক্ষেত্রে ইতিবাচক পরিবর্তন আসে। তিনি ছিলেন ডাল-ভাতের রাজনীতির প্রবক্তা। উদ্দীপকে বলা হয়েছে যে, মানবতাবাদী ও অসাম্প্রদায়িক রাজনীতিবিদ আবুল বাশার বিশ্বাস করেন যে, কৃষকদের উন্নতির ওপরই দেশের উন্নতি নির্ভরশীল। তাই তিনি কৃষকদের কল্যাণে যুগান্তকারী পদক্ষেপ গ্রহণ করেন এবং তাঁর রাজনীতির মূল লক্ষ্য সকলের জন্য দু'বেলা ন্যূনতম খাবার নিশ্চিত করা, যা শেরে বাংলা এ. কে. ফজলুল হককেই নির্দেশ করে।"
        },
        {
          "label": "ঘ",
          "question": "উদ্দীপকে বর্ণিত ব্যক্তিত্ব ছিলেন একজন খাঁটি বাঙালি- বিশ্লেষণ করো।",
          "explanation": "বাঙালি জাতিসত্তার বিকাশে শেরে বাংলা এ.কে. ফজলুল হকের অবদান অবিস্মরণীয়। বাঙালি জাতীয়তাবাদের অগ্রদূত শেরে বাংলা এ. কে. ফজলুল হক ছিলেন একজন সত্যিকার অর্থে বাঙালি নেতা। তিনি সবসময় বাঙালির দাবি-দাওয়া আদায় এবং সাহিত্য-সংস্কৃতি রক্ষায় সোচ্চার ছিলেন। রাজনৈতিক ক্ষেত্রেও তার অবদান খুবই তাৎপর্যমণ্ডিত। সমসাময়িককালের রাজনীতিতে তিনি বাঙালিদের প্রতিনিধিত্ব করতেন। অবিভক্ত বাংলার প্রথম মুখ্যমন্ত্রী শেরে বাংলা এ. কে. ফজলুল হক ১৯৪০ সালে ঐতিহাসিক লাখের প্রস্তাবের মাধ্যমে তার রাজনৈতিক প্রজ্ঞা ও ব্যক্তিত্বের স্বাক্ষর রাখেন। একজন বাঙালি হিসেবে শেরে বাংলা এ. কে. ফজলুল হক বাংলার কৃষক 'সমাজের মুক্তির দিশারি হিসেবে আবির্ভূত হন। কৃষিনির্ভর বাংলা অঞ্চলে কৃষকদের মুখে হাসি ফোটাতে তিনি সমগ্র রাজনৈতিক জীবন জুড়েই নিবেদিতপ্রাণ ছিলেন। তার আন্তরিক প্রচেষ্টায় কৃষিঋণ আইন, মহাজনি আইন ও প্রজাস্বত্ব আইন পাস হয়। ফলে বাংলার কৃষকরা অর্থনৈতিক, সামাজিক ও রাজনৈতিকভাবে স্বাবলম্বী হয়। কৃষি ছাড়াও বাংলার অবহেলিত জনসমাজের মধ্যে শিক্ষাবিস্তারে তিনি ভূমিকা রেখেছেন। তিনি তার রাজনৈতিক প্রজ্ঞা ও দূরদর্শিতা কাজে লাগিয়ে বুঝতে পেরেছিলেন যে, বাঙালি জাতির সর্বাঙ্গীন উন্নতি ও অগ্রগতির জন্য শিক্ষা প্রয়োজন। তাই তিনি শিক্ষাক্ষেত্রে বাঙালিদের অংশগ্রহণ বৃদ্ধিতে ব্যাপক কর্মসূচি গ্রহণ করেন এবং বিভিন্ন শিক্ষাপ্রতিষ্ঠান গড়ে তোলেন। তিনি ১৯১৩ সালে বঙ্গীয় আইন পরিষদে শিক্ষা পরিকল্পনা পেশ করেন এবং ঢাকা বিশ্ববিদ্যালয়, ইসলামিয়া কলেজ, ইডেন কলেজ, লেডি ব্রেবোর্ন কলেজ, মুসলিম এডুকেশন ফান্ড প্রভৃতি প্রতিষ্ঠায় ভূমিকা রাখেন। উপরের আলোচনা থেকে এ কথা বলা যায়, শেরে বাংলা এ. কে. ফজলুল হক ছিলেন একজন সত্যিকার অর্থে বাঙালি। তিনি তার বর্ণাঢ্য রাজনৈতিক জীবনে বাংলার কৃষি, শিক্ষা ও সামাজিক উন্নয়নে ব্যাপক অবদান রেখেছেন।"
        }
      ]
    },
    {
      "number": "8",
      "uddipok": "জনাব বিপুল বিশ্বাস একটি গুরুত্বপূর্ণ সাংবিধানিক পদে অধিষ্ঠিত আছেন। তিনি সংবিধানের ৬৪ (১) অনুচ্ছেদ অনুযায়ী রাষ্ট্রপতি কর্তৃক ন্যস্ত সকল দায়িত্ব পালন করেন। তিনি সরকারকে আইনগত পরামর্শ দেন।",
      "tag": "RB 19,DIN.B 19,CTG.C 24",
      "sub_questions": [
        {
          "label": "ক",
          "question": "",
          "explanation": "স্থানীয় শাসন হলো অঞ্চলভিত্তিক শাসন ব্যবস্থা, যা গঠিত হয় স্থানীয় পর্যায়ে নিযুক্ত সরকারি কর্মকর্তাদের নিয়ে।"
        },
        {
          "label": "খ",
          "question": "",
          "explanation": "যখন ধর্ম-বর্ণ, ধনী-নির্ধন, নারী-পুরুষ, গুণ বা উপযুক্ততা নির্বিশেষে প্রত্যেক প্রাপ্তবয়স্ক নাগরিককে ভোটাধিকার দেওয়া হয়, তখন তাকে সর্বজনীন ভোটাধিকার বলা হয়। সর্বজনীন ভোটাধিকার আধুনিক গণতন্ত্রের আদর্শ। বাংলাদেশে ভোটাধিকারের ক্ষেত্রে সর্বজনীন ভোটাধিকারের নীতি মেনে চলা হয়। বাংলাদেশ সংবিধানের - ১২২ নম্বর অনুচ্ছেদে প্রাপ্ত বয়স্কের ভোটাধিকারের কথা বলা হয়েছে।"
        },
        {
          "label": "গ",
          "question": "",
          "explanation": "হ্যাঁ, উদ্দীপকে উল্লেখিত বিপুল বিশ্বাসের পদের সাথে সাংবিধানিক পদ অ্যাটর্নি জেনারেলের পদের সাদৃশ্য আছে। বাংলাদেশ সংবিধানে বর্ণিত ৬৪ (১) নং অনুচ্ছেদ অনুযায়ী অ্যাটর্নি জেনারেলের পদ তৈরি করা হয়েছে। তিনি সরকারের প্রধান আইন সংক্রান্ত উপদেষ্টা। তিনি পদাধিকার বলে বাংলাদেশ বার কাউন্সিল ও সকল বারের নেতা। উদ্দীপকে বিপুল বিশ্বাসের মাধ্যমে মূলত এ পদটিকেই নির্দেশ করা হয়েছে। উদ্দীপকের বিপুল বিশ্বাস গুরুত্বপূর্ণ সাংবিধানিক পদে অধিষ্ঠিত। তিনি সরকারকে আইনগত পরামর্শ দেন এবং রাষ্ট্রপতি কর্তৃক ন্যস্ত সমস্ত দায়- দায়িত্ব পালন করেন। তার এ সমস্ত কার্যাবলি অ্যাটর্নি জেনারেলের কার্যাবলিরই প্রতিচ্ছবি। অ্যাটর্নি জেনারেল দায়িত্ব পালনের জন্য বাংলাদেশের সকল আদালতে তার বক্তব্য পেশ করতে পারেন। সরকার যেসব আইন সংক্রান্ত বিষয়ে পরামর্শ চাইবেন, সেসব বিষয়ে তিনি সরকারের পরামর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। যেসর মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। এসব মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন। এছাড়া তিনি রাষ্ট্রপতি কর্তৃক অর্পিত অন্যান্য সকল আইনি দায়িত্ব পালন করে থাকেন। আলোচনা শেষে তাই বলা যায়, উদ্দীপকের বিপুল বিশ্বাসের সাথে বাংলাদেশের অ্যাটর্নি জেনারেলের পদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "অ্যাটর্নি জেনারেল বাংলাদেশের একটি সাংবিধানিক পদ। তিনি রাষ্ট্রের প্রধান সরকারি আইন কর্মকর্তা। সরকারের প্রধান আইন উপদেষ্টা হিসেবে তার সঠিকভাবে দায়িত্ব পালনের ওপর সরকারের ভাবমূর্তি নির্ভরশীল। অ্যাটর্নি জেনারেলের পদটি বেশ তাৎপর্যবহ। কেননা তিনি আদালতে সরকারের প্রতিনিধিত্ব করেন। তিনি সুপ্রিম কোর্টের হাইকোর্ট বিভাগ ও আপিল বিভাগে সরকারের পক্ষে ওকালতি করেন। তাছাড়া সরকারের প্রধান আইন পরামর্শক হিসেবে তাকে দেশের সকল আদালতে মামলা পরিচালনা করার দায়িত্ব দেয়া হয়। তিনি তার ক্ষমতাবলে আইনের শাসন প্রতিষ্ঠায় গুরুত্বপূর্ণ ভূমিকা রাখতে পারেন। অ্যাটর্নি জেনারেল তার ওপর অর্পিত সাংবিধানিক দায়িত্ব হিসেবে প্রজাতন্ত্রের পক্ষে, আইনের জটিল প্রশ্নে ব্যাখ্যা প্রদান করে থাকেন, এক্ষেত্রে আইনের জটিলতাগুলো নিরপেক্ষ ও সঠিকভাবে বিশ্লেষণ করে তিনি বিচার বিভাগকে সহায়তা করেন। সরকার যে সকল মামলায় জড়িত সে সকল মামলায় তিনি সরকারের পক্ষে মামলা পরিচালনা করেন। এ সমস্ত মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করেন। কেননা তার কথা ও কাজের ওপরই সরকারের ভাবমূর্তি নির্ভর করে। এছাড়া হাইকোর্টও অ্যাটর্নি জেনারেলের মতামতের ওপর ভিত্তি করে সুপ্রিম কোর্টের অন্তর্বতীকালীন আদেশ দিয়ে থাকেন। উপরের আলোচনা শেষে বলা যায়, সরকারের প্রধান আইন পরামর্শক হিসেবে অ্যাটর্নি জেনারেলের কর্মকাণ্ডের ওপর সরকারের ভাবমূর্তি নির্ভরশীল। তিনি সংবিধান কর্তৃক প্রাপ্ত ক্ষমতাকে কাজে লাগিয়ে সরকারের ভাবমূর্তি উজ্জ্বল করার পাশাপাশি দেশে আইনের শাসন প্রতিষ্ঠায় ভূমিকা রাখতে পারেন।"
        }
      ]
    },
    {
      "number": "9",
      "uddipok": "‘ক’ রাষ্ট্রের সংখ্যাগরিষ্ঠ মানুষের ভাষাকে বাদ দিয়ে ৫ম স্থানীয় ভাষাকে একমাত্র রাষ্ট্রভাষা ঘোষণা করা হলে জনগণ বিক্ষোভে ফেটে পড়ে।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "‘ঐতিহাসিক আগরতলা মামলা' কী?",
          "explanation": "পাকিস্তান সরকার বঙ্গবন্ধু শেখ মুজিবুর রহমানসহ মোট ৩৫ জন বাঙালি সামরিক-বেসামরিক কর্মকর্তার বিরুদ্ধে যে রাষ্ট্রদ্রোহিতার মামলা দায়ের করে তাই ঐতিহাসিক আগরতলা মামলা নামে পরিচিত।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কী বোঝায়?",
          "explanation": "প্রাদেশিক স্বায়ত্তশাসন বলতে প্রদেশগুলোর নিজস্ব স্বাধীন শাসনব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা প্রদেশগুলোর সুনির্দিষ্ট ক্ষমতাপ্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "উদ্দীপকের সাথে তোমার পঠিত কোনো আন্দোলনের সাদৃশ্য আছে কি? ব্যাখ্যা কর।",
          "explanation": "উদ্দীপকের সাথে আমার পঠিত ঐতিহাসিক ভাষা আন্দোলনের মিল রয়েছে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মতবিরোধ শুরু হয়। সে সময় পাকিস্তানের মোট জনগোষ্ঠীর ৫৬ শতাংশ লোকেরই মুখের ভাষা ছিল বাংলা। অথচ পাকিস্তানি শাসকগোষ্ঠী ভাষাভাষীর সংখ্যার দিক থেকে ৫ম স্থানীয় ভাষা উর্দুকে পাকিস্তানের রাষ্ট্রভাষা করার সিদ্ধান্ত গ্রহণ করে। মুহাম্মদ আলী জিন্নাহ এবং খাজা নাজিমুদ্দীন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণ সমাজ এ ঘোষণার প্রতিবাদ জানায় এবং তীব্র আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভঙ্গ করে মিছিল বের করে। মিছিলে পুলিশ গুলি করলে শহিদ হন বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকেও দেখা যায়, ‘ক’ রাষ্ট্রের সংখ্যাগরিষ্ঠ মানুষের ভাষাকে বাদ দিয়ে সরকার ৫ম স্থানীয় ভাষাকে একমাত্র রাষ্ট্রভাষা হিসেবে ঘোষণা করে। জনগণ সরকারের এ সিদ্ধান্তে বিক্ষোভে ফেটে পড়ে। সুতরাং তাদের এ বিক্ষোভ ও আন্দোলনের সাথে বাঙালির ১৯৫২ সালের ভাষা আন্দোলন সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে বর্ণিত আন্দোলন ছিল একটি সাংস্কৃতিক আন্দোলন—বিশ্লেষণ কর।",
          "explanation": "উদ্দীপকে ইঙ্গিতকৃত আন্দোলন অর্থাৎ ১৯৫২ সালের ভাষা আন্দোলন ছিল বাঙালি সংস্কৃতি ও চেতনার বহিঃপ্রকাশ। এই আন্দোলন বাংলার রাজনৈতিক ইতিহাসে ব্যাপক প্রভাব ফেললেও মূলত এটি ছিল একটি সাংস্কৃতিক আন্দোলন। একটি দেশ বা অঞ্চলের সংস্কৃতির সবচেয়ে বড় নিয়ামক হলো ভাষা। মূলত ভাষাকে কেন্দ্র করেই গড়ে ওঠে সংস্কৃতি। আর সেই ভাষার ওপর আঘাত করা মানে সংস্কৃতির ওপরই আঘাত করা। পাকিস্তানের স্বাধীনতার পর থেকে পশ্চিম পাকিস্তানি শাসকচক্র সেই কাজটাই করেছিল। তারা ৫৬.৪০ শতাংশ মানুষের ভাষা বাংলাকে বারবার উপেক্ষা করে মূলত এই বৃহৎ জনগোষ্ঠীর সংস্কৃতিকেই উপেক্ষা করতে চেয়েছিল। ফলে বাঙালিরা নিজের ভাষাকে রক্ষা এবং রাষ্ট্রভাষা হিসেবে প্রতিষ্ঠা করতে এই সাংস্কৃতিক আন্দোলন করে। ১৯৪৮ সালের ২৩ ফেব্রুয়ারি পাকিস্তান গণপরিষদের প্রথম অধিবেশনে কুমিল্লার ধীরেন্দ্রনাথ দত্ত উর্দু ও ইংরেজির পাশাপাশি বাংলাকে গণপরিষদের ভাষা করার প্রস্তাব দেন। কিন্তু এ প্রস্তাব অগ্রাহ্য হয়। এরপর মুহাম্মদ আলী জিন্নাহ ১৯৪৮ সালের ২৪ মার্চ ঢাকা বিশ্ববিদ্যালয়ের সমাবর্তন অনুষ্ঠানে জোর দিয়ে বলেন, ‘Urdu and only Urdu shall be the state language of Pakistan'। দেশের সংখ্যাগরিষ্ঠ মানুষের মুখের ভাষার প্রতি এরূপ অবজ্ঞার ফলে রাতারাতি জিন্নাহর জনপ্রিয়তা হ্রাস পায়। বিক্ষুব্ধ ছাত্র-জনতা ভাষার প্রশ্নে সোচ্চার হয়ে ওঠে এবং নানা সভা-সমিতি এবং কর্মসূচির মাধ্যমে বাংলা ভাষাকে রাষ্ট্রভাষা করার দাবি জোরালো করে তোলে। এভাবে এক পর্যায়ে এ আন্দোলন একটি সাংস্কৃতিক আন্দোলনের রূপ পরিগ্রহ করে এবং ১৯৫২ সালের ২১ ফেব্রুয়ারি তা চূড়ান্ত পর্যায়ে উপনীত হয়। এ দিন আন্দোলনের সময় পুলিশের গুলিতে শহিদ হন বরকত, জব্বার ও রফিক। বাঙালি জাতির সাংস্কৃতিক জীবনে ভাষা আন্দোলনের তাৎপর্যপূর্ণ প্রভাব বিদ্যমান। এ আন্দোলনের মধ্য দিয়েই বাঙালি জাতি সর্বপ্রথম নিজেদের স্বতন্ত্র সাংস্কৃতিক সত্তা ও অধিকার সম্পর্কে সচেতন হয়ে ওঠে। বাঙালিদের মধ্যে বাংলা ভাষার উন্নয়নে কাজ করার মনোভাব তৈরিতে এ আন্দোলনের যথেষ্ট ভূমিকা রয়েছে।"
        }
      ]
    },
    {
      "number": "10",
      "uddipok": "লিটন চৌধুরী ‘ক’ রাষ্ট্রের অত্যন্ত জনপ্রিয় নেতা। সরকারের দমন-পীড়নের বিরুদ্ধে তিনি জনগণকে ঐক্যবদ্ধ করেন। সরকার ভীত হয়ে লিটন চৌধুরীকে প্রধান আসামী করে মোট ৩৫ জনের বিরুদ্ধে ষড়যন্ত্রমূলক মিথ্যা মামলা দায়ের করে।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "১৯৬৯ সালের গণ-অভ্যুত্থান কী?",
          "explanation": "১৯৬৯ সালের গণ-অভ্যুত্থান হলো পশ্চিম পাকিস্তানি শাসকচক্রের কুশাসনের বিরুদ্ধে সে বছর পূর্ব-পাকিস্তানে পরিচালিত তীব্র গণ- আন্দোলন।"
        },
        {
          "label": "খ",
          "question": "মৌলিক গণতন্ত্র বলতে কী বোঝায়?",
          "explanation": "মৌলিক গণতন্ত্র হচ্ছে এক ধরনের সীমিত গণতন্ত্র যাতে কেবল কিছু নির্দিষ্ট লোকের অংশগ্রহণে জাতীয় নেতৃত্ব নির্বাচন করা হতো। তাদের বলা হতো মৌলিক গণতন্ত্রী। জেনারেল আইয়ুব খান সামরিক শাসন জারি করে দেশে মৌলিক গণতন্ত্র নামে এক অভিনব ব্যবস্থা প্রবর্তন করেন। তিনি একটি নতুন ধারার নির্বাচন কাঠামো প্রতিষ্ঠা করেন । আর নির্বাচন প্রক্রিয়ার মূল ভিত্তি ছিল এই মৌলিক বা বুনিয়াদী গণতন্ত্র। এ পদ্ধতির বৈশিষ্ট্য হচ্ছে, মন্ত্রিসভা ও প্রতিনিধি পরিষদসমূহ সর্বতোভাবে প্রেসিডেন্টের অধীন থাকা এবং প্রাদেশিক বা অন্য কোনো স্তরে স্বায়ত্তশাসনের অনুপস্থিতি। প্রারম্ভিক পর্যায়ে মৌলিক গণতন্ত্র ছিল একটি পাঁচস্তর বিশিষ্ট ব্যবস্থা। নিম্নস্তর থেকে শুরু করে এ স্তরগুলো ছিল- ১. ইউনিয়ন পরিষদ এবং শহর ও ইউনিয়ন কমিটি, ২. থানা পরিষদ, ৩. জেলা পরিষদ, ৪. বিভাগীয় পরিষদ এবং ৫. প্রাদেশিক উন্নয়ন উপদেষ্টা পরিষদ।"
        },
        {
          "label": "গ",
          "question": "উদ্দীপকের সাথে তোমার পঠিত কোনো ঐতিহাসিক মামলার সাদৃশ্য আছে কি? ব্যাখ্যা কর।",
          "explanation": "উদ্দীপকে বর্ণিত মামলার সাথে ঐতিহাসিক আগরতলা মামলার সাদৃশ্য আছে । উদ্দীপকে দেখা যায়, ‘ক’ রাষ্ট্রের জনপ্রিয় নেতা লিটন চৌধুরী সরকারের দমনপীড়নের বিরুদ্ধে জনগণকে ঐক্যবদ্ধ করে তোলেন। ফলে সরকার ভীত হয়ে তাকে প্রধান আসামী করে মোট ৩৫ জনের বিরুদ্ধে মিথ্যা মামলা দায়ের করে। উদ্দীপকের এ ঘটনা পুরোপুরিই আগরতলা মামলার সাথে সাদৃশ্যপূর্ণ। ১৯৪৭ সালের ভারত শাসন আইনের মাধ্যমে অযৌক্তিকভাবে শুধুমাত্র ধর্মের ভিত্তিতে গঠিত হয় পাকিস্তান রাষ্ট্র। শুরু থেকেই এ রাষ্ট্রের শাসনযন্ত্রে পশ্চিমাঞ্চলের আধিপত্য দেখা যায়। পূর্ব পাকিস্তান জনসংখ্যায় বৃহত্তর হওয়া সত্ত্বেও পশ্চিম পাকিস্তানি শাসকচক্রের দ্বারা তারা দমন-পীড়নের শিকার হতে থাকে। এ নিপীড়নের বিরুদ্ধে তাদের প্রথম সফল আন্দোলন ছিল বায়ান্নর ভাষা আন্দোলন। এরপর ১৯৫৪ সালের যুক্তফ্রন্ট নির্বাচনের মাধ্যমে প্রদেশে বাঙালির শাসনক্ষমতা গ্রহণের পথ উন্মুক্ত হলে তাতে বাগড়া দেন জেনারেল আইয়ুব খান। তিনি সামরিক শাসন জারি করার মাধ্যমে ক্ষমতা কুক্ষিগত করেন। এমতাবস্থায় তার দমন-পীড়নের বিরুদ্ধে রুখে দাঁড়ান বাঙালির জনপ্রিয় রাজনৈতিক নেতা বঙ্গবন্ধু শেখ মুজিবুর রহমান। তিনি ঐতিহাসিক ৬ দফা দাবি উত্থাপনের মাধ্যমে পূর্ব পাকিস্তানের জনগণকে কেন্দ্রীয় সরকারের বৈষম্য ও দমন-পীড়নের বিরুদ্ধে ঐক্যবদ্ধ করে তোলেন। সরকার তাঁর জনপ্রিয়তায় ভীত হয়ে তাঁকে প্রধান আসামী করে মোট ৩৫ জন সামরিক-বেসামরিক কর্মকর্তার বিরুদ্ধে রাষ্ট্রদ্রোহিতার অভিযোগে মামলা দায়ের করে। ১৯৬৮ সালের ১১ এপ্রিল দায়েরকৃত এ মামলার শিরোনাম হয় ‘পাকিস্তান রাষ্ট্র বনাম শেখ মুজিবুর রহমান ও অন্যান্য'। সুতরাং উপরের আলোচনা থেকে এ কথা স্পষ্ট যে, উদ্দীপকে বর্ণিত মামলার সাথে ঐতিহাসিক আগরতলা মামলা সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে বর্ণিত ঘটনা বাঙালি জনগণকে স্বাধীনতার প্রেরণা দেয়— বিশ্লেষণ কর।",
          "explanation": "উদ্দীপকে বর্ণিত ঘটনা তথা ঐতিহাসিক আগরতলা মামলা প্রকৃতপক্ষে বাংলাদেশের স্বাধীনতা সংগ্রামের পটভূমি তৈরি করেছিল। এই ঘটনাই পরবর্তীতে বাঙালি জনগণকে স্বাধীনতা আন্দোলনে প্রেরণা দেয়। আগরতলা মামলার মূল উদ্দেশ্য ছিল পূর্ব পাকিস্তানের জনপ্রিয় নেতা বঙ্গবন্ধু শেখ মুজিবুর রহমান ও তার প্রচারিত ছয় দফা দাবিকে নিশ্চিহ্ন করা। এটি ছিল বাঙালি নেতৃত্বের বিরুদ্ধে তৎকালীন পাকিস্তান শাসকগোষ্ঠীর ধারাবাহিক ষড়যন্ত্র ও দমননীতির বহিঃপ্রকাশ। স্বৈরাচারী আইয়ুব-মোনায়েম সরকার বঙ্গবন্ধু শেখ মুজিবুর রহমান ও আওয়ামী লীগকে জনবিচ্ছিন্ন করার মানসেই এ ঘৃণ্য ষড়যন্ত্র করে। তবে তাদের মনোবাসনা পূরণ হয়নি। আগরতলা মামলা দায়ের করার পর পাকিস্তানের শাসকচক্র সরকারি প্রচারযন্ত্র কাজে লাগিয়ে বঙ্গবন্ধু শেখ মুজিবুর রহমানকে ‘পাকিস্তানের শত্রু' বলে প্রচারণা চালাতে থাকে। কিন্তু এর ফলে পূর্ব পাকিস্তানের জনগণের মনে বঙ্গবন্ধুর প্রতি বিরূপ মনোভাব জন্মানোর পরিবর্তে শ্রদ্ধা ও ভালোবাসা বৃদ্ধি পেতে থাকে। এ মামলার কথা দেশব্যাপী জানাজানি হওয়ার পর রাতারাতি বঙ্গবন্ধু শেখ মুজিবুর রহমান ও তার ছয় দফা কর্মসূচি আকাশছোঁয়া জনপ্রিয়তা লাভ করে । এর মধ্যে সেনাবাহিনী কর্তৃক অন্যতম আসামী সার্জেন্ট জহুরুল হকের হত্যাকাণ্ড পরিস্থিতি অগ্নিগর্ভ করে তোলে। শুরু হয় দেশব্যাপী গণ-আন্দোলন যা পরবর্তীতে ভাসানীর নেতৃত্বে গণ-অভ্যুত্থানে রূপ নেয়। আগরতলা মামলার প্রত্যক্ষ ফল হিসেবে '৬৯ সালে যে গণঅভ্যুত্থান সংঘটিত হয় তা বাঙালি জনগণকে স্বাধীনতা সংগ্রামে প্রেরণা ও সাহস জুগিয়েছিল। এ মামলার ফলে শেখ মুজিবুর রহমানের জনপ্রিয়তা কয়েক গুণ বেড়ে যায় এবং তিনি মামলা থেকে মুক্তি পাওয়ার পরই ‘বঙ্গবন্ধু’ উপাধিতে ভূষিত হন। পরবর্তীতে ১৯৭০ এর নির্বাচনে আওয়ামী লীগের নিরঙ্কুশ বিজয় এবং ১৯৭১ সালে বঙ্গবন্ধুর ৭ মার্চের ভাষণের পরে বাঙালি জনগণের মুক্তিযুদ্ধে ঝাঁপিয়ে পড়া এ সব কিছুকেই আগরতলা মামলার পরোক্ষ ফল বললে অত্যুক্তি হবে না।"
        }
      ]
    },
    {
      "number": "11",
      "uddipok": "‘ক’ রাষ্ট্রের সংবিধানে রাষ্ট্র পরিচালনার ৪টি মূলনীতি রাখা হয়েছে। এগুলো হলো জাতীয়তাবাদ, গণতন্ত্র, সমাজতন্ত্র এবং ধর্মনিরপেক্ষতা।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "মৌলিক অধিকার কী?",
          "explanation": "ক মৌলিক অধিকার হলো রাষ্ট্র প্রদত্ত সেসব সুযোগ-সুবিধা, যা নাগরিকদের ব্যক্তিত্ব বিকাশের জন্য অপরিহার্য।"
        },
        {
          "label": "খ",
          "question": "ন্যায়পাল বলতে কী বোঝায়?",
          "explanation": "ন্যায়পাল বলতে এমন একজন সরকারি মুখপাত্র বা প্রতিনিধি কিংবা সরকারি কর্মকর্তাকে বোঝায় যিনি সরকারি কর্তৃপক্ষের বিরুদ্ধে আনীত অভিযোগ তদন্ত করেন। সরকারি আমলা ও সাধারণ নাগরিকদের মধ্যে মধ্যস্থতাকারী সরকারি এজেন্ট হিসেবে ন্যায়পাল স্বাধীন ও নিরপেক্ষভাবে কাজ করে থাকেন। বিভিন্ন ধরনের অভিযোগের তদন্ত ও সে সম্পর্কে রিপোর্ট পেশ করেন। ন্যায়পালের কার্যাবলির মধ্যে রয়েছে বেসামরিক প্রশাসন ও আদালতের কার্যক্রম তত্ত্বাবধান করা। তাকে বেআইনি কার্যকলাপ, কর্তব্যে অবহেলা ও ক্ষমতার অপপ্রয়োগের বিরুদ্ধে আনীত অভিযোগের তদন্ত করতে হয়। যেকোনো দায়িত্বশীল কর্মকর্তা সংবিধানের বিধি বা দেশের আইন লঙ্ঘন কিংবা প্রশাসনিক কর্তৃপক্ষ কর্তৃক বিধিবদ্ধ নিয়মকানুন ভঙ্গ করলে ন্যায়পাল তার বিরুদ্ধে ব্যবস্থা গ্রহণ করেন ।"
        },
        {
          "label": "গ",
          "question": "উদ্দীপকের সাথে তোমার পঠিত কোনো সংবিধানের সাদৃশ্য আছে কি? ব্যাখ্যা কর।",
          "explanation": "উদ্দীপকের সাথে ১৯৭২ সালে প্রণীত বাংলাদেশের সংবিধানের সাদৃশ্য আছে। ১৯৭২ সালে প্রণীত বাংলাদেশ সংবিধানের প্রস্তাবনায় রাষ্ট্র পরিচালনার চারটি মূলনীতি ঘোষণা করা হয়েছিলো। এ সম্পর্কে সংবিধানের প্রস্তাবনায় বলা হয়েছে, যে সব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রাণোৎসর্গ করতে উদ্বুদ্ধ করেছিল সেগুলো হলো জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা। এ সকল আদর্শ এই সংবিধানের মূলনীতি হবে। উদ্দীপকে এ মূলনীতিগুলোরই উল্লেখ রয়েছে। উদ্দীপকে জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা এ চারটি বিষয়ের উল্লেখ রয়েছে, যা বাংলাদেশ সংবিধানের মূলনীতি। জাতীয়তাবাদ বাংলাদেশ সংবিধানের চারটি মূলনীতির প্রধান ও প্রথম নীতি। একই মূল্যবোধ ও মানসিকতার ভিত্তিতে গড়ে ওঠা যে ঐক্য তাই বাংলাদেশি জাতীয়তাবাদের প্রাণ । ১৯৭২-এর বাংলাদেশ সংবিধানে সমাজতন্ত্র প্রতিষ্ঠার মাধ্যমে শোষণমুক্ত ও ন্যায়ানুগ রাষ্ট্রব্যবস্থা গড়ে তোলার কথা বলা হয়েছে। সমাজতান্ত্রিক আদর্শ অনুযায়ী রাষ্ট্রের উৎপাদন ও বণ্টন ব্যবস্থার মালিক হবে জনগণ তথা রাষ্ট্র। তবে ব্যক্তিগত মালিকানা বহাল থাকবে। আবার বাংলাদেশ সংবিধান অনুযায়ী বাংলাদেশের রাষ্ট্রব্যবস্থা গণতান্ত্রিক কাঠামোর ওপর প্রতিষ্ঠিত। এছাড়া ১৯৭২ সালের মূল সংবিধানের ১২ নম্বর অনুচ্ছেদে বাংলাদেশ রাষ্ট্রের চালিকাশক্তি হিসেবে ধর্মনিরপেক্ষতার কথা বলা হয়েছে। উপরে আলোচিত এ চারটি বিষয়ই উদ্দীপকে লক্ষ করা যায়। তাই বলা যায়, উদ্দীপকের “ক” রাষ্ট্রের সংবিধানের সাথে বাংলাদেশের মূল সংবিধানের সাদৃশ্য আছে।"
        },
        {
          "label": "ঘ",
          "question": "উদ্দীপকে বর্ণিত সংবিধান জনগণের সার্বভৌমত্ব স্বীকার করে—বিশ্লেষণ কর।",
          "explanation": "উদ্দীপকে বর্ণিত সংবিধান জনগণের সার্বভৌমত্ব স্বীকার করে -কথাটি যথার্থ। বাংলাদেশের সংবিধান অনুযায়ী 'জনগণই সকল ক্ষমতার উৎস'। বাংলাদেশ সংবিধানের একটি অন্যতম প্রধান বৈশিষ্ট্য হচ্ছে এ সংবিধানে জনগণের সার্বভৌমত্বকে প্রাধান্য দেওয়া হয়েছে। জনগণ প্রত্যক্ষভাবে প্রতিনিধি নির্বাচনের মাধ্যমে পরোক্ষভাবে রাষ্ট্রীয় ক্ষমতা পরিচালনা করবে। অর্থাৎ এ সংবিধানে জনগণের আশা-আকাঙ্ক্ষার প্রতিফলন রয়েছে। গণতন্ত্রকে রাষ্ট্রের অন্যতম মূল চালিকাশক্তি হিসেবে ঘোষণা করে সংবিধানের ১১নং অনুচ্ছেদে বলা হয়েছে, ‘প্রজাতন্ত্র হবে একটি গণতন্ত্র, যেখানে মৌলিক মানবাধিকার ও স্বাধীনতার নিশ্চয়তা থাকবে। প্রশাসনের সকল পর্যায়ে নির্বাচিত প্রতিনিধিদের মাধ্যমে জনগণের কার্যকর অংশগ্রহণ নিশ্চিত করবে। বাংলাদেশের সংবিধানে জনগণের ক্ষমতায়ন স্বীকারের পাশাপাশি মৌলিক অধিকারকেও প্রাধান্য দেওয়া হয়েছে। সকল নাগরিক আইনের দৃষ্টিতে সমান এবং আইনের সমান আশ্রয় লাভের অধিকারী। আইন ব্যতীত এমন কোনো ব্যবস্থা গ্রহণ করা যাবে না যাতে ব্যক্তির জীবন, স্বাধীনতা, দেহ, সুনাম বা সম্পত্তির হানি ঘটে। সর্বক্ষেত্রে জনগণের ক্ষমতায়ন হলেও দেশ আইনের মাধ্যমে পরিচালিত হবে। আইনের দ্বারা প্রত্যেক নাগরিকের সম্পত্তি অর্জন, ধারণ, হস্তান্তর ও অন্যভাবে বিধিব্যবস্থা করার অধিকার থাকবে। জনস্বার্থে আইনের দ্বারা আরোপিত যুক্তিসংগত বিধি-নিষেধ সাপেক্ষে দেশের সর্বত্র অবাধে চলাফেরা, এর কোনো স্থানে বসবাস, শান্তিপূর্ণভাবে সমবেত হওয়ার, শোভাযাত্রায় যোগদান করার অধিকার সকলের থাকবে। পরিশেষে বলা যায়, গণতন্ত্রের মূল কথা হচ্ছে জনগণই সকল ক্ষমতার উৎস। এর প্রতি অদম্য স্পৃহাই বাঙালি জাতিকে স্বাধীনতা সংগ্রামে অনুপ্রাণিত করেছিল । তাই সংবিধানে গণতন্ত্র তথা জনগণের ক্ষমতায়নকে রাষ্ট্রের অন্যতম মূল স্তম্ভ হিসেবে ঘোষণা করা হয়েছে ।"
        }
      ]
    }
  ]
}