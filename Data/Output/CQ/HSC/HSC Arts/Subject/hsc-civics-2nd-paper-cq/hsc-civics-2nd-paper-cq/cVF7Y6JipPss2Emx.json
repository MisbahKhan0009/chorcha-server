{
  "title": "বরিশাল বোর্ড ২০২১",
  "subtitle": "পৌরনীতি ও সুশাসন - বহুনির্বাচনী (9)",
  "questions": [
    {
      "number": "1",
      "uddipok": "B অঞ্চলটি একসময় স্বাধীন ছিল। অঞ্চলটিতে দুটি ধর্মীয় সম্প্রদায়ের মানুষের বসবাস। একটা সময় অঞ্চলটিতে বিদেশি শক্তি উপনিবেশ স্থাপন করে। ফলে রাজনৈতিক ও সাংবিধানিক সংকট তৈরি হয়। এ সকল সংকট সমাধানে ঔপনিবেশিক সরকার কার্যকরী পদক্ষেপ গ্রহণ করেনি। একসময় একটি সম্প্রদায় প্রতিনিধিত্বকারী রাজনৈতিক দলের নেতা জনাব 'R' রাজনৈতিক ও সাংবিধানিক সমস্যা নিরসনের জন্য একাধিক স্বাধীন রাষ্ট্র প্রতিষ্ঠার বিধান রেখে একটি প্রস্তাব পেশ করেন।",
      "tag": "MB 21,BB 21",
      "sub_questions": [
        {
          "label": "ক",
          "question": "",
          "explanation": "১৯৪৭ সালে তমুদ্দিন মজলিস গঠিত হয়।"
        },
        {
          "label": "খ",
          "question": "",
          "explanation": "গণপরিষদ বলতে বোঝার সংবিধান প্রণয়নের উদ্দেশ্যে গঠিত পরিষদ। বাংলাদেশের সংবিধান রচনার জন্য ১৯৭২ সালের এরূপ গণপরিষদ গঠন করা হয়। বঙ্গবন্ধু শেখ মুজিবুর রহমান ১৯৭২ সালের ১১ জানুয়ারি বাংলাদেশের অস্থায়ী সংবিধান আদেশ জারি করেন। এই আদেশ বলে ১৯৭০ সালের নির্বাচনে জাতীয় ও প্রাদেশিক পরিষদের নির্বাচিত ৪৬৯- এর মধ্যে ৪০৩ জন সদস্য নিয়ে গণপরিষদ গঠিত হয় । গণপরিষদের অধিবেশন বসে ১০ এপ্রিল ১৯৭২   সালে। এ গণপরিষদ পরবর্তীতে বাংলাদেশের সংবিধান রচনা করেন।"
        },
        {
          "label": "গ",
          "question": "",
          "explanation": "উদ্দীপকের জনাব R কর্তৃক পেশকৃত প্রস্তাবটি হলো লাহোর প্রস্তাব।   লাহোর প্রস্তাব ভারতীয় উপমহাদেশের রাজনৈতিক ইতিহাসের এক গুরুত্বপূর্ণ ঘটনা। তৎকালীন বাংলার মুখ্যমন্ত্রী শেরে বাংলা এ. কে.   ফজলুল হক ব্রিটিশ ঔপনিবেশিক শাসন থেকে নিজ মাতৃভূমিকে মুক্ত করার জন্য এ লাহোর প্রস্তাব পেশ করেন। যার প্রেক্ষিতে মূলত ১৯৪৭ সালের ভারত ও পাকিস্তান নামে দুটি স্বাধীন রাষ্ট্রের জন্ম হয়।   উদ্দীপকের B অঞ্চলটি রাজনৈতিক ও সাংবিধানিক সংকট মোকাবেলার এক সময় একটি সম্প্রদায়ের প্রতিনিধিত্বকারী রাজনৈতিক দলের নেতা জনাব R একটি স্বাধীন রাষ্ট্র প্রতিষ্ঠার বিধান রেখে একটি প্রস্তাব পেশ করেন। যে প্রস্তাবটি মূলত লাহোর প্রস্তাবকেই নির্দেশ করে। কেননা ভারতের উত্তর-পশ্চিম ও উত্তর পূর্বাঞ্চলের মুসলিম অধ্যুাষিত অঞ্চল সমূহে একাধিক স্বাধীন রাষ্ট্র প্রতিষ্ঠার লক্ষ্যে ১৯৪০ সালের ২৩ মার্চ মুসলিম লীগের লাহোর অধিবেশনে একটি প্রস্তাব গৃহীত হয় যা লাহোর প্রস্তাব নামে পরিচিত। তৎকালীন বাংলার মুখ্যমন্ত্রী শেরে বাংলা এ. কে. ফজলুল হক লাহোরে অনুষ্ঠিত এ সম্মেলনে এ প্রস্তাব উত্থাপন করেছিলেন। এ প্রস্তাবে একাধিক স্বাধীন রাষ্ট্র প্রতিষ্ঠার দাবি উল্লেখ ছিল। অর্থাৎ উপমহাদেশের মুসলমানদের জন্য আলাদা আবাসভূমি প্রতিষ্ঠা করাই ছিল লাহোর প্রস্তাবের মূল লক্ষ্য। এসব দিক বিবেচনায় তাই বলা যায় উদ্দীপকে লাহোর প্রস্তাবের ঘটনাকে স্পষ্টভাবে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের জনাব R তথা শেরে বাংলা এ. কে. ফজলুল হক কর্তৃক উত্থাপিত লাহোর প্রস্তাব ভারতীয় উপমহাদেশের রাজনীতিতে ব্যাপক প্রভাব বিস্তার করতে সক্ষম হয়েছিল।   মুসলমানদের জন্য গ্রহণযোগ্য শাসনতন্ত্র প্রণয়ন করার কথা মূলত লাহোর প্রস্তাবের মাধ্যমেই বলা হয়। এ প্রস্তাবে পার্শ্ববর্তী এলাকাসমূহ কে অঞ্চল হিসেবে চিহ্নিতকরণের কথা বলা হয়। ভৌগোলিকভাবে সন্নিহিত ও নির্দিষ্টকৃত অঞ্চল সমূহ কে প্রয়োজনমতো সীমানা পরিবর্তন করে এমনভাবে গঠন করতে হবে যাতে ভারতবর্ষের উত্তর , পশ্চিম ও পূর্বাঞ্চলের যেসব জায়গায় মুসলমান সংখ্যাগরিষ্ঠ সেসব অঞ্চলের স্বাধীন রাষ্ট্রসমূহ গঠন সম্ভব হয়। এছাড়াও স্বায়ত্তশাসিত ও সার্বভৌম অঙ্গরাজ্য গঠন , সংখ্যালঘুদের অধিকার সংরক্ষণ , ক্ষমতা নির্দিষ্ট কারণ , যুক্তরাষ্ট্রীয় ব্যবস্থা বাতিল ছিল ১৯৪০ সালের লাহোর প্রস্তাবের মূল বৈশিষ্ট্য। ভারতীয় উপমহাদেশের অনেকগুলো স্বাধীন রাষ্ট্র গঠন ও যুক্তরাষ্ট্রীয় ব্যবস্থার বাতিল , সংখ্যালঘুদের অধিকার সংরক্ষণ ইত্যাদি বিষয় আল্লাহর প্রস্তাবে আলোচিত হয়েছে। শেরেবাংলা এ. কে. ফজলুল হকের এ প্রস্তাবের মাধ্যমে পূর্ব পাকিস্তানের প্রথম মুসলিম লীগের পতাকা উত্তোলন হয়। ব্রিটিশ ভারতের মুসলমানদের রাজনৈতিক ইতিহাসে লাহোর প্রস্তাব তাই অত্যন্ত তাৎপর্যপূর্ণ একটি অধ্যায়। এ ঐতিহাসিক প্রস্তাব গ্রহণের পর মুসলমানদের রাজনৈতিক চিন্তা ধারায় যে বৈপ্লবিক পরিবর্তন আসে তার সার্থক পরিণতির ফলে পাকিস্তান রাষ্ট্রের প্রতিষ্ঠা এবং পরে স্বাধীন সার্বভৌম বাংলাদেশের অভ্যুদয় ঘটে। এ প্রস্তাবের অন্তর্নিহিত তাৎপর্যপূর্ণ হল স্বার্থের দ্বন্দ্ব শুরু , মুসলিম লীগের জনপ্রিয়তা বৃদ্ধি , নির্বাচনে ব্যাপক জনসমর্থন , হিন্দু মুসলিম দাঙ্গা ও সম্পর্কের অবনতি এবং পরবর্তীতে নানা ঘটনা প্রতি ঘটনার মধ্য দিয়ে স্বাধীন বাংলাদেশের অভ্যুদয়। সুতরাং বলা যায় ভারতীয় উপমহাদেশের রাজনীতিতে লাহোর প্রস্তাব এক তাৎপর্যপূর্ণ অধ্যায়ের নাম।"
        }
      ]
    },
    {
      "number": "2",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "ব্রিটিশ ভারতের সর্বশেষ গর্ভনর জেনারেল ছিলেন লর্ড মাউন্টব্যাটেন।"
        },
        {
          "label": "খ",
          "question": "",
          "explanation": "ভারতবর্ষের দুটি পৃথক জাতি হিন্দু ও মুসলমান বাস করে। মোহাম্মদ আলী জিন্নাহ হিন্দু -মুসলিম সমস্যার সমাধানের জন্য হিন্দু নেতৃত্ববৃন্দের সাথে আলাপ-আলোচনা করেও ব্যর্থ হন। ফলে জিন্নাহ উপলব্ধি করেন যে হিন্দু সম্প্রদায়ের সাথে ঐক্যবদ্ধ থাকলে মুসলমানদের স্বার্থ রক্ষা হবে না। এছাড়া মুসলমানদের কৃষ্টি-কালচার   স্বতন্ত্র , আশা-আকাঙ্ক্ষা স্বতন্ত্র   এমনকি তাদের ইতিহাস ঐতিহ্য ও স্বতন্ত্র , সুতরাং জাতীয়তার যে কোনো মানদন্ড অনুযায়ী মুসলমান পৃথক জাতি। তারে মতবাদটিই দ্বিজাতি তত্ত্ব নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে প্রশ্ন চিহ্নিত ( ?) স্থানে আমার পঠিত ১৯৩৫ সালের ভারত শাসন আইনটি নির্দেশ করে।   ভারতের সাংবিধানিক বিবর্তনের ইতিহাসে ১৯৩৫ সালের এই আইনটি একটি উল্লেখযোগ্য পদক্ষেপ। এটি ছিল ব্রিটিশ পার্লামেন্টের ইতিহাসে সবচেয়ে দীর্ঘ একটি আইন। এর জটিলতাও সার্বজনবিদিত।এ আইন বলে সর্বভারতীয় যুক্তরাষ্ট্র গঠন করা হয়। প্রদেশগুলোকে স্বায়ত্তশাসন প্রদান করা হয় এবং কেন্দ্রে দ্বৈত শাসনব্যবস্থা প্রবর্তন করা হয়। কেন্দ্রের দ্বিকক্ষ বিশিষ্ট আইনসভা প্রদান করা হয়। এছাড়া এ আইনের মাধ্যমে বার্মাকে পৃথক করা হয় এবং নতুন দুটি প্রদেশ সৃষ্টি করা হয়। উদ্দীপকেও দেখা যায় , একটি আইন সম্পর্কে বলা হয়েছে , যেখানে প্রাদেশিক স্বায়ত্তশাসন , নতুন প্রদেশ সৃষ্টি , দ্বিকক্ষ বিশিষ্ট আইনসভা এবং কেন্দ্রের দ্বৈত শাসন প্রবর্তনের কথা বলা হয়েছে। এর মাধ্যমে বলা যায় উদ্দীপকে ১৯৩৫ সালে প্রবর্তিত ভারত শাসন আইনের প্রতিচ্ছবি প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে ১৯৩৫ সালের ভারত শাসন আইনের কথা বলা হয়েছে। এ আইনের কেন্দ্রের শাসন প্রধানকে প্রভূত ক্ষমতা প্রদান করা হয়।   ১৯৩৫ সালে ভারত শাসন আইনের কেন্দ্রের প্রধান শাসককে বলা হয় গর্ভনর জেনারেল। তিনি ছিলেন এই আইন বলে কেন্দ্রীয় সরকারের মূল স্তম্ভ। ১৯৩৫ সালের ভারত শাসন আইনে প্রাদেশিক স্বায়ত্ত শাসনের কথা বলা হলেও বাস্তবিক পক্ষে তা মোটেও স্বায়ত্তশাসিত ছিল না। বরং প্রাদেশিক বিষয়গুলো সম্পূর্ণরূপে কেন্দ্রীয় প্রশাসন কর্তৃক নিয়ন্ত্রিত হতো যা ছিল সম্পূর্ণ গর্ভনর জেনারেলের নিয়ন্ত্রণাধীন।এ আইন বলে গর্ভনর জেনারেল নিয়ম তান্ত্রিক প্রধান না হলেও প্রকৃত নির্বাহী ক্ষমতার অধিকারী হয়ে ওঠেন। যুক্তরাষ্ট্রের সামন্ত কর্তৃক আর তার ওপর ন্যস্ত ছিল। শাসন বিভাগের সকল কাজ তার নামে পরিচালিত হতো। কোন ভারতীয় আদালতে তার বিচার করার বিধান ছিল না। বস্তুত ১৯৩৫ সালের ভারত শাসন আইন গর্ভনর জেনারেল কে এক মহা শক্তিধর শাসকের পরিণত করেছিল।   গর্ভনর জেনারেল মন্ত্রীদের সাথে পরামর্শ না করে অনেক সিদ্ধান্ত গ্রহণ করতে পারতেন। এগুলো ছিল তার স্বেচ্ছাধীন ক্ষমতার আওতাভুক্ত। প্রতিরক্ষা , পররাষ্ট্র , ধর্ম ও উপজাতীয় এলাকার যাবতীয় শাসনভার গর্ভনর জেনারেলের হাতে সংরক্ষিত ছিল। যা তার স্বেচ্ছাধীন ক্ষমতা দ্বারা পরিচালিত হতো। তিনি তার ব্যক্তিগত বিচার বুদ্ধি মূলক ক্ষমতা দ্বারা কার্য পরিচালনা করতেন। এক্ষেত্রে তিনি তার অধীনস্ত মন্ত্রীদের সাথে পরামর্শ করতেন অথবা নাও করতে পারেন। এছাড়া ১৯৩৫ সালের ভারত শাসন আইন গর্ভনর জেনারেল কে ব্যাপকভাবে আইন সংক্রান্ত ক্ষমতা প্রদান করেন। কেননা তিনি কেন্দ্রীয় শাসন পরিষদের সাথে অতপ্রতভাবে জড়িত ছিলেন। তার অর্থনৈতিক ক্ষমতার ও ছিল অপ্রতিরোধ্য। ত্রিদিব বছর শেষে ভারতীয় যুক্তরাষ্ট্রের আনুমানিক আয় ব্যয়ের হিসাব সংবলিত বাজেট আইন সভায় পেশ করতে পারতেন। তার অনুমতি ছাড়া কোন অর্থবিল আইনসভা উপস্থাপিত হত না। এছাড়া এ আইন অনুযায়ী গর্ভনর জেনারেল যুক্তরাষ্ট্রীয় অঙ্গরাজ্য গুলোর মধ্যে আলোচনার উৎসাহ প্রদান , আইনশৃঙ্খলা রক্ষা , অন্যান্য বিষয়ের দায়িত্ব পালনের ক্ষেত্রে গর্ভনরকে নির্দেশ দেওয়ার ক্ষমতা সংরক্ষণ করতেন।     আলোচনা হতে তাই বলা যায় ১৯৩৫ সালের কেন্দ্রীয় প্রধান হিসেবে গর্ভনর জেনারেলকে প্রভূত ক্ষমতা প্রদান করা হয়।"
        }
      ]
    },
    {
      "number": "3",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "পাকিস্তান গণপরিষদে বাংলা ভাষার দাবি উত্থাপন করেন ধীরেন্দ্রনাথ দত্ত।"
        },
        {
          "label": "খ",
          "question": "",
          "explanation": "১৯৫৪ সালের পূর্ব বাংলার প্রাদেশিক নির্বাচনকে কেন্দ্র করে পূর্ব পাকিস্তানের পাঁচটি দলের সমন্বয়ে গঠিত রাজনৈতিক জোট হলো যুক্তফ্রন্ট। মুসলিম লীগের পশ্চিম পাকিস্তানে নেতৃত্ববৃন্দ পূর্ব পাকিস্তানের নেতৃত্ববৃন্দের সাথে বৈষম্যমূলক আচরণ করে কোণঠাসা করে রাখে। এ ধরনের পরিস্থিতি থেকে বেরিয়ে আসার জন্য পূর্ব পাকিস্তান মুসলিম লীগ নেতৃত্ববৃন্দ আলাদা প্লাটফর্মের কথা ভাবতে থাকে। এর ধারাবাহিকতায় ১৯৫৪ সালের নির্বাচনের কথা ঘোষিত হলে আওয়ামী লীগ , কৃষক শ্রমিক পার্টি , নেজামি ইসলাম , গণতান্ত্রিক দল এবং পাকিস্তান খেলাফত রব্বানী পার্টির সমন্বয়ে যুক্তফ্রন্ট নামে একটি ঐক্য জোট গঠন করে। আর এটাই ঐতিহাসিক যুক্ত ফ্রন্ট নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের ছকটি আমার পঠিত ব্রিটিশ ভারতের ১৯৪৭ সালের ভারত স্বাধীনতা আইনের ঘটনাকে নির্দেশ করে।   ব্রিটিশ ভারতের শাসনতান্ত্রিক ইতিহাসে ১৯৪৭ সালের ভারত শাসন আইন এক তাৎপর্যপূর্ণ ঘটনা। ১৯৪৭ সালের এই আইনের মাধ্যমে ভারতবর্ষে দীর্ঘ প্রায় ২০০ বছরের ব্রিটিশ শাসনের অবসান ঘটে। এ আইনের মাধ্যমে ভারত বর্ষ ভেঙে দুটি স্বাধীন সার্বভৌম রাষ্ট্রের জন্ম হয়। এর একটি হলো ভারত ও অন্যটি হলো পাকিস্তান। এ আইনে ভারতীয় ইউনিয়ন ও পাকিস্তান নামে দুটি নতুন ডোমিনিয়ন সৃষ্টি করা হয়। দুটি ডোমিনিয়নের জন্য দুটি পৃথক গণপরিষদ গঠন করা হয়। এ গণপরিষদ দুটির ওপর দুই দেশের শাসনতন্ত্র রচনার ভার অর্পণ করা হয়। এ আইনের মাধ্যমে দেশীয় রাজ্যগুলোর ওপর ব্রিটিশ রাজ্যের সার্বভৌম ক্ষমতার অবসান ঘটে।   উদ্দীপকের ছক চিত্রে বলা হয়েছে এই সাংবিধানিক ঘটনার মাধ্যমে ভারত ইউনিয়ন গঠিত হয়। সেখানে বলা হয়েছে উক্ত ঘটনার মাধ্যমে ব্রিটিশ সার্বভৌমত্বের অবসান ঘটে। এসব ঘটনার আলোকে স্পষ্ট বলা যায় এখানে ১৯৪৭ সালের ভারত স্বাধীনতা আইনের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ছকে নির্দেশিত সংবিধানটি   ১৯৪৭   সালের ভারত স্বাধীনতা আইনের কথা বর্ণনা করা হয়েছে। এ আইনের কার্যকারিতা ছিল সুদূর প্রসারী।   এ আইন উপমহাদেশের রাজনৈতিক ইতিহাসে অত্যন্ত গুরুত্বপূর্ণ এবং অবিশ্বাস্য ঘটনা। ১৯৪৭ সালের ১০ জুলাই ব্রিটিশ পার্লামেন্টে পাস হওয়া এই আইনের মাধ্যমে উপমহাদেশের দীর্ঘ দুইশত বছরের ব্রিটিশ শাসনের অবসান ঘটে। ভারতবর্ষে ভেঙে দুটি স্বাধীন সার্বভৌম রাষ্ট্রের জন্ম হয় -পাকিস্তান ও ভারত। এই আইনের মাধ্যমে ভারতবর্ষের ব্রিটিশরাজের নিয়ন্ত্রণের পরিসমাপ্তি ঘটে। ভারত ও পাকিস্তান নামক দুটি নতুন রাষ্ট্রের গণতন্ত্রের সূচনা ঘটে। দুটি রাষ্ট্রই স্বাধীনভাবে স্ব-স্ব সংবিধান প্রণয়নের ক্ষমতা লাভ করে। এ আইনের কিছু কিছু ক্ষেত্রে অস্পষ্টতার কারণে দেশীয় রাজ্য বিশেষ করে অঙ্গরাজ্য গুলো কিভাবে দুটি স্বাধীন রাষ্ট্রের সাথে যুক্ত হবে সে সম্পর্কে সুস্পষ্ট বিধান না থাকায় কাশ্মীরসহ অনেক সমস্যার সৃষ্টি হয়। এ আইনের মূল লাহোর প্রস্তাবকে এড়িয়ে যাওয়া এবং দায়িত্বশীল সরকার গঠন সম্পর্কে স্পষ্ট বিধান না থাকায় পরবর্তী সময়ে পাকিস্তানে সংকট সৃষ্টি হয়।তাছাড়া পূর্ব বাংলা ও পূর্ব পাকিস্তান পশ্চিম পাকিস্তানের দ্বারা নিগৃহীত ও শোষিত হতে থাকে। তবুও নির্দ্বিধায় বলা যায় , এ আইন ভারতীয় উপমহাদেশের জনগণের দীর্ঘ আন্দোলনের সোনালী ফসল। তাই এ আইনটি অত্যন্ত তাৎপর্যপূর্ণ ছিল।"
        }
      ]
    },
    {
      "number": "4",
      "uddipok": "'H' রাষ্ট্রের স্বাভাবিক শাসক রাষ্ট্রটির একটি অংশ জনগণের ওপর ঔপনিবেশিক কায়দায় শাসন শোষণ আরম্ভ করে । জনগণ এতে প্রতিবাদমুখর হয়ে ওঠে । বিভিন্ন পন্থায় সরকার এ সকল আন্দোলন প্রতিহত করার চেষ্টা করে । সাধারণ জনগণ তাদের এক অভিসংবাদিত নেতা নেতৃত্বে সামরিক সরকারের বিরুদ্ধে তীব্র গণ আন্দোলন গড়ে তোলে । গণ আন্দোলনের চাপের নতিস্বীকার করে সামরিক সরকার পদত্যাগ করতে বাধ্য হয় ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "আগরতলা মামলার প্রধান আসামি ছিলেন বঙ্গবন্ধু শেখ মুজিবুর রহমান ।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশের স্বাধীনতাকেই বোঝায় । ১৯৩৫ সালের ভারত শাসন আইনে সর্বভারতীয় যুক্তরাষ্ট্র গঠনে যে ব্যবস্থা রাখা হয় এর ফলশ্রুতি হিসেবে প্রাদেশিক স্বায়ত্তশাসন প্রবর্তন করা হয় । ১৯৩৫ সালের আইনের একটি গুরুত্বপূর্ণ দিক হলো প্রাদেশিক স্বায়ত্তশাসন । প্রাদেশিক স্বায়ত্তশাসন এর মূল কথা হলো প্রাদেশিক মন্ত্রিসভার প্রাদেশিক আইনসভার কাছে জবাবদিহিতা থাকবে এবং আইনসভা সর্বময় কর্তৃত্বের অধিকারী হবে ।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে আমার পঠিত ১৯৬৯ সালের গণঅভ্যুত্থানের সাদৃশ্য রয়েছে ।      পাকিস্তান সৃষ্টির পর যে কয়টি আন্দোলন হয়েছে ১৯৬৯ - এর গণঅভ্যুত্থান এর মধ্যে অন্যতম । বলা যায় , ৭১ - এর মুক্তিযুদ্ধ এর প্ল্যাটফর্ম ছিল ৬৯ - এর গণঅভ্যুত্থান । ছাত্র সমাজের ১১ দফা , আওয়ামী লীগের ছয় দফা দাবি পূরণের জন্য প্রথমে দলীয়ভাবে আন্দোলন শুরু হয় । পাকিস্তানের তৎকালীন সরকার আওয়ামী লীগের ৬ দফাকে রাষ্ট্রবিরোধী দাবী ও বঙ্গবন্ধুকে রাষ্ট্রদ্রোহী বলে আগরতলা দায়ের করে । এতে বঙ্গবন্ধু শেখ মুজিবুর রহমানকে প্রধান আসামি করে ৩৫ জনের বিরুদ্ধে মামলা কার্যক্রম চলতে থাকে । শেখ মুজিব গ্রেফতার হন । ফলে সারা দেশে আন্দোলন ঘনঅভ্যুত্থানে পরিণত হয় । এ আন্দোলনের রাষ্ট্রের পরিস্থিতি ক্রমান্বয়ে অবনতির দিকে যায় । শক্তিশালী আইয়ুব সরকারের ভিত নড়ে ওঠে । আন্দোলনের এক পর্যায়ে আইয়ুব ক্ষমতা থেকে সরে দাঁড়াতে বাধ্য হয় ।     উদ্দীপকের 'H' রাষ্ট্রের সামরিক শাসক রাষ্ট্রটির একটি অংশের জনগণের ঔপনিবেশিক কায়দায় শাসন শোষণ আরম্ভ করে । জনগণ প্রতিবাদ মুখর হয়ে উঠলে সরকার প্রতিহত করার চেষ্টা করে । সাধারণ জনগণ তাদের এক অভিসংবাদিত নেতা নেতৃত্বে সামরিক সরকারের বিরুদ্ধে তীব্র গণআন্দোলন গড়ে তোলে । গণ আন্দোলনের চাপে নতি স্বীকার করে সামরিক সরকার পদত্যাগ করতে বাধ্য হয় । এরূপ ঘটনায় মূলত ১৯৬৯ সালের গণঅভ্যুত্থানের প্রতিচ্ছবি প্রকাশ করে । এ গণঅভ্যুত্থানের কারণে আইয়ুব খানের সামরিক শাসনের অবসান ঘটে ।"
        },
        {
          "label": "ঘ",
          "question": "",
          "explanation": "পাকিস্তানের রাজনীতিতে উদ্দীপকের সাথে সাদৃশ্যপূর্ণ ঘটনাটি তথা ১৯৬৯ সালের গণঅভ্যুত্থানের প্রভাব ছিল সুদূরপ্রসারী ।     বাংলাদেশের স্বাধীনতা আন্দোলনে ৬৯ এর গণঅভ্যুত্থানের প্রভাব ছিল অত্যন্ত সুস্পষ্ট । এ গণঅভ্যুত্থান ছিল পাকিস্তানের যাঁতাকল থেকে মুক্তি পাওয়ার সংগ্রাম । এ আন্দোলনের গুরুত্বপূর্ণ বিষয় হলো পূর্ব পাকিস্তানের মানুষের আন্দোলন করার যোগ্যতা লাভ , পাকিস্তানি শাসকগোষ্ঠীর বৈষম্য নীতির বিরুদ্ধে তীব্র প্রতিবাদ , রাজনৈতিক পটপরিবর্তন , আমলাতান্ত্রিক জটিলতা হ্রাস , আগরতলা মামলা মোকাবেলা করার সুযোগ , স্বাধীন বাংলাদেশের অভ্যুদয়ে প্রাথমিক পদক্ষেপ , জনগণের চেতনার বৈপ্লবিক পরিবর্তন ও শাসন কাঠামোর পরিবর্তন । এসব কারণে ৬৯ এ বাঙালির আন্দোলনের ভিত অনেক শক্ত হয় । ১৯৬৯ এর পূর্বে আইয়ুব খান নিষ্কষ্টভাবে পূর্ববঙ্গকে শোষণ করে আসছিলেন কিন্তু ১৯৬৯ এর পর তার ক্ষমতার দন্ড নিঃশেষ হয়ে যায় । রাজনীতিতে এক বিরাট পরিবর্তন সূচিত হয় । আগরতলা মামলা প্রত্যাহার করতে আইয়ুব সরকার বাধ্য হয় । শুধু তাই নয় ,   ইয়াহিয়া খানের নিকট ক্ষমতা হস্তান্তর করে তিনি পদত্যাগ করেন । গোলটেবিল বৈঠক , ১৯৭০ এর নির্বাচন , সামাজিক ক্ষেত্রে স্বাধীনতার পটভূমিসহ প্রায় ক্ষেত্রে ৬৯ এর গণঅভ্যুত্থান গুরুত্বপূর্ণ প্রভাব ফেলে । এর প্রেক্ষিতে ১৯৭১   সালের মুক্তিযুদ্ধে বাঙ্গালীরা জয়লাভ করে স্বাধীনতার লাল সূর্য ছিনিয়ে আনে । তাই স্বাধীন বাংলাদেশের অভ্যুদয়ের ১৯৬৯ এর আন্দোলনের তাৎপর্য ছিল চিরস্মরণীয় ।"
        }
      ]
    },
    {
      "number": "5",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "১৯৭০ সালের নির্বাচনে জাতীয় পরিষদের আওয়ামী লীগ সর্বমোট ১৬৭ টি আসন লাভ করে ।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে পাকিস্তানি বাহিনী কর্তৃক বাঙালি নিধনের যে পরিকল্পনা গ্রহণ করা হয় তার নাম দেওয়া   হয় ' অপারেশন সার্চলাইট ' ।   ১৯৭১ সালের ২৫ মার্চ রাত বাঙালি জাতির ইতিহাসে   এক তমসাচ্ছন্ন রাত । এ রাতে জেনারেল ইয়াহিয়া অত্যন্ত সুকৌশলে বাঙ্গালীদের উপর অতর্কিত হামলা করার নির্দেশ দিয়ে ঢাকা ত্যাগ করেন । তার নির্দেশে পাকিস্তানি বাহিনী রাত ১১ টা থেকে নিরস্ত্র ঘুমন্ত নিরীহ বাঙালির ওপর ইতিহাসের সর্বাধিক বর্বরোচিত হামলা চালায় । পাকিস্তানের প্রশাসন এ ঘৃণিত হত্যাযজ্ঞের নামকরণ করে অপারেশন সার্চলাইট ।"
        },
        {
          "label": "গ",
          "question": "",
          "explanation": "উদ্দীপকে প্রশ্ন চিহ্নিত (?) স্থানে আমার পঠিত ১৯৭১ সালের বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের সাদৃশ্য রয়েছে ।     বাঙালি জাতির ইতিহাসে বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণ এক অনন্য দলিল । বাংলাদেশের স্বাধীনতার ঘোষণা দেওয়া হয়েছিল উক্ত ভাষণের মাধ্যমে । সাত মাসের ভাষণ থেকে বাঙালি জনগণ ঐক্যবদ্ধভাবে কাজ করার প্রেরণা ও মুক্তিযুদ্ধের দিকনির্দেশনা লাভ করে । এদাবিতে বাঙালি জাতি মুক্তিযুদ্ধের জন্য প্রস্তুতি গ্রহণ করতে থাকে । এ ভাষণ ছিল বাঙালি জাতির জন্য পাকিস্তান ঔপনিবেশিক শাসন - শোষণের শৃঙ্খলা ছিন্ন করে জাতীয় মুক্তি বা স্বাধীনতা অর্জনের চূড়ান্ত সংগ্রামের সূচনা । বঙ্গবন্ধু শেখ মুজিবুর রহমান এ ভাষণের মাধ্যমে বাংলাদেশে স্বাধীনতার সংগ্রামের ডাক দিয়েছিলেন ।     ১৯৭১ সালের ৭ মার্চের দেওয়া এ ভাষণটির দৈর্ঘ্য ছিল ১৮ মিনিট । কিন্তু এই অতি অল্প সময় বঙ্গবন্ধু যে দিকনির্দেশনা প্রদান করেন তা বাঙালিকে উজ্জীবিত করে স্বাধীনতার মন্ত্রে । উদ্দীপকে তথ্যগুলো লক্ষ্য করলে দেখা যায় , প্রশ্ন চিহ্নিত স্থানটিকে ঘিরে মূলত ৭ মার্চের ভাষণ ও চিত্র প্রকাশ পেয়েছে । সুতরাং বলা যায় উদ্দীপকে ঐতিহাসিক ৭ মার্চের ভাষণকে নির্দেশ করা হয়েছে ।"
        },
        {
          "label": "ঘ",
          "question": "",
          "explanation": "পাকিস্তানের পরবর্তী রাজনীতিতে ৭ মার্চের ঐতিহাসিক ভাষণের প্রভাব ছিল সুদূরপ্রসারী ।     বঙ্গবন্ধু শেখ মুজিবুর রহমান তৎকালীন রেসকোর্স ময়দানের ৭ মার্চ দিয়ে ঐতিহাসিক ভাষণ দেন তা বাঙালি জাতির ইতিহাসে অত্যন্ত তাৎপর্যবহুল ঘটনা । এ ভাষণের মাধ্যমে পূর্ব বাংলার জনগণ স্বাধীনতা আদায়ের সংগ্রামে অংশ নিতে উদ্বুদ্ধ হয় । উক্ত ভাষণ থেকে বাঙালির জনগণ ঐক্যবদ্ধভাবে কাজ করা প্রেরণা ও মুক্তিযুদ্ধের নির্দেশনা লাভ করে । শুধু তাই নয় , ৭ মার্চের ভাষণে বাঙালিকে দেশাত্মবোধে উদ্বুদ্ধ করে এবং তাদেরকে অস্তিত্ব রক্ষার লড়াইয়ে যোগ দিতে উদ্বুদ্ধ করে । এরই ফলস্রুতিতে বাঙালির জাতি স্বাধীন বাংলাদেশের অভ্যুদয় ঘটাতে রক্তক্ষয়ী মুক্তি সংগ্রামে ঝাঁপিয়ে পড়ে এবং স্বাধীন করে বাংলাদেশকে । স্বাধীনতার উদ্দিপ্ত বাঙালি জাতির জন্য ৭ মার্চের ভাষণ ছিল একটি মাইলফলক । বাঙালি চূড়ান্ত বিজয় নিশ্চিতকরণের , নেপথো বঙ্গবন্ধু শেখ মুজিবুর রহমানের এ কালো জয়ী ভাষণ অনবদ্য ভূমিকা রাখে । বাঙালির মধ্যে স্বাধীনতার চেতনা জাগ্রতকরণে উক্ত ভাষণে মুখ্য ভূমিকা পালন করে । এ ভাষণ দেওয়া না হলে সামনে যে আসন্ন বিপদ সে সম্পর্কে বাঙালি সচেতন হত না ।     সুতরাং আলোচনার পরিশেষে বলা যায় , পাকিস্তানের পরবর্তী রাজনীতিতে তথা স্বাধীন বাংলাদেশের অভ্যুদয়ের উদ্দীপকে উল্লিখিত ৭ মার্চের ভাষণ ছিল সঞ্জীবনী শক্তিরূপ । সেটি বাঙালিকে স্বাধীনতার মন্ত্রে উজ্জীবিত করেছিল ।"
        }
      ]
    },
    {
      "number": "6",
      "uddipok": "জনাব 'M' সম্মোহনী নেতৃত্বের অধিকারী একজন নেতা । তার দেশের সামরিক শাসন শুরু হলে তিনি এর বিরুদ্ধে তীব্র আন্দোলন গড়ে তোলেন । সামরিক শাসক তার বিরুদ্ধে জেল জুলুম নির্যাতন শুরু করে । জনাব   'M' তার রাজনৈতিক জীবনের অধিকাংশ সময় জেলে কাটিয়েছেন । তিনি ছিলেন আপসহীন নেতা । ব্যক্তিস্বার্থের চেয়ে আদর্শ ছিল তার কাছে বড় । সামরিক সরকারের সাথে তিনি কখনই আপস করেননি । জনগণের মুক্তি তার জীবনের একমাত্র লক্ষ্য ছিল । দীর্ঘ আন্দোলন সংগ্রামের পর তার ডাকে সাড়া দিয়ে জাতীয়তাবাদের উদ্বুদ্ধ হয়ে জনগণ মুক্তিযুদ্ধের মাধ্যমে স্বাধীনতা অর্জন করে ।",
      "tag": "MB 21,BB 21",
      "sub_questions": [
        {
          "label": "ক",
          "question": "",
          "explanation": "মজলুম জননেতা হলেন মাওলানা আব্দুল হামিদ খান ভাসানী ।"
        },
        {
          "label": "খ",
          "question": "",
          "explanation": "প্রজ্ঞা ও দূরদর্শী নবাব স্যার সলিমুল্লাহ উপলব্ধি করেছিলেন যে , মুসলমান সমাজ শিক্ষা বিস্তারে মনোনিবেশ না করলে নিজেদের অস্তিত্ব বজায় রাখতে পারবেনা । এজন্য তিনি প্রাথমিক পর্যায় ঢাকায় আহসানুল্লাহ ইঞ্জিনিয়ারিং স্কুল নামে একটি শিক্ষা প্রতিষ্ঠান স্থাপন করেন , যা বর্তমানে বাংলাদেশে প্রকৌশলী বিশ্ববিদ্যালয় নামে পরিচিত । সলিমুল্লাহ মুসলিম হল , মিটফোর্ড হাসপাতাল তারই প্রত্যক্ষ সহযোগিতায় প্রতিষ্ঠিত হয় ।   এছাড়া তিনি সলিমুল্লাহ   এতিমখানা প্রতিষ্ঠা করেন । ১৯২১ সালে ঢাকা বিশ্ববিদ্যালয় প্রতিষ্ঠার ক্ষেত্রে তার প্রত্যক্ষ সহযোগিতা ছিল ।   এজন্য বলা হয় তৎকালীন শিক্ষা বিস্তারে নবাব স্যার সলিমুল্লাহর অবদান অনস্বীকার্য ।"
        },
        {
          "label": "গ",
          "question": "",
          "explanation": "উদ্দীপকে জনাব 'M' এর সাথে তোমার পঠিত রাজনৈতিক ব্যক্তিত্ব বঙ্গবন্ধু শেখ মুজিবুর রহমানের সাদৃশ্য রয়েছে ।      বাঙালির জাতির পিতা বঙ্গবন্ধু শেখ মুজিবুর রহমান ছিলেন বাংলাদেশের অন্যতম প্রধান রাজনৈতিক ব্যক্তিত্ব । যিনি পূর্ব পাকিস্তান থেকে বাংলাদেশ প্রতিষ্ঠার সংগ্রামের নেতৃত্ব দিয়েছিলেন । বাংলাকে অন্যতম রাষ্ট্রভাষা করার দাবি প্রতিষ্ঠিত আন্দোলনে অংশ নেওয়ার মাধ্যমেই বঙ্গবন্ধুর বৃহত্তর পরিসরে রাজনৈতিক জীবনের সূচনা ঘটে । এরপর থেকেই তিনি সাধারণ মানুষ বিশেষ করে বাঙালির অধিকার আদায়ে সংগ্রাম করেছেন । ১৯৫৮ সালে পাকিস্তান রাষ্ট্রের সামরিক শাসন শুরু হলে তিনি এর বিরুদ্ধে সোচ্চার   থেকেছেন । ফলে তাকে একাধিক বার কারাবরণ করতে হয়েছে । এরপর তিনি পূর্ব বাংলার অধিকার আদায়ে ১৯৬৬ সালে লিখিত বক্তব্য পেশ করেন , যা বাংলার মানুষের অধিকার আদায়ের সনদ ছিল । এটি পরিচিত হয় ঐতিহাসিক ছয় দফা আন্দোলন নামে । এরপর থেকে মানুষ বঙ্গবন্ধুর ডাকে আটপিস না ভেবে এগিয়ে আসে নিজের অধিকার প্রতিষ্ঠার সংগ্রামে । তার মুখনিঃসৃত   বাণী মানুষকে একসময় স্বাধীনতার মন্ত্রে উজ্জীবিত করে বাংলাদেশকে স্বাধীন করতে ভূমিকা রাখে ।     উদ্দীপকের M একজন সম্মোহনী নেতা । তার দেশে সামরিক শাসন শুরু হলে তিনি তীব্র গণ আন্দোলন করেন । সামরিক শাসক তার বিরুদ্ধে জেল জুলুম শুরু করেন । কিন্তু তিনি ছিলেন আপসহীন নেতা । তিনি কোন অন্যায়ের সাথে আপোষ করেননি । অবশেষে তার ডাকে সাড়া দিয়ে জনগণ মুক্তিযুদ্ধের মাধ্যমে দেশ স্বাধীন করে । উদ্দীপকে M এর এরূপ বর্ণনার স্পষ্ট ভাবে বঙ্গবন্ধু শেখ মুজিবুর রহমানের প্রতিচ্ছবি প্রকাশ পায় ।"
        },
        {
          "label": "ঘ",
          "question": "",
          "explanation": "বাঙালির জাতীয়তাবাদ বিকাশ ও স্বাধীন বাংলাদেশ প্রতিষ্ঠায় উদ্দীপকের সাথে সাদৃশ্যপূর্ণ রাজনৈতিক ব্যক্তিত্ব তথা বঙ্গবন্ধু শেখ মুজিবুর রহমানের অবদান অনস্বীকার্য ।     বঙ্গবন্ধু শেখ মুজিবুর রহমান বাংলাদেশের স্থপতি । তার নেতৃত্ব গুণ ছিল অনন্য সাধারণ । তার সম্মোহনী ক্ষমতা , একাগ্রতা , জনস্বার্থ চিন্তা আর গণতান্ত্রিক মনোভাব তাকে এক মহান নেতায় পরিণত করেছিলেন । পাকিস্তানি সামরিক শাসনের যাঁতাকলে সব রাজনৈতিক নেতারা যেখানে আষ্টেপৃষ্ঠে কোনমতে , রাজনীতির মাঠে লড়াই করেছিল তখন বঙ্গবন্ধু ছিল আপসহীন এক সংগ্রামী নেতা । অন্যায়ের বিরুদ্ধে তিনি বারবার তার তর্জনী উঁচু করে পাকিস্তানের দুঃশাসনের দিকে ট্রিগার আর নিক্ষেপ করেন । তাতেই ভিত কেঁপে উঠেছে সামরিক জান্তা সরকার । ১৯৬৬ সালে বঙ্গবন্ধুর ছয় দফা এমনই একটা তীর ছিল । বাঙালি স্বায়ত্তশাসন এর দাবি সংবলিত ছয় দফা আন্দোলন বাঙালিকে নিজেদের অধিকার সম্পর্কে সচেতন করে তোলে । বাঙালি নিজেদের পরিচয় নিজেদের করণীয় সম্পর্কে ধারণা লাভ করে । বঙ্গবন্ধুকে এর জন্য কারাবরণ করতে হয়েছে ১৯৬৮ সালের আগরতলা মামলায় আটক হয়ে । বঙ্গবন্ধুকে জেল মুক্ত করতে এ সময় বাঙালি গণ - আন্দোলন শুরু করে যা গণঅভ্যুত্থানের রূপ নেয় । ১৯৭০ সালের নির্বাচনে বঙ্গবন্ধু ও তার দল নিরঙ্কুস সংখ্যাগরিষ্ঠতা লাভ করে । কিন্তু সামরিক সরকার ক্ষমতা হস্তান্তর না করে ষড়যন্ত্রের জাল বিস্তার করতে থাকে ।     বঙ্গবন্ধু নেতৃত্বে সারা দেশে অসহযোগ আন্দোলন শুরু হয় । সাত মার্চের ঐতিহাসিক ভাষণে বঙ্গবন্ধু বাঙালিকে স্বাধীনতার জন্য ঐক্যবদ্ধ হতে বলেন । বাঙালি নিজেদের যা কিছু আছে তাই নিয়ে শত্রু মোকাবেলার প্রস্তুতি গ্রহণ করে । আর একটি ঘোষনায় বাঙালি মুক্তিযুদ্ধে ঝাঁপিয়ে পড়ে অসীম সাহসিকতা । যার ফলাফল মাত্র নয় মাসে বাংলার স্বাধীনতা অর্জন ।     আলোচনা শেষে বলা যায় , বাঙালির মধ্যে যে একাত্ম   বা জাতীয়তাবাদী চেতনার জন্ম হয়েছে তা একদিনে জন্মলাভ করেননি । এর পিছনে বঙ্গবন্ধু শেখ মুজিবুর রহমানের অবদান সব থেকে বেশি । তার সম্মোহনী নেতৃত্ব গুণ বাঙালির মধ্যে দেশপ্রেম জাগ্রত করে কঠিন জাতীয়তাবাদী চেতনার জন্ম দিয়েছে , যা স্বাধীন বাংলাদেশ প্রতিষ্ঠার স্বপ্নকে বাস্তবে পরিণত করতে ভূমিকা পালন করেছে ।"
        }
      ]
    },
    {
      "number": "7",
      "uddipok": "' ক ' একটি সদ্যস্বাধীন রাষ্ট্র । স্বাধীনতা অর্জনের পরবর্তীতে দেশটি একটি গণপরিষদ গঠন করে । গণপরিষদ অল্প সময়ের মধ্যে জাতিকে একটি সংবিধান উপহার দেয় । সংবিধানটিতে রাষ্ট্র পরিচালনার জন্য সমাজতন্ত্র , ধর্মনিরপেক্ষতা সহ আরো দুটি মূলনীতির কথা বলা হয়েছে । উক্ত সংবিধানের জনগণের মৌলিক অধিকার প্রধান সহ মৌলিক অধিকারের নিশ্চয়তা বিধান দেওয়া হয়েছে ।",
      "tag": "RB 21,BB 21",
      "sub_questions": [
        {
          "label": "ক",
          "question": "",
          "explanation": "১৯৭২ সালের ১৬ ডিসেম্বর থেকে বাংলাদেশ সংবিধান কার্যকর হয় ।"
        },
        {
          "label": "খ",
          "question": "",
          "explanation": "খাদ্য ভেজাল বলতে সাধারণত বিশুদ্ধ বা খাঁটি নয় , এমন খাদ্যদ্রব্য কে বোঝায় । কিংবা উৎকৃষ্ট দ্রব্যের সাথে নিকৃষ্ট দ্রব্যের মিশ্রণকে খাদ্য ভেজাল বলা হয় । অর্থাৎ খাদ্য ভেজাল বলতে বোঝায় , যেসব খাদ্যদ্রব্য প্রাকৃতিক ও স্বাভাবিক উপায়ে প্রস্তুত না করে ক্ষতিকর , নিম্নমানের , অকেজো ও অস্বাস্থ্যকর জিনিস দিয়ে তৈরি করা হয় । খাদ্যের ভেজাল মেশানো যেমন এটি সামাজিক অপরাধ তেমনি একটি মানবতাবিরোধী অপরাধও বটে ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মূলনীতি অর্থাৎ সমাজতন্ত্র , ধর্মনিরপেক্ষতা ছাড়াও বাংলাদেশের সংবিধানে আরো দুটি মূলনীতি রয়েছে । যথা - জাতীয়তাবাদ ও গণতন্ত্র । নিচে এ দুটি মূলনীতির ব্যাখ্যা করা হলো -   জাতীয়তাবাদ : ১৯৭২ সালে বাংলাদেশের সংবিধানের চারটি মূলস্তম্ভের মধ্যে অন্যতম হলো জাতীয়তাবাদ । অভিন্ন ভাষা , সংস্কৃতি ও মানসিকতার ভিত্তিতে গড়ে ওঠা বাঙালি জাতীয়তাবাদের প্রাণধারা । এ প্রসঙ্গে সংবিধানের ৯ অনুচ্ছেদে বর্ণিত আছে , ভাষাগত ও সংস্কৃতিগত একক সত্তা বিশিষ্ট যে বাঙালি জাতি ঐক্যবদ্ধ ও সংকল্পবদ্ধ সংগ্রাম করে জাতীয় মুক্তিযুদ্ধের মাধ্যমে বাংলাদেশের স্বাধীনতা ও সার্বভৌম অর্জন করেছে ; বাঙালির জাতির সেই ঐক্য ও সংহতিই হবে বাঙালি জাতীয়তাবাদের ভিত্তি । সাহিত্য , সংস্কৃতি ও ভাষা অন্যান্য সম্প্রদায় থেকে স্বতন্ত্র । আর জাতি হিসেবে নিজের দেশের জনগণের ওপর পূর্ণ কর্তৃত্ব বাঙালি জাতীয়তাবাদের ভিত্তি । এই জাতীয়তাবাদ এটাই প্রমাণ করে আমরা বাঙালি , বাংলা আমাদের মাতৃভাষা , বাংলাদেশ আমাদের মাতৃভূমি । আর আমরা একটি স্বাধীন ও স্বতন্ত্র জাতি ।     গণতন্ত্র : সংবিধান অনুযায়ী বাংলাদেশ একটি গণতান্ত্রিক প্রজাতন্ত্র হিসেবে পরিগণিত হবে । এ প্রসঙ্গে সংবিধানে ১১ অনুচ্ছেদে বলা হয় , \" গণপ্রজাতন্ত্রী বাংলাদেশ হবে একটি গণতান্ত্রিক রাষ্ট্র যেখানে মৌলিক অধিকার ও স্বাধীনতার নিশ্চয়তা থাকবে , মানব সত্তার মর্যাদা ও মূল্যের প্রতি শ্রদ্ধাবোধ নিশ্চিত হবে । \" গণতন্ত্রের ব্যাখ্যায় বলা হয় , বাংলাদেশের সকল পর্যায়ে জনগণের নির্বাচিত প্রতিনিধিদের দ্বারা জনগণের কার্যকর অংশগ্রহণ নিশ্চিত করা হবে । ধর্ম , বর্ণ , নারী , পুরুষ নির্বিশেষে সকলের কার্যকর অংশগ্রহণের নিশ্চয়তা বিধানের ব্যবস্থা রাখা হয় ।"
        },
        {
          "label": "ঘ",
          "question": "",
          "explanation": "উদ্দীপকের ' ক ' রাষ্ট্রের সংবিধানের সাথে আমার দেশের   অর্থাৎ বাংলাদেশের সংবিধানের পুরোপুরি মিল রয়েছে ।     বিশ্বের অন্যান্য গণতান্ত্রিক রাষ্ট্রের মতো বাংলাদেশের সংবিধানও অনন্য বৈশিষ্ট্যের অধিকারী । যেমন - বাংলাদেশ স্বাধীন হবার পর সংবিধান প্রণয়নের উদ্দেশ্য একটি গণপরিষদ গঠন করা হয় । সেই গণপরিষদ অল্প সময়ের মধ্যে একটি সংবিধান প্রণয়ন করে । উদ্দীপকে ' ক ' রাষ্ট্রের সংবিধান সমাজতন্ত্র , ধর্মনিরপেক্ষতা , গণতন্ত্র , জাতীয়তাবাদ ও মৌলিক অধিকার সন্নিবেশিত রয়েছে । এসব বৈশিষ্ট্য বাংলাদেশের সংবিধানে রয়েছে । কিন্তু এর বাইরেও বাংলাদেশের সংবিধানে আরো কিছু বৈশিষ্ট্য রয়েছে যেগুলো হল - সুন্দর ও আকর্ষণীয় প্রস্তাবনা , দেশের চূড়ান্ত আইন হিসেবে সংবিধানের প্রাধান্য , গণতান্ত্রিক শাসন ব্যবস্থা , বিচার বিভাগের স্বাধীনতা , দলীয় শৃঙ্খলা রক্ষা , ন্যায়পালের পদের অবতারণা , সর্বজনীন ভোটাধিকার নিশ্চিতকরণ , জনগণের সার্বভৌম নিশ্চিত করেন এবং প্রশাসনিক ট্রাইব্যুনাল গঠন । উদ্দীপকে উল্লিখিত এসব বৈশিষ্ট্যের সমন্বয়ে বাংলাদেশ সংবিধান গড়ে ওঠে ।     সুতরাং বলা যায় উদ্দীপকের সংবিধান ও বাংলাদেশের সংবিধান পুরোপুরি মিলে যায় ।"
        }
      ]
    },
    {
      "number": "8",
      "uddipok": "জনাব 'X' তার দেশে সরকার সম্পর্কে বলতে গিয়ে বলেন যে , তার দেশের রাষ্ট্রপ্রধান নির্বাচিত হন এবং সরকার তার কাজের জন্য আইনসভার নিকট দায়ী থাকেন । অপরদিকে , জনাব   'Y' তার দেশের সংবিধান সংশোধন সম্পর্কে বলতে গিয়ে বলেন যে , তার দেশের সংবিধান সাধারণ আইনের ন্যায় আইনসভার সংখ্যাগরিষ্ঠ ভোটের সংশোধিত হয় ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "বাংলাদেশ সংবিধানে মোট ১৫৩ টি অনুচ্ছেদ রয়েছে ।"
        },
        {
          "label": "খ",
          "question": "",
          "explanation": "মুজিবনগর সরকার হলো মুক্তিযুদ্ধের সময় প্রতিষ্ঠিত একটি অস্থায়ী সরকার । ১৯৭১ সালের ১০ এপ্রিল মুজিবনগর ( বর্তমান মেহেরপুর জেলার বৈদ্যনাথ তলার আম্রকানন )   আওয়ামী লীগের নির্বাচিত জনপ্রতিনিধিরা মুক্তিযুদ্ধকে সঠিকভাবে পরিচালনা , সুসংহত করা এবং মুক্তিযুদ্ধের পক্ষে বিশ্ব জনমত গঠনের লক্ষ্যে একটি সরকার গঠন করে , যা মুজিবনগর সরকার নামে পরিচিত । মুজিবনগর সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান এবং প্রধানমন্ত্রী ছিলেন তাজউদ্দিন আহমেদ । ১৭ই এপ্রিল নির্বাচিত গণপ্রতিনিধিদের নিয়ে মুজিবনগর সরকার শপথ গ্রহণ করে ।"
        },
        {
          "label": "গ",
          "question": "",
          "explanation": "জনাব X বর্ণিত বিষয়টি বাংলাদেশ সংবিধানের সংসদীয় গণতান্ত্রিক সরকার ব্যবস্থাকে নির্দেশ করে ।      ১৯৭১ সালের স্বাধীনতা লাভের পর গণপ্রজাতন্ত্রী বাংলাদেশের মূল দলিল হিসেবে সংবিধান প্রণয়ন করা হয় । ১৯৭২ সালে প্রণীত এ সংবিধানটি রচনার ক্ষেত্রে বাঙালিকে অনেক মেধা , পরিশ্রম এবং সময় দিতে হয়েছে । অনেক চিন্তা চেতনা এবং অভিজ্ঞতাকে কাজে লাগিয়ে সংবিধান প্রণয়ন করেছে । তাই এ সংবিধানটি স্বাধীন ও সার্বভৌম বাংলাদেশের সংবিধান হিসেবে স্বীকৃত । এর অনেকগুলো মৌলিক বৈশিষ্ট্য রয়েছে । এর মধ্যে একটি হলো সংসদীয় গণতান্ত্রিক ব্যবস্থা প্রবর্তন ।     ১৯৭২ সালে সংবিধান সংসদীয় সরকার পদ্ধতি বা মন্ত্রিপরিষদ শাসিত সরকার ব্যবস্থা প্রবর্তন করেছে । এক্ষেত্রে প্রধানমন্ত্রীর নেতৃত্বাধীন মন্ত্রিপরিষদ হবে শাসন কাজ পরিচালনার মূল চালিকা শক্তি এবং রাষ্ট্রপ্রধান হিসেবে নিয়ম তান্ত্রিক এবং জনগণের ভোটে নির্বাচিত । এ ব্যবস্থায় জাতীয় সংসদকে সার্বভৌম ক্ষমতার প্রদান করা হয়েছে । ফলের মন্ত্রিসভার সদস্যগণ একক ও যৌথভাবে জাতীয় সংসদের নিকট দায়ী থাকেন ।     উদ্দীপকে X তার দেশের সংবিধান সম্পর্কে বলতে গিয়ে বলেন তার দেশের রাষ্ট্রপ্রধান নির্বাচিত হন এবং সরকার তার কাজের জন্য আইনসভার নিকট দায়ী থাকেন । এরূপ বর্ণনায় বাংলাদেশ সংবিধানের সংসদীয় গণতান্ত্রিক ব্যবস্থার বৈশিষ্ট্যটি পরিলক্ষিত হয়েছে ।"
        },
        {
          "label": "ঘ",
          "question": "",
          "explanation": "হ্যাঁ , আমি মনে করি উদ্দীপকের Y দেশের সংবিধান সংশোধন পদ্ধতির সাথে বাংলাদেশ সংবিধান সংশোধন পদ্ধতির বৈসাদৃশ্য রয়েছে ।     উদ্দীপকের Y দেশের সংবিধান সাধারণ আইনের ন্যয় আইনসভার সংখ্যাগরিষ্ঠ ভোটের সংশোধিত হয় । কিন্তু বাংলাদেশের সংবিধান দুষ্পরিবর্তনীয় সংবিধান । এখানে সংবিধান সংশোধনের বিশেষ পদ্ধতি অবলম্বন করতে হয় । সাধারণভাবে দেশের জনগণের কল্যাণে সময়ের চাহিদার প্রেক্ষিতে সংবিধান প্রবর্তিত হয় । একটি দেশের সামাজিক , রাজনৈতিক এবং অর্থনৈতিক ক্ষেত্রে পরিবর্তন সাধিত   হলে সে দেশের সংবিধান ও পরিবর্তিত হয় । বাংলাদেশের সংবিধান সংশোধনের জন্য ২ নং অনুচ্ছেদে সুনির্দিষ্ট নিয়ম বা পদ্ধতির উল্লেখ করা হয়েছে । এতে বলা হয়েছে সংসদে আইন দ্বারা এ সংবিধানে কোন বিধান সংশোধন , পরিবর্তন , প্রতি সম্পূর্ণ বা রহিত করনের দ্বারা সংশোধিত হতে পারে । এজন্য কিছু সুনির্দিষ্ট নিয়ম রয়েছে । যেমন -   প্রথমত , সংবিধান সংশোধনীর জন্য আনত বিলের পূর্ণাঙ্গ শিরোনাম এবং সেই শিরোনাম সংবিধানের কোন বিধান সংশোধন করা হবে তা স্পষ্ট রূপে উল্লেখ করতে হয় । না হলে তা গ্রহণযোগ্য হবে না     দ্বিতীয়ত , সংশোধনীর বিল জাতীয় সংসদের দুই - তৃতীয়াংশ ভোটে পাস হতে হবে ।     তৃতীয়ত , কোনো বিল জাতীয় সংসদে গৃহীত হওয়ার পর রাষ্ট্রপতির সম্মতির প্রয়োজন হয় । তিনি সাত দিনের মধ্যে বিলটিতে সম্মতি দান করলে তা সংশোধনের নিকট গৃহীত হবে ।     চতুর্থত , ১৯৭৮ সালে আদেশ বলে জেনারেল জিয়াউর রহমান গণভোটের এ নিয়ম করেন , যা পরবর্তীতে পঞ্চম সংশোধনীর অন্তর্ভুক্ত হয় । তবে সংবিধানের পঞ্চদশ সংশোধনীতে এই সংক্রান্ত গণভোটের ব্যবস্থা বাতিল করা হয় । মূলত সংবিধান সংশোধনের জন্য প্রথম , দ্বিতীয় এবং তৃতীয় এই তিনটি ধাপটি সবচেয়ে গুরুত্বপূর্ণ ।"
        }
      ]
    },
    {
      "number": "9",
      "uddipok": "জনাব   Z একজন বাংলাদেশী নাগরিক । তিনি দশ বছর যাবত ইতালিতে প্রবাস জীবনযাপন করেছেন । কোভিড - ১৯ এর কারণে সে দেশের লোক ডাউন শুরু হলে ২০২০ সালের এপ্রিল মাসে তিনি দেশে ফিরে আসেন । দেশ ফেরত আসার অল্প দিনের মধ্যেই তিনি অসুস্থ হয়ে পড়েন । বিশেষজ্ঞ ডাক্তারের কাছে গেলে ডাক্তার তার রক্ত পরীক্ষা করে বলেন যে , জনাব Z এর শরীরে একটি ভাইরাস উপস্থিতির কারণে তিনি ক্রমশ রোগপ্রতিরোধ ক্ষমতা হারিয়ে ফেলছেন ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "পুরুষ কতৃক নারীদের অশ্লীল অঙ্গভঙ্গি , মন্তব্য , শিষ দেওয়া ইত্যাদির মাধ্যমে বিরক্ত করাই   ইভটিজিং ।"
        },
        {
          "label": "খ",
          "question": "",
          "explanation": "একটি সমাজ বা রাষ্ট্রে যারা স্বাভাবিক নিয়মে তাদের যাবতীয় চাহিদা পূরণ করতে স্বাভাবিক জীবন যাপন করতে পারে তাদের আমরা স্বাভাবিক মানুষ বলে থাকি । কিন্তু সমাজে যে জনগোষ্ঠী এভাবে স্বাভাবিক জীবন যাপন ও চাহিদা পূরণ করতে পারে না তারাই মূলত বিশেষ চাহিদার জনগোষ্ঠী । এ বিশেষ চাহিদের জনগোষ্ঠীর মধ্যে অন্যতম হলো প্রতিবন্ধী ।"
        },
        {
          "label": "গ",
          "question": "",
          "explanation": "উদ্দীপকের ঘটনাটি এইডস নামক নাগরিক সমস্যা কি নির্দেশ করে ।     এইডস একটি ভাইরাসঘঠিত রোগ ।   HIV নামক ভাইরাসের উপস্থিতিতে মানুষ এইডসে আক্রান্ত হয়ে থাকে । HIV ভাইরাস রক্তের সাদা কোষ নষ্ট করে দেয় । এর ফলে শরীরের রোগ প্রতিরোধ ক্ষমতা দ্রুত কমতে থাকে । তখন ব্যাকটেরিয়া , ভাইরাস এবং অন্যান্য মাইক্রোঅর্গানিজম দ্বারা সংগঠিত রোগ সহজেই শরীরকে আক্রান্ত করে   ফেলে । বেশিরভাগ এইডস রোগী বছরের পর বছর এ রোগ বহন করে থাকে । এটি মানুষকে শারীরিকভাবে অক্ষম করে তোলে । এর কোনো প্রতিষেধক আজও আবিষ্কার হয়নি বিধায় এটিকে মরণব্যাধি হিসেবে ঘোষণা করা হয়েছে ।     উদ্দীপকে জনাব   Z ইতালি থেকে দেশে ফিরে অসুস্থ হয়ে পড়ে । ডাক্তারের শরণাপন্ন হলে ডাক্তার তার রক্ত পরীক্ষা করে তার শরীরে একটি ভাইরাসের উপস্থিতি নিশ্চিত করেন । যার কারনে জনাব   Z রোগ প্রতিরোধ ক্ষমতা হারিয়ে ফেলেছেন । এ থেকে সহজেই বোঝা যায় জনাব Z এর রোগটি হল এর । অর্থাৎ তিনি মরণবাদী এইডসে আক্রান্ত হয়েছেন ।"
        },
        {
          "label": "ঘ",
          "question": "",
          "explanation": "সামাজিক সচেতনতাই এইডস নামক নাগরিক সমস্যা সমাধানের প্রধান উপায় । আমি এ বক্তব্যের সাথে একমত ।     এইডস প্রতিরোধযোগ্য ঘাতকব্যাধি । যেহেতু আজ অবধি   এ রোগের কার্যকর প্রতিষেধক আবিষ্কার হয়নি , সেহেতু এর পরিণাম করুন মৃত্যু । এইডস প্রতিরোধে আমাদের অনেক করনীয় রয়েছে । যেমন -   * এইডস সম্পর্কে সচেতন হতে হবে । এ রোগের উৎস , কারণ , আক্রান্ত ব্যক্তির করুন অবস্থায় ইত্যাদি উপলব্ধি করতে হবে ।     * এইডস আক্রান্তদের ঘৃণা বা সামাজিকভাবে অবহেলা করা যাবে না ।   * ধর্মীয় অনুশাসন মেনে চলা । স্বামী স্ত্রী পরস্পরের প্রতি আস্থাশীল থাকা ।     * প্রতিবছর ১ ডিসেম্বর বিশ্ব এইডস দিবস পালনে সর্বাত্মকভাবে অংশগ্রহণ করা ।     * এইডস রোগের ব্যবহৃত সুচ , সিরিজ , ব্লেড , অপারেশনের যন্ত্রপাতি সঠিক পদ্ধতিতে বিশুদ্ধ না হলে ব্যবহার না করা ।     * এইডস এর বিরুদ্ধে সামাজিক সচেতনতা সৃষ্টিতে সবাইকে এগিয়ে আসা এবং সামাজিক আন্দোলনে জোরদার করে তোলা ।     * সর্বোপরি এইডস সম্পর্কে নিজে সতর্ক হওয়া এবং অন্যকে সতর্ক করে তোলা ।     এসব পদক্ষেপ গুলো বাস্তবায়নে নাগরিক সচেতনতার কোন বিকল্প নেই । আমরা সকলে যদি এইডস প্রতিরোধকল্পে উপরিউক্ত বিষয়ের সচেতন থাকি তাহলে এ মরণব্যাধি থেকে দেশ ও জাতিকে রক্ষা করা সম্ভব হবে ।"
        }
      ]
    }
  ]
}