{
  "title": "যশোর বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "‘ক' নামক বৃহৎ রাষ্ট্রের ঔপনিবেশিক শাসনাধীন 'খ' একটি অঞ্চল। দীর্ঘদিন ঔপনিবেশিক শাসনে থাকার ফলে অঞ্চলটির জনগণ। অত্যাচার-নিপীড়নে পিষ্ঠ হতে থাকে। নিজেদের দাবি-দাওয়া আদায় ও মুক্তির লক্ষ্যে ঐ অঞ্চলের জনগণ একটি সর্বজনীন রাজনৈতিক দল 'গ' গঠন করে। কিন্তু দলটি গঠন করার পর সকল জাতির স্বার্থ ও অধিকার সংরক্ষণে ব্যর্থ হয় এবং ক্ষেত্র বিশেষে একপেশে নীতি গ্রহণ করে। ফলে রাষ্ট্রের সুবিধা বঞ্চিত জনগোষ্ঠী তাদের অধিকার আদায়ের লক্ষ্যে 'ঘ' নামে আরেকটি রাজনৈতিক দল গঠন করে।",
      "tag": "JB 23",
      "sub_questions": [
        {
          "label": "ক",
          "question": "রাজনৈতিক দল কী?",
          "explanation": "রাজনৈতিক দল হলো বিশেষ নীতি বা আদর্শের ভিত্তিতে সংগঠিত সংঘবিশেষ, যা সাংবিধানিক উপায়ে সরকার গঠন ও পরিচালনার চেষ্টা করে।"
        },
        {
          "label": "খ",
          "question": "ঔপনিবেশিক শাসন বলতে কী বোঝায়?",
          "explanation": "কোনো দেশ যখন অন্য দেশের ওপর আধিপত্য প্রতিষ্ঠা করে এবং নিজস্ব স্বার্থ হাসিলের জন্য দখলকৃত দেশের জনগণকে শোষণ ও লুণ্ঠন করে তখন সে শাসন ব্যবস্থাকে ঔপনিবেশিক শাসন বলা হয়। ঔপনিবেশিক শক্তি সাধারণত উপনিবেশকৃত দেশগুলোতে নিজস্ব অর্থনৈতিক, রাজনৈতিক, সামাজিক এবং সাংস্কৃতিক নীতি ও চর্চা চাপিয়ে দেওয়ার মাধ্যমে সে দেশ এবং সেখানকার মানুষকে জোরপূর্বক নিয়ন্ত্রণের চেষ্টা করে থাকে। এ শাসন ব্যবস্থার মূল লক্ষ্য হলো ঔপনিবেশিক দেশের সম্পদ নিজ দেশে পাচার করার মাধ্যমে নিজ দেশের উন্নয়নে | কাজে লাগানো। উদাহরণস্বরূপ, ব্রিটিশরা ভারতবর্ষে ঔপনিবেশিক শাসন | প্রতিষ্ঠা করে এখানকার মানুষদের শোষণ ও নির্যাতনের মাধ্যমে নিজ দেশে সম্পদ পাচার করেছে।"
        },
        {
          "label": "গ",
          "question": "উদ্দীপকের 'গ' নামের রাজনৈতিক দলের সাথে তোমার পাঠ্যবইয়ের যে রাজনৈতিক দল গঠনের সাদৃশ্য রয়েছে তার পটভূমি আলোচনা করো।",
          "explanation": "উদ্দীপকের 'গ' নামক রাজনৈতিক দলের সাথে আমার পাঠ্যবইয়ের কংগ্রেসের সাদৃশ্য বিদ্যমান । ঔপনিবেশিক শাসনের অত্যাচার ও নিপীড়ন থেকে মুক্ত হতে এবং নিজেদের দাবি-দাওয়া আদায়ের লক্ষ্যে ভারতীয় উপমহাদেশের জনগণ ঐক্যবদ্ধ হয়ে সর্বজনীন রাজনৈতিক দল 'ভারতীয় জাতীয় কংগ্রেস' গঠন করে । উদ্দীপকে বলা হয়েছে, 'ক' নামক বৃহৎ ঔপনিবেশিক শাসনাধীন থাকা 'খ' অঞ্চলের জনগণ ঔপনিবেশিক শাসকগোষ্ঠীর অত্যাচার-নিপীড়নে পিষ্ট হতে থাকে। ফলে নিজেদের দাবি-দাওয়া আদায়ের লক্ষ্যে অঞ্চলটির জনগণ একটি সর্বজনীন রাজনৈতিক দল 'গ' গঠন করে। এখানে 'গ' দলটি ভারতীয় জাতীয় কংগ্রেসের প্রতিনিধিত্ব করছে। ইংরেজ সরকারের ঔপনিবেশিক শাসন ও শোষণ ভারতবাসীকে প্রচণ্ডভাবে বিক্ষুদ্ধ করে তুলেছিল। এমন প্রেক্ষাপটে ভারতীয়দের অধিকার আদায়ের লক্ষ্যে স্থানীয় উচ্চশিক্ষিত মধ্যবিত্ত শ্রেণি একটি রাজনৈতিক সংগঠন গড়ে তুলতে আগ্রহী হয়ে ওঠে। তাদের চূড়ান্ত লক্ষ্য ছিল, ভারতে প্রতিনিধিত্বশীল সরকার গঠন এবং স্বায়ত্তশাসন অর্জন। এ সময়ে অ্যালান অক্টাভিয়ান হিউম নামে একজন সাবেক ইংরেজ প্রশাসক ভারতবাসীর অসন্তোষ প্রশমিত করার লক্ষ্যে একটি রাজনৈতিক দল গঠনের উদ্যোগ নেন। তিনি ১৮৮৩ সালের ১ মার্চ একটি খোলা চিঠির মাধ্যমে ভারতীয়দের রাজনৈতিক, সামাজিক, নৈতিক এবং মানসিক উৎকর্ষ লাভের প্রয়োজনে' ভারতবর্ষে একটি স্থায়ী সংগঠন গড়ে তোলার পরামর্শ দেন। এর ধারাবাহিকতায় সরকারি পৃষ্ঠপোষকতায় ১৮৮৫ সালের ২৮ ডিসেম্বর বোম্বাই শহরে ভারতীয় জাতীয় কংগ্রেস দলটি প্রতিষ্ঠিত হয়। পূর্বোক্ত আলোচনার প্রেক্ষিতে বলা যায়, উদ্দীপকের 'গ' রাজনৈতিক দল গঠনের সাথে ভারতীয় জাতীয় কংগ্রেস গঠনের প্রেক্ষাপটগত সাদৃশ্য রয়েছে।"
        },
        {
          "label": "ঘ",
          "question": "পাকিস্তান রাষ্ট্র সৃষ্টিতে উদ্দীপকে ইঙ্গিতকৃত 'ঘ' রাজনৈতিক দলটির ভূমিকা মূল্যায়ন করো ।",
          "explanation": "পাকিস্তান রাষ্ট্র সৃষ্টিতে উদ্দীপকে ইঙ্গিতকৃত 'ঘ' রাজনৈতিক দল তথা মুসলিম লীগের ভূমিকা অপরিসীম। ভারতীয়দের রাজনৈতিক অধিকার আদায় ও জাতীয় ঐক্য সাধনের উদ্দেশ্য নিয়ে ভারতীয় জাতীয় কংগ্রেস গঠিত হলেও তা মুসলমানদের আশা- আকাঙ্ক্ষা পূরণ করতে ব্যর্থ হয়। তাছাড়া কখনো মুসলমানদের প্রতিনিধিত্ব করেনি বা করতে পারেনি। তাই মুসলমানগণ কংগ্রেসের প্রতি বিরূপ মনোভাব পোষণ করতে থাকেন এবং ১৯০৬ সালে তাদের অধিকার আদায়ের জন্য মুসলিম লীগ গঠন করেন। মুসলমানদের রাজনৈতিক সংগঠন হিসেবে মুসলিম লীগ প্রতিষ্ঠিত হওয়ার পর থেকে উপমহাদেশের রাজনৈতিক অঙ্গনে দলটি বিশেষ ভূমিকা পালন করে। মুসলমানদের ন্যায্য অধিকার আদায় ও স্বার্থ সংরক্ষণের লক্ষ্যে দলটি বিভিন্ন কার্যক্রম চালিয়ে যেতে সচেষ্ট হয়। যা পরবর্তী সময়ে পাকিস্তান রাষ্ট্র সৃষ্টিতে ভূমিকা রাখে। ১৯৪০ সালে মুসলিম লীগ ভারতবর্ষের সংকট সমাধানে সুনির্দিষ্ট প্রস্তাব পেশ করে। এটি লাহোর প্রস্তাব নামে পরিচিত। এর ভিত্তি ছিল জিন্নাহর দ্বিজাতি তত্ত্ব। এ দ্বিজাতি তত্ত্বের ভিত্তিতে মুসলমানরা তাদের পৃথক আবাসভূমির প্রয়োজনীয়তা তুলে ধরে। ১৯৪২ সালের ক্রিপস মিশন, ১৯৪৬ সালের মন্ত্রিমিশন পরিকল্পনা এবং সাম্প্রদায়িক দাঙ্গার পরিপ্রেক্ষিতে ব্রিটিশ সরকার জিন্নাহর দ্বিজাতি তত্ত্বের কিছুটা পরিবর্তন সাপেক্ষে পাকিস্তান রাষ্ট্র সৃষ্টির পদক্ষেপ গ্রহণ করে। পরবর্তীকালে ১৯৪৭ সালে ভারত শাসন আইনের মাধ্যমে পাকিস্তান ও ভারত নামের দুটি আলাদা রাষ্ট্র জন্ম লাভ করে। উপরের আলোচনায় এ কথাই প্রমাণিত হয় যে, ১৯৪৭ সালে ভারত বিভক্তির মাধ্যমে মুসলমানদের জন্য আলাদা রাষ্ট্র তথা পাকিস্তান সৃষ্টিতে মুসলিম লীগের ভূমিকা ছিল বিশেষ তাৎপর্যপূর্ণ।"
        }
      ]
    },
    {
      "number": "2",
      "uddipok": "বিশাল আয়তনে গঠিত অঞ্চলের প্রশাসক ছিলেন মি. ডেভিট। তার একার পক্ষে বিশাল আয়তন বিশিষ্ট অঞ্চলের উন্নয়ন, আইন-শৃঙ্খলা রক্ষা ও সুষ্ঠুভাবে শাসনকার্য পরিচালনা করা সম্ভব ছিল না। ফলে কর্তৃপক্ষ উক্ত অঞ্চলকে 'ক' ও 'খ' দু'টি অঞ্চলে বিভক্ত করে প্রশাসক নিয়োগ করেন। এতে 'ক' অঞ্চলের জনগণ খুশি হলেও ‘খ’ অঞ্চলের জনগণের মধ্যে বিরূপ প্রতিক্রিয়া দেখা দেয় ।",
      "tag": "JB 23",
      "sub_questions": [
        {
          "label": "ক",
          "question": "লাহোর প্রস্তাবের উপস্থাপক কে ছিলেন?",
          "explanation": "লাহোর প্রস্তাবের উপস্থাপক ছিলেন শেরে বাংলা এ. কে. ফজলুল হক ।"
        },
        {
          "label": "খ",
          "question": "ভারতীয় জাতীয় কংগ্রেস প্রতিষ্ঠার উদ্দেশ্য ব্যাখ্যা করো।",
          "explanation": "নিয়মতান্ত্রিক উপায়ে ভারতীয়দের অভাব-অভিযোগ সরকারের কাছে তুলে ধরা, জনমত গঠন ও শাসনব্যবস্থায় ভারতীয়দের যথোপযুক্ত অংশীদারিত্ব নিশ্চিত করার উদ্দেশ্যে সর্বভারতীয় জাতীয় কংগ্রেস প্রতিষ্ঠিত হয়েছিল। ১৮৮৫ সালে ভারতীয় কংগ্রেস প্রতিষ্ঠার চূড়ান্ত উদ্দেশ্য ছিল ভারতে প্রতিনিধিত্বশীল সরকার গঠন এবং স্বায়ত্তশাসন অর্জন। এছাড়া ভারতের কেন্দ্রীয় ও প্রাদেশিক কাউন্সিলগুলোর সদস্য সংখ্যা বৃদ্ধি এবং সেগুলোতে ভারতীয়দের প্রতিনিধিত্বের ব্যবস্থা করা কংগ্রেসের অন্যতম লক্ষ্য ও উদ্দেশ্য ছিল। সরকারি চাকরিতে ভারতীয়দের অধিক সংখ্যায় নিয়োগের ব্যবস্থা করা, ভারতে শিক্ষার সুযোগ-সুবিধা সম্প্রসারণ করা, প্রশাসনিক ব্যয় ও সামরিক বরাদ্দ হ্রাস, বিচার ও শাসন বিভাগ পৃথকীকরণ করা, ভারতে সিভিল সার্ভিস পরীক্ষা অনুষ্ঠান এবং ভারতীয়দের জন্য পরীক্ষায় অংশগ্রহণের বয়সসীমা বৃদ্ধির লক্ষ্যেই জাতীয় কংগ্রেস গঠিত হয়েছিল ।"
        },
        {
          "label": "গ",
          "question": "উদ্দীপকে উল্লেখিত ঘটনার সাথে তোমার পাঠ্যবইয়ের কোন ঘটনার মিল রয়েছে? কারণসহ ব্যাখ্যা করো।",
          "explanation": "উদ্দীপকে উল্লেখিত ঘটনার সাথে আমার পাঠ্যবইয়ের ঐতিহাসিক ঘটনা ১৯০৫ সালের বঙ্গভঙ্গের সাদৃশ্য আছে। 'বঙ্গভঙ্গ' ব্রিটিশ ভারতের রাজনৈতিক ইতিহাসের এক যুগান্তকারী ঘটনা এটি ব্রিটিশ সরকারের রাজনৈতিক উদ্দেশ্য সাধনের পাশাপাশি প্রশাসনিক জটিলতা নিরসন করে। তাছাড়া এটি নবগঠিত পূর্ববঙ্গের অর্থনীতি ও জীবনমান উন্নয়নে নতুন যুগের সূচনা করে। উদ্দীপকে বর্ণিত বিশাল আয়তনের অঞ্চলটিতে উন্নয়ন, আইন-শৃঙ্খলা রক্ষা প্রভৃতি নিশ্চিত করার লক্ষ্যে এটিকে 'ক' ও 'খ' ভাগ করা হয়েছে। একইভাবে ব্রিটিশ ভারতে অবিভক্ত বাংলা প্রদেশ ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর জেনারেল লর্ড কার্জন অর্থনৈতিক উন্নয়ন, আইন-শৃঙ্খলা রক্ষা ও সুষ্ঠুভাবে শাসন কার্য পরিচালনার লক্ষ্যে ১৯০৫ সালে বাংলাকে ভাগ করে দুটি প্রদেশ সৃষ্টি করেন। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় 'পূর্ববাংলা ও আসাম' প্রদেশ। ঢাকাকে এ নতুন প্রদেশের রাজধানী করা হয়। অন্যদিকে, পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ; কলকাতা হয় এর রাজধানী। সুতরাং উদ্দীপকের ঘটনা ১৯০৫ সালের বঙ্গভঙ্গের কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকে উল্লেখিত 'খ' অঞ্চলের জনগণের মধ্যে বিদ্যমান প্রতিক্রিয়া বিশ্লেষণসহ এর ফলাফল মূল্যায়ন করো।",
          "explanation": "উদ্দীপকে উল্লেখিত 'খ' অঞ্চলের জনগণের প্রতিক্রিয়া দ্বারা বঙ্গভঙ্গের ফলে গঠিত পশ্চিমবঙ্গ প্রদেশের সম্প্রদায়ের প্রক্রিয়াকে নির্দেশ করা হয়েছে। এর ফলে একপর্যায়ে বঙ্গভঙ্গ রদ করা হয়। পশ্চিম বঙ্গের অভিজাত হিন্দু সম্প্রদায় বঙ্গভঙ্গের ঘটনাকে বাঙালি জাতির বিকাশমান সংহতি ও চেতনার ওপর আঘাত হিসেবে দেখে। পূর্ব বাংলা ও আসাম নামে নতুন প্রদেশ হওয়ায় পূর্ববঙ্গে ঢাকাকে কেন্দ্র করে বিভিন্ন শিল্প প্রতিষ্ঠান, সরকারি অফিস-আদালত, শিক্ষা প্রতিষ্ঠান ইত্যাদি গড়ে ওঠে। তবে পশ্চিম বাংলার সংখ্যাগরিষ্ঠ হিন্দু সম্প্রদায়, বিশেষ করে ধনাঢ্য ভূস্বামীরা বঙ্গভঙ্গের ফলে ক্ষতিগ্রস্ত হয়। দুই সম্প্রদায়ের ওপর বঙ্গভঙ্গের এই বিপরীতধর্মী প্রভাবের ফলে সাম্প্রদায়িক চেতনার বিষবৃক্ষ রোপিত হয়।ধীরে ধীরে বঙ্গভঙ্গের বিরুদ্ধে তীব্র আন্দোলন গড়ে ওঠে। আন্দোলনকারীরা বঙ্গভঙ্গের বিরুদ্ধে ব্রিটিশ পণ্য বর্জন তথ৷ স্বদেশি আন্দোলন এবং ইংরেজ সরকারি কর্মকর্তা-কর্মচারীদের ভয়ভীতি প্রদর্শন ও হামলার মাধ্যমে কার্যক্রম শুরু করে। সারা ভারতবর্ষে জাতীয়তাবাদের জয়গান শুরু হয় এবং জনগণ প্রচণ্ড বিক্ষোভে ফেটে পড়ে। পত্র-পত্রিকায় চরম উত্তেজনাকর খবর ও সম্পাদকীয় লিখিত হতে থাকে। অবস্থাদৃষ্টে ব্রিটিশ সরকার আতঙ্কিত হয়ে ওঠে । প্রচণ্ড আন্দোলনের মুখে ব্রিটিশ সরকার শেষ পর্যন্ত নতি স্বীকার করতে বাধ্য হয়। ১৯১১ সালের ডিসেম্বর মাসে দিল্লির দরবারে সম্রাট পঞ্চম জর্জের রাজ্যাভিষেক উপলক্ষ্যে আয়োজিত এক অনুষ্ঠানে বঙ্গভঙ্গ রদ ঘোষণা করা হয়। পরিশেষে বলা যায়, 'খ' অঞ্চল তথা পশ্চিমবঙ্গের অভিজাত হিন্দু সম্প্রদায়ের বিরোধিতায় শেষ পর্যন্ত বঙ্গভঙ্গ রদ করে আবার দুই বাংলাকে একত্র করা হয়।"
        }
      ]
    },
    {
      "number": "3",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "৩রা জুন পরিকল্পনা কী?",
          "explanation": "'ভারত স্বাধীনতা আইন' প্রণয়নের লক্ষ্যে লর্ড মাউন্টব্যাটেন ১৯৪৭ সালের ৩ জুন ভারতবর্ষের জনগণের সামনে যে পরিকল্পনা পেশ করেছিলেন তাই '৩ জুন পরিকল্পনা' নামে পরিচিত।"
        },
        {
          "label": "খ",
          "question": "প্রাদেশিক স্বায়ত্তশাসন কেন প্রয়োজন? ব্যাখ্যা করো।",
          "explanation": "প্রদেশগুলোতে স্বাধীন, দায়িত্বশীল ও আত্মনির্ভরশীল শাসন ব্যবস্থা প্রতিষ্ঠা করতে প্রাদেশিক স্বায়ত্তশাসন প্রয়োজন । ১৯৩৫ সালে ভারত শাসন আইনে প্রাদেশিক স্বায়ত্তশাসন প্রবর্তন করা হয়। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা প্রাদেশিক স্বায়ত্তশাসনের মাধ্যমে প্রদেশগুলো স্বাধীন, দায়িত্বশীল ও অর্থনৈতিকভাবে আত্মনির্ভরশীল শাসন ব্যবস্থা কায়েম করতে পারবে, যা প্রদেশগুলোর সার্বিক অগ্রগতিতে প্রভাব রাখবে। আর এজন্য প্রাদেশিক স্বায়ত্তশাসন প্রয়োজন ।"
        },
        {
          "label": "গ",
          "question": "উদ্দীপকে '?' চিহ্নটি তোমার পাঠ্যপুস্তকের যে আইনকে নির্দেশ করে তার কার্যকারিতা ব্যাখ্যা করো।",
          "explanation": "উদ্দীপকে (?) চিহ্নটি ব্রিটিশ ভারতের ১৯৩৫ সালের ভারত শাসন আইনকে নির্দেশ করে, যা ছিল বাস্তবায়নগত দিক দিয়ে সম্পূর্ণ অকার্যকর। উদ্দীপকে উল্লেখিত আইনের বৈশিষ্ট্য হিসেবে সর্বভারতীয় যুক্তরাষ্ট্র, প্রাদেশিক স্বায়ত্তশাসন, কেন্দ্রে দ্বৈতশাসন, গভর্নর জেনারেল এবং নতুন প্রদেশ গঠন প্রভৃতি বিষয়ে কথা বলা হয়েছে। ১৯৩৫ সালের ভারত শাসন আইনেও এ বিষয়গুলোর উল্লেখ আছে । ১৯৩৫ সালের ভারত শাসন আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানি কর্তৃক নিযুক্ত হন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা, বিভাগীয় কর্মকর্তাদের দৌরাত্ম্য, গভর্নরের নিয়ন্ত্রণাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনো দিনই কার্যকর হয়নি। সুতরাং বলা যায়, উদ্দীপকের সাথে সাদৃশ্যপূর্ণ ১৯৩৫ সালের ভারত শাসন আইনটি ছিল অকার্যকর।"
        },
        {
          "label": "ঘ",
          "question": "তুমি কি মনে কর, উদ্দীপকে ইঙ্গিতকৃত আইনটি ব্রিটিশ ভারতে গণতন্ত্র বিকাশে সহায়ক ছিল? তোমার মতের সপক্ষে যুক্তি দাও।",
          "explanation": "হ্যাঁ, আমি মনে করি, ১৯৩৫ সালের ভারত শাসন আইনটি ব্রিটিশ ভারতে গণতন্ত্র বিকাশে সহায়ক ছিল। ১৯৩৫ সালের ভারত শাসন আইনকে ব্রিটিশ ভারতের শাসনতান্ত্রিক অগ্রগতির ক্ষেত্রে উল্লেখযোগ্য পদক্ষেপ হিসেবে বিবেচনা করা হয়। এই আইনে এতদিন ধরে প্রচলিত এককেন্দ্রিক শাসনব্যবস্থার পরিবর্তে সর্বভারতীয় যুক্তরাষ্ট্র গঠন করা হয় যাতে প্রাদেশিক স্বায়ত্তশাসন এবং দ্বিকক্ষ বিশিষ্ট আইনসভা অন্তর্ভুক্ত হয়। প্রদেশসমূহে দ্বৈতশাসন রহিত করে সুনির্দিষ্ট ক্ষমতা প্রদান করা হয়। ভারত সচিবের কাউন্সিলের অবসান করে একটি উপদেষ্টা পরিষদ গঠন করা হয় এবং ভারত সচিবের ক্ষমতা কমিয়ে ভারত সরকারের হাতে উল্লেখযোগ্য ক্ষমতা হস্তান্তর করা হয়। ১৯৩৫ সালের আইনে ভোটাধিকারের যোগ্যতা শিথিল করায় ভোটারের সংখ্যা বৃদ্ধি পায়। প্রদেশে দায়িত্বশীল সরকার প্রতিষ্ঠিত হয়। প্রাদেশিক মন্ত্রিসভা তাদের কাজের জন্য আইনসভার নিকট জবাবদিহি করত। প্রাদেশিক স্বায়ত্তশাসন ও ভোটাধিকারের সুযোগ বৃদ্ধি করায় শাসনকাজে জনগণের অংশগ্রহণের সুযোগ বৃদ্ধি পায়। যদিও কেন্দ্রে গভর্নর জেনারেল এবং প্রদেশে গভর্নরদের প্রকৃত ক্ষমতা, স্বেচ্ছাচারী আচরণ ও বিশেষ বিচার বুদ্ধিজনিত ক্ষমতার কারণে যুক্তরাষ্ট্রীয় ব্যবস্থা ও প্রাদেশিক স্বায়ত্তশাসনের পূর্ণ বাস্তবায়ন হয়নি তথাপি ১৯৩৫ সালের ভারত শাসন আইন পূর্বের অন্যান্য শাসনতান্ত্রিক আইন অপেক্ষা অধিক উন্নত ও গণতান্ত্রিক চরিত্রের ছিল।"
        }
      ]
    },
    {
      "number": "4",
      "uddipok": "মি. সুনীল রায় ও মোহাম্মদ আবুল হোসেন একই ইউনিয়নের বাসিন্দা। দু'জনই রাজনীতিবিদ। দু'জনের লক্ষ্য সাধারণ মানুষের উন্নতি সাধন। অল্পকালের মধ্যেই সুনীল মারা যান। আবুল হোসেন থেমে থাকলেন না। তিনি কৃষিনির্ভর এলাকার কৃষি ও কৃষকের সমস্যা উপলব্ধি করে তা দূরীকরণে নানামুখী পদক্ষেপ গ্রহণ করলেন। কৃষকদের ছেলে- মেয়েদের শিক্ষিত করার লক্ষ্যে অনেক শিক্ষা প্রতিষ্ঠান গড়ে তুললেন। তিনি সরকারের গুরুত্বপূর্ণ পদে দায়িত্ব পালনের সুযোগ পেলেন। এলাকার মানুষ দুজনকেই বিশেষ উপাধিতে ভূষিত করলেন। সাধারণ মানুষের স্মৃতির মনিকোটায় তাঁরা স্মরণীয় বরণীয় হয়ে রইলেন।",
      "tag": "JB 23",
      "sub_questions": [
        {
          "label": "ক",
          "question": "দ্বৈতশাসন বলতে কী বোঝ?",
          "explanation": "১৭৬৫ সালে লর্ড ক্লাইভ প্রবর্তিত বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে নাস্ত করার অভিনব পদ্ধতিই হলো দ্বৈতশাসন।"
        },
        {
          "label": "খ",
          "question": "'জালিয়ানওয়ালাবাগ হত্যাকাণ্ড কেন সংঘটিত হয়েছিল?",
          "explanation": "১৯১৯ সালে ব্রিটিশ সরকার কর্তৃক প্রবর্তিত রাওলাট আইনের বিরুদ্ধে প্রতিবাদের কারণে 'জালিয়ানওয়ালাবাগ হত্যাকাণ্ড সংঘটিত হয়েছিল ১৯১৯ সালে ব্রিটিশ সরকার রাওলাট আইন নামে একটি কুখ্যাত আইন প্রবর্তন করেন । এই আইনে জনগণের স্বাধীনতা ও অধিকার হরণ করা হয়। সরকার বিরোধী যেকোনো প্রচারকার্যকে দণ্ডনীয় অপরাধ বলে চিহ্নিত করা হয় এবং কোনো রকম সাক্ষ্য-প্রমাণ ছাড়াই যেকোনো সন্দেহভাজন ব্যক্তিকে বিনা পরোয়ানায় গ্রেফতার ও বিনা বিচারে শাস্তির বিধান করা হয়। জনগণ রাওলাট আইনের প্রতিবাদে পাঞ্জাবের অমৃতসরের জালিয়ানওয়ালাবাগ নামক উদ্যানে শান্তিপূর্ণ সমাবেশে সমবেত হলে পাঞ্জাবের সামরিক শাসনকর্তা মাইকেল ও ডায়ারের নির্দেশে পুলিশ প্রায় ১০ মিনিট ধরে নির্বিচারে হত্যাকাণ্ড চালায়। ইতিহাসে যা 'জালিয়ানওয়ালাবাগ হত্যাকাণ্ড' নামে পরিচিত।"
        },
        {
          "label": "গ",
          "question": "উদ্দীপকের মি. সুনীল রায়ের সাথে তোমার পঠিত কোন রাজনৈতিক ব্যক্তিত্বের মিল রয়েছে? ব্যাখ্যা করো ।",
          "explanation": "উদ্দীপকের মি. সুনীল রায়ের সাথে আমার পঠিত রাজনৈতিক নেতা দেশবন্ধু চিত্তরঞ্জন দাশের মিল রয়েছে । উদ্দীপকে বলা হয়েছে, সুনীল রায়ের লক্ষ্য সাধারণ মানুষের উন্নতি সাধন । অল্পকালের মধ্যেই সুনীল মারা যান। এসব তথ্য দেশবন্ধু চিত্তরঞ্জন | দাশকেই নির্দেশ করছে। কারণ দেশবন্ধু চিত্তরঞ্জন দাশের রাজনীতির একমাত্র লক্ষ্য ছিল সাধারণ মানুষের উন্নতি সাধন। অসাধারণ এ রাজনীতিবিদ মাত্র ৫৫ বছর বয়সে মৃত্যুবরণ করেন । দেশবন্ধু চিত্তরঞ্জন দাশ বাংলার একজন ক্ষণজন্মা মহাপুরুষ। মানুষের প্রতি তাঁর অগাধ ভালোবাসা ছিল। ধর্ম-বর্ণের সংকীর্ণতা বা সাম্প্রদায়িক বিবাদকে তিনি পছন্দ করতেন না। তাঁর রাজনীতির মূল ভাবনাই ছিল মানুষের সেবা। হিন্দু-মুসলিম সম্প্রীতি ও ঐক্য প্রতিষ্ঠায় তিনি অক্লান্ত পরিশ্রম করেছেন। ১৯২৩ সালে সম্পাদিত বেঙ্গল প্যাক্ট তার এ প্রচেষ্টারই ফসল। সাধারণ মানুষকে চিত্তরঞ্জন দাশ বিভিন্নভাবে সহযোগিতা করতেন। তিনি মানুষের জন্য নিজের ধন-সম্পদ বিলিয়ে দিয়েছেন। শেষ পর্যন্ত তিনি নিজের বাড়িটিও সমাজসেবার জন্য দান করে যান। এসব কারণে বাংলার জনগণ তাঁকে 'দেশবন্ধু' উপাধিতে ভূষিত করে। হিন্দু-মুসলমান ঐক্য প্রতিষ্ঠার ক্ষেত্রেও তিনি অসামান্য অবদান রেখেছেন ।"
        },
        {
          "label": "ঘ",
          "question": "উদ্দীপকের মোহাম্মদ আবুল হোসেনের সাথে তোমার পঠিত যে রাজনৈতিক ব্যক্তিত্বের মিল রয়েছে কৃষকদের কল্যাণে তাঁর অবদান মূল্যায়ন করো ।",
          "explanation": "উদ্দীপকের মোহাম্মদ আবুল হোসেনের সাথে আমার পঠিত রাজনৈতিক ব্যক্তিত্ব শেরে বাংলা এ. কে ফজলুল হকের মিল রয়েছে। কৃষকদের কল্যাণে তিনি অসামান্য অবদান রেখেছেন। ফজলুল হক ছিলেন একজন সত্যিকার মানবদরদি। বাংলার অত্যাচারিত ও নিষ্পেষিত কৃষককুলের অবস্থা দেখে তার প্রাণ কেঁদে ওঠে। দরিদ্র কৃষক প্রজারাই দেশের আসল প্রাণ- একথা উপলব্ধি করে ফজলুল হক তাদের অবস্থার উন্নতি করতে যথাসাধ্য চেষ্টা করেন। শেরে বাংলা এ. কে. ফজলুল হক ছিলেন কৃষক দরদি নেতা। তিনি ১৯২৯ সালে 'নিখিল বঙ্গ প্রজা সমিতি' প্রতিষ্ঠা করেন। শেরে বাংলা এ. কে. ফজলুল হক দরিদ্র ও কৃষক প্রজাদের সুদখোর মহাজন ও জমিদারদের কবল থেকে রক্ষা করেন। ১৯৩৭ সালে মুখ্যমন্ত্রীর দায়িত্ব নেওয়ার পর তিনি কৃষক ও প্রজাদের ঋণের ভার লাঘবের উদ্দেশ্যে ঋণ সালিশি বোর্ড গঠন করেন। ঋণ সালিশি বোর্ড গঠন করে জমিদার ও গ্রাম্য মহাজনদের নির্যাতিত কৃষকের অধিকার আদায়ে বলিষ্ঠ ভূমিকা রাখেন। তাঁর উদ্দেশ্য ছিল জমিদারদের উৎপীড়ন থেকে কৃষক প্রজাদের রক্ষা করা। ফজলুল হক ছিলেন বাংলার নিপীড়িত ও নির্যাতিত কৃষকদের মুক্তিদাতা । ১৯৩৮ সালে তিনি কৃষকদের সুবিধার্থে প্রজাস্বত্ব আইন পাস করেন। ১৯৪০ সালে তিনি মহাজনি আইন পাস করেন। মোটকথা বাংলার অবহেলিত কৃষকদের জন্য তিনি ছিলেন আশীর্বাদস্বরূপ তার এসব কর্মকাণ্ড কৃষকদের মুক্তি সন্ধান দেয় । উপরের আলোচনার পরিপ্রেক্ষিতে বলা যায়, অবহেলিত কৃষকদের সুদখোর মহাজনদের হাত থেকে মুক্তি এবং তাদের অধিকার আদায়ে শেরে বাংলা এ. কে. ফজলুল হক গুরুত্বপূর্ণ অবদান রেখেছেন ।"
        }
      ]
    },
    {
      "number": "5",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "মোহামেডান লিটারেরি সোসাইটি প্রতিষ্ঠা করেন কে?",
          "explanation": "মোহামেডান লিটারেরি সোসাইটি প্রতিষ্ঠা করেন নওয়াব আবদুল লতিফ ।"
        },
        {
          "label": "খ",
          "question": "হোসেন শহীদ সোহ্রাওয়ার্দীকে 'গণতন্ত্রের মানসপুত্র' বলা হয় কেন?",
          "explanation": "গণতন্ত্রের প্রশ্নে আপসহীন নেতা ছিলেন বলেই হোসেন শহীদ সোহ্রাওয়ার্দীকে গণতন্ত্রের মানসপুত্র বলা হয় । হোসেন শহীদ সোহ্রাওয়ার্দী ছিলেন গণতান্ত্রিক ধ্যান-ধারণা ও আদর্শে বিশ্বাসী। তিনি সারাজীবন গণতন্ত্রের জন্য সংগ্রাম করেছেন । তিনি বিশ্বাস করতেন জনগণই প্রকৃত ক্ষমতার উৎস; জনগণের ক্ষমতাই সর্বাপেক্ষা বড় ক্ষমতা। নিয়মতান্ত্রিক রাজনীতির পথ ধরে সোহ্রাওয়ার্দী সংসদীয় গণতন্ত্রের মাধ্যমে প্রকৃত মুক্তি অর্জনে সচেষ্ট হন। রাজনীতিতে তিনি কখনো অনিয়মতান্ত্রিক বা ধ্বংসাত্মক পদ্ধতির আশ্রয় গ্রহণ করেননি । তিনি বিপ্লবের পরিবর্তে ব্যালটে বিশ্বাসী ছিলেন। তাই তাকে 'গণতন্ত্রের মানসপুত্র' বলা হয় ।"
        },
        {
          "label": "গ",
          "question": "উদ্দীপকে '?' চিহ্ন দ্বারা যে নেতার প্রতি ইঙ্গিত করা হয়েছে রাষ্ট্রভাষা আন্দোলনে তাঁর ভূমিকা বিশ্লেষণ করো।",
          "explanation": "উদ্দীপকে (?) চিহ্নিত চিহ্ন দ্বারা মহান নেতা বঙ্গবন্ধু শেখ মুজিবুর রহমানকে ইঙ্গিত করা হয়েছে, যিনি রাষ্ট্রভাষা আন্দোলনে গুরুত্বপূর্ণ ভূমিকা পালন করেন। বাংলাকে পাকিস্তানের অন্যতম রাষ্ট্রভাষা করার দাবি নিয়ে আন্দোলনে অংশ নেওয়ার মাধ্যমেই বঙ্গবন্ধুর বৃহত্তর পরিসরে রাজনৈতিক জীবনের সূচনা ঘটে। ১৯৪৮ সালের ২ মার্চ ঢাকা বিশ্ববিদ্যালয়ের ফজলুল হক মুসলিম হলে বাংলা ভাষাবিরোধী কার্যকলাপের বিরুদ্ধে সক্রিয় আন্দোলন গড়ে তোলার উদ্দেশ্যে রাষ্ট্রভাষা সংগ্রাম পরিষদ গঠিত হয়। এখানে সক্রিয় ভূমিকায় ছিলেন তরুণ নেতা শেখ মুজিবুর রহমান। এই পরিষদের আহ্বানে ১১ মার্চ ঢাকায় ধর্মঘট পালিত হয়। ধর্মঘট পালনকালে বঙ্গবন্ধুসহ কয়েকজন রাজনৈতিক কর্মীকে সচিবালয় ভবনের সামনে থেকে গ্রেফতার করা হয়। কিন্তু ছাত্রসমাজের তীব্র প্রতিবাদের মুখে ১৫ মার্চ বঙ্গবন্ধু এবং অন্য ছাত্রনেতাদেরকে মুক্তি দেওয়া হয়। বঙ্গবন্ধু বাংলাকে রাষ্ট্রভাষা করার দাবিতে সমগ্র দেশ সফর শুরু করেন। প্রতি জেলায় সংগ্রাম পরিষদ গড়ে তোলেন। ১৯৫২ সালের ২৬ জানুয়ারি পাকিস্তানের প্রধানমন্ত্রী খাজা নাজিমউদ্দীন পুনরায় ঘোষণা করেন, উর্দুই পাকিস্তানের একমাত্র রাষ্ট্রভাষা হবে। এ ঘোষণার পর জেলে থাকা সত্ত্বেও বঙ্গবন্ধু প্রতিবাদ ও প্রতিরোধ গড়ে তুলতে বিশেষ ভূমিকা রাখেন। ভাষা আন্দোলনের অংশ হিসেবে ২১ ফেব্রুয়ারিকে রাষ্ট্রভাষা দাবি আদায়ের দিবস হিসেবে পালন করার সিদ্ধান্ত নেওয়া হয়। একই সময়ে বঙ্গবন্ধু জেলে অবস্থান করে অনশন পালনের সিদ্ধান্ত নেন। এভাবে ভাষা আন্দোলনে বঙ্গবন্ধু তাৎপর্যপূর্ণ অবদান রাখেন ।"
        },
        {
          "label": "ঘ",
          "question": "স্বাধীন বাংলাদেশ প্রতিষ্ঠায় উদ্দীপকে ইঙ্গিতকৃত নেতার ভূমিকা মূল্যায়ন করো।",
          "explanation": "উক্ত মহান নেতা অর্থাৎ বঙ্গবন্ধু শেখ মুজিবুর রহমান ও বাংলাদেশের স্বাধীনতা এক সূত্রে গাঁথা। স্বাধীন বাংলাদেশ গঠনে বঙ্গবন্ধু শেখ মুজিবুর রহমানের অবদান। বঙ্গবন্ধুর দৃঢ় ও বলিষ্ঠ নেতৃত্বেই বাংলাদেশ স্বাধীনতা অর্জনে সক্ষম হয়েছিল। বাঙালির স্বাধিকার আদায়ে আন্দোলন করায় তিনি পাকিস্তানের শাসকগোষ্ঠীর প্রধান শত্রুতে পরিণত হন। ভোগ করেন জেল, জুলুম ও অত্যাচার। ভাষা আন্দোলন থেকে শুরু করে পূর্ব বাংলার প্রতিটি আন্দোলন-সংগ্রামে তিনি ছিলেন অগ্রসৈনিক। ১৯৬৬ সালে তার উত্থাপিত ছয় দফা দাবিতে বাঙালির আশা-আকাঙ্ক্ষার প্রতিফলন ঘটে এবং বাঙালি নিজেদের অধিকার আদায়ে সচেতন হয়ে ওঠে। যার ফলাফল দেখা যায় ১৯৭০ সালের সাধারণ নির্বাচনে বঙ্গবন্ধুর নেতৃত্বে আওয়ামী লীগের নিরঙ্কুশ বিজয়ের মধ্যে। নির্বাচনে আওয়ামী লীগ বিজয় লাভ করলেও বঙ্গবন্ধু ক্ষমতায় যেতে পারেননি। এরপর পাক-সরকারের অন্যায় অবিচারের বিরুদ্ধে তিনি সোচ্চার হয়ে ওঠেন এবং অসহযোগ আন্দোলনের ডাক দেন। এরই প্রেক্ষিতে তিনি ১৯৭১ সালের ৭ মার্চ তৎকালীন রেসকোর্স ময়দানে ঐতিহাসিক ভাষণ প্রদান করেন। তাঁর এ ভাষণ বাঙালি জাতিকে স্বাধীনতার মন্ত্রে উজ্জীবিত করে। ১৯৭১ সালের ২৫ মার্চ অপারেশন সার্চলাইটের ঘটনার প্রেক্ষিতে ২৬ মার্চ প্রথম প্রহরে পাক হানাদারদের নিকট বন্দি হওয়ার পূর্বেই তিনি স্বাধীনতার ঘোষণা দেন। তাঁর এ ঘোষণায় সাড়া দিয়ে বাংলাদেশের আপামর জনসাধারণ মুক্তিযুদ্ধে অংশগ্রহণ করে দীর্ঘ নয় মাস রক্তক্ষয়ী যুদ্ধের মাধ্যমে ১৬ ডিসেম্বর বাঙালি অর্জন করে তাদের চূড়ান্ত বিজয় । উপরের আলোচনায় প্রতীয়মান হয় যে, বাংলাদেশের স্বাধীনতা ও বিজয় অর্জনে বঙ্গবন্ধু শেখ মুজিবুর রহমান অনন্য ভূমিকা পালন করেন। তাই বলা যায়, বঙ্গবন্ধু শেখ মুজিবুর রহমান ও বাংলাদেশের স্বাধীনতা এক সূত্রে গাঁথা।"
        }
      ]
    },
    {
      "number": "6",
      "uddipok": "ভারতীয় উপমহাদেশে 'ক' একটি স্বাধীন রাষ্ট্র। হাজার মাইল দূরত্বে অবস্থিত এর একটি প্রদেশ 'খ'। স্বাধীনতা লাভের পর কেন্দ্রীয় সরকার দীর্ঘদিন নির্বাচনের মাধ্যমে কেন্দ্রীয় ও প্রাদেশিক সরকার গঠনের কোনো উদ্যোগ গ্রহণ না করে নানা অজুহাতে নির্বাচন বিলম্বিত করতে থাকে। জনগণ আন্দোলনের প্রস্তুতি নিলে সরকার নির্বাচনি ধারা সংশোধন করে প্রাদেশিক নির্বাচনের তারিখ ঘোষণা করে। প্রদেশের কয়েকটি রাজনৈতিক দল জোটবদ্ধ হয়ে নির্বাচনে অংশগ্রহণ করে বিপুল ভোটে বিজয় লাভ করে।",
      "tag": "JB 23",
      "sub_questions": [
        {
          "label": "ক",
          "question": "জাতীয়তাবাদ কী?",
          "explanation": "জাতীয়তাবাদ হলো এক ধরনের মানসিক চেতনা যা একটি জনসমাজকে অন্যদের থেকে আলাদা করে।"
        },
        {
          "label": "খ",
          "question": "অপারেশন সার্চলাইট সম্পর্কে কী জান? লেখো ।",
          "explanation": "১৯৭১ সালের ২৫ মার্চ রাতে পাকিস্তানি হানাদার বাহিনী নিরীহ ও নিরস্ত্র বাঙালিদের ওপর যে হত্যাযজ্ঞ চালায় তা 'অপারেশন সার্চলাইট' নামে পরিচিত। পাকিস্তানের তৎকালীন প্রেসিডেন্ট ইয়াহিয়া খানের নির্দেশে পাকিস্তানি সেনাবাহিনী ১৯৭১ সালের ২৫ মার্চ রাতে রাজারবাগ পুলিশ লাইন্‌স, পিলখানার ই পি আর ঘাঁটি, ঢাকা বিশ্ববিদ্যালয় এলাকা, পুরোনো ঢাকার হিন্দুপ্রধান এলাকাসহ পূর্ব বাংলার বিভিন্ন স্থানে ভয়াবহ গণহত্যা চালায় । এ নারকীয় গণহত্যার সাংকেতিক নাম ছিল 'অপারেশন সার্চলাইট'।"
        },
        {
          "label": "গ",
          "question": "উদ্দীপকে উল্লেখিত নির্বাচনের সাথে তোমার পাঠ্যবইয়ের যে নির্বাচনের মিল রয়েছে তার ফলাফল ব্যাখ্যা করো।",
          "explanation": "উদ্দীপকে উল্লেখিত নির্বাচনের সাথে আমার পাঠ্যবইয়ের ১৯৫৪ সালে প্রাদেশিক নির্বাচনের মিল রয়েছে। এ নির্বাচনে যুক্তফ্রন্ট বিপুল ভোটে জয়লাভ করে । পূর্ব পাকিস্তানে ১৯৫৪ সালের প্রাদেশিক পরিষদের নির্বাচন অত্যন্ত গুরুত্বপূর্ণ। এ নির্বাচনে আওয়ামী লীগ ও সমামনা রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা হিসেবে ‘যুক্তফ্রন্ট' নামে একটি রাজনৈতিক জোট গঠন করে । উদ্দীপকে বলা হয়েছে, ভারতীয় উপমহাদেশে 'ক' একটি স্বাধীন রাষ্ট্র। হাজার মাইল দূরত্বে এর একটি প্রদেশ রয়েছে। স্বাধীনতা লাভের পর কেন্দ্রীয় সরকার নানা অজুহাতে নির্বাচন বিলম্বিত করতে থাকে। এক পর্যায়ে জনগণ আন্দোলনের প্রস্তুতি নিলে সরকার নির্বাচনি ধারা সংশোধন করে প্রাদেশিক নির্বাচনের তারিখ ঘোষণা করে। প্রদেশের কয়েকটি রাজনৈতিক দল জোটবদ্ধ হয়ে এ নির্বাচনে অংশগ্রহণ করে এবং বিপুল ভোটে বিজয় লাভ করে। এখানে ১৯৫৪ সালের যুক্তফ্রন্ট নির্বাচনের প্রতি ইঙ্গিত করা হয়েছে। এ নির্বাচনে মুসলিম লীগের ভরাডুবি হয়। নির্বাচনের ফলাফলে দেখা যায়, যুক্তফ্রন্ট ২৩৭টি মুসলিম আসনের মধ্যে ২২৩টি আসন লাভ করে। অন্যদিকে, ১৯৪৭ সাল থেকে ক্ষমতায় আসীন মুসলিম লীগ পায় মাত্র ৯টি আসন। অমুসলিম আসনে কংগ্রেস ২৪টি আসন এবং তফসিলি ফেডারেশন ২৭টি আসন লাভ করে এবং স্বতন্ত্র মুসলিঁম পায় ৪টি এবং অমুসলিম পায় ১টি আসন। সুতরাং বলা যায়, ১৯৫৪ সালের প্রাদেশিক নির্বাচনে যুক্তফ্রন্টের ব্যালট বিপ্লব ঘটেছিল।"
        },
        {
          "label": "ঘ",
          "question": "উদ্দীপকে ইঙ্গিতকৃত জোটবদ্ধ নির্বাচনের ফলাফল সেই প্রদেশের জাতীয়তাবাদ বিকাশ ও স্বাধিকার আন্দোলনে কতটুকু সহায়ক ছিল? মতামত দাও।",
          "explanation": "উদ্দীপকে বর্ণিত নির্বাচন অর্থাৎ ১৯৫৪ সালের প্রাদেশিক নির্বাচন বাঙালি জাতীয়তাবাদের বিকাশ ও স্বাধিকার আন্দোলনে পুরোপুরি সহায়ক ছিল। ১৯৫৪ সালের প্রাদেশিক নির্বাচনে যুক্তফ্রন্টের বিজয় ছিল মূলত বাঙালি জাতীয়তাবাদের বিজয়। ভাষা আন্দোলনের ফলে সৃষ্ট বাঙালি জাতীয়তাবাদের চেতনার আনুষ্ঠানিক প্রকাশ ঘটে এ নির্বাচনে জয়লাভের মধ্য দিয়েই। যুক্তফ্রন্টের বিজয়ে বাঙালি জাতির স্বায়ত্তশাসনের দাবি জয়যুক্ত হয়। আর ১৯৬৬ সালে বঙ্গবন্ধুর উত্থাপিত ছয় দফায়ও এ দাবিটিই প্রাধান্য পায়। আর স্বায়ত্তশাসনের এ চেতনা থেকেই অর্জিত হয় স্বাধীন বাংলাদেশ। পূর্ব বাংলার স্বাধিকার অর্জনের ক্ষেত্রে ১৯৫৪ সালের নির্বাচনে যুক্তফ্রন্টের বিজয় ছিল গুরুত্বপূর্ণ প্রেরণা। এ নির্বাচন পূর্ব বাংলার মানুষের মধ্যে যে ঐক্যবদ্ধ চেতনার জন্ম দিয়েছিল তা পরবর্তী জাতীয় রাজনীতিতে বিশেষ প্রভাব ফেলে। এ নির্বাচনের ফলাফল এটাই প্রমাণ করে, পূর্ব বাংলার রাজনৈতিক, অর্থনৈতিক, সামাজিক ও সাংস্কৃতিক স্বার্থ পশ্চিম পাকিস্তান হতে সম্পূর্ণ পৃথক। আর এ অঞ্চলের নেতৃবৃন্দই তাদের স্বার্থ সংরক্ষণে সক্ষম। যুক্তফ্রন্টের নির্বাচনি কর্মসূচি বাঙালির বঞ্চনা ও শোষণের বিভিন্ন দিক তুলে ধরে। ফলে জনগণের রাজনৈতিক সচেতনতা বৃদ্ধি পায়। যুক্তফ্রন্টের বিজয় পূর্ব বাংলার জনগণের পূর্ণ আঞ্চলিক স্বায়ত্তশাসনের দাবি জোরদার করে। ভাষা আন্দোলনের মাধ্যমে বাংলা ভাষার মর্যাদা প্রতিষ্ঠার যে দাবি উঠেছিল যুক্তফ্রন্টের বিজয়ের মধ্য দিয়ে সে দাবি পূরণের পথ সুগম হয় । আর এ পথ ধরেই বাঙালি স্বাধিকার আন্দোলনের দিকে অগ্রসর হয় এবং স্বাধীন ও সার্বভৌম বাংলাদেশ প্রতিষ্ঠা করতে সক্ষম হয়। পরিশেষে বলা যায়, যুক্তফ্রন্টের বিজয় পূর্ব বাংলার জনমনে বিপুল প্রভাব ফেলে। ফলে তারা জাতীয়তাবাদের চেতনায় উদ্ভাসিত হয়ে ওঠে যা তাদেরকে স্বাধিকার আন্দোলনের পথে এগিয়ে নিয়ে যায়।"
        }
      ]
    },
    {
      "number": "7",
      "uddipok": "দীর্ঘ ঔপনিবেশিক শাসন থেকে মুক্ত হয়ে 'অ' অঞ্চলের জনগণের মধ্যে এরূপ আশার সঞ্চার হয়েছিল যে, এবার তাদের আর্থ- সামাজিক ও রাজনৈতিক ব্যবস্থার সামগ্রিক উন্নয়ন ঘটবে। কিন্তু অচিরেই আর্থ-সামাজিক বৈষম্য, সাংস্কৃতিক নিপীড়ন ও রাজনৈতিক বঞ্চনার কারণে তাদের দেখা স্বপ্ন ভঙ্গ হয়। পরবর্তীতে বিভিন্ন আন্দোলন- সংগ্রামের একপর্যায়ে তাদের মুক্তির দিশারি একজন নেতা অর্থনৈতিক মুক্তি ও স্বাধিকারের কথা চিন্তা করে কয়েকটি দফা সংবলিত একটি অনন্য কর্মসূচি ঘোষণা করেন ।",
      "tag": "JB 23",
      "sub_questions": [
        {
          "label": "ক",
          "question": "১৯৫৮ সালে কে পাকিস্তানে সামরিক শাসন জারি করেন?",
          "explanation": "প্রেসিডেন্ট জেনারেল ইস্কান্দার মীর্জা ১৯৫৮ সালে পাকিস্তানে সামরিক শাসন জারি করেন ।"
        },
        {
          "label": "খ",
          "question": "‘তমদ্দুন মজলিস' কেন গঠন করা হয়েছিল?",
          "explanation": "ভাষা আন্দোলনকে সংগঠিত ও গতিশীল করতে তমদ্দুন মজলিস গঠন করা হয়েছিল। তমদ্দুন মজলিস একটি সাংস্কৃতিক সংগঠন। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম এবং রসায়নের অধ্যাপক নুরুল হক ভূঁইয়ার উদ্যোগে ১৯৪৭ সালের ১ সেপ্টেম্বর সংগঠনটি প্রতিষ্ঠিত হয়। ভাষা আন্দোলনের প্রথম পর্বে তমদ্দুন মজলিস গুরুত্বপূর্ণ ভূমিকা পালন করে। সংগঠনটি উর্দুকে পাকিস্তানের একমাত্র রাষ্ট্রভাষা করার প্রক্রিয়ার বিরুদ্ধে প্রথম প্রতিবাদ করে এবং বাংলাকে পাকিস্তানের অন্যতম রাষ্ট্রভাষা করার আন্দোলনে পথিকৃতের ভূমিকা রাখে। তমদ্দুন মজলিস ১৯৪৭ সালে 'পাকিস্তানের রাষ্ট্রভাষা বাংলা না উর্দু' শিরোনামে একটি পুস্তিকা প্রকাশ করে।"
        },
        {
          "label": "গ",
          "question": "উদ্দীপকে কোন কর্মসূচির প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ঐতিহাসিক ছয় দফা কর্মসূচির প্রতি ইঙ্গিত করা হয়েছে। বাংলাদেশের স্বাধীনতা সংগ্রামের ইতিহাসে ঐতিহাসিক ৬ দফা একটি গুরুত্বপূর্ণ কর্মসূচি। এর মাধ্যমে বাঙালির স্বাধিকারের দাবি সুদৃঢ় রূপ লাভ এবং এটি তাদেরকে স্বাধীনতার পথে চালিত করে। ১৯৬৬ সালের ৫-৬ ফেব্রুয়ারি লাহোরে বিরোধী রাজনৈতিক দলগুলোর এক সম্মেলনে বঙ্গবন্ধু শেখ মুজিবুর রহমান আওয়ামী লীগের পক্ষ থেকে পাকিস্তানের ভবিষ্যৎ শাসনতন্ত্রের ভিত্তিরূপে ছয় দফা কর্মসূচি পেশ করেন। পাকিস্তানের শাসনকাঠামোতে পূর্ব পাকিস্তানের স্বায়ত্তশাসন দাবির পটভূমিকায় ছয় দফার গুরুত্ব ও তাৎপর্য অপরিসীম। উদ্দীপকে বলা হয়েছে, ঔপনিবেশিক শাসন থেকে মুক্ত হয়ে 'অ' অঞ্চলের জনগণ সাংস্কৃতিক, অর্থনৈতিক, রাজনৈতিক, সামাজিক বৈষম্যের শিকার হয়। ফলে তাদের স্বপ্ন ভঙ্গ হয়। একপর্যায়ে জনগণের প্রিয় নেতা রাজনৈতিক ও অর্থনৈতিক দাবি সংবলিত একটি প্রস্তাব পেশ করেন। উদ্দীপকের এ ঘটনায় ১৯৬৬ সালের বঙ্গবন্ধুর ছয় দফা কর্মসূচির প্রতিফলন লক্ষ করা যায়। পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব বাংলার জনসাধারণের ওপর নানা অত্যাচার, শোষণ ও বঞ্চনা শুরু করে । এসব বৈষম্য ও অনাচার থেকে এ দেশের মানুষকে মুক্ত করার জন্য বঙ্গবন্ধু ঐতিহাসিক ছয় দফা দাবি পেশ করেন।"
        },
        {
          "label": "ঘ",
          "question": "উদ্দীপকে ইঙ্গিতকৃত কর্মসূচি বাংলাদেশের স্বাধীনতা অর্জনে কী ভূমিকা রেখেছে? বিশ্লেষণ করো।",
          "explanation": "স্বাধীন বাংলাদেশের অভ্যুদয়ে উদ্দীপকে ইঙ্গিতকৃত ছয় দফা কর্মসূচির গুরুত্বপূর্ণ ভূমিকা রয়েছে। এটি বাঙালির 'ম্যাগনাকাটা' বা 'মুক্তির সনদ' হিসেবে বিবেচিত। পাকিস্তানের স্বৈরশাসক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। এ আন্দোলন ছিল শোষকের হাত থেকে শোষিতের অর্থনৈতিক, সামাজিক ও রাজনৈতিক অধিকার আদায়ের হাতিয়ার। ১৯৬৬ সালের ছয় দফার মাধ্যমে বাঙালিরা প্রথম লিখিতভাবে স্বায়ত্তশাসনের দাবি পেশ করে যা ছিল সমগ্র বাংলার জনগণের প্রাণের দাবি। এর মাধ্যমে প্রমাণিত হয়, বাঙালিদের সাফল্য লাভ করার কৌশল বা সামর্থ্য আছে। তদানীন্তন পূর্ব পাকিস্তানের অধিকাংশ শিল্প কারখানা, ব্যাংক, বিমা প্রভৃতি পশ্চিম পাকিস্তানি পুঁজিপতিরা একচেটিয়া নিয়ন্ত্রণ করতো। দেশের সমুদয় সম্পদ ২২টি অবাঙালি পরিবারের মধ্যে কুক্ষিগত ছিল। বাঙালির স্বায়ত্তশাসনের দাবিকে নস্যাৎ করার জন্য সরকার নানা টাল-বাহানা করেছিল। কিন্তু এসব উপেক্ষা করে জনমত ক্রমেই ছয় দফার প্রতি সহানুভূতিপ্রবণ হতে থাকে। ছয় দফাকে তারা মুক্তির একমাত্র উপায় বলে গ্রহণ করে। নাগরিক হিসেবে মানসম্পন্ন জীবনযাপনের জন্য যেসব সুযোগ-সুবিধা দরকার তা-ই ছিল ছয় দফার বিষয়বস্তু। অবশেষে ১৯৭০ সালের নির্বাচনে আওয়ামী লীগের বিপুল সংখ্যাগরিষ্ঠতা স্বায়ত্তশাসনের দাবিকে ত্বরান্বিত করে। এই দাবিতে উজ্জীবিত হয়েই বাঙালিজাতি ১৯৭১ সালে মুক্তি আন্দোলনে ঝাঁপিয়ে পড়ে। ফলশ্রুতিতে আমরা স্বাধীনতা অর্জন করতে পেরেছি। উপরের আলোচনা শেষে বলা যায়, ছয় দফাকেন্দ্রিক আন্দোলনের পথ ধরেই জন্ম নিয়েছে স্বাধীন ও স্বার্বভৌম বাংলাদেশ। এ কারণেই ছয় দফাকে 'বাঙালির মুক্তির সনদ' বলা হয়।"
        }
      ]
    },
    {
      "number": "8",
      "uddipok": "অনন্তপুর ও গইয়াতলা গ্রামের শিক্ষিত বেকার যুবকেরা অর্থনৈতিকভাবে নিজেদের স্বাবলম্বী করার লক্ষ্যে একটি ব্যবসা প্রতিষ্ঠান গড়ে তোলে। অনন্তপুর গ্রামের যুবকেরা প্রতিষ্ঠান পরিচালনার মূল দায়িত্ব গ্রহণ করে। কয়েক বছর পর গইয়াতলা গ্রামের যুবকেরা লক্ষ করে অনন্তপুর গ্রামের যুবকেরা পরিচালনার দায়িত্ব নিয়ে বেশি সুবিধা নিচ্ছে এবং তারা বঞ্চিত হচ্ছে। গইয়াতলা গ্রামের যুবকেরা প্রতিষ্ঠানটি থেকে বেরিয়ে এসে নিজেরাই আলাদা ব্যবসা প্রতিষ্ঠান গড়ে তুলে এটি পরিচালনার দায়িত্ব গ্রহণ করে। তারা প্রতিষ্ঠানটি সুষ্ঠুভাবে পরিচালনার জন্য সাধারণ নীতিমালা তৈরি করে এবং সদস্যদের স্বার্থ রক্ষার জন্য বিশেষ কিছু বিধান যুক্ত করে, যা আদালত কর্তৃক বলবৎযোগ্য। এছাড়াও পাঁচটি মূলনীতি লিপিবদ্ধ করে। যা তাদের ঐক্যবদ্ধ রাখতে ও প্রতিষ্ঠানটি পরিচালনায় সহায়ক ভূমিকা পালন করবে।",
      "tag": "JB 23",
      "sub_questions": [
        {
          "label": "ক",
          "question": "যুক্তফ্রন্ট কী?",
          "explanation": "১৯৫৪ সালের প্রাদেশিক নির্বাচনে মুসলিম লীগকে পরাজিত করতে আওয়ামী মুসলিম লীগ ও সমমনা রাজনৈতিক দলগুলোর রাজনৈতিক জোট 'যুক্তফ্রন্ট' নামে পরিচিত।"
        },
        {
          "label": "খ",
          "question": "মৌলিক গণতন্ত্র কি প্রকৃত গণতন্ত্র? ব্যাখ্যা করো।",
          "explanation": "'মৌলিক গণতন্ত্র' প্রকৃত গণতন্ত্র নয়। মৌলিক গণতন্ত্র হচ্ছে এক ধরনের সীমিত গণতন্ত্র যাতে কিছু নির্দিষ্ট সংখ্যক লোকের অংশগ্রহণে স্থানীয় ও জাতীয় নেতৃত্ব নির্বাচন করা হতো। জেনারেল আইয়ুব খান সামরিক শাসন জারি করে দেশে মৌলিক গণতন্ত্র নামে এক অভিনব ব্যবস্থা প্রবর্তন করেন। এ ব্যবস্থায় সাধারণ জনগণের নির্বাচনে অংশগ্রহণের কোনো সুযোগ ছিল না। শুধু মৌলিক গণতন্ত্রীরা নির্বাচনে ভোটাধিকার প্রয়োগ করতে পারতেন। ফলে এটি প্রকৃত গণতান্ত্রিক ব্যবস্থা হিসেবে প্রতিষ্ঠিত হতে পারেনি।"
        },
        {
          "label": "গ",
          "question": "উদ্দীপকের গইয়াতলা গ্রামের যুবকেরা স্বার্থ রক্ষার জন্য যে বিধানাবলি তৈরি করেছে তার সাথে তোমার দেশের নাগরিকের স্বার্থ রক্ষায় কোন বিধানাবলির মিল রয়েছে? ব্যাখ্যা করো।",
          "explanation": "উদ্দীপকের গইয়াতলা গ্রামের কৃষকেরা স্বার্থ রক্ষার জন্য যে বিধানাবলি তৈরি করেছে তার সাথে বাংলাদেশ সংবিধানের সাদৃশ্য রয়েছে। সংবিধান একটি রাষ্ট্রের সর্বোচ্চ দলিল। ১৯৭১ সালে স্বাধীনতা লাভের পর গণপ্রজাতন্ত্রী বাংলাদেশের মূল দলিল হিসেবে সংবিধান প্রণয়ন করা হয়। বাংলাদেশ সংবিধান লিখিত ও দুষ্পরিবর্তনীয়। মোট ৮২ পৃষ্ঠার এ সংবিধানে ১৫৩টি অনুচ্ছেদ, ১১টি ভাগ ৭টি তফসিল ও ১টি প্রস্তাবনা রয়েছে। ১৯৭২ সালের সংবিধানে সংসদীয় গণতন্ত্র প্রতিষ্ঠার মাধ্যমে জাতীয় সংসদকে সার্বভৌম ক্ষমতা প্রদান করা হয়। এ সংবিধানে রাষ্ট্র পরিচালনার জন্য এককক্ষবিশিষ্ট আইনসভার বিধান রাখা হয়েছে। এছাড়া এ সংবিধানে জনগণের মৌলিক অধিকারের নিশ্চয়তা প্রদান করা হয়েছে। যা আদালত কর্তৃক স্বীকৃত ও বলবৎযোগ্য। বাংলাদেশের সংবিধানের ২৭ থেকে ৪৪ অনুচ্ছেদ পর্যন্ত মৌলিক অধিকার লিপিবদ্ধ আছে। এছাড়াও রাষ্ট্র পরিচালনার ৪টি মূলনীতি সংযোজিত হয়েছে। উদ্দীপকে বলা হয়েছে, গইয়াতলা গ্রামের যুবকেরা একটি ব্যবসা প্রতিষ্ঠান গড়ে তোলে এবং প্রতিষ্ঠানটি সুষ্ঠুভাবে পরিচালনার জন্য একটি নীতিমালা তৈরি করে। এতে সদস্যদের স্বার্থ রক্ষার জন্য বিশেষ কিছু বিধান যুক্ত করা হয়। যা আদালত কর্তৃক স্বীকৃত ও বলবৎযোগ্য। এখানে বাংলাদেশ সংবিধানে সংযুক্ত মৌলিক অধিককারের প্রতি ইঙ্গিত করা হয়েছে। কেননা, বাংলাদেশের সংবিধানেও জনগণের মৌলিক অধিকারের নিশ্চয়তা প্রদান করতে কিছু বিধান যুক্ত করা হয়েছে যা আদালত কর্তৃক বলবৎযোগ্য ও স্বীকৃত। তাই বলা যায়, উদ্দীপকের গইয়াতলা যুবকদের গৃহীত বিধানাবলির সাথে বাংলাদেশ সংবিধানের সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকে উল্লেখিত মূলনীতির সাথে তোমার দেশের যে মূলনীতির সাদৃশ্য রয়েছে তার গুরুত্ব বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত রাষ্ট্রটির অর্থাৎ বাংলাদেশের রাষ্ট্র পরিচালনার মূলনীতিসমূহ অত্যন্ত তাৎপর্যপূর্ণ। ১৯৭২ সালে প্রণীত বাংলাদেশ সংবিধানের প্রস্তাবনায় রাষ্ট্র পরিচালনার মূলনীতিসমূহ ঘোষণা করা হয়েছে। এ প্রসঙ্গে সংবিধানে উল্লেখ করা হয়- 'যে সকল মহান আদর্শ আমাদের বীর জনগণকে জাতীয় মুক্তি সংগ্রামে আত্মনিয়োগ ও বীর শহীদদিগকে প্রাণোৎসর্গ করিতে উদ্বুদ্ধ করিয়াছিল জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতার সেই সকল আদর্শ এই সংবিধানের মূলনীতি হইবে।' সংবিধানে এই মূলনীতিসমূহ সংযোজনের আইনগত তাৎপর্য অপরিসীম । সংবিধানের ৮(২) নম্বর অনুচ্ছেদে বলা হয়েছে, এই নীতিসমূহ বাংলাদেশ পরিচালনার মূলমন্ত্র হবে, আইন প্রণয়নকালে রাষ্ট্র তা প্রয়োগ করবে, এই সংবিধান ও বাংলাদেশের অন্যান্য আইনের ব্যাখ্যাদানের ক্ষেত্রে তা নির্দেশক হবে এবং তা রাষ্ট্র ও নাগরিকদের কাজের ভিত্তি হবে। সংবিধানে সংযোজিত মূলনীতিসমূহের নৈতিক ও শিক্ষামূলক মূল্যবোধও তাৎপর্যপূর্ণ। এ নীতিসমূহ জনগণকে তাদের অধিকার ও কর্তব্য সম্পর্কে সচেতন করে এবং দেশসেবার মহান আদর্শে অনুপ্রাণিত করে। রাষ্ট্রীয় কর্তৃপক্ষের জন্য এগুলো হচ্ছে পথনির্দেশনামূলক নীতি এবং রাষ্ট্রশাসনের মূলতত্ত্ব । উপরের আলোচনা থেকে বলা যায়, সংবিধানের মূলনীতিগুলো রাষ্ট্র পরিচালনায় রাষ্ট্রীয় আদর্শ। এসব সুমহান আদর্শের সুষ্ঠু বাস্তবায়নের মাধ্যমেই একটি রাষ্ট্র তার নিজ গতিতে অক্ষুন্ন রাখতে সক্ষম হয়।"
        }
      ]
    },
    {
      "number": "9",
      "uddipok": "সুদানের উত্তর অংশের নেতারা ছিল দেশটির শাসক। দক্ষিণ অংশের উপর চলতো তাদের শাসন-শোষণ ও নির্যাতন। তারই ধারাবাহিকতায় উত্তর অংশের এক স্বৈরাচারী শাসক দক্ষিণ অংশের একজন জনপ্রিয় জাতীয়তাবাদী নেতাকে প্রধান আসামি করে কতিপয় ব্যক্তির বিরুদ্ধে রাষ্ট্রদ্রোহিতার অভিযোগ এনে একটি মামলা দায়ের করে। ফলে স্বৈরাচারী শাসকের এরূপ ষড়যন্ত্রমূলক কর্মকাণ্ডের বিরুদ্ধে দক্ষিণ অংশের জনগণ প্রতিবাদ করতে থাকে। একপর্যায়ে জনগণের প্রতিবাদী কণ্ঠস্বর গণআন্দোলনে রূপ নেয়। স্বৈরচারী শাসক ক্ষমতা ছাড়তে বাধ্য হয়।",
      "tag": "JB 23",
      "sub_questions": [
        {
          "label": "ক",
          "question": "আওয়ামী মুসলিম লীগের প্রতিষ্ঠাতা কে?",
          "explanation": "আওয়ামী মুসলিম লীগের প্রতিষ্ঠাতা মওলানা আবদুল হামিদ খান ভাসানী।"
        },
        {
          "label": "খ",
          "question": "মওলানা ভাসানীকে 'মজলুম জননেতা' বলা হয় কেন?",
          "explanation": "শোষিত ও নিপীড়িত মানুষের স্বার্থ নিয়ে আজীবন আন্দোলন-সংগ্রাম করেছেন বলে মওলানা আবদুল হামিদ খান ভাসানীকে 'মজলুম জননেতা' হিসেবে অভিহিত করা হয়। মওলানা আবদুল হামিদ খান ভাসানী অবহেলিত মানুষের জন্য সারাজীবন কাজ করেছেন। অত্যাচার, শোষণ ও জুলুমের বিরুদ্ধে ছিল তার পথ চলা। তিনি কৃষক, শ্রমিক ও জনগণের অধিকার আদায়ের সংগ্রামে ছিলেন বদ্ধপরিকর। এ সংগ্রামে তিনি বারবার অত্যাচারিত, নির্যাতিত ও উৎপীড়িত হয়েছেন। জনদরদি এই নেতা শোষণ ও নির্যাতনের বিরুদ্ধে সাধারণ গরিব মানুষের স্বার্থে আজীবন সোচ্চার ছিলেন। এ কারণে তাকে 'মজলুম জননেতা' বলে অভিহিত করা হয়।"
        },
        {
          "label": "গ",
          "question": "উদ্দীপকে বর্ণিত মামলার সাথে তোমার পাঠ্যবইয়ের কোন মামলার সাদৃশ্য আছে তা ব্যাখ্যা করো।",
          "explanation": "উদ্দীপকে বর্ণিত মামলার সাথে আমার পাঠ্যবইয়ের ঐতিহাসিক আগরতলা মামলার সাদৃশ্য রয়েছে। ১৯৪৭ সালের দেশ বিভাগের পর থেকেই পূর্ব পাকিস্তান পশ্চিম পাকিস্তানি শাসকগোষ্ঠী দ্বারা নানা অত্যাচার-নির্যাতনের শিকার হয়। এ নিপীড়নের বিরুদ্ধে রুখে দাঁড়ান বাঙালির জনপ্রিয় রাজনৈতিক নেতা বঙ্গবন্ধু শেখ মুজিবুর রহমান। তিনি ঐতিহাসিক ৬ দফা দাবি উত্থাপনের মাধ্যমে পূর্ব পাকিস্তানের জনগণকে কেন্দ্রীয় সরকারের বৈষম্য ও দমন-পীড়নের বিরুদ্ধে ঐক্যবদ্ধ করে তোলেন। সরকার তাঁর জনপ্রিয়তায় ভীত হয়ে তাঁকে প্রধান আসামী করে মোট ৩৫ জন সামরিক-বেসামরিক কর্মকর্তার বিরুদ্ধে রাষ্ট্রদ্রোহিতার অভিযোগে মামলা দায়ের করে। ১৯৬৮ সালের ১১ এপ্রিল দায়েরকৃত এ মামলার শিরোনাম হয় 'পাকিস্তান রাষ্ট্র বনাম শেখ মুজিবুর রহমান এবং অন্যান্য'। উদ্দীপকে বলা হয়েছে, সুদানের উত্তর প্রদেশের এক স্বৈরাচারী শাসক দক্ষিণ অংশের একজন জনপ্রিয় ব্যক্তির বিরুদ্ধে রাষ্ট্রদ্রোহিতার অভিযোগ এনে একটি মামলা দায়ের করে। এর প্রতিবাদে দক্ষিণ অংশের জনগণ প্রতিবাদ করতে থাকে যা গণআন্দোলনে রূপ নেয়। এখানে ঐতিহাসিক আগরতলা মামলার প্রতি ইঙ্গিত করা হয়েছে। এ মামলার মূল উদ্দেশ্য ছিল পূর্ব পাকিস্তানের জনপ্রিয় নেতা বঙ্গবন্ধু শেখ মুজিবুর রহমান ও তাঁর উত্থাপিত ছয় দফা দাবিকে নিশ্চিহ্ন করা। সুতরাং বলা যায়, উদ্দীপকে বর্ণিত মামলার সাথে ঐতিহাসিক আগরতলা মামলা সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে উল্লেখিত আন্দোলনের সাথে তোমার পঠিত আন্দোলনের ফলাফলের সাদৃশ্য বিশ্লেষণ করো।",
          "explanation": "উদ্দীপকে উল্লেখিত আন্দোলনের সাথে সাদৃশ্যপূর্ণ আমার পঠিত ঐতিহাসিক ১৯৬৯ সালের গণঅভ্যুত্থানের ফলাফল ছিল সুদুরপ্রসারী। ১৯৬৯ সালের গণঅভ্যুত্থানের ফলে পাকিস্তানের সামরিক শাসক আইয়ুব খান পদত্যাগ করতে বাধ্য হন। এর পূর্বে তিনি ঐতিহাসিক আগরতলা মামলা তুলে নেন। এ গণআন্দোলনের মাধ্যমে পূর্ব পাকিস্তানের রাজনৈতিক নেতাদের আত্মবিশ্বাস বেড়ে যায়। জনস্বার্থ নিয়ে আন্দোলন করার কারণে নেতৃবৃন্দ জনগণের খুব কাছে চলে যান এবং তাদের মন জয় করেন। আওয়ামী লীগের প্রধান বঙ্গবন্ধু শেখ মুজিবুর রহমানের রাজনৈতিক জীবনে ১৯৬৯ সালের গণআন্দোলনের ব্যাপক প্রভাব পড়ে । তিনি বাংলার জনগণের অবিসংবাদিত নেতা হয়ে ওঠেন। ১৯৬৯ সালের গণঅভ্যুত্থানে স্বৈরশাসক আইয়ুব খানের বিরুদ্ধে জনগণ রাজপথে নেমে আন্দোলন করে। ফলে পাকিস্তানি পুলিশ ও সেনাদের সম্পর্কে বাঙালি জনসাধারণের মধ্যে যে ভীতি ছিল, তা অনেকটা হ্রাস পায়। পাশাপাশি তাদের মনে স্বাধীনতার আকাঙ্ক্ষা বৃদ্ধি পায়। বস্তুত ১৯৬৯ সালের গণঅভ্যুত্থানের সুদূরপ্রসারী ফলাফল স্বাধীন বাংলাদেশের অভ্যুদয়। আইয়ুব সরকারের পতনের পর অনুষ্ঠিত ১৯৭০ সালের সাধারণ নির্বাচনে আওয়ামী লীগ বিপুল বিজয় অর্জন করে। কিন্তু শাসকগোষ্ঠী ক্ষমতা হস্তান্তর করতে গড়িমসি করে এবং নানামুখী ষড়যন্ত্র চালাতে থাকে। পাকিস্তানি শাসকগোষ্ঠী ১৯৭১ সালের ২৫ মার্চ রাতে বর্বর গণহত্যা শুরু করে। বঙ্গবন্ধুর নির্দেশে বাঙালি জাতি মুক্তিযুদ্ধে ঝাঁপিয়ে পড়ে। দখলদার পাকিস্তানি সেনাদের বিরুদ্ধে ৯ নয় মাস রক্তক্ষয়ী লড়াইয়ের পর ১৯৭১ সালের ১৬ ডিসেম্বর বাংলাদেশ বিজয় অর্জন করে। বিশ্বের মানচিত্রে জন্ম নেয় বাংলাদেশ নামে আরেকটি নতুন স্বাধীন ও সার্বভৌম রাষ্ট্র । উপরের আলোচনার ভিত্তিতে একথা নিঃসন্দেহে বলা যায় ১৯৬৯ সালের গণঅভ্যুত্থানের ফলে স্বৈরশাসক আইয়ুব খান পদত্যাগে বাধ্য হয়, মুক্তিযুদ্ধে অংশ নিয়ে দেশকে শত্রুমুক্ত করে।"
        }
      ]
    },
    {
      "number": "10",
      "uddipok": "জনাব রহমান প্রশাসন ক্যাডারের সর্বোচ্চ পদের কর্মকর্তা হিসেবে অবসরে যান। অবসর পরবর্তী সময়ে মহামান্য রাষ্ট্রপতি তাঁকে একটি সাংবিধানিক সংস্থার চেয়ারম্যান হিসেবে নিয়োগ দেন। তিনি তাঁর কর্মস্থলে সম্পূর্ণ স্বাধীন থেকে জাতিকে একটি সুন্দর, সুষ্ঠু, অবাধ ও নিরপেক্ষ নির্বাচন উপহার দেন। তার এরূপ কর্মকাণ্ড গণতান্ত্রিক উন্নয়ন ধারায় দেশকে আরো এক ধাপে এগিয়ে নিয়ে যায়।",
      "tag": "JB 23",
      "sub_questions": [
        {
          "label": "ক",
          "question": "BPSC-এর পূর্ণরূপ কী?",
          "explanation": "BPSC-এর পূর্ণরূপ হলো Bangladesh Public Service Commission."
        },
        {
          "label": "খ",
          "question": "কী কী কারণে মহাহিসাব নিরীক্ষক ও নিয়ন্ত্রককে পদচ্যুত করা যায়?",
          "explanation": "মহাহিসাব নিরীক্ষক ও নিয়ন্ত্রক গণপ্রজাতন্ত্রী বাংলাদেশের একটি সাংবিধানিক প্রতিষ্ঠান । বাংলাদেশ সংবিধানের ১২৭ নং অনুচ্ছেদ অনুযায়ী বাংলাদেশের হিসাব নিরীক্ষণ ও নিয়ন্ত্রণের জন্য একজন 'মহাহিসাব নিরীক্ষক ও নিয়ন্ত্রক' থাকবেন। তার পদমর্যাদা সুপ্রিম কোর্টের বিচারপতিদের মতো। সুপ্রিম কোর্টের বিচারপ্রতিবৃন্দ যে কারণ ও পদ্ধতিতে অপসারিত হবেন, সেই কারণ ও পদ্ধতিতে তাকে অপসারণ করা যাবে। প্রমাণিত অযোগ্যতা ও অসামর্থ্যের কারণেও তিনি পদচ্যুত হতে পারেন। তাছাড়া তিনি রাষ্ট্রপতির কাছে লিখিত ও স্বীয় স্বাক্ষরযুক্ত পত্র দ্বারা পদত্যাগ করতে পারবেন।"
        },
        {
          "label": "গ",
          "question": "উদ্দীপকের রহমান সাহেব যে প্রতিষ্ঠানে কর্মরত এর কার্যাবলি সুশাসন প্রতিষ্ঠায় কতটুকু সহায়ক? ব্যাখ্যা করো।",
          "explanation": "উদ্দীপকের রহমান সাহেবের কর্মরত প্রতিষ্ঠানটি হলো বাংলাদেশের সাংবিধানিক প্রতিষ্ঠান নির্বাচন কমিশন । বাংলাদেশ নির্বাচন কমিশন একটি স্বাধীন ও নিরপেক্ষ সাংবিধানিক প্রতিষ্ঠান। দেশে সুষ্ঠু, অবাধ ও নিরপেক্ষভাবে নির্বাচন পরিচালনার জন্য নির্বাচন কমিশন গঠন করা হয়। সংবিধানের ১১৮(১) অনুচ্ছেদ অনুযায়ী, প্রধান নির্বাচন কমিশনারকে নিয়ে রাষ্ট্রপতি যেরূপ নির্দেশ করবেন, সেরূপ সংখ্যক নির্বাচন কমিশনার নিয়ে নির্বাচন কমিশন গঠিত হবে নির্বাচন কমিশন জাতীয় ও স্থানীয় পর্যায়ের নির্বাচনের জন্য ভোটার তালিকা প্রস্তুতকরণে তত্ত্বাবধান, নির্দেশ, নিয়ন্ত্রণ এবং নির্বাচন পরিচালনার দায়িত্ব পালন করে থাকে। উদ্দীপকে বলা হয়েছে, জনাব রহমান একটি সাংবিধানিক প্রতিষ্ঠানের চেয়ারম্যান হিসেবে কর্মরত, যার কাজ হলো সম্পূর্ণ স্বাধীন থেকে জাতিকে একটি সুন্দর, সুষ্ঠু, অবাধ ও নিরপেক্ষ নির্বাচন উপহার দেওয়া। এখানে বাংলাদেশ নির্বাচন কমিশনের প্রতি ইঙ্গিত করা হয়েছে। কেননা নির্বাচন কমিশন সুষ্ঠু ও গ্রহণযোগ্য নির্বাচন অনুষ্ঠানের জন্য নির্বাচনি এলাকার সীমা নির্ধারণ, ভোটার তালিকা প্রস্তুতকরণসহ প্রয়োজনীয় সকল কার্যক্রম পরিচালনা করে থাকে। নির্বাচন কমিশনের উক্ত কার্যাবলি সুশাসন প্রতিষ্ঠায় সহায়ক ভূমিকা পালন করে। একটি রাষ্ট্রে সুশাসন প্রতিষ্ঠার অন্যতম পূর্বশর্ত হলো অবাধ ও সুষ্ঠু নির্বাচন অনুষ্ঠিত হওয়া। সুষ্ঠু ও নিরপেক্ষ নির্বাচনের মাধ্যমে, গঠিত সরকার রাষ্ট্রে সুশাসন প্রতিষ্ঠায় ভূমিকা পালন করে। আর নির্বাচন কমিশনে এ কাজটি সম্পাদনে গুরুত্বপূর্ণ ভূমিকা রয়েছে। নির্বাচন কমিশন রাজনৈতিক এবং দলের অভ্যন্তরে গণতন্ত্র চর্চা, স্বচ্ছ ও অবাধ নিরপেক্ষ নির্বাচন অনুষ্ঠানের মাধ্যমে গণতান্ত্রিক ও কল্যাণমূলক সরকার গঠনে ভূমিকা পালন করে, যা সুশাসন প্রতিষ্ঠায় সহায়ক ।"
        },
        {
          "label": "ঘ",
          "question": "উদ্দীপকে উল্লেখিত জনাব রহমানের কর্মকাণ্ড 'গণতান্ত্রিক উন্নয়ন ধারায় ইতিবাচক ভূমিকা পালন করবে’ তুমি কি একমত? যুক্তি দাও।",
          "explanation": "উদ্দীপকে উল্লেখিত জনাব রহমানের কর্মকাণ্ড তথা প্রধান নির্বাচন কমিশনারের কার্যাবলি গণতান্ত্রিক উন্নয়ন ধারায় ইতিবাচক ভূমিকা পালন করবে বলে আমি মনে করি । গণতান্ত্রিক ব্যবস্থার প্রাণ হলো অবাধ, নিরপেক্ষ, গ্রহণযোগ্য ও সুষ্ঠু নির্বাচন। কেবল অবাধ, সুষ্ঠু ও নিরপেক্ষ নির্বাচনের মাধ্যমেই জনগণের রায় প্রকাশ পায়। অনেক সময় ভোট কারচুপি করে জাতীয় নির্বাচন বাধাগ্রস্ত করার চেষ্টা করা হয়। আর এই কারচুপির মতো দুর্নীতি একমাত্র প্রধান নির্বাচন কমিশনারে সুষ্ঠু তদারকির মাধ্যমেই ঠেকানো সম্ভব। উদ্দীপকে বর্ণিত রহমান সাহেব তার কর্মস্থলে সম্পূর্ণ স্বাধীন থেকে জাতিকে একটি সুষ্ঠ নির্বাচন উপহার দেন। এটি প্রধান নির্বাচন কমিশনারের কাজকে ইঙ্গিত করছে। প্রধান নির্বাচন কমিশনারের আন্তরিকতা ও গৃহীত কার্যকর ব্যবস্থার ওপর নিরপেক্ষ ও সুষ্ঠু নির্বাচন বহুলাংশে নির্ভরশীল। এ লক্ষ্যে তাকে কতগুলো দায়িত্ব পালন করতে হয়। যেমন- সকল প্রকার চাপ ও প্রভাবের ঊর্ধ্বে থেকে সাহসিকতার সাথে নির্বাচনি দায়িত্ব পালন করা। নির্বাচনি আইন ভঙ্গকারীর বিরুদ্ধে কঠোর ও দৃষ্টান্তমূলক আইনগত ব্যবস্থা নেওয়ার ব্যাপারে কঠোর হওয়া। প্রধান নির্বাচন কমিশনারের নিরপেক্ষ এসকল কার্যাবলির মাধ্যমেই জনগণ তাদের ভোটদানের অধিকার ভোগ করতে সক্ষম হয় । ফলে রাষ্ট্রে গণতান্ত্রিক শাসন প্রতিষ্ঠা লাভ করে । পরিশেষে বলা যায়, উপরে আলোচিত দায়িত্বসমূহ যথাযথভাবে পালনের মাধ্যমে প্রধান নির্বাচন কমিশনার সুষ্ঠু, নিরপেক্ষ ও গ্রহণযোগ্য নির্বাচন সম্পন্ন করতে পারে, যা গণতান্ত্রিক উন্নয়ন ধারায় ইতিবাচক ভূমিকা পালন করতে সক্ষম বলে আমি মনে করি।"
        }
      ]
    },
    {
      "number": "11",
      "uddipok": "কামালের গ্রামের বাড়ি সুন্দরবনের পার্শ্ববর্তী তেলিখালি। ঘূর্ণিঝড় সিডর' ও 'আইলা' তার ঘরবাড়ি সাগরে ভাসিয়ে নিয়ে যায়। বেড়িবাঁধ ভেঙে লবণাক্ত পানি প্রবেশ করে ফসলি জমি চাষাবাদের অনুপযোগী করে তোলে। কামাল বাধ্য হয়ে জীবিকার সন্ধানে ঢাকায় আসে। সে ঢাকাতে রাজমিস্ত্রীর হেলপার হিসেবে কাজ শুরু করে। যা আয় করে তা দিয়ে কোনো রকমে সংসার চলে। গত সপ্তাহে আয় একটু বেশি হওয়ায় মেয়ের আবদার মেটাতে বাজার থেকে একটি ইলিশ কিনে নিয়ে আসে। স্ত্রী-সন্তান নিয়ে ইলিশ মাছ খায়। সকাল না হতেই পরিবারের সকল সদস্য পেটের পীড়ায় আক্রান্ত হয়ে পড়ে। প্রতিবেশীরা তাদের মহাখালী কলেরা হাসপাতালে ভর্তি করে। ৩ দিন পর সুস্থ হয়ে বাসায় ফিরে আসে। হাসপাতাল থেকে ছাড়পত্র গ্রহণের জন্য ডাক্তারের কাছে গেলে, ডাক্তার সাহেব জানান কামালের রাতের খাবারে অতিরিক্ত রাসায়নিক পদার্থ ছিল।",
      "tag": "JB 23",
      "sub_questions": [
        {
          "label": "ক",
          "question": "দুর্নীতি কী?",
          "explanation": "যে সকল কর্মকাণ্ড প্রচলিত সামাজিক নিয়মনীতির পরিপন্থি এবং সাধারণভাবে বিবেকের কাছে অগ্রহণযোগ্য তাকেই দুর্নীতি বলে।"
        },
        {
          "label": "খ",
          "question": "সূর্যের অতিবেগুনি রশ্মি কীভাবে ওজোন স্তরের ক্ষয় করছে? ব্যাখ্যা করো।",
          "explanation": "রাসায়নিক বিক্রিয়ার মাধ্যমে অতিবেগুনি রশ্মি ওজোন স্তরের ক্ষয় করছে। ক্লোরোফ্লোরো কার্বন (CFC) বা এই ধরনের পদার্থগুলো যখন স্ট্রাটোমণ্ডলে অতিবেগুনি রশ্মির সংস্পর্শে আসে তখন এসব পদার্থ থেকে ক্লোরিন মুক্ত হয়। এসব মুক্ত ইলেকট্রন ওজোনের সাথে বিক্রিয়া করে ওজোন স্তরের ক্ষয় করে। এভাবে সূর্যের অতিবেগুনি রশ্মির রাসায়নিক বিক্রিয়ার মাধ্যমে ওজোন স্তরের ক্ষয় করছে।"
        },
        {
          "label": "গ",
          "question": "উদ্দীপকের কামানের অর্থনৈতিক দুরবস্থার জন্য দায়ী নাগরিক সমস্যা কোনটি? ব্যাখ্যা করো।",
          "explanation": "উদ্দীপকের কামালের অর্থনৈতিক দূরবস্থার জন্য দায়ী নাগরিক সমস্যাটি হলো জলবায়ু পরিবর্তন। সাধারণত কোনো স্থানের ৩০ বছরের বেশি সময়ের আবহাওয়ার গড়কে বলা হয় জলবায়ু। কোনো জায়গার গড় জলবায়ুর দীর্ঘমেয়াদি ও অর্থপূর্ণ পরিবর্তনকে জলবায়ুর পরিবর্তন বলা হয়। জলবায়ু পরিবর্তনজনিত সমস্যা বলতে বিশ্বব্যাপী জলবায়ু পরিবর্তনের ফলে যে অস্থায়ী কিংবা স্থায়ী নেতিবাচক প্রভাব পড়ছে তাকে বোঝায়। জলবায়ু পরিবর্তনজনিত সমস্যা হলো-- বন্যা, খরা, অতিবৃষ্টি, অনাবৃষ্টি, ঘূর্ণিঝড়, জলোচ্ছ্বাস, প্রাকৃতিক দুর্যোগ, ভূমিক্ষয়, বনাঞ্চল দ্রুত হ্রাস প্রভৃতি। জলবায়ুর পরিবর্তন পৃথিবীর সকল স্থানে ভৌত, প্রাকৃতিক, সামাজিক ও অর্থনৈতিক ক্ষেত্রসহ মানবগোষ্ঠীর জীবন ও জীবিকার উপর প্রভাব ফেলছে। এ পরিবর্তন নিছক প্রাকৃতিক নয়, বরং অনেক ক্ষেত্রেই মানুষের সৃষ্টি। জলবায়ু পরিবর্তনের কারণে বন্যা, খরা, ঘূর্ণিঝড়, জলোচ্ছ্বাসের মতো প্রাকৃতিক দুর্যোগ বৃদ্ধি পাচ্ছে। জলবায়ুর ক্রমবর্ধমান পরিবর্তনের ফলে সমুদ্রের লবণাক্ত পানি প্রবেশ করে মূল ভূখণ্ডের ভেতরে এমনকি ভূগর্ভস্থ পানির লবণাক্ততা বাড়িয়ে দিচ্ছে। ফসল উৎপাদন ব্যাহত হওয়া ছাড়াও খাবার পানির তীব্র সংকট দেখা দেবে এবং জীববৈচিত্র্য নষ্ট হবে। এছাড়া জলবায়ু পরিবর্তনের কারণে দাবানল, নদনদীর প্রবাহ পরিবর্তন এবং সংক্রামক ব্যাধির বিস্তার ঘটছে। উদ্দীপকে দেখা যায়, ঘূর্ণিঝড় 'সিডর' ও 'আইলা' কামালের ঘরবাড়ি ভাসিয়ে নিয়ে যায়। এছাড়া বেড়িবাঁধ ভেঙে লবণাক্ত পানি প্রবেশ করায় ফসলি জমি চাষাবাদের অনুপযোগী হয়ে পড়ে। ফলে কামাল অর্থনৈতিক দুরবস্থায় পড়ে ঢাকায় গমন করে। এখানে জলবায়ু পরিবর্তনের ফলে সৃষ্ট সমস্যাকে নির্দেশ করা হয়েছে, যা কামালের অর্থনৈতিক দুরবস্থার জন্য দায়ী।"
        },
        {
          "label": "ঘ",
          "question": "উদ্দীপকে কামাল ও তার পরিবারের অসুস্থ হওয়ার পিছনে দায়ী সমস্যা প্রতিকারে তোমার সুপারিশসমূহ ব্যাখ্যা করো।",
          "explanation": "উদ্দীপকের কামাল ও তার পরিবারের অসুস্থ হওয়ার পিছনে খাদ্যে ভেজাল সমস্যাটি দায়ী। খাদ্যের মধ্যে মানুষের স্বাস্থ্যের জন্য ঝুঁকিপূর্ণ উপাদান মেশানোকে খাদ্যে ভেজাল হিসেবে চিহ্নিত করা হয়। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। ক্ষতিকর রাসায়নিক পদার্থের ব্যবহার সবচেয়ে বেশি লক্ষ করা যায় অপরিপক্ক ফল পাকানো এবং এর রং আকর্ষণীয় করার ক্ষেত্রে বা মাছ, মাংস, সবজি, সতেজ রাখতে। উদ্দীপকে বলা হয়েছে, কামাল বাজার থেকে একটি ইলিশ মাছ কিনে নিয়ে আসে। মাছটি রান্না করে খাওয়ার পরে তার পরিবারের সকল সদস্য অসুস্থ হয়ে পড়ে। হাসপাতালে ভর্তি হওয়ার পরে ডাক্তার তাদের জানায় রাতের খাবারে অতিরিক্ত রাসায়নিক পদার্থ ছিল। এখানে খাদ্যে ভেজাল বিষয়টির প্রতিই ইঙ্গিত করা হয়েছে। খাদ্যে ভেজাল প্রতিরোধে আমরা নানারকম পদক্ষেপ নিতে পারি। খাদ্যদ্রব্য ঠিক আছে বা ভেজালমুক্ত কি না সে ব্যাপারে সরকারি ও বেসরকারিভাবে পরীক্ষা-নিরীক্ষার জন্য কার্যকর ব্যবস্থা গ্রহণ করা অধিক জরুরি। খাদ্যে ভেজাল প্রমাণিত হলে উৎপাদনকারী ও ব্যবসায়ীদের বিরুদ্ধে দৃষ্টান্তমূলক শাস্তি নিশ্চিত করতে হবে। বর্তমান বাংলাদেশ সরকার খাদ্যে ভেজাল রোধে 'নিরাপদ খাদ্য আইন-২০১৩' প্রণয়ন করেছে। এ আইনে অপরাধভেদে সর্বোচ্চ ৫ বছর কারাদণ্ড বা ১০ লাখ টাকা জরিমানা অথবা উভয় দণ্ডের 'বিধান রাখা হয়েছে। এ আইন যথাযথভাবে প্রয়োগ করলে খাদ্যে ভেজাল অনেকাংশে কমে আসবে। এর পাশাপাশি নিয়মিত ভ্রাম্যমাণ আদালত পরিচালনা করতে হবে। ভেজাল খাদ্য কীভাবে সমাজের ক্ষতি করছে এবং এর মারাত্মক পরিণতি বিষয়ে ব্যাপক প্রচার-প্রচারণার মাধ্যমে জনসচেতনতা গড়ে তুলতে হবে এছাড়া স্কুল, কলেজ, বিশ্ববিদ্যালয়, মাদ্রাসা, বিভিন্ন সামাজিক, সাংস্কৃতিক, ধর্মীয় প্রতিষ্ঠানে খাদ্যে ভেজালের কুফল সম্পর্কে প্রচারণা চালিয়ে একটি প্রতিরোধ আন্দোলন গড়ে তুলতে হবে। ভেজালের বিরুদ্ধে ব্যবসায়ী সম্প্রদায়সহ সামাজিক, রাজনৈতিক, সাংস্কৃতিক ও ধর্মীয় ব্যক্তিত্বদের কার্যকর উদ্যোগ গ্রহণ করা জরুরি। উপরে উল্লিখিত ব্যবস্থাগুলো গ্রহণ এবং যথাযথভাবে কার্যকর করা হলে খাদ্যে ভেজাল প্রতিরোধ করা যাবে বলে আমি মনে করি ।"
        }
      ]
    }
  ]
}