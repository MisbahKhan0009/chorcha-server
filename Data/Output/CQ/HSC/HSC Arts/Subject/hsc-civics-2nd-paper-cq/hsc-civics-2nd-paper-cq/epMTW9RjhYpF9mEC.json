{
  "title": "ঢাকা কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "ক' নামক রাষ্ট্রের 'খ' প্রদেশটি ছিল আয়তন এবং জনসংখ্যায় সর্বপেক্ষা বড় প্রদেশ। একজন গভর্নরের পক্ষে এত বড় প্রদেশ শাসন করা ছিল খুবই কষ্টকর। ফলে নাগরিকদের অধিক সুযোগ-সুবিধা দেওয়ার উদ্দেশ্যে 'খ' নামক প্রদেশটি বিভক্ত করা হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "১৯০৬ সালে 'সর্বভারতীয় মুসলিম লীগের' জন্ম হয়।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন মূলত যুক্তরাষ্ট্রীয় সরকারব্যবস্থার ক্ষেত্রে অধিক প্রযোজ্য ও প্রাসঙ্গিক। এর মূল কথা হলো সাংবিধানিকভাবে. প্রদেশের এখতিয়ারভুক্ত বিষয়াদি প্রাদেশিক সরকার স্থায়ীভাবে নিজস্ব বিবেচনায় পরিচালনা করবে। এ বিষয়ে কেন্দ্রীয় সরকার কোনোভাবেই কোনোরকম হস্তক্ষেপ করতে পারবে না। প্রাদেশিক স্বায়ত্তশাসন মূলত প্রাদেশিক মন্ত্রিসভাকে প্রাদেশিক আইনসভার নিকট দায়বদ্ধ করে দায়িত্বশীল সরকারব্যবস্থা প্রতিষ্ঠা করে। ব্রিটিশ ভারতের রাজনীতিতে এ প্রত্যয়টি সর্বাধিক আলোচিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ঘটনার সাথে ঐতিহাসিক যে বিষয়ের মিল রয়েছে তা হলো বঙ্গভঙ্গ। বঙ্গ বিভাগের পূর্বে 'বাংলা প্রেসিডেন্সি' নামে যে বৃহৎ আয়তনবিশিষ্ট বঙ্গ প্রদেশ ছিল তার পূর্বাঞ্চলের ৩টি বিভাগ ঢাকা, রাজশাহী ও চট্টগ্রাম ছিল সুবিধা বঞ্চিত। পূর্ব বাংলার সংখ্যাগরিষ্ঠ মুসলিম সমাজ বহুদিন ধরে এর বিভক্তি কামনা করে আসছিল। লর্ড কার্জনের নিকট নবাব স্যার সলিমুল্লাহ ভারতের মুসলিম নেতাদের নিয়ে এর বিভক্তি দাবি করেন। তদানীন্তন রাজনৈতিক প্রেক্ষাপটে সুচতুর ইংরেজ সরকার এ দাবি বাস্তবায়নে মনোযোগ দেয়। কেননা বাংলা প্রেসিডেন্সির আয়তন ছিল প্রায় দু লাখ বর্গমাইল। তাছাড়া জনসংখ্যা ছিল প্রায় চার কোটি। ফলে একজন লেফটেন্যান্ট গভর্নর দ্বারা এ বিশাল প্রদেশ শাসন করা অত্যন্ত দুরূহ ব্যাপার ছিল। এ কারণেই ইংরেজ সরকার মুসলমানদের দাবি মেনে নিয়ে বঙ্গভঙ্গ করে। এ বিষয়টিই উদ্দীপকে উল্লিখিত ঘটনার সাথে পুরোপুরি মিলে যায়। সুতরাং আমরা বলতে পারি, উদ্দীপকের ঘটনার সাথে ঐতিহাসিক বঙ্গভঙ্গের মিল রয়েছে।"
        },
        {
          "label": "ঘ",
          "question": "",
          "explanation": "বঙ্গভঙ্গের মধ্যে স্বাধীন বাংলাদেশের স্বপ্ন আঁকা ছিল- বক্তব্যটি অত্যন্ত তাৎপর্যপূর্ণ ও দর্শন সমৃদ্ধ। দার্শনিক বিচারে দেখা যায়, ১৯০৫ সালে বাংলা প্রেসিডেন্সিকে ভাগ করে ঢাকা, চট্টগ্রাম ও রাজশাহী বিভাগ ও আসামকে নিয়ে নতুন প্রদেশ গঠন করা হয়। তৎকালীন সেই ঢাকা, চট্টগ্রাম ও রাজশাহী বিভাগই আজ স্বাধীন বাংলাদেশ বলে বিশ্বে মাথা উঁচু করে দাড়িয়ে আছে। এ প্রদেশের রাজধানী করা হয়েছিল ঢাকা। বর্তমান স্বাধীন বাংলাদেশের রাজধানীও ঢাকা। এ অন্তর্গত দৃষ্টিকোণ থেকে নিঃসন্দেহে বলা যায়, বঙ্গভঙ্গের মধ্যে স্বাধীন বাংলাদেশের স্বপ্ন ছদ্মবেশে স্বযত্নে লুকাইত ছিল। বঙ্গভঙ্গ ঘোষণা ও রোধ এর মাধ্যমে বাঙালি মুসলমানদের রাজনৈতিক চেতনার নব জাগরণ ঘটে। ফলশ্রুতিতে জন্ম নেয় বাঙালি মুসলমানদের প্রতিনিধিত্বকারী নতুন রাজনৈতিক দল মুসলিম লীগ। এ মুসলিম লীগ ও কংগ্রেসের দরকষাকষির মধ্যে ১৯৪৭ সালে ভারত ইউনিয়ন ও পাকিস্তান নামক রাষ্ট্র সৃষ্টি হয়। পাকিস্তান রাষ্ট্র গঠনের পর পরই পূর্ব বাংলার জনগণ বুঝতে পেরেছিল তার প্রকৃত অর্থে স্বাধীনতা পায়নি। ১৯০৫ সালের বঙ্গভঙ্গের সময় পূর্ব মানুষের মধ্যে যে জাতীয়তাবাদ সৃষ্টি হয়েছিল ১৯৫২ সালের ভাষা আন্দোলনের মাধ্যমে তা পরিপূর্ণ বিকশিত হয়ে ১৯৭১ সালে প্রবলভাবে প্রকাশ পায়। এবং ৯ মাস পশ্চিমা জান্তাদের বিরুদ্ধে মুক্তিযুদ্ধ করে লাখো শহীদের রক্ত, অগণিত মায়ের অশ্রু আর অসংখ্য বীরাঙ্গনাদের ত্যাগের মধ্য দিয়ে পৃথিবীর বুকে জেগে উঠে। ১৯০৫ সালের বঙ্গভঙ্গের সময়ে আঁকা মানচিত্র যার নাম স্বাধীন সার্বভৌম বাংলাদেশ। আলোচনার শেষে তাই বলা যায়, ১৯০৫ সালের বঙ্গভঙ্গ বাঙালির আত্মপরিচয়ের যে নতুন বাঁক সৃষ্টি হয়েছিল তার মধ্যেই স্বাধীন বাংলাদেশের স্বপ্ন আঁকা ছিল।"
        }
      ]
    },
    {
      "number": "2",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "ব্রিটিশ ভারতের সর্বশেষ গভর্নর জেনারেল ছিলেন লর্ড মাউন্ট ব্যাটেন।"
        },
        {
          "label": "খ",
          "question": "",
          "explanation": "রাজনৈতিক ইতিহাসে দ্বিজাতি তত্ত্ব মুসলমানদের ভাগ্য উন্নয়নের এক যুগান্তকারী মাইলফলক। এ তত্ত্বের মূলকথা ছিল ভারতে মুসলমানরা যেকোনো বিচারে একটি স্বতন্ত্র জাতি এবং তাদের পৃথক জাতিসত্তা রয়েছে। এ পৃথক জাতিসত্তার স্বার্থরক্ষার জন্য ভারতে মুসলমানদের জন্য আলাদা আবাসভূমি প্রয়োজন। দ্বিজাতি তত্ত্বের ভিত্তিতেই রচিত হয় ১৯৪০ সালের লাহোর প্রস্তাব, যার মধ্যে বাংলাদেশের স্বাধীনতার বীজ নিহিত ছিল বলে মনে করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ১৯৪৭ সালের ভারত স্বাধীনতা আইনের চিত্র প্রকাশিত হয়েছে। ব্রিটিশ সরকারের সাম্রাজ্যবাদী স্বার্থ চরিতার্থ করার জন্য তৎকালীন ব্রিটিশ সরকার নানারকম পদক্ষেপ গ্রহণ করে। ১৯৪৭সালের ঐতিহাসিক ভারত স্বাধীনতা আইন এর মধ্যে অন্যতম। দুটি ডোমিনিয়ন সৃষ্টি, গভর্নর জেনারেল নিয়োগ, ভারত সচিব পদের অবসান, ভারত সম্রাট উপাধি বিলোপ, রাজ্যগুলোর স্বাধীনতা প্রভৃতি এ আইনের উল্লেখযোগ্য বৈশিষ্ট্য। ব্রিটিশ ভারতের রাজনৈতিক ও সাংবিধানিক ক্রমবিকাশের ইতিহাসে ১৯৪৭ সালের ভারত স্বাধীনতা আইন সর্বাপেক্ষা গুরুত্বপূর্ণ। এর মাধ্যমে ভারত ও পাকিস্তান নামক দুটি স্বাধীন ও সার্বভৌম রাষ্ট্র প্রতিষ্ঠার প্রস্তাব করা হয়। এ আইনে ভারতকে ভাগ করে ভারত ও পাকিস্তানের মন্ত্রিসভার পরামর্শক্রমে ব্রিটেনের রাজা বা রানি উভয় দেশের জন্য একজন করে গভর্নর জেনারেল নিয়োগের কথা বলা হয়। - ভারত সচিব পদের বিলুপ্তি ঘটিয়ে ব্রিটিশ কমনওয়েলথ সচিবকে ভারত ও পাকিস্তানের সাথে যোগাযোগ রাখার দায়িত্ব অর্পণ করা হয়। এ আইনের মাধ্যমে রাজকীয় মর্যাদা ও পদ থেকে ভারত সম্রাট উপাধি বিলুপ্ত করা হয়। এক কথায় ব্রিটিশ সরকারের ভাগ কর শাসন কর নীতির প্রতিফলন হলো ১৯৪৭ সালের ভারত স্বাধীনতা আইন। এর মাধ্যমে ভারত ও পাকিস্তান দুটি পৃথক রাষ্ট্র গঠিত হয় এবং ভারতীয় উপমহাদেশে ব্রিটিশ শাসনের অবসান ঘটে।"
        },
        {
          "label": "ঘ",
          "question": "",
          "explanation": "নিম্নের অনুরূপ: ভারতবর্ষের রাজনৈতিক ইতিহাসে ১৯৪৭ সালের ভারত স্বাধীনতা আইন অত্যন্ত গুরুত্বপূর্ণ ঘটনা। ব্রিটিশ ভারতের রাজনৈতিক ও সাংবিধানিক সমস্যা সমাধানে এ আইনের গুরুত্ব ও তাৎপর্য অপরিসীম। এ আইনের মাধ্যমে ভারতবর্ষে সুদীর্ঘ ১৯০ বছরের ব্রিটিশ শাসনের অবসান ঘটে এবং ভারত ও পাকিস্তান নামক দুটি স্বাধীন ও সার্বভৌম রাষ্ট্রের অভ্যুদয় ঘটে। বিনা রক্তপাতে ও সশস্ত্র সংগ্রাম ছাড়াই দুটি স্বাধীন রাষ্ট্রের জন্ম হয়। এ আইনের দ্বারা গভর্নর জেনারেল ও গভর্নরের স্বেচ্ছাধীন ক্ষমতা, বিশেষ ক্ষমতা ও ব্যক্তিগত বিরুদ্ধাচরণজনিত ক্ষমতা বিলুপ্ত করায় ভারত ও পাকিস্তানে সংসদীয় পদ্ধতির দায়িত্বশীল সরকার প্রতিষ্ঠার পথ সুগম হয়। এ আইনের ফলে ভারত উপমহাদেশের জনগণের কৃষ্টি, সভ্যতা, সাহিত্য, রাজনৈতিক চিন্তাধারা ও জীবনযাত্রায় এক বৈপ্লবিক পরিবর্তন সূচিত হয়। এর ফলে উপমহাদেশের রাজনৈতিক ইতিহাসে নতুন অধ্যায়ের সূচনা হয়। ব্রিটিশ ভারতের তৎকালীন রাজনীতির প্রেক্ষিতে এই আইনের তাৎপর্য অত্যধিক।"
        }
      ]
    },
    {
      "number": "3",
      "uddipok": "'ক' নামক রাষ্ট্রের স্বাধীনতা লাভের প্রায় সাত বছর পর উক্ত রাষ্ট্রের একটি প্রদেশের প্রাদেশিক নির্বাচন অনুষ্ঠিত হয়। উক্ত নির্বাচনে বিরোধী রাজনৈতিক দলগুলো ঐক্যবদ্ধ হয়ে ক্ষমতাসীন দলের বিরুদ্ধে জোট গঠন করে এবং নির্বাচনে বিপুল সংখ্যাগরিষ্ঠতা অর্জন করে।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "পাকিস্তান রাষ্ট্রের প্রথম সংবিধান রচিত হয়েছিল ১৯৫৬ সালে।"
        },
        {
          "label": "খ",
          "question": "",
          "explanation": "পাকিস্তানের ক্ষমতাসীন রাজনৈতিক দল মুসলিম লীগকে প্রতিহত করার জন্য বাংলার কতিপয় নেতৃবৃন্দ রাজনৈতিক দল যেমন- মওলানা ভাসানীর নেতৃত্বে আওয়ামী মুসলিম লীগ, শেরে বাংলা এ. কে. ফজলুল হকের নেতৃত্বে কৃষক-শ্রমিক পার্টি, মাওলানা আতাহার আলীর নেতৃত্বে নেজামে ইসলাম, হাজী মোহাম্মদ দানেশের নেতৃত্বে বামপন্থি গণতন্ত্রী দল এবং আবুল হাশিমের নেতৃত্বে পাকিস্তান খেলাফতে রব্বানী পার্টির সমন্বয়ে ১৯৫৩ সালের ৪ ডিসেম্বর যে রাজনৈতিক জোট গঠন করা হয় তাকে 'যুক্তফ্রন্ট' বলা হয়। ১৯৫৪ সালের পাকিস্তানের সাধারণ ও প্রাদেশিক নির্বাচনকে সামনে রেখে যুক্তফ্রন্ট গঠন করা হয়েছিল।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লিখিত নির্বাচনের সাথে সাদৃশ্যপূর্ণ নির্বাচনটি হলো ১৯৫৪ সালের যুক্তফ্রন্ট প্রাদেশিক নির্বাচন। যুক্তফ্রন্ট নির্বাচনে পূর্ব বাংলার প্রাদেশিক পরিষদের আসন সংখ্যা ছিল মোট ৩০৯টি। এ নির্বাচনে ক্ষমতাসীন মুসলিম লীগের বিরুদ্ধে যুক্তফ্রন্ট অভূতপূর্ব বিজয় অর্জন করে। মোট ২৩৭টি মুসলিম আসনের মধ্যে সংরক্ষিত মহিলা আসনসহ যুক্তফ্রন্ট ২২৩টি আসন লাভ করে। মুসলিম লীগ মাত্র ৯টি, পাকিস্তান খেলাফতে রব্বানী পর্টি ১টি এবং নির্দলীয় প্রার্থী ৪টি আসনে বিজয়ী হয়। মুসলিম লীগ নেতা তৎকালীন বাংলার মুখ্যমন্ত্রী নুরুল আমিন ঢাকা বিশ্ববিদ্যালয়ের এক তরুণ ছাত্রের নিকট শোচনীয়ভাবে পরাজিত হন। অমুসলিমদের ৭২টি আসনে ১৩টিতে যুক্তফ্রন্ট, ২৪টি কংগ্রেস, ২৭টিতে তফসিলি ফেডারেশন, - খ্রিষ্টান সম্প্রদায় ১টি ও বৌদ্ধ সম্প্রদায় ২টি, কমিউনিস্ট পার্টি ৪টি ও নির্দলীয় প্রার্থী ১টিতে বিজয়ী হয়। নির্বাচনে মুসলিম লীগ প্রাদেশিক পরিষদে ক্ষমতা হারায় ও যুক্তফ্রন্ট শেরে বাংলা এ. কে. ফজলুল হকের নেতৃত্বে প্রাদেশিক পরিষদ সরকার গঠন করে।"
        },
        {
          "label": "ঘ",
          "question": "",
          "explanation": "যুক্তফ্রন্টের বিজয় ছিল মূলত বাঙালি জাতীয়তাবাদের বিজয়-প্রশ্নের এ উক্তিটি যথার্থ- ১৯৫৪ সালের নির্বাচন বাঙালির দীর্ঘকাল থেকে চলে আসা স্বায়ত্তশাসন আন্দোলনে নতুন মাত্রা যোগ করে। উক্ত নির্বাচনে যুক্তফ্রন্টের বিজয়ের ফলে মুসলিম লীগের সুদীর্ঘ সাত বছরের শাসন, শোষণ, অত্যাচারের সাময়িক অবসান ঘটে।উদ্দীপকে বর্ণিত নির্বাচন তথা ১৯৫৪ সালের প্রাদেশিক নির্বাচন বাংলাদেশের স্বাধিকার আন্দোলনকে গতিশীল করে। কেননা, পূর্ব পাকিস্তানের জনগণের নিকট এ নির্বাচন ছিল পশ্চিম পাকিস্তানি শাসকগোষ্ঠীর কবল হতে মুক্তিলাভের একমাত্র উপায়। নির্বাচনে জয়ী হওয়ার পর থেকে বাঙালিরা আরও আত্মসচেতন হয়ে ওঠে এবং স্বশাসন দাবি করে। পূর্ব পাকিস্তানের জনগণ মুসলিম লীগের দীর্ঘ সাত বছরের শাসনব্যবস্থার অধীনে থেকে তাদের রাজনৈতিক ও অর্থনৈতিক অধিকার প্রায় হারাতে বসেছিল। ১৯৫৪ সালের নির্বাচনে যুক্তফ্রন্টের বিজয়ের ফলে পূর্ব পাকিস্তানের জনগণের রাজনৈতিক ও অর্থনৈতিক অধিকার সংরক্ষিত হয়। তারা গণতান্ত্রিক উপায়ে নিজেদেরকে নিজেরা শাসন করার ক্ষমতা ও সুযোগ লাভ করেন। ১৯৫৪ সালের নির্বাচনের বিজয় ছিল মূলত বাঙালি জাতীয়তাবাদের বিজয়েরই একটি রূপ। এ বিজয় বাঙালিদেরকে ঐক্যবদ্ধ করে জাতীয়তাবোধ ও স্বাধীনতার মন্ত্রে উজ্জীবিত করেছিল। ফলে এ নির্বাচন হয়ে ওঠে বাঙালির উৎসাহ, প্রেরণা ও দৃষ্টান্ত যা তাদের স্বাধিকার আন্দোলনকে আরও গতিশীল করে। সুতরাং বলা যায়, ১৯৫২ সালের ভাষা আন্দোলনে যে জাতীয়তাবাদের জন্ম হয়েছিল ১৯৫৪ সালের নির্বাচনে তার প্রতিফলন ঘটে। ফলে তখন থেকে শুরু হয় স্বাধীন জাতি হিসেবে নিজেদের প্রতিষ্ঠার আন্দোলন।"
        }
      ]
    },
    {
      "number": "4",
      "uddipok": "'X' নামক রাষ্ট্রে স্বাধীনতা লাভের প্রায় দুই যুগ পর একটি সাধারণ নির্বাচন অনুষ্ঠিত হয়। এ নির্বাচনের মাধ্যমে শাসকগোষ্ঠীর শাসনের অন্তঃসারশূন্যতা দিবালোকের মতো স্পষ্ট হয়ে ওঠে। উক্ত নির্বাচনে একটি জনপ্রিয় রাজনৈতিক দল একক সংখ্যাগরিষ্ঠ আসন পেয়ে বিজয়ী হয়। কিন্তু শাসকগোষ্ঠী বিজয়ী দলের হাতে ক্ষমতা হস্তান্তর না করে জনগণের ওপর সশস্ত্র হামলা চালায়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু শেখ মুজিবুর রহমান ১৯৬৬ সালে লাহোরে বিরোধীদলীয় সম্মেলনে বাঙালি জাতির স্বায়ত্তশাসনের দাবি সংবলিত ৬ দফাভিত্তিক যে কর্মসূচি পেশ করেন, ইতিহাসে তাই ৬ দফা কর্মসূচি নামে খ্যাত।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে পাকিস্তানি বাহিনী কর্তৃক বাঙালি নিধনের যে পরিকল্পনা গ্রহণ করা হয় তার নাম দেওয়া হয় 'অপারেশন সার্চলাইট'। ১৯৭১ সালের ২৫ মার্চ রাত বাঙালি জাতির ইতিহাসে এক তমসাচ্ছন্ন রাত। এ রাতে জেনারেল ইয়াহিয়া অত্যন্ত সুকৌশলে বাঙালিদের ওপর অতর্কিত হামলা করার নির্দেশ দিয়ে ঢাকা ত্যাগ করেন। তার নির্দেশে পাকিস্তানি বাহিনী রাত ১১টা থেকে নিরস্ত্র ঘুমন্ত নিরীহ বাঙালির ওপর ইতিহাসের সর্বাধিক বর্বরোচিত হামলা চালায়। পাকিস্তানি প্রশাসন এ ঘৃণিত হত্যাযজ্ঞের নামকরণ করে 'অপারেশন সার্চলাইট'।"
        },
        {
          "label": "গ",
          "question": "",
          "explanation": "নিম্নের অনুরূপ: হ্যাঁ, উদ্দীপকের সংবিধানের সাথে আমার পঠিত বাংলাদেশের সংবিধানের সাদৃশ্য আছে। সংবিধান হলো রাষ্ট্র পরিচালনার জন্য লিখিত ও অলিখিত বিধি-বিধানের সমষ্টি। একটি রাষ্ট্রের সংবিধানে শাসকের ক্ষমতা, শাসিতের অধিকার ও কর্তব্য এবং উভয়ের সম্পর্কের প্রকৃতি সুষ্পষ্টরূপে লেখা থাকে। ১৯৭১ সালে মুক্তিযুদ্ধের মাধ্যমে বাংলাদেশ স্বাধীনতা অর্জন করে। পাকিস্তানের কারাগার থেকে মুক্ত হয়ে ১৯৭২ সালের ১০ জানুয়ারি বাংলাদেশের মাটিতে পা রেখে জাতির পিতা বঙ্গবন্ধু শেখ মুজিবুর রহমান সংবিধান প্রণয়নের পদক্ষেপ গ্রহণ করেন। স্বাধীনতা লাভের পর অত্যন্ত স্বল্প সময়ে (দশ মাস) ১৯৭২ সালের ১৬ই ডিসেম্বর একটি সংবিধান বাংলাদেশ সরকার প্রণয়ন করে। এ সংবিধানের প্রস্তাবনায় রাষ্ট্র পরিচালনার মূলনীতি সমূহ ঘোষণা করা হয়েছে। বাংলাদেশ সংবিধানের ৮ হতে ২৫ নম্বর ধারার মধ্যে এর মূলনীতিগুলো উল্লেখ করা হয়েছে। এ সম্পর্কে সংবিধানের প্রস্তাবনায় বলা হয়, \"যেসব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রানোৎসর্গ করতে উদ্বুদ্ধ করেছিল যেমন - জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা সেসব আদর্শ এ সংবিধানের মূলনীতি হবে। উদ্দীপকেও তেমনি লক্ষ্যনীয় যে, 'X' রাষ্ট্রের স্বাধীনতার পর রাষ্ট্রটি দ্রুততম সময়ের মধ্যে একটি সংবিধান প্রণয়ন করে। সংবিধানের জাতীয়তাবাদ, গণতন্ত্র, সমাজতন্ত্র ও ধর্মীয় নিরপেক্ষতাকে রাষ্ট্র পরিচালনার মূলনীতি হিসেবে রাখা হয়। যা বাংলাদেশের সংবিধানের সাথে সাদৃশ্যপূর্ণ বলে আমি মনে করি। সুতরাং, নিশ্চিত ভাবে বলা যায়, উদ্দীপকের 'X' রাষ্ট্রের সংবিধানের সাথে বাংলাদেশের সংবিধানের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "হ্যাঁ, উক্ত নির্বাচনের ফলাফল তথা ১৯৭০ সালের নির্বাচন পাকিস্তানের ভাঙন ত্বরান্বিত করে- মন্তব্যটির সাথে আমি একমত পোষণ করি। ১৯৭০ সালের নির্বাচনের মাধ্যমে পাকিস্তানের রাজনৈতিক মৃত্যু। ঘটেছিল এবং এ নির্বাচনের মাধ্যমে পূর্ব ও পশ্চিম পাকিস্তান যে এক রাষ্ট্র হতে পারে না, সে সত্য সবার সামনে স্পষ্ট হয়েছিল। ১৯৭০ সালের নির্বাচনের ফলাফলই পাকিস্তানের মৃত্যুবার্তা ঘোষণা করেছিল। এ নির্বাচন প্রমাণ করেছিল, পূর্ব ও পশ্চিম পাকিস্তানের মধ্যে জাতীয় সংহতির অভাব প্রকটভাবে বিদ্যমান। কারণ এ নির্বাচনের ফলাফল অনুযায়ী সংখ্যাগরিষ্ঠ দুটি দলই জাতীয় সত্তা হারিয়ে ফেলে এবং আঞ্চলিক দলে পরিণত হয়। পূর্ব পাকিস্তান ও পশ্চিম পাকিস্তান মিলে যে একটি যুক্তরাষ্ট্রীয় সরকার কখনো সম্ভব নয় তা পূর্ব বাংলার নেতৃবৃন্দ এবং জনতা বুঝতে পেরেছিল। একইভাবে পশ্চিম পাকিস্তানি শাসকরাও এ ব্যাপারটি অনুধাবন করতে পারে এবং তারই ভিত্তিতে পূর্ব বাংলার বিরুদ্ধে ঘৃণ্য চক্রান্তে লিপ্ত হয়েছিল। নির্বাচনের ফলাফল অনুযায়ী আওয়ামী লীগের হাতে ক্ষমতা হস্তান্তরে নানা টালবাহানা করে পাকিস্তানের রাজনৈতিক পরিবেশকে পুরাপুরি অশান্ত করে তুলেছিল। ফলে পাকিস্তানের জাতীয়তাবাদের ধারণা পুরাপুরি বিপর্যস্ত হয়ে পড়ে। আর এভাবেই ১৯৭০ সালের নির্বাচনের ফলাফল যুক্তরাষ্ট্রীয় পাকিস্তানের মৃত্যুবার্তা ঘোষণা করে। সুতরাং বলা যায়, উদ্দীপকের সাথে সাদৃশ্যপূর্ণ নির্বাচন অর্থাৎ ১৯৭০ সালের নির্বাচন বস্তুতপক্ষে রাষ্ট্রটির রাজনৈতিক মৃত্যু ঘটায়। আর তাই আমি প্রশ্নোক্ত মন্তব্যটির সাথে একমত পোষণ করি।"
        }
      ]
    },
    {
      "number": "5",
      "uddipok": "জনাব 'ক' একজন প্রখ্যাত রাজনৈতিক ব্যক্তিত্ব। তিনি আজীবন শোষিত মানুষের পক্ষে লড়াই করেছেন। পাকিস্তান শাসনামলে তিনি সকল প্রকার আধিপত্যবাদ ও সাম্রাজ্যবাদের ঘোরতর বিরোধী ছিলেন। কৃষক-শ্রমিকদের মুক্তির জন্য জনঅধিকার প্রতিষ্ঠার জন্য তিনি সমাজতন্ত্রের প্রতি দুর্বল ছিলেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "পবিত্র কুরআনে বর্ণিত পাঁচটি ফরজ বিষয়ের কোনো প্রকারের কুসংস্কার ও বিকৃতির প্রয়োগ না করে কুরআনের নির্দেশ পালন করার জন্য হাজী শরীয়তউল্লাহ যে আন্দোলন করেছিলেন তা ফরায়েজি আন্দোলন নামে পরিচিত।"
        },
        {
          "label": "খ",
          "question": "",
          "explanation": "১৯৪০ সালের ২৩ মার্চ লাহোরে নিখিল ভারত মুসলিম লীগের বার্ষিক সম্মেলন অনুষ্ঠিত হয়। উক্ত সম্মেলনে বাংলার কৃতি সন্তান শেরে বাংলা এ. কে. ফজলুল হক ভারতবর্ষের মুসলমানদের ভাগ্য উন্নয়নের জন্য যে প্রস্তাব উত্থাপন করেন সেই প্রস্তাবই ঐতিহাসিক লাহোর প্রস্তাব নামে খ্যাত। ব্রিটিশ ভারতের মুসলমানদের রাজনৈতিক ইতিহাসে লাহোর প্রস্তাব একটি গুরুত্বপূর্ণ ঘটনা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে আমার পঠিত সাদৃশ্যপূর্ণ রাজনৈতিক ব্যক্তিত্ব হলেন মাওলানা আব্দুল হামিদ খান ভাসানী।   বাংলার মাটিতে কয়েকজন নেতা আপামর জনতার জনপ্রিয় গণমানুষের জন্য জীবনভর সংগ্রাম করেন, মাওলানা ভাসানী তন্মধ্য অগ্রগণ্য। সিরাজগঞ্জে জন্মগ্রহণ করা ভাসানীর শিক্ষাজীবন শুরু হয়েছিল গ্রামের স্থানীয় মাদ্রাসা। এরপর ইরাকি আলেম ও ধর্মপ্রচারক শাহ নাসিরুদ্দিনের আশ্রয়ে কুরআন-হাদীস ও ধর্মীয়  শিক্ষায় দীক্ষিত হয়। তিনি দেওবৃন্দ মাদ্রাসা শিক্ষালাভ শেষ করে কর্মজীবনে প্রবেশ  করেন।জয়পুরহাট জেলার পাচঁবিবির একটি মাদ্রাসায় তিনি কিছুকাল শিক্ষকতা করেন। এছাড়া তিনি ছিলেন সত্যিকার অর্থে একজন কৃষক নেতা। কৃষকদের দুঃখ-দুর্দশা সাথে আজন্ম পরিচিত ও নেতার সব সম্মেলন ও আন্দোলনের রাজনীতি প্রধানত দরিদ্র, অবহেলিত ও নিপীড়িত কৃষকদের সাথে পরিচালিত হয়েছিল। আসাম সরকারের কুখ্যাত লাইন প্রথা আইনের বিরুদ্ধে সংগ্রাম, ভাষণচরে অনুষ্ঠিত কৃষক সম্মেলন প্রভৃতি কৃষক প্রজা আন্দোলন তার জ্বালাময়ী দৃষ্টান্ত। এছাড়া আওয়ামী লীগ প্রতিষ্ঠায় ভাসানের অবদান অনস্বীকার্য। তিনি ছিলেন এই দলের প্রতিষ্ঠাকালীন সভাপতি। আর ১৯৭১ সালে এই আওয়ামী লীগ নেতৃবৃন্দের হাত ধারেই বাংলাদেশ স্বাধীনতা লাভ করে।  উদ্দীপকের মকসুদুর  রহমানের চরিত্রে মাওলানা ভাসানীর ছায়াপথ ঘটেছে। মাওলানা ভাসানী সাথে মকসুদুর রহমান ও মাদ্রাসায় পড়াশোনা শেষে মাদ্রাসা শিক্ষকতা করেন। কৃষকদের অধিকার প্রচেষ্টা ও রাজনৈতিক দল প্রতিষ্ঠায় তার অবদান মাওলানা ভাসানীর ন্যায়।   পরিশেষে সুস্পষ্ট ভাবে বলা যায় , উদ্দীপকে মকসুদুর রহমানের সাথে সাদৃশ্যপূর্ণ রাজনৈতিক নেতা হলেন মাওলানা আব্দুল হামিদ খান ভাসানী।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলার ইতিহাসে উদ্দীপকে বর্ণিত নেতার অর্থাৎ মজলুম জননেতা, মাওলানা আব্দুল হামিদ খান ভাসানীর রাজনৈতিক অবদান।   আব্দুল হামিদ খান ভাসানী ছিলেন  জনদরদি মজলুম নেতা। সাধারণ মানুষের অধিকার প্রতিষ্ঠার সংগ্রামে তিনি অক্লান্ত পরিশ্রম করেছেন এবং সেই সাথে জেল জুলুমের শিকার হয়েছেন। তৎকালীন রাজনৈতিক ক্ষেত্রে তার ছিল অসামান্য অবদান। খিলাফত ও অসহযোগ আন্দোলনের সময় ভাসানী তৎকালীন বরেণ্য নেতাদের সান্নিধ্যে আসার সুযোগ পান।১৯৩০ সালে আব্দুল হামিদ খান ভাসানী কংগ্রেস ছেড়ে মুসলিম লীগে যোগদান করেন। সাংগঠনিক ক্ষমতা ও জনপ্রিয়তার কারণে তিনি অল্প সময়ের মধ্যে  প্রাদেশিক মুসলিম লীগের সভাপতি নির্বাচিত হন। ১৯৩৭ সালের নির্বাচনে, ১৯৪৬ সালের প্রাদেশিক নির্বাচনে তার পরিশ্রম বৃথা যায়নি। পূর্ববঙ্গীয় আইন পরিষদের মুসলিম আসলে তিনি সংখ্যা গরিষ্ঠতা অর্জন করেন। ১৯৪৭ সালে পাকিস্তান প্রতিষ্ঠার সংগ্রামে তার অবদান অন্যতম। স্বাধীন পাকিস্তানে মুসলিম লীগের অগণতান্ত্রিক ও বাঙালি স্বার্থ বিরোধী কর্মকাণ্ড রুখে দেওয়ার জন্য তার নেতৃত্বে আওয়ামী লীগ গঠিত হয় এবং তিনি হন এর প্রথম সভাপতি। পরবর্তীতে ১৯৫৪ সালের নির্বাচনে আব্দুল হামিদ খান ভাসানী গুরুত্বপূর্ণ ভূমিকা পালন করেন। এছাড়া ১৯৭১ সালে বাংলাদেশ মুক্তিযুদ্ধের সময় তিনি মুজিবনগর সরকারের উপদেষ্টা পরিষদের সদস্য হিসেবে গুরুত্বপূর্ণ ভূমিকা পালন করেন।   সুতরাং বলা যায় মাওলানা ভাসানীর রাজনৈতিক অবদান অগ্রগণ্য।"
        }
      ]
    },
    {
      "number": "6",
      "uddipok": "ভারতীয় উপমহাদেশে যে কয়জন ক্ষণজন্মা রাজনীতিবিদ জন্মগ্রহণ করেছিলেন তাদের মধ্যে জনাব 'X' ছিলেন অন্যতম। হিন্দু-মুসলমানদের স্বার্থ ও সুসমন্বয়ের জন্য তিনি লক্ষ্ণৌ চুক্তি প্রণয়নে গুরুত্বপূর্ণ ভূমিকা রাখেন। তার আন্তরিক প্রচেষ্টায় কৃষিঋণ আইন, মহাজনী ও প্রজাস্বত্ব আইন পাশ হয়।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "মজলুম জননেতা ছিলেন মওলানা আব্দুল হামিদ খান ভাসানী।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাত বাঙালি জাতির ইতিহাসে এক কলঙ্কময় রাত। এ রাতে জেনারেল ইয়াহিয়া খানের নির্দেশে পাকিস্তানি বাহিনী রাত ১১টা থেকে নিরস্ত্র, ঘুমন্ত, নিরীহ বাঙালি, বুদ্ধিজীবী, সাংবাদিক, শিক্ষকসহ সাধারণ মানুষের প্রতি নৃশংসতম হত্যাযজ্ঞে লিপ্ত হয়। যাকে সাংবাদিক এন্থনি ম্যাসকারেনহাস বিশ শতকের সর্বাপেক্ষা ঘৃণ্যতম প্রবঞ্চনা বলে উল্লেখ করেন। ২৫ মার্চের এ কালরাত্রির ঘটনাটি অপারেশন সার্চলাইট হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব 'X'-এর কর্মকান্ডের সাথে উপমহাদেশের ক্ষণজন্মা প্রবাদ পুরুষ শেরে বাংলা এ. কে. ফজলুল হকের কর্মকান্ডের সাদৃশ্য রয়েছে। শেরে বাংলা ছিলেন জনদরদী, অসাম্প্রদায়িক নেতা। অতি সাধারণ ভাগ্যহত মানুষ যারা ছিল গরিবদের মধ্যে গরিব তাদের ভাগ্য উন্নয়নে তার বহুমাত্রিক কর্মকান্ড আজও আমরা কৃতজ্ঞতা চিত্তে স্মরণ করি। ভারতবর্ষের হিন্দু মুসলমনাদের একই ব্যানারে রাখার জন্য বিখ্যাত লৌক্ষ্ম চুক্তি তার আন্তরিক প্রচেষ্টারই ফসল। কৃষককুলের ভাগ্য উন্নয়নে তিনি ১৯১৩ সালে কৃষিঋণ আইন পাশ করে বাংলার দিশেহারা কৃষকদেরকে সুদখোর মহাজনদের শোষণ থেকে রক্ষা করেন। ১৯৩৮ সালে বঙ্গীয় প্রজাস্বত্ব আইন পাস করে তিনি জমির ওপর প্রজার অধিকার প্রতিষ্ঠিত করেন। উপর্যুক্ত আলোচনা থেকে শেরে বাংলা এ. কে. ফজলুল হক ও উদ্দীপকের 'X'-এর কর্মকান্ডের মধ্যে আমরা হুবহু মিল পাই। বিশেষ করে কৃষিঋণ আইন, প্রজাস্বত্ব আইন পাশ এ দুটি বিষয় উদ্দীপকে উল্লেখ থাকায় আমাদের শেরে বাংলাকে চিনে নিতে বেশি উদ্দীপনার প্রয়োজন হয় না বলে আমি মনে করি।"
        },
        {
          "label": "ঘ",
          "question": "",
          "explanation": "বাঙালি জাতীয়তাবাদের মহান অগ্রনায়ক, বাংলার কৃষককুলের মুক্তির অগ্রদূত, মানবতাবাদী কিংবদন্তি মহাপুরুষ শেরে বাংলা এ. কে. ফজলুল হক তার কর্মকান্ডকে শুধু কৃষকদের স্বার্থ সংরক্ষণের মধ্যেই সীমাবদ্ধ রাখেননি বরং রাজনীতি, শিক্ষাসহ আরও অনেক বিষয়ে তার ভূমিকা ও গৃহীত পদক্ষেপসমূহ ইতিহাসে স্বর্ণাক্ষরে লেখা রয়েছে। তিনি তৎকালীন ভারতীয় উপমহাদেশের মুসলমান সম্প্রদায়ের মধ্যে ইংরেজি শিক্ষার ভীতি দূর করেন এবং ১৯১২ সালে মুসলিম শিক্ষা সমিতি গঠনের মাধ্যমে তাদের মধ্যে ইংরেজি শিক্ষার বিস্তার ঘটান। ১৯০৬ সালে সর্বভারতীয় আন্দোলনের মাধ্যমে ভারতীয় জনগোষ্ঠীকে ইংরেজি শিক্ষায় দীক্ষিত হওয়ার পথকে সুগম করেন। পূর্ব বাংলার জনগণের শিক্ষার পথকে উন্মুক্ত করতে শিক্ষা পরিকল্পনা পেশ করেন। স্কুল, কলেজ, মাদ্রাসা, হোস্টেল নির্মাণ, মুসলিম শিক্ষা তহবিল গঠন, নারী শিক্ষার প্রসারে লেডি ব্রাবোন কলেজ, ইডেন কলেজ প্রতিষ্ঠা তার উল্লেখযোগ্য অবদান। অবৈতনিক প্রাথমিক শিক্ষা আইন পাস তার আরেকটি জনহিতকর কাজ। এছাড়াও বাঙালি জাতির রাজনৈতিক অধিকার সুরক্ষায় তার ঐতিহাসিক অবদান অনস্বীকার্য। লাহোর প্রস্তাব, যুক্তফ্রন্ট নির্বাচন, হিন্দু-মুসলিম স্বার্থের সমন্বয়, বাঙালিদের ঐক্যবন্ধকরণ প্রভৃতি পদক্ষেপ তাকে ইতিহাসের নায়ক হিসেবে পরিচিতি দিয়েছে। বাঙালি জাতির মুক্তির অগ্রদূত শেরে বাংলা এ. কে. ফজলুল হক বেঁচে আছেন তার কর্মের মাধ্যমে।"
        }
      ]
    },
    {
      "number": "7",
      "uddipok": "",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "সার্বজনীন ভোটাধিকার হলো সকল প্রাপ্তবয়স্ক নাগরিকের ভোটের অধিকার।"
        },
        {
          "label": "খ",
          "question": "",
          "explanation": "মৌলিক অধিকার বলতে রাষ্ট্র প্রদত্ত সেই সকল সুযোগ-সুবিধা বোঝায়, যা নাগরিকের ব্যক্তিত্ব বিকাশের জন্য অপরিহার্য, যা সংবিধানে সন্নিবেশিত থাকে এবং যা সরকার লঙ্ঘন করতে পারে না। মৌলিক অধিকার ব্যক্তিস্বাধীনতার রক্ষাকবচ এবং নাগরিকের প্রতিভা বিকাশের অন্যতম পূর্বশর্ত। গণপ্রজাতন্ত্রী বাংলাদেশের সংবিধানের তৃতীয় ভাগের ২৬ অনুচ্ছেদ থেকে ৪৭ অনুচ্ছেদ পর্যন্ত নাগরিকদের মৌলিক অধিকার সম্পর্কে বিশদ বর্ণনা দেওয়া হয়েছে"
        },
        {
          "label": "গ",
          "question": "",
          "explanation": "উদ্দীপকে বাংলাদেশে সংবিধানকে নির্দেশ করা হয়েছে। বাংলাদেশের সংবিধান লিখিত, সুস্পষ্ট, সুনির্দিষ্ট এবং সহজভাবে প্রত্যেকটি ধারা লিখিত। লিখিত সংবিধান রাষ্ট্রে স্থিতিশীলতার সৃষ্টি করে। এর ধারাগুলোকে মনগড়া ব্যাখ্যা করা যায় না। ফলে শাসনব্যবস্থা স্থিতিশীল এবং অনেকটা দুষ্পরিবর্তনীয় হয়। তাছাড়া সাংবিধানিকভাবে বাংলাদেশের নাগরিকের মৌলিক অধিকারের বিষয়টিও স্থান পেয়েছে। বাংলাদেশের সংবিধানে এক কক্ষবিশিষ্ট আইনসভা ও বিচার বিভাগের স্বাধীনতা বিষয়টি সুস্পষ্টভাবেই উল্লেখ করা হয়েছে। বাংলাদেশের সংবিধানের অন্যতম বৈশিষ্ট্য হলো এটি একটি লিখিত সংবিধান। বাংলাদেশের সংবিধান দুষ্পরিবর্তনীয়, কেননা এর কোনো বিষয় সংশোধন করার জন্য জাতীয় সংসদ সদস্যদের দু-তৃতীয়াংশের সম্মতির প্রয়োজন হয়। উদ্দীপকের রাষ্ট্রের গঠনতন্ত্রের জনগণের অধিকার সংরক্ষণ বিচার বিভাগের স্বাধীনতা সন্নিবেশিত আছে। সুতরাং উদ্দীপকের রাষ্ট্রের সংবিধানের সাথে বাংলাদেশের সংবিধানকে নির্দেশ করা হয়েছে এরূপ বলা যায়।"
        },
        {
          "label": "ঘ",
          "question": "",
          "explanation": "জনগণের সার্বভৌমত্ব প্রতিষ্ঠা ও মৌলিক অধিকার রক্ষায় সংবিধানের গুরুত্ব অপরিসীম। জনগণের সার্বভৌমত্ব রক্ষায় সংবিধানে ৪টি মূলনীতি গ্রহণ করা হয়েছে। ৪টি মূলনীতির মধ্যে 'গণতন্ত্র' ও 'সমাজতন্ত্র' রয়েছে যার মাধ্যমে সংবিধানটি জনগণমুখী কিনা তা নির্ধারিত হয়। গণতন্ত্র মাত্রই জনগণের শাসন। আধুনিক কল্যাণমূলক রাষ্ট্রে গণতন্ত্র প্রতিষ্ঠার মাধ্যমে জনগণের সামাজিক, রাজনৈতিক, অর্থনৈতিক প্রভৃতির স্বরূপ বিধান করা হয়ে থাকে। এ গণতন্ত্র দেশে জনগণের শাসন প্রতিষ্ঠা করবে। তদনুসারে শ্রেণিশোষণমুক্ত সমাজ গড়তে সকলের অর্থনৈতিক ক্ষেত্রে সমান অধিকার নিশ্চিত বিধান করতে বাংলাদেশে সমাজতন্ত্র অবলম্বন করা হয়। সংবিধানে উল্লেখ করা হয়েছে, \"জনগণই সকল রাষ্ট্রীয় ক্ষমতার উৎস।” ফলে সাংবিধানিকভাবেই জনগণ কার্যকরী ক্ষমতার উৎস হয়ে ওঠে। সংবিধানে জনগণের মৌলিক অধিকার নিশ্চিত করার জন্য একটি অধ্যায় রাখা হয়েছে। সংবিধানের তৃতীয় ভাগে বাক-স্বাধীনতা, সম্পত্তি ক্রয়ের স্বাধীনতা, সাম্যের স্বাধীনতা, ন্যায়বিচার লাভের অধিকার, সরকারি চাকরি লাভের অধিকার, ধর্মীয় অধিকার প্রভৃতি মৌলিক অধিকার হিসেবে ঘোষিত হয়। মৌলিক অধিকারগুলো কোনো কারণে লঙ্ঘিত হলে ভিকটিম বাংলাদেশের সর্বোচ্চ আদালত মৌলিক অধিকারের রক্ষক হিসেবে সুপ্রিম কোর্টের আশ্রয় নিয়ে সুবিচার লাভ করতে পারে। এ আইন কোনো অর্থেই পরিবর্তনযোগ্য নয়। তাই বলা যায়, নাগরিক জীবনের বিকাশ ও ব্যাপ্তির জন্য যেসব অপরিহার্য শর্তাবলি সেসবই সার্বভৌম সংবিধানে পাওয়া যায়। পরিশেষে উপরিউক্ত আলোচনা থেকে বলা যায়, জনগণের সার্বভৌমত্ব প্রতিষ্ঠা এবং মৌলিক অধিকার রক্ষায় বাংলাদেশের সংবিধানের গুরুত্ব অনস্বীকার্য।"
        }
      ]
    },
    {
      "number": "8",
      "uddipok": "বাংলাদেশ সংবিধানের ১৩৭নং অনুচ্ছেদ অনুযায়ী একটি সাংবিধানিক প্রতিষ্ঠান গঠিত হয়। রাষ্ট্রের দক্ষ ও যোগ্য কর্মকর্তা-কর্মচারী নিয়োগে উক্ত প্রতিষ্ঠানের গুরুত্ব অপরিসীম।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "বাংলাদেশ সংবিধানের অভিভাবক সুপ্রিম কোর্ট।"
        },
        {
          "label": "খ",
          "question": "",
          "explanation": "বাংলাদেশ সংবিধানের বিভিন্ন বিধিবিধানের আলোকে সরাসরি যেসব প্রতিষ্ঠানের সৃষ্টি হয়েছে সেগুলোই মূলত সাংবিধানিক প্রতিষ্ঠান। এসব প্রতিষ্ঠানের গঠন, ক্ষমতা, কার্যাবলি, পদের যোগ্যতা, মেয়াদ ইত্যাদি বিষয় সংবিধানে সুস্পষ্টভাবে বর্ণিত আছে। এরূপ সাংবিধানিক প্রতিষ্ঠান হলো- ১. বাংলাদেশ সরকারি কর্মকমিশন, ২. নির্বাচন কমিশন, ৩. এটর্নি জেনারেলের কার্যালয়, ৪. মহাহিসাব নিরীক্ষক ও নিয়ন্ত্রকের কার্যালয়। এসব সাংবিধানিক প্রতিষ্ঠানের প্রধানসহ সদস্যগণ রাষ্ট্রপতি কর্তৃক নিযুক্ত হন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে মার্জিয়া যে সাংবিধানিক প্রতিষ্ঠানের বিজ্ঞপ্তি দেখে চাকরির আবেদন করে তা হলো 'বাংলাদেশ সরকারি কর্মকমিশন'। বাংলাদেশ সংবিধানের ১৩৭নং অনুচ্ছেদ অনুযায়ী একজন সভাপতিসহ আইনের দ্বারা নির্ধারিত সংখ্যক সদস্য নিয়ে বাংলাদেশ সরকারি কর্মকমিশন গঠিত হবে। কমিশনের সভাপতি ও অন্য সদস্যগণ রাষ্ট্রপতি কর্তৃক নিযুক্ত হবেন। রাষ্ট্রপতির ৫৭নং আদেশবলে বাংলাদেশ সরকারি কর্মকমিশনের সদস্যসংখ্যা সভাপতিসহ অন্যূন ৬ জন বা অনূর্ধ্ব ১৫ জন নির্ধারিত করা হয়। তবে কমিশনের সদস্যদের অর্ধেক এমন ব্যক্তি হবেন যারা কমপক্ষে ২০ বছর বা তারও বেশি সরকারের কর্মে কোনো পদে নিয়োজিত ছিলেন। বাংলাদেশ সরকারি কর্মকমিশনের প্রধান অফিস ঢাকায় অবস্থিত। প্রধান অফিস ছাড়াও চট্টগ্রাম, খুলনা, বরিশাল ও রাজশাহীতে এর আঞ্চলিক অফিস বিদ্যমান রয়েছে। আর বাংলাদেশ সংবিধানের ১৩৯(১) নং অনুচ্ছেদ অনুযায়ী সরকারি কর্মকমিশনের সভাপতি বা অন্যকোনো সদস্য তার দায়িত্ব গ্রহণের তারিখ থেকে পাঁচ বছর বা তার ৬৫ বছর বয়স পূর্ণ হওয়া এর মধ্যে যা আগে ঘটে সে সময় পর্যন্ত স্বীয় পদে বহাল থাকবেন। তবে অসদাচরণের জন্য বা দৈহিক অসমর্থতা বা মানসিক বিকৃতির কারণে জাতীয় সংসদের অন্যূন দুই-তৃতীয়াংশ সদস্য দ্বারা সমর্থিত প্রস্তাব ক্রমে এবং রাষ্ট্রপতির আদেশে কমিশনের সভাপতি বা অন্য কোনো সদস্য রাষ্ট্রপতিকে উদ্দেশ্য করে দ্বাক্ষরযুক্ত পত্রের মাধ্যমে স্বীয় পদ থেকে ইস্তফা দিতে পারেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত সাংবিধানিক প্রতিষ্ঠানটির অর্থাৎ সরকারি কর্মকমিশনের নিয়োগ প্রক্রিয়ার স্বচ্ছতার উপর দক্ষ প্রশাসনব্যবস্থা নির্ভর করে- উক্তিটি যথার্থ। বাংলাদেশ সরকারি কর্মকমিশনের প্রধান কর্তব্য হলো প্রতিযোগিতামূলক পরীক্ষার মাধ্যমে সরকারি কাজে লোক নিয়োগ করা। এক্ষেত্রে কর্মকমিশন নিয়োগের ক্ষেত্রে স্বচ্ছতার নীতি অবলম্বন করে। আর এ পদ্ধতিগুলো যথাযথভাবে অনুসরণ করে সরকারি কর্মকর্তা নিয়োগের যাবতীয় ব্যবস্থা গ্রহণ করে সরকারি কর্মকমিশন। কর্মকমিশন সৎ, যোগ্য ও দক্ষ প্রার্থীদের নিয়োগ প্রদানের জন্য প্রয়োজনীয় পরীক্ষা পরিচালনা করে থাকে। আর এ সকল কর্মকান্ডের প্রতিটি ধাপে নিরপেক্ষতা ও স্বচ্ছতা অবলম্বন করা হলে অবশ্যই দেশবাসী সৎ, যোগা ও মেধাবী সরকারি কর্মকর্তা পাবে এবং দক্ষ প্রশাসনব্যবস্থা গড়ে উঠবে। কিন্তু কর্মকমিশন যদি কর্মকর্তা নিয়োগের ক্ষেত্রে নিরপেক্ষতা ও স্বচ্ছতা বজায় রাখতে না পারে তাহলে দক্ষ কর্মকর্তাদের যাচাই-বাছাই করা সম্ভব হবে না। কমিশন এক্ষেত্রে স্বচ্ছতা হারালে দুর্বল প্রশাসনব্যবস্থা গড়ে উঠতে পারে, যা জাতির জন্য অকল্যাণকর। আবার কমিশনের সদস্যদের সততা ও দক্ষতার অভাব ঘটলে অর্থের বিনিময়ে অযোগ্য ও অসৎ প্রার্থী প্রজাতন্ত্রের কর্মে নিয়োগ প্রাপ্ত হবে। ফলে যোগ্য ব্যক্তিরা তাদের ন্যায্য অধিকার হতে বদ্যিত হবেন। তাই নিয়োগ প্রক্রিয়ার স্বচ্ছতার উপর দক্ষ প্রশাসনব্যবস্থা গড়ে তোলার জন্য সরকারি কর্মকমিশনের গুরুত্ব অপরিসীম। কেননা, এর মাধ্যমে একটি দক্ষ ও যোগ্যতাসম্পন্ন প্রশাসনব্যবস্থা গড়ে ওঠার সুযোগ লাভ করে। সুতরাং সার্বিক আলোচনার পরিপ্রেক্ষিতে বলা যায়, কর্মকমিশন প্রতিষ্ঠানটির নিয়োগ প্রক্রিয়ার স্বচ্ছতার ওপর দক্ষ প্রশাসনব্যবস্থা নির্ভর করে- উক্তিটি যথার্থ।"
        }
      ]
    },
    {
      "number": "9",
      "uddipok": "জনাব 'X' রাষ্ট্রের একটি সংবিধানিক পদে অধিষ্ঠিত থেকে আইনি জটিলতা নিরসনে গুরুত্বপূর্ণ দায়িত্ব পালন করেন। তিনি পদাধিকার বলে বার কাউন্সিলের চেয়ারম্যান ও সকল বারের নেতা।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "অধ্যাদেশ জারি করেন রাষ্ট্রপতি।"
        },
        {
          "label": "খ",
          "question": "",
          "explanation": "দুর্নীতি দমন কমিশন একটি স্বাধীন, স্বশাসিত এবং নিরপেক্ষ সংস্থা। দুর্নীতি দমন কমিশন' আইন অনুযায়ী একটি তিনজন কমিশনারের সমন্বয়ে গঠিত। এদের মধ্যে একজন চেয়ারম্যান এবং তারা সবাই মনোনয়ন কমিটির সুপরিবেশের ভিত্তিতে রাষ্ট্রপতি কর্তৃক নিয়োগ লাভ করেন। কমিশনারদের কার্যকাল নিয়োগের দিন থেকে চার বছর। একজন কমিশনার পূর্ণ মেয়াদে কাজ করার পর পুনরায় নিযুক্ত হবার যোগ্যতা হারাবেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে আমার পঠিত 'এটর্নি জেনারেল' নামক সাংবিধানিক প্রতিষ্ঠানের সাদৃশ্য রয়েছে। এটর্নি জেনারেল প্রজাতন্ত্রের আইন উপদেষ্টা। তিনি রাষ্ট্রপতি কর্তৃক প্রদত্ত সকল দায়িত্ব পালন করেন। বাংলাদেশের বিরুদ্ধে যেকোনো মামলায় তিনি প্রজাতন্ত্রের পক্ষে আদালতে বক্তব্য পেশ করেন। এজন্য তার কর্মকান্ডের ওপর বাংলাদেশ সরকারের ভাবমূর্তি নির্ভর করে। তিনি সুপ্রিম কোর্টসহ বাংলাদেশের যেকোনো আদালতে সরকারের প্রতিনিধি হিসেবে বক্তব্য পেশ করতে পারেন। এটর্নি জেনারেল সরকারের প্রধান আইন পরামর্শক হিসেবে বিভিন্ন মামলা ও আদালত সম্পর্কিত বিষয়ে পরামর্শদান করেন। সুপ্রিম কোর্ট আইন ও সংবিধানের ব্যাখ্যাদানের ক্ষেত্রে এটর্নি জেনারেলের মতামত গ্রহণ করতে পারেন। এটর্নি জেনারেল পদাধিকারবলে বার কাউন্সিলের সভাপতির দায়িত্ব পালন করেন। তিনি আইনজীবীদের পেশাগত মানোন্নয়ন ও স্বার্থ সংরক্ষণে গুরুত্বপূর্ণ ভূমিকা রাখেন। এটর্নি জেনারেল রাষ্ট্রপতির কাছে লিখিত স্বাক্ষরযুক্ত পত্রযোগে পদত্যাগ করবেন। আবার তার বিরুদ্ধে প্রমাণিত অসদাচরণ ও অসামর্থ্যের কারণে তাকে রাষ্ট্রপতি অপসারণ করতে পারবেন। উদ্দীপকেও দেখা যায়, তাপস সোম একটি গুরুত্বপূর্ণ সাংবিধানিক পদে নিয়োজিত আছেন। তিনি প্রজাতন্ত্রের পক্ষে আইনের জটিল প্রশ্নে মত প্রকাশ করেন। সরকারের আইন বিষয়ক উপদেষ্টা হিসেবেও তিনি দায়িত্ব পালন করেন। তিনি সুপ্রিম কোর্টের বিচারকের মর্যাদা ভোগ করেন, যা সাংবিধানিক পদ এটর্নি জেনারেলকে নির্দেশ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: আইনের শাসন প্রতিষ্ঠায় উক্ত পদের ভূমিকা অর্থাৎ এটর্নি জেনারেলের ভূমিকা অপরিহার্য। এটর্নি জেনারেল রাষ্ট্রের প্রধান আইন কর্মকর্তা। বাংলাদেশের সকল আদালতে তার মামলা পরিচালনার অধিকার রয়েছে। তিনি পদাধিকারবলে সকল বারের নেতা। তিনি সুপ্রিম কোর্টের বিচারকের ন্যায় মর্যাদা ভোগ করেন। এটর্নি জেনারেল জ্ঞান, দক্ষতা, সতর্কতা ও সচেতনতার সাথে দায়িত্ব পালন করেন। এটর্নি জেনারেলের এরূপ দায়িত্ব পালনের ওপর আইনের শাসন প্রতিষ্ঠা নির্ভর করে। পক্ষান্তরে, এটর্নি জেনারেল যদি সততা ও নিষ্ঠার সাথে দায়িত্ব পালন না করেন তবে আইনের শাসন ব্যাহত হয়। এটর্নি জেনারেল পদাধিকারবলে যেহেতু সকল বার ও বার কাউন্সিলের ওপর প্রভাব বিস্তার করতে পারেন সেহেতু ন্যায়বিচার প্রতিষ্ঠা ও আইনের শাসন প্রতিষ্ঠায় তিনি প্রভাব বিস্তার করতে পারেন। তাছাড়া যেহেতু এটর্নি জেনারেলের কর্মকান্ডের ওপর সরকারের ভাবমূর্তি নির্ভর করে সেহেতু স্বাভাবিকভাবে এটর্নি জেনারেল ন্যায়সঙ্গত সিদ্ধান্ত গ্রহণে ব্রতী হন। সুতরাং বলা যায়, এটর্নি জেনারেল আইনের শাসন প্রতিষ্ঠায় গুরুত্বপূর্ণ ভূমিকা পালন করেন।"
        }
      ]
    },
    {
      "number": "10",
      "uddipok": "খাদ্যে ভেজাল নিয়ে আজ আমরা সবাই উদ্বিগ্ন। এক শ্রেণির অসাধু ব্যবসায়ী শাকসবজি, ফলমূল টাটকা ও সতেজ রাখার জন্য ফরমালিন ও কার্বোহাইড্রেট এবং ফলমূল পাকানোর জন্য ক্যালসিয়াম কার্বাইড, মার্শাল, ইথোপেন নামক বিভিন্ন ধরনের বিষাক্ত কেমিক্যাল ব্যবহার করে থাকে। এগুলো আমাদের কিডনি ও লিভারের ক্ষতি করছে,। হৃদরোগ ও ক্যান্সারের সম্ভাবনা বাড়িয়ে তুলছে এবং অনেকেই অকালে চোখের দৃষ্টি হারিয়ে ফেলছেন।",
      "tag": "DC 25",
      "sub_questions": [
        {
          "label": "ক",
          "question": "",
          "explanation": "দুর্নীতি হলো মূল্যবোধ ও রীতিনীতির পরিপন্থি এক ধরনের অপরাধমূলক কর্মকান্ড।"
        },
        {
          "label": "খ",
          "question": "",
          "explanation": "সমাজ বা রাষ্ট্রে যারা স্বাভাবিক জীবনযাপন করতে পারে না, চাহিদা পূরণ করতে পারে না তারাই মূলত বিশেষ চাহিদার জনগোষ্ঠী। এ বিশেষ চাহিদার জনগোষ্ঠীর মধ্যে অন্যতম হলো প্রতিবন্ধী (Handicapped)। চিরন্তন ও মানবিক চাহিদা থাকা সত্ত্বেও বিশেষ চাহিদার জনগোষ্ঠীর মানুষেরা নানা রকম শারীরিক, মানসিক ও সামাজিক সীমাবদ্ধতার কারণে সমাজের অন্যান্যদের মতো স্বাভাবিক জীবনযাপন করতে পারে না বা সম্ভব হয় না। এদের স্বাভাবিক জীবনযাপনে বিশেষ চাহিদার প্রেক্ষিতে বিশেষ সহযোগিতা, সুবিধা বা সাহায্যের প্রয়োজন হয়। জাতিসংঘ কর্তৃক পরিচালিত এক সমীক্ষায় দেখা যায়, বিশ্বের জনসংখ্যার প্রায় ১০% মানুষ কোনো না কোনোভাবে প্রতিবন্ধী। প্রতিবন্ধী বা বিশেষ চাহিদার জনগোষ্ঠীরও মৌলিক চাহিদা পূরণ, স্বাভাবিক ও সম্মানজনক জীবনযাপনের অধিকার রয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে আমার পঠিত নাগরিক সমস্যা খাদ্য ভেজালের সাদৃশ্য আছে। যেসব খাদ্যদ্রব্য প্রাকৃতিক বা স্বাভাবিক উপায় প্রস্তুত না করে ক্ষতিকর, নিম্নমানের, অকেজো ও অস্বাস্থ্যকর উপকরণ দিয়ে তৈরি করা হয় তাকে ভেজাল খাদ্য বলে। ভালো খাদ্যের সাথে নিকৃষ্ট দ্রব্য মিশিয়ে তৈরি করা খাবারকেও ভেজাল খাদ্য বলা হয়। ভেজাল খাদ্য তৈরি একটি দণ্ডনীয় অপরাধ। ভেজাল খাদ্য মানব স্বাস্থ্যের জন্য হুমকি সৃষ্টি করে এবং বিভিন্ন ধরনের রোগ ব্যাধির দিকে মানুষকে ঠেলে দেয়। উদ্দীপকে দেখা যায়, 'X' একজন সবজি চাষী। অতিরিক্ত মুনাফার লোভে তিনি অপরিপক্ক টমেটোতে ক্ষতি স্প্রে করে রং পরিবর্তন করেন, যা দেখতে অবিকল পাকা টমেটোর মত মনে হয়। জনাব 'X' এর এরূপ কর্মকাণ্ড খাদ্য ভেজাল মেশানোর সাথে সাদৃশ্যপূর্ণ। কেননা, তিনি টমেটোতে ক্ষতি স্প্রে করে রং পরিবর্তন করেছেন। যা মানুষের স্বাস্থ্যের জন্য ক্ষতিকর। সুতরাং উপরিউক্ত আলোচনার আলোকে বলা যায়, উদ্দীপকের ঘটনাটি নাগরিকের অন্যতম সমস্যা খাদ্য ভেজালের সমস্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত সমস্যা তথা খাদ্য ভেজাল সমস্যা নিরসনে বিভিন্ন পদক্ষেপ গ্রহণ করা যায়। যথাযথ পদক্ষেপই পারে এ সমস্যার সমাধান করতে। বাংলাদেশের খাদ্য বিষয়ক প্রায় সতেরটি আইন বিদ্যমান রয়েছে। এসব আইনের কার্যকর প্রয়োগ নিশ্চিত করতে পারলে খাদ্য ভেজাল সমস্যা নিরসন করা সম্ভব। এ সমস্যা সমাধানে নিম্নমানের খাদ্যদ্রব্য বিক্রি বন্ধে জনসচেতনতা বৃদ্ধি করতে হবে। খাদ্য ভেজালের বিরুদ্ধে জনসচেতনতা সৃষ্টির জন্য সামাজিক আন্দোলন গড়ে তুলতে হবে। ভেজাল খাদ্য পরিহার করে অসৎ ব্যবসায়ী তথা ভেজালকারীদের সামাজিকভাবে ঘৃণা ও বয়কট করতে সকলকে উদ্বুদ্ধ করতে হবে। ভোক্তা অধিকার সংরক্ষণ আইন ২০০৯ খাদ্যে ভেজাল সমস্যা সমাধানে গুরুত্বপূর্ণ ভূমিকা রাখতে পারে। তাই এর যথাযথ প্রয়োগ ও বিএসটিআইকে অধিকতর কার্যকর করে গড়ে তুলতে হবে। খাদ্যদ্রব্য ক্রয়ের সময় সবাইকে অধিক সতর্কতা অবলম্বন করতে হবে এবং খাদ্যের মান যাচাই করে তা ক্রয় করতে হবে। খাদ্যে ভেজাল মেশানো একটি অত্যন্ত নিন্দনীয় অপরাধ। তাই এসব অপরাধীদের বিরুদ্ধে শুধু আইন প্রণয়ন নয় প্রয়োজন আইনের কাঠামো প্রয়োগ, জনসচেতনতা বৃদ্ধি এবং মানসিকতার পরিবর্তন। উপরিউক্ত পদক্ষেপ গুলোর সঠিক বাস্তবায়নই পারে উদ্দীপকে বর্ণিত নাগরিক সমস্যা তথা খাদ্যের ভেজাল সমস্যার নিরসন করতে।"
        }
      ]
    },
    {
      "number": "11",
      "uddipok": "আবুল কালাম একজন প্রজ্ঞাবান ও দূরদৃষ্টিসম্পন্ন রাজনীতিবিদ ছিলেন। তিনি ছিলেন নিয়মতান্ত্রিক রাজনীতিতে বিশ্বাসী এবং গণতন্ত্রের প্রশ্নে আপোষহীন। তিনি অবিভক্ত বাংলার স্বপ্ন দেখতেন।",
      "tag": "DC 25",
      "sub_questions": [
        {
          "label": "ক",
          "question": "বঙ্গভঙ্গ কী? ",
          "explanation": "১৯০৫ সালে ভারতের সর্ববৃহৎ প্রদেশ বাংলা প্রদেশকে বিভক্ত করে দুটি নতুন ও পৃথক প্রদেশ সৃষ্টিই ইতিহাসে বঙ্গভঙ্গ নামে পরিচিত।"
        },
        {
          "label": "খ",
          "question": "ফরায়েজী আন্দোলন বলতে কী বোঝায়? ",
          "explanation": "হাজী শরীয়তুল্লাহ পরিচালিত ফরজভিত্তিক আন্দোলনের নাম হচ্ছে ফরায়েজী আন্দোলন। আরবি 'ফরজ' শব্দ থেকে ফরায়েজি শব্দের উৎপত্তি, যার অর্থ অবশ্য পালনীয়। হাজী শরীয়তুল্লাহর লক্ষ্য করেন - সে সময়ের মুসলমান সমাজে পীরপূজা, কবর পূজা, মনসা পূজা, শীতল পূজা ইত্যাদি নানা ধরনের অনৈসলামিক কার্য আচ্ছন্ন করেছিল। এ ধরনের অনৈসলামিক ও কুসংস্থারাচ্ছান্ন পরিবেশকে দূর করার লক্ষ্যে তিনি এক বৃহত্তম আন্দোলনের ডাক দেন। ইতিহাসে এ আন্দোলনের ফরায়েজী আন্দোলন নামে পরিচিত।"
        },
        {
          "label": "গ",
          "question": "উদ্দীপকের সাথে তোমার পঠিত কোনো রাজনৈতিক ব্যক্তিত্বের সাদৃশ্য আছে কি? ব্যাখ্যা কর।",
          "explanation": "হ্যাঁ, উদ্দীপকের সাথে আমার পঠিত রাজনৈতিক ব্যক্তিত্বের অর্থাৎ বাংলার অবিসংবাদিত নেতা হোসেন শহীদ সোহরাওয়ার্দী সাদৃশ্য আছে।  হোসেন শহীদ সোহরাওয়ার্দী ছিলেন নিয়ম তান্ত্রিক রাজনীতির পুরোধা। তার জীবন ছিল কর্মমুখর ও বৈচিত্র্যময়। কলকাতা আলিয়া মাদ্রাসা প্রাতিষ্ঠানিক শিক্ষার সূত্রপাত ঘটিয়ে পরবর্তীতে তিনি সেন্ট জেভিয়ার্স কলেজ, কলকাতা বিশ্ববিদ্যালয় এবং এরপর বিলাতের অক্সফোর্ড বিশ্ববিদ্যালয় পড়াশোনা করেন। ব্যারিস্টার হয়ে কলকাতা হাইকোর্টে তিনি আইন ব্যবস্থাকে পেশা হিসেবে বেছে নেন এবং ঠিক এ সময়েই তিনি প্রখ্যাত আইন ব্যবসায়ী এবং রাজনীতিবিদ্বেষ বন্ধু চিত্তরঞ্জন দাসের ঘনিষ্ঠ সান্নিধ্যে চলে আসেন। এরপর তার বন্যার্থ রাজনৈতিক জীবনের সূত্রপাত ঘটে। তার রাজনৈতিক জীবনের উল্লেখযোগ্য দিক হচ্ছে ১৯২১-৪৭ সাল পর্যন্ত বঙ্গীয় আইনসভার সদস্যপদ লাভ । এছাড়াও তিনি ফজলুল হক মন্ত্রিসভার সদস্য (১৯৩৭-৪১), অবিভক্ত বাংলার শেষ মুখ্যমন্ত্রী (১৯৪৬-৪৭), এবং যুক্তফ্রন্ট (১৯৫৪) গঠনে গুরুত্বপূর্ণ ভূমিকা পালন করেন। যুক্তফ্রন্টের ঐক্য গঠনে এবং ২১ দফা ভিত্তিক কর্মসূচি তার অবদান অগ্রগণ্য। তিনি গণতন্ত্রের প্রশ্ন ছিলেন আপসহীন এবং অবিভক্ত বাংলার স্বপ্নদ্রষ্টা।অতএব উদ্দীপকে ইঙ্গিত পূর্ণ রাজনৈতিক ব্যক্তিত্বের বৈশিষ্ট্য, কৃতিত্ব এবং জীবনবাসনের ঘটনা হোসেন শহীদ সোহরাওয়ার্দীর সাথে অভিন্ন ভাবে সাদৃশ্যপূর্ণ হয়। আর তাই নিশ্চিত ভাবে বলা যায়, উত্তর রাজনৈতিক ব্যক্তিত্ব হলেন হোসেন শহীদ সোহরাওয়ার্দী।"
        },
        {
          "label": "ঘ",
          "question": "উদ্দীপকে বর্ণিত ব্যক্তিত্ব ছিলেন 'গণতন্ত্রের মানসপুত্র'- বিশ্লেষণ কর। ",
          "explanation": "উদ্দীপকে উল্লিখিত নেতা ছিলেন হোসেন শহীদ সোহরাওয়ার্দী। সংসদীয় গণতান্ত্রিক ঐতিহ্য ও রীতিনীতি, আইনের শাসন, আইনসভার সার্বভৌমত্ব এবং নিয়ম তান্ত্রিক রাজনীতির প্রতি হোসেন শহীদ সোহরাওয়ার্দী ছিল অসামান্য শ্রদ্ধাবোধ। তিনি পাকিস্তানের বিরোধী রাজনৈতিক দলের স্রষ্টা। তিনি বিশ্বাস করতেন শক্তিশালী বিরোধী দল ব্যতীত গণতন্ত্র অর্থহীন। শত প্রলোভন ও নির্যাতনের মুখেও গণতন্ত্রের প্রতি তিনি ছিলেন আপসহীন যোদ্ধা। শহীদ সোহরাওয়ার্দী ছিলেন নিয়মতান্ত্রিক রাজনীতিতে বিশ্বাসী। এজন্য তিনি বলেছিলেন ষড়যন্ত্রের রাজনীতিতে আমি বিশ্বাস করিনা, আমার একমাত্র ভরসা হচ্ছে গণতন্ত্র আর গণতান্ত্রিক রাজনৈতিক দল। গণতন্ত্রই আমার জীবনের মূলমন্ত্র। শাসনতন্ত্রের প্রশ্নে জনগণের রায়ই আমার শেষ কথা। তিনি সারাজীবন সাধারণ মানুষের পাশে দাঁড়িয়ে ভাত ও ভোটের অধিকার আদায়ের জন্য সংগ্রাম করেছেন। সোহরাওয়ার্দী তার জীবন সান্নিধ্যে এসে গণতন্ত্রের সফলতা দেখে যেতে না পারলেও সেসব অবদানের সিঁড়ি বেয়ে ১৯৬৯ এর গণ আন্দোলন সফল হয়েছিল। তার আদর্শে অনুপ্রাণিত হয়ে অদ্যাবধি বাংলার মানুষ গণতন্ত্রের সুফল ভোগ করতে সক্ষম হয়েছে। এসব কারণে গণতন্ত্রের অগ্রযাত্রা তার অবদানকে মাইলফলক হিসেবে চিহ্নিত করা হয় এবং তাকে গণতন্ত্রের মানসপুত্র উপাধিতে ভূষিত করা হয়।"
        }
      ]
    }
  ]
}