{
  "title": "চট্টগ্রাম বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বিদেশি শাসনাধীন কোনো একটি রাষ্ট্র দুটি প্রধান সম্প্রদায় বাস করে। প্রায় তাদের মধ্যে বিরোধ লেগে থাকে। শান্তি প্রতিষ্ঠার উদ্যোগ নিয়েও সরকার ব্যর্থ হয়। দেশটি বিভক্ত করাই সমাধান ভেবে সরকার পার্লামেন্টে একটি আইন পাশ করে। আইনটিতে দুটি স্বাধীন ও সার্বভৌম রাষ্ট্র প্রতিষ্ঠা হয়।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "পূর্ববঙ্গ ও আসাম প্রদেশের গর্ভনর ছিলেন স্যার ব্যামফিল্ড ফুলার।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশের পূর্ণ কর্তৃত্ব কে বোঝায়।প্রাদেশিক স্বার্থ শাসন ব্যবস্থায় দেশরক্ষা, পররাষ্ট্র সংক্রান্ত এবং অর্থ এ ত্রিবিধ বিচার কর্তৃত্ব কেন্দ্রীয় সরকারের হাতে ন্যাস্ত থাকে। শিক্ষা, স্বাস্থ্য, কৃষি, পুলিশ এবং আইন-শৃঙ্খলা ইত্যাদি বিষয়ের কর্তৃক প্রাদেশিক সরকারের হাতে ন্যাস্ত থাকে। যুক্তরাষ্ট্রীয় পদ্ধতির সরকার ব্যবস্থায় কেন্দ্রীয় সরকার ও প্রাদেশিক সরকারের মধ্যে ক্ষমতার এর বন্টন কে মূলত প্রাদেশিক স্বায়ত্তশাসন বলে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আইনের সাথে আমার পঠিত ১৯৪৭ সালের ভারত স্বাধীনতা আইনের সাদৃশ্য আছে।  ১৯৪৬ সালের সাম্প্রদায়িক অবস্থার মারাত্মক আবনতির কারণে কংগ্রেস ও মুসলিম লীগের ঐক্য প্রতিষ্ঠার সকল আশার অবসান ঘটে এবং মুসলিম লীগ মন্ত্রীমিশন প্রস্তাবিত গণপরিষদে অংশগ্রহণে অসম্মতির ফলে ১৯৪৬ সালের মন্ত্রীমিশন পরিকল্পনা ব্যর্থ হয়। এ অবস্থায় ব্রিটিশ সরকার ভারতীয়দের নিকট ক্ষমতা হস্তান্তর করে ভারত ত্যাগের ঘোষণা দেয়। আরে ঘোষনার দ্রুত বাস্তবায়নের লক্ষ্যে লর্ড মাউন্টব্যাটনকে ভারতের গর্ভনর জেনারেল নিয়োগ করা হয়। মাউন্টব্যাটেন তৎকালীন ভারতের সামাজিক ও রাজনৈতিক প্রেক্ষাপটে ভারত বিভাগের একটি বাস্তব ও সর্বসম্মত পরিকল্পনা ব্রিটিশ সরকারের নিকট পেশ করেন। ১৯৪৭ সালের ৩ জুন এ পরিকল্পনা ঘোষণা করা হয়। তাই এ পরিকল্পনা ৩ জুন পরিকল্পনা নামে খ্যাত। কেউ কেউ আবার একে মাউন্টব্যাটেন পরিকল্পনাও বলে থাকেন। ১৯৪৭ সালের ৩ জুনের মাউন্টব্যাটেন পরিকল্পনাকে কার্যকর করার জন্য ১৯৪৭ সালের ১৮ই জুলাই ব্রিটিশ আইন পরিষদের ভারতীয় স্বাধীনতা আইন পাশ করা হয়। ভারতীয়দের শাসন ব্যাপারে ব্রিটিশ সরকারের সর্বশেষ সাংবিধানিক পদক্ষেপ হচ্ছে ভারতীয় স্বাধীনতা আইন প্রণয়ন। এ আইনের ফলে ভারতের ব্রিটিশ শাসনের অবসান ঘটে। ১৯৪৭ সালের ১৪ আগস্ট ও ১৫ আগস্ট যথাক্রমে পাকিস্তান ও ভারত নামে দুটি স্বাধীন রাষ্ট্রের জন্ম হয়। তেমনি ভাবে উদ্দীপকের আইন ও দুটি স্বাধীন রাষ্ট্র প্রতিষ্ঠার মাধ্যমে দুটি সম্প্রদায়ের জনগণের মাঝের শান্তি প্রতিষ্ঠার কথা বলা হয়েছে, যা ১৯৪৭ সালের ভারত শাসন আইনকেই নির্দেশ করেছে। সুতরাং বলা যায়, উদ্দীপকে উল্লেখিত আইনের সাথে ১৯৪৭ সালের ভারত স্বাধীনতা আইন সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ব্রিটিশ ভারতের তৎকালীন রাজনীতিতে উদ্দীপকের সাথে সঙ্গতিপূর্ণ আইনের অর্থাৎ ১৯৪৭ সালের ভারত স্বাধীনতা আইনের তাৎপর্য অত্যাবশ্যকীয়। ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইন ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশের দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্র দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয় । ভারত সম্রাটের উপাধি বিলোপ করা হয় এবং ভারত সচিবের পদের বিলুপ্তি ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তা ধারায় বৈপ্লবিক পরিবর্তন ঘটে। ১৭৫৭ সালের পলাশী যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যা সমাধান হয় অর্থাৎ, পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের পরিসমাপ্তি ঘটে।ভারতের গভর্নর জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রের গণতন্ত্রের যাত্রা সূচিত হয়। দুটি রাষ্ট্রই স্ব- স্ব সংবিধান প্রণয়নের ক্ষমতা লাভ করে। উপযুক্ত আলোচনার প্রেক্ষিতে বলা যায়, ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতা সংগ্রামের চূড়ান্ত পরিণতি।"
        }
      ]
    },
    {
      "number": "2",
      "uddipok": "'ক' রাষ্ট্রের জনপ্রিয় নেতাকে দীর্ঘদিন বিনা বিচারে কারাগারে রাখার পর ষড়যন্ত্রমূলক মিথ্যা মামলা দেওয়া হয়। এতে জনগণ বিক্ষোভে ফেটে পড়ে। এক পর্যায়ে সরকার মিথ্যা মামলার প্রত্যাহার করে জনপ্রিয় নেতাকে মুক্তি দিতে বাধ্য হয়।",
      "tag": "CTG.B 23,All.B 18",
      "sub_questions": [
        {
          "label": "ক",
          "question": "",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "",
          "explanation": "পাকিস্তানি শাসকগোষ্ঠী অর্থনৈতিক, রাজনৈতিক, সামরিক প্রভৃতি ক্ষেত্রে পূর্ব পাকিস্তানের বাঙালি জনগণের প্রতি যে সীমাহীন বৈষম্য সৃষ্টি করে, সেখানে ছয় দফা কর্মসূচি ছিল এক বলিষ্ঠ প্রতিবাদ। ছয় দফা প্রস্তাবে উজ্জীবিত হয়ে ১৯৭০ সালের নির্বাচনে বাঙালির জনতা অকুন্ঠচিওে আওয়ামী লীগকে বিপুল ভোটে জয়যুক্ত করে। ১৯৭১ সালের মুক্তিযুদ্ধের প্রেরণা আসে ছয় দফার ঐক্য থেকে। ছয় দফা আন্দোলনের পথ ধরেই পরবর্তীকালে বাংলাদেশের স্বাধীনতা আন্দোলন সংঘটিত হয়েছিল। বলা হয়, \" ব্রিটিশ গণতন্ত্রের ইতিহাসে যেমন ম্যাগনাকার্টা গুরুত্বপূর্ণ ভূমিকা পালন করে, তেমনি বাংলাদেশের স্বাধীনতা আন্দোলনের মূল ভিত্তি ছিল ছয় দফা কর্মসূচি। এজন্য ছয় দফা কে বাঙালির ম্যাগনাকার্টা বলা হয়।"
        },
        {
          "label": "গ",
          "question": "",
          "explanation": "উদ্দীপকের আন্দোলনের সাথে ১৯৬৬ সালের ৬ দফার দাবির প্রেক্ষিতে যে আন্দোলন শুরু হয় তার সাদৃশ্য রয়েছে। ১৯৬৬ সালে বঙ্গবন্ধু ৬ দফা দাবি পেশ করেন। ৬ দফা দাবির পূরণের জন্য প্রথমে দলীয়ভাবে আন্দোলন শুরু হয়। পাকিস্তানের তৎকালীন সরকার আওয়ামী লীগের ৬ দফা কে রাষ্ট্রবিরোধী দাবি ও বঙ্গবন্ধুকে রাষ্ট্রদ্রোহী বলে আগরতলা মামলা দায়ের করে। এতে বঙ্গবন্ধু শেখ মুজিবুর রহমান কে প্রধান আসামি করে ৩৫ জনের বিরুদ্ধে মামলা কার্যক্রম চলতে থাকে। শেখ মুজিব গ্রেপ্তার হন। ফলে সারা দেশের আন্দোলন গণঅভ্যুত্থানে পরিণত হয়। এ আন্দোলনে রাষ্ট্রের পরিস্থিতি ক্রমান্বয়ে অবনতির দিকে যায়। শক্তিশালী আইয়ুব সরকারের ভিত নরে ওঠে। আন্দোলনের এক পর্যায়ে আইয়ুব ক্ষমতা থেকে সরে দাঁড়াতে বাধ্য হয়। বঙ্গবন্ধু শেখ মুজিবুর রহমান কে মুক্তি দিতে বাধ্য হন। উদ্দীপকেও তেমনি 'ক' রাষ্ট্রের অত্যন্ত জনপ্রিয় নেতা কে গ্রেফতার করলে জনগণ বিক্ষোভে ফেটে পড়ে এবং সরকার বাধ্য হয়ে এই জনপ্রিয় নেতা কে মুক্তি দিতে বাধ্য হন । তাই নিশ্চিত ভাবে বলা যায় উদ্দীপকে আন্দোলনের সাথে ১৯৬৬ এর ছয় দফা কর্মসূচি ভিত্তিক আন্দোলন সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ঘটনা অর্থাৎ পাঠ্য পুস্তক এর সাথে সাদৃশ্যপূর্ণ ১৯৬৬ সালের ৬ দফা কর্মসূচি ভিত্তিক আন্দোলন পরবর্তীতে জাতীয়তাবাদী আন্দোলনকে বেগবান করেছিল বলে আমি মনে করি। ৬ দফা বাংলাদেশের স্বাধীনতা সংগ্রামের ইতিহাসে সবচেয়ে উল্লেখযোগ্য ঘটনা। ভাষা আন্দোলনের মাধ্যমে বাঙালি জাতীয়তাবাদের চেতনা জন্ম লাভ করে ;৬ দফা আন্দোলন তার বুনিয়াদকে শক্তিশালী করে। এ আন্দোলন বাঙালি জাতিকে তার স্বাধিকার আদায়ের প্রেরণা দেয়। পাকিস্তান শাসন ও শোষণে অতিষ্ঠ হয়ে বাঙ্গালীরা মুক্তির উপায় খুজছিল। ৬ দফা দাবিতে বাঙালির প্রাণের আকুতি যেন ফুটে ওঠে। বাঙালির প্রাণের দাবিতে পরিণত হয় ৬ দফা। ৬ দফা আন্দোলনের চেতনা বাংলার জনগণকে উনসত্তর এর আন্দোলনে ঝাঁপিয়ে পড়তে অনুপ্রেরণা দেয়। পরবর্তীতে আওয়ামী লীগ ১৯৭০ সালের সাধারণ নির্বাচনে ৬ দফা কর্মসূচির স্বপক্ষে গণরায়ের জন্য নির্বাচনী প্রচারণা চালায়। এ নির্বাচনের শেখ মুজিবুর রহমান ৬ দফার পক্ষে পূর্ব পাকিস্তানের জনগণের নিরঙ্কুশ সমর্থন লাভ করেন। এর ওই ধারাবাহিকতায় ১৯৭১ সালের ২৫ মার্চ পূর্ব পাকিস্তানে পাকিস্তানি বাহিনীর নির্বিচার হত্যাযজ্ঞের ফলে একদিকে ছয় দফা কর্মসূচির পরিসমাপ্তি ঘটে এবং নয় মাসব্যাপী রক্তক্ষয়ী মুক্তিযুদ্ধের পর পশ্চিম পাকিস্তান বিভক্ত হয়ে অভ্যুদয় ঘটে স্বাধীন সার্বভৌম বাংলাদেশের। তাই ৬ দফা ছিল পূর্ব বাংলার জাতীয় মুক্তির সনদ। শেখ মুজিবুর রহমান যথার্থই ৬ দফা কর্মসূচিকে বাঙালির বাঁচার দাবি বলে উল্লেখ করেছেন। বাংলাদেশের স্বাধীনতা দ্বার উন্মুক্ত করার ক্ষেত্রে ৬ দফা দাবির গুরুত্ব ছিল অনস্বীকার্য। ১৯৬৬ সালের ৬ দফা আন্দোলনে জাতীয় জীবনে সর্বস্তরের শিক্ষার মাধ্যম হিসেবে বাংলা ভাষা ব্যবহারের স্বপক্ষে ব্যাপক প্রচারণা চালানো হয় - যা বাঙালি জাতীয়তাবাদকে আরও সুদৃঢ় করে। তাছাড়া ভাষা আন্দোলনের মাধ্যমে বাঙালি জাতীয়তাবাদের যে উন্মেষ ঘটে তা ছয় দফা কর্মসূচির সংস্পর্শে এসে প্রণতা প্রাপ্ত হয় এবং ছয় দফা কর্মসূচি ভিত্তিক আন্দোলন একপর্যায়ে গণ আন্দোলনের রূপ নেয়। অতএব ১৯৬৬ সালের ৬ দফা কর্মসূচি বাঙালি জাতীয়তাবাদ বিকাশে বলিষ্ঠ ভূমিকা পালন করে। যার ফলশ্রুতিতে ধারাবাহিক সংগ্রামের মাধ্যমে অবশেষে ১৯৭১ সালের সশস্ত্র সংগ্রামের মধ্যে দিয়ে জাতীয়তাবাদের চরম বহিঃপ্রকাশ স্বরূপ বাংলাদেশ স্বাধীন হয়। শুরু হয় বাঙালি জাতীয়তাবাদের নতুন অধ্যায়। সুতরাং বলা যায়, উদ্দীপকে বর্ণিত ৬ দফা কর্মসূচি ভিত্তিক আন্দোলন জাতীয়তাবাদী আন্দোলনকে বেগবান করে।"
        }
      ]
    },
    {
      "number": "3",
      "uddipok": "১৯৫৬ সালের শ্রীলঙ্কায় ভাষানীতি প্রবর্তন করা হয়। এতে বলা হয়, যারা শুদ্ধভাবে সিংহলী ভাষা বলতে ও লিখতে পারবে না তাদের সরকারি চাকরি থেকে বরখাস্ত করা হবে। এ নিয়মের বিরুদ্ধে তামিল জনগোষ্ঠীর সংগঠন ফেডারেল পার্টি তীব্র প্রতিবাদ জানায়।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "১৯৫৪ সালের পাকিস্তানের সাধারণ ও প্রাদেশিক নির্বাচনকে সামনে রেখে আওয়ামী লীগ, কৃষক-শ্রমিক পার্টি, নেজামে ইসলাম, গণতান্ত্রিক দল এবং পাকিস্তান খেলাফতে রাব্বানী পার্টির সমন্বয়ে যে রাজনৈতিক জোট গঠন করা হয়েছিল, তাই ইতিহাসে যুক্তফ্রন্ট নামে পরিচিত।"
        },
        {
          "label": "খ",
          "question": "",
          "explanation": "১৯৫৬ সালের প্রণীত সংবিধানের বেশ কিছু স্বতন্ত্র বৈশিষ্ট্য ছিল। এর মধ্যে দুটি বৈশিষ্ট্য হলো-  ১. ১৯৫৬ সালের শাসনতন্ত্র ছিল লিখিত। এটি ছিল বিশ্বের দীর্ঘতম শাসনতন্ত্র গুলোর মধ্যে অন্যতম। এতে ১টি প্রস্তাবনা, ১৩ টি ভাগ, ২৩৪ টি অনুচ্ছেদ এবং ৬ টি তফসিল ছিল। ২. গণতন্ত্রের দিক দিয়ে এ শাসনতন্ত্র ছিল যুক্তরাষ্ট্রীয় প্রকৃতির। যুক্তরাষ্ট্রীয় ভাবধারার প্রায় সকল বৈশিষ্ট্য এতে বিদ্যমান ছিল। যেমন - কেন্দ্র ও প্রদেশের মধ্যে ক্ষমতা বন্টন, শাসনতন্ত্রের প্রাধান্য, শাসনতন্ত্রের দুষ্পরিবর্তণীয়তা ইত্যাদি।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে স্বাধীনতা- পূর্ব বাংলাদেশের ১৯৫২ সালের মহান ভাষা আন্দোলনের মিল রয়েছে। ১৯৪৭ সালে পাকিস্তান রাষ্ট্র সৃষ্টির পর হতে রাষ্ট্রভাষার প্রশ্নে মদবিরোধী শুরু হয়। পূর্ব পাকিস্তানের রাষ্ট্রভাষা বাংলা হলেও মুসলিম লীগ নেতারা উর্দুকে পাকিস্তানের একমাত্র রাষ্ট্রভাষা করার ঘোষণা দেয়। পাকিস্তানের তৎকালীন ৫৬% মানুষের মাতৃভাষা বাংলাকে উপেক্ষা করে উর্দু কে বাংলা ভাষা হিসেবে বাংলাদের ওপর চাপিয়ে দেওয়া হয়। ফলে বাঙালির আপামর জনতা ক্ষোভে ফেটে পড়ে এবং প্রতিবাদ জানায়। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয়। উদ্দীপকে শ্রীলঙ্কায় ১৯৫৬ সালের অর্থনীতির ফলে যারা শুদ্ধভাবে সিংহলী ভাষা বলতে ও লিখতে পারবে না তাদের চাকরি থেকে বরখাস্ত করার ঘোষণা দেওয়া হয়। এ নিয়মে তামিল ভাষাভাষীর জনগোষ্ঠীর মর্যাদা ও অধিকার ক্ষুন্ন হলে তামিল গোষ্ঠীর রাজনৈতিক সংগঠন ফেডারেল পার্টি তীব্র প্রতিবাদ জানায়। পূর্ব পাকিস্তানের জনগণের ওপর যেভাবে উর্দুকে চাপিয়ে দেওয়ার পায়তারা চলছিল উদ্দীপকের তামিল জনগোষ্ঠীর সাথে তেমনি ভাবে সিংহলী ভাষা চাপিয়ে দেওয়া হয়। তারাও বাঙ্গালীদের মতোই প্রতিবাদ জানায়। তাই বলা যায় উদ্দীপকের সাথে স্বাধীনতা -পূর্ব বাংলাদেশের মহান ভাষা আন্দোলনের মিল পাওয়া যায়।"
        },
        {
          "label": "ঘ",
          "question": "",
          "explanation": "উক্ত ঘটনা তথা ১৯৫২ সালের মহান ভাষা আন্দোলনের সাথে বাংলাদেশের স্বাধীনতা সংগ্রামের সম্পর্ক অত্যন্ত গভীর ও তাৎপর্যপূর্ণ। স্বাধীন বাংলাদেশের অভ্যুদয়ে উদ্দীপাকে বর্ণিত ১৯৫২ সালের ভাষা আন্দোলন ভাষা শহীদদের আত্মদানের ঘটনা পরবর্তীকালে প্রতিটি সংগ্রামের সূতিকাগার হিসেবে পালন করেছে। ভাষা আন্দোলন ছিল পাকিস্তান শাসনামলে বাঙ্গালীদের অধিকার আদায়ের প্রথম সফল ও ফলপ্রসূ একটি আন্দোলন। এ আন্দোলনের ফলে বাঙালির ন্যায্য অধিকার আদায়ের মাধ্যমে বিজয় অর্জিত হয়। সেই সাথে বাঙালি জাতীয়তাবাদের ভিত্তি রচিত হয়। এ আন্দোলন থেকে বাঙালিরা শিক্ষা অর্জন করতে সক্ষম হন যে, আন্দোলন সংগ্রাম ব্যতীত কোনো অধিকার আদায় করা সম্ভব নয়।ভাষা আন্দোলন একটি জাতীয় চেতনার জন্ম দেয়। এ চেতনা পরবর্তীকালে সব আন্দোলন ও সংগ্রামের অনুপ্রেরণা হিসেবে কাজ করে। ভাষা আন্দোলনের প্রেরণায় ১৯৫৪ সালের নির্বাচনে বাঙালিরা অভূতপূর্ব বিজয় অর্জন করে। ১৯৬২ সালের শিক্ষানীতি বিরোধী আন্দোলন ভাষা আন্দোলন অনুপ্রেরণা যোগায় । ১৯৬৬ সালে ৬ দফা দাবির ভাষা আন্দোলনের ফলে উৎসারিত চেতনারই সম্প্রসারিত রূপ। একইভাবে ১৯৬৯ এর গণঅভ্যুত্থান, ৭০ এর নির্বাচনেও এর প্রভাব বিদ্যমান। আর বাঙালি জাতির মুক্তির আন্দোলন, স্বাধীনতা সংগ্রাম ১৯৭১ এর মুক্তিযুদ্ধে বীর বাঙালি সেনানীরা যে বীরত্ব,ত্যাগ-তিতিক্ষা ও শৌর্যবীর্য দেখিয়েছে, তা ভাষা আন্দোলনের দ্বারা অর্জিত বীরত্বেরই ফল। সুতরাং বলা যায়, ভাষা আন্দোলনের সাথে বাংলাদেশের স্বাধীনতা সংগ্রাম নিবিড়ভাবে সম্পৃক্ত।"
        }
      ]
    },
    {
      "number": "4",
      "uddipok": "ভারতীয়দের স্বার্থ সংরক্ষণের জন্য ১৮৮৫ সালে সর্বপ্রথম এ উপমহাদেশের একটি রাজনৈতিক দলের উদ্ভব ঘটে। এ দলটি একটি সম্প্রদায়ের দাবি-দাওয়া আদায়ের সোচ্চার ভূমিকা রাখলেও অন্য একটি সম্প্রদায়ের লোকজন বঞ্চিত হতে থাকে। পরবর্তীতে বঞ্চিত সম্প্রদায় তাদের স্বার্থ এবং দাবি -দাওয়া পূরণের উদ্দেশ্যে আরো একটি রাজনৈতিক দল গঠন করেন। পরবর্তীতে দল দুটির নেতৃত্বে ভারত বিভক্ত হয়ে দুটি স্বাধীন রাষ্ট্রের জন্ম হয়।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "যুক্তফ্রন্ট সরকারের কৃষিমন্ত্রী ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "",
          "explanation": "ব্রিটিশ শাসনের যাঁতাকালে পিষ্ট হয়ে কৃষকরা যখন সর্বস্বান্ত ও দিশেহারা হয়ে পড়ে তখন মীর নিশার আলী ওরফে তিতুমীর কৃষক আন্দোলন গড়ে তোলেন। তিতুমীরের কৃষক আন্দোলনের মূল লক্ষ্য ছিল নীলকর ও স্থানীয় সামন্ত রাজা - জমিদারদের শোষণ ও নির্যাতনের বিরুদ্ধে। ইংরেজ সরকারকে একাধিকবার নীলকর ও জমিদারদের স্বেচ্ছাচারীতার অভিযোগ করলেও তাদের উদাসীনতায় ক্ষিপ্ত হয়ে তিতুমীর নিজ বাহিনীকে সংঘটিত করেন। ১৮৩১ সালে তিনি দলবলসহ চব্বিশ পরগনার কিয়দাংশ এবং নদিয়া ও ফরিদপুরের কিছু অংশের সমন্বয়ে একটি স্বাধীন রাষ্ট্র প্রতিষ্ঠায় উদ্যোগী হন। স্বতঃস্ফূর্তভাবে সংঘটিত প্রায় ৮৩ হাজার কৃষক - সেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন, যা ইতিহাসে তিতুমীরের বারাসাত বিদ্রোহ নামে পরিচিত।"
        },
        {
          "label": "গ",
          "question": "",
          "explanation": "উদ্দীপকে সর্বভারতীয় জাতীয় কংগ্রেস ও মুসলিম লীগের কথা বলা হয়েছে। সর্বভারতীয় জাতীয় কংগ্রেস উপমহাদেশের প্রথম রাজনৈতিক দল যা ভারতীয়দের স্বার্থ সংরক্ষণের জন্য ১৮৮৫ সালে প্রতিষ্ঠিত হয়েছিল। মূলত ব্রিটিশ সরকারের কাছে ভারতীয়দের বিভিন্ন দাবি-দাওয়া ও সুযোগ-সুবিধা তুলে ধরার জন্য একটি প্ল্যাটফর্ম। মূলত রাজনৈতিক সংগঠনের প্রয়োজনীয়তা থেকেই ভারতীয় জাতীয় কংগ্রেসের জন্ম হয়। প্রতিষ্ঠালগ্নে ভারতীয় কংগ্রেস ধর্ম, বর্ণ, গোএ নির্বিশেষে সর্ব শ্রেণি পেশার মানুষের সংগঠন হিসেবে কার্যক্রম শুরু করলেও কালক্রমে কংগ্রেস হিন্দু নেতৃত্বের নিয়ন্ত্রণে চলে যাওয়ায় ভারতীয় মুসলমানদের স্বার্থ ও দাবি দাওয়া উপেক্ষিত হয়। ১৯০৫ সালের বঙ্গভঙ্গের ফলে হিন্দু সমাজ বঙ্গভঙ্গের বিরোধিতা করলেও মুসলমানরা এর প্রতি পূর্ণ সমর্থন জানালে তা তীব্র রূপ লাভ করে। এ প্রেক্ষিতে ১৯০৬ সালে কতিপয় মুসলিম নেতৃবৃন্দের প্রচেষ্টায় মুসলমানদের স্বার্থ সংরক্ষণ ও ব্রিটিশ সরকারের কাছে দাবি-দাওয়া পেশ করার জন্য সাম্প্রদায়িক দল হিসেবে মুসলিম লীগের জন্ম হয়। পরবর্তীকালে এ দুটি প্রধান রাজনৈতিক দলের নেতৃত্বে সৃষ্টি হয় দুটি স্বাধীন ও সার্বভৌম রাষ্ট্র ভারত এবং পাকিস্তান। উদ্দীপকেও দেখা যায়, ১৮৮৫ সালে প্রতিষ্ঠিত দলটির একটি সম্প্রদায়ের দাবি - দাওয়া আদায় সোচ্চার হলেও অন্য সম্প্রদায় বঞ্চিত হয় এবং তাদের দাবি-দাওয়া আদায়ে বঞ্চিত সম্প্রদায়টি অন্য একটি রাজনৈতিক দল গঠন করে। পরবর্তীতে ধর্মভিত্তিক দুটি দলের নেতৃত্বে দুটি স্বাধীন রাষ্ট্রের জন্ম হয়, যা সুস্পষ্টতই সর্বভারতীয় জাতীয় কংগ্রেস ও মুসলিম লীগকে নির্দেশ করে। অতএব বলা যায় উদ্দীপকে সর্বভারতীয় জাতীয় কংগ্রেস ও মুসলিম লীগের কথা বলা হয়েছে।"
        },
        {
          "label": "ঘ",
          "question": "",
          "explanation": "ভারত বিভক্তিতে উক্ত দল দুটি অর্থাৎ সর্বভারতীয় জাতীয় কংগ্রেস ও মুসলিম লীগ গুরুত্বপূর্ণ ভূমিকা পালন করে।  প্রাথমিক পর্যায়ে জাতীয় কংগ্রেস ছিল একটি মধ্যবিত্ত সম্প্রদায়ের সংগঠন এবং এর নেতৃত্বে ছিলেন উচ্চশিক্ষিত এবং পাশ্চত্য ভাবধারার বুদ্ধিজীবগণ।ফলে এই সময়ে কংগ্রেস নেতৃবৃন্দ শান্তিপূর্ণ ও সাংবিধানিক উপায়ে ব্রিটিশ সরকারের কাছে কেন্দ্র ও প্রদেশে ব্যবস্থাপক সভার প্রসার ও সম্প্রসারণ , ভারতীয় কাউন্সিলের বিলোপ, প্রশাসনিক ক্ষেত্রে ভারতীয়দের অধিকহারে অন্তর্ভুক্তি, শাসন ও বিচার বিভাগের পৃথকীকরণ ইত্যাদি দাবি জানায়। এছাড়া কংগ্রেস নেতৃবৃন্দ অর্থনৈতিক সংস্কারের কথাও ব্রিটিশ সরকারের কাছে তুলে ধরেন। অধিকস্ত কংগ্রেসের কার্যক্রম শুধু শাসনতান্ত্রিক অর্থনৈতিক সংস্কার দাবির মাধ্যমে সীমাবদ্ধ ছিল না, বরং এসবের পাশাপাশি ভারতবাসীর গণতান্ত্রিক ও নাগরিক অধিকারের বিষয়েও কংগ্রেস ব্রিটিশ সরকারের দৃষ্টি আকর্ষণ করে। এভাবে ধীরে ধীরে কংগ্রেস বিভিন্ন দাবি-দাওয়া আদায়ে কার্যক্রম অব্যাহত রাখলেও এক সময় স্বরাজ প্রতিষ্ঠা ও পূর্ণ স্বাধীনতার দাবিতে সোচ্চার হয়ে ওঠে। কংগ্রেসের পাশাপাশি নির্দিষ্ট লক্ষ্য ও উদ্দেশ্যকে সামনে রেখে মুসলিম জনগোষ্ঠী মুসলিম লীগের নেতৃত্বে তাদের দাবি আদায় সোচ্চার হয়। ফলস্বরূপ ১৯০৯ সালের মর্ল্টে- মিন্টো সংস্কার আইন সর্বপ্রথম মুসলমানদের জন্য পৃথক নির্বাচন অনুষ্ঠিত হয়। ব্রিটিশ বিরোধী আন্দোলনের অংশ হিসেবে কখনো কখনো মুসলিম লীগ ও কংগ্রেস যৌথভাবে আন্দোলন করে। ১৯৩৫ সালের ভারত শাসন আইনের অধীনে ১৯৩৭ সালে অনুষ্ঠিত প্রথম সাধারণ নির্বাচনে মুসলিম লীগ কয়েকটি প্রদেশের সংখ্যাগরিষ্ঠতা লাভে সক্ষম হয়। ১৯৩৭ -৪২ সালের মধ্যে কয়েকটি উপনির্বাচনে অভাবিত জয়লাভ করে মুসলিম লীগ আলোচনার কেন্দ্রবিন্দুতে পরিণত হয়। আবার মুসলিম লীগের অধীনে পাকিস্তানের মোহাম্মদ আলী জিন্নাহ যে দ্বিজাতি তত্ত্ব তুলে ধরেন তার ভিত্তিতে হাজার ১৯৪৭ সালের ভারতবর্ষ বিভক্ত হয়ে পাকিস্তান ও ভারতীয় ইউনিয়ন নামে দুটি স্বাধীন সার্বভৌম রাষ্ট্রের সৃষ্টি হয়।"
        }
      ]
    },
    {
      "number": "5",
      "uddipok": "একটি রাষ্ট্রের দুটি অংশ। 'খ' অঞ্চলের শাসকগোষ্ঠী কর্তৃক শোষণ, নির্যাতন ও বৈষম্য থেকে মুক্তির জন্য 'ক' অঞ্চলের একজন মহান নেতা নেতৃত্ব দেন। তিনি স্বাধীকার প্রতিষ্ঠা, জনগণের অর্থনৈতিক মুক্তি ও নিরাপত্তা সংক্রান্ত কয়েকটি দাবি তুলে ধরেন। 'ক' অঞ্চলের জনগণ ওই দাবিসমূহ আদায়ের জন্য দুর্বার আন্দোলন শুরু করেন।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "পাকিস্তানের প্রথম সংবিধান ১৯৫৬ সালে কার্যকর হয়।"
        },
        {
          "label": "খ",
          "question": "",
          "explanation": "১৯৫৪ সালে পাকিস্তানের প্রাদেশিক নির্বাচন অনুষ্ঠিত হয়েছিল। পাকিস্তান প্রতিষ্ঠার পর থেকেই শাসকদল মুসলিম লীগ দীর্ঘদিন নির্বাচনের মাধ্যমে কেন্দ্রীয় ও প্রাদেশিক সরকার গঠনের কোন উদ্যোগ গ্রহণ করেননি। ১৯৫১ সালে প্রাদেশিক নির্বাচনের কথা থাকলেও তা পিছিয়ে ১৯৫৪ সালে দেওয়া হয়। এ নির্বাচনের তথা পূর্ব বাংলার প্রাদেশিক নির্বাচন মুসলিম লীগের শোচনীয় পরাজয় ঘটনোর লক্ষে পূর্ব পাকিস্তানের পাঁচটি রাজনৈতিক দল নিয়ে যুক্তফ্রন্ট গঠন করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত দাবির সাথে আমার পঠিত ঐতিহাসিক ছয় দফা দাবি সাদৃশ্য রয়েছে। পাকিস্তান রাষ্ট্র সৃষ্টির পর থেকে পূর্ব বাংলার জনগণ সকল দিক হতেই পশ্চিমা শাসকগোষ্ঠীর দ্বারা বঞ্চিত হচ্ছিল। পূর্ব বাংলার জনগণের প্রতি পাকিস্তান রাষ্ট্রের চরম বৈষম্যমূলক আচরণ ও অবহেলার বিরুদ্ধে আন্দোলন সংগ্রাম গভীর ও সুস্পষ্ট রূপ লাভ করে ৬ দফার স্বায়ত্তশাসনের দাবিনামায়। ৬ দফা পূর্ব পাকিস্তানের জনগণের অর্থনৈতিক, রাজনৈতিক, সামরিকসহ সকল অধিকারের কথা তুলে ধরে। বঙ্গবন্ধু শেখ মুজিবুর রহমান ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধীদলের সম্মেলনে এই ঐতিহাসিক ছয় দফা দাবি তুলে ধরেন। এটি বাঙ্গালীদের প্রাণের দাবি ও মুক্তির সনদ হয় দেশের আপাময় জনতা এই ছয় দফা দাবির আদায়ের গণ আন্দোলন গড়ে তোলেন। পশ্চিম সরকার ছয়টা পাকে বিচ্ছিন্নতাবাদী কর্মসূচি হিসেবে ঘোষণা দিয়ে দমন-পীড়ন শুরু করে, ফলে শেখ মুজিবুর রহমান নেতৃত্বে এ আন্দোলন দূর্বার আন্দোলনের রূপ লাভ করে। উদ্দীপকের রাষ্ট্রটির ক্ষেত্রেও লক্ষ্য নিহিত যে, এর 'ক' অঞ্চলের জনগণ 'খ' অঞ্চলের শাসক গোষ্ঠী কর্তৃক যে শোষণ, নির্যাতন ও বৈষম্যের শিকার হন তা থেকে মুক্তির জন্য 'ক' অঞ্চলের মহান নেতা স্বাধিকার, অর্থনৈতিক মুক্তি ও নিরাপত্তা সংক্রান্ত দাবি তুলে ধরেন। এক্ষেত্রে তিনি শেখ মুজিবুর রহমানের প্রতিচ্ছবি বহন করেন এবং তার দাবিসমূহ ঐতিহাসিক ছয় দফা দাবি প্রতিনিধিত্ব করে। বাংলার জনগণের ন্যায় 'ক' অঞ্চলের জনগণ ও তাদের অধিকারের দাবি সমূহ আদায়ে দুর্বার আন্দোলন গড়ে তোলে। তাই বলা যায় উদ্দীপকে উল্লিখিত দাবির সাথে ঐতিহাসিক ছয় দফা দাবির সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উক্ত আন্দোলন তথা ৬ দফাকর্মসূচি ভিত্তিক আন্দোলনের ফলাফল অত্যন্ত তাৎপর্যপূর্ণ। ৬ দফা বাংলাদেশের স্বাধীনতা সংগ্রামের ইতিহাসে সবচেয়ে উল্লেখযোগ্য ঘটনা। ৬ দফা আন্দোলন বাঙালি জাতীয়তাবাদ বিকাশের এবং পরবর্তীকালে বাংলাদেশের স্বাধীনতা আন্দোলনের পথ সুগমকরনে উক্ত কর্মসূচি ভিত্তিক আন্দোলনের ভূমিকা ছিল অত্যন্ত গুরুত্বপূর্ণ। ৬ দফা কর্মসূচি ভিত্তিক আন্দোলনের মাধ্যমে জাগ্রত বাঙালিরা পশ্চিম পাকিস্তানের ঔপনিবেশিক শাসন থেকে মুক্তির উদগ্র আকাঙ্ক্ষা ব্যক্ত করে। ৬ দফা আন্দোলন ক্ষণস্থায়ী হলেও তা বাঙালি জাতির রাজনীতির ক্ষেত্রে আমূল পরিবর্তন ঘটায়। ৬ দফা আন্দোলন বাঙালী কে অধিকার সচেতন করে তোলার মাধ্যমে বাঙালি জাতীয়তাবাদী আন্দোলনের প্রেরণা যোগায়। এ আন্দোলনের মাধ্যমে প্রমাণিত হয় যে, পূর্ব পাকিস্তান একটি স্বতন্ত্র ভৌগোলিক অঞ্চল। এ অঞ্চলের জনগণের একটি স্বাধীন জাতিসত্তা আছে। ভাষা, সাহিত্য, সংস্কৃতি, রীতিনীতি ইত্যাদি কারণে তারা পশ্চিম পাকিস্তানে থেকে সম্পূর্ণ পৃথক। ১৯৬৬ সালের ৬ দফা আন্দোলনে জাতীয় জীবনে সর্বস্তরের শিক্ষার মাধ্যম হিসাবে বাংলা ভাষাকে ব্যবহারের স্বপক্ষে ব্যাপক প্রচারণা চালানো হয়। যা বাঙালি জাতীয়তাবাদকে আরও সুদৃঢ় করে। তাছাড়া ভাষা আন্দোলনের মাধ্যমে বাঙালি জাতীয়তাবাদের যে উন্মেষ ঘটে তা ছয় দফা কর্মসূচির সংস্পর্শে এসে পূর্ণতা প্রাপ্ত হয় এবং ছয় দফা কর্মসূচি ভিত্তিক আন্দোলন একপর্যায়ে গণ আন্দোলনের রূপ নেয়।এ আন্দোলনের মাধ্যমে পূর্ব পাকিস্তানের জনগণ সর্বপ্রথম সরকারি কর্তৃত্বকে অস্বীকার করে সংগ্রামী চেতনার উদ্বুদ্ধ হয়। ছয় দফা কর্মসূচি ভিত্তিক আন্দোলন পরবর্তীকালে উনসত্তর এর গণঅভ্যুত্থান ,৭০ এর  সাধারন নির্বাচন এবং একাওরের এর স্বাধীনতা সংগ্রামের পথকে সুগম করে। অতএব ১৯৬৬ সালের ছয় দফা কর্মসূচি বাঙালি জাতীয়তাবাদের বিকাশে বলিষ্ঠ ভূমিকা পালন করে- যার ফলশ্রুতিতে ধারাবাহিক সংগ্রামের মাধ্যমে অবশেষে ১৯৭১ সালে সশস্ত্র সংগ্রামের মধ্য দিয়ে জাতীয়তাবাদের চরম বহিঃপ্রকাশ স্বর বাংলাদেশ স্বাধীন হয়। সুতরাং বলা যায়, উদ্দীপকে বর্ণিত ৬ দফা কর্মসূচি ভিত্তিক আন্দোলনের ফলাফল ছিল সুদূরপ্রসারী।"
        }
      ]
    },
    {
      "number": "6",
      "uddipok": "একটি রাষ্ট্র প্রতিষ্ঠায় দীর্ঘ প্রায় দুই যুগ পরে অনুষ্ঠিত হয় প্রথম সাধারণ নির্বাচন। নির্বাচনে বিজয়ী রাজনৈতিক দলের নিকট ক্ষমতা হস্তান্তর করতে শাসকগোষ্ঠীর টালবাহানা শুরু করে। প্রতিবাদে সর্বস্তরের জনগণ আন্দোলনে ঝাঁপিয়ে পড়ে। বিজয়ী দলের অবিসংবাদিত নেতা বিশাল প্রতিবাদ সমাবেশে গণমানুষের মুক্তির পথ দেখান এবং সংকট মোকাবেলার জন্য সকল প্রকার দিক নির্দেশনা দেন।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "আগরতলা মামলার আসামি সংখ্যা ৩৫ জন ছিলেন।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে ইতিহাসের জঘন্যতম কাজ সঠিকভাবে সংগঠনের জন্য যেসব যোগ্যতা ও কর্মদক্ষতা সম্পন্ন কর্ম গণহত্যা সংঘটিত হয় বলে এ রাতেকে কালরাত্রি বলা হয়। ২৫ মার্চ বাঙালির ইতিহাসে একটি কলঙ্কিত দিন। ১৯৭১ সালের ২৫ মার্চ রাতে অপারেশন সার্চলাইট নামে দেশব্যাপী শুরু হয় পৃথিবীর ইতিহাসের জঘন্যতম হত্যাযজ্ঞ ও ধ্বংসলীলা। ঘুমন্ত নিরস্ত্র বাঙালির উপর নির্বিচারে পাকিস্তানি হানাদার বাহিনী চালাতে থাকে পৈশাচিক হত্যাযজ্ঞ। তারা ঢাকা সহ অন্যান্য শহরেও হাজার হাজার নিরীহ, নিরস্ত্র বাঙালি কে নির্মাণভাবে হত্যা করে। এ কারণে ২৫ মার্চকে ইতিহাসে কালরাত্রে হিসেবে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত নির্বাচন টি হল ১৯৭০ সালের জাতীয় পরিষদের নির্বাচন। ১৯৬৯ এর গণঅভ্যুত্থানের কারনে ক্ষমতা ছাড়তে বাধ্য হন আইয়ুব খান। এরপর পরিস্থিতির সামাল দিতে ইয়াহিয়া খান নির্বাচন অনুষ্ঠানের কৌশল বেছে নেন। দীর্ঘ ২৩ বছর পর অনুষ্ঠিত এ নির্বাচনের বিজয়ী দল আওয়ামী লীগকে ক্ষমতা হস্তান্তর না করে এবং ষড়যন্ত্রের অংশ হিসেবে পূর্ব  পাকিস্তানের বর্বরোচিত গণহত্যা শুরু করে ক্ষমতাসীন পশ্চিম পাকিস্তান সরকার । এরূপ প্রেক্ষিতে বঙ্গবন্ধু দেশের স্বাধীনতা ঘোষণা করেন। আর এই ঘটনাটি উদ্দীপকে ব্যাপকভাবে বিবৃত হয়েছে। সুতরাং ইঙ্গিতপূর্ণ নির্বাচন ১৯৭০ সালের নির্বাচন। ১৯৭০ সালের নির্বাচনের ফলাফলটি ইতিহাসে খুবই তাৎপর্যপূর্ণ। এ নির্বাচনে পাকিস্তানের দুই অংশের মোট ২৪টি রাজনৈতিক দল ও অন্যান্য নির্দলীয় ব্যক্তিবর্গ অংশ নেয়। নির্বাচনে আওয়ামী লীগ বিপুল সংখ্যক আসন লাভ করে একক সংখ্যাগরিষ্ঠতা অর্জন করে। পূর্ব পাকিস্তানের জাতীয় পরিষদে ১৬৯ আসনের মধ্যে সংরক্ষিত মহিলা আসন সহ ১৬৭ টি আসন লাভ করে আওয়ামী লীগ। অবশিষ্ট দুটি আসন লাভ করে পিডিপি প্রধান নুরুল আমিন এবং নির্দলীয় প্রার্থী চাকমা রাজা ত্রিবিত রায় চৌধুরী। আর জুলফিকার আলী ভুট্টোর নেতৃত্বাধীন পিপিপি জাতীয় পরিষদের পশ্চিম পাকিস্তান অংশে ১৪৪ টি আসনের মধ্যে ৮৮ টি আসন লাভ করে। অপরদিকে, পূর্ব পাকিস্তানের প্রাদেশিক আইন পরিষদের ৩০০ টি আসনের মধ্যে আওয়ামী লীগ সংরক্ষিত মহিলা আসন সহ ২৯৮ টি আসন এবং ৭০% ভোট লাভ করেছিল। এ নির্বাচনের ফলাফল উল্লেখযোগ্য দিক হলো এই যে, পূর্ব পাকিস্তানের সংখ্যাগরিষ্ঠ দল আওয়ামী লীগ যেমন পশ্চিম পাকিস্তানের কোন আসন লাভ করেনি, তেমনি পশ্চিম পাকিস্তানের সংখ্যাগরিষ্ঠ দল পূর্ব পাকিস্তানের জনসমর্থনের অভাবে কোন প্রার্থীই দাঁড় করেননি।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিত পূর্ণ নির্বাচনটি ১৯৭০ সালের জাতীয় নির্বাচন, যা সুবিস্তৃত তাৎপর্য রয়েছে। ১৯৭০ সালের নির্বাচন বাঙালির ইতিহাসে এক অনন্য অধ্যায়। বাঙালি জাতীয়তাবাদী চিন্তা চেতনার যে বীজ ১৯৫২ এর ভাষা আন্দোলনে অঙ্কুরিত হয়েছিল ৭০ এর নির্বাচনে রায়ের মধ্য দিয়ে তা রাজনৈতিক ও শাসনতান্ত্রিক ভিত্তি লাভ করে। এ নির্বাচনে আওয়ামী লীগের বিজয় মূলত বাঙালি জাতীয়তাবাদেরই বিজয় ছিল। এ নির্বাচনের মধ্য দিয়ে বাঙালি জনগণ প্রথমবারের মতো সফল নেতৃত্বের আস্বাদন করে। এ নির্বাচনের ফলে পূর্ব পাকিস্তানের আওয়ামী লীগ প্রত্যন্ত অঞ্চল পর্যন্ত সু প্রতিষ্ঠিত হওয়ার সুযোগ লাভ করে। ১৯৭০ সালের এ নির্বাচনের বিজয় বাঙালি জাতীয়তাবাদের উদ্বুদ্ধ জনগণ উল্লসিত হয় ও আত্মপ্রত্যয়ে বলিয়ান হয়ে নিজেদের সংহত শক্তি সম্পর্কে ধারণা লাভ করে। এসব ধারণা স্বাধিকারকামি বাঙালি জাতির জাতীয়তাবাদের চিন্তা চেতনাকে আরও বলিষ্ঠ ও শাণিত করে। এ নির্বাচনে একটি বিশেষ তাৎপর্য হলো যে, জনগণের এ রায়ের মধ্যে দিয়ে জাতীয় ঐক্য প্রকাশ পায়। পাকিস্তানের দুই অঞ্চলের স্বার্থ, আশা-আকাঙ্ক্ষার ভিন্নতা এই নির্বাচনে প্রমাণিত হয়। ফলে এ নির্বাচনটি একদিকে যেমন পাকিস্তান শাসনের মৃত্যুবাহক, তেমনি বাংলাদেশ রাষ্ট্রের স্বাধীনতার ধারক হয়ে ওঠে। তাই এ নির্বাচন টি পাকিস্তান শাসনামলে অত্যন্ত তাৎপর্যপূর্ণ ঘটনা।"
        }
      ]
    },
    {
      "number": "7",
      "uddipok": "শমসের আলী লক্ষ্য করলেন যে, কিছু মুসলমান মনের আশা পূরণ করার জন্য মৃত মানুষের মাজারে যায়। উক্ত ভুল থেকে মানুষকে ফিরিয়ে আনার জন্য তিনি চেষ্টা চালান। অন্যদিকে, মোতাহের আলী অত্যাচারী ভূমি মালিক, বণিক ও বিদেশী শাসকগোষ্ঠীর অত্যাচার থেকে দেশ ও দেশের মানুষকে মুক্ত করার জন্য একটি বাহিনী গড়ে তোলেন। তিনি যুদ্ধ চালনার জন্য একটি সুরক্ষিত ঘাঁটিও গড়ে তোলেন।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "ঋণ-সালিশী বোর্ড গঠন করেন শেরেবাংলা এ. কে ফজলুল হক।"
        },
        {
          "label": "খ",
          "question": "",
          "explanation": "দলটি সকল ধর্ম-বর্ণ মানুষের জন্য উন্মুক্ত করে দেওয়ার লক্ষ্যে আওয়ামী মুসলিম লীগের নাম পরিবর্তন করে আওয়ামী লীগ করা হয়।  ১৯৫৪ সালে নির্বাচনে বিজয়ের পর ১৯৫৫ সালে ২১-২৩ অক্টোবরের তৃতীয় কাউন্সিল সভায় ধর্মনিরপেক্ষ কাউন্সিলের অধিকারী হিসেবে আওয়ামী মুসলিম লীগ থেকে মুসলিম শব্দটি বাদ দেওয়া হয়। এর অন্যতম কারণ ছিল অমুসলিমরাও যাতে দলে যোগ দেওয়ার সুযোগ লাভ করে। অর্থাৎ অসাম্প্রদায়িক চেতনায় উদ্বুদ্ধ হয়ে আওয়ামী মুসলিম লীগ থেকে মুসলিম শব্দটি বাদ দিয়ে আওয়ামী লীগ করা হয়।"
        },
        {
          "label": "গ",
          "question": "",
          "explanation": "উদ্দীপকের শমসের আলীর সাথে আমার পাঠ্যবইয়ের হাজী শরীয়তুল্লাহর সাদৃশ্য রয়েছে। তিনি ভুল পথ থেকে মানুষকে ফিরিয়ে আনতে ভূমিকা রাখেন। ভারতীয় উপমহাদেশে যেসব সংস্কারবাদীরা মানুষকে সঠিক পথে তথা ইসলামের পথে ফিরিয়ে আনতে ভূমিকা রেখেছিলেন তার মধ্যে হাজী শরীয়তুল্লাহ অন্যতম। এ লক্ষ্যে তিনি ফরায়েজী আন্দোলন শুরু করেন। এর মাধ্যমে তিনি তার অনুসারীদের ধর্মীয় কোন কুসংস্কার মুক্ত হয়ে মুসলমানদের 'ফরজ' অর্থাৎ অবশ্য করণীয় কর্তব্য পালনের আহ্বান জানান। কেননা, হাজী শরীয়তুল্লাহ লক্ষ্য করেন, মুসলমান জনগণ পীরপূজা, পীরের দরগার উরস এবং কবর পূজায় লিপ্ত। তিনি এসব পালনের ঘর বিরোধিতা করেন এবং সামাজিক ও ধর্মীয় আন্দোলন শুরু করেন। এ কারণেই তার নেতৃত্বে পরিচালিত আন্দোলনের নাম হয়েছে পরাইয়া যে আন্দোলন। উদ্দীপকের শমসের আলী লক্ষ্য করলেন কিছু মুসলমান মনের আশা পূরণ করার জন্য মৃত মানুষের কবর হয়ে যায়। উক্ত ভুল পথ থেকে মানুষকে ফিরিয়ে আনার জন্য তিনি চেষ্টা চালান। শমসের আলীর এরূপ কার্যক্রম হাজী শরীয়তুল্লাহর কাজের সদৃশ্য পাওয়া যায়।তিনি মুসলমানদের এসব ধর্মীয় কুসংস্কার ও অনাচার হাজী শরীয়তুল্লাহকে বিচলিত করে। তিনি এসব কাজের ঘোর  বিরোধিতা করেন। তিনি মুসলমানদের এসব কাজ থেকে ফিরিয়ে আনার জন্য ফরায়েজী আন্দোলনের মতো প্রচেষ্টা চালাতে থাকেন।"
        },
        {
          "label": "ঘ",
          "question": "",
          "explanation": "মোতাহর আলীর কাজের সাথে শহীদ তিতুমীরের কাজের সাদৃশ্য রয়েছে। তার এরূপ আন্দোলন বাঙালির মুক্তির আন্দোলনে অনুপ্রেরণা জুগিয়েছিল। উদ্দীপকে মোতাহের আলী অত্যাচারী ভূমি মালিক, বণিক ও বিদেশী শাসকগোষ্ঠীর অত্যাচার থেকে দেশ ও দেশের মানুষকে মুক্ত করার জন্য একটি বাহিনী গড়ে তোলেন। তিনি যুদ্ধ চালানোর জন্য একটি সুরক্ষিত ঘাঁটিও গড়ে তোলেন। এরূপ বর্ণনার স্পষ্ট ভাবে, শহীদ তিতুমীরের সংগ্রামী রূপ স্পষ্ট হয়ে ওঠে। তিনি আজীবন ইংরেজ শাসকের অত্যাচারের বিরুদ্ধে লড়াই করে শহীদ হয়েছেন। তারে আত্মত্যাগ আমাদের মুক্তি সংগ্রামের সাথে সাদৃশ্যপূর্ণ। কেননা, তিনি ইংরেজ শাসকদের বিরুদ্ধে যুদ্ধে পরাজিত ও শহীদ হয়েছেন সত্য কিন্তু অমিততেজি স্বাধীন চেতনার মৃত্যু হয়নি। যুগ যুগ ধরে তার বিদ্রোহী মন্ত্রে বাঙালিরা উদ্বুদ্ধ হয়ে অত্যাচার ও শোষণের বিরুদ্ধে গড়ে তুলেছেন প্রতিবাদ ও প্রতিরোধ আন্দোলন। তিতুমীর যেমন স্বল্প সামর্থ্য ও অর্ধশিক্ষিত এবং অপর্যাপ্ত সামরিক শক্তি নিয়ে সুশিক্ষিত ও সজ্জিত বিশাল ব্রিটিশ বাহিনীর বিরুদ্ধে লড়াই করে বাংলাদেশকে স্বাধীন রাষ্ট্র রূপে প্রতিষ্ঠা করেছেন। তাই বাংলাদেশের স্বাধীনতা সংগ্রামের স্মৃতিচারণ করলে আমাদের মানসপটে ভেসে ওঠে এক বলিষ্ঠ ও তেজদীপ্ত স্বাধীনতা সংগ্রামের প্রতিচ্ছবি। তিনি আর অন্য কেউ নন স্বয়ংকিত শহীদ তিতুমীর। বস্তত বাংলাদেশের স্বাধীনতা সংগ্রামের পটভূমিতে তিতুমীরের অবদান ও প্রেরণা ছিল অপরিসীম এবং অতুলনীয়। উপরের আলোচনা থেকে বলা যায়, শহীদ তিতুমীর শূন্য থেকে যেভাবে ইংরেজ সরকারের বিরুদ্ধাচারণ করেছিলেন তেমনিভাবে এদেশের বাঙালি সমাজ ও দৃঢ় মনোবল নিয়ে স্বাধীনতা সংগ্রামের অগ্রসর হয়। অবশেষে দেশমাতৃকাকে স্বাধীন করার চেতনা বুকে ধারণ করে বাঙালি সমাজ বাংলাদেশ স্বাধীন করে।"
        }
      ]
    },
    {
      "number": "8",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "মৌলিক অধিকার বলতে মানবজীবনে কতকগুলো অপরিহার্য সুযোগ সুবিধাকে বোঝায়, সেগুলোর পিছনে সমাজ বা রাষ্ট্রীয় কর্তৃত্বের নিশ্চয়তা থাকে।"
        },
        {
          "label": "খ",
          "question": "",
          "explanation": "বাংলাদেশের সংবিধানের ১২ নং অনুচ্ছেদে ধর্মনিরপেক্ষতা নীতির উল্লেখ রয়েছে। এখানে বলা হয়েছে -\"রাষ্ট্র কর্তৃক কোনো ধর্মকে রাজনৈতিক মর্যাদা দান, রাজনৈতিক উদ্দেশ্যে কোন ধর্মের ব্যবহার, কোন বিশেষ ধর্ম পালনকারী ব্যক্তির প্রতি বৈষম্য বা তার ওপর উৎপীড়ন করা হবে না। \" রাষ্ট্রের দৃষ্টিতে সকল ধর্ম সমান। নারী -পুরুষ, ধর্ম- বর্ণ, গোত্র নির্বিশেষে সকলে যাতে নিজ নিজ ধর্ম পালন, প্রচার ও প্রসার করতে পারে সে ব্যাপারে রাষ্ট্রীয় গ্যারান্টি হিসেবে এ মূলনীতি কে সংবিধানের সংযোজন করা হয়।"
        },
        {
          "label": "গ",
          "question": "",
          "explanation": "উদ্দীপকে ১৯৭২ সালের বাংলাদেশ সংবিধানকে নির্দেশ করা হয়েছে। উদ্দীপকে '?' চিহ্নিত স্থানকে সংবিধানের গুরুত্বপূর্ণ তিনটি বৈশিষ্ট্য তুলে ধরা হয়েছে। যথা- লিখিত, রাষ্ট্র পরিচালনার মূলনীতি এবং সংসদীয় সরকার। এসব বৈশিষ্ট্যের সাথে বাংলাদেশের ১৯৭২ সালের সংবিধানের মিল রয়েছে। কারণ বাংলাদেশের সংবিধানের অন্যতম প্রধান বৈশিষ্ট্য হচ্ছে এটি লিখিত। এ সংবিধানের ১৫৩ টি অনুচ্ছেদ রয়েছে, যা ১১ টি ভাগে বিভক্ত এবং যাতে ১টিপ্রস্তাবনা ও ৭টি তফসিল রয়েছে। পরিবর্তনের দিক থেকে বাংলাদেশের সংবিধান দুস্পরিবর্তনীয়। সংবিধানের কোনো ধারা বা অংশবিশেষ পরিবর্তন, পরিবর্ধন বা সংশোধন করতে হলে সংসদ সদস্যের মোট দুই- তৃতীয়াংশের ভোট প্রয়োজন হয়। আবার, বাংলাদেশের সংবিধানের সংসদীয় বা মন্ত্রী পরিষদ শাসিত সরকার ব্যবস্থার প্রবর্তন করা হয়। প্রধানমন্ত্রী নেতৃত্বাধীন মন্ত্রিসভার হাতে শাসন কার্য পরিচালনার ভার অর্পণ করা হয়। এ শাসন ব্যবস্থায় মন্ত্রী পরিষদ তার কাজের জন্য আইনসভার নিকট দায়ী থাকে। সুতরাং বলা যায়, উদ্দীপকের '?' চিহ্নিত স্থান দ্বারা বাংলাদেশের সংবিধানকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত বৈশিষ্ট্য ছাড়াও ১৯৭২ সালের বাংলাদেশ সংবিধানে আরও অনেক বৈশিষ্ট্য রয়েছে। উল্লেখিত সংবিধান বাংলাদেশের সংবিধানকে ধারণ করে। এখানে বাংলাদেশ সংবিধানের লিখিত, রাষ্ট্র পরিচালনার মূলনীতি, সংসদীয় সরকার এ বৈশিষ্ট্য গুলো ফুটে উঠেছে। এর বাইরেও এ সংবিধানের আরো প্রধান প্রধান বৈশিষ্ট্য রয়েছে। বাংলাদেশ সংবিধানের একটি গুরুত্বপূর্ণ বৈশিষ্ট্য হলো এটি একটি প্রজাতান্ত্রিক রাষ্ট্র। সংবিধান অনুযায়ী বাংলাদেশ একটি প্রজাতন্ত্র। একজন নামমাত্র রাষ্ট্রপতি হবেন রাষ্ট্রপ্রধান, যার নামে রাষ্ট্রের শাসন কার্য পরিচালিত হবে এবং তিনি সংসদে সদস্যদের ভোটে নির্বাচিত হবেন। তাছাড়া বাংলাদেশের সংবিধানে মৌলিক অধিকারের সন্নিবেশ করা হয়েছে। সংবিধানে রাষ্ট্র কর্তৃক স্বীকৃত বিভিন্ন মৌলিক অধিকারের একটি দীর্ঘ তালিকা দেওয়া হয়েছে। সংবিধানের বাকস্বাধীনতা, জীবনধারণের স্বাধীনতা, চিন্তা ও বিবেকের স্বাধীনতা, সম্পত্তির অধিকার, ধর্মীয় স্বাধীনতা ইত্যাদি মৌলিক অধিকারের স্বীকৃত দেওয়া হয়েছে। সংবিধানে বিচারবিভাগের স্বাধীনতা নিশ্চিত করার জন্য বিচারবিভাগকে নির্বাহী বিভাগ থেকে পৃথক করার ঘোষণা দেওয়া হয়। বাংলাদেশের সংবিধানের প্রাপ্ত বয়স্ক নাগরিকদের সার্বজনীন ভোটাধিকার প্রদান করা হয়। উপরীয়ক্ত আলোচনার পরিশেষে বলা যায়, উল্লেখিত বৈশিষ্ট্য গুলো উদ্দীপকের বাইরের বাংলাদেশ সংবিধানের বৈশিষ্ট্য। এগুলো সমন্বয়ে বাংলাদেশ সংবিধান একটি উত্তম সংবিধানের রূপ ধারণ করেছে।"
        }
      ]
    },
    {
      "number": "9",
      "uddipok": "মাইক্রোসফট কর্পোরেশনে চাকরির জন্য লোক নিয়োগ করা হবে। কর্পোরেশনের একটি সংস্থা বিজ্ঞপ্তি প্রকাশ, দরখাস্ত আহ্বান এবং প্রতিযোগিতামূলক পরীক্ষার মাধ্যমে লোক নিয়োগ করে। এ প্রক্রিয়ায় মি. রাসেল কর্পোরেশনের জন্য একটি সংস্থায় চাকরি পায় যেখানে প্রতিদিন মিলিয়ন মিলিয়ন টাকার লেনদেন হয়। মি. রাসেলের কাজ হল এই সকল লেনদেন সঠিকভাবে হচ্ছে কিনা তা পরীক্ষা করা এবং লেনদেন প্রক্রিয়া নির্ধারণ করা।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "ব্যক্তি স্বার্থের প্রাপ্ত ক্ষমতার অপব্যবহার করাই দুর্নীতি।"
        },
        {
          "label": "খ",
          "question": "",
          "explanation": "ব্যক্তির আয়ের সাথে অসংগতিপূর্ণ সম্পদের ব্যাপারে সরকারের দুর্নীতি দমন কমিশন কার্যক্রম পরিচালনা করতে পারে। বাংলাদেশকে দুর্নীতির করাল গ্রাস থেকে রক্ষা শুধু প্রয়োজনই নয়, সময়ের শ্রেষ্ঠ দাবিও বটে। বাংলাদেশের বিভিন্ন সেক্টরে বিদ্যমান বিভিন্ন ধরনের দুর্নীতির তদন্ত করা দুর্নীতির দমন কমিশনের অন্যতম প্রধান কাজ। দুর্নীতির দমন কমিশন ব্যক্তিগত ও প্রাতিষ্ঠানিক পর্যায়ের দায়িত্বে অবহেলা করা, বল প্রয়োগ, হুমকি প্রদান বা ভয় ভীতি প্রদর্শনের মাধ্যমে কোন স্বার্থ হাসিল করা প্রভৃতি অপরাধের সুষ্ঠু তদন্তের মাধ্যমে দুর্নীতিবাজদের চিহ্নিত করে তাদেরকে আইনের সোপর্দ করে থাকে।"
        },
        {
          "label": "গ",
          "question": "",
          "explanation": "মাইক্রোসফট কর্পোরেশন এর নিয়োগকারী সংস্থার সাথে বাংলাদেশ সরকারের কর্মকমিশনের সাদৃশ্য রয়েছে। বাংলাদেশ সরকারি কর্মকমিশন একটি স্বাধীন নিরপেক্ষ প্রতিষ্ঠান। কর্মকমিশন নিরপেক্ষভাবে প্রজাতন্ত্রের সকল প্রশাসনিক স্তরে কর্মকর্তাগণকে বাছাই ও নিয়োগ করে। এক্ষেত্রে জাতি, ধর্ম, বর্ণ, নারী-পুরুষ কোন ভেদাভেদ না করে সম্পূর্ণ মেধা ও যোগ্যতার ভিত্তিতে কর্মচারী -কর্মকর্তা বাছাই করে। কমিশন এক্ষেত্রে সম্পূর্ণ নিরপেক্ষ ভূমিকা পালন করে। তাছাড়া কর্ম কমিশন যোগ্য ও মেধাবীদের কর্মচারী হিসেবে বাছাই ও নিয়োগ দানের জন্য তাদের কাজকর্মের গোপনীয়তা বজায় রাখে। দুর্নীতি ও স্বজনপ্রীতির ঊর্ধ্বে যোগ্য লোক বাছায়ের জন্য কর্ম কমিশন এ গোপনীয়তা বজায় রাখে। এভাবেই কর্মকমিশন নিরপেক্ষ ও গোপনীয়তা কার্যসম্পাদন করে। উদ্দীপাকে মাইক্রোসফট কর্পোরেশনের চাকরির জন্য কর্পোরেশনের একটি সংস্থা বিজ্ঞপ্তি প্রকাশ , দরখাস্ত আহ্বান ও প্রতিযোগিতামূলক পরীক্ষার মাধ্যমের লোক নিয়োগ করে। এরূপ বর্ণনায় বাংলাদেশ সরকারের সাংবিধানিক প্রতিষ্ঠান বাংলাদেশ সরকারি কর্মকমিশনের কাজের সাদৃশ্য রয়েছে। কেননা,আধুনিক রাষ্ট্র পরিচালনার জন্য সরকারি প্রশাসনের দক্ষ কর্মকর্তা ও কর্মচারী নিয়োগ দান আবশ্যক। এক্ষেত্রে বাংলাদেশ সরকারি কর্মকমিশন কর্মপর্থদের মেধা যাচাইয়ের মাধ্যমে দক্ষ যোগ্য মেধাবী ও কর্মঠ লোকবল নিয়োগের জন্য নিরপেক্ষতার সহীত প্রয়োজনীয় পদক্ষেপ গ্রহণ করেন। উদ্দীপকে প্রতিষ্ঠানটির মতো সরকারি কর্মকমিশন প্রজাতন্ত্রের লোকবল নিয়োগে প্রয়োজনীয় সকল ব্যবস্থা গ্রহণ করে।"
        },
        {
          "label": "ঘ",
          "question": "",
          "explanation": "মি. রাসেলের চাকরিরত প্রতিষ্ঠানের সাথে বাংলাদেশ সরকারের মহাহিসাব নিরক্ষক ও নিয়ন্ত্রকের সাদৃশ্য রয়েছে। বাংলাদেশের মহাহিসাব নিরক্ষর ও নিয়ন্ত্রক বাংলাদেশের একটি গুরুত্বপূর্ণ সাংবিধানিক পদ। বাংলাদেশ সংবিধানের ১২৭ নং অনুচ্ছেদ অনুযায়ী দেশের হিসাব নিরীক্ষা ও নিয়ন্ত্রণের জন্য একজন মহাহিসাব নিরক্ষক ও নিয়ন্ত্রক থাকবেন। যিনি মহাহিসাব নিরক্ষক নামে অভিহিত হন।বাংলাদেশের মতো একটি উন্নয়নশীল দেশে সরকারি কর্মকর্তাদের এবং তাদের কর্মের ও তাদের জন্য ব্যবহৃত অর্থের হিসাব নিরক্ষক ও দেশের প্রতিটি উন্নয়ন কর্মে ব্যবহৃত অর্থের নিরক্ষক ও নিয়ন্ত্রক হিসেবে বাংলাদেশের মহাহিসাব নিরক্ষক গুরুত্বপূর্ণ ভূমিকা পালন করেন। এভাবে মহাহিসাব নিরক্ষক দেশের অর্থের হিসাব নিকাশ সঠিকভাবে করার মাধ্যমে দেশের অর্থনৈতিক উন্নয়ন করার চেষ্টা করে। উদ্দীপকের মি. রাসেল যে সংসার চাকরি পান সেখানে প্রতিদিন মিলিয়ন মিলিয়ন টাকার লেনদেন হয়। মি. রাসেলের কাজ হল ওই সকল লেনদেন সঠিকভাবে হচ্ছে কিনা তা পরীক্ষা করা এবং লেনদেনের প্রক্রিয়া নির্বাচন করা। এরূপ কাজের মাধ্যমে বাংলাদেশের মহাহিসাব নিরক্ষক ও নিয়ন্ত্রকের কার্যাবলী প্রকাশ পেয়েছে। মহাহিসাব নিরক্ষক জাতীয় অর্থের অভিভাবক হিসেবে গুরুত্বপূর্ণ দায়িত্ব পালন করেন। তিনি প্রজাতন্ত্রের সরকারি হিসাব এবং সকল আদালত, সরকারি কর্তৃপক্ষ ও কর্মচারীর সহকারী হিসাব-নিরীক্ষা করবেন। তিনি প্রজাতন্ত্রের কর্মে নিযুক্ত কোন ব্যক্তির সকল নথি, রশিদ, দলিল, অর্ধ বা সরকারি সম্পত্তির পরীক্ষার অধিকারী হন এখানে যৌথ সংস্থার হিসাব নিরীক্ষা করেন এবং অনুরূপ হিসাব সম্পর্কে রিপোর্ট প্রদান করতে পারেন। উপরের তো আলোচনা শেষে বলা যায়, জাতীয় অর্থের অভিভাবক হিসেবে মহাহিসাব নিরক্ষক ও নিয়ন্ত্রকের উপরিক্ত কার্যাবলী দেশের অর্থনৈতিক উন্নয়ন সাধনে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "প্রতীক হোসেন লেখাপড়া জানলেও ভালো করে চোখে দেখেনা। এ ধরনের ব্যক্তিদের সরকার আর্থিক সহায়তা দেয়। একটি সরকারি অফিসে সে আর্থিক সহায়তার টাকা উত্তোলন করতে গেলে অফিসের দায়িত্বপ্রাপ্ত ব্যক্তি তার কাছ থেকে উৎকোচ দাবি করে। তিনি সরকারের অন্য একটি সংস্থার কাছে এর বিচারের জন্য যান। ঘটনার সত্যতা পাওয়ায় ওই সংস্থা উৎকোচ দাবি করা ব্যক্তিকে আটক করে আদালতের কাছে সোপর্দ করে।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "সংবিধানের সুনির্দিষ্ট বিধি-বিধানের উপর ভিত্তি করে যে সমস্ত সংস্থা গড়ে ওঠে তাকে সংবিধানিক সংস্থা বলে।"
        },
        {
          "label": "খ",
          "question": "",
          "explanation": "সমুদ্রের পানির উচ্চতা বৃদ্ধির জন্য দায়ী মানুষ। কেননা, মানুষের নির্বিচারে বৃক্ষ নিধন, জীবাশ্ম জ্বালানির ব্যবহার বাড়িতে কার্বন ডাইঅক্সাইড সহ অন্যান্য ক্ষতিকর গ্যাস বৃদ্ধি করছে। বায়ুমণ্ডলের তাপমাত্রা বেড়ে যাওয়ার ফলে ভূপৃষ্ঠে মেরু অঞ্চলের ও আর্কটিক অঞ্চলের স্থলভাগের সঞ্চিত বরফ গলে যাচ্ছে। যার ফলে সমুদ্রের পানির পরিমাণ বেড়ে যাচ্ছে। মূলত বায়ুমণ্ডলের উষ্ণতা বৃদ্ধির ফলে সাগরের পানির উচ্চতা বৃদ্ধি পায়। তাই বলা যায়, সাগরের পানির উচ্চতা বৃদ্ধির জন্য মানুষই দায়ী।"
        },
        {
          "label": "গ",
          "question": "",
          "explanation": "প্রতীক হোসেন একজন প্রতিবন্ধী ব্যক্তি । প্রতিবন্ধী ব্যক্তিদের সরকার বিভিন্ন ধরনের আর্থিক সহায়তা দিয়ে থাকে। শারীরিক যোগ্যতার ভিত্তিতে পৃথিবীতে দুই ধরনের মানুষ দেখতে পাওয়া যায়। এক ধরনের মানুষ নিখুঁত দেহ বৈশিষ্ট্যের অধিকারী, অন্য ধরনের মানুষ রয়েছে যারা দেহগত দিক থেকে ত্রুটিপূর্ণ। এ শ্রেণীর মানুষকে বলা হয় প্রতিবন্ধী। 'উইকিপিডিয়ায় ' প্রতিবন্ধীত্বের সংজ্ঞা দিতে গিয়ে বলা হয়েছে যে, বয়স, লিঙ্গ, জাতি, সংস্কৃতি সামাজিক অবস্থান অনুযায়ী আর দশজন, যে কাজ করতে পারে ইমপেয়ারমেন্ট -এর কারণে সে কাজগুলো প্রাত্যহিক জীবনে করতে না পারার অবস্থানটাই হলো প্রতিবন্ধীকতা।প্রতিবন্ধীত্বের কারণ ও ধরন অনুসারে প্রতিবন্ধী ব্যক্তিদের প্রধানত কয়েকটি শ্রেনীতে বিভক্ত করা যায় । যেমন- ১. দৃষ্টি প্রতিবন্ধী ;২.শ্রবণ প্রতিবন্ধী ;৩. শারীরিক প্রতিবন্ধী, ৪.বাক প্রতিবন্ধী, ৫.মানসিক প্রতিবন্ধী, ৬.চরম প্রতিবন্ধী,ও ৭. বহুমুখী প্রতিবন্ধী। এগুলোর মধ্যে দৃষ্টি প্রতিবন্ধীর অন্যতম। সম্পূর্ণ দৃষ্টিহীনতা,উভয় চোখে আংশিক বা কম দেখতে পারা,এক চোখে দেখতে পাওয়া, দৃষ্টি ক্ষেত্র ২০ ডিগ্রি হতে ৪০ ডিগ্রীর মধ্যে থাকা, যথাযথ লেন্স ব্যবহারের পরেও দৃষ্টি তীক্ষ্ণতা ৬/১৮ বা ২০/৬০ এর মধ্যে থাকা ইত্যাদি বৈশিষ্ট্য সম্পূর্ণ ব্যক্তিদের বলা হয় দৃষ্টি প্রতিবন্ধী। দৃষ্টি প্রতিবন্ধীকে শারীরিক প্রতিবন্ধীর শ্রেণীতে অন্তর্ভুক্ত করা হয়ে থাকে। অনেক সময় সামাজিক অবহেলা ও প্রতিরোধের কারণে তারা স্বাভাবিক জীবন যাপন করতে পারেন না। কিন্তু প্রতিবন্ধীরাও সমাজের মানুষ। প্রতিবন্ধীদের স্বাভাবিক জীবন যাপন নিশ্চিত করার জন্য সরকার তাদের বিভিন্ন ধরনের আর্থিক সহায়তা প্রদান করে। তাদেরকে সমাজের বোঝা না ভেবে তাদের জনসম্পদে পরিণত করতে সরকার বিভিন্ন ধরনের প্রশিক্ষণের সুযোগ প্রদান করেছে। প্রতিবন্ধীদের সামাজিক নিরাপত্তা নিশ্চিত করার জন্যই এসব আর্থিক সহায়তা করা হয়। উদ্দীপকের প্রতিক হোসেন একজন দৃষ্টি প্রতিবন্ধী। তার স্বাভাবিক জীবনযাপনের জন্য সরকার থেকে আর্থিক সহায়তা প্রদান করে। সুতরাং উপরির আলোচনার ভিত্তিতে বলা যায় প্রতীকের মতো ব্যক্তিদের স্বাভাবিক, স্বাবলম্বী ও সম্মানজনক জীবন যাপন নিশ্চিত করার জন্য সরকার আর্থিক সহায়তা প্রদান করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সরকারের অন্য সংস্থাটি হলো দুর্নীতি দমন কমিশন। দুর্নীতি দূরীকরণে সরকারের এই দুর্নীতি দমন কমিশন গুরুত্বপূর্ণ ভূমিকা পালন করে। উদ্দীপকে দেখা যায়, প্রতিক হোসেন একজন দৃষ্টি প্রতিবন্ধী। তাকে সরকার প্রতিবন্ধী ভাতা দেয়। এই ভাতা তুলতে গেলে এই কর্মকর্তা তার কাছে উৎকোচ দাবি করে। তিনি সরকারের অন্য একটি সংস্থার কাছে বিচারের জন্য যান। সুতরাং বলা যায়, প্রতিক হোসেন দুর্নীতি দমন কমিশন দুদকে গিয়েছিলেন। দুর্নীতি একটি সামাজিক ব্যাধি। একটি দেশে সুশাসন প্রতিষ্ঠায় অন্যতম প্রতিবন্ধকতা হলো দুর্নীতি। দুর্নীতির উপস্থিতি যদি প্রশাসনের বিদ্যমান থাকে তাহলে দুর্নীতিবাজরা নিজেদের স্বার্থে দেশের সম্পদ - সম্পত্তি তথা স্বার্থবিনষ্ট করে দেশে অরাজকতা সৃষ্টি করতে পিছুপা হবে না। এসব দুর্নীতিবাজদের আইনের আওতায় এনে শাস্তির ব্যবস্থা করে দুর্নীতি দমন কমিশন গুরুত্বপূর্ণ ভূমিকা পালন করে থাকে। এক্ষেত্রে দুর্নীতি দমন কমিশন আর্থিক সহ অপরাধ বিষয়ে অনুসন্ধান ও তদন্ত পরিচালনা, মামলা দায়ের ও পরিচালনা, দুর্নীতি প্রতিরোধ মূলক ব্যবস্থা গ্রহণ, দুর্নীতির ভয়াবহতা ও এর ক্ষতিকর দিক সম্পর্কে গণ সচেতনতা সৃষ্টি এবং দুর্নীতির বিভিন্ন উৎস চিহ্নিতকরণ ইত্যাদি কার্যাবলী সম্পাদন করে থাকে। এসব কাজের দ্বারা দুদক সরকারি ও বেসরকারি প্রতিষ্ঠানে কর্মরত ব্যক্তিদের কাজের স্বচ্ছতা ও জবাবদিহিতা নিশ্চিতকরণে ভূমিকা রাখে।দুদকের তদন্তের ভয়ে প্রশাসনিক কর্মকর্তারা কখনো অনিয়ম করার সাহস করে না। সুতরাং উপরোক্ত আলোচনার শেষে বলা যায়, উদ্দীপকে বর্ণিত সরকারের অন্য সংস্থা দুর্নীতি দমন কমিশন দুর্নীতি দূরীকরণে কার্যকর ভূমিকা পালন করে।"
        }
      ]
    },
    {
      "number": "11",
      "uddipok": "রাস্তার মোড়ে পাড়ার কয়েকটি ছেলে আড্ডা দেয়।শ্রাবণী কলেজে যাওয়া - আসার সময় ছেলেগুলো বিভিন্ন অঙ্গভঙ্গি করে। একটি ছেলের শ্রাবণীকে প্রেম নিবেদন করে। শ্রাবণী তার প্রস্তাবে ইতিবাচক সেরা না দিলে ছেলেটি ক্ষিপ্ত হয়। শ্রাবণী ঘটনাটি পুলিশকে জানাই। পুলিশ ছেলেটিকে গ্রেফতার করে আদালতে প্রেরণ করে। অপরাধ প্রমাণিত হওয়ায় আদালত ছেলেটিকে নির্দিষ্ট মেয়াদের শাস্তি দেয়। শাস্তি ভোগ করে ছেলেটি ভালো হয়ে যায়।",
      "tag": "CTG.B 23",
      "sub_questions": [
        {
          "label": "ক",
          "question": "",
          "explanation": "এইডস হলো ভয়ংকর ও মারাত্মক সংক্রামক একটি মরণব্যাধি যার পরিণাম নিশ্চিত মৃত্যু।"
        },
        {
          "label": "খ",
          "question": "",
          "explanation": "সমাজের যে জনগোষ্ঠীর স্বাভাবিক জীবন- যাপন করতে পারে না এবং নিজে নিজের সব চাহিদা পূরণ করতে পারে না তাদেরকে বিশেষ চাহিদাসম্পন্ন জনগোষ্ঠী বলা হয়। বিশেষ চাহিদার জনগোষ্ঠীর মানুষেরা নানা রকম শারীরিক, মানসিক ও সামাজিক সীমাবদ্ধতার কারণে সমাজের অন্যান্যদের মত স্বাভাবিক জীবনযাপন করতে পারে না। তাই তাদের জীবনযাপন সহজ ও সুন্দর, স্বাভাবিক করতে আমাদের উচিত তাদের সাথে সদয়, নমনীয় ও সহযোগিতাপূর্ণ ব্যবহার করা।"
        },
        {
          "label": "গ",
          "question": "",
          "explanation": "উদ্দীপকে বর্ণিত ছেলেরা যে ধরনের কাজে লিপ্ত তা হলো ইভটিজিং। ইভটিজিং বলতে কথা, কাজ, আচরণ, ইঙ্গিত ইত্যাদির মাধ্যমে নারীকে উত্ত্যক্ত বা বিরক্ত করা বোঝায়। অশালীন উক্তি, অশ্লীল অঙ্গভঙ্গি, দৈহিক ও মানসিকভাবে নারীদের হেনস্তা করার কাজকে ইভটিজিং বলা হয়। পুরুষ কর্তৃক নারীকে উত্যক্ত করা, লাঞ্ছিত করা এবং যৌনহয়রানি প্রেরণ করা অর্থাৎ যারা এই ক্রিয়াকলাপে লিপ্ত হয় তাদের বলে ইভটিজার। ইভটিজিং সমাজ বিরোধী এবং সামাজিক ও অনৈতিকতা বিরোধী কাজ। উদ্দীপকে দেখা যায়, শ্রাবণী কলেজে যাওয়া- আসার সময় রাস্তার মোড়ে থাকা ছেলেরা তাকে বিভিন্ন অঙ্গভঙ্গি করে এবং তাকে প্রেম নিবেদন করে। প্রেমে ইতিবাচক সাড়া না দিলে ছেলেটি ক্ষিপ্ত হয়। ছেলেদের এই কাজগুলো ইভটিজিং এর সাথে সামঞ্জস্য কেননা, অশ্লীল অঙ্গভঙ্গি ও প্রেম নিবেদন করা ছেলেগুলোর শ্রাবণীকে উত্ত্যক্ত করছে। সুতরাং উপরিউক্ত আলোচনার আলোকে বলা যায়, উদ্দীপকে বর্ণিত ছেলেগুলো যে ধরনের কাজে লিপ্ত তা হলো ইভটিজিং।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ছেলেটি ভালো হওয়ার পেছনে শ্রাবণীর ভূমিকা সত্যিই প্রশংসনীয়। ইভটিজিং একটি সামাজিক ব্যাধি। আমাদের সমাজের উশৃঙ্খল লোকের মাধ্যমে তা ঘটে থাকে। ইভটিজিং এর কবলে পড়ে নারী সমাজ চরম বিপর্যয়ের মধ্যে রয়েছে। তাই ইভটিজিং প্রতিরোধ করা প্রয়োজন। উদ্দীপকে দেখা যায়, একটি ছেলের শ্রাবণকে অশ্লীল অঙ্গভঙ্গি ও প্রেম নিবেদন করে। ইতিবাচক সাড়া না পেয়ে ছেলেটির শ্রাবণীর প্রতি ক্ষিপ্ত হয়। শ্রাবনী ঘটনাটি পুলিশকে জানাই এবং পুলিশ তাকে গ্রেফতার করে আদালতে প্রেরণ করে। অপরাধ প্রমাণিত হওয়ার পর ছেলেটি নির্দিষ্ট মেয়াদে শাস্তি হয় এবং শাস্তি ভোগশেষে ছেলেটি ভালো হয়ে যায়। ছেলেটির ভালো হওয়ার পেছনে শ্রাবণীর ভূমিকা অত্যন্ত গুরুত্বপূর্ণ। কেননা, শ্রাবণী দৃঢ় সাহস ও মনোবল নিয়ে ইভটিজিং এর বিরুদ্ধে অবস্থান নিয়ে ছেলেটিকে আইনের মাধ্যমে শাস্তি প্রদান করতে সক্ষম হয়। এতে ছেলেটি তার কৃত অপরাধ বিষয়ে শাস্তি ভোগের মাধ্যমে বুঝতে পারে যে ইভটিজিং সমাজের জন্য ক্ষতিকর। যার কারনে ছেলেটি ভালো হয়ে স্বাভাবিক জীবনে ফিরে আসে। শ্রাবণীর মতো সচেতন নাগরিকদের দ্বারা আইন-শৃঙ্খলা রক্ষাকারী বাহিনীকেও ইভটিজিং প্রতিরোধে সচেতন ও কার্যকর করা যায়। এদের শাস্তির ভয়ে অন্যরাও এ অপরাধ করা থেকে বিরত থাকবে। সুতরাং উপরিউক্ত আলোচনার প্রেক্ষিতে বলা যায় উদ্দীপকে বর্ণিত ছেলেটি ভালো হওয়ার পেছনে শ্রাবণীর ভূমিকা তাৎপর্যপূর্ণ।"
        }
      ]
    }
  ]
}