{
  "title": "রেসিডেনসিয়াল কলেজ ২০২৪",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বৈশ্বিক তাপমাত্রা বৃদ্ধির বিষয়টি মারাত্মক প্রভাব ফেলছে সামগ্রিক জলবায়ুর ওপর। পৃথিবীর প্রাণী বৈচিত্র্য আজ হুমকির সম্মুখীন। নানা রকম প্রাকৃতিক দুর্যোগ প্রতিনিয়ত ছন্দপতন ঘটাচ্ছে মানুষ ও পরিবেশের অন্যান্য জীবের স্বাভাবিক জীবনযাপনে। বিজ্ঞানীদের গবেষণায় দেখা গেল, জলবায়ু পরিবর্তনের জন্য মূলত মানুষের নেতিবাচক কর্মকাণ্ডই দায়ী।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "২০১০ থেকে ২০১৯ সাল, এই দশককে পৃথিবীর ইতিহাসে উষ্ণতম দশক হিসেবে ধরা হয়।"
        },
        {
          "label": "খ",
          "question": "",
          "explanation": "গ্রিন হাউজ ইফেক্ট হচ্ছে এমন একটি প্রক্রিয়া যার দ্বারা ভূপৃষ্ঠ থেকে বিকীর্ণ তাপ বায়ুমণ্ডলীয় গ্রিন হাউজ গ্যাসসমূহ দ্বারা শোষিত হয়ে পুনরায় বায়ুমণ্ডলের অভ্যন্তরে বিকরিত হয়। প্রাকৃতিক গ্রিন হাউজ প্রতিক্রিয়া পৃথিবীতে প্রাণী জগতের বসবাস উপযোগী পরিবেশ সৃষ্টিতে সহায়তা করে। কিন্তু মানুষের বিভিন্ন কর্মকাণ্ড বিশেষত জীবাশ্ম জ্বালানির অতিরিক্ত ব্যবহার এবং বনাঞ্চলে ধ্বংসের কারণে প্রাকৃতিক গ্রিন হাউজ প্রতিক্রিয়া তীব্রতর হয়ে বৈশ্বিক উষ্ণতা বৃদ্ধি করছে, যার নেতিবাচক প্রভাব ব্যাপক।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জলবায়ু পরিবর্তনের ক্ষতিকর প্রভাবগুলো বাংলাদেশের জন্য অনেক বড় হুমকি হিসেবে দেখা দিয়েছে। জলবায়ু পরিবর্তনের ফলে বাংলাদেশে সুদূরপ্রসারী প্রভাব দেখা যাবে। সমুদ্রের পানির উচ্চতা বেড়ে যাওয়ার ফলে উপকূলবর্তী অঞ্চলসমূহে সমুদ্রের লবণাক্ত পানি ঢুকে পড়বে। আর সমুদ্রের লবণাক্ত পানির প্রভাবে গাছপালা, মৎসখামার ও শস্য ক্ষেত্রের ক্ষতি হবে। ইতোমধ্যেই এর প্রভাব লক্ষ করা যাচ্ছে। সুন্দরবনের জীব বৈচিত্র্য ধ্বংস হয়ে যাচ্ছে। উপকূলীয় এলাকার কৃষি জমিতে লবণাক্ততা বৃদ্ধি পেয়েছে। ফলে জমির উর্বরাশক্তি এবং কৃষি উৎপাদন কমে গেছে। অনেক রকম মিঠা পানির মাছ হারিয়ে যাচ্ছে। ধ্বংস হচ্ছে গাছপালা। এর প্রভাব পড়ছে মানুষের জীবন-জীবিকার ওপর। জলবায়ু পরিবর্তনের ফলে বাংলাদেশের উপকূলীয় অঞ্চলে এ পর্যন্ত কয়েকবার ঘূর্ণিঝড় ও জলোচ্ছ্বাস মারাত্মক আঘাত হেনেছে। এতে অসংখ্য মানুষের প্রাণহানি ঘটেছে। গবাদি পশু ও ফসলের ব্যাপক ক্ষয়ক্ষতি হয়েছে। জলবায়ু পরিবর্তনের ফলে বাংলাদেশে ঋতুচক্রের স্বাভাবিকতা নষ্ট হয়েছে। ফলে দেখা দিচ্ছে খরার মতো প্রাকৃতিক দুর্যোগ। প্রায় প্রতি বছর বসন্তের শেষ ও গ্রীষ্মের শুরুতে বাংলাদেশের উত্তরাঞ্চলে খরা দেখা দেয়। পানির অভাবে জমির সেচকাজ ব্যাহত হয়, ফসল নষ্ট হয়। অর্থাৎ জলবায়ু পরিবর্তন বাংলাদেশের আর্থ-সামাজিক-জীবনে মারাত্মক নেতিবাচক প্রভাব ফেলছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখ করা হয়েছে, বিজ্ঞানীদের গবেষণায় দেখা গেছে যে জলবায়ু পরিবর্তনের জন্য মূলত মানুষের নেতিবাচক কর্মকাণ্ডই দায়ী। কথাটি সম্পূর্ণ যৌক্তিক ও সমর্থনযোগ্য। জলবায়ু পরিবর্তনজনিত সমস্যার জন্য প্রকৃতি নয় মূলত মানুষই দায়ী। মানুষের পরিবেশ 'বিধ্বংসী নানারকম কর্মকাণ্ডের ফলে জলবায়ুর নেতিবাচক পরিবর্তন ঘটছে। নিয়ন্ত্রণহীন শিল্পায়ন এর একটি বড় কারণ। বনাঞ্চল উজাড় এবং জলাভূমি ভরাট করে যেখানে সেখানে শিল্প কারখানা গড়ে উঠছে। এসব শিল্প কারখানার নিঃসৃত কার্বন ডাই অক্সাইড গ্যাস বায়ুমণ্ডলের তাপমাত্রা বৃদ্ধি করছে। এ কারণে জলবায়ুর পরিবর্তন ঘটে। বায়ুমণ্ডলে তাপমাত্রা বৃদ্ধির জন্য দায়ী গ্যাসগুলোকে গ্রিন হাউজ গ্যাস বলা হয়। বিশ্বব্যাপী রাসায়নিক পদার্থ, রাসায়নিক সার, কীটনাশক ইত্যাদির ব্যাপক ব্যবহার ও বন ধ্বংসের ফলেও জলবায়ুর পরিবর্তন ঘটছে। এছাড়া ওজোন স্তর ক্ষয়, আগ্নেয়গিরির উদগিরণ প্রভৃতি কারণেও জলবায়ুর পরিবর্তন ঘটে। জলবায়ু পরিবর্তনের কারণে বন্যা, খরা, ঘূর্ণিঝড়, জলোচ্ছ্বাসের মতো প্রাকৃতিক দুর্যোগ বৃদ্ধি পাচ্ছে। মেরু অঞ্চলের বরফ গলে সমুদ্রপৃষ্ঠের উচ্চতা বৃদ্ধি পাচ্ছে। এর ফলে বিভিন্ন দেশের উপকূলীয় নিচু অঞ্চল পানিতে তলিয়ে যাওয়ার আশঙ্কা রয়েছে। জলবায়ুর ক্রমবর্ধমান পরিবর্তনের ফলে সমুদ্রের লবণাক্ত পানি প্রবেশ করে মূল ভূখণ্ডের ভেতরে এমনকি ভূগর্ভস্থ পানির লবণাক্ততা বাড়িয়ে দিচ্ছে। এতে ফসল উৎপাদন ব্যাহত হওয়া ছাড়াও খাবার পানির তীব্র সংকট দেখা দিচ্ছে এবং জীববৈচিত্র্য নষ্ট হচ্ছে। এছাড়া জলবায়ু পরিবর্তনের কারণে দাবানল, নদ-নদীর প্রবাহ পরিবর্তন, এবং সংক্রামক ব্যাধির বিস্তার ঘটছে।"
        }
      ]
    },
    {
      "number": "2",
      "uddipok": "মুন্নার মামা আব্দুল্লাহ দক্ষিণ আফ্রিকায় চাকরি করেন। তিনি ছুটিতে দেশে আসলে মুন্না তার কাছে দক্ষিণ আফ্রিকার রাজনৈতিক দল সম্পর্কে জানতে চায়। তিনি বলেন, দক্ষিণ আফ্রিকা একসময় ব্রিটিশ উপনিবেশ ছিল। এ সময় ব্রিটিশদের সাথে আফ্রিকানদের দ্বন্দ্ব লেগেই থাকত। এ অবস্থা থেকে উত্তরণের জন্যে সাবেক অ্যাটর্নি জেনারেল উইলিয়াম স্কেইনার 'সাউথ আফ্রিকান পার্টি' নামে ১৮৮৫ সালে একটি রাজনৈতিক দল গঠন করেন। এ দলটির প্রধান উদ্দেশ্য ছিল আফ্রিকার বিভিন্ন অঞ্চলে বসবাসরত জাতিগোষ্ঠীর মধ্যে যোগসূত্র স্থাপন এবং নিয়মতান্ত্রিক পন্থায় আফ্রিকানদের বিভিন্ন দাবি-দাওয়া সরকারের নিকট উপস্থাপন করা।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "'মর্লি-মিন্টো সংস্কার আইন' ১৯০৯ সালে প্রণয়ন করা হয়।"
        },
        {
          "label": "খ",
          "question": "",
          "explanation": "বঙ্গভঙ্গ রদ হওয়ার খবর শুনে পূর্ববঙ্গের মুসলিমরা হতাশ হয়ে পড়ে। পূর্ববঙ্গ ও আসাম নামের নতুন প্রদেশ গঠিত হওয়ায় তাদের মধ্যে যে প্রাণচাঞ্চল্য, উৎসাহ ও জাগরণ দেখা গিয়েছিল, বঙ্গভঙ্গ রদ তা স্তব্ধ করে দেয়। মুসলিমরা বুঝতে পারে যে ব্রিটিশ সরকারের উপর তাঁদের আস্থা স্থাপন অনর্থক ও আকর্ষকর। এ থেকে তারা এটাও শিক্ষা নেয় যে, উপমহাদেশের হিন্দুরা স্বার্থ রক্ষার ক্ষেত্রে নিজেদের ধর্মাবলম্বীদের গুরুত্ব দেয় বেশি। বঙ্গভঙ্গ রদের ফলে তাই উপমহাদেশে হিন্দু ও মুসলিমদের মধ্যে দীর্ঘদিনের সাম্প্রদায়িক সম্প্রীতিও বিনষ্ট হয়।"
        },
        {
          "label": "গ",
          "question": "",
          "explanation": "উদ্দীপকে সাউথ আফ্রিকান পার্টির সাথে সাদৃশ্যপূর্ণ ভারতীয় উপমহাদেশের রাজনৈতিক দলটি হলো 'সর্বভারতীয় জাতীয় কংগ্রেস'। অবসরপ্রাপ্ত ব্রিটিশ আমলা অ্যালান অক্টাভিয়ান হিউমের দিক নির্দেশনায় ১৮৮৫ সালে এই রাজনৈতিক দল গঠিত হয়। ইংরেজ সরকারের ঔপনিবেশিক শাসন ও শোষণ ভারতবাসীকে প্রচন্ডভাবে বিক্ষুব্ধ করে তুলেছিল। এমন প্রেক্ষাপটে ভারতীয়দের অধিকার আদায়ের লক্ষ্যে স্থানীয় উচ্চশিক্ষিত মধ্যবিত্ত শ্রেণি একটি রাজনৈতিক সংগঠন গড়ে তুলতে আগ্রহী হয়ে ওঠে। তাদের লক্ষ্য ছিল ভারতে প্রতিনিধিত্বশীল সরকার গঠন এবং স্বায়ত্তশাসন অর্জন করা। ১৮৭৬ সালে সুরেন্দ্রনাথ বন্দোপাধ্যায় ভারতীয়দের স্বার্থ রক্ষার উদ্দেশ্যে 'ভারত সভা' নামে একটি সংগঠন গড়ে তোলেন। ১৮৭৮ সালে লর্ড লিটনের শাসনামলে দেশীয় সংবাদপত্রের কণ্ঠরোধ করার উদ্দেশ্যে 'ভার্নাক্যুলার প্রেস এ্যাক্ট', 'লাইসেন্স এ্যাক্ট' প্রভৃতি কলা- কানুন প্লাস হয়। সুরেন্দ্রনাথ ব্যানার্জীর নেতৃত্বে ভারতীয় জনগণ এর তীব্র প্রতিবাদ জানায়। ১৮৮৩ সালে 'ইলবার্ট বিল' পাস হলে ব্রিটিশ শাসকদের প্রতি ভারতীয় জনগণের অসন্তোষ ও ঘৃণা আরো বৃদ্ধি পেতে থাকে। দমননীতি প্রয়োগের পাশাপাশি ভারতীয় জনগণের এ গণবিক্ষোভকে শান্তিপূর্ণ উপায়ে পরিচালনা ও দমনের জন্য সুচতুর ব্রিটিশ সরকার ভিন্নপথ অবলম্বন করে। এ্যালান অক্টাভিয়ান হিউম নামক একজন প্রাক্তন আমলা বড়লাট লর্ড ডাফরিনকে ভারতীয় জনগণের আসন্ন গণবিদ্রোহ থেকে বাঁচার জন্য একটি ব্রিটিশ অনুগত রাজনৈতিক প্রতিষ্ঠান গঠনের পরামর্শ প্রদান করেন। এভাবে হিউমের উদ্যোগে এবং লর্ড ডাফরিনের সমর্থনে ১৮৮৫ সালের ২৮ ডিসেম্বর বোম্বাই শহরে 'সর্বভারতীয় জাতীয় কংগ্রেস' নামক একটি রাজনৈতিক সংগঠন প্রতিষ্ঠিত হয়।"
        },
        {
          "label": "ঘ",
          "question": "",
          "explanation": "সর্বভারতীয় জাতীয় কংগ্রেস দলটি উপমহাদেশের মুসলমানদের আশা-আকাঙ্ক্ষা পূরণে ব্যর্থ হয়েছিল। কংগ্রেস নেতারা প্রথমে ভারতবর্ষের ধর্ম, বর্ণ, সম্প্রদায়, নির্বিশেষে জাতীয় ঐক্য ও সংহতির কথা বললেও সেখানে মুসলিমদের দাবি ও গুরুত্ব ছিল অনুপস্থিত। নেতারা মুসলমানদের কথা না ভেবে শুধু হিন্দু সম্প্রদায়ের অধিকার আদায়ের চেষ্টা করে। ফলে কংগ্রেস নেতৃবৃন্দ ও মুসলমানদের মধ্যে মতপার্থক্য এবং দ্বন্দ্ব শুরু হয়ে যায়। এই সুযোগকে কাজে লাগিয়ে ব্রিটিশ সরকার কংগ্রেস নেতাদের অধিক সুযোগ-সুবিধা প্রদান শুরু করে। ফলে তারা ব্রিটিশদের প্রতি আরো আনুগত্য প্রকাশ করে। কংগ্রেস প্রতিষ্ঠিত হয়েছিল মূলত ভারতীয় এবং ব্রিটিশদের মধ্যে দ্বন্দ্ব নিরসনের জন্য। তবে শেষ পর্যন্ত দেখা গেল যে, ভারতীয়দের মধ্যে শুধু হিন্দুরাই একতরফাভাবে ব্রিটিশদের সুনজরে থেকে নিজেদের লাভবান করার সুযোগ পেল, আর মুসলমানরা বয়ে গেল অবহেলিত। ১৮৫৭ সালে সিপাহী বিদ্রোহের মাধ্যমে ভারতের প্রথম স্বাধীনতা আন্দোলন শুরু হলে কংগ্রেসের ব্রিটিশ ঘেঁষা নীতির কারণে উপমহাদেশে স্বাধীনতা আসে ১৯৪৭ সালে। কংগ্রেসের ব্রিটিশপন্থী কর্মকান্ডের জন্য বলা যায় মুসলমানেরা এক ঘরে হয়ে পড়ে। ব্রিটিশ সরকারের সাথে তাঁদের দূরত্ব বাড়তেই থাকে। এই দূরত্বের কারণে তারা শাসকশ্রেণির কাছ থেকে নিজেদের অধিকার ও দাবী আদায়ের ক্ষেত্রে অনেক পিছিয়ে পড়ে। সবশেষে বলা যায় যে, ভারতীয় উপমহাদেশের সর্বস্তরের জনগণের জন্য -প্রতিষ্ঠিত হলেও, কংগ্রেস মূলত হিন্দুদের স্বার্থ রক্ষার্থে কার্যক্রম পরিচালনা করতো। এক্ষেত্রে বলা যায়, কংগ্রেস মুসলমানদের আশা-আকাঙ্ক্ষা পূরণ করতে ব্যর্থ হয়।"
        }
      ]
    },
    {
      "number": "3",
      "uddipok": "জনাব চৌধুরী প্রথিতযশা আইনজীবী। সংবিধান ছাড়াও দেওয়ানী, ফৌজদারি আইন সম্পর্কে তার ধারণা খুবই স্পষ্ট। আইনজীবী হিসেবে তার সুখ্যাতির কথা বিবেচনায় এনে সরকার তাকে একটি সাংবিধানিক পদে নিয়োগ প্রদান করে। তিনি আইনি পরামর্শ ও সরকারের পক্ষে মামলায় মতামত দিয়ে থাকেন।",
      "tag": "NDCD 24,DRMC 24",
      "sub_questions": [
        {
          "label": "ক",
          "question": "",
          "explanation": "বাংলাদেশ সরকারি কর্ম কমিশন গণপ্রজাতন্ত্রী বাংলাদেশের সংবিধানের আলোকে প্রতিষ্ঠিত একটি সাংবিধানিক প্রতিষ্ঠান, যা প্রজাতন্ত্রের কর্মে নিয়োগদানের কাজ করে থাকে।"
        },
        {
          "label": "খ",
          "question": "",
          "explanation": "'দুর্নীতি দমন কমিশন আইন-২০০৪' দ্বারা একটি স্বাধীন দুর্নীতি দমন কমিশন প্রতিষ্ঠা করা হয়। দুর্নীতি দমন কমিশন গঠিত হবে তিনজন কমিশনারের সমন্বয়ে। তাদের মধ্য থেকে রাষ্ট্রপতি একজনকে চেয়ারম্যান নিয়োগ করবেন। কমিশনারগণের কার্যকাল ৪ বছর। সাচিবিক দায়িত্ব পালনের জন্য কমিশন একজন সচিব নিয়োগ করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত আইনজীবীর উক্ত সাংবিধানিক পদে তথা অ্যাটর্নি জেনারেল পদে নিয়োগটি যৌক্তিক বলে আমি মনে করি। বাংলাদেশ সংবিধানে বর্ণিত ৬৪ (১) অনুচ্ছেদ অনুযায়ী অ্যাটর্নি জেনারেলের পদ তৈরি করা হয়েছে। সুপ্রিম কোর্টের বিচারক হওয়ার যোগ্য কোনো ব্যক্তিকে রাষ্ট্রপতি অ্যাটর্নি জেনারেল পদে নিয়োগদান করবেন। তিনি সরকারের প্রধান আইন উপদেষ্টা। তিনি পদাধিকারবলে বাংলাদেশ বার কাউন্সিল ও সকল বারের নেতা। অ্যাটর্নি জেনারেল দায়িত্ব পালনের জন্য বাংলাদেশের সকল আদালতে তার বক্তব্য পেশ করতে পারেন। সরকার আইন সংক্রান্ত যেসকল বিষয়ে পরামর্শ চাইবেন, সেসব বিষয়ে তিনি সরকারের পরামুর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। যেসব মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। এসব মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন। এছাড়া তিনি রাষ্ট্রপতি কর্তৃক অর্পিত অন্যান্য সকল আইনি দায়িত্ব পালন করে থাকেন। উদ্দীপকে বলা হয়েছে, সরকার জনাব চৌধুরীকে একটি সাংবিধানিক পদে নিয়োগ প্রদান করে। তিনি আইনি পরামর্শ ও সরকারের পক্ষে মামলায় মত দিয়ে থাকেন। এ থেকে বোঝা যায়, তিনি অ্যাটর্নি জেনারেল পদে নিয়োগ পেয়েছেন। কেননা তার কার্যাবলি উপরে আলোচিত অ্যাটর্নি জেনারেলের কর্মকাণ্ডের অনুরূপ। আবার তিনি এমন প্রথিতযশা আইনজীবী যার সংবিধান ছাড়াও দেওয়ানি ও ফৌজদারি আইন সম্পর্কে খুব স্পষ্ট ধারণা রয়েছে। এ প্রেক্ষিতে বলা যায়, অ্যাটর্নি জেনারেল হিসেবে তাকে নিয়োগ প্রদান করা যৌক্তিক হয়েছে।"
        },
        {
          "label": "ঘ",
          "question": "",
          "explanation": "আইনের শাসন প্রতিষ্ঠায় উদ্দীপকে উল্লেখিত ব্যক্তি তথা অ্যাটর্নি জেনারেল গুরুত্বপূর্ণ ভূমিকা পালন করেন। অ্যাটর্নি জেনারেল বাংলাদেশের একটি সাংবিধানিক পদ। তিনি রাষ্ট্রের প্রধান সরকারি আইন কর্মকর্তা। বাংলাদেশের সকল আদালতে মামলা পরিচালনার ক্ষমতা তার রয়েছে। এ কারণে রাষ্ট্রে আইনের শাসন প্রতিষ্ঠায় তিনি গুরুত্বপূর্ণ ভূমিকা রাখতে পারেন। বস্তুত অ্যাটর্নি জেনারেলের পদের গুরুত্ব ও তাৎপর্য অত্যধিক। কেননা তিনি আদালতে সরকারের প্রতিনিধিত্ব করেন। তিনি সুপ্রিম কোর্টের হাইকোর্ট বিভাগ ও আপিল বিভাগে সরকারের পক্ষে ওকালতি করেন। তাছাড়া সরকারের আইন উপদেষ্টা হিসেবে দেশের সকল আদালতে তাকে মামলা পরিচালনা করার দায়িত্ব দেওয়া হয়। সংবিধান অনুসারে অ্যাটর্নি জেনারেল সরকারের প্রধান আইন পরামর্শক। তাছাড়া তিনি প্রজাতন্ত্রের পক্ষে জটিল আইন সম্পর্কে মতামত, ব্যক্ত করতে পারেন। এক্ষেত্রে আইনের জটিলতাগুলো নিরপেক্ষ ও সঠিকভাবে ব্যাখ্যা প্রদান করে বিচার কাজে সহায়তা করতে পারেন। তিনি যে সকল মামলায় সরকার জড়িত সে সকল মামলায় সরকারের পক্ষে আদালতে মামলা পরিচালনা করেন। মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করেন। অ্যাটর্নি জেনারেল তার এ সকল কর্মকাণ্ড সত্য ও ন্যায়ের ভিত্তিতে পরিচালনা করলে তা আইনের শাসন প্রতিষ্ঠায় সহায়ক ভূমিকা পালন করে। তিনি দেশের সকল আদালতে আইনের ব্যাখ্যা দেওয়ার ক্ষমতাপ্রাপ্ত। তিনি যদি তার এই ক্ষমতা অন্যায়ের বিরুদ্ধে ন্যায় প্রতিষ্ঠার ক্ষেত্রে প্রয়োগ করতে পারেন তাহলে রাষ্ট্রে আইনের শাসন প্রতিষ্ঠা সহজতর হয়ে যায়। উল্লিখিত আলোচনার পরিপ্রেক্ষিতে বলা যায়, আইনের শাসন প্রতিষ্ঠায় অ্যাটর্নি জেনারেলের ভূমিকা অপরিসীম।'"
        }
      ]
    },
    {
      "number": "4",
      "uddipok": "রিয়াদের বাবা তুর্কমেনিস্তানে বেড়াতে গিয়েছিলেন। ফিরে এসে তিনি রিয়াদকে বলেন, দেশটি একটি প্রজাতান্ত্রিক রাষ্ট্র। রাষ্ট্রপতি একাধারে রাষ্ট্রের প্রধান ও সরকার প্রধান। দেশটিতে এক দলীয় শাসন বর্তমান। শাসনকারী দলটির নাম ডেমোক্রেটিক পার্টি অফ তুর্কমেনিস্তান। এ বক্তব্য শুনে রিয়াদ বলে, বাবা বাংলাদেশের স্বাধীনতার অব্যবহিত পরে এদেশের রাজনৈতিক ব্যবস্থাও অনেকটা এরূপ ছিল। রিয়াদ আরও বলে, সংবিধান সংশোধনের মাধ্যমে এদেশে একদলীয় শাসন প্রতিষ্ঠা করা হয়েছিল।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "১৯৭২ সালে প্রণীত সংবিধানে ১১টি ভাগ ও ৪টি তফসিল ছিল।"
        },
        {
          "label": "খ",
          "question": "",
          "explanation": "মৌলিক অধিকার রাষ্ট্র প্রদত্ত সেইসব সুযোগ-সুবিধাকে বোঝায়, যা নাগরিকদের ব্যক্তিত্ব বিকাশের জন্য একান্তভাবে অপরিহার্য। সংবিধানে মৌলিক অধিকারসমূহের তাৎপর্য অপরিসীম। এর ফলে নাগরিকদের জীবনের সকল প্রকার অনিশ্চয়তা হ্রাস পায় এবং সরকারের স্বৈরাচারী মানসিকতা রোধ করা সম্ভব হয়। মৌলিক অধিকার লঙ্ঘিত হলে জনগণ আইনের আশ্রয় লাভ করতে পারে। যার ফলে নাগরিকগণও রাষ্ট্রের প্রতি নিজেদের কর্তব্য ও দায়িত্ব পালনে উৎসাহ বোধ করে।"
        },
        {
          "label": "গ",
          "question": "",
          "explanation": "জাউদ্দীপকে সংশোধনী বিলে পাশ হওয়া রাজনৈতিক দলটি হলো 'বাংলাদেশ কৃষক শ্রমিক আওয়ামী লীগ' বা বাকশাল। সংবিধানের চতুর্থ সংশোধনীর মূল বিষয়বস্তু ছিল রাষ্ট্রপতি শাসিত সরকার ব্যবস্থা ও একদলীয় রাজনীতির প্রবর্তন, যেটা বাকশালের মাধ্যমে বাস্তবায়ন করার পরিকল্পনা হয়। ১৯৭৫ সালের ২৫ জানুয়ারি জাতীয় সংসদে চতুর্থ সংশোধনী প্রস্তাবটি পাস হয়। আইন অনুযায়ী বাংলাদেশে একটি মাত্র 'জাতীয় দল' গঠনের ব্যবস্থা গৃহীত হয়। এ দলটি গঠিত হওয়ার সাথে সাথে অন্য দলগুলো বাতিল হয়ে যাবে বলে ঘোষণা করা হয়। সংশোধনীর মাধ্যমে সংবিধানের ৭০নং অনুচ্ছেদে পরিবর্তন এনে সংসদ সদস্যদের উপর দলীয় নিয়ন্ত্রণ আরো দৃঢ় করা হয়। উদ্দীপকের রিয়াদের বাবা রিয়াদকে বলেন, তুর্কমেনিস্তান একটি প্রজাতান্ত্রিক রাষ্ট্র। রাষ্ট্রপতি একাধারে রাষ্ট্রের প্রধান ও সরকার প্রধান। দেশটিতে এক দলীয় শাসন বর্তমান। 'শাসনকারী দলটির নাম ডেমোক্রেটিক পার্টি অফ তুর্কমেনিস্তান। এ বক্তব্য, শুনে রিয়াদ বলে বাবা বাংলাদেশের স্বাধীনতার অব্যবহিত পরে এদেশের রাজনৈতিক ব্যবস্থাও অনেকটা এরূপ ছিল। রিয়াদ আরও বলে সংবিধান সংশোধনের মাধ্যমে এদেশে একদলীয় শাসন প্রতিষ্ঠা করা হয়েছিল। অর্থাৎ সে উপরে আলোচিত সংবিধানের চতুর্থ সংশোধনীর কথা বলেছে। কেননা এর মাধ্যমেই বাংলাদেশে 'বাকশাল' গঠিত হয়েছিল। তাই বলা যায়, সংশোধনী বিলে পাশ রাজনৈতিক দল বলতে বাকশালকেই বোঝানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সময়ে তথা রাষ্ট্রপতি শাসিত শাসনামলে বাংলাদেশ সংবিধানের মূলনীতিতে বেশকিছু পরিবর্তন আনা হয়েছিল। রাষ্ট্রপতি শাসিত সরকার ব্যবস্থা প্রবর্তনের পর বাংলাদেশের সংবিধানের যেসকল পরিবর্তন আনা হয় তন্মধ্যে পঞ্চম সংশোধনী বিশেষভাবে উল্লেখযোগ্য। এর মাধ্যমে সংবিধানের মূলনীতিতে আমূল পরিবর্তন আনা হয়। ১৯৭২ সালে প্রণীত বাংলাদেশ সংবিধানের প্রস্তাবনায় রাষ্ট্র পরিচালনার চারটি মূলনীতি ঘোষণা করা হয়েছিল। এ সম্পর্কে সংবিধানের প্রস্তাবনায় বলা হয়েছে, যে সব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রাণোৎসর্গ করতে উদ্বুদ্ধ করেছিল সেগুলো হলো জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা। এ সকল আদর্শ এই সংবিধানের মূলনীতি হবে। পঞ্চম সংশোধনীর মাধ্যমে বাংলাদেশ সংবিধানের ৪টি মূলনীতির মধ্যে গণতন্ত্র ছাড়া বাকি তিনটিতেই পরিবর্তন আনা হয়েছিল। পঞ্চম সংশোধনীতে বাঙালি জাতীয়তাবাদের পরিবর্তে বাংলাদেশি জাতীয়তাবাদের ধারণা আনা হয়। ধর্মনিরপেক্ষতার পরিবর্তে সর্বশক্তিমান আল্লাহর উপর পূর্ণ আস্থা ও বিশ্বাস আনা হয়। সমাজতন্ত্রকে অর্থনৈতিক ও সামাজিক ন্যায়বিচার হিসেবে রাষ্ট্রীয় মূলনীতি করা হয়। এছাড়া সংবিধানের প্রস্তাবনায় 'মুক্তি সংগ্রাম' এর পরিবর্তে 'স্বাধীনতা যুদ্ধ' শব্দগুচ্ছ সন্নিবেশিত হয়। এছাড়া সংবিধানের প্রস্তাবনার আগে 'বিসমিল্লাহির রহমানির রহিম' যুক্ত করা হয়। একইভাবে রাষ্ট্রপতি শাসিত শাসনামলে ষষ্ঠ থেকে একাদশ সংশোধনী পর্যন্ত গৃহীত হয়। যাতে সংবিধানের বিভিন্নাংশে পরিবর্তন আনা হয়েছিল। আলোচনা শেষে বলা যায়, রাষ্ট্রপতি শাসিত শাসনামলে রাষ্ট্র পরিচালনার মূলনীতিতে উল্লেখিত পরিবর্তনের পাশাপাশি আরও কিছু ক্ষেত্রেও পরিবর্তন আনা হয়েছিল।"
        }
      ]
    },
    {
      "number": "5",
      "uddipok": "অনুভবের বাবা একজন মুক্তিযোদ্ধা। ১৯৭১ সালে তিনি খুলনায় মেজর জলিলের সাথে থেকে সরাসরি শত্রুর মুখোমুখি থেকে যুদ্ধ করেছেন। তিনি তৎকালীন পাকিস্তানের সামরিক বাহিনীর সদস্য ছিলেন। অনুভবের ছোট চাচা অমিতোষ তখন ঢাকা বিশ্ববিদ্যালয়ের বন্ধুদের সাথে নিয়ে খুলনায় চলে আসেন। গোপনপথে ভারতে গিয়ে তারা ট্রেনিং নিয়ে আসেন। এরপর ভারত থেকে ফিরে তারা মুক্তিযুদ্ধে ঝাঁপিয়ে পড়েন।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "পাকবাহিনী ১৯৭১ সালের ১৪ ডিসেম্বর অসংখ্য বুদ্ধিজীবীকে হত্যা করে।"
        },
        {
          "label": "খ",
          "question": "",
          "explanation": "বাংলাদেশের মুক্তিযুদ্ধে, ভারত প্রত্যক্ষ ও পরোক্ষভাবে সহযোগিতা করেছিল। মুক্তিযুদ্ধকালীন ভারত সরকার ও তাদের বিভিন্ন স্বেচ্ছাসেবী সংগঠন বাংলাদেশের জনগণকে আশ্রয়, খাদ্য, চিকিৎসাসহ সার্বিক সহযোগিতা প্রদান করেছিল। একই সঙ্গে তারা বাংলাদেশের বীর মুক্তিযোদ্ধাদের প্রশিক্ষণ প্রদান বৈশ্বিক জনমত গড়ে তোলাসহ নানা সাহায্য করেছে পরবর্তীতে ভারতীয় সেনাবাহিনী মিত্র বাহিনী গঠন করে পাকিস্তানী বাহিনীর বিরুদ্ধে সরাসরি যুদ্ধ করে বিজয় প্রাপ্তি সহজ ও দ্রুততর করেছিল। বাংলাদেশের মুক্তিযুদ্ধে তাই ভারতের অবদান অপরিসীম।"
        },
        {
          "label": "গ",
          "question": "",
          "explanation": "অনুভবের চাচা মুক্তিযুদ্ধের অনিয়মিত বাহিনীর সদস্য ছিলেন। ছাত্র, যুবক, শ্রমিক, কৃষক ও সকল স্তরের মুক্তিযোদ্ধাদের নিয়ে বিভিন্ন সেক্টরের অধীনে অনিয়মিত বাহিনী গঠিত হয়। এই বাহিনীর সরকারি নাম ছিল গণবাহিনী বা ফ্রিডম ফাইটার। তাদের নিজ নিজ এলাকায় গেরিলা পদ্ধতিতে যুদ্ধ করার জন্য পাঠানো হতো। মুক্তিযুদ্ধে গণ বাহিনীর ভূমিকা ছিল অপরিসীম। উদ্দীপকে বলা হয়েছে, অনুভবের ছোট চাচা অমিতোষ যুদ্ধের সময় ঢাকা বিশ্ববিদ্যালয়ের ছাত্র ছিলেন। যুদ্ধে যোগ দেয়ার জন্য তিনি বন্ধুদের সাথে খুলনায় চলে যান এবং গোপন পথে ভারত থেকে ট্রেনিং সম্পন্ন করে দেশে ফিরে যুদ্ধে যোগ দেন। এ থেকে বোঝা যায়, তিনি অনিয়মিত বাহিনীর সদস্য ছিলেন।"
        },
        {
          "label": "ঘ",
          "question": "",
          "explanation": "স্বাধীনতা অর্জনে অনুভবের বাবার মতো মুক্তিযোদ্ধা তথা শুধুই নিয়মিত বাহিনীর সদস্যদের ভূমিকা ছিল বলে আমি মনে করি না। অনুভবের বাবা বাংলাদেশের সেনাবাহিনীর একজন সদস্য ছিলেন। সেই হিসেবে তিনি মুক্তিযুদ্ধের নিয়মিত বাহিনীর সদস্য ছিলেন। মুক্তিযুদ্ধে শুধু নিয়মিত যোদ্ধাদেরই ভূমিকা ছিল না, দেশের সবাই মিলেই এই যুদ্ধে অংশগ্রহণ করে বিজয় ছিনিয়ে এনেছে। মহান মুক্তিযুদ্ধ ছিল জনযুদ্ধ। সেনা, পুলিশ ও ইপিআর নিয়ে গঠিত নিয়মিত বাহিনীর পাশাপাশি ছাত্র-শ্রমিক, কৃষক, পেশাজীবিসহ সর্বস্তরের মানুষ রণাঙ্গনে লড়াই করাসহ বিভিন্নভাবে মুক্তিযুদ্ধে অংশ নেয়। এক্ষেত্রে নারীরাও পিছিয়ে ছিল না। ২৫ মার্চ কালরাতে ঢাকায় পাক বাহিনীর বিরুদ্ধে পুলিশ ও ইপিআর সদস্যরা প্রথম প্রতিরোধ গড়ে তোলে। পরে সামরিক বাহিনীর বাঙালি সদস্য, পুলিশ, ইপিআরসহ সকল বাহিনী এবং বেসামরিক জনগণ দেশকে মুক্ত করার জন্য মুক্তিযুদ্ধে যোগ দেয়া শুরু করে। যুদ্ধটা তখন সারা দেশের সাধারণ জনগণের মধ্যে ছড়িয়ে পড়ে। প্রত্যেকে তাদের নিজ নিজ জায়গা থেকে মুক্তিযুদ্ধে ভূমিকা রাখে। এদেশের ছাত্র, কৃষক, শ্রমিক, জেলে, মজুর, তাঁতী, শিক্ষক, কবি, বুদ্ধিজীবী, সাংবাদিক, চিকিৎসক, শিল্পীসহ বিভিন্ন পেশার মানুষ স্বতঃস্ফূর্তভাবে মুক্তিযুদ্ধে শামিল হয়। পরিশেষে এটা নিঃসন্দেহে বলা যায় যে, মুক্তিযুদ্ধের মাধ্যমে স্বাধীনতা অর্জন শুধু নিয়মিত বাহিনীর ভূমিকা ছিল না বরং সকল শ্রেণি পেশার মানুষ অংশ নিয়েছিল।"
        }
      ]
    },
    {
      "number": "6",
      "uddipok": "সম্প্রতি চাঞ্চল্যকর একটি মামলার রায় দিয়েছে উচ্চ আদালত। উচ্চ আদালতের এ রায়ে সরকার পক্ষের সর্বোচ্চ আইনজীবী সন্তোষ প্রকাশ করে বলেছেন, এ রায়ের মাধ্যমে সরকারের বিজয় হয়েছে। তিনি আশা করছেন, পরবর্তীতে তার পদটিতে যারাই আসবেন তারা সততা, সতর্কতার সাথে দায়িত্ব পালন করে সরকারের ভাবমূর্তি উজ্জ্বল করবেন।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "সংবিধানের ১৩৭ নং অনুচ্ছেদ অনুযায়ী বাংলাদেশ সরকারি 2 কর্মকমিশন গঠন করা হয়েছে।"
        },
        {
          "label": "খ",
          "question": "",
          "explanation": "বাংলাদেশ সরকারি কর্মকমিশন একটি সাংবিধানিক সংস্থা। সংবিধানের ১৩৭ নং অনুচ্ছেদ অনুযায়ী বাংলাদেশ সরকারি কর্মকমিশন গঠিত হবে। এ কমিশনের সদস্যসংখ্যা সভাপতিসহ অন্যূন ৬ জন এবং অনূর্ধ্ব ১৫ জন নির্ধারণ করা হয়। কর্ম কমিশনের সভাপতি ও অন্যান্য সদস্য রাষ্ট্রপতি কর্তৃক নিযুক্ত হবেন। এ প্রতিষ্ঠানটি প্রজাতন্ত্রের বেসামরিক কাজের জন্য প্রতিযোগিতামূলক পরীক্ষার মাধ্যমে মেধাবী ও যোগ্য নাগরিকদের বাছাইয়ের কাজ করে। কর্মকমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস বা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে।"
        },
        {
          "label": "গ",
          "question": "",
          "explanation": "উদ্দীপকে সরকার পক্ষের যে সর্বোচ্চ আইনজীবীর কথা বলা হয়েছে তার পদবি হলো অ্যাটর্নি জেনারেল। একজন অ্যাটর্নি জেনারেল অত্যন্ত গুরুত্বপূর্ণ দায়িত্ব পালন করে থাকেন। বাংলাদেশ সংবিধানে বর্ণিত ৬৪(১) অনুচ্ছেদ অনুযায়ী অ্যাটর্নি জেনারেলের পদ তৈরি করা হয়েছে। তিনি সরকারের প্রধান আইন উপদেষ্টা। তিনি পদাধিকারবলে বাংলাদেশ বার কাউন্সিল ও সকল বারের নেতা। তিনি সুপ্রিম কোর্টের বিচারকের ন্যায়, মর্যাদা ভোগ করেন। অ্যাটর্নি জেনারেল দায়িত্ব পালেেনর জন্য বাংলাদেশের সকল আদালতে তার বক্তব্য পেশ করতে পারেন। সরকার আইন সংক্রান্ত যেসকল বিষয়ে পরামর্শ চাইবেন, সেসব বিষয়ে তিনি সরকারের পরামর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। যেসব মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। এসব মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন। এছাড়া তিনি রাষ্ট্রপতি কর্তৃক অর্পিত অন্যান্য সকল আইনি দায়িত্ব পালন করে থাকেন। উদ্দীপকে দেখা যায়, উচ্চ আদালত কর্তৃক প্রদত্ত একটি চাঞ্চল্যকর মামলার রায়ে সরকার পক্ষের সর্বোচ্চ আইনজীবী সন্তোষ প্রকাশ করেছেন। এ থেকে বোঝা যায়, উদ্দীপকে অ্যাটর্নি জেনারেলের কথা বলা হয়েছে। কেননা অ্যাটর্নি জেনারেল হলেন সরকার পক্ষের সর্বোচ্চ আইনজীবী। আর একজন অ্যাটর্নি জেনারেল উল্লিখিত গুরুত্বপূর্ণ দায়িত্ব পালন করে থাকেন।"
        },
        {
          "label": "ঘ",
          "question": "",
          "explanation": "বর্তমান বাংলাদেশের প্রেক্ষাপটে উক্ত পদটির অর্থাৎ অ্যাটর্নি জেনারেলের গুরুত্ব ও বাস্তবতা অপরিসীম। অ্যাটর্নি জেনারেলের পদটি অত্যন্ত গুরুত্বপূর্ণ। তিনি রাষ্ট্রের প্রধান সরকারি আইন কর্মকর্তা। বাংলাদেশের সকল আদালতে মামলা পরিচালনা করার ক্ষমতা তার রয়েছে। এ কারণে রাষ্ট্রে আইনের শাসন প্রতিষ্ঠার মাধ্যমে সুশাসন প্রতিষ্ঠায় তিনি গুরুত্বপূর্ণ ভূমিকা রাখতে পারেন। বস্তুত অ্যাটর্নি জেনারেলের পদের গুরুত্ব ও তাৎপর্য অপরিসীম। কেননা তিনি আদালতে সরকারের প্রতিনিধিত্ব করেন। তিনি সুপ্রিম কোর্টের হাইকোর্ট বিভাগ ও আপিল বিভাগে সরকারের পক্ষে ওকালতি করেন। তাছাড়া সরকারের আইন উপদেষ্টা হিসেবে দেশের সকল আদালতে তাকে মামলা পরিচালনা করার দায়িত্ব দেওয়া হয়। সংবিধান অনুসারে অ্যাটর্নি জেনারেল সরকারের প্রধান আইন পরামর্শক। তিনি তার এ ক্ষমতাবলে বিচার কাজে আইনের শাসন প্রতিষ্ঠা করতে পারেন। তাছাড়া তিনি প্রজাতন্ত্রের পক্ষে জটিল আইন সম্পর্কে মতামত ব্যক্ত করতে পারেন। এক্ষেত্রে আইনের জটিলতাগুলো নিরপেক্ষ ও সঠিকভাবে ব্যাখ্যা প্রদান করে বিচার কাজে সহায়তা করতে পারেন। যে সকল মামলায় সরকার জড়িত তিনি সে সকল মামলায় সরকারের পক্ষে আদালতে মামলা পরিচালনা করেন। মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করেন। অ্যাটর্নি জেনারেল তার এ সকল কর্মকাণ্ড সত্য ও ন্যায়ের ভিত্তিতে পরিচালনা করলে তা আইনের শাসন প্রতিষ্ঠায় সহায়ক ভূমিকা পালন করে। অ্যাটর্নি জেনারেল দেশের সকল আদালতে আইনের ব্যাখ্যা দেওয়ার ক্ষমতাপ্রাপ্ত। তিনি যদি তার এই ক্ষমতা ন্যায় প্রতিষ্ঠার ক্ষেত্রে প্রয়োগ করতে পারেন তাহলে রাষ্ট্রে আইনের শাসন প্রতিষ্ঠা সহজতর হবে। যা সুশাসন প্রতিষ্ঠার পথ সুগম করবে। উপরের আলোচনার ভিত্তিতে বলা যায়, বাংলাদেশের প্রেক্ষাপটে আইন উপদেষ্টা ও আইনের পরামর্শদাতা হিসেবে অ্যাটর্নি জেনারেল পদের গুরুত্ব ও বাস্তবতা ব্যাপক।"
        }
      ]
    },
    {
      "number": "7",
      "uddipok": "বিশ্ব রাজনীতির প্রেক্ষাপট বিশ্লেষণ করলে আমরা দেখতে পাই, দেশকে পরাধীনতার শৃঙ্খল থেকে মুক্ত করতে এক একজন মহান নেতা তাদের সর্বাত্মক প্রচেষ্টায় সংগ্রাম করেছেন। উদাহরণ হিসেবে আমরা লেনিন, মহাত্মা গান্ধী, সুভাস চন্দ্র বসু, হো-চি-মিন এদের নাম উল্লেখ করতে পারি। বাংলাদেশেও পশ্চিমা শাসকগোষ্ঠীর ষড়যন্ত্র আর শাসন-শোষণের হাত থেকে শৃঙ্খলমুক্ত করতে একজন মহান নেতার আবির্ভাব ঘটে। রাজনৈতিক বিশ্লেষকদের মতে, এই মহান নেতার ঘোষিত কর্মসূচিই বাঙালির মুক্তির সনদ হিসেবে কাজ করেছে।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "পাকিস্তানের মোট জনসংখ্যার শতকরা ৫৬ ভাগ লোক পূর্ব পাকিস্তানে বাস করত।"
        },
        {
          "label": "খ",
          "question": "",
          "explanation": "ছয় দফা কর্মসূচি ছিল বঙ্গবন্ধু শেখ মুজিবুর রহমান কর্তৃক উত্থাপিত ছয়টি দাবি সম্বলিত একটি প্রস্তাব'। ছয় দফা কর্মসূচির ৫ম দফাটি ছিল প্রদেশের সরকারগুলো বিদেশের সাথে বাণিজ্য চুক্তি ও আমদানি-রপ্তানি করার অধিকার রাখবে। প্রতিটি অঞ্চলের বৈদেশিক মুদ্রা আয়ের হিসাব আলাদাভাবে রাখতে হবে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশকে শৃঙ্খলমুক্ত করতে জাতির পিতা বঙ্গবন্ধু শেখ মুজিবুর রহমানকে ইঙ্গিত করা হয়েছে। উদ্দীপকের তথ্যানুযায়ী, পশ্চিম পাকিস্তানি শাসক গোষ্ঠীর শাসন-শোষণের হাত থেকে বাংলাদেশকে শৃঙ্খলমুক্ত করতে একজন মহান নেতার আবির্ভাব ঘটে। এখানে জাতির পিতা বঙ্গবন্ধু শেখ মুজিবুর রহমানের কথা বলা হয়েছে। কেননা তার নেতৃত্বেই বাংলাদেশ স্বাধীনতা লাভ করে। ১৯৪৭ সালে পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব বাংলার জনসাধারণের ওপর নানা অত্যাচার, অবিচার, শোষণ ও বঞ্চনা শুরু করে। তারা বেসামরিক ও সামরিক চাকরি, কৃষি, শিল্প, শিক্ষা, অর্থনীতিসহ সব ক্ষেত্রে পাহাড়সম বৈষম্য সৃষ্টি করে। বাঙালিরা একসময় এ বৈষম্য অবসানের দাবিতে সোচ্চার হয়ে ওঠে। তাদের রাজনৈতিক ও অর্থনৈতিক স্বাধিকারের দাবিকে সামনে রেখে ১৯৬৬ সালের ৫-৬ ফেব্রুয়ারি লাহোরে বিরোধী রাজনৈতিক দলগুলোর এক সম্মেলনে বঙ্গবন্ধু শেখ মুজিবুর রহমান আওয়ামী লীগের পক্ষ হতে পাকিস্তানের ভবিষ্যৎ শাসনতন্ত্রের ভিত্তিরূপে ছয় দফা কর্মসূচি পেশ করেন। পাকিস্তানের শাসনকাঠামোতে পূর্ব পাকিস্তানের স্বায়ত্তশাসন দাবির পটভূমিকায় ছয় দফার গুরুত্ব ও তাৎপর্য অপরিসীম। ছয় দফা দাবি ছিল মূলত প্রাদেশিক স্বায়ত্তশাসনের দাবি।"
        },
        {
          "label": "ঘ",
          "question": "উদ্দীপকে রাজনৈতিক বিশ্লেষকদের মতের সাথে তুমি কি একমত? যুক্তি দাও।",
          "explanation": "উদ্দীপকে বর্ণিত বাংলাদেশের মহান নেতার ঘোষিত কর্মসূচিই বাঙালির মুক্তির সনদ হিসেবে কাজ করেছে-রাজনৈতিক বিশ্লেষকদের এ মতের সাথে আমি একমত পোষণ করছি। উদ্দীপকে বাংলাদেশের মহান নেতার ঘোষিত কর্মসূচি বলতে ঐতিহাসিক ছয় দফা কর্মসূচিকে বোঝানো হয়েছে। পাকিস্তানের স্বৈরশাসকদের শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। শোষিত বাঙালিদের অর্থনৈতিক, সামাজিক ও রাজনৈতিক অধিকার আদায়ই ছিল এ কর্মসূচির লক্ষ্য। পূর্ব পাকিস্তানের স্বাধিকার আদায়ের আন্দোলনে ছয় দফা ব্যাপক ভূমিকা পালন করে। এ স্বাধিকার আন্দোলনের সিঁড়ি বেয়ে বাঙালি জাতি স্বাধীনতা সংগ্রামে অবতীর্ণ হয় এবং ছিনিয়ে নিয়ে আসে কাঙ্ক্ষিত স্বাধীনতা। বিশ্বের মানচিত্রে জায়গা করে নেয় স্বাধীন ও সার্বভৌম বাংলাদেশ। এ জন্যই ছয় দফাকে বাঙালি জাতির মুক্তির সনদ বলা হয়। ১৯৬৬ সালে বঙ্গবন্ধু কর্তৃক উত্থাপিত ছয় দফার মাধ্যমে পূর্ব পাকিস্তানের বাঙালিরা প্রথম লিখিতভাবে স্বায়ত্তশাসনের দাবি পেশ করে। পাকিস্তান সরকার এ দাবিকে কোনো গুরুত্ব দেয়নি। তবে এ অঞ্চলের জনগণ ক্রমেই ছয় দফার প্রতি সহানুভূতিশীল হতে থাকে। এর ফলে ১৯৭০ সাল পর্যন্ত যা ছিল স্বায়ত্তশাসনের দাবি, ১৯৭১ সালে এসে তা স্বাধীনতার দাবিতে পরিণত হয়। ছয় দফা দাবিতে উজ্জীবিত হয়েই বাঙালি শেষ পর্যন্ত স্বাধীনতার জন্য মুক্তিযুদ্ধে ঝাঁপিয়ে পড়ে। এর ধারাবাহিকতায়ই আমরা চূড়ান্ত মুক্তি বা স্বাধীনতা অর্জন করতে পেরেছিলাম। পরিশেষে বলা যায়, ছয় দফাকেন্দ্রিক আন্দোলনের পথ ধরেই জন্ম নিয়েছে স্বাধীন ও সার্বভৌম বাংলাদেশ। নাগরিক হিসেবে মানসম্পন্ন জীবনযাপনের জন্য যেসব সুযোগ দরকার তা-ই ছিল ছয় দফার বিষয়বস্তু। এ কারণেই এ আন্দোলন বা কর্মসূচিকে বাঙালির মুক্তির সনদ বলা হয়।"
        }
      ]
    },
    {
      "number": "8",
      "uddipok": "নয় মাস সংগ্রাম করে 'ক' রাষ্ট্র স্বাধীনতা অর্জন করে। তারপর কেন্দ্রীয় ও প্রাদেশিক পরিষদের নির্বাচিত জনপ্রতিনিধিবৃন্দের সমন্বয়ে একটি সংবিধান প্রণয়ন কমিটি গঠিত হয়। উক্ত কমিটি ব্রিটেন এবং ভারতের সংবিধানের উত্তম বিষয়সমূহের অনুকরণে একটি সংবিধান রচনার উদ্যোগ গ্রহণ করে। এতে জনগণের মৌলিক অধিকারসহ রাষ্ট্রীয় কার্যাবলির সকল বিষয় অন্তর্ভুক্ত হয়। উক্ত সংবিধানে সংসদীয় ব্যবস্থার উত্তম বৈশিষ্ট্যসমূহ প্রতিফলিত হয়। এ সংবিধান দুই-তৃতীয়াংশ সংসদ সদস্যের সংখ্যাগরিষ্ঠতার ভিত্তিতে সংশোধন করা হয়।",
      "tag": "DB 22,DRMC 24",
      "sub_questions": [
        {
          "label": "ক",
          "question": "",
          "explanation": "বাংলাদেশ সংবিধান ১৯৭২ সালের ১৬ ডিসেম্বর হতে কার্যকর হয়।"
        },
        {
          "label": "খ",
          "question": "",
          "explanation": "বাংলাদেশ সংবিধানের অন্যতম মূলনীতি হলো ধর্মনিরপেক্ষতা। আধুনিক কল্যাণমূলক রাষ্ট্রে প্রজাতন্ত্রের কাজ সুষ্ঠুভাবে সম্পন্ন করার জন্য যে বিষয়গুলোকে প্রধান নীতি হিসেবে বিবেচনায় রাখা হয় তাই রাষ্ট্রীয় মূলনীতি। ১৯৭২ সালের মূল সংবিধানের ১২নং অনুচ্ছেদে 'ধর্মনিরপেক্ষতা'কে অন্যতম মূলনীতি হিসেবে উল্লেখ করা হয়েছে। এ নীতি অনুযায়ী, কোনো বিশেষ ধর্মকে প্রাধান্য না দিয়ে সকল ধর্মের অনুসারীদের নিজ নিজ ধর্ম পালন, চর্চা ও প্রচার করার অধিকার প্রদান করা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত দেশটির সংবিধানের সাথে বাংলাদেশের সংবিধানের পুরোপুরি সাদৃশ্য রয়েছে। সদ্য স্বাধীনতাপ্রাপ্ত জনগণের আশা-আকাঙ্ক্ষা পূরণের লক্ষ্যে রাষ্ট্রপতি বঙ্গবন্ধু শেখ মুজিবুর রহমান ১৯৭২ সালের ২৩ মার্চ বাংলাদেশ গণপরিষদ আদেশ জারি করেন। গণপরিষদের প্রথম অধিবেশনের দ্বিতীয় দিনে অর্থাৎ ১১ এপ্রিল একটি সংবিধান প্রণয়ন কমিটি গঠন করা হয়। উক্ত কমিটি একটি খসড়া সংবিধান তৈরি করে। ১৯৭২ সালের ১২ অক্টোবর গণপরিষদের দ্বিতীয় অধিবেশনে খসড়া সংবিধান বিল আকারে উত্থাপিত হয়। ৪ নভেম্বর সংবিধান বিলটি গণপরিষদ কর্তৃক গৃহীত হয়। ১৯৭২ সালের ১৬ ডিসেম্বর প্রথম বিজয় দিবস থেকেই গণপ্রজাতন্ত্রী বাংলাদেশের সংবিধান কার্যকর হয়। উদ্দীপকে বর্ণিত দেশটির সংবিধানের ক্ষেত্রে বলা হয়েছে, দীর্ঘ নয় মাস সংগ্রাম করে 'ক' রাষ্ট্রটি স্বাধীনতা অর্জন করে। তারপর কেন্দ্রীয় ও প্রাদেশিক পরিষদের নির্বাচিত জনপ্রতিনিধিবৃন্দের সমন্বয়ে একটি সংবিধান প্রণয়ন কমিটি গঠিত হয়। উক্ত কমিটি ব্রিটেন এবং ভারতের সংবিধানের উত্তম বিষয়সমূহের অনুকরণে একটি সংবিধান রচনার উদ্যোগ গ্রহণ করে। এতে জনগণের মৌলিক অধিকারসমূহ ও রাষ্ট্রীয় কার্যাবলির সকল বিষয় অন্তর্ভুক্ত হয়। উক্ত সংবিধানে সংসদীয় ব্যবস্থার উত্তম বৈশিষ্ট্যসমূহও প্রতিফলিত হয়। এ সংবিধান দুই-তৃতীয়াংশ সংসদ সদস্যের সংখ্যাগরিষ্ঠতার ভিত্তিতে সংশোধন করা হয়। উল্লিখিত বিষয়গুলো মূলত ১৯৭২ সালের সংবিধানকেই নির্দেশ করে। কাজেই বলা যায়, উদ্দীপকে বর্ণিত দেশটির সংবিধানের সাথে বাংলাদেশের সংবিধানের সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "উত্তম সংবিধানের বৈশিষ্ট্য বিদ্যমান থাকার কারণে উদ্দীপকে বর্ণিত সংবিধান তথা বাংলাদেশের সংবিধান একটি উত্তম সংবিধান। সংবিধান হলো একটি রাষ্ট্রের সর্বোচ্চ দলিল। ১৯৭১ সালে স্বাধীনতা লাভের পর গণপ্রজাতন্ত্রী বাংলাদেশের মূল দলিল হিসেবে সংবিধান প্রণয়ন করা হয়েছে। ১৯৭২ সালের এ সংবিধানটি স্বাধীন ও সার্বভৌম বাংলাদেশের সংবিধান হিসেবে স্বকীয় বৈশিষ্ট্যে মহিমান্বিত। বৈশিষ্ট্যের বিচারে বাংলাদেশের সংবিধান একটি উত্তম সংবিধান। উত্তম সংবিধানের কিছু বৈশিষ্ট্য রয়েছে। উত্তম সংবিধানে রাষ্ট্র পরিচালনাসংশ্লিষ্ট অধিকাংশ বিষয় লিখিত থাকে। এর ভাষা সহজ, সরল ও প্রাঞ্জল হয়। এ সংবিধান সংক্ষিপ্ত প্রকৃতির হয়ে থাকে। অপ্রাসঙ্গিক বা অপ্রয়োজনীয় বিষয় উত্তম সংবিধানে স্থান পায় না। উত্তম সংবিধানে নাগরিকের মৌলিক অধিকার উল্লেখ থাকে। এতে জনমতের প্রতিফলন ঘটে। উত্তম সংবিধান সুষম প্রকৃতির হয়ে থাকে। অর্থাৎ এটি সুপরিবর্তনীয় ও দুষ্পরিবর্তনীয় সংবিধানের মাঝামাঝি অবস্থান করে। রাষ্ট্র পরিচালনার মূলনীতিসমূহ উত্তম সংবিধানে উল্লেখ থাকে। সর্বোপরি উত্তম সংবিধান জনকল্যাণকামী হয়ে থাকে। উদ্দীপকে বর্ণিত 'ক' রাষ্ট্রের ন্যায় দীর্ঘ নয় মাস সংগ্রাম করে বাংলাদেশ স্বাধীনতা অর্জন করে। তারপর কেন্দ্রীয় ও প্রাদেশিক পরিষদের নির্বাচিত জনপ্রতিনিধিবৃন্দের সমন্বয়ে একটি সংবিধান প্রণয়ন কমিটি গঠিত হয়। উক্ত কমিটি ব্রিটেন এবং ভারতের সংবিধানের উত্তম বিষয়সমূহের অনুকরণে একটি সংবিধান, রচনার উদ্যোগ গ্রহণ করে। এতে জনগণের মৌলিক অধিকারসহ রাষ্ট্রীয় কার্যাবলির সকল বিষয় অন্তর্ভুক্ত হয়। উক্ত সংবিধানে উত্তম বৈশিষ্ট্যসমূহ প্রতিফলিত হয়। সুতরাং উপরে উল্লিখিত আলোচনার পরিপ্রেক্ষিতে বলা যায় যে, বাংলাদেশের সংবিধানে উত্তম সংবিধানের প্রায় সব বৈশিষ্ট্যই বিদ্যমান থাকায় এটি উত্তম ও বিশ্বের অন্যতম শ্রেষ্ঠ সংবিধান।"
        }
      ]
    },
    {
      "number": "9",
      "uddipok": "বাঙালির স্বাধিকার আন্দোলনের ইতিহাসে 'ছয় দফা' কর্মসূচি একটি অনন্য দলিল। বঙ্গবন্ধু ছয় দফাকে বাঙালির বাঁচার দাবি বলে আখ্যায়িত করেছিলেন। ছয় দফা কেন্দ্রিক আন্দোলনের পথ বেয়েই উনসত্তরের গণঅভ্যুত্থান এবং সত্তরের নির্বাচনে আওয়ামী লীগের পক্ষে গণরায় আসে, যা জন্ম দেয় স্বাধীন বাংলাদেশ রাষ্ট্রের। তাই ছয় দফাকে বাঙালির মুক্তির সনদ বা বাঙালির ম্যাগনাকার্টা বলা হয়।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "১৯৪৯ সালের ২৩ জুন ঢাকার টিকাটুলির কে এম দাস লেন রোডের রোজ গার্ডেন প্যালেসে আওয়ামী মুসলিম লীগের জন্ম হয়।"
        },
        {
          "label": "খ",
          "question": "",
          "explanation": "১৯৭১ সালের মুক্তিযুদ্ধ ও বাংলাদেশ সরকারের কার্যক্রম পরিচালনার জন্য যে অস্থায়ী সরকার গঠন করা হয় সেটিই মুজিবনগর সরকার নামে পরিচিত। ১৯৭১ সালের ১০ এপ্রিল কুষ্টিয়া জেলার মেহেরপুরের (পরে জেলা) বৈদ্যনাথতলা গ্রামে আওয়ামী লীগের জাতীয় ও প্রাদেশিক পরিষদের সদস্যরা আলোচনার মাধ্যমে বাংলাদেশের স্বাধীনতার ঘোষণা আদেশ জারি করেন। এ ঘোষণা অনুযায়ী বঙ্গবন্ধু শেখ মুজিবুর রহমানকে রাষ্ট্রপতি ও সশস্ত্র বাহিনীসমূহের সর্বাধিনায়ক করে গণপ্রজাতন্ত্রী বাংলাদেশের অস্থায়ী সরকার গঠিত হয়। বাংলাদেশের এ প্রথম অস্থায়ী সরকার 'মুজিবনগর সরকার' বা প্রবাসী বাংলাদেশ সরকার নামেও অভিহিত হয়। ১৭ এপ্রিল মুজিবনগর সরকার শপথ গ্রহণ করে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত নির্বাচন অর্থাৎ ১৯৭০ সালের নির্বাচনের সাথে স্বাধীন বাংলাদেশের ঘনিষ্ঠ যোগসূত্র বিদ্যমান। উদ্দীপকে ১৯৭০ সালের নির্বাচনের কথা বলা হয়েছে। ১৯৭০ সালের নির্বাচনে পূর্ব পাকিস্তানের জনগণের স্বতন্ত্র জাতীয়তাবোধ ও স্বাধিকারের দাবির বহিঃপ্রকাশ ঘটে। এ নির্বাচনে আওয়ামী লীগের অভূতপূর্ব বিজয় পশ্চিমা শাসকগোষ্ঠীর সুদীর্ঘ ২৩ বছরের অত্যাচার ও শোষণের হাত থেকে বাঙালির মুক্তিলাভের আকাঙ্ক্ষারই বহিঃপ্রকাশ। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন আহ্বান করেও তা আবার অনির্দিষ্টকালের জন্য স্থগিত করা হয়। এর প্রতিবাদে বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তাঁর ভাষণে তিনি কৌশলে স্বাধীনতার ডাকও দেন। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা ও মুক্তিযুদ্ধের ডাক দেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর সার্বভৌম বাংলাদেশের অভ্যুদয় হয়। কাজেই বলা যায়, উদ্দীপকে উল্লেখিত ১৯৭০ সালের নির্বাচনের সাথে স্বাধীন বাংলাদেশের যোগসূত্র রয়েছে।"
        },
        {
          "label": "ঘ",
          "question": "",
          "explanation": "'ছয় দফা বাঙালির মুক্তির সনদ বা বাঙালির ম্যাগনাকার্টা'- উক্তিটি যথার্থ। পাকিস্তানের স্বৈরশাসকদের শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। শোষিত বাঙালিদের অর্থনৈতিক, সামাজিক ও রাজনৈতিক অধিকার আদায়ই ছিল এ কর্মসূচির লক্ষ্য। পূর্ব পাকিস্তানের স্বাধিকার আদায়ের আন্দোলনে ছয় দফা ব্যাপক ভূমিকা পালন করে। এ স্বাধিকার আন্দোলনের সিঁড়ি বেয়ে বাঙালি জাতি স্বাধীনতা সংগ্রামে অবতীর্ণ হয় এবং ছিনিয়ে নিয়ে আসে কাঙ্ক্ষিত স্বাধীনতা। বিশ্বের মানচিত্রে জায়গা করে নেয় স্বাধীন ও সার্বভৌম বাংলাদেশ। এ জন্যই ছয় দফাকে বাঙালি জাতির মুক্তির সনদ বলা হয়। ১৯৬৬ সালে বঙ্গবন্ধু কর্তৃক উত্থাপিত ছয় দফার মাধ্যমে পূর্ব পাকিস্তানের বাঙালিরা প্রথম লিখিতভাবে স্বায়ত্তশাসনের দাবি পেশ করে। পাকিস্তান সরকার এ দাবিকে কোনো গুরুত্ব দেয়নি। তবে এ অঞ্চলের জনগণ ক্রমেই ছয় দফার প্রতি সহানুভূতিশীল হতে থাকে। এর ফলে ১৯৭০ সাল পর্যন্ত যা ছিল স্বায়ত্তশাসনের দাবি, ১৯৭১ সালে এসে তা স্বাধীনতার দাবিতে পরিণত হয়। ছয় দফা দাবিতে উজ্জীবিত হয়েই বাঙালি শেষ পর্যন্ত স্বাধীনতার জন্য মুক্তিযুদ্ধে ঝাঁপিয়ে পড়ে। এর ধারাবাহিকতায়ই আমরা চূড়ান্ত মুক্তি বা স্বাধীনতা অর্জন করতে পেরেছিলাম। পরিশেষে বলা যায়, ছয় দফাকেন্দ্রিক আন্দোলনের পথ ধরেই জন্ম নিয়েছে স্বাধীন ও সার্বভৌম বাংলাদেশ। নাগরিক হিসেবে মানসম্পন্ন জীবনযাপনের জন্য যেসব সুযোগ দরকার তা-ই ছিল ছয় দফার বিষয়বস্তু। এ কারণেই এ আন্দোলন বা কর্মসূচিকে বাঙালির মুক্তির সনদ' বলা হয়।"
        }
      ]
    },
    {
      "number": "10",
      "uddipok": "করগাঁও গ্রামের শিক্ষিত যুবক আকিব মিয়া অত্যন্ত উদ্বেগের সাথে লক্ষ করেন যে, গ্রামীণ গরিব কৃষকরা সুদখোর মহাজনদের নিকট থেকে চড়া সুদে ঋণ নিয়ে সর্বস্বান্ত হচ্ছেন। ঋণের দায়ে কৃষকদের জমিজমা মহাজনরা গ্রাস করছে। আকিব মিয়া কৃষকদের রক্ষার জন্য বিভিন্ন পদক্ষেপ গ্রহণ করেন।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "মাওলানা আবদুল হামিদ খান ভাসানীকে মজলুম জননেতা বলা হয়।"
        },
        {
          "label": "খ",
          "question": "",
          "explanation": "স্থানীয় অত্যাচারী জমিদার ও ঔপনিবেশিক ইংরেজ সরকারের বাহিনীকে প্রতিহত করতে এবং নিজের অনুসারীদের সামরিক প্রশিক্ষণ দেওয়ার জন্য তিতুমীর বাঁশের কেল্লা নির্মাণ করেন। পশ্চিমবঙ্গের বাসিন্দা তিতুমীর দরিদ্র কৃষকদের সাথে নিয়ে অত্যাচারী জমিদার এবং ব্রিটিশ নীলকরদের বিরুদ্ধে আন্দোলন শুরু করেন। তার আন্দোলন চব্বিশ পরগনা ও নদীয়া জেলার কৃষক, তাঁতীদের মধ্যে জনপ্রিয়তা লাভ করে। এক সময় সরকারসহ ক্ষমতাবানদের সাথে তাদের সংঘাত শুরু হয়। জমিদারদের বাহিনী এবং ব্রিটিশ সরকারের সেনাদল তিতুমীরের হাতে কয়েকবার পরাজিত হয়। তিতুমীর তার বাহিনীর নিরাপত্তা রক্ষা এবং প্রশিক্ষণের জন্য নারিকেলবাড়িয়ায় বাঁশ দিয়ে একটি কেল্লা নির্মাণ করেন। আর সেটিই বাঁশের কেল্লা বলে অভিহিত হয়।"
        },
        {
          "label": "গ",
          "question": "",
          "explanation": "আমার পঠিত নেতা শেরে বাংলা এ. কে. ফজলুল হকের আদর্শে উজ্জীবিত হয়ে আকিব মিয়া বিভিন্ন পদক্ষেপ গ্রহণ করেন। শেরে বাংলা এ.কে. ফজলুল হক ছিলেন কৃষকদরদি নেতা। তিনি ১৯৩৭ সালে মুখ্যমন্ত্রীর দায়িত্ব নেওয়ার পর ঋণসালিশি বোর্ড গঠন করে জমিদার ও গ্রাম্য মহাজনদের শোষণ থেকে মুক্তি ও কৃষকদের অধিকার আদায়ে বলিষ্ঠ ভূমিকা রাখেন। ১৯৩৮ সালে তিনি কৃষকদের সুবিধার্থে প্রজাস্বত্ব আইন পাস করেন। ১৯৪০ সালে তিনি মহাজনি আইন পাস করেন। শেরে বাংলা এ. কে. ফজলুল হক তার বিভিন্ন কর্মকাণ্ডের মাধ্যমে দরিদ্র ও কৃষক প্রজাদের সুদখোর মহাজন ও জমিদারদের কবল থেকে রক্ষা করেন। উদ্দীপকের তথ্যানুযায়ী শিক্ষিত যুবক আকিব মিয়া করগাঁও গ্রামের বাসিন্দা। তিনি অত্যন্ত উদ্বেগের সাথে লক্ষ করেন যে, গ্রামীণ গরিব কৃষকরা সুদখোর মহানজনদের নিকট থেকে চড়া সুদে ঋণ নিয়ে সর্বস্বান্ত হচ্ছেন। ঋণের দায়ে কৃষকদের জমিজমা মহানজরা গ্রাস করেছেন। এরূপ পরিস্থিতিতে আকিব মিয়া কৃষকদের রক্ষার জন্য বিভিন্ন পদক্ষেপ গ্রহণ করেন। এ থেকে বোঝা যায়, আকিব মিয়া শেরে বাংলা এ. কে. ফজলুল হকের আদর্শে উজ্জীবিত হয়েই বিভিন্ন পদক্ষেপ গ্রহণ করেন।"
        },
        {
          "label": "ঘ",
          "question": "",
          "explanation": "উক্ত নেতার অর্থাৎ শেরে বাংলা এ. কে. ফজলুল হকের কর্মকাণ্ড শুধু কৃষিক্ষেত্রেই সীমাবদ্ধ ছিল না বরং অন্য ক্ষেত্রেও বিরাজমান ছিল। উদ্দীপকের বর্ণনায় শেরে বাংলা এ. কে. ফজলুল হকের শুধুমাত্র কৃষিক্ষেত্রে অবদানের কথা বলা হয়েছে। এছাড়াও তিনি আরো নানা দিকে অবদান রেখেছেন। যেমন- ১৯০৬ সালে ঢাকায় অনুষ্ঠিত সর্বভারতীয় শিক্ষা সম্মেলনের অন্যতম উদ্যোগী ব্যক্তি ছিলেন শেরে বাংলা এ. কে. ফজলুল হক। এ সম্মেলনে তিনি আধুনিক পাশ্চাত্য শিক্ষার ওপর গুরুত্বারোপ করেন। তিনি ১৯১২ সালে কলকাতায় মুসলিম শিক্ষা সমিতি গঠন করেন এবং ১৯১৩ সালে শিক্ষাকে গণমুখী করার লক্ষ্যে বঙ্গীয় আইন পরিষদে শিক্ষা পরিকল্পনা পেশ করেন। এছাড়াও ঢাকা বিশ্ববিদ্যালয় ও বিভিন্ন কলেজ প্রতিষ্ঠা এবং নারীশিক্ষা প্রসারেও অবদান রেখেছেন শেরে বাংলা এ. কে. ফজলুল হক। বাঙালি জাতীয়তাবাদের অগ্রদূত শেরে বাংলা এ. কে. ফজলুল হক একজন খাঁটি বাঙালি নেতা ছিলেন। তিনি সবসময় বাঙালির দাবি-দাওয়া আদায় এবং সাহিত্য-সংস্কৃতি রক্ষায় সোচ্চার ছিলেন। রাজনৈতিক ক্ষেত্রেও তার অবদান খুবই তাৎপর্যমণ্ডিত। তিনি ছিলেন একজন অসাম্প্রদায়িক নেতা। তাইতো ১৯১৬ সালের হিন্দু-মুসলিমদের স্বার্থে 'লক্ষ্ণৌ চুক্তি' সম্পাদনে ভূমিকা রাখেন। অবিভক্ত বাংলার মুখ্যমন্ত্রী শেরে বাংলা এ. কে. ফজলুল হক ভারতের উত্তর-পশ্চিম ও পূর্বাঞ্চলে সংখ্যাগরিষ্ঠ মুসলমান এলাকা নিয়ে স্বাধীন রাষ্ট্রের কথা ১৯৪০ সালের লাহোর প্রস্তাবের মাধ্যমে উপস্থাপন করেন। পাকিস্তান সৃষ্টির পর বাঙালির স্বাধিকার আদায়ের আন্দোলনে আত্মনিয়োগ করেন এবং ১৯৫৩ সালে যুক্তফ্রন্ট গঠন করেন। তাই বলা যায় যে, উদ্দীপকে বর্ণিত কর্মকাণ্ড ছাড়াও উক্ত রাজনৈতিক ব্যক্তিত্ব তথা শেরে বাংলা এ. কে. ফজলুল হক আরো অনেক জনহিতকর কাজ করেছেন।"
        }
      ]
    },
    {
      "number": "11",
      "uddipok": "চট্টগ্রাম বিশ্ববিদ্যালয়ের আইন বিভাগের ছাত্র সৌরভের চোখে আলো নেই। তাতে কি? থেমে থাকেনি তার পথ চলা। কিন্তু এ পথ পাড়ি দিতে তাকে অনেক কষ্ট করতে হয়েছে। এইতো সেদিনের কথা, গত বছর স্নাতক পরীক্ষা দেয়ার সময় লিখতে পারছিল না। শেষে তার কয়েক বন্ধুর সহায়তায় একজন শ্রুতি লেখক পেয়ে যায়।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "বায়ুমণ্ডলের যে সকল গ্যাস তাপীয় অবলোহিত সীমার মধ্যে বিকিরিত শক্তি শোষণ ও নির্গত করে সে সকল গ্যাসকে গ্রিন হাউজ গ্যাস বলে।"
        },
        {
          "label": "খ",
          "question": "",
          "explanation": "কোনো স্থানের বা অঞ্চলের আবহাওয়ার সব ঋতুর গড় অবস্থা যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভ করে তখনই একে বলা হয় জলবায়ুর পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক নেতিবাচক প্রভাব পড়ে। এর ফলে কোনো অঞ্চলের কৃষি, বনভূমি, মৎস্য চারণক্ষেত্র, পরিবহন ও যোগাযোগ ব্যবস্থা, শারীরিক ও মানসিক শক্তির বিকাশ, খনিজ সম্পদ, শিল্প-কারখানা স্থাপন প্রভৃতি ক্ষেত্রে পরিবর্তন আসে। এমনকি কখনো কখনো পরিবেশগত বিপর্যয় দেখা দেয়।"
        },
        {
          "label": "গ",
          "question": "",
          "explanation": "উদ্দীপকের সৌরভ একজন দৃষ্টিপ্রতিবন্ধী। উদ্দীপকে বর্ণিত চট্টগ্রাম বিশ্ববিদ্যালয়ের ছাত্র সৌরভের ক্ষেত্রে দেখা যায়, তার চোখে আলো নেই। অর্থাৎ সে দেখতে পায় না। এ কারণে সে শ্রুতি লেখকের সহায়তায় পরীক্ষায় অংশগ্রহণ করে। সৌরভের এসব বৈশিষ্ট্য অনুযায়ী তাকে দৃষ্টিপ্রতিবন্ধী বলা যায়। প্রতিবন্ধীদের নিজস্ব প্রতিবন্ধিতাজনিত সমস্যা ছাড়াও সমাজের নেতিবাচক দৃষ্টিভঙ্গির কারণে তাদেরকে যেসব সমস্যার সম্মুখীন হতে হয় তা অত্যন্ত ভয়াবহ। তারা সামাজিক ও পারিবারিক জীবনের প্রতিটি পদে সমস্যায় জর্জরিত। প্রতিবন্ধী ব্যক্তিদের বাস্তব পরিস্থিতির প্রেক্ষাপটে বলা যায়, তাদের ক্ষেত্রে শিক্ষার যথাযথ অধিকার সবচেয়ে অবহেলিত বিষয়। সমাজ ও পরিবারের সদস্য এবং শিক্ষা ব্যবস্থাপনায় সংশ্লিষ্ট ব্যক্তিবর্গের সচেতনতার অভাব ও নেতিবাচক মনোভাবের ফলশ্রুতিতেই প্রতিবন্ধীরা এ গুরুতর সমস্যায় পড়ছে। এছাড়া প্রতিবন্ধীদের জন্য পেশা বা কর্মসংস্থানের ক্ষেত্রে অনুকূল পরিবেশের অভাব রয়েছে। আবার পারিবারিক ও সামাজিক জীবনে প্রতিবন্ধী শিশু, মহিলা বা কিশোরীদের অন্যান্য সুস্থ স্বাভাবিক সদস্যদের ন্যায় সম-দৃষ্টিতে দেখা হয় না। অন্যদের তুলনায় শিক্ষা, খাদ্য, বস্ত্র, বাসস্থান, চিকিৎসা ইত্যাদির মতো মৌলিক অধিকার প্রাপ্তির ক্ষেত্রে তারা বঞ্চনার শিকার হন। এছাড়া প্রতিবন্ধী ব্যক্তিদের অধিকাংশই চরম নিরাপত্তাহীনতায় ভোগে। আর্থিক নিরাপত্তাহীনতার পাশাপাশি সামাজিক নিরাপত্তার অভাব তাদের স্বাভাবিক বিকাশ ও স্বতঃস্ফূর্ত মনোভাব প্রকাশে বাধা সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে সৌরভের মতো জনগোষ্ঠীর সমস্যা সমাধানের অনেকগুলো উপায় রয়েছে। প্রতিবন্ধীরা আমাদের সমাজেরই অবিচ্ছেদ্য অংশ। এদেরকে সমাজের উন্নয়নমূলক কর্মকাণ্ডে অন্তর্ভুক্ত করা প্রয়োজন। তাহলেই দেশের সার্বিক 'উন্নয়ন সম্ভব। আর এজন্য সর্বস্তরের মানুষের সহযোগিতা প্রয়োজন। প্রতিবন্ধী সমস্যা সমাধানের জন্য প্রথমেই দরকার সামাজিক সচেতনতা। প্রতিবন্ধীরাও যে মানুষ এ ধারণা সমাজের সর্বস্তরের মানুষের মাঝে জাগ্রত হলে তাদের মধ্যকার প্রতিবন্ধী বিষয়ক কুসংস্কার দূর হবে। এছাড়া মূলধারার শিক্ষাপ্রতিষ্ঠানগুলোকে প্রতিবন্ধীদের জন্য উন্মুক্ত রাখতে হবে। প্রতিবন্ধীদের জন্য পরিবারভিত্তিক সেবা ও কমিউনিটিভিত্তিক পুনর্বাসনের বিস্তার ঘটাতে হবে। প্রতিবন্ধী ও তাদের পরিবারগুলোকে আর্থিক ও মানসিক সহায়তা দিতে হবে। এতে তারা আত্মপ্রত্যয়ী হবে। যেসব প্রতিবন্ধীদের কাজ করার ক্ষমতা আছে তাদের কাজের জন্য প্রশিক্ষণ দিয়ে কাজে যোগদানের ব্যবস্থা করে দিতে হবে। কর্মক্ষেত্রে তারা যাতে সমান অধিকার ও মর্যাদা পায় সে বিষয়টিও লক্ষ রাখতে হবে। যেসব প্রতিবন্ধীরা শিক্ষাক্ষেত্রে প্রতিভার স্বাক্ষর রাখছে তাদেরকে উচ্চশিক্ষার ব্যবস্থা করে দিতে হবে। প্রতিবন্ধী সমস্যা সমাধানে সবচেয়ে প্রয়োজনীয় বিষয় হলো প্রতিবন্ধীবান্ধব আইন প্রণয়ন ও প্রয়োগ। এ আইনের মাধ্যমে প্রতিবন্ধীদের একটি রাষ্ট্রীয় নিরাপত্তা বলয়ের মধ্যে আনতে হবে। উপরের আলোচনা থেকে বলা যায়, উল্লিখিত পদক্ষেপসমূহ গ্রহণ করলে প্রতিবন্ধী সমস্যা অনেকাংশেই সমাধান করা সম্ভব। এভাবে তাদের সমস্যার সমাধান করতে পারলেই তারা সমাজে স্বাভাবিক জীবনযাপনের সুযোগ পাবে।"
        }
      ]
    }
  ]
}