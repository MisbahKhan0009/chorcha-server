{
  "title": "রাজশাহী বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "অধ্যাপক জাহানার হক শ্রেণিকক্ষে ভারতীয় উপমহাদেশের অগ্রগতির ইতিহাস আলোচনা করতে গিয়ে বলেন যে, ব্রিটিশ ভারতের তৎকালীন শাসকগণ বহু আইন প্রণয়ন করেন। কিন্তু এই আইনগুলো উপমহাদেশের জনগণকে পরিপূর্ণভাবে সন্তুষ্ট করতে পারিনি। তা সত্ত্বেও এ আইনগুলোর মধ্যে সর্বশেষ আইনটি ছিল ভারতীয় উপমহাদেশের রাজনীতিবিদ ও জনগণের জন্য বহুল প্রতীক্ষিত।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ব্রিটিশ ভারতের সর্বশেষ গর্ভনর জেনারেল ছিলেন লর্ড মাউন্ট ব্যাটেন।"
        },
        {
          "label": "খ",
          "question": "",
          "explanation": "১৯৩৫ সালে ভারত শাসন আইনের দুটি বৈশিষ্ট্য নিম্নরূপ। প্রথমত, এ আইনের মাধ্যমে ক্ষমতা বিভাজনের নীতিতে প্রাদেশিক স্বায়ত্তশাসন কায়েম করার বিধান করা হয়। দ্বিতীয়ত, এই আইনের মাধ্যমে সর্বভারতীয় যুক্তরাষ্ট্র গঠনের উদ্যোগ গ্রহণ করা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত আইনের সাথে ১৯৪৭ সালের ভারত স্বাধীনতা আইনের সদস্য রয়েছে।  ব্রিটিশ ভারতের প্রতিনিধিত্বশীল সরকারের বিকাশ এক বৃস্তিত ইতিহাস। ইতিহাসের এই অধ্যায়ের অগ্রগতির ধাপে ধাপে রচিত হয়েছে নানা গুরুত্বপূর্ণ আইন। তন্মাধ্যো ভারতীয় কাউন্সিল আইন ১৮৬১ ও ১৮৯২ বঙ্গভঙ্গ আইন (১৯০৫) ও বঙ্গভঙ্গ রদ (১৯১১) - মর্লে - মিন্টো সংস্কার আইন (১৯০৯)-ভারত শাসন আইন ১৯১৯ ও ভারত শাসন আইন ১৯৩৫ গুরুত্বপূর্ণ । এসব আইনের মাধ্যমে ব্রিটিশ সরকার ভারতবর্ষের শাসন প্রতিষ্ঠা অব্যাহত রাখার চেষ্টা করেছেন। এতদসত্বেও ভারতবাসীর ভারতবাসীর আশা-আকাঙ্ক্ষার পূর্ণ প্রতিফলন না থাকায় জনগণ পরিপূর্ণভাবে সন্তুষ্ট হতে পারেনি। কেননা, উপমহাদেশীয় রাজনীতিবিদ ও জনগণের দুর্বার প্রত্যাশা ছিল স্বাধীনতা অর্জন ও স্বশাসন কায়েম। আর এই আকাঙ্খার চূড়ান্ত বাস্তবায়ন ঘটেছিল ১৯৪৭ সালের ভারত স্বাধীনতা আইনের মাধ্যমে। ১৯৪৭ সালের সাম্প্রদায়িক অবস্থার মারাত্মক অবনতি ঘটলে মন্ত্রিমিশন পরিকল্পনা ব্যর্থ হয়। অবশেষে মাউন্টব্যাটেন পরিকল্পনার প্রেক্ষিতে ব্রিটিশ সরকার সর্বশেষ পদক্ষেপ হিসেবে ভারত স্বাধীনতা আইন ১৯৪৭ প্রণয়ন করে। উদ্দীপকে অধ্যাপক জাহানরা হক শ্রেণীকক্ষে ব্রিটিশ ভারতের সর্বশেষ যে আইনের কথা উল্লেখ করেছেন এবং যার বিশ্লেষণ হিসেবে একে বহুর প্রত্যাশিত বলেছেন নিঃসন্দেহে তা ১৯৪৭ সালের ভারত স্বাধীনতা আইনের বৈশিষ্ট্য ধারণ করে।  তাই পরিশেষে বলা যায় যে, উদ্দীপকে বর্ণিত আইনের সাথে সাদৃশ্যপূর্ণ আইনটি হল ১৯৪৭ সালের ভারত স্বাধীনতা আইন।"
        },
        {
          "label": "ঘ",
          "question": "",
          "explanation": "ব্রিটিশ ভারতের তৎকালীন রাজনীতিতে উদ্দীপকের সাথে সংগতিপূর্ণ আইন এর অর্থাৎ ১৯৪৭ সালের ভারত স্বাধীনতা আইনের তাৎপর্য অত্যাধিক।  ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত গুরুত্বপূর্ণ ঘটনা। এ আইন ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশের দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্র দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদের বিলুপ্ত ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক,সামাজিক, সাংস্কৃতিক চিন্তাধারায় বৈপ্লবিক পরিবর্তন ঘটে। ১৭৫৭ সালের পলাশীর যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যার সমাধান হয় অর্থাৎ পরাধীন ভাবে বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের পরিসমাপ্তি ঘটে। ভারতের গর্ভনর জেনারেল নিযুক্ত হন লর্ড মাউন্টব্যাটেন্ট আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রে গণতন্ত্রের যাত্রা সূচিত হয়। দুটি রাষ্ট্রই স্ব-স্ব সংবিধান প্রণয়নের ক্ষমতা লাভ করে।  উপযুক্ত আলোচনার প্রেক্ষিতে বলা যায়, ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতা সংগ্রামের চূড়ান্ত পরিনিতি।"
        }
      ]
    },
    {
      "number": "2",
      "uddipok": "আলীপুর উপজেলার মহিপুর ইউনিয়নটি আয়তনে অনেক বড়। বিশাল আয়তন ও জনসংখ্যার কারণে উন্নয়ন কার্যক্রম সুষ্ঠুভাবে পরিচালনা এবং আইনশৃঙ্খলা রক্ষা করা কঠিন হয়ে পড়ে। সে কারণে ইউনিয়নটির এক বিশাল জনগোষ্ঠীর পৃথক ইউনিয়ন গঠনের দাবি জানায়। কর্তৃপক্ষ এতে সাড়া দিয়ে বিভিন্ন কারণে উক্ত ইউনিয়নটিকে বিভক্ত করার সিদ্ধান্ত গ্রহণ করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ভারতীয় জাতীয় কংগ্রেস ১৮৮৫ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে পাকিস্তানি বাহিনী কর্তৃক বাঙালি নিধনের যে পরিকল্পনা গ্রহণ করা হয় তার নাম দেওয়া হয় 'অপারেশন সার্চলাইট'। ১৯৭১ সালের ২৫ মার্চ রাত বাঙালি জাতির ইতিহাসে এক তমসাচ্ছন্ন রাত। এ রাতে জেনারেল ইয়াহিয়া অত্যন্ত সুকৌশলে বাঙ্গালীদের উপর অতর্কিত হামলা করার নির্দেশ দিয়ে ঢাকা ত্যাগ করেন। তার নির্দেশে পাকিস্তানি বাহিনী রাত ১১ টা থেকে নিরস্ত্র ঘুমন্ত নিরীহ বাঙালির ওপর ইতিহাসের সর্বাধিক বর্বরোচিত হামলা চালায়। পাকিস্তানের প্রশাসন এ ঘৃণিত হত্যাযজ্ঞের নামকরণ করে অপারেশন সার্চলাইট।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিভক্তির সাথে আমার পাঠ্য বইয়ের ব্রিটিশ ভারতের ঐতিহাসিক ঘটনা বঙ্গভঙ্গের সাদৃশ্য লক্ষ্য করা যায়।  অবিভক্ত ব্রিটিশ ভারতের সর্ববৃহৎ প্রদেশ বঙ্গকে বিভক্ত করার প্রশাসনিক যুক্তি দেখিয়ে ১৯০২ সালে লর্ড কার্জন ভারত সচিব কে চিঠি লিখেন। অবিভক্ত বাংলার আয়তন প্রায় ২ লক্ষ বর্গমাইল এবং জনসংখ্যা ছিল প্রায় সাত কোটি । এ বিশাল আয়তনের প্রদেশের শাসনকার্য পরিচালনা করা ছিল একজন গর্ভনরের পক্ষে নিতান্ত দুরূহ ও কষ্টসাধ্য ব্যাপার। এছাড়া পূর্ব বাংলার জনগণের স্বার্থ রক্ষার্থে মুসলিম নেতৃবৃন্দ পূর্ব বাংলাকে আলাদা প্রদেশ রূপে গড়ে তোলার জন্য ব্রিটিশ সরকারের নিকট দাবি উত্থাপন করেছিল। আর এসবের প্রেক্ষিতে প্রশাসনিক, রাজনৈতিক ও অর্থনৈতিক সুবিধার কথা চিন্তা করে ব্রিটিশ সরকার বঙ্গ প্রদেশকে আসাম ও পূর্ববঙ্গ প্রদেশে বিভক্ত করেন। উদ্দীপকেও এই ঐতিহাসিক ঘটনার ছায়াপথ ঘটেছে। আলীপুর উপজেলার মহিপুর ইউনিয়নটি আয়তনে অনেক বড়। বিশাল আয়তন ও জনসংখ্যার কারণে উন্নয়ন কার্যক্রম সুষ্ঠুভাবে পরিচালনা এবং আইনশৃঙ্খলা রক্ষা করা কঠিন হয়ে পড়ে। সে কারণে ইউনিয়নটির এক বিশাল জনগোষ্ঠীর পৃথক ইউনিয়ন গঠনের দাবি জানায়। কর্তৃপক্ষ এতে সাড়া দিয়ে বিভিন্ন কারণে উক্ত ইউনিয়নটিকে বিভক্ত করার সিদ্ধান্ত গ্রহণ করেন। স্পষ্টত উক্ত ইউনিয়নের সাথে বঙ্গপ্রদেশ, পৃথক ইউনিয়ন দাবীকারীদের সাথে মুসলিম নেতৃবৃন্দ, কর্তৃপক্ষের সাথে ব্রিটিশ সরকার এবং সামগ্রিক বিভক্তির সাথে বঙ্গভঙ্গ সম্পূর্ণভাবে সাদৃশ্যপূর্ণ।  সুতরাং উদ্দীপকে উল্লিখিত বিভক্তির সাথে সাদৃশ্যপূর্ণ ঘটনাটি হলো ১৯০৫ সালের বঙ্গভঙ্গ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ঘটনার অর্থাৎ বঙ্গভঙ্গের ফলাফল ছিল সুদূরপ্রসারী।  বঙ্গভঙ্গের ফলে অবিভক্ত বাংলা হিন্দু ও মুসলমান উভয় সম্প্রদায়ের মানুষের মধ্যে দুই ধরনের বিপরীতমুখী প্রতিক্রিয়ার লক্ষ্য করা যায়। ১৯০৫ সালে বঙ্গভঙ্গের সরকারি সিদ্ধান্ত ও মুসলমান জনগণের মধ্যে আনন্দ-উল্লাসের সৃষ্টি করে। পূর্ববঙ্গ ও আসাম নামক নতুন প্রদেশকে পূর্ব বাংলার মুসলমান সম্প্রদায় আশীর্বাদ বলে স্বাগত জানায়। কেননা নতুন প্রদেশে তারাই ছিল সংখ্যাগরিষ্ঠ। উৎফুল্ল মুসলমান জনগণ ও স্বপ্ন দেখতে লাগলেন যে, নতুন প্রদেশে তারা অর্থনৈতিক, রাজনৈতিক ও সামাজিক ক্ষেত্রে উন্নতি সাধন এবং নিজেদের স্বার্থ সংরক্ষণ করতে সক্ষম হবে এবং চাকরি, শিক্ষা-দীক্ষা, ব্যবসা-বাণিজ্য সব ক্ষেত্রেই তারা প্রতিষ্ঠিত হতে পারবে। বঙ্গভঙ্গের ফলে পূর্ব বাংলার মুসলমান জনগণ গর্ব ও মর্যাদাবোধ অনুভব করে। এর ফলে পূর্ব বাংলা তথা সমগ্র ভারতের মুসলমানদের মধ্যে ধর্মভিত্তিক জাতীয়তাবাদী চেতনা সৃষ্টি হয়। হিন্দুদের বঙ্গভঙ্গ রদ আন্দোলনকে মোকাবেলা করার জন্য মুসলমান বুদ্ধিজীবী ও রাজনৈতিক নেতারা ১৯০৬ সালে মুসলিম লীগ নামক একটি রাজনৈতিক সংগঠন প্রতিষ্ঠা করে। ফলে মুসলমানদের মধ্যে ধর্ম ভিত্তিক জাতীয়তাবাদী চেতনার উন্মেষ ঘটতে থাকে। অন্যদিকে, বঙ্গভঙ্গ বাংলার হিন্দু জনগণ বিশেষ করে বুদ্ধিজীবী ও রাজনৈতিক নেতাদের মধ্যে ভীষণ ক্ষোভের সৃষ্টি করে। তারা প্রচার করে যে, বঙ্গভঙ্গ 'বঙ্গমাতার অঙ্গচ্ছেদের সমতুল্য '। জাতীয়তাবাদী চিন্তা চেতনায় বিকশিত হিন্দু সমাজ মনে করে,ভারতের স্বাধীনতা আন্দোলনে ঘনিষ্ঠ ভাবে যুক্ত বাঙালি মধ্যবিত্ত জাতির বিকাশমান ধারাকে নস্যাৎ করার গভীর ষড়যন্ত্র বলে প্রচার করে। ব্রিটিশ সরকারের এ বিভেদ ও শাসন নীতির বিরুদ্ধে তারা প্রচন্ড গণআন্দোলন গড়ে তোলে। এর ফলে ব্রিটিশ পণ্য বর্জনের জন্য স্বদেশী আন্দোলন ও সন্ত্রাসবাদি কার্যকলাপ উত্তরোওর বৃদ্ধি পেতে থাকে।  পরিশেষে বলা যায়, ১৯০৫ সালের বঙ্গভঙ্গ ভারতের রাজনীতিতে উপরিয়ক্ত ভাবে প্রভাব ফেলেছিল।"
        }
      ]
    },
    {
      "number": "3",
      "uddipok": "রহমান সাহেব একজন বিশিষ্ট রাজনীতিবিদ। তিনি তার ধর্মের অনুসারীদের জন্য পৃথক আবাসভূমি প্রতিষ্ঠার লক্ষ্যে তার দলের বার্ষিক সম্মেলনে একটি প্রস্তাব পেশ করেন। এ প্রস্তাবে একাধিক স্বাধীন রাষ্ট্র প্রতিষ্ঠার ইঙ্গিত ছিল। কিন্তু পরবর্তীকালে তার রাজনৈতিক দলটি এ প্রস্তাব সংশোধন করে স্বাধীন রাষ্ট্র প্রতিষ্ঠার দাবিতে আন্দোলন করে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "অবিভক্ত বাংলার শেষ মুখ্যমন্ত্রী ছিলেন হোসেন শহীদ সোহরাওয়ার্দী।"
        },
        {
          "label": "খ",
          "question": "",
          "explanation": "মুক্তিযুদ্ধে বাঙ্গালীকে নেতৃত্ব দানের উদ্দেশ্যে মুজিবনগর সরকার গঠিত হয়। বাংলাদেশের মুক্তিযুদ্ধে মুজিবনগর সরকার গঠন ছিল অত্যন্ত গুরুত্বপূর্ণ ঘটনা। মুক্তিযুদ্ধকে সঠিকভাবে পরিচালনা করতে এবং সুসংহত করতে মুজিবনগর সরকার গঠন করা হয়। এ সরকার গঠনের আরো একটি উদ্দেশ্য ছিল মুক্তিযুদ্ধের পক্ষে বিশ্বজনমত গড়ে তোলা।"
        },
        {
          "label": "গ",
          "question": "",
          "explanation": "রহমান সাহেবের পেশকৃত প্রস্তাবের সাথে আমার পঠিত লাহোর প্রস্তাবের মিল রয়েছে। ব্রিটিশ ভারতের রাজনৈতিক ও শাসনতান্ত্রিক অগ্রগতির ইতিহাসে ১৯৪০ সালের ২৩ মার্চের ঐতিহাসিক লাহোর প্রস্তাব ছিল একটি যুগান্তকারী ঘটনা। এদিনের লাহোরে মুসলিম লীগের সম্মেলন অনুষ্ঠিত হয়।উক্ত সম্মেলনে ভারতের উপেক্ষিত মুসলিম সম্প্রদায়ের স্বার্থের রক্ষার্থে শেরেবাংলা এ. কে ফজলুল হক একটি দাবী উপস্থাপন করেন, যা লাহোর প্রস্তাব নামে পরিচিত। উক্ত প্রস্তাবের মূল উপজীব্য বিষয় ছিল ব্রিটিশ ভারতের মুসলমান সংখ্যাগরিষ্ঠ অঞ্চল সমূহ নিয়ে পৃথক রাষ্ট্র সমূহ গঠন করা। পরবর্তীতে পাকিস্তান সৃষ্টির পূর্বে ১৯৪৬ সালে মুসলিম লীগ রাজনৈতিক কারণে লাহোর প্রস্তাব সংশোধন করে একটি মাত্র স্বাধীন রাষ্ট্র পাকিস্তান গঠনের প্রস্তাব করে। আর উদ্দীপকে যেন এ প্রস্তাবেরই ছায়াপথ ঘটেছে। এতে দেখা যায় যে, রহমান সাহেব একজন বিশিষ্ট রাজনীতিবিদ। তিনি তার ধর্মের অনুসারীদের জন্য পৃথক আবাসভূমি প্রতিষ্ঠার লক্ষ্যে তার দলের বার্ষিক সম্মেলনে একটি প্রস্তাব পেশ করেন। তার উক্ত প্রস্তাবে ও লাহোর প্রস্তাবের মূল প্রস্তাবের ন্যায় একাধিক রাষ্ট্র গঠনের ইঙ্গিত ছিল। এতদসত্বেও তার প্রস্তাবটি লাহোর প্রস্তাবের ন্যায় ও ভিন্ন পরিণতি লাভ করে। আর তাই বলা যায় যে উদ্দীপকের সাথে যে প্রস্তাবের মিল রয়েছে তা হলো লাহোর প্রস্তাব।"
        },
        {
          "label": "ঘ",
          "question": "",
          "explanation": "হ্যাঁ, আমিও মনে করি উক্ত প্রস্তাব অর্থাৎ লাহোর প্রস্তাবের মাঝেই স্বাধীন বাংলাদেশের বীজ নিহিত ছিল। ভারতের রাজনৈতিক ইতিহাসে তাৎপর্যপূর্ণ ঘটনা ছিল লাহোর প্রস্তাব। এ প্রস্তাবের মাধ্যমে মোহাম্মদ আলী জিন্নাহ দ্বিজাতি তত্ত্ব সুস্পষ্ট রুপলাভ করে। মুসলমানরা মুসলিম লীগের নেতৃত্বে তাদের জন্য একটি আলাদা আবাসভূমি প্রতিষ্ঠার সংগ্রামে লিপ্ত হয়। এর মাঝে বাংলাদেশের স্বাধীনতার বীজ নিহিত ছিল। সর্বাপেক্ষা গঠনমূলক এ প্রস্তাবের মাধ্যমে মুসলমানদের সকল সমস্যার সুরাহা হয়। ১৯৪৭ সালের পৃথক রাজনৈতিক অস্তিত্ব বা পৃথক রাষ্ট্র প্রতিষ্ঠায় ব্যর্থ হলেও এজাতীয় চেতনায় পরবর্তীকালে ১৯৭১ সালে স্বাধীন বাংলাদেশ প্রতিষ্ঠায় অনুপ্রেরণা যোগায়। সর্বোপরি লাহোর প্রস্তাব অনুযায়ী পূর্ব বাংলার স্বায়ত্তশাসন প্রদান না করার কারণে পাকিস্তান জন্মের পর থেকেই সেখানে বিভিন্ন আন্দোলন হতে থাকে। পরবর্তীতে ৭০ সালের নির্বাচনে জয়ী হওয়ার পর পূর্ব বাংলাকে তারা ক্ষমতা না দেওয়ার কারণে বাঙালিরা যুদ্ধে ঝাঁপিয়ে পড়ে এবং ১৯৭১ সালে বাংলাদেশ স্বাধীন হয়। তাই বলা যায়, লাহোর প্রস্তাবে উপরিউক্ত বিষয় নিহিত থাকার মধ্য দিয়ে স্বাধীন বাংলাদেশের স্বপ্ন আঁকা ছিল।"
        }
      ]
    },
    {
      "number": "4",
      "uddipok": "জনাব ইশতিয়াক আহমেদ তৎকালীন জমিদার ও গ্রাম্য সুদখোর মহাজনদের দ্বারা কৃষকদের ওপর অত্যাচার দেখে ব্যথিত হন। তিনি নানাবিদ সমস্যায় জর্জরিত কৃষকদের মুক্তির উপায় খুঁজতে থাকেন। পরবর্তীকালের রাজনীতিতে সক্রিয়ভাবে অংশগ্রহণ করে জনপ্রতিনিধি নির্বাচিত হন। তার ঐকান্তিক প্রচেষ্টায় কৃষি ঋণ আইন এবং প্রজাস্বত্ব আইন পাশ হয়। ফলে কৃষকদের সামাজিক, রাজনৈতিক ও অর্থনৈতিক ক্ষেত্রে ইতিবাচক পরিবর্তন আসে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ছয় দফা কর্মসূচিকে বাঙালির মুক্তি সনদ বলা হয়।"
        },
        {
          "label": "খ",
          "question": "",
          "explanation": "দুর্নীতি হলো চরম অপরাধ ও একটি সামাজিক ব্যাধি। যখন কোন ব্যক্তি ক্ষমতার অপব্যবহারের মাধ্যমে অবৈধ উপায়ে অর্থ সম্পদ কিংবা সুযোগ-সুবিধা নেয় তখন তাকে দুর্নীতি বলা হয়। স্বজনপ্রীতি, ঘুষ, প্রতারণা ইত্যাদি ও দুর্নীতির মধ্যে পড়ে। আবার যার উপর যে দায়িত্ব রয়েছে, তা পালন না করে এবং অবৈধ লেনদেনের মাধ্যমে কাউকে কোন সুযোগ পাইয়ে দেওয়াও দুর্নীতি।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব ইশতিয়াক আহমেদের সাথে শেরে বাংলা এ. কে ফজলুল হকের কর্মকান্ডের সাদৃশ্য রয়েছে। বাংলার কৃষক সম্প্রদায়ের মুক্তির জন্য শেরে বাংলা এ. কে ফজলুল হক আজীবন তাদের পাশে দাঁড়িয়েছেন। বাংলা সাধারণ মানুষ ও কৃষকদের ভাগ্যোন্নয়নে যারা রাজনীতি করেছেন তাদের মধ্যে শেরে বাংলা এ.কে ফজলুল হক আজ স্মরণীয়। তিনি কংগ্রেস ও মুসলিম লীগের উচ্চপর্যায়ের রাজনীতির সাথে যুক্ত থেকেও সাধারণ মানুষ বিশেষ করে কৃষকদের কল্যাণে নানাবিধ কার্যক্রম ও পদক্ষেপ গ্রহণ করেছিলেন। সারা বাংলা জুড়ে তার নেতৃত্বে কৃষকদের ভাগ্যোন্নয়নের ধারা সূচিত হয়। 'বাংলার কৃষক, কৃষক বাংলা 'এ কথাটি শেরেবাংলা এ.কে ফজলুল হক মনে প্রানে বিশ্বাস করতেন। তিনি জানতেন বাংলার কৃষককুলের মুক্তি ব্যতীত বাংলার মুক্তি সম্ভব নয়। তাই তিনি অশিক্ষিত কৃষকদেরকে সচেতন করে তোলার জন্য কৃষক- প্রজা আন্দোলন গড়ে তোলেন। অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বঙ্গীয় কৃষি ঋণ আইন পাস করেন।এছাড়া তিনি মুখ্যমন্ত্রী থাকাকালীন সময়ে ১৯৩৭ সালে ঋণ- সালিশি বোর্ড গঠন করেন, যার ফলে কৃষকদের ঋণভার লাঘব হয়। ১৯৩৮ সালে বঙ্গীয় প্রজাস্বত্ব আইন পাশ হওয়ার পর জমির উপর কৃষকদের স্বত্ব প্রতিষ্ঠিত হয়। এ আইনের ফলে জমিদারি প্রচার অবসান হয়।মোটকথা বাংলার কৃষকদের ভাগ্যোন্নয়নে তিনি আজীবন সংগ্রাম করেছেন। তার সুদূরপ্রসারী ভূমিকার জন্য কৃষকরা মুক্তির পথ পেয়ে যায়। উদ্দীপকের জনাব ইশতিয়াক আহমেদ তেমনি জমিদার ও মজেন্দের দ্বারা কৃষকদের শোষণ ও অত্যাচার থেকে ব্যাথিত হন। তার আন্তরিক প্রচেষ্টায় কৃষকদের ইতিবাচক পরিবর্তন আসে, যা শেরে বাংলা এ. কে ফজলুল হকের কর্মকান্ডকেই  নির্দেশ করে সুতরাং বলা যায়, উদ্দীপকের ইশতিয়াক আহমেদের সাথে শেরে বাংলা এ. কে ফজলুল হকের কর্মকাণ্ডের সাদৃশ্য রয়েছে। ।"
        },
        {
          "label": "ঘ",
          "question": "",
          "explanation": "বাঙালি জাতীয়তাবাদের মহান অগ্রনায়ক, বাংলার কৃষক কুলের মুক্তির অগ্রদূত, মানবতাবাদী কিংবদন্তি মহাপুরুষ শেরে বাংলা এ. কে ফজলুল হক তার কর্মকাণ্ডকে শুধু কৃষকদের স্বার্থ সংরক্ষণের মাধ্যমে সীমাবদ্ধ রাখেনি বরং রাজনীতি, শিক্ষা সহ আরো অনেক বিষয়ে তার ভূমিকা ও গৃহীত পদক্ষেপসমূহ ইতিহাসের স্বর্ণাক্ষরে লেখা রয়েছে। তিনি তৎকালীন ভারতীয় উপমহাদেশের মুসলমান সম্প্রদায়ের মধ্যে ইংরেজি শিক্ষার ভীতি দর করেন এবং ১৯১২ সালে মুসলিম শিক্ষা সমিতি গঠনের মাধ্যমে তাদের মধ্যে ইংরেজি শিক্ষার বিস্তার ঘটান। ১৯০৬ সালে সর্বভারতীয় আন্দোলনের মাধ্যমে ভারতীয় জনগোষ্ঠীকে ইংরেজি শিক্ষায় দীক্ষিত হওয়ার পথকে সগম করেন। পূর্ব বাংলা জনগণের শিক্ষার পথকে উন্মুক্ত করতে শিক্ষা পরিকল্পনা পেশ করেন। স্কুল, কলেজ, মাদ্রাসা, হোস্টেল নির্মাণ, মুসলিম শিক্ষা তহবিল গঠন, নারী শিক্ষার প্রসারে লেডি ব্রাবোন কলেজ, ইডেন কলেজ প্রতিষ্ঠা তার উল্লেখযোগ্য অবদান। অবৈতনিক প্রাথমিক শিক্ষা আইন পাস তার আরেকটি জনহিতকর কাজ। এছাড়াও বাঙালি জাতির রাজনৈতিক অধিকার সুরক্ষায় তার ঐতিহাসিক অবদান অনস্বীকার্য।লাহোর প্রস্তাব, যুক্তফ্রন্ট নির্বাচন, হিন্দু মুসলিম স্বার্থের সমন্বয়, বাঙ্গালীদের ঐক্যবদ্ধকরণ প্রভৃতি পদক্ষেপ তাকে ইতিহাসের নায়ক হিসেবে পরিচিতি দিয়েছে।বাঙালি জাতির মুক্তির অগ্রদূত শেরে বাংলা এ. কে ফজলুল হক বেঁচে আছেন তার কর্মের মাধ্যমে।"
        }
      ]
    },
    {
      "number": "5",
      "uddipok": "সদ্য স্বাধীন হওয়া একটি রাষ্ট্রের সংখ্যাগরিষ্ঠ জনগোষ্ঠী কে শোষিত, বঞ্চিত করার জন্য শাসক গোষ্ঠী চাপ সৃষ্টি করতে থাকে। তারা সংখ্যাগরিষ্ঠ সম্প্রদায়ের ভাষা ও সংস্কৃতি ধ্বংস করার লক্ষ্যে পায়তাঁরা শুরু করে। শাসকগোষ্ঠীর এ ধ্বংসাত্মক কাজের জন্য সংখ্যাগরিষ্ঠ জনগোষ্ঠী আন্দোলন শুরু করে। মূলত এই আন্দোলনই পরবর্তী আন্দোলন সংগ্রামের পথ সৃষ্টি করে। যার ফলশ্রুতিতে বিভিন্ন আন্দোলন তথা সশস্ত্র সংগ্রামের মধ্য দিয়ে বিশ্ব মানচিত্রে একটি স্বাধীন ও সার্বভৌম রাষ্ট্রের সৃষ্টি হয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "দ্বিজাতি তত্ত্বের প্রবক্তা হলেন মোহাম্মদ আলী জিন্নাহ।"
        },
        {
          "label": "খ",
          "question": "",
          "explanation": "ছয় দফাভিত্তিক বাঙালির জাতির জাগরণকে চিরতরে ন্যাসাৎ করার জন্য পাকিস্তানি শাসকগোষ্ঠী যে ষড়যন্ত্রের আশ্রয় নেয় আগরতলা মামলা ছিল তার ঐ ফলশ্রুতি। আইয়ুব সরকার পূর্ব বাংলাকে দমনের জন্য এ মামলা দায়ের করেছিল ৩৫ জনের বিরুদ্ধে। শেখ মুজিবকে দমন, আন্দোলনের ভীতি, ছয় দফা, সুশীল সমাজের উত্থান, ছাত্র আন্দোলন, ক্ষমতার লোভ, আইন শৃঙ্খলা পরিস্থিতি সহ প্রভৃতি কারণে আগরতলা মামলা দায়ের করা হয়েছিল।"
        },
        {
          "label": "গ",
          "question": "",
          "explanation": "উদ্দীপকে বর্ণিত আন্দোলন আমার পাঠ্যবইয়ের যে আন্দোলনকে ইঙ্গিত করে তা হল ১৯৫২ সালের ভাষা আন্দোলন। কেননা, উদ্দীপকে সদ্য স্বাধীন দেশে সংখ্যাগরিষ্ঠ জনগোষ্ঠীর ভাষা ও সংস্কৃতি ধ্বংস করার যে পায়তাঁরা ও তার প্রতিবাদে আন্দোলনের কথা বলা হয়েছে, সেটি কার্যত পাকিস্তান রাষ্ট্রের সদ্য স্বাধীনতাওোর বাঙ্গালীদের ওপর চাপিয়ে দেওয়া বর্বরতা মূলক কর্মকাণ্ড ও ভাষা আন্দোলনেরই প্রতিরূপ। অতএব, উদ্দীপকে ইঙ্গিত পূর্ণ আন্দোলনটি হল ভাষা আন্দোলন। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয়।"
        },
        {
          "label": "ঘ",
          "question": "",
          "explanation": "উদ্দীপকের সাদৃশ্যপূর্ণ আন্দোলন তথা ভাষা আন্দোলন বাংলা ভাষাভাষী জনগণের পরবর্তী আন্দোলন গুলোর অনুপ্রেরণা যুগিয়েছে বলে আমি মনে করি।  ভাষা আন্দোলন শুরুতে কেবলই ভাষাকে সাংস্কৃতিক আন্দোলন থাকলেও অচিরেই তা রাজনৈতিক আন্দোলনের পরিণত হয়। এটি ছিল বাঙালি জাতীয়তাবাদ বিকাশের প্রথম পদক্ষেপ। কেননা, এর মাধ্যমে ভাষাভিত্তিক চেতনায় বাঙালিরা সর্বপ্রথম নিজেদের স্বতন্ত্র সত্তা ও স্বতন্ত্র অধিকার সম্পর্কে সচেতন হয়ে উঠেছিল। ভাষা আন্দোলনে জয় অর্জিত হওয়ার অনুপ্রেরণায় বিভিন্ন অসাম্প্রদায়িক ছাত্র ও রাজনৈতিক সংগঠন গড়ে ওঠে। ভাষা আন্দোলনের প্রেরণায় উদ্বুদ্ধ হয়ে বাঙালিরা তাদের ন্যায়সংগত অধিকার আদায়ে দাবি উত্থাপনের সৎ সাহস অর্জন করে। এর প্রত্যক্ষ ফল হলো ১৯৫৪ এর নির্বাচন২১ দফা ব্যক্তিক কর্মসূচি। তাছাড়া ভাষা আন্দোলন বাঙ্গালীদের রক্তের বিনিময়ে জাতীয়তা আদায়ের শিক্ষা দেয়।সেই সাথে বাঙালি জাতি আত্মনিয়ন্ত্রণ অধিকার আদায়ের সুদৃঢ় প্রেরণা লাভ করে। একুশে ফেব্রুয়ারির বিয়োগান্ত ঘটনায় বাংলার বুদ্ধিজীবী সমাজ সংগ্রামী চেতনায় জেগে ওঠে। ছাত্র, শিক্ষক, কৃষক, শ্রমিক, ব্যবসায়ী নির্বিশেষে সর্বস্তরের জনগণের মধ্যে এক বৈপ্লবিক চেতনার উন্মেষ ঘটে, যা পরবর্তীকালে স্বাধীনতা আন্দোলন প্রেরণা যোগায়।  আর এসব কারণেই বলা যায়, উদ্দীপকের উক্ত আন্দোলন তথা ভাষা আন্দোলন \"স্বাধীন বাংলাদেশের অভ্যুদয়ে\" প্রেরণা যুগিয়েছে।"
        }
      ]
    },
    {
      "number": "6",
      "uddipok": "'ক' নামক রাষ্ট্রটি দীর্ঘ সংগ্রামের মধ্য দিয়ে স্বাধীনতা লাভ করে। স্বাধীনতা লাভের এক বছরের মধ্যে তারা পৃথিবীর একটি অন্যতম সেরা সংবিধান প্রণয়ন করতে সক্ষম হয়। এ সংবিধানের উল্লেখ আছে যে, \"জনগণের সকল ক্ষমতার উৎস\"।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "HIV এর পূর্ণরূপ হলো- Human Immune deficiency virus."
        },
        {
          "label": "খ",
          "question": "",
          "explanation": "ভাষার মর্যাদা রক্ষার্থে ১৯৫২ সালের পূর্ব বাংলার ছাত্র জনতা যে আন্দোলন করে তাই হলো ভাষা আন্দোলন। পাকিস্তান রাষ্ট্র গঠিত হওয়ার পরপরই পশ্চিম পাকিস্তানি শাসকগোষ্ঠী উর্দু কে পাকিস্তানের রাষ্ট্রভাষা করার ঘোষণা দেয়। এই ঘোষণায় পূর্ব বাংলার ছাত্র জনতা প্রতিবাদী হয়ে ওঠে এবং আন্দোলন পরিচালনা করে। এ আন্দোলনে কয়েকজন ছাত্র শহীদ হন। ১৯৫২ সালের ২১ শে ফেব্রুয়ারি সংগঠিত এ আন্দোলনে হলো ভাষা আন্দোলন।"
        },
        {
          "label": "গ",
          "question": "",
          "explanation": "উদ্দীপকের উল্লেখিত সংবিধানের সাথে বাংলাদেশের সংবিধানের মিল রয়েছে। সংবিধান হলো রাষ্ট্র পরিচালনার জন্য লিখিত ও অলিখিত বিধি-বিধানের সমষ্টি। একটি রাষ্ট্রের সংবিধানে শাসকের ক্ষমতা, শাসিতের অধিকার ও কর্তব্য এবং উভয়ের সম্পর্কের প্রকৃতি সুষ্পষ্টরূপে লেখা থাকে। ১৯৭১ সালে মুক্তিযুদ্ধের মাধ্যমে বাংলাদেশ স্বাধীনতা অর্জন করে। পাকিস্তানের কারাগার থেকে মুক্ত হয়ে ১৯৭২ সালের ১০ জানুয়ারি বাংলাদেশের মাটিতে পা রেখে জাতির পিতা বঙ্গবন্ধু শেখ মুজিবুর রহমান সংবিধান প্রণয়নের পদক্ষেপ গ্রহণ করেন। স্বাধীনতা লাভের পর অত্যন্ত স্বল্প সময়ে (দশ মাস) ১৯৭২ সালের ১৬ই ডিসেম্বর একটি সংবিধান বাংলাদেশ সরকার প্রণয়ন করে। এ সংবিধানের প্রস্তাবনায় রাষ্ট্র পরিচালনার মূলনীতি সমূহ ঘোষণা করা হয়েছে। বাংলাদেশ সংবিধানের ৮ হতে ২৫ নম্বর ধারার মধ্যে এর মূলনীতিগুলো উল্লেখ করা হয়েছে। এ সম্পর্কে সংবিধানের প্রস্তাবনায় বলা হয়, \"যেসব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রানোৎসর্গ করতে উদ্বুদ্ধ করেছিল যেমন - জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা সেসব আদর্শ এ সংবিধানের মূলনীতি হবে। উদ্দীপকে দেখা যায়, 'ক' নামক রাষ্ট্রটি দীর্ঘ সংগ্রামের মাধ্যমে স্বাধীনতা লাভ করে এবং স্বাধীনতা লাভের এক বছরের মধ্যেই পৃথিবীর অন্যতম সেরা একটি সংবিধান প্রণয়ন করতে সক্ষম হয়। এই সংবিধানের উল্লেখ রয়েছে সে, \"জনগণের সকল ক্ষমতার উৎস\" যা বাংলাদেশেরসংবিধানের সাথে মিল রয়েছে। কেননা, বাংলাদেশেও তার স্বাধীনতা লাভের এক বছরের মধ্যেই একটি বিশ্ব নন্দিত সংবিধান তৈরি করতে পেরেছিল। যেখানে বলা হয়েছিল প্রজাতন্ত্রের সকল ক্ষমতার মালিক জনগণ। সুতরাং উপরির তো আলোচনার প্রেক্ষিতে বলা যায়, উদ্দীপকের সাথে বাংলাদেশের রয়েছে।"
        },
        {
          "label": "ঘ",
          "question": "",
          "explanation": "উদ্দীপকের উল্লেখিত উক্তিটি হলো- \"জনগণের সকল ক্ষমতার উৎস\" বাংলাদেশের সংবিধানের বৈশিষ্ট্য আলোকে বিষয়টিকে বিশ্লেষণ করা হলো। বাংলাদেশ সংবিধানের ১ম ভাগের ৭ নং অনুচ্ছেদের(১) দফায় বলা হয়েছে সংবিধানের প্রাধান্যর কথা। এখানে উল্লেখ আছে প্রজাতন্ত্রের সকল ক্ষমতার মালিক জনগণ এবং জনগণের পক্ষে সেই ক্ষমতা প্রয়োগ হবে বাংলাদেশ সংবিধানের আইন ও কর্তৃত্বে। এখানে বাংলাদেশের সংবিধান জনগণের সার্বভৌম ক্ষমতাকে স্বীকার করে। সংবিধান অনুসারে বাংলাদেশ একটি গণতান্ত্রিক রাষ্ট্র, বাংলাদেশের রাষ্ট্রীয় ক্ষমতা পরোক্ষভাবে জনগণের দ্বারাই পরিচালিত ও নিয়ন্ত্রিত। কেননা, জনগণ প্রত্যক্ষভাবে জনপ্রতিনিধি নির্বাচনের দ্বারা পরোক্ষভাবে রাষ্ট্রীয় তো ক্ষমতা পরিচালনা করে থাকে। ফলে সংবিধানিকভাবেই জনগণ কার্যকরী ক্ষমতার উৎস হয়ে ওঠে। যখন ইচ্ছা করলে সরকারকে হটিয়ে দিতে বা নির্বাচিত করতে পারে। প্রশাসনের সকল স্তরেই রয়েছে জনপ্রতিনিধি বা জনগণেরই স্ব-শাসনের নামান্তর। ফলে রাষ্ট্রীয় সিদ্ধান্ত, পদক্ষেপ ও পরিবর্তনে জনগণের ভূমিকা মুখ্য হিসেবে আবির্ভূত হয়, যার সংবিধানিক ভিত্তি রয়েছে। এভাবেই বাংলাদেশ সংবিধান জনগণের সার্বভৌম ক্ষমতাকে স্বীকার করে। সুতরাং উপরেক্ত আলোচনার আলোকে বলা যায়, উদ্দীপকের উক্তিটি \"জনগণের সকল ক্ষমতার উৎস\" যথার্থ। কেননা, পরোক্ষভাবে জনগণের দ্বারা সকল রাষ্ট্রীয় ক্ষমতা পরিচালিত হচ্ছে।"
        }
      ]
    },
    {
      "number": "7",
      "uddipok": "বিশ্ব রাজনীতিতে দেখা যায় যে, একটি দেশকে পরাধীনতার শৃঙ্খাল থেকে মুক্ত করতে একজন মহান নেতা সর্বাত্মক প্রচেষ্টা ও সংগ্রাম করেছেন। উদাহরণ হিসেবে লেনিন, মহাত্মা গান্ধী, সুভাষ চন্দ্র বসু, হো-চি-মিন, নেলসন ম্যান্ডেলা প্রমুখের নাম উল্লেখ করা যেতে পারে। আমাদের প্রিয় মাতৃভূমিকে পশ্চিম পাকিস্তানী শাসক গোষ্ঠীর ষড়যন্ত্র, শাসন-শোষণ ও নিপীড়নের হাত থেকে শৃঙ্খলমুক্ত করতে একজন নেতার আবির্ভাব ঘটে। রাজনৈতিক বিশ্লেষকদের মতে, এ মহান নেতার ঘোষিত কর্মসূচি বাঙালের মুক্তির সনদ হিসেবে কাজ করেছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "BPSC- এর পূর্ণরূপ হল -Bangladesh Public Service Commission."
        },
        {
          "label": "খ",
          "question": "",
          "explanation": "যুক্তফ্রন্ট গঠনের প্রধান উদ্দেশ্য ছিল ক্ষমতাসীন মুসলিম লীগের অন্যায়, অত্যাচার ও বাঙালির প্রতি বিমাতা সুলভ আচরণের অবসান ঘটানো। অর্থাৎ যুক্তফ্রন্ট গঠনের মূল উদ্দেশ্য ছিল মুসলিম লীগকে সমুচিত জবাব দেওয়া ও পূর্ব পাকিস্তানের মানুষের দ্বারা শাসন ব্যবস্থা প্রতিষ্ঠা করা। তাছাড়া মুসলিম লীগের দুর্নীতির বিরুদ্ধে লড়াই করাও ছিল যুক্তফ্রন্টের উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকে আমাদের দেশকে শৃঙ্খলামুক্ত করতে যে নেতাকে ইঙ্গিত করা হয়েছে, তিনি আমাদের জাতির পিতা শেখ মুজিবুর রহমান। বাংলাদেশের স্বাধীনতা সংগ্রামের মূল নেতৃত্ব দেন বঙ্গবন্ধু শেখ মুজিবুর রহমান। তার সারাজীবনের কর্মকাণ্ড, আন্দোলন - সংগ্রাম নির্দেশিত হয়েছে বাঙালি জাতির মুক্তির লক্ষ্যে। এই লক্ষ্য নিয়ে তিনি ভাষা আন্দোলনের সময় বলিষ্ঠ ভূমিকা পালন করেন । তিনি ছিলেন ভাষা আন্দোলনের প্রথম কারাবন্দীদের শীর্ষস্থানীয়। কী সংসদ, কী রাজপথ,, কী ঘর,কী বাহির- সর্বত্রই তিনি ছিলেন সোচ্চার। ১৯৫৪ সালে যুক্তফ্রন্ট নির্বাচন, ১৯৫৬ সালের সংবিধানে বাংলার স্বীকৃতি, ১৯৫৮ এর সামরিক সরকারের বিরোধী আন্দোলন, ১৯৬৬ সালের ছয় দফা পেশ ও ছয় দফা ভিত্তিক আন্দোলন, ১৯৬৯ এর গণঅভ্যুত্থান, ১৯৭০ এর নির্বাচনে আওয়ামী লীগের বিজয়, ১৯৭১ সালের অসহযোগ আন্দোলন থেকে স্বাধীনতার ঘোষণা ও স্বাধীনতা অর্জনে একচ্ছএ ভূমিকা পালন করেন স্বাধীনতার মহান স্থপতি জাতির জনক শেখ মুজিবুর রহমান। তার বলিষ্ঠ ও আপোযহীন নেতৃত্বেই আমরা আমাদের স্বাধীনতা অর্জন করতে সক্ষম হয়েছি। উদ্দীপকে বিশ্ব রাজনীতির বিভিন্ন দেশের মহান নেতাদের প্রতি দৃষ্টি নিবন্ধ করা হয়েছে। লেনিন, মহাত্মা গান্ধী, সুভাষচন্দ্র বসু, হো-চি-মিন, নেলসন ম্যান্ডেলা প্রমুখের ন্যায় আমাদের দেশে প্রেক্ষিতে সমকক্ষ যে নেতার কথা ইঙ্গিত করা হয়েছে, তিনি আমাদের প্রিয় মাতৃভূমিকে পশ্চিম পাকিস্তানি শাসকগোষ্ঠীর ষড়যন্ত্র, শাসন-শোষণ ও নিপীড়নের হাত থেকে শৃঙ্খলা মুক্ত করতে আবির্ভূত হয়েছিলেন।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতপূর্ণ এ মহান নেতা অর্থাৎ শেখ মুজিবুর রহমানের ভূষিত কর্মসূচি অর্থাৎ ছয় দফা বাঙ্গালীর মুক্তির সনদ হিসেবে কাজ করেছে। ভাষা আন্দোলনের মাধ্যমে বাঙালি জাতীয়তাবাদের চেতনা জন্ম লাভ করে, ছয় দফা আন্দোলন তার বুনিয়াদকে শক্তিশালী করে। এ আন্দোলন বাঙালি জাতিকে তার স্বাধিকার আদায়ে প্রেরণা দেয়। পাকিস্তানি শাসন ও শোষণে অতিষ্ঠ হয়ে বাঙালিরা মুক্তির উপায় খুজছিল। ছয় দফা দাবীতে বাঙালির প্রাণের আকুতি যেন ফুটে ওঠে। বাঙালির প্রাণের দাবিতে পরিণত হয় ছয় দফা। ছয় দফা আন্দোলনের চেতনা বাংলার জনগণকে উনসত্তর এর গণআন্দোলনে ঝাঁপিয়ে পড়তে অনুপ্রেরণা দেয়। পরবর্তীতে আওয়ামী লীগ ১৯৭০ সালে সাধারণ নির্বাচনে ৬ দফা কর্মসূচির সপক্ষে গণরায়ের জন্য নির্বাচনী প্রচারণা চালায়। এ নির্বাচনের শেখ মুজিবুর রহমান ৬ দফার পক্ষে পূর্ব পাকিস্তানের জনগণের নিরঙ্কু সমর্থন লাভ করেন। এরই ধারাবাহিকতায় ১৯৭১ সালে ২৫ মার্চ পূর্ব পাকিস্তানে পাকবাহিনীর নির্বিচার হত্যাযজ্ঞের মতো ঘৃণ্য কাজ করে। সুতরাং বলা যায়, উদ্দীপকে ইঙ্গিত পূর্ণ এই মহান নেতা অর্থাৎ শেখ মুজিবুর রহমানের ঘোষিত কর্মসূচি ছয় দফা বাংলা মুক্তির সনদ হিসেবে কাজ করেছে।"
        }
      ]
    },
    {
      "number": "8",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বাংলাদেশের মন্ত্রিসভার প্রধান প্রধানমন্ত্রী।"
        },
        {
          "label": "খ",
          "question": "",
          "explanation": "সংবিধানে বর্ণিত সুস্পষ্ট বিধি-বিধানের অনুসারে যে প্রতিষ্ঠান গড়ে উঠেছে, তাকে সংবিধানিক প্রতিষ্ঠান বলে। এসব প্রতিষ্ঠানের গঠন, ক্ষমতা, পদের যোগ্যতা, মেয়াদ, কার্যাবলী ইত্যাদি বিষয়ের সংবিধানে সুস্পষ্টভাবে বর্ণিত আছে। সরকারি কর্মকমিশন, নির্বাচন কমিশন, এটর্নি জেনারেল, মহাহিসাব নিরীক্ষক ও নিয়ন্ত্রকের কার্যালয় প্রভৃতি হলো বাংলাদেশের সাংবিধানিক প্রতিষ্ঠান।"
        },
        {
          "label": "গ",
          "question": "",
          "explanation": "উদ্দীপকে প্রশ্ন চিহ্নিত (?) স্থানে সাংবিধানিক প্রতিষ্ঠান সরকারি কর্মকমিশন কে ইঙ্গিত করা হয়েছে।  উদ্দীপকে দেখা যায়, এটি সাংবিধানিক প্রতিষ্ঠানের উল্লেখ্য রয়েছে। এ সংস্থা গণপ্রজাতন্ত্রী বাংলাদেশের প্রশাসনিক কার্যাদি নির্বাহের জন্য ১ম ও ২য় শ্রেণীর কর্মচারীদের নিয়োগ দান করে। এছাড়া অনেক ক্ষেত্রে এ প্রতিষ্ঠান রাষ্ট্রপতি কে পরামর্শ দান করে থাকে। উদ্দীপকে যে তিনটি বিষয়কে তুলে ধরা হয়েছে তা প্রশ্নচিহ্নিত (?) স্থানে সাংবিধানিক সংস্থা সরকারি কর্মকমিশনকে ইঙ্গিত করেছে। কেননা, এসব বৈশিষ্ট্য সরকারি কর্মকমিশনেরই রয়েছে।  বাংলাদেশ সংবিধানের ১৩৭ নং অনুচ্ছেদ অনুযায়ী একজন সভাপতিসহ আইনের দ্বারা নির্ধারিত সংখ্যক সদস্য নিয়ে বাংলাদেশ সরকারি কর্মকমিশন গঠিত হবে। কমিশনের সভাপতি ও অন্য সদস্যগণ রাষ্ট্রপতি কর্তৃক নিযুক্ত হবেন। রাষ্ট্রপতি ৫৭ নং আদেশবলে বাংলাদেশ সরকারি কর্ম কমিশনের সদস্য সংখ্যা সভাপতি সহ অন্যূন ৬ জন বা অনূর্ধ্ব ১৫ জন নির্ধারিত হবে। তবে কমিশনের সদস্যদের অর্ধেক এমন ব্যক্তি হবেন যারা কমপক্ষে ২০ বছর সরকারের কর্মে নিয়োজিত ছিলন। বর্তমান বাংলাদেশ কর্ম কমিশন ১ জন সভাপতি ও ১১ জন সদস্য নিয়ে গঠিত। এছাড়া কমিশনকে সহায়তা করার জন্য বিভিন্ন পর্যায়ে প্রায় ৩০০ জন কর্মকর্তা - কর্মচারী রয়েছেন। বাংলাদেশ সরকারি কর্মকমিশনের প্রধান অফিস ঢাকায় অবস্থিত। প্রধান অফিস ছাড়াও চট্টগ্রাম, খুলনা, বরিশাল ও রাজশাহীতে এর আঞ্চলিক অফিস বিদ্যমান রয়েছে। আর বাংলাদেশ সংবিধানে ১৩৯ নং অনুচ্ছেদ অনুযায়ী সরকারি কর্মকমিশনের সভাপতি বা অন্যকোনো সদস্য তার দায়িত্ব গ্রহণের তারিখ থেকে পাঁচ বছর বা তার ৬৫ বছর বয়স পূর্ণ হওয়া মধ্যে যা আগে ঘটে সে সময় পর্যন্ত স্বীয় পদে বহাল থাকবেন ।"
        },
        {
          "label": "ঘ",
          "question": "",
          "explanation": "উক্ত প্রতিষ্ঠান অর্থাৎ বাংলাদেশ সরকারি কর্মকমিশনের সামগ্রিক কার্যাবলী অত্যন্ত বিস্তৃত এবং এর উপরে রাষ্ট্রের উন্নয়ন নির্ভরশীল। সংবিধানের ১৩৭ নং অনুচ্ছেদ অনুযায়ী বাংলাদেশ সরকারি কর্মকমিশনের গঠিত। আর বাংলাদেশ সংবিধানের ১৪০ ও ১৪১ নং অনুচ্ছেদে সরকারি কর্মকমিশনের দায়িত্ব ও কার্যাবলীর বর্ণনা করা হয়েছে। উদ্দীপকে যে তিনটি বিষয়কে উল্লেখ করা হয়েছে সেগুলো প্রশ্ন চিহ্নিত '?' স্থানে সরকারি কর্মকমিশনকে নির্দেশ করছে। প্রজাতন্ত্রের কর্মে নিয়োগ দানের জন্য সরকারি কর্মকমিশন উপযুক্ত প্রার্থী বাছাইয়ের উদ্দেশ্যে পরীক্ষা পরিচালনা করে। আর কর্মকমিশন এই কাজ নিম্নলিখিত প্রক্রিয়া ও পদ্ধতির আলোকে সম্পাদিত করে। যেমন - ১. প্রাথমিক বাছাই পরীক্ষা, ২. লিখিত পরীক্ষা, ৩. মৌখিক পরীক্ষা, ৪. ডাক্তারি পরীক্ষা এবং ৫. পুলিশ তদন্ত। এ পদ্ধতিগুলো সদযোগ্য ও মেধাবীব প্রার্থী বাছাই করে অনেক গুরুত্বপূর্ণ ভূমিকা পালন করে। এছাড়া বাংলাদেশ সরকারি কর্মকমিশন ১৯৮১ সালের সিভিল সার্ভিস নিয়োগ বিধি অনুযায়ী প্রজাতন্ত্রের কর্মকর্তাদের পদোন্নতি সংক্রান্ত প্রয়োজনীয় কার্যাবলী সম্পাদন করে থাকে । সুতরাং, এটা স্পষ্ট যে, বাংলাদেশ সরকারি কর্মকমিশনের দেশ ও জাতিকে সৎ, যোগ্য ও মেধাবী প্রশাসন উপহার দিতে পারে এবং সৎ মেধাবী ও যোগ্য প্রশাসন নিয়োগে কর্ম কমিশনের ভূমিকাই মুখ্য।"
        }
      ]
    },
    {
      "number": "9",
      "uddipok": "মধ্যবিত্ত পরিবারের সন্তান জনাব 'ক' বিশ্ববিদ্যালয় সর্বোচ্চ ডিগ্রী অর্জন শেষে একটি উচ্চপদে চাকরি পেয়ে রাতারাতি বদলে যান। বিত্তবান বন্ধুদের সাথে পাল্লা দিয়ে অতি অল্প সময়েই বাড়ি- গাড়ির মালিক হয়ে যান। হঠাৎ করে বিপুল বৃত্ত বৈভবের মালিক হয়ে যাওয়ায় সমাজের অনেকেই তাকে নিয়ে সমালোচনা করতে শুরু করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "মুজিবনগর সরকারের প্রধানমন্ত্রীর ছিলেন তাজউদ্দিন আহমেদ।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশের পূর্ণ কর্তৃত্ব কে বোঝায়।প্রাদেশিক স্বার্থ শাসন ব্যবস্থায় দেশরক্ষা, পররাষ্ট্র সংক্রান্ত এবং অর্থ এ ত্রিবিধ বিচার কর্তৃত্ব কেন্দ্রীয় সরকারের হাতে নাস্তা থাকে। শিক্ষা, স্বাস্থ্য, কৃষি, বিচার, পুলিশ এবং আইন-শৃঙ্খলা ইত্যাদি বিষয়ের কর্তৃক প্রাদেশিক সরকারের হাতে ন্যাস্ত থাকে। যুক্তরাষ্ট্রীয় পদ্ধতির সরকার ব্যবস্থায় কেন্দ্রীয় সরকার ও প্রাদেশিক সরকারের মধ্যে ক্ষমতার এর বন্টন কে মূলত প্রাদেশিক স্বার্থ শাসন বলে।"
        },
        {
          "label": "গ",
          "question": "",
          "explanation": "উদ্দীপকে জনাব 'ক' এর কর্মকাণ্ড দুর্নীতির অন্যতম একটি কারণ ‘অসম অর্থনৈতিক প্রতিযোগিতাকে’ নির্দেশ করে। সাধারণভাবে সমাজে প্রচলিত নীতি, আদর্শ, আইন ও মূল্যবোধ পরিপন্থী কাজই হল দুর্নীতি। দুর্নীতি ভয়ানক একটি সামাজিক ব্যাধি। এটি একটি অন্যতম নাগরিক সমস্যা। মানুষ নানা কারণে দুর্নীতির আশ্রয় গ্রহণ করে থাকে। এসব কারণের মধ্যে অন্যতম কারণ হলো ধনী হওয়ার অসম প্রতিযোগিতা। আমাদের সমাজে অর্থই হলো সামাজিক মান মর্যাদা পরিমাপের প্রথম প্রধান মানদণ্ড। যার যত বেশি অর্থ সম্পদ, সমাজে তার তত বেশি মান মর্যাদা ও প্রভাব প্রতিপত্তি। সামাজিক মর্যাদা লাভের প্রত্যাশায় তীব্র অর্থনৈতিক প্রতিযোগিতায় অবতীর্ণ হওয়ার কারণে দুর্নীতি বিস্তার লাভ করে। কারণ সৎ পথে অর্জিত স্বল্প অর্থের মান মর্যাদা, প্রভাব প্রতিপত্তি লাভ করা সম্ভব নয় বলেই দুর্নীতির আশ্রয় নিতে হয়। ইদানিং অল্প সময়ে কম পরিশ্রমে ধনী হওয়ার এ অশুভ মানসিকতা দুর্নীতির বিস্তারে অন্যতম কারণ হিসেবে বিবেচিত হচ্ছে। উদ্দীপকে জনাব 'ক' মধ্যবিত্ত পরিবারের সন্তান। তিনি বিশ্ববিদ্যালয় শেষে একটি উচ্চ পদে চাকরি করেন। বিত্তবান বন্ধুদের সাথে পাল্লা দিয়ে অল্প সময়ে বিও- বৈভবের মালিক হয়ে যান। জনাব 'ক' এর এসব সম্পদ অল্প সময়ে অর্জনের একমাত্র পথ হিসেবে দুর্নীতির বিষয়টি এখানে স্পষ্ট। আর জনাব “ক” এর দুর্নীতির কারণ হিসেবে ধনী হওয়ার অসম প্রতিযোগিতাকে এখানে নির্দেশ করা হয়েছে। সুতরাং বলা যায় উদ্দীপকে জনাব 'ক' এর দুর্নীতির কারণ হলো ধনী হওয়ার অসম প্রতিযোগিতা।"
        },
        {
          "label": "ঘ",
          "question": "",
          "explanation": "\"উক্ত কারণই অর্থাৎ অসম অর্থনৈতিক প্রতিযোগিতার দুর্নীতির একমাত্র কারণ নয়\" উক্তিটি যথার্থ। উন্নত, অনুন্নত প্রায় সকল দেশে দুর্নীতির অস্তিত্ব লক্ষ্য করা যায়। বর্তমানে এটি একটি স্বীকৃত ও প্রতিষ্ঠিত সামাজিক ব্যাধিতে পরিণত হয়েছে। উদ্দীপকের দুর্নীতি সংঘটিত হওয়ার অন্যতম একটি কারণ 'অসম অর্থনৈতিক প্রতিযোগিতাকে ' নির্দেশ করেছে। তবে এ কারণেই দুর্নীতির একমাত্র কারণ নয়। দুর্নীতির পিছনে রয়েছে নানাবিধ কারণ। আর্থিক অসচ্ছলতা দুর্নীতি প্রধান কারণ হিসেবে বিবেচিত করা হয়। আর্থিক অসচ্ছলতা দেশের বিভিন্ন পেশাজীবী মানুষের স্বাভাবিক জীবনযাত্রা ব্যাহত করে। ফলে তারা অধিক আয়ের আশায় অবৈধ উপায়ে অর্থ উপার্জনের পথ বেছে নেয়। যা দুর্নীতি হিসেবে পরিগণিত হয়। বেকারত্ব দুর্নীতির বৃদ্ধির অন্যতম কারণ। কর্মসংস্থানে অপর্যাপ্ততার কারণে বেকাররা অবৈধ পন্থায় চাকরি লাভ করে থাকে। যা পরবর্তীতে দুর্নীতি বৃদ্ধি ঘটায়। উচ্চাভিলাসী জীবনের মোহ মানুষকে অবৈধভাবে অর্থ উপার্জনের উৎসাহ দিয়ে থাকে, যা দুর্নীতির কারণ। আইনের অস্পষ্টতার কারণে ও দুর্নীতি বৃদ্ধি পায়। প্রচলিত আইনের অস্পষ্টতা বা আইনের ফাঁক গলিয়ে অনেকেই দুর্নীতির আশ্রয় গ্রহণ করে। এছাড়া রাষ্ট্র সরকারি ও বেসরকারি পর্যায়ে কর্মকর্তা ও কর্মচারীদের জবাবদিহিতার অভাবেও দুর্নীতির সংঘটিত হয়। সুতরাং উপরিয়ক্ত আলোচনা প্রেক্ষিতে বলা যায়, উদ্দীপকের অর্থনৈতিক অসম প্রতিযোগিতা দুর্নীতির একমাত্র কারণ নয় - উক্তিটি যথার্থ।"
        }
      ]
    },
    {
      "number": "10",
      "uddipok": "পরিবেশগত বিপর্যয়ের কারনে বৈশ্বিক উষ্ণতা বেড়ে যাচ্ছে। এ পরিবর্তন পৃথিবীর সকল স্থানে ভৌত,প্রাকৃতিক, সামাজিক ও অর্থনৈতিক ক্ষেত্রসহ মানব গোষ্ঠীর জীবন ও জীবিকার ওপর ব্যাপক প্রভাব ফেলছে। কিন্তু এ পরিবর্তন নিছক প্রাকৃতিক নয় বরং এর বেশিরভাগই মানুষেরই সৃষ্টি।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যারা স্বাভাবিক জীবনযাপন করতে পারেনা, নিজেদের চাহিদা নিজেরাই পূরণ করতে পারে না, তাদেরকেই বলা হয় বিশেষ চাহিদার জনগোষ্ঠী।"
        },
        {
          "label": "খ",
          "question": "",
          "explanation": "ইভটিজিং বলতে নারীকে উত্ত্যক্ত করা বা বিব্রত করা যে বোঝায়। সৃষ্টির বিবরণে জানা যায়, 'ইভ' হলেন বাইবেল ও কুরআনের বর্ণিত পৃথিবীর প্রথম নারী বিবি হওয়া। আর বর্তমানে 'ইভ' বলতে সমগ্র নারী জাতিকে বোঝায় আর 'টিজিং' হলো হয়রানি করা। তাই ইভটিজিং বলতে বোঝায় নারীকে উত্ত্যক্ত করা, ঠাট্টা করা, বিরক্ত করা বা বিব্রত করা। ইভটিজিং একটি সামাজিক ব্যাধি। এর ফলে নারীদের নিরাপত্তা ব্যাহত হয়। ইভটিজিং মানুষের মানবিক মূল্যবোধকে ধ্বংস করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত বৈশ্বিক উষ্ণতা বেড়ে যাওয়ার কারণ হলো জলবায়ু পরিবর্তন। জলবায়ু পরিবর্তন বর্তমান বিশ্বে অন্যতম আলোচিত বিষয়। বর্তমান বিশ্বের সবচেয়ে আশঙ্কাজনক এবং উদ্বেগের বিষয় হলো জলবায়ু পরিবর্তন ও এর ফলে সংঘটিত নানা রকম দুর্যোগ। সাধারণত কোন জায়গার গড় জলবায়ু দীর্ঘমেয়াদি ও অর্থপূর্ণ পরিবর্তনকে জলবায়ু পরিবর্তন বলা হয়। জলবায়ু পরিবর্তনজনিত কয়েকটি সমস্যার উদাহরণ হল বারবার খরা, অতিবৃষ্টি, অনাবৃষ্টি, ঘূর্ণিঝড়, ভূমিক্ষয়, জলোচ্ছ্বাস, ভূমিধস প্রভৃতি প্রাকৃতিক দুর্যোগ। এসব প্রাকৃতিক দুর্যোগের পাশাপাশি বায়ুমণ্ডলের তাপমাত্রা বেড়ে যাচ্ছে। অন্যদিকে, বৈশ্বিক উষ্ণায়নের ফলে মেরু অঞ্চলে জমে থাকা ববফ গলে সমুদ্রপৃষ্ঠের উচ্চতা বৃদ্ধি করেছে।ফলে একদিকে উপকূলীয় অঞ্চল তলিয়ে যাচ্ছে এবং স্বাদু পানির সাথে লবণাক্ত পানি মিশে পানযোগ্য পানি ও কৃষি উৎপাদন ক্ষতিগ্রস্ত হচ্ছে। বিশ্বব্যাপী রাসায়নিক পদার্থ, রাসায়নিক সার, কীটনাশক ইত্যাদির ব্যাপক ব্যবহারের ফলে জলবায়ু পরিবর্তন ঘটছে। এছাড়া বিলাসদ্রব্যের উৎপাদন ও ব্যাপক ব্যবহার বায়ুমণ্ডলের সি এফ সি, মিথেন, ওজন, নাইট্রাস অক্সাইড প্রভৃতি গ্যাস বৃদ্ধি পাচ্ছে এবং বিশ্ব জলবায়ু দ্রুত পরিবর্তন হচ্ছে। অপরিকল্পিত শিল্পায়ন, নগরায়ন, মাটি দূষণ, ইত্যাদির মাধ্যমে জলবায়ু পরিবর্তনকে ত্বরান্বিত করছে। সুতরাং উপরিউক্ত আলোচনার প্রেক্ষিতে বলা যায়, উদ্দীপকে বর্ণিত বৈশ্বিক উষ্ণতা বেড়ে যাওয়ার কারণ হলো জলবায়ু পরিবর্তন। কেননা, জলবায়ু পরিবর্তনের ফলে প্রাকৃতিক বিভিন্ন ধরনের বিপর্যয় দেখা যায় যার প্রভাব পৃথিবীর সকল স্থানে ভৌত, প্রাকৃতিক, সামাজিক ও অর্থনৈতিক ক্ষেত্রসহ মানব গোষ্ঠীর জীবন ও জীবিকার ওপর ব্যাপক প্রভাব ফেলে। যেমনটি দেখা গিয়েছে উপরের উদ্দীপকে।"
        },
        {
          "label": "ঘ",
          "question": "",
          "explanation": "\"এ পরিবর্তন নিছক প্রাকৃতিক নয় বরং এর বেশিরভাগই মানুষের সৃষ্টি\"- এ উক্তিটির সাথে আমি একমত। জলবায়ু পরিবর্তন বিভিন্ন কারণে হয়ে থাকে। এসব কারণগুলোকে দুটি ভাগে ভাগ করা যায়। যথা- ১. প্রাকৃতিক কারণ ও ২. মানব সৃষ্ট কারণ। প্রাকৃতিক কারণের জলবায়ুতে বিভিন্ন পরিবর্তন সাধিত হয়। যেমন- পৃথিবীর অক্ষরেখার দিক পরিবর্তন, পৃথিবীর বিভিন্ন গতিশীল প্রক্রিয়া, সৌর বিকিরণের মাত্রা ইত্যাদি। মূলত মানবকুলই জলবায়ু পরিবর্তনের প্রধান কারণ। জলবায়ু পরিবর্তন বেশিরভাগ মানুষের সৃষ্টি। যেমন মানুষ অপরিকল্পিতভাবে নগরায়ন ও শিল্পায়ন করে মাটি দূষণ, পানি দূষণ, বায়ু দূষণ করছে। যেখানে সেখানে ময়লা আবর্জনা, কলকারখানার রাসায়নিক বজ্র ফেলে তারা পরিবেশ দূষিত করছে। যার ফলে জলবায়ু পরিবর্তন ঘটছে। অবাধে বৃক্ষ নিধনের ফলে বনভূমি উজাড় হচ্ছে। এর ফলে বায়ুতে কার্বন ডাই অক্সাইডের পরিমাণ বৃদ্ধি পাচ্ছে। আর কার্বন ডাই-অক্সাইড বৃদ্ধির ফলে বৈশ্বিক উষ্ণতা বেড়ে যাচ্ছে, যা জলবায়ু পরিবর্তনকে ত্বরান্বিত করছে। মানুষ দিন দিন জীবাশ্ম জ্বালানির ব্যবহার বৃদ্ধি করছে। যার ফলে বায়ুতে বিভিন্ন ধরনের গ্রীন হাউজ গ্যাস যেমন- মিথেন, সিএফসি,নাইট্রোজেন, সালফার ডাই অক্সাইড বেড়ে যাচ্ছে। আর এসব গ্যাস বায়ুমণ্ডলের উষ্ণতা বৃদ্ধি ঘটায়। এসবের ব্যবহার মানব জীবন ও জীববৈচিত্র্যকে ও হুমকির মুখে ঠেলে দিচ্ছে। সুতরাং উপযুক্ত আলোচনার প্রেক্ষিতে বলা যায়, \"জলবায়ু পরিবর্তন নিছক প্রাকৃতিক নয় বরং এর বেশিরভাগই মানুষের সৃষ্টি\" উক্তিটি যথার্থ।"
        }
      ]
    },
    {
      "number": "11",
      "uddipok": "অন্ধত্বের শিকার সুমন তার পরিবারের কাছে নিগৃহীত। তার দাদি তাকে অমঙ্গলের চিহ্ন ভেবে সারাক্ষণ বিভিন্ন ধরনের ভর্ৎসনা করেন। সুমন সব সময় একাকী বসে নিজের ভাগ্যকে দোষার করতে থাকে। পরিবারের সদস্যদের প্রতি সে আর্থিকভাবে নির্ভরশীল বলে আরো বেশি মনেঃকষ্টের ভোগে। সে কোথাও একা যেতেও পারে না। ফলে সে গৃহবন্দী দুর্বিসহ জীবন কাটায়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "AIDS- এর পূর্ণরূপ হলো - Acquired Immune Deficiency Syndrome."
        },
        {
          "label": "খ",
          "question": "",
          "explanation": "প্রতিবন্ধীর অন্যতম দুটি কারণ হলো - ১. শারীরিক কারণ: শরীরের কোন অঙ্গ-প্রত্যঙ্গের অংশবিশেষ বা পুরোটাই হারিয়েছে এবং কাজ করার ক্ষমতা নেই তারা শারীরিক প্রতিবন্ধিতার শিকার। যেমন- অন্ধ, বধির, বোবা, ল্যাংড়া, অপুষ্টির শিকার প্রভৃতি শারীরিক প্রতিবন্ধীর অন্তর্ভুক্ত। ২. সামাজিক কারণ: যারা বিভিন্ন সামাজিক পরিস্থিতির কারণে অবাঞ্চিত ও লাঞ্ছিত জীবনযাপন করে তারাই সামাজিক প্রতিবন্ধতার শিকার। যেমন- কয়েদি, পরিত্যাক্ত শিশু, এতিম ইত্যাদি।"
        },
        {
          "label": "গ",
          "question": "",
          "explanation": "উদ্দীপকে সুমন একজন দৃষ্টি প্রতিবন্ধী। শারীরিক যোগ্যতার ভিত্তিতে পৃথিবীতে দুই ধরনের মানুষ দেখতে পাওয়া যায়। এক ধরনের মানুষ নিখুঁত দেহ বৈশিষ্ট্যের অধিকারী, অন্য ধরনের মানুষ রয়েছে যারা দেহগত দিক থেকে ত্রুটিপূর্ণ। এ শ্রেণীর মানুষকে বলা হয় প্রতিবন্ধী। 'উইকিপিডিয়ায় ' প্রতিবন্ধীত্বের সংজ্ঞা দিতে গিয়ে বলা হয়েছে যে, বয়স, লিঙ্গ, জাতি, সংস্কৃতি সামাজিক অবস্থান অনুযায়ী আর দশজন, যে কাজ করতে পারে ইমপেয়ারমেন্ট -এর কারণে সে কাজগুলো প্রাত্যহিক জীবনে করতে না পারার অবস্থানটাই হলো প্রতিবন্ধীকতা।প্রতিবন্ধীত্বের কারণ ও ধরন অনুসারে প্রতিবন্ধী ব্যক্তিদের প্রধানত কয়েকটি শ্রেনীতে বিভক্ত করা যায় । যেমন- ১. দৃষ্টি প্রতিবন্ধী, ২. শ্রবণ প্রতিবন্ধী, ৩. শারীরিক প্রতিবন্ধী, ৪. বাক প্রতিবন্ধী, ৫. মানসিক প্রতিবন্ধী, ৬. চরম প্রতিবন্ধী ও ৭. বহুমুখী প্রতিবন্ধী। এগুলোর মধ্যে দৃষ্টি প্রতিবন্ধীর অন্যতম। সম্পূর্ণ দৃষ্টিহীনতা,উভয় চোখে আংশিক বা কম দেখতে পারা,এক চোখে দেখতে পাওয়া, দৃষ্টি ক্ষেত্র ২০ ডিগ্রি হতে ৪০ ডিগ্রীর মধ্যে থাকা, যথাযথ লেন্স ব্যবহারের পরেও দৃষ্টি তীক্ষ্ণতা ৬/১৮ বা ২০/৬০ এর মধ্যে থাকা ইত্যাদি বৈশিষ্ট্য সম্পূর্ণ ব্যক্তিদের বলা হয় দৃষ্টি প্রতিবন্ধী। দৃষ্টি প্রতিবন্ধীকে শারীরিক প্রতিবন্ধীর শ্রেণীতে অন্তর্ভুক্ত করা হয়ে থাকে। উদ্দীপকে দেখা যায়, সুমন অন্ধত্বের শিকার যা দৃষ্টি প্রতিবন্ধীদের বৈশিষ্ট্যের সাথে সামঞ্জস্যপূর্ণ। এছাড়া সুমন দৃষ্টি প্রতিবন্ধীদের ন্যায় বিভিন্ন ধরনের সমস্যায় ভোগে।"
        },
        {
          "label": "ঘ",
          "question": "",
          "explanation": "সুমনের মতো প্রতিবন্ধীদের সমস্যা সমাধানের বিভিন্ন উপায় রয়েছে। সেগুলোর সঠিক বাস্তবায়নই পারে তাদের এসব সমস্যার সমাধান করতে। দৃষ্টি প্রতিবন্ধী তথা প্রতিবন্ধীদের সমস্যার কোন শেষ নেই। মানবেতর জীবনযাপন কারি এ জনগোষ্ঠীর সমস্যার সমাধান করা ব্যক্তি, রাষ্ট্র, বেসরকারি সংস্থাসহ সকল সচেতন নাগরিকদের দায়িত্ব। প্রতিবন্ধীর জনগোষ্ঠীর অধিকার, চাহিদা, মেধা, যোগ্যতা ও অবদান সম্পর্কে সচেতনতা সৃষ্টির কার্যকর পদক্ষেপ গ্রহণ করতে হবে। প্রতিবন্ধীরা অন্য সকলের মত সমঅধিকারের দাবিদার। তাই সমাজ ও রাষ্ট্রীয় জীবন তাদের সমঅংশগ্রহণের বাধাসমূহ দূর করতে হবে। প্রতিবন্ধীদের সমস্যা সমাধানের জন্য প্রয়োজন দৃষ্টিভঙ্গির পরিবর্তন। প্রতিবন্ধিত্ব কোন পাপের ফল নয়, অভিশাপ নয়, সহমর্মিতার মনোভাব পোষণ করে তাদেরকে সাধারন মানুষের মতো ভাবতে হবে। সার্বজনীন গণশিক্ষা আমার শিক্ষা সূচিতেসূচিতে সমতা অপূর্ণ অংশগ্রহণের নীতিমালা অনুসরণ করতে হবে। এসব প্রতিবন্ধীদের সাথে নমনীয় আচরণ করতে হবে এবং তাদের সাথে দূরত্ব ঘুচিয়ে মিলেমিশে থাকতে হবে। তাদের প্রতি ঘৃণা ও অবজ্ঞা পরিহার করতে হবে। তাদের আলাদাভাবে না দেখে সাধারণ নাগরিকের মতোই মৌলিক উপকরণের ব্যবস্থা করতে হবে। এছাড়াও প্রতিবন্ধী ও তাদের পরিবার চিহ্নিত করে তাদের প্রয়োজনীয় শিক্ষা ও প্রশিক্ষণের ব্যবস্থা করা, জাতীয়ভাবে নীতিমালা প্রণয়ন করা ও অংশগ্রহণমূলক সুব্যবস্থা করতে হবে। সর্বোপরি সমস্যার সমাধানের জন্য সরকারি বেসরকারি উদ্বেগের পাশাপাশি আমাদের সবাইকে এগিয়ে আসতে হবে। উপরিউক্ত ব্যবস্থাদি গ্রহণ ও বাস্তবায়ন করলে সুমনের মত প্রতিবন্ধীদের সমস্যা সমাধান হবে।"
        }
      ]
    }
  ]
}