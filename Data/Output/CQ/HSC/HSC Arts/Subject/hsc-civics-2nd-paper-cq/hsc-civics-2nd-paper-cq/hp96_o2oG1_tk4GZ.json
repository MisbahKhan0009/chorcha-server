{
  "title": "ক্যান্টনমেন্ট কলেজ, রংপুর ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "'ক' মহাদেশের একটি বৃহৎ অঞ্চলের পাশাপাশি দুটি প্রধান সম্প্রদায় দীর্ঘদিন ধরে বসবাস করছে। এখানে দীর্ঘদিন যাবত বিদেশি ঔপনিবেশিক শাসন বিদ্যমান থাকায় দুই সম্প্রদায়ের জনগণের মধ্যে দ্বন্দ্ব-সংঘাত লেগেই থাকে। সম্প্রদায় দুটির জনগণের মধ্যে শান্তিপূর্ণ সমাধানের লক্ষ্যে কর্তৃপক্ষ বারবার উদ্যোগ গ্রহণ করলেও তা সমাধান হয়নি। পরিশেষে, কর্তৃপক্ষ দুটি সম্প্রদায়কে আলাদা করার চিন্তা করে পার্লামেন্টে আইন পাশ করে। এই আইন অনুযায়ী দুই সম্প্রদায়ের জন্য আলাদা দুটি স্বাধীন ও সার্বভৌম রাষ্ট্রের জন্ম হয়। ফলে দীর্ঘদিন পর সম্প্রদায় দুটির জনগণের মধ্যে শান্তি প্রতিষ্ঠিত হয়।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব উত্থাপন করেন শেরে বাংলা এ. কে. ফজলুল হক।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশের পূর্ণ কর্তৃত্ব কে বোঝায়।প্রাদেশিক স্বার্থ শাসন ব্যবস্থায় দেশরক্ষা, পররাষ্ট্র সংক্রান্ত এবং অর্থ এ ত্রিবিধ বিচার কর্তৃত্ব কেন্দ্রীয় সরকারের হাতে ন্যাস্ত থাকে। শিক্ষা, স্বাস্থ্য, কৃষি, পুলিশ এবং আইন-শৃঙ্খলা ইত্যাদি বিষয়ের কর্তৃক প্রাদেশিক সরকারের হাতে ন্যাস্ত থাকে। যুক্তরাষ্ট্রীয় পদ্ধতির সরকার ব্যবস্থায় কেন্দ্রীয় সরকার ও প্রাদেশিক সরকারের মধ্যে ক্ষমতার এর বন্টন কে মূলত প্রাদেশিক স্বায়ত্তশাসন বলে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত আইনের সাথে আমার পঠিত ১৯৪৭ সালের ভারত স্বাধীনতা আইনের সাদৃশ্য আছে।  ১৯৪৬ সালের সাম্প্রদায়িক অবস্থার মারাত্মক আবনতির কারণে কংগ্রেস ও মুসলিম লীগের ঐক্য প্রতিষ্ঠার সকল আশার অবসান ঘটে এবং মুসলিম লীগ মন্ত্রীমিশন প্রস্তাবিত গণপরিষদে অংশগ্রহণে অসম্মতির ফলে ১৯৪৬ সালের মন্ত্রীমিশন পরিকল্পনা ব্যর্থ হয়। এ অবস্থায় ব্রিটিশ সরকার ভারতীয়দের নিকট ক্ষমতা হস্তান্তর করে ভারত ত্যাগের ঘোষণা দেয়। আরে ঘোষনার দ্রুত বাস্তবায়নের লক্ষ্যে লর্ড মাউন্টব্যাটনকে ভারতের গর্ভনর জেনারেল নিয়োগ করা হয়। মাউন্টব্যাটেন তৎকালীন ভারতের সামাজিক ও রাজনৈতিক প্রেক্ষাপটে ভারত বিভাগের একটি বাস্তব ও সর্বসম্মত পরিকল্পনা ব্রিটিশ সরকারের নিকট পেশ করেন। ১৯৪৭ সালের ৩ জুন এ পরিকল্পনা ঘোষণা করা হয়। তাই এ পরিকল্পনা ৩ জুন পরিকল্পনা নামে খ্যাত। কেউ কেউ আবার একে মাউন্টব্যাটেন পরিকল্পনাও বলে থাকেন। ১৯৪৭ সালের ৩ জুনের মাউন্টব্যাটেন পরিকল্পনাকে কার্যকর করার জন্য ১৯৪৭ সালের ১৮ই জুলাই ব্রিটিশ আইন পরিষদের ভারতীয় স্বাধীনতা আইন পাশ করা হয়। ভারতীয়দের শাসন ব্যাপারে ব্রিটিশ সরকারের সর্বশেষ সাংবিধানিক পদক্ষেপ হচ্ছে ভারতীয় স্বাধীনতা আইন প্রণয়ন। এ আইনের ফলে ভারতের ব্রিটিশ শাসনের অবসান ঘটে। ১৯৪৭ সালের ১৪ আগস্ট ও ১৫ আগস্ট যথাক্রমে পাকিস্তান ও ভারত নামে দুটি স্বাধীন রাষ্ট্রের জন্ম হয়। তেমনি ভাবে উদ্দীপকের আইন ও দুটি স্বাধীন রাষ্ট্র প্রতিষ্ঠার মাধ্যমে দুটি সম্প্রদায়ের জনগণের মাঝের শান্তি প্রতিষ্ঠার কথা বলা হয়েছে, যা ১৯৪৭ সালের ভারত শাসন আইনকেই নির্দেশ করেছে। সুতরাং বলা যায়, উদ্দীপকে উল্লেখিত আইনের সাথে ১৯৪৭ সালের ভারত স্বাধীনতা আইন সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: ব্রিটিশ ভারতের তৎকালীন রাজনীতিতে উদ্দীপকের সাথে সঙ্গতিপূর্ণ আইনের অর্থাৎ ১৯৪৭ সালের ভারত স্বাধীনতা আইনের তাৎপর্য অত্যাবশ্যকীয়। ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইন ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশের দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্র দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয় । ভারত সম্রাটের উপাধি বিলোপ করা হয় এবং ভারত সচিবের পদের বিলুপ্তি ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তা ধারায় বৈপ্লবিক পরিবর্তন ঘটে। ১৭৫৭ সালের পলাশী যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যা সমাধান হয় অর্থাৎ, পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের পরিসমাপ্তি ঘটে।ভারতের গভর্নর জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রের গণতন্ত্রের যাত্রা সূচিত হয়। দুটি রাষ্ট্রই স্ব- স্ব সংবিধান প্রণয়নের ক্ষমতা লাভ করে। উপযুক্ত আলোচনার প্রেক্ষিতে বলা যায়, ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতা সংগ্রামের চূড়ান্ত পরিণতি।"
        }
      ]
    },
    {
      "number": "2",
      "uddipok": "'ক' প্রদেশের জনগণ স্বাধীন রাষ্ট্র গঠনের জন্য আন্দোলন করছে। এই আন্দোলন দমনের জন্য 'ক' প্রদেশকে এমনভাবে ভাগ করা হয় যাতে দুটি সম্প্রদায় পরস্পরের বিরুদ্ধে স্বার্থের সংঘাতে জড়িয়ে পড়ে। এর মধ্যে একটি সম্প্রদায় তাদের আন্দোলন সুসংগঠিত করার জন্য একটি রাজনৈতিক দল গঠন করে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "ভারতীয় কংগ্রেসের প্রতিষ্ঠাতা এলান অক্টাভিয়ান হিউম।"
        },
        {
          "label": "খ",
          "question": "",
          "explanation": "ঔপনিবেশিক আমলে ব্রিটিশ শাসকরা ১৯০৫ সালে বাংলাকে ভাগ করে শাসনকার্য পরিচালনা করার যে নীতি গ্রহণ করেছিল তাকেই 'ভাগ কর শান কর' নীতি বলে। এ নীতির আওতায় ব্রিটিশরা বাংলাকে বিভক্ত করে একটি সাম্প্রদায়কে নিজেদের অনুকূলে রেখে অপর সাম্প্রদায়কে শাসন করার পরিকল্পনা গ্রহণ করেছিল। মূলত তাদের উদ্দেশ্য ছিল ব্রিটিশ শাসন দীর্ঘায়িত করা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত ঘটনার সাথে ব্রিটিশ ভারতে ঐতিহাসিক ঘটনা বঙ্গভঙ্গের মিল রয়েছে। অবিভক্ত বাংলার আয়তন ছিল প্রায় দুই লক্ষ বর্গমাইল এবং জনসংখ্যা ছিল প্রায় ৭ কোটি। এ বিশাল আয়তনের প্রদেশের শাসনকার্য পরিচালনা করা একজন গভর্নরের পক্ষে নিতান্ত দুরূহ ও কষ্টসাধ্য ব্যাপার ছিল। তাছাড়া পূর্ব বাংলার জনগণের স্বার্থরক্ষার্থে মুসলিম নেতৃবৃন্দ পূর্ব বাংলাকে আলাদা প্রদেশরূপে গড়ে তোলার জন্য ব্রিটিশ সরকারের নিকট দাবি উত্থাপন করেন। তাই প্রশাসনিক, রাজনৈতিক ও অর্থনৈতিক সুবিধার কথা চিন্তা করে তৎকালীন ভাইসরয় লর্ড কার্জন ১৯০৫ সালের ১ সেপ্টেম্বর বঙ্গভঙ্গ করেন। উদ্দীপকে বলা হয়েছে 'X' প্রদেশের জনগণ স্বাধীন রাষ্ট্র গঠনের জন্য আন্দোলন করছে। এ আন্দোলন দমনের জন্য 'X' প্রদেশকে এমনভাবে ভাগ করা হয়, যাতে দুটি সম্প্রদায়ের জনগণ পরস্পরের বিরুদ্ধে স্বার্থের সংঘাতে জড়িয়ে পড়ে। এর মধ্যে একটি সম্প্রদায় তাদের আন্দোলন সুসংগঠিত করার জন্য একটি রাজনৈতিক দল গঠন করে। এরূপ বর্ণনায় ১৯০৫ সালে সংঘটিত বঙ্গভঙ্গের মিল খুঁজে পাওয়া যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের অনুরূপ একটি রাজনৈতিক দল তথা মুসলিম লীগ ব্রিটিশ ভারতের মুসলমানদের স্বার্থ রক্ষায় অনন্য ভূমিকা পালন করেছিল। উদ্দীপকের বর্ণনায় যে রাজনৈতিক দলের কথা বলা হয়েছে সেটি হলো মুসলিম লীগ। আর উক্ত দলটি ভারতের রাজনৈতিক পটপরিবর্তনে তাৎপর্যপূর্ণ ভূমিকা রাখে। মুসলিম লীগ জন্মলগ্ন থেকেই মুসলমানদের স্বার্থরক্ষায় কাজ করতে থাকে। রাজনৈতিক পথপরিক্রমায় একসময় মুসলিম লীগের মধ্যে এ ধারণা বদ্ধমূল হয় যে, ভারতে অখন্ডভাবে মুসলমানদের স্বার্থরক্ষা হতে পারে না। তাই মুসলমানগণ আলাদা দল গঠনের প্রয়োজনীয়তা উপলব্ধি থেকেই ১৯০৬ সালে মুসলিম লীগের আত্মপ্রকাশ ঘটেছিল। শুধু আলাদা দলই নয়, আলাদা রাষ্ট্র গঠনের প্রয়োজনীয়তা উপলব্ধি করেন তৎকালীন মুসলিম লীগ নেতা মোহাম্মদ আলী জিন্নাহ দ্বিজাতি তত্ত্ব ঘোষণা করে ছিলেন। এ তত্ত্বের মূলকথা ছিল, ভারতে মুসলমানরা যেকোনো বিবেচনায় একটা স্বতন্ত্র জাতি এবং তাদের পৃথক জাতিসত্তা রয়েছে। এ পৃথক জাতিসত্তার স্বার্থরক্ষার জন্য ভারতে মুসলমানদের জন্য আলাদা আবাসভূমি প্রয়োজন। পরবর্তীতে মুসলিম লীগ নেতা শেরে বাংলা এ. কে. ফজলুল হকের লাহোর প্রস্তাব দ্বিজাতি তত্ত্বের রূপরেখা হিসেবে কাজ করে। একই সাথে ব্রিটিশদের 'ভাগ কর ও শাসন কর' নীতির ফল হিসেবে ভারতে হিন্দু-মুসলিম সম্পর্কের অবনতি ঘটতে থাকে। মুসলিম লীগ মুসলমানদের স্বার্থরক্ষায় অনড় অবস্থান গ্রহণ করে। এমতাবস্থায় মুসলমানদের স্বার্থরক্ষার জন্য সেই সময় আলাদা রাষ্ট্রের কোনো বিকল্প ছিল না। ফলে ১৯৪৭ সালে ভারতীয় উপমহাদেশ বিভক্ত হয়ে পাকিস্তান ও ভারত নামক দুটি স্বাধীন রাষ্ট্রের জন্ম হয়। আলোচনার শেষে তাই বলা যায়, উদ্দীপকের দলটি তথা মুসলিম লীগ ভারতের রাজনৈতিক ইতিহাসে গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "সদ্য স্বাধীন হওয়া একটি রাষ্ট্রের সংখ্যাগরিষ্ঠ জনগোষ্ঠীকে শোষিত, বঞ্চিত করার জন্য শাসকগোষ্ঠী চাপ সৃষ্টি করতে থাকে। তারা সংখ্যাগরিষ্ঠ সম্প্রদায়ের ভাষা ও সংস্কৃতি ধ্বংস করার লক্ষ্যে পায়তারা শুরু করে। শাসকগোষ্ঠীর এ ধ্বংসাত্মক কাজের জন্য সংখ্যাগরিষ্ঠ জনগোষ্ঠী আন্দোলন শুরু করে। মূলত এ আন্দোলনই পরবর্তী আন্দোলন-সংগ্রামের পথ সৃষ্টি করে, যার ফলশ্রুতিতে বিভিন্ন আন্দোলন তথা সশস্ত্র সংগ্রামের মধ্য দিয়ে বিশ্ব মানচিত্রে একটি স্বাধীন ও সার্বভৌম রাষ্ট্রের সৃষ্টি হয়।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "ছয় দফা ও ১১ দফার বাস্তবায়ন এবং বঙ্গবন্ধু শেখ মুজিবের মুক্তির দাবিতে ১৯৬৮/৬৯ সালে বাংলার মানুষ যে দুর্বার আন্দোলন গড়ে তোলে রাজনৈতিক ইতিহাসে তাই ১৯৬৯ সালের গণঅভ্যুত্থান।"
        },
        {
          "label": "খ",
          "question": "",
          "explanation": "যুক্তফ্রন্ট গঠনের প্রধান উদ্দেশ্য ছিল ক্ষমতাসীন মুসলিম লীগের অন্যায়, অত্যাচার ও বাঙালির প্রতি বিমাতাসুলভ আচরণের অবসান ঘটানো। অর্থাৎ যুক্তফ্রন্ট গঠনের মূল উদ্দেশ্য ছিল মুসলিম লীগকে সমুচিত জবাব দেওয়া ও পূর্ব পাকিস্তানের মানুষের দ্বারা শাসনব্যবস্থা প্রতিষ্ঠা করা। তাছাড়া মুসলিম লীগের দুর্নীতির বিরুদ্ধে লড়াই করাও ছিল যুক্তফ্রন্টের উদ্দেশ্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত আন্দোলনের সাথে ঐতিহাসিক ভাষা আন্দোলনের মিল পাওয়া যায়। ১৯৫২ সালে রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানায়। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনে রূপ নেয়। ঢাকা বিশ্ববিদ্যালয়কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে। ছাত্রজনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। এতে সালাম, বরকত, জব্বার, শফিউরসহ অনেকে শহিদ হন। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা আনুষ্ঠানিকভাবে স্বীকৃত হয়। উদ্দীপকে দেখা যায়, 'ক' একটি স্বাধীন রাষ্ট্র এবং এই রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। কিন্তু এর প্রতিবাদে ওই সংখ্যাগরিষ্ঠ জনগোষ্ঠী তীব্র আন্দোলন গড়ে তোলে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকের সাদৃশ্যপূর্ণ আন্দোলন তথা ভাষা আন্দোলন বাংলা ভাষাভাষী জনগণের পরবর্তী আন্দোলনগুলোর অনুপ্রেরণা যুগিয়েছে বলে আমি মনে করি। ভাষা আন্দোলন শুরুতে কেবলই ভাষাকেন্দ্রিক একটি সাংস্কৃতিক আন্দোলন থাকলেও অচিরেই তা রাজনৈতিক আন্দোলনে পরিণত হয়। এটি ছিল বাঙালি জাতীয়তাবাদ বিকাশের প্রথম পদক্ষেপ। কেননা, এর মাধ্যমেই ভাষাভিত্তিক চেতনায় বাঙালিরা সর্বপ্রথম নিজেদের স্বতন্ত্র সত্তা ও স্বতন্ত্র অধিকার সম্পর্কে সচেতন হয়ে উঠেছিল। ভাষা আন্দোলনের অনুপ্রেরণায় বিভিন্ন অসাম্প্রদায়িক ছাত্র ও রাজনৈতিক সংগঠন গড়ে ওঠে। ভাষা আন্দোলনের প্রেরণায় উদ্বুদ্ধ হয়ে বাঙালিরা তাদের ন্যায়সংগত অধিকার আদায়ে দাবি উত্থাপনের সৎ সাহস অর্জন করে। এর প্রত্যক্ষ ফল হলো ১৯৫৪-এর নির্বাচনে একুশ দফাভিত্তিক কর্মসূচি। তাছাড়া ভাষা আন্দোলন বাঙালিদের রক্তের বিনিময়ে 'জাতীয়তা আদায়ের শিক্ষা দেয়। সেই সাথে বাঙালি জাতি আত্মনিয়ন্ত্রণ অধিকার আদায়ের সুদৃঢ় প্রেরণা লাভ করে। ২১ ফেব্রুয়ারির বিয়োগান্তক ঘটনায় বাংলার বুদ্ধিজীবী সমাজ সংগ্রামী চেতনায় জেগে ওঠে। ছাত্র, শিক্ষক, কৃষক, শ্রমিক, ব্যবসায়ী নির্বিশেষে সর্বস্তরের জনগণের মধ্যে এক বৈপ্লবিক চেতনার উন্মেষ ঘটে, যা পরবর্তীকালে স্বাধীনতা আন্দোলনের প্রেরণা জোগায়। ভাষা আন্দোলনে ছাত্র, শিক্ষক, বুদ্ধিজীবী, কৃষক তথা সর্বস্তরের মানুষের মধ্যে যে ঐক্য স্থাপিত হয় তার ফলশ্রুতিতেই পরবর্তীকালে '৫৪-এর যুক্তফ্রন্ট নির্বাচনে বিপুল ব্যবধানে জয়লাভ, '৬৬-এর ৬ দফা আন্দোলন, উনসত্তরের গণঅভ্যুত্থান, সত্তরের সাধারণ নির্বাচন এবং একাত্তরের মুক্তিযুদ্ধে বাঙালিদের বিজয় অর্জিত হয়। আর এসব কারণেই বলা যায়, উদ্দীপকের উক্ত আন্দোলন তথা ভাষা আন্দোলন 'স্বাধীন বাংলাদেশের অভ্যুদয়ে' প্রেরণা যুগিয়েছে।"
        }
      ]
    },
    {
      "number": "4",
      "uddipok": "ভারতীয় উপমহাদেশে 'ক' একটি স্বাধীন রাষ্ট্র। হাজার মাইল দূরত্বে অবস্থিত এর একটি প্রদেশ 'খ'। স্বাধীনতা লাভের পর কেন্দ্রীয় সরকার দীর্ঘদিন নির্বাচনের মাধ্যমে কেন্দ্রীয় ও প্রাদেশিক সরকার গঠনের কোনো উদ্যোগ গ্রহণ না করে নানা অজুহাতে নির্বাচন বিলম্বিত করতে থাকে। জনগণ আন্দোলনের প্রস্তুতি নিলে সরকার নির্বাচনের ধারা সংশোধন করে প্রাদেশিক নির্বাচনের তারিখ ঘোষণা করে। প্রদেশের কয়েকটি রাজনৈতিক দল জোটবদ্ধ হয়ে নির্বাচনে অংশগ্রহণ করে বিপুল ভোটে জয়লাভ করে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "তিতুমীরের পূর্ণ নাম মীর নিসার আলী।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে পাকিস্তানি হানাদার বাহিনী নিরীহ ও নিরস্ত্র বাঙালিদের ওপর যে হত্যাযজ্ঞ চালায় তা 'অপারেশন সার্চলাইট' নামে পরিচিত। পাকিস্তানের তৎকালীন প্রেসিডেন্ট ইয়াহিয়া খানের নির্দেশে পাকিস্তানি সেনাবাহিনী ১৯৭১ সালের ২৫ মার্চ রাতে রাজারবাগ পুলিশ লাইন্‌স, পিলখানার ই পি আর ঘাঁটি, ঢাকা বিশ্ববিদ্যালয় এলাকা, পুরোনো ঢাকার হিন্দুপ্রধান এলাকাসহ পূর্ব বাংলার বিভিন্ন স্থানে ভয়াবহ গণহত্যা চালায় । এ নারকীয় গণহত্যার সাংকেতিক নাম ছিল 'অপারেশন সার্চলাইট'।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত নির্বাচনের সাথে আমার পাঠ্যবইয়ের ১৯৫৪ সালে প্রাদেশিক নির্বাচনের মিল রয়েছে। এ নির্বাচনে যুক্তফ্রন্ট বিপুল ভোটে জয়লাভ করে । পূর্ব পাকিস্তানে ১৯৫৪ সালের প্রাদেশিক পরিষদের নির্বাচন অত্যন্ত গুরুত্বপূর্ণ। এ নির্বাচনে আওয়ামী লীগ ও সমামনা রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা হিসেবে ‘যুক্তফ্রন্ট' নামে একটি রাজনৈতিক জোট গঠন করে । উদ্দীপকে বলা হয়েছে, ভারতীয় উপমহাদেশে 'ক' একটি স্বাধীন রাষ্ট্র। হাজার মাইল দূরত্বে এর একটি প্রদেশ রয়েছে। স্বাধীনতা লাভের পর কেন্দ্রীয় সরকার নানা অজুহাতে নির্বাচন বিলম্বিত করতে থাকে। এক পর্যায়ে জনগণ আন্দোলনের প্রস্তুতি নিলে সরকার নির্বাচনি ধারা সংশোধন করে প্রাদেশিক নির্বাচনের তারিখ ঘোষণা করে। প্রদেশের কয়েকটি রাজনৈতিক দল জোটবদ্ধ হয়ে এ নির্বাচনে অংশগ্রহণ করে এবং বিপুল ভোটে বিজয় লাভ করে। এখানে ১৯৫৪ সালের যুক্তফ্রন্ট নির্বাচনের প্রতি ইঙ্গিত করা হয়েছে। এ নির্বাচনে মুসলিম লীগের ভরাডুবি হয়। নির্বাচনের ফলাফলে দেখা যায়, যুক্তফ্রন্ট ২৩৭টি মুসলিম আসনের মধ্যে ২২৩টি আসন লাভ করে। অন্যদিকে, ১৯৪৭ সাল থেকে ক্ষমতায় আসীন মুসলিম লীগ পায় মাত্র ৯টি আসন। অমুসলিম আসনে কংগ্রেস ২৪টি আসন এবং তফসিলি ফেডারেশন ২৭টি আসন লাভ করে এবং স্বতন্ত্র মুসলিঁম পায় ৪টি এবং অমুসলিম পায় ১টি আসন। সুতরাং বলা যায়, ১৯৫৪ সালের প্রাদেশিক নির্বাচনে যুক্তফ্রন্টের ব্যালট বিপ্লব ঘটেছিল।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে বর্ণিত নির্বাচন অর্থাৎ ১৯৫৪ সালের প্রাদেশিক নির্বাচন বাঙালি জাতীয়তাবাদের বিকাশ ও স্বাধিকার আন্দোলনে পুরোপুরি সহায়ক ছিল। ১৯৫৪ সালের প্রাদেশিক নির্বাচনে যুক্তফ্রন্টের বিজয় ছিল মূলত বাঙালি জাতীয়তাবাদের বিজয়। ভাষা আন্দোলনের ফলে সৃষ্ট বাঙালি জাতীয়তাবাদের চেতনার আনুষ্ঠানিক প্রকাশ ঘটে এ নির্বাচনে জয়লাভের মধ্য দিয়েই। যুক্তফ্রন্টের বিজয়ে বাঙালি জাতির স্বায়ত্তশাসনের দাবি জয়যুক্ত হয়। আর ১৯৬৬ সালে বঙ্গবন্ধুর উত্থাপিত ছয় দফায়ও এ দাবিটিই প্রাধান্য পায়। আর স্বায়ত্তশাসনের এ চেতনা থেকেই অর্জিত হয় স্বাধীন বাংলাদেশ। পূর্ব বাংলার স্বাধিকার অর্জনের ক্ষেত্রে ১৯৫৪ সালের নির্বাচনে যুক্তফ্রন্টের বিজয় ছিল গুরুত্বপূর্ণ প্রেরণা। এ নির্বাচন পূর্ব বাংলার মানুষের মধ্যে যে ঐক্যবদ্ধ চেতনার জন্ম দিয়েছিল তা পরবর্তী জাতীয় রাজনীতিতে বিশেষ প্রভাব ফেলে। এ নির্বাচনের ফলাফল এটাই প্রমাণ করে, পূর্ব বাংলার রাজনৈতিক, অর্থনৈতিক, সামাজিক ও সাংস্কৃতিক স্বার্থ পশ্চিম পাকিস্তান হতে সম্পূর্ণ পৃথক। আর এ অঞ্চলের নেতৃবৃন্দই তাদের স্বার্থ সংরক্ষণে সক্ষম। যুক্তফ্রন্টের নির্বাচনি কর্মসূচি বাঙালির বঞ্চনা ও শোষণের বিভিন্ন দিক তুলে ধরে। ফলে জনগণের রাজনৈতিক সচেতনতা বৃদ্ধি পায়। যুক্তফ্রন্টের বিজয় পূর্ব বাংলার জনগণের পূর্ণ আঞ্চলিক স্বায়ত্তশাসনের দাবি জোরদার করে। ভাষা আন্দোলনের মাধ্যমে বাংলা ভাষার মর্যাদা প্রতিষ্ঠার যে দাবি উঠেছিল যুক্তফ্রন্টের বিজয়ের মধ্য দিয়ে সে দাবি পূরণের পথ সুগম হয় । আর এ পথ ধরেই বাঙালি স্বাধিকার আন্দোলনের দিকে অগ্রসর হয় এবং স্বাধীন ও সার্বভৌম বাংলাদেশ প্রতিষ্ঠা করতে সক্ষম হয়। পরিশেষে বলা যায়, যুক্তফ্রন্টের বিজয় পূর্ব বাংলার জনমনে বিপুল প্রভাব ফেলে। ফলে তারা জাতীয়তাবাদের চেতনায় উদ্ভাসিত হয়ে ওঠে যা তাদেরকে স্বাধিকার আন্দোলনের পথে এগিয়ে নিয়ে যায়।"
        }
      ]
    },
    {
      "number": "5",
      "uddipok": "জনাব 'ক' একজন রাজনৈতিক ব্যক্তিত্ব। তিনি বরিশালে জন্মগ্রহণ করেন। তিনি দরিদ্র কৃষককুলের অর্থনৈতিক মুক্তির জন্য ঋণ সালিশি বোর্ড, কৃষক-শ্রমিক পার্টি গঠন করেন, জমিদারি প্রথা উচ্ছেদ করেন। অপরদিকে, জনাব 'খ' একজন রাজনৈতিক ব্যক্তিত্ব। তিনি ছিলেন অবিভক্ত বাংলার শেষ মুখ্যমন্ত্রী। গণতন্ত্র প্রতিষ্ঠায় তিনি আজীবন সংগ্রাম করেছেন। সামরিক শাসনের বিরোধিতা করে জেলও খেটেছেন।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "পবিত্র কুরআনে বর্ণিত পাঁচটি ফরজ বিষয়ের কোনো প্রকারের কুসংস্কার ও বিকৃতির প্রয়োগ না করে কুরআনের নির্দেশ পালন করার জন্য হাজী শরীয়তউল্লাহ যে আন্দোলন করেছিলেন তা ফরায়েজি আন্দোলন নামে পরিচিত।"
        },
        {
          "label": "খ",
          "question": "",
          "explanation": "ভারতবর্ষে হিন্দু মুসলিমদের মধ্যে ঐক্যের পথ প্রশস্ত করে বেঙ্গল প্যাক্ট। আর বেঙ্গল প্যাক্ট স্থাপনে দেশবন্ধু চিত্তরঞ্জন দাসের ভূমিকা অবিস্মরণীয়। চিত্তরঞ্জন দাস বুঝতে সক্ষম হন যে, বাংলার মুসলমানদের দাবি-দাওয়া উপেক্ষা করে ভারতের স্বাধীনতা অর্জন সম্ভব নয়। তাই তিনি বাংলার মুসলিম নেতা এ. কে. ফজলুল হক ও হোসেন শহীদ সোহরাওয়ার্দীর সহযোগিতায় হিন্দু-মুসলিম সাম্প্রদায়িক বন্ধনকে সুদৃঢ় করার লক্ষ্যে একটি ঐতিহাসিক চুক্তি সম্পাদন করেন। এই চুক্তিকে ইতিহাসে বেঙ্গল প্যাক্ট বলা হয়। ১৯২৩ সালে স্বরাজ পার্টির এক সভায় বেঙ্গল প্যাক্ট আনুষ্ঠানিকভাবে অনুমোদন লাভ করে।"
        },
        {
          "label": "গ",
          "question": "",
          "explanation": "নিম্নের অনুরূপ: জনাব 'খ' এর সাথে আমার পঠিত রাজনৈতিক ব্যক্তিত্ব হোসেন শহীদ সোহরাওয়ার্দির সাদৃশ্য রয়েছে। হোসেন শহীদ সোহরাওয়ার্দী ছিলেন অবিভক্ত বাংলার শেষ মুখ্যমন্ত্রী এবং নিয়মতান্ত্রিক রাজনীতির পুরোধা। সংসদীয় গণতান্ত্রিক ঐতিহ্য ও রীতিনীতি, আইনের শাসন, আইন সবার সার্বভৌমত্ব এবং নিয়ম তান্ত্রিক রাজনীতির প্রতি তার ছিল অসাম্য শ্রদ্ধাবোধ। তিনি পাকিস্তানের বিরোধী রাজনৈতিক দলের স্রষ্টা। তিনি বিশ্বাস করতেন শক্তিশালী বিরোধীদল ব্যতীত গণতন্ত্র অর্থহীন, শত প্রলোভন ও নির্যাতনের মুখেও গণতন্ত্রের প্রতি তিনি ছিলেন আপোষহীন যোদ্ধা। উদ্দীপকে জনাব 'খ' একজন রাজনৈতিক ব্যক্তিত্ব। তিনি ছিলেন অবিভক্ত বাংলার শেষ মুখ্যমন্ত্রী। গণতন্ত্র প্রতিষ্ঠায় তিনি আজীবন সংগ্রাম করেছেন। সামরিক শাসনের বিরোধিতা করে জেল ও খেটেছেন তিনি। এরূপ ঘটনায় স্পষ্টভাবে অবিভক্ত বাংলার গণতন্ত্রের পুরোধা হোসেন শহীদ সোহরাওয়ার্দীর পরিচয় স্পষ্ট হয়ে ওঠে। কেননা, তিনি ছিলেন সত্যিকারে গণতন্ত্রমনা রাজনৈতিক ব্যক্তিত্ব। গণতন্ত্রের প্রতি তার এর ভূমিকার কারণে তাকে গণতন্ত্রের মানসপুত্র বলা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: জনাব 'ক' এর সাথে শেরে বাংলা এ. কে. ফজলুল হকের সাদৃশ্য রয়েছে। তার কর্মকাণ্ড সুযোগ কৃষক স্বার্থ সীমাবদ্ধ ছিল না বরং তা আরো বিস্তৃত ছিল- মন্তব্যটি যথার্থ।  উদ্দীপকের জনাব 'ক'- এর জন্য বরিশাল জেলায় যিনি কৃষক কুলের অর্থনৈতিক মুক্তির জন্য ঋণ- সালিশি বোর্ড, কৃষক শ্রমিক -পার্টি গঠন ও জমিদারির প্রথা উচ্ছেদ করেন। এর বর্ণনা শেরে বাংলা এ. কে ফজলুল হককে আমাদের সামনে উপস্থাপন করেন।  বাংলা সাধারণ মানুষ ও কৃষকদের ভাগ্যোন্নয়নে যারা রাজনীতি করেছেন তাদের মধ্যে শেরে বাংলা এ.কে ফজলুল হক আজ স্মরণীয়। তিনি কংগ্রেস ও মুসলিম লীগের উচ্চপর্যায়ের রাজনীতির সাথে যুক্ত থেকেও সাধারণ মানুষ বিশেষ করে কৃষকদের কল্যাণে নানাবিধ কার্যক্রম ও পদক্ষেপ গ্রহণ করেছিলেন। সারা বাংলা জুড়ে তার নেতৃত্বে কৃষকদের ভাগ্যোন্নয়নের ধারা সূচিত হয়। 'বাংলার কৃষক, কৃষক বাংলা 'এ কথাটি শেরেবাংলা এ.কে ফজলুল হক মনে প্রানে বিশ্বাস করতেন। তিনি জানতেন বাংলার কৃষককুলের মুক্তি ব্যতীত বাংলার মুক্তি সম্ভব নয়। তাই তিনি অশিক্ষিত কৃষকদেরকে সচেতন করে তোলার জন্য কৃষক- প্রজা আন্দোলন গড়ে তোলেন। অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বঙ্গীয় কৃষি ঋণ আইন পাস করেন।এছাড়া তিনি মুখ্যমন্ত্রী থাকাকালীন সময়ে ১৯৩৭ সালে ঋণ- সালিশি বোর্ড গঠন করেন, যার ফলে কৃষকদের ঋণভার লাঘব হয়। ১৯৩৮ সালে বঙ্গীয় প্রজাস্বত্ব আইন পাশ হওয়ার পর জমির উপর কৃষকদের স্বত্ব প্রতিষ্ঠিত হয়। এ.কে. ফজলুল হক তার কর্মকাণ্ডকে শুধু কৃষকদের স্বার্থ সংরক্ষণ এর মধ্যে সীমাবদ্ধ রাখিনি বরং রাজনীতি, শিক্ষা সহ আরো অনেক বিষয়ে তার ভূমিকা ও গৃহীত পদক্ষেপসমূহ ইতিহাসে স্বর্ণাক্ষরে লেখা রয়েছে। তিনি তৎকালীন ভারতীয় উপমহাদেশের মুসলমান সম্প্রদায়ের মধ্যে ইংরেজি শিক্ষার ভীতি দূর করেন এবং ১৯১২ সালে মুসলিম শিক্ষা সমিতি গঠনের মাধ্যমে তাদের মধ্যে ইংরেজি শিক্ষার বিস্তার ঘটান। ১৯০৬ সালে সর্বভারতীয় আন্দোলনের মাধ্যমে ভারতীয় জনগোষ্ঠীকে ইংরেজি শিক্ষায় দীক্ষিত হওয়ার পথকে শুগম করেন। পূর্ব বাংলার জনগণের শিক্ষার পথকে উন্মুক্ত করতে শিক্ষা পরিকল্পনা পেশ করেন। এছাড়াও বাঙালি জাতির রাজনৈতিক অধিকার সুরক্ষায় তার অবদান অনস্বীকার্য। লাহোর প্রস্তাব, যুক্তফ্রন্ট নির্বাচন, হিন্দু মুসলিম স্বার্থের সমন্বয়, বাঙ্গালীদের ঐক্যবদ্ধ করার প্রভৃতি পদক্ষেপ তাকে ইতিহাসে নায়ক হিসেবে পরিচিতি দিয়েছে। বাঙালির জাতির মুক্তির অগ্রদূত শেরে বাংলা এ. কে. ফজলুল হক বেঁচে আছেন তার কর্মের মাধ্যমেই।"
        }
      ]
    },
    {
      "number": "6",
      "uddipok": "জনাব 'গ' লক্ষ করলেন যে, কিছু মুসলমান মনের আশা পূরণ করার জন্য মৃত মানুষের মাজারে যায়। উক্ত ভুল পথ থেকে মানুষকে ফিরিয়ে আনার জন্য তিনি চেষ্টা চালান। অন্যদিকে, জনাব 'ঘ' অত্যাচারী ভূমি মালিক, বণিক ও বিদেশি শাসকগোষ্ঠীর অত্যাচার থেকে দেশ ও দেশের মানুষকে মুক্ত করার জন্য একটি বাহিনী গড়ে তোলেন। তিনি যুদ্ধ চালানোর জন্য একটি সুরক্ষিত ঘাঁটিও গড়ে তোলেন।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "মুসলিম লীগ ঢাকায় ১৯০৬ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "শিক্ষা বিস্তারে নওয়াব আব্দুল লতিফের অবদান ছিল অপরিসীম। তিনি স্পষ্টভাবে বুঝতে পেরেছিলেন যে, শিক্ষা ব্যতীত এ ভূখণ্ডের মুসলমান সম্প্রদায়ের মুক্তির কোনো বিকল্প পথ নেই। তাই তাদের মধ্যে ইংরেজি শিক্ষা প্রসারের জন্য ১৮৬৩ সালে তার একক প্রচেষ্টায় 'মোহামেডান লিটারারি সোসাইটি' বা 'মুসলিম সাহিত্য সমিতি' নামে একটি সংগঠন প্রতিষ্ঠিত হয়। তাছাড়া তার অক্লান্ত প্রচেষ্টায় ১৮৫৫ সালে 'কলকাতা হিন্দু কলেজ' প্রেসিডেন্সি কলেজে রূপান্তরিত হয়। এর ফলে মুসলমানদের ইংরেজি শিক্ষার পথ প্রশস্ত হয়। তিনি নানা সামাজিক, সাংস্কৃতিক ও শিক্ষাপ্রতিষ্ঠানের পৃষ্ঠপোষকতা করেন। তার প্রচেষ্টায় কলকাতা আলিয়া মাদ্রাসার প্রভূত উন্নতি সাধিত হয়। তিনি মুহসিন ফান্ড পুনর্গঠন করেন। সমাজ সংস্কার ও শিক্ষা বিস্তারে উত্তর ভারতের স্যার সৈয়দ আহমদের মতো তার বিশেষ অবদান ছিল বলেই তাকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের শমসের আলীর সাথে আমার পাঠ্যবইয়ের হাজী শরীয়তুল্লাহর সাদৃশ্য রয়েছে। তিনি ভুল পথ থেকে মানুষকে ফিরিয়ে আনতে ভূমিকা রাখেন। ভারতীয় উপমহাদেশে যেসব সংস্কারবাদীরা মানুষকে সঠিক পথে তথা ইসলামের পথে ফিরিয়ে আনতে ভূমিকা রেখেছিলেন তার মধ্যে হাজী শরীয়তুল্লাহ অন্যতম। এ লক্ষ্যে তিনি ফরায়েজী আন্দোলন শুরু করেন। এর মাধ্যমে তিনি তার অনুসারীদের ধর্মীয় কোন কুসংস্কার মুক্ত হয়ে মুসলমানদের 'ফরজ' অর্থাৎ অবশ্য করণীয় কর্তব্য পালনের আহ্বান জানান। কেননা, হাজী শরীয়তুল্লাহ লক্ষ্য করেন, মুসলমান জনগণ পীরপূজা, পীরের দরগার উরস এবং কবর পূজায় লিপ্ত। তিনি এসব পালনের ঘর বিরোধিতা করেন এবং সামাজিক ও ধর্মীয় আন্দোলন শুরু করেন। এ কারণেই তার নেতৃত্বে পরিচালিত আন্দোলনের নাম হয়েছে পরাইয়া যে আন্দোলন। উদ্দীপকের শমসের আলী লক্ষ্য করলেন কিছু মুসলমান মনের আশা পূরণ করার জন্য মৃত মানুষের কবর হয়ে যায়। উক্ত ভুল পথ থেকে মানুষকে ফিরিয়ে আনার জন্য তিনি চেষ্টা চালান। শমসের আলীর এরূপ কার্যক্রম হাজী শরীয়তুল্লাহর কাজের সদৃশ্য পাওয়া যায়।তিনি মুসলমানদের এসব ধর্মীয় কুসংস্কার ও অনাচার হাজী শরীয়তুল্লাহকে বিচলিত করে। তিনি এসব কাজের ঘোর  বিরোধিতা করেন। তিনি মুসলমানদের এসব কাজ থেকে ফিরিয়ে আনার জন্য ফরায়েজী আন্দোলনের মতো প্রচেষ্টা চালাতে থাকেন।"
        },
        {
          "label": "ঘ",
          "question": "",
          "explanation": "নিম্নের অনুরূপ: মোতাহর আলীর কাজের সাথে শহীদ তিতুমীরের কাজের সাদৃশ্য রয়েছে। তার এরূপ আন্দোলন বাঙালির মুক্তির আন্দোলনে অনুপ্রেরণা জুগিয়েছিল। উদ্দীপকে মোতাহের আলী অত্যাচারী ভূমি মালিক, বণিক ও বিদেশী শাসকগোষ্ঠীর অত্যাচার থেকে দেশ ও দেশের মানুষকে মুক্ত করার জন্য একটি বাহিনী গড়ে তোলেন। তিনি যুদ্ধ চালানোর জন্য একটি সুরক্ষিত ঘাঁটিও গড়ে তোলেন। এরূপ বর্ণনার স্পষ্ট ভাবে, শহীদ তিতুমীরের সংগ্রামী রূপ স্পষ্ট হয়ে ওঠে। তিনি আজীবন ইংরেজ শাসকের অত্যাচারের বিরুদ্ধে লড়াই করে শহীদ হয়েছেন। তারে আত্মত্যাগ আমাদের মুক্তি সংগ্রামের সাথে সাদৃশ্যপূর্ণ। কেননা, তিনি ইংরেজ শাসকদের বিরুদ্ধে যুদ্ধে পরাজিত ও শহীদ হয়েছেন সত্য কিন্তু অমিততেজি স্বাধীন চেতনার মৃত্যু হয়নি। যুগ যুগ ধরে তার বিদ্রোহী মন্ত্রে বাঙালিরা উদ্বুদ্ধ হয়ে অত্যাচার ও শোষণের বিরুদ্ধে গড়ে তুলেছেন প্রতিবাদ ও প্রতিরোধ আন্দোলন। তিতুমীর যেমন স্বল্প সামর্থ্য ও অর্ধশিক্ষিত এবং অপর্যাপ্ত সামরিক শক্তি নিয়ে সুশিক্ষিত ও সজ্জিত বিশাল ব্রিটিশ বাহিনীর বিরুদ্ধে লড়াই করে বাংলাদেশকে স্বাধীন রাষ্ট্র রূপে প্রতিষ্ঠা করেছেন। তাই বাংলাদেশের স্বাধীনতা সংগ্রামের স্মৃতিচারণ করলে আমাদের মানসপটে ভেসে ওঠে এক বলিষ্ঠ ও তেজদীপ্ত স্বাধীনতা সংগ্রামের প্রতিচ্ছবি। তিনি আর অন্য কেউ নন স্বয়ংকিত শহীদ তিতুমীর। বস্তত বাংলাদেশের স্বাধীনতা সংগ্রামের পটভূমিতে তিতুমীরের অবদান ও প্রেরণা ছিল অপরিসীম এবং অতুলনীয়। উপরের আলোচনা থেকে বলা যায়, শহীদ তিতুমীর শূন্য থেকে যেভাবে ইংরেজ সরকারের বিরুদ্ধাচারণ করেছিলেন তেমনিভাবে এদেশের বাঙালি সমাজ ও দৃঢ় মনোবল নিয়ে স্বাধীনতা সংগ্রামের অগ্রসর হয়। অবশেষে দেশমাতৃকাকে স্বাধীন করার চেতনা বুকে ধারণ করে বাঙালি সমাজ বাংলাদেশ স্বাধীন করে।"
        }
      ]
    },
    {
      "number": "7",
      "uddipok": "মাইক্রোসফট কর্পোরেশনে চাকরির জন্য লোক নিয়োগ করা হবে। কর্পোরেশনের একটি সংস্থা বিজ্ঞপ্তি প্রকাশ, দরখাস্ত আহ্বান এবং প্রতিযোগিতামূলক পরীক্ষার মাধ্যমে লোক নিয়োগ করে। এ প্রক্রিয়ায় মি. রাসেল কর্পোরেশনের অন্য একটি সংস্থায় চাকরি পায় যেখানে প্রতিদিন মিলিয়ন মিলিয়ন টাকার লেনদেন হয়। মি. রাসেলের কাজ হলো ওই সকল লেনদেন সঠিকভাবে হচ্ছে কি না তা পরীক্ষা করা এবং লেনদেনের প্রক্রিয়া নির্ধারণ করা।",
      "tag": "RCPC 25",
      "sub_questions": [
        {
          "label": "ক",
          "question": "দুর্নীতি কী?",
          "explanation": "আক্ষরিক অর্থে দুর্নীতি (Corruption) বলতে সমাজে প্রচলিত রীতিনীতি, আদর্শ ও মূল্যবোধের পরিপন্থি আচরণকে বোঝায়। সহজ কথায় ক্ষমতাকে ব্যক্তিগত লাভের উদ্দেশ্যে ব্যবহার করাকে দুর্নীতি বলে।"
        },
        {
          "label": "খ",
          "question": "",
          "explanation": "সমাজ বা রাষ্ট্রে যারা স্বাভাবিক জীবনযাপন করতে পারে না, চাহিদা পূরণ করতে পারে না তারাই মূলত বিশেষ চাহিদার জনগোষ্ঠী। এ বিশেষ চাহিদার জনগোষ্ঠীর মধ্যে অন্যতম হলো প্রতিবন্ধী। চিরন্তন ও মানবিক চাহিদা থাকা সত্ত্বেও বিশেষ চাহিদার জনগোষ্ঠীর মানুষেরা নানা রকম শারীরিক, মানসিক ও সামাজিক সীমাবদ্ধতার কারণে সমাজের অন্যান্যদের মতো স্বাভাবিক জীবনযাপন করতে পারে না বা সম্ভব হয় না। এদের স্বাভাবিক জীবনযাপনে বিশেষ চাহিদার প্রেক্ষিতে বিশেষ সহযোগিতা, সুবিধা বা সাহায্যের প্রয়োজন হয়।"
        },
        {
          "label": "গ",
          "question": "",
          "explanation": "নিম্নের অনুরূপ: মাইক্রোসফট কর্পোরেশন এর নিয়োগকারী সংস্থার সাথে বাংলাদেশ সরকারের কর্মকমিশনের সাদৃশ্য রয়েছে। বাংলাদেশ সরকারি কর্মকমিশন একটি স্বাধীন নিরপেক্ষ প্রতিষ্ঠান। কর্মকমিশন নিরপেক্ষভাবে প্রজাতন্ত্রের সকল প্রশাসনিক স্তরে কর্মকর্তাগণকে বাছাই ও নিয়োগ করে। এক্ষেত্রে জাতি, ধর্ম, বর্ণ, নারী-পুরুষ কোন ভেদাভেদ না করে সম্পূর্ণ মেধা ও যোগ্যতার ভিত্তিতে কর্মচারী -কর্মকর্তা বাছাই করে। কমিশন এক্ষেত্রে সম্পূর্ণ নিরপেক্ষ ভূমিকা পালন করে। তাছাড়া কর্ম কমিশন যোগ্য ও মেধাবীদের কর্মচারী হিসেবে বাছাই ও নিয়োগ দানের জন্য তাদের কাজকর্মের গোপনীয়তা বজায় রাখে। দুর্নীতি ও স্বজনপ্রীতির ঊর্ধ্বে যোগ্য লোক বাছায়ের জন্য কর্ম কমিশন এ গোপনীয়তা বজায় রাখে। এভাবেই কর্মকমিশন নিরপেক্ষ ও গোপনীয়তা কার্যসম্পাদন করে। উদ্দীপাকে মাইক্রোসফট কর্পোরেশনের চাকরির জন্য কর্পোরেশনের একটি সংস্থা বিজ্ঞপ্তি প্রকাশ , দরখাস্ত আহ্বান ও প্রতিযোগিতামূলক পরীক্ষার মাধ্যমের লোক নিয়োগ করে। এরূপ বর্ণনায় বাংলাদেশ সরকারের সাংবিধানিক প্রতিষ্ঠান বাংলাদেশ সরকারি কর্মকমিশনের কাজের সাদৃশ্য রয়েছে। কেননা,আধুনিক রাষ্ট্র পরিচালনার জন্য সরকারি প্রশাসনের দক্ষ কর্মকর্তা ও কর্মচারী নিয়োগ দান আবশ্যক। এক্ষেত্রে বাংলাদেশ সরকারি কর্মকমিশন কর্মপর্থদের মেধা যাচাইয়ের মাধ্যমে দক্ষ যোগ্য মেধাবী ও কর্মঠ লোকবল নিয়োগের জন্য নিরপেক্ষতার সহীত প্রয়োজনীয় পদক্ষেপ গ্রহণ করেন। উদ্দীপকে প্রতিষ্ঠানটির মতো সরকারি কর্মকমিশন প্রজাতন্ত্রের লোকবল নিয়োগে প্রয়োজনীয় সকল ব্যবস্থা গ্রহণ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: মি. রাসেলের চাকরিরত প্রতিষ্ঠানের সাথে বাংলাদেশ সরকারের মহাহিসাব নিরক্ষক ও নিয়ন্ত্রকের সাদৃশ্য রয়েছে। বাংলাদেশের মহাহিসাব নিরক্ষর ও নিয়ন্ত্রক বাংলাদেশের একটি গুরুত্বপূর্ণ সাংবিধানিক পদ। বাংলাদেশ সংবিধানের ১২৭ নং অনুচ্ছেদ অনুযায়ী দেশের হিসাব নিরীক্ষা ও নিয়ন্ত্রণের জন্য একজন মহাহিসাব নিরক্ষক ও নিয়ন্ত্রক থাকবেন। যিনি মহাহিসাব নিরক্ষক নামে অভিহিত হন।বাংলাদেশের মতো একটি উন্নয়নশীল দেশে সরকারি কর্মকর্তাদের এবং তাদের কর্মের ও তাদের জন্য ব্যবহৃত অর্থের হিসাব নিরক্ষক ও দেশের প্রতিটি উন্নয়ন কর্মে ব্যবহৃত অর্থের নিরক্ষক ও নিয়ন্ত্রক হিসেবে বাংলাদেশের মহাহিসাব নিরক্ষক গুরুত্বপূর্ণ ভূমিকা পালন করেন। এভাবে মহাহিসাব নিরক্ষক দেশের অর্থের হিসাব নিকাশ সঠিকভাবে করার মাধ্যমে দেশের অর্থনৈতিক উন্নয়ন করার চেষ্টা করে। উদ্দীপকের মি. রাসেল যে সংসার চাকরি পান সেখানে প্রতিদিন মিলিয়ন মিলিয়ন টাকার লেনদেন হয়। মি. রাসেলের কাজ হল ওই সকল লেনদেন সঠিকভাবে হচ্ছে কিনা তা পরীক্ষা করা এবং লেনদেনের প্রক্রিয়া নির্বাচন করা। এরূপ কাজের মাধ্যমে বাংলাদেশের মহাহিসাব নিরক্ষক ও নিয়ন্ত্রকের কার্যাবলী প্রকাশ পেয়েছে। মহাহিসাব নিরক্ষক জাতীয় অর্থের অভিভাবক হিসেবে গুরুত্বপূর্ণ দায়িত্ব পালন করেন। তিনি প্রজাতন্ত্রের সরকারি হিসাব এবং সকল আদালত, সরকারি কর্তৃপক্ষ ও কর্মচারীর সহকারী হিসাব-নিরীক্ষা করবেন। তিনি প্রজাতন্ত্রের কর্মে নিযুক্ত কোন ব্যক্তির সকল নথি, রশিদ, দলিল, অর্ধ বা সরকারি সম্পত্তির পরীক্ষার অধিকারী হন এখানে যৌথ সংস্থার হিসাব নিরীক্ষা করেন এবং অনুরূপ হিসাব সম্পর্কে রিপোর্ট প্রদান করতে পারেন। উপরের তো আলোচনা শেষে বলা যায়, জাতীয় অর্থের অভিভাবক হিসেবে মহাহিসাব নিরক্ষক ও নিয়ন্ত্রকের উপরিক্ত কার্যাবলী দেশের অর্থনৈতিক উন্নয়ন সাধনে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "২০২২ সালের ভয়াবহ বন্যায় সুনামগঞ্জ জেলার প্রত্যন্ত গ্রামের ছেলে সুহানের বাড়িঘর ডুবে যায়। সে বছর তার পরীক্ষা দেওয়া হয়নি। সর্বস্বান্ত হয়ে তার পরিবার সীমাহীন দুর্দশায় পতিত হয়।",
      "tag": "RCPC 25",
      "sub_questions": [
        {
          "label": "ক",
          "question": "BSTI-এর পূর্ণরূপ কী?",
          "explanation": "BSTI-এর পূর্ণরূপ হচ্ছে- Bangladesh Standard and Testing Institution"
        },
        {
          "label": "খ",
          "question": "",
          "explanation": "দুর্নীতি হলো মূল্যবোধ ও রীতিনীতির পরিপন্থি এক ধরনের অপরাধমূলক কর্মকান্ড। যেকোনো পেশার লোকের মাধ্যমে এ দুর্নীতি হতে পারে। নিজ কর্তৃত্বের বাইরে প্রভাব খাটিয়ে কোনো স্বার্থ উদ্ধারকৃত কর্মকাণ্ডই দুর্নীতি। আবার যার ওপর যে দায়িত্ব রয়েছে, তা পালন না করা এবং অবৈধ লেনদেনের মাধ্যমে কাউকে কোনো সুযোগ পাইয়ে দেওয়াও দুর্নীতি। দুর্নীতি একটি ভয়ানক সামাজিক ব্যাধি, এটি একটি অন্যতম নাগরিক সমস্যা। এ সমস্যা আর্থসামাজিক, রাজনৈতিক, প্রশাসনিক, প্রতিটি ক্ষেত্রে বিরাজমান। দুর্নীতি নামক ব্যাধি থেকে নিরাময় লাভ এখন সময়ের দাবি।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে সুহানের পরিবারের দুর্দশার পেছনে আমার পাঠ্যবইয়ের জলবায়ু পরিবর্তন জনিত সমস্যা দায়ী। বর্তমান বিশ্বের সবচেয়ে আশঙ্কাজনক এবং উদ্বেগের বিষয় হলো জলবায়ু পরিবর্তন ও এর ফলে সংঘটিত নানা রকম দুর্যোগ। সাধারণত কোন জায়গার গড় জলবায়ু দীর্ঘমেয়াদি ও অর্থপূর্ণ পরিবর্তনকে জলবায়ু পরিবর্তন বলা হয়। জলবায়ু পরিবর্তনজনিত কয়েকটি সমস্যার উদাহরণ হল বারবার খরা, অতিবৃষ্টি, অনাবৃষ্টি, ঘূর্ণিঝড়, ভূমিক্ষয়, জলোচ্ছ্বাস, ভূমিধস প্রভৃতি প্রাকৃতিক দুর্যোগ। এসব প্রাকৃতিক দুর্যোগের পাশাপাশি বায়ুমণ্ডলের তাপমাত্রা বেড়ে যাচ্ছে। অন্যদিকে, বৈশ্বিক উষ্ণায়নের ফলে মেরু অঞ্চলে জমে থাকা ববফ গলে সমুদ্রপৃষ্ঠের উচ্চতা বৃদ্ধি করেছে।ফলে একদিকে উপকূলীয় অঞ্চল তলিয়ে যাচ্ছে এবং স্বাদু পানির সাথে লবণাক্ত পানি মিশে পানযোগ্য পানি ও কৃষি উৎপাদন ক্ষতিগ্রস্ত হচ্ছে। উদ্দীপকে দেখা যায়, ২০২২ সালের ভয়াবহ বন্যায় সুনামগঞ্জ জেলা প্রত্যন্ত গ্রামের ছেলে সুহানের বাড়িঘর ডুবে যায় । সে বছর তার পরীক্ষা দেওয়া হয়নি। সর্বস্বান্ত হয়ে তার পরিবার সীমাহীন দুর্দশাই পতিত হয়। সুহানের পরিবারের এমন দুর্দশার কারণ হচ্ছে হঠাৎ বন্যা বা জলবায়ু পরিবর্তনের ফলে সংঘটিত হয়ে থাকে। সুতরাং উপরিউক্ত আলোচনা প্রেক্ষিতে বলা যায়, সুহানের পরিবারের দুর্দশার জন্য দায়ী হলো জলবায়ু পরিবর্তন।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লেখিত ঘটনাটি হল জলবায়ু পরিবর্তন জনিত একটি সমস্যা। এ সমস্যা সমাধানে নাগরিক সমাজের নানাবিধ করণীয় রয়েছে। জলবায়ু পরিবর্তন বিষয়টির পেছনে যতগুলো কারণ জড়িত তার বেশিরভাগ কারণ হলো মানুষের কর্মকাণ্ড দ্বারা সৃষ্ট। ফলে জলবায়ু পরিবর্তন জনিত সমস্যা সমাধানে নাগরিক সমাজের ভূমিকা সবার আগে অগ্রগণ্য। যেহেতু বন পরিবেশ রক্ষা করে, তাই সর্বত্র বিশেষ করে উপকূলে বনের বৃদ্ধি করতে হবে। উপকূলে নাগরিকদের অবশ্যই শক্ত ও টেকসই বাঁধ নির্মাণ করতে হবে। একজন নাগরিককে অবশ্যই পরিবেশ ও এর বিভিন্ন উপাদানের ব্যাপক সচেতন জ্ঞান আহরণ করতে হবে যেন ব্যক্তি নিজের প্রাকৃতিক উপাদানের ক্ষতির কারণ হ্রাস করতে পারে। পরিকল্পিত বর্জ্য ব্যবস্থাপনা গড়ে তুলে পরিবেশ দূষণ কমাতে সাহায্য করা প্রতিটি নাগরিকের জন্য অবশ্যই করণীয়। পরিকল্পিতভাবে নগরায়ন ও শিল্পায়ন করে কারখানা, ইটভাটা ও যানবাহনের ধোঁয়া নিয়ন্ত্রণের ব্যবস্থা করতে হবে। এছাড়া কৃষি উৎপাদনে ও জীববৈচিত্র্য রক্ষায় কার্যকর নীতি গ্রহণ করতে হবে। অপ্রয়োজনীয় সার, বিষ ব্যবহার রোধ করা নাগরিকের অবশ্য পালনীয়। জীবাশ্ম জ্বালানি ব্যবহারে নাগরিকদের সচেতন হতে হবে। এভাবে নাগরিকরা তাদের সচেতন পদক্ষেপ দ্বারা উদ্দীপকের উল্লেখিত ভয়াবহ বন্যাসহ অন্যান্য প্রাকৃতিক বিপর্যয়ে নিরসনে গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "9",
      "uddipok": "কলেজ ছাত্রী 'ক' প্রতিদিন কলেজে আসা-যাওয়ার সময় বখাটে যুবকদের দ্বারা নানাভাবে হয়রানির শিকার হয়। তারা বাজে অঙ্গভঙ্গি ও অশ্লীল মন্তব্যের দ্বারা তাকে বিরক্ত করে।",
      "tag": "RCPC 25",
      "sub_questions": [
        {
          "label": "ক",
          "question": "",
          "explanation": "AIDS এর পূর্ণরূপ হলো- Acquired Immune Deficiency Syndrome."
        },
        {
          "label": "খ",
          "question": "",
          "explanation": "খাদ্যে ভেজাল বলতে বিশুদ্ধ ও স্বাস্থ্যসম্মত খাদ্যের সাথে নিম্নমানের খাদ্য, বিভিন্ন বিষাক্ত রাসায়নিক পদার্থ মিশানোকে বোঝায়। উৎকৃষ্ট দ্রব্যের সাথে নিকৃষ্ট দ্রব্যের মিশ্রণকে ভেজাল খাদ্য বলা হয়। অর্থাৎ খাদ্যে ভেজাল বলতে বোঝায়, যেসব খাদ্যদ্রব্য প্রাকৃতিক ও স্বাভাবিক উপায়ে প্রস্তুত না করে ক্ষতিকর, নিম্নমানের, অকেজো ও অস্বাস্থ্যকর জিনিস দিয়ে তৈরি করা হয়। খাদ্যে ভেজাল মেশানো যেমন একটি সামাজিক অপরাধ তেমনি এটি মানবতাবিরোধী অপরাধ বটে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে যে সামাজিক সমস্যার কথা বলা হয়েছে তা হলো ইভটিজিং। ইভটিজিং সংঘটিত হওয়ার পিছনে বিভিন্ন ধরনের কারণ রয়েছে। ইভটিজিং হলো কথা, কাজ, আচরণ ইত্যাদির মাধ্যমে নারীকে উত্ত্যক্ত করা বা হয়রানি করা। ইভটিজিং বেড়ে যাওয়ার পিছনে যে কারণটি সবচেয়ে বেশি দায়ী তা হলো সমাজে নারীদের যথাযথ মূল্যায়ন না করা ও নারীদের প্রতি বৈষম্যমূলক দৃষ্টিভঙ্গি। এছাড়াও নারীর ক্ষমতায়নে প্রতিবন্ধকতা, পারিবারিক ও সামাজিক সুশিক্ষার অভাব, নৈতিক মূল্যবোধের অধঃপতন, পরিবারে শিশুর সঠিক সামাজিকীকরণের অভাব ইত্যাদি ইভটিজিং-এর জন্য কারণ হিসেবে ধরা হয়। মাদকাসক্ত ও বেকার যুবকরা হতাশাগ্রস্ত হয়ে পড়লে বা নিজের প্রতি নিয়ন্ত্রণ হারিয়ে ফেললে তারা ইভটিজিং করে। এছাড়াও ধর্মীয় অনুশাসনের অভাব, বিদেশি অপসংস্কৃতির প্রভাব, 'স্যাটেলাইট টেলিভিশন ইভটিজিং-এর জন্য অধিকাংশে দায়ী। সবচেয়ে বড় কথা হলো আমাদের দেশের নারীরাই নিজেদেরকে পুরুষ থেকে দুর্বল ভাবে এবং তারা ভুলে যাচ্ছে তাদেরও পুরুষের মতো চারটি হাত-পা আছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত সমস্যা তথা ইভটিজিং সমস্যা সমাধানে নানা ধরনের পদক্ষেপ নেওয়া যেতে পারে বলে আমি মনে করি। সাম্প্রতিককালে ইভটিজিং একটি মারাত্মক সামাজিক ব্যাধি। তাই এরূপ একটি ভয়ংকর ব্যাধিকে প্রতিরোধ এবং এ ব্যাধির প্রতিকার করা আমাদের দায়িত্ব। এ সমস্যা সমাধানে নাগরিক দৃষ্টিভঙ্গির পরিবর্তন, নারীর, অধিকার প্রতিষ্ঠায় কঠোর আইনি ব্যবস্থার বাস্তবায়ন, নারী অধিকার সংগঠন শক্তিশালী করা, ইভটিজিং-এর বিরুদ্ধে প্রচারপত্র বিতরণ, সাংবিধানিক প্রতিকারসহ প্রভৃতি পদক্ষেপ গ্রহণ করা উচিত। ইভটিজিংকে 'না' বলতে বাংলাদেশের সকল নারী-পুরুষকে এগিয়ে আসতে হবে এবং নারীর প্রতি শ্রদ্ধাবোধ জাগ্রত করতে হবে। কেননা, নারীরাই আমাদের মা, বোন, স্ত্রী ও আপনজন। তাদের অপমান করার অর্থ নিজেদেরকে অপমান করা। এরূপ ঘৃণ্য কাজকে সকলে মিলে 'না' বলতে হবে। ইভটিজিং সমস্যা সমাধানের সবচেয়ে কার্যকরী পদক্ষেপ হলো আইনের সঠিক বাস্তবায়ন ঘটানো। কঠোর আইনি ব্যবস্থাপনার সাথে জনসচেতনতা বৃদ্ধিই পারে ইভটিজিং সমস্যার সমাধান করতে। ইভটিজিং-এর প্রতিকার ও প্রতিরোধে তাই আমাদের উচিত ইভটিজিং-এর বিরুদ্ধে সামাজিক আন্দোলন গড়ে তোলা। সুতরাং বলা যায়, উপরে আলোচিত পদক্ষেপসমূহ গ্রহণের মাধ্যমেই আমরা উদ্দীপকের সমস্যা তথা ইভটিজিং সমস্যার সমাধান অনেকাংশেই কমিয়ে আনা সম্ভব হবে বলে আমি মনে করি।"
        }
      ]
    },
    {
      "number": "10",
      "uddipok": "লিটন চৌধুরী ‘ক’ রাষ্ট্রের অত্যন্ত জনপ্রিয় নেতা। সরকারের দমন-পীড়নের বিরুদ্ধে তিনি জনগণকে ঐক্যবদ্ধ করেন। সরকার ভীত হয়ে লিটন চৌধুরীকে প্রধান আসামী করে মোট ৩৫ জনের বিরুদ্ধে ষড়যন্ত্রমূলক মিথ্যা মামলা দায়ের করে।",
      "tag": "RCPC 25",
      "sub_questions": [
        {
          "label": "ক",
          "question": "১৯৬৯ সালের গণ-অভ্যুত্থান কী?",
          "explanation": "১৯৬৯ সালের গণ-অভ্যুত্থান হলো পশ্চিম পাকিস্তানি শাসকচক্রের কুশাসনের বিরুদ্ধে সে বছর পূর্ব-পাকিস্তানে পরিচালিত তীব্র গণ- আন্দোলন।"
        },
        {
          "label": "খ",
          "question": "মৌলিক গণতন্ত্র বলতে কী বোঝায়?",
          "explanation": "মৌলিক গণতন্ত্র হচ্ছে এক ধরনের সীমিত গণতন্ত্র যাতে কেবল কিছু নির্দিষ্ট লোকের অংশগ্রহণে জাতীয় নেতৃত্ব নির্বাচন করা হতো। তাদের বলা হতো মৌলিক গণতন্ত্রী। জেনারেল আইয়ুব খান সামরিক শাসন জারি করে দেশে মৌলিক গণতন্ত্র নামে এক অভিনব ব্যবস্থা প্রবর্তন করেন। তিনি একটি নতুন ধারার নির্বাচন কাঠামো প্রতিষ্ঠা করেন । আর নির্বাচন প্রক্রিয়ার মূল ভিত্তি ছিল এই মৌলিক বা বুনিয়াদী গণতন্ত্র। এ পদ্ধতির বৈশিষ্ট্য হচ্ছে, মন্ত্রিসভা ও প্রতিনিধি পরিষদসমূহ সর্বতোভাবে প্রেসিডেন্টের অধীন থাকা এবং প্রাদেশিক বা অন্য কোনো স্তরে স্বায়ত্তশাসনের অনুপস্থিতি। প্রারম্ভিক পর্যায়ে মৌলিক গণতন্ত্র ছিল একটি পাঁচস্তর বিশিষ্ট ব্যবস্থা। নিম্নস্তর থেকে শুরু করে এ স্তরগুলো ছিল- ১. ইউনিয়ন পরিষদ এবং শহর ও ইউনিয়ন কমিটি, ২. থানা পরিষদ, ৩. জেলা পরিষদ, ৪. বিভাগীয় পরিষদ এবং ৫. প্রাদেশিক উন্নয়ন উপদেষ্টা পরিষদ।"
        },
        {
          "label": "গ",
          "question": "উদ্দীপকের সাথে তোমার পঠিত কোনো ঐতিহাসিক মামলার সাদৃশ্য আছে কি? ব্যাখ্যা কর।",
          "explanation": "উদ্দীপকে বর্ণিত মামলার সাথে ঐতিহাসিক আগরতলা মামলার সাদৃশ্য আছে । উদ্দীপকে দেখা যায়, ‘ক’ রাষ্ট্রের জনপ্রিয় নেতা লিটন চৌধুরী সরকারের দমনপীড়নের বিরুদ্ধে জনগণকে ঐক্যবদ্ধ করে তোলেন। ফলে সরকার ভীত হয়ে তাকে প্রধান আসামী করে মোট ৩৫ জনের বিরুদ্ধে মিথ্যা মামলা দায়ের করে। উদ্দীপকের এ ঘটনা পুরোপুরিই আগরতলা মামলার সাথে সাদৃশ্যপূর্ণ। ১৯৪৭ সালের ভারত শাসন আইনের মাধ্যমে অযৌক্তিকভাবে শুধুমাত্র ধর্মের ভিত্তিতে গঠিত হয় পাকিস্তান রাষ্ট্র। শুরু থেকেই এ রাষ্ট্রের শাসনযন্ত্রে পশ্চিমাঞ্চলের আধিপত্য দেখা যায়। পূর্ব পাকিস্তান জনসংখ্যায় বৃহত্তর হওয়া সত্ত্বেও পশ্চিম পাকিস্তানি শাসকচক্রের দ্বারা তারা দমন-পীড়নের শিকার হতে থাকে। এ নিপীড়নের বিরুদ্ধে তাদের প্রথম সফল আন্দোলন ছিল বায়ান্নর ভাষা আন্দোলন। এরপর ১৯৫৪ সালের যুক্তফ্রন্ট নির্বাচনের মাধ্যমে প্রদেশে বাঙালির শাসনক্ষমতা গ্রহণের পথ উন্মুক্ত হলে তাতে বাগড়া দেন জেনারেল আইয়ুব খান। তিনি সামরিক শাসন জারি করার মাধ্যমে ক্ষমতা কুক্ষিগত করেন। এমতাবস্থায় তার দমন-পীড়নের বিরুদ্ধে রুখে দাঁড়ান বাঙালির জনপ্রিয় রাজনৈতিক নেতা বঙ্গবন্ধু শেখ মুজিবুর রহমান। তিনি ঐতিহাসিক ৬ দফা দাবি উত্থাপনের মাধ্যমে পূর্ব পাকিস্তানের জনগণকে কেন্দ্রীয় সরকারের বৈষম্য ও দমন-পীড়নের বিরুদ্ধে ঐক্যবদ্ধ করে তোলেন। সরকার তাঁর জনপ্রিয়তায় ভীত হয়ে তাঁকে প্রধান আসামী করে মোট ৩৫ জন সামরিক-বেসামরিক কর্মকর্তার বিরুদ্ধে রাষ্ট্রদ্রোহিতার অভিযোগে মামলা দায়ের করে। ১৯৬৮ সালের ১১ এপ্রিল দায়েরকৃত এ মামলার শিরোনাম হয় ‘পাকিস্তান রাষ্ট্র বনাম শেখ মুজিবুর রহমান ও অন্যান্য'। সুতরাং উপরের আলোচনা থেকে এ কথা স্পষ্ট যে, উদ্দীপকে বর্ণিত মামলার সাথে ঐতিহাসিক আগরতলা মামলা সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে বর্ণিত ঘটনা বাঙালি জনগণকে স্বাধীনতার প্রেরণা দেয়— বিশ্লেষণ কর।",
          "explanation": "উদ্দীপকে বর্ণিত ঘটনা তথা ঐতিহাসিক আগরতলা মামলা প্রকৃতপক্ষে বাংলাদেশের স্বাধীনতা সংগ্রামের পটভূমি তৈরি করেছিল। এই ঘটনাই পরবর্তীতে বাঙালি জনগণকে স্বাধীনতা আন্দোলনে প্রেরণা দেয়। আগরতলা মামলার মূল উদ্দেশ্য ছিল পূর্ব পাকিস্তানের জনপ্রিয় নেতা বঙ্গবন্ধু শেখ মুজিবুর রহমান ও তার প্রচারিত ছয় দফা দাবিকে নিশ্চিহ্ন করা। এটি ছিল বাঙালি নেতৃত্বের বিরুদ্ধে তৎকালীন পাকিস্তান শাসকগোষ্ঠীর ধারাবাহিক ষড়যন্ত্র ও দমননীতির বহিঃপ্রকাশ। স্বৈরাচারী আইয়ুব-মোনায়েম সরকার বঙ্গবন্ধু শেখ মুজিবুর রহমান ও আওয়ামী লীগকে জনবিচ্ছিন্ন করার মানসেই এ ঘৃণ্য ষড়যন্ত্র করে। তবে তাদের মনোবাসনা পূরণ হয়নি। আগরতলা মামলা দায়ের করার পর পাকিস্তানের শাসকচক্র সরকারি প্রচারযন্ত্র কাজে লাগিয়ে বঙ্গবন্ধু শেখ মুজিবুর রহমানকে ‘পাকিস্তানের শত্রু' বলে প্রচারণা চালাতে থাকে। কিন্তু এর ফলে পূর্ব পাকিস্তানের জনগণের মনে বঙ্গবন্ধুর প্রতি বিরূপ মনোভাব জন্মানোর পরিবর্তে শ্রদ্ধা ও ভালোবাসা বৃদ্ধি পেতে থাকে। এ মামলার কথা দেশব্যাপী জানাজানি হওয়ার পর রাতারাতি বঙ্গবন্ধু শেখ মুজিবুর রহমান ও তার ছয় দফা কর্মসূচি আকাশছোঁয়া জনপ্রিয়তা লাভ করে । এর মধ্যে সেনাবাহিনী কর্তৃক অন্যতম আসামী সার্জেন্ট জহুরুল হকের হত্যাকাণ্ড পরিস্থিতি অগ্নিগর্ভ করে তোলে। শুরু হয় দেশব্যাপী গণ-আন্দোলন যা পরবর্তীতে ভাসানীর নেতৃত্বে গণ-অভ্যুত্থানে রূপ নেয়। আগরতলা মামলার প্রত্যক্ষ ফল হিসেবে '৬৯ সালে যে গণঅভ্যুত্থান সংঘটিত হয় তা বাঙালি জনগণকে স্বাধীনতা সংগ্রামে প্রেরণা ও সাহস জুগিয়েছিল। এ মামলার ফলে শেখ মুজিবুর রহমানের জনপ্রিয়তা কয়েক গুণ বেড়ে যায় এবং তিনি মামলা থেকে মুক্তি পাওয়ার পরই ‘বঙ্গবন্ধু’ উপাধিতে ভূষিত হন। পরবর্তীতে ১৯৭০ এর নির্বাচনে আওয়ামী লীগের নিরঙ্কুশ বিজয় এবং ১৯৭১ সালে বঙ্গবন্ধুর ৭ মার্চের ভাষণের পরে বাঙালি জনগণের মুক্তিযুদ্ধে ঝাঁপিয়ে পড়া এ সব কিছুকেই আগরতলা মামলার পরোক্ষ ফল বললে অত্যুক্তি হবে না।"
        }
      ]
    },
    {
      "number": "11",
      "uddipok": "দ্বিতীয় বিশ্বযুদ্ধ চলাকালীন সময়ে ব্রিটিশ সরকার একটি ঔপনিবেশিক অঞ্চলের শাসনতান্ত্রিক অচলাবস্থা নিরসনের জন্য তাদের একজন মন্ত্রীর নেতৃত্বে কতকগুলো সুনির্দিষ্ট প্রস্তাবসহ উক্ত অঞ্চলে প্রেরণ করে।",
      "tag": "RCPC 25",
      "sub_questions": [
        {
          "label": "ক",
          "question": "৩রা জুন পরিকল্পনা কী?",
          "explanation": "১৯৪৭ সালের ভারত স্বাধীনতা আইন প্রণয়নের লক্ষ্যে লর্ড মাউন্টব্যাটেন ১৯৪৭ সালের ৩রা জুন ভারতবর্ষের জনগণের সামনে যে পরিকল্পনা পেশ করেছিলেন, তাই ইতিহাসে ৩রা জুন পরিকল্পনা নামে পরিচিত ।"
        },
        {
          "label": "খ",
          "question": "দ্বি-জাতি তত্ত্ব বলতে কী বোঝায়?",
          "explanation": "‘দ্বি-জাতি তত্ত্ব’ হলো ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে ‘দ্বি-জাতি তত্ত্ব’ ঘোষণা করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদই ‘দ্বি-জাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে উল্লিখিত প্রস্তাবনার তিনটি বৈশিষ্ট্য লিখ।",
          "explanation": "উদ্দীপকে ১৯৪৬ সালের মন্ত্রিমিশন পরিকল্পনার প্রতি ইঙ্গিত করা হয়েছে। ভারতের শাসনতান্ত্রিক সংকট নিরসনে ১৯৪৬ সালের ১৯ ফেব্রুয়ারি তৎকালীন ব্রিটিশ প্রধানমন্ত্রী ক্লেমেন্ট রিচার্ড অ্যাটলি মন্ত্রিসভার প্রভাবশালী ৩ জন সদস্য স্যার স্ট্যাফোর্ড ক্রিপস, লর্ড পেথিক লরেন্স এবং এ ভি আলেকজান্ডারকে নিয়ে একটি কমিশন গঠন করে ভারতে প্রেরণ করেন, যা উদ্দীপকে বর্ণিত সময় ও ঘটনার সাথে মিলে যায়। নিম্নে উদ্দীপকে উল্লিখিত প্রস্তাব অর্থাৎ মন্ত্রিমিশন পরিকল্পনার প্রধান ৩টি বৈশিষ্ট্য নিয়ে আলোচনা করা হল: ১. যুক্তরাষ্ট্রীয় সরকার গঠন: ব্রিটিশ শাসিত ভারত ও দেশীয় রাজ্যগুলোকে নিয়ে ভারতে একটি যুক্তরাষ্ট্রীয় সরকার গঠিত হবে। এ সরকারের ওপর প্রতিরক্ষা, পররাষ্ট্র ও যোগাযোগ বিষয়াদি পরিচালনার দায়িত্ব থাকবে। এছাড়া এ সরকারের কার্য পরিচালনার জন্য প্রয়োজনীয় অর্থ আদায়ের ক্ষমতা কেন্দ্রীয় সরকারের হাতে থাকবে। প্রস্তাবিত যুক্তরাষ্ট্রের একটি শাসন বিভাগ ও একটি আইন বিভাগ থাকবে। ২. প্রদেশগুলোর গ্রুপে বিভক্তিকরণ: কেবিনেট মিশন পরিকল্পনা অনুসারে ভারতের প্রদেশগুলোকে ৩টি গ্রুপে বিভক্ত করা হবে। ‘ক’গ্রুপ: বোম্বে, মাদ্রাজ, যুক্ত প্রদেশ, মধ্য প্রদেশ, বিহার এবং উড়িষ্যা। ‘খ’ গ্রুপ: পাঞ্জাব, উত্তর-পশ্চিম সীমান্ত প্রদেশ এবং সিন্ধু প্রদেশ। ‘গ’ গ্রুপ: বাংলা ও আসাম । ৩. ব্রিটিশ সম্রাটের সার্বভৌম ক্ষমতার বিলুপ্তি: এ পরিকল্পনা অনুযায়ী সর্বভারতীয় ইউনিয়ন বা যুক্তরাষ্ট্র গঠিত হবার পর দেশীয় রাজ্যগুলোর ওপর থেকে ব্রিটিশ সম্রাটের সার্বভৌম ক্ষমতা বিলুপ্ত হবে এবং প্রত্যেক রাজ্য যুক্তরাজ্যের সাথে তার ভবিষ্যৎ সম্পর্ক নির্ধারণ বিষয়ে আলোচনা করতে পারবে।"
        },
        {
          "label": "ঘ",
          "question": "উক্ত প্রস্তাব গৃহীত না হওয়ার কারণগুলো ব্যাখ্যা কর ।",
          "explanation": "উদ্দীপকে ইঙ্গিতকৃত প্রস্তাব অর্থাৎ মন্ত্রিমিশন পরিকল্পনা ব্যর্থ হওয়ার অন্যতম কারণ কংগ্রেস-মুসলিম লীগের মতপার্থক্য। ১৯৪৬ সালের মন্ত্রিমিশন পরিকল্পনা গৃহীত না হওয়ার কারণগুলো হল— প্রথমত, মূল পরিকল্পনার ক্ষেত্রে কংগ্রেস ও মুসলিম লীগ কেউই একমত হতে পারেনি। উভয় রাজনৈতিক দলই নিজেদের স্বার্থ ক্ষুণ্ন হয়েছে ভেবে এ পরিকল্পনাকে প্রত্যাখ্যান করে । দ্বিতীয়ত, ১৯৪৬ সালের ২৯ জুন তৎকালীন ব্রিটিশ সরকার অন্তর্বর্তীকালীন সরকার স্থগিত রেখে তত্ত্বাবধায়ক সরকার গঠন করে। এই সরকারে কংগ্রেস যোগদান করলেও মুসলিম লীগ যোগদানে অস্বীকৃতি জ্ঞাপন করে। ফলে মন্ত্রিমিশন পরিকল্পনা ব্যর্থ হয়। তৃতীয়ত, ১৯৪৬ সালের ২৪ আগস্ট কংগ্রেস জওহরলাল নেহেরুর নেতৃত্বে ১২ সদস্য বিশিষ্ট অন্তর্বর্তীকালীন সরকার গঠন করে। অপরদিকে সেই দিনটিকে মুসলিম লীগ কালো দিবস হিসেবে পালন করে। ফলে কংগ্রেস ও মুসলিম লীগের মধ্যে গোলযোগ শুরু হয়, যা পরবর্তীতে সাম্প্রদায়িক দাঙ্গায় রূপলাভ করে । চতুর্থ, পরবর্তীতে মুসলিম লীগ অন্তর্বর্তীকালীন সরকারে যোগদান করলেও সাম্প্রদায়িক দাঙ্গার কারণে সে সরকার বেশিদিন স্থায়ী হয়নি। পঞ্চমত, মন্ত্রিমিশন পরিকল্পনায় দেশীয় রাজ্যগুলোতে সামন্ততন্ত্রকে স্বীকৃতি দেয়া হয়। যা গণতন্ত্রের প্রতি আঘাতস্বরূপ ছিল। ষষ্ঠত, ভারতের রাজনৈতিক জটিলতা এড়ানোর জন্য যেখানে শক্তিশালী কেন্দ্রীয় সরকার দরকার সেখানে মন্ত্রিমিশন পরিকল্পনায় একটি দুর্বল কেন্দ্রীয় সরকার গঠনের চেষ্টা করা হয়। সপ্তমত, এ পরিকল্পনায় ভারতকে দু'টি মুসলিম প্রধান অঞ্চল, একটি হিন্দুপ্রধান অঞ্চল ও একটি দেশীয় রাজ্যসমূহ নিয়ে গঠিত অঞ্চলে বিভক্ত করার কথা বলা হয়। যা ছিল মূলত অবাস্তব ও জটিল প্রক্রিয়া। এভাবে কংগ্রেস-মুসলিম লীগের অসহযোগিতা এবং বিভিন্ন ত্রুটি থাকার রণে মন্ত্রিমিশন পরিকল্পনা ব্যর্থতায় পর্যবসিত হয়।"
        }
      ]
    }
  ]
}