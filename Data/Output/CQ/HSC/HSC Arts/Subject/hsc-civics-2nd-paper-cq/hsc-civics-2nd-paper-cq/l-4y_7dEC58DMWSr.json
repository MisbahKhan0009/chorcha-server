{
  "title": "কুমিল্লা বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "'X' নামক রাষ্ট্রের একটি প্রদেশ আয়তন ও জনসংখ্যায় ছিল বিশাল। একজন প্রশাসকের পক্ষে প্রদেশটির প্রশাসনিক ও উন্নয়ন কর্মকাণ্ড পরিচালনা করা ছিল দুরূহ। প্রদেশটির পশ্চিমাঞ্চল সকল সুযোগ-সুবিধা ভোগ করলেও পূর্বাশাল ছিল অবহেলিত। পূর্বাঞ্চলের জনগণের দাবির ভিত্তিতে কর্তৃপক্ষ, প্রদেশটিকে দুটি ভাগে বিভক্ত করে। এতে পূর্বাঞ্চলের জনগণ খুশি হলেও পশ্চিমাঞ্চলের জনগণ অখুশি হয়। জনগণের বিরোধীতার কারণে কর্তৃপক্ষ প্রদেশটিকে পুনরায় একত্রীকরণ করে।",
      "tag": "CB 25",
      "sub_questions": [
        {
          "label": "ক",
          "question": "কাকে \"দেশবন্ধু\" উপাধি দেওয়া হয়?",
          "explanation": "চিত্তরঞ্জন দাশকে 'দেশবন্ধু' উপাধি দেওয়া হয়।"
        },
        {
          "label": "খ",
          "question": "বিশেষ চাহিদার জনগোষ্ঠী বলতে কী বোঝায়?",
          "explanation": "বর্তমান সময়ে বিশেষ চাহিদার জনগোষ্ঠী বলতে সকল প্রকার প্রতিবন্ধী মানুষদের বোঝায়। সাধারণভাবে বলা হয়, যার মাঝে প্রতিবন্ধকতা বিরাজমান তিনিই প্রতিবন্ধী; সে প্রতিবন্ধকতা যত সামান্যই হোক না কেন। প্রকৃতপক্ষে অসুখে, দুর্ঘটনায়, চিকিৎসাগত ত্রুটি বা জন্মগতভাবে যদি কোনো ব্যক্তির শারীরিক বা মানসিক অবস্থা ক্ষতিগ্রস্ত হওয়ার মাধ্যমে কর্মক্ষমতা আংশিক বা সম্পূর্ণভাবে লোপ পায় অথবা তুলনামূলকভাবে কম হয় তাহলে সেই ব্যক্তিকে প্রতিবন্ধী ব্যক্তি বলা হয়।"
        },
        {
          "label": "গ",
          "question": "উদ্দীপকের উল্লেখিত ঘটনার সাথে তোমার পঠিত কোন ঘটনার মিল আছে? ব্যাখ্যা করো",
          "explanation": "উদ্দীপকে উল্লেখিত ঘটনার সাথে আমার পঠিত ১৯০৫ সালের বঙ্গভঙ্গের সাথে মিল আছে। ব্রিটিশ ভারতে অবিভক্ত 'বাংলা প্রদেশ' ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর জেনারেল লর্ড কার্জন ভারত সচিবকে লিখেছিলেন যে, \"একটিমাত্র কেন্দ্র থেকে এত বড় ও জনবহুল এলাকা শাসন করা সম্ভব নয়।\" তার এ লিখিত রিপোর্টের আলোকেই ১৯০৫ সালে বাংলাকে ভাগ করে দুটি প্রদেশ সৃষ্টি করা হয়। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় 'পূর্ব ও আসাম' প্রদেশ। ঢাকাকে এ নতুন প্রদেশের রাজধানী করা হয়। অন্যদিকে, পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ; কলকাতা হয় এর রাজধানী। বঙ্গভঙ্গের ফলে পূর্ব বাংলায় নতুন সম্ভাবনার দ্বার উন্মোচিত হয়। যে কারণে এখানের সংখ্যাগরিষ্ঠ অধিবাসী মুসলিমরা অকুণ্ঠ সমর্থন জানায়। যা হিন্দু সম্প্রদায়ের স্বার্থে ব্যাঘাত ঘটায় ফলে তারা সর্বাত্মকভাবে বিরোধিতা ও বঙ্গভঙ্গের বিরুদ্ধে আন্দোলন গড়ে তোলে। তীব্র আন্দোলনের মুখে ব্রিটিশ সরকার ১৯১১ সালে বঙ্গভঙ্গ রদ করে। উদ্দীপকে বলা হয়েছে, 'X' নামক রাষ্ট্রের একটি প্রদেশ আয়তনে বিশাল হওয়ায় একজন প্রশাসকের পক্ষে প্রদেশটির প্রশাসনিক ও উন্নয়ন কর্মকান্ড পরিচালনা করা দুরূহ হয়ে পড়ে। এই বিবেচনায় তখন অঞ্চলটিকে দুটি ভাগে ভাগ করা হয়। এই একই কারণ দেখিয়ে ১৯০৫ সালে বঙ্গভঙ্গ হয়েছিল। উদ্দীপকে আরো বলা হয়েছে, এই বিভক্তির ফলে পূর্বাঞ্চলের জনগণ খুশি হলেও পশ্চিমাঞ্চলের জনগণ অখুশি হয়। জনগণের বিরোধিতার কারণে কিছুদিন পর আবার দুটি অঞ্চলকে এক করে দেওয়া হয়। যা বঙ্গভঙ্গের সাথে সম্পৃক্ত ঘটনা বঙ্গভঙ্গ রদকে ইঙ্গিত করে। সুতরাং এটি স্পষ্ট যে, উদ্দীপকে বঙ্গভঙ্গের চিত্র ফুটে উঠেছে।"
        },
        {
          "label": "ঘ",
          "question": "উল্লেখিত ঘটনা উভয় অঞ্চলের জনগণের মধ্যে কী প্রভাব বিস্তার করেছিল? বিশ্লেষণ করো।",
          "explanation": "উদ্দীপকে উল্লেখিত ঘটনা তথা ১৯০৫ সালের বঙ্গভঙ্গ উভয় অধঞ্চলের জনগণের মধ্যে সুদূরপ্রসারী প্রভাব বিস্তার করেছিল। বঙ্গভঙ্গের পেছনে প্রশাসনিক, অর্থনৈতিক ও সামাজিক কারণ থাকলেও এর অন্যতম কারণ ছিল রাজনৈতিক তথা ভারতবাসীর জাতীয়তাবাদী আন্দোলনকে নস্যাৎ করা। ইংরেজি শিক্ষার প্রসারের ফলে ভারতীয়রা নিজেদের অধিকারের বিষয়ে রাজনৈতিকভাবে সচেতন হলে তাদের মধ্যে জাতীয়তাবাদী চিন্তা-চেতনার বিকাশ ঘটে। ১৮৮৫ সালে প্রতিষ্ঠিত ভারতীয় জাতীয় কংগ্রেসের নেতৃত্বে সমগ্র ভারতে বিশেষ করে বাংলা প্রেসিডেন্সিতে জাতীয়তাবাদী আন্দোলন শুরু হয়। ভারতবর্ষকে স্বাধীন করার লক্ষ্যে 'যুগান্তর দল' এবং 'অনুশীলন সমিতি' নামে দুটি বিপ্লবী সংগঠন প্রতিষ্ঠিত হয়। জাতীয়তাবাদী আন্দোলন ও বিপ্লবী কর্মকাণ্ডের কেন্দ্রবিন্দু ছিল কলকাতা। এসব আন্দোলনে ভীত হয়ে ব্রিটিশ শাসকগোষ্ঠী তাদের চিরায়ত শাসন কৌশল 'ভাগ কর এবং শাসন কর' নীতি প্রয়োগ করে। বাংলা প্রদেশকে বিভক্ত করে ব্রিটিশরা এদেশের জাতীয়তাবাদী আন্দোলনকে দুর্বল করে তাদের শাসনকে দীর্ঘায়িত করার কৌশল গ্রহণ করে। এছাড়া ঢাকার নবাব স্যার সলিমুল্লাহও বঙ্গভঙ্গের পক্ষে আন্দোলন শুরু করে জনগণকে বোঝাতে চেষ্টা করেন যে, নতুন প্রদেশ সৃষ্টি হলে পূর্ব বাংলার মুসলমানরা নিজেদের ভাগ্য উন্নয়নের সুযোগ পাবে। কিন্তু বঙ্গভঙ্গ বাংলার হিন্দু সম্প্রদায়ের বুদ্ধিজীবী ও রাজনৈতিক নেতাদের মধ্যে ক্ষোভের সৃষ্টি করে। শিক্ষিত হিন্দু সমাজ মনে করে, তাদের দ্রুত বেড়ে ওঠা বুদ্ধিবৃত্তিক শক্তিকে ব্যাহত করা এবং এর পাল্টা ব্যবস্থা হিসেবে পূর্ব বাংলার মুসলিম প্রভাব বৃদ্ধিকে উৎসাহিত করাই সরকারের প্রধান লক্ষ্য। আবার বাংলার অধিকাংশ বাণিজ্যের নিয়ন্ত্রণ ছিল তাদের হাতে। তাই বঙ্গভঙ্গের ফলে তারা আর্থিকভাবেও ক্ষতিগ্রস্ত হয়। আর এভাবেই বঙ্গভঙ্গের দ্বারা ব্রিটিশ শাসকগণ কৌশলে কলকাতাকেন্দ্রিক সর্বভারতীয় জাতীয়তাবাদী আন্দোলনকে নস্যাৎ করার সুযোগ লাভ করে। উপরের আলোচনার পরিপ্রেক্ষিতে বলা যায়, বঙ্গভঙ্গের মাধ্যমে ব্রিটিশরা পূর্বাঞ্চলের সংখ্যাগরিষ্ঠ মুসলমানদের পশ্চিমাঞ্চলের সংখ্যাগরিষ্ঠ হিন্দুদের থেকে আলাদা করে দুটি সম্প্রদায়ের মধ্যে দূরত্ব সৃষ্টি করে। আর এ দুই সম্প্রদায়ের মধ্যকার অনৈক্য ভারতে তাদের শাসন ও শোষণ আরো দীর্ঘায়িত করে।"
        }
      ]
    },
    {
      "number": "2",
      "uddipok": "সুজন ও লিমন দুই বন্ধু। উভয়েই নীতিবিরোধী কাজে লিপ্ত। সুজন ক্রেতার নিকট পণ্যের স্বাদ বৃদ্ধি ও পণ্যকে লোভনীয় করার জন্য ক্ষতিকর রাসায়নিক পদার্থ ব্যবহার করে। অপরদিকে, লিমন স্বল্প বেতনের চাকরি করলেও অদৃশ্য উপায়ে অল্প সময়ের মধ্যে অঢেল সম্পদের মালিক হয়ে যায়। বিষয়টি একটি প্রতিষ্ঠানের নজরে আসে। প্রতিষ্ঠানটি তার বিরুদ্ধে আইনানুগ ব্যবস্থা গ্রহণ করে।",
      "tag": "CB 25",
      "sub_questions": [
        {
          "label": "ক",
          "question": "সর্বভারতীয় জাতীয় কংগ্রেস কখন গঠিত হয়?",
          "explanation": "সর্বভারতীয় জাতীয় কংগ্রেস প্রতিষ্ঠিত হয় ১৮৮৫ সালে।"
        },
        {
          "label": "খ",
          "question": "যুক্তফ্রন্ট কেন গঠিত হয়েছিল?",
          "explanation": "যুক্তফ্রন্ট গঠনের লক্ষ্য ছিল ১৯৫৪ সালের পূর্ব পাকিস্তানের প্রাদেশিক নির্বাচনে ক্ষমতাসীন মুসলিম লীগকে পরাজিত করা। ১৯৫৪ সালে পূর্ব পাকিস্তানে প্রাদেশিক পরিষদের নির্বাচন অনুষ্ঠিত হয়। এ নির্বাচনে পূর্ব পাকিস্তানের সমমনা রাজনৈতিক দলগুলো ক্ষমতাসীন মুসলিম লীগকে পরাজিত করার লক্ষ্যে জোটবদ্ধ হয়। ১৯৫৩ সালের নভেম্বর মাসে ময়মনসিংহে অনুষ্ঠিত আওয়ামী মুসলিম লীগের কাউন্সিলে 'যুক্তফ্রন্ট' জোট গঠনের সিদ্ধান্ত হয়। এ জোট পাঁচটি রাজনৈতিক দল নিয়ে গঠিত হয়। দলগুলো হলো- আওয়ামী মুসলিম লীগ, কৃষক-শ্রমিক পার্টি, নেজাম-ই-ইসলামি পার্টি, বামপন্থি গণতন্ত্রী দল ও খিলাফত-ই-রব্বানি।"
        },
        {
          "label": "গ",
          "question": "সুজনের কর্মকাণ্ডে তোমার পঠিত কোন নাগরিক সমস্যার ইঙ্গিত রয়েছে? ব্যাখ্যা করো।",
          "explanation": "জাউদ্দীপকের সুজনের কর্মকাণ্ডে আমার পঠিত 'খাদ্যে ভেজাল' নামক নাগরিক সমস্যার ইঙ্গিত রয়েছে। সাধারণভাবে খাদ্যে ভেজাল বলতে খাঁটি বা আসল পণ্যের সাথে নিম্নমানের পণ্য বা রাসায়নিক পদার্থের মিশ্রণ ঘটিয়ে বিক্রি করাকে বোঝায়। এতে দ্রব্যের গুণগত মান নষ্ট হওয়ার পাশাপাশি বিশুদ্ধতাও হারায়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়েছে। খাদ্যে ভেজালের অন্যতম প্রধান কারণ অধিকতর মুনাফা অর্জন করা। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। বর্তমান সময়ে বাংলাদেশের শহরাঞ্চলের নাগরিকরা খাদ্যে ভেজাল নিয়ে বেশ উদ্বিগ্ন। কারণ, তারাই খাদ্যে ভেজালের মুখোমুখি হয় বেশি। বর্তমানে বিভিন্ন অসাধু উৎপাদনকারী ও ব্যবসায়ীরা স্বল্প সময়ে ও কম খরচে বেশি লাভের আশায় ক্ষতিকর রাসায়নিক পদার্থের সাহায্যে অপরিপক্ক দ্রব্যকে পাকিয়ে বা রং পরিবর্তন করে ব্রিক্রি করছে, যা খাদ্যে ভেজালের অন্তর্গত। উদ্দীপকে বলা হয়েছে, সুজন ক্রেতার নিকট পণ্যের স্বাদ বৃদ্ধি ও পণ্যকে লোভনীয় করার জন্য ক্ষতিকর রাসায়নিক পদার্থ ব্যবহার করে। এখানে খাদ্যে ভেজালের প্রতি ইঙ্গিত করা হয়েছে। কেননা, পণ্যের স্বাদ বৃদ্ধি ও পণ্যকে লোভনীয় করার জন্য ক্ষতিকর রাসায়নিক পদার্থ ব্যবহার করা খাদ্যে ভেজালের অন্তর্গত। তাই বলা যায়, উদ্দীপকে নাগরিক সমস্যা খাদ্যে ভেজালকে ইঙ্গিত করা হয়েছে।"
        },
        {
          "label": "ঘ",
          "question": "লিমনের কর্মকাণ্ড প্রতিরোধে প্রতিষ্ঠানটির ভূমিকা কীরূপ হওয়া উচিত বলে তুমি মনে কর? বিশ্লেষণ করো।",
          "explanation": "উদ্দীপকের লিমনের কর্মকাণ্ড তথা দুর্নীতি প্রতিরোধে প্রতিষ্ঠানটির অর্থাৎ দুর্নীতি দমন কমিশনের ভূমিকা, স্বাধীন, স্বচ্ছ, কার্যকর ও জবাবদিহিমূলক হওয়া উচিত। যে সকল কর্মকাণ্ড প্রচলিত সামাজিক নিয়মনীতির পরিপন্থি এবং সাধারণভাবে বিবেকের কাছে অগ্রহণযোগ্য তাকেই দুর্নীতি বলে। দুর্নীতি একটি মারাত্মক সামাজিক ব্যাধি। নিজের দায়িত্ব বা পদকে ব্যবহার করে ঘুষ নেওয়া, অন্যায়ের পক্ষে কাজ করে বিধি লঙ্ঘন করে কিংবা অবৈধভাবে সম্পদ অর্জন করা দুর্নীতির অন্তর্ভুক্ত। এটি প্রশাসন, রাজনীতি, অর্থনীতি ও সমাজের সর্বস্তরে ঘটতে পারে। দুর্নীতি প্রতিরোধে দুর্নীতি দমন কমিশন নামক প্রতিষ্ঠানটি কাজ করে। উদ্দীপকের লিমন স্বল্প বেতনের চাকরি করলেও অদৃশ্য উপায়ে অল্প সময়ের মধ্যে অঢেল সম্পদের মালিক হয়ে যায়। বিষয়টি একটি প্রতিষ্ঠানের নজরে আসলে প্রতিষ্ঠানটি তার বিরুদ্ধে আইনানুগ ব্যবস্থা গ্রহণ করে। এখানে লিমনের কর্মকাণ্ড দুর্নীতির অন্তর্ভুক্ত। আর যে প্রতিষ্ঠান তার বিরুদ্ধে আইনানুগ ব্যবস্থা নিয়েছে সেটি হলো দুর্নীতি দমন কমিশন বা দুদক। দুর্নীতি প্রতিরোধে দুর্নীতি দমন কমিশনের ভূমিকা কার্যকর, স্বচ্ছ, স্বাধীন। ও জবাবদিহিমূলক হওয়া উচিত। প্রথমত দুদককে রাজনৈতিক প্রভাবমুক্ত থেকে স্বাধীনভাবে তদন্ত ও অনুসন্ধানের কাজ পরিচালনা করতে হবে। যাতে সব শ্রেণির দুর্নীতিবাজের বিরুদ্ধে সমানভাবে ব্যবস্থা নেওয়া যায়। দ্বিতীয়ত, দুদকের তদন্ত প্রক্রিয়াকে আরো দ্রুত, পেশাদার ও তথ্যনির্ভর করতে হবে। যাতে সঠিক সময়ে মামলা নিষ্পত্তি করা যায়। তৃতীয়ত, দুর্নীতি দমন কমিশনকে দ্রুত সাড়াদানকারী প্রতিষ্ঠানে পরিণত হতে হবে। চতুর্থত, শুধু অভিযোগের ভিত্তিতে নয়, বরং দুদককে স্বপ্রণোদিত হয়ে দুর্নীতির সম্ভাব্য ক্ষেত্রগুলোতে নজরদারি বৃদ্ধি করতে হবে। পঞ্চমত, দুদকের কর্মকর্তাদের সময়ের সাথে তাল মিলিয়ে আরো চৌকস হতে হবে। কেননা দিন দিন দুর্নীতির পন্থা পরিবর্তিত হচ্ছে। এছাড়াও দুদককে জনগণের সাথে ঘনিষ্ঠ যোগাযোগ রেখে সচেতনতা বৃদ্ধি, শিক্ষা প্রতিষ্ঠানে নৈতিক শিক্ষা এবং গণমাধ্যমের সহায়তা নেওয়াও তাদের কাজের অংশ হওয়া উচিত। পরিশেষে বলা যায়, দুর্নীতি প্রতিরোধে উপরে আলোচিত বিষয়ের আলোকে দুককের কার্যক্রম পরিচালনা করা উচিত।"
        }
      ]
    },
    {
      "number": "3",
      "uddipok": "'ক' নামক একটি রাষ্ট্র সশস্ত্র সংগ্রামের মাধ্যমে স্বাধীনতা অর্জন করে। স্বাধীনতা অর্জনের পর দেশটি দ্রুত সময়ের মধ্যে একটি সংবিধান প্রণয়ন করতে সক্ষম হয়। সংবিধানটিতে লিখিত, দুষ্পরিবর্তনীয়, বিচার বিভাগের স্বাধীনতা ইত্যাদি বৈশিষ্ট্যসহ নাগরিকের কিছু সুযোগ-সুবিধার উল্লেখ রয়েছে।",
      "tag": "CB 25",
      "sub_questions": [
        {
          "label": "ক",
          "question": "দ্বিজাতি তত্ত্বের প্রবক্তা কে?",
          "explanation": "দ্বিজাতি তত্ত্বের প্রবস্থা হলেন মোহাম্মদ আলী জিন্নাহ।"
        },
        {
          "label": "খ",
          "question": "ফরায়েজি আন্দোলন বলতে কী বোঝায়?",
          "explanation": "ফরায়েজি আন্দোলন বলতে হাজী শরীয়তউল্লাহ কর্তৃক পরিচালিত ফরজভিত্তিক আন্দোলনকে বোঝায়। ১৮১৮ সালে হাজী শরীয়তউল্লাহ মক্কা থেকে দেশে ফিরে আসেন। দেশে ফিরে তিনি দেখলেন মুসলমানরা নানা প্রকার কুসংস্কারে লিপ্ত। তারা কবর পূজা, পির পূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তউল্লাহ ধর্মীয় সংস্কার আন্দোলনের ডাক দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে ফরায়েজি আন্দোলন নামে পরিচিত।"
        },
        {
          "label": "গ",
          "question": "উদ্দীপকে বর্ণিত সংবিধানের সাথে তোমার পঠিত কোন রাষ্ট্রের সংবিধানের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত সংবিধানের সাথে আমার পঠিত বাংলাদেশ সংবিধানের সাদৃশ্য আছে। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। তৎকালীন সরকারের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম শ্রেষ্ঠ সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। এতে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। সংবিধানের দ্বিতীয় ভাগের ৮নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। এই সংবিধান জনগণের মৌলিক অধিকারের নিশ্চয়তা প্রদান করেছে। উদ্দীপকে বলা হয়েছে, 'ক' নামক রাষ্ট্রটি সশস্ত্র সংগ্রামের মাধ্যমে স্বাধীনতা অর্জনের পর দ্রুত সময়ের মধ্যে একটি সংবিধান প্রণয়ন করতে সক্ষম হয়। সংবিধানটিতে লিখিত, দুষ্পরিবর্তনীয়, বিচার বিভাগের স্বাধীনতা ইত্যাদি বৈশিষ্ট্যসহ নাগরিকের কিছু সুযোগ-সুবিধার উল্লেখ রয়েছে। যা বাংলাদেশের সংবিধানের সাথে সাদৃশ্যপূর্ণ। কেননা, তৎকালীন বাংলাদেশ সরকারও স্বাধীনতার মাত্র ৯ মাসে সংবিধান রচনা করতে সমর্থ হয়। পাশাপাশি বাংলাদেশের সংবিধান লিখিত ও দুম্পরিবর্তনীয়, বিচার বিভাগের স্বাধীনতা, মৌলিক অধিকার, ন্যায়পাল ভোটাধিকার, সংসদীয় সরকার প্রভৃতি বৈশিষ্ট্যমণ্ডিত।"
        },
        {
          "label": "ঘ",
          "question": "উক্ত রাষ্ট্রের সংবিধানটি সুশাসন প্রতিষ্ঠার উপযোগী বক্তব্যটি বিশ্লেষণ করো।",
          "explanation": "\"উক্ত রাষ্ট্রের সংবিধানটি অর্থাৎ বাংলাদেশের সংবিধান সুশাসন প্রতিষ্ঠার জন্য উপযোগী।\"- বক্তব্যটি যথার্থ। বাংলাদেশের সংবিধান একটি লিখিত এবং সর্বোচ্চ আইন, যা রাষ্ট্র পরিচালনার মূল কাঠামো নির্ধারণ করে দেয়। এই সংবিধানে জনগণের মৌলিক অধিকার, রাষ্ট্রের সুনির্দিষ্ট কাঠামো এবং আইনের শাসন প্রতিষ্ঠার সুস্পষ্ট নির্দেশনা রয়েছে। বাংলাদেশের সংবিধানে উল্লেখিত ন্যায়বিচার প্রতিষ্ঠা, দুর্নীতি হ্রাস, বিচার বিভাগের স্বাধীনতা প্রভৃতি বিষয়ে সুশাসনের ভিত্তি মজবুত করে। সংবিধানের ২২নং অনুচ্ছেদে বিচার বিভাগকে নির্বাহী বিভাগ থেকে পৃথকীকরণের মাধ্যমে, বিচার বিভাগের স্বাধীনতার নিশ্চিত করা হয়েছে। সংবিধানের তৃতীয় ভাগের ২৭ থেকে ৪৪ নং অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে। এসব অধিকার মানবিক মর্যাদা ও সামাজিক ন্যায়বিচার প্রতিষ্ঠায় সহায়ক। বাংলাদেশের সংবিধান দুষ্পরিবর্তনীয়। সংবিধানের ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। এটি রাষ্ট্রের শৃঙ্খলা ও ধারাবাহিকতা বজায় রাখে। যা সুশাসনের জন্য অত্যন্ত গুরুত্বপূর্ণ। কারণ এতে রাজনৈতিক হস্তক্ষেপ হ্রাস পায় এবং রাষ্ট্রীয় প্রতিষ্ঠানগুলো স্বাধীনভাবে কাজ করতে পারে। এছাড়াও এখানে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। এই নীতিমালা রাষ্ট্র পরিচালনায় নৈতিক দিকনির্দেশনা দেয়, যা সুশাসন প্রতিষ্ঠায় উপযোগী। উপরের আলোচিত বৈশিষ্ট্যগুলোর ভিত্তিতে বলা যায়, বাংলাদেশের সংবিধান সুশাসন প্রতিষ্ঠায় একটি যুগোপযোগী সংবিধান।"
        }
      ]
    },
    {
      "number": "4",
      "uddipok": "ধর্মভিত্তিক জাতীয়তার ভিত্তিতে দুটি অঞ্চল, নিয়ে একটি রাষ্ট্র গঠিত হয়। রাষ্ট্রটির শাসকগোষ্ঠী অগণতান্ত্রিক উপায়ে মাত্র ৩% জনগণের মুখের ভাষাকে রাষ্ট্রভাষা করার সিদ্ধান্ত গ্রহণ করে। এর বিরুদ্ধে সংখ্যাগরিষ্ঠ ভাষাভাষী জনগণ তীব্র আন্দোলন গড়ে তোলে। শাসকগোষ্ঠীর ১৪৪ ধারা ভঙ্গ করে ছাত্ররা মিছিল বের করলে পুলিশের গুলিতে কিছু ছাত্র শহিদ হন। পরবর্তীতে শাসকগোষ্ঠী সংখ্যাগরিষ্ঠ জনগণের ভাষাকে দেশটির অন্যতম রাষ্ট্রভাষা, হিসেবে স্বীকৃতি দিতে বাধ্য হয়।",
      "tag": "CB 25",
      "sub_questions": [
        {
          "label": "ক",
          "question": "BPSC এর পূর্ণরূপ কী?",
          "explanation": "BPSC-এর পূর্ণরূপ হলো 'Bangladesh Public Service Commission'"
        },
        {
          "label": "খ",
          "question": "মওলানা আবদুল হামিদ খান ভাসানীকে মজলুম জননেতা বলা হয় কেন?",
          "explanation": "শোষিত ও নিপীড়িত মানুষের স্বার্থ নিয়ে আজীবন আন্দোলন-সংগ্রাম করেছেন বলে মওলানা আবদুল হামিদ খান ভাসানীকে মজলুম জননেতা মওলানা আবদুল হামিদ খান ভাসানী অবহেলিত মানুষের জন্য সারাজীবন কাজ করে গেছেন। অত্যাচার, শোষণ ও জুলুমের বিরুদ্ধে ছিল তাঁর পথ চলা। তিনি কৃষক, শ্রমিক ও জনগণের অধিকার আদায়ের সংগ্রামে ছিলেন বদ্ধপরিকর। এ সংগ্রামে তিনি বারবার অত্যাচারিত, নির্যাতিত ও উৎপীড়িত হয়েছেন। জনদরদি এই নেতা শোষণ ও নির্যাতনের বিরুদ্ধে সাধারণ মানুষের স্বার্থে আজীবন সোচ্চার ছিলেন। এ কারণে তাঁকে মজলুম জননেতা বলে অভিহিত করা হয়।"
        },
        {
          "label": "গ",
          "question": "উদ্দীপকে তোমার পঠিত যে আন্দোলনের ইঙ্গিত রয়েছে তার প্রেক্ষাপট ব্যাখ্যা করো।",
          "explanation": "উদ্দীপকে আমার পঠিত ভাষা আন্দোলনের ইঙ্গিত রয়েছে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মতবিরোধ শুরু হয়। পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষাকে বাদ দিয়ে পাকিস্তানি শাসকগোষ্ঠী ৫ম স্থানীয় ভাষা উর্দুকে রাষ্ট্রভাষা করার সিদ্ধান্ত গ্রহণ করে। মোহাম্মদ আলী জিন্নাহ এবং খাজা নাজিমউদ্দীন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণসমাজ এ ঘোষণার প্রতিবাদ জানায় এবং তীর আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভাগ করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে তৎকালীন পাকিস্তান সরকার বাংলাকে অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে বলা হয়েছে, ধর্মভিত্তিক জাতীয়তার ভিত্তিতে দুটি অঞ্চল নিয়ে একটি রাষ্ট্র গঠিত হয়। রাষ্ট্রটির শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অগণতান্ত্রিক উপায়ে মাত্র ৩ শতাংশ জনগণের মুখের ভাষাকে রাষ্ট্রভাষা করার সিন্ধান্ত গ্রহণ করে। এর প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে। একইভাবে পাকিস্তানের সংখ্যাগরিষ্ঠ জনগণের ভাষা বাংলাকে উপেক্ষা করে উর্দুকে রাষ্ট্রভাষা করতে চাইলে তৎকালীন পূর্ব পাকিস্তানে ভাষা আন্দোলন গড়ে ওঠে। সুতরাং এটি স্পস্ট যে, উদ্দীপকের ঘটনা ঐতিহাসিক ভাষা আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "বাঙালি জাতীয়তাবাদ বিকাশে উক্ত আন্দোলনের গুরুত্ব বিশ্লেষণ করো।",
          "explanation": "বাঙালি জাতীয়তাবাদ বিকাশে উক্ত আন্দোলন অর্থাৎ ভাষা আন্দোলনের গুরুত্ব অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ হয়ে আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্যদিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলার জনগণের মধ্যে জাতীয়তাবাদী চেতনার প্রকাশ ঘটে। এ জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে ক্ষমতাসীন দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্যদিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "5",
      "uddipok": "তুহিন, রহমান একটি সাংবিধানিক প্রতিষ্ঠানে কর্মরত। তিনি রাষ্ট্রপতি কর্তৃক একটি নির্দিষ্ট মেয়াদের জন্য নিয়োগপ্রাপ্ত। উক্ত প্রতিষ্ঠানটি প্রজাতন্ত্রের কর্মে নিয়োগদানের লক্ষ্যে যোগ্য, মেধাবী ও দক্ষ লোক বাছাইয়ের জন্য স্বচ্ছ ও নিরপেক্ষভাবে কাজ করে।",
      "tag": "CB 25",
      "sub_questions": [
        {
          "label": "ক",
          "question": "বাংলার সৈয়দ আহমদ বলা হয় কাকে?",
          "explanation": "নওয়াব আবদুল লতিফকে 'বাংলার সৈয়দ আহমদ' বলা হয়।"
        },
        {
          "label": "খ",
          "question": "মুসলিম লীগ কেন প্রতিষ্ঠিত হয়েছিল?",
          "explanation": "ভারতীয় মুসলিম সম্প্রদায়কে রাজনৈতিক বিষয়ে ঐক্যবদ্ধ ও সচেতন করে গড়ে তোলা এবং তাদের দাবি-দাওয়া আদায়ের লক্ষ্যে মুসলিম লীগ প্রতিষ্ঠা করা হয়েছিল। ব্রিটিশ শাসনের শুরু থেকেই ভারতের মুসলিম সম্প্রদায় সর্বক্ষেত্রে অবহেলিত ও বঞ্চিত হতে থাকে। ১৮৮৫ সালে সর্বভারতীয় জাতীয় কংগ্রেস গঠিত হলেও এটি অবহেলিত ও বঞ্চিত মুসলমানদের দাবি-দাওয়া আদায়ে উদাসীন থাকে। মুসলমানদের এ অবহেলিত ও হীন অবস্থা হতে উদ্ধারকরে একটি রাজনৈতিক সংগঠনের বিশেষ প্রয়োজন অনুভূত হয়। এ অনুভূতির সার্থক বাস্তবায়নের লক্ষ্যে মুসলিম স্বার্থ সংরক্ষণের ধারক ও বাহক হিসেবে ১৯০৬ সালে মুসলিম লীগের জন্ম হয়।"
        },
        {
          "label": "গ",
          "question": "তুহিন রহমানের কর্মরত প্রতিষ্ঠানের সাথে তোমার পঠিত কোন প্রতিষ্ঠানের মিল আছে? ব্যাখ্যা করো।",
          "explanation": "উদ্দীপকের তুহিন রহমানের কর্মরত প্রতিষ্ঠানের সাথে বাংলাদেশ সরকারি কর্ম কমিশনের মিল রয়েছে। বাংলাদেশ সরকারি কর্ম কমিশন একটি সাংবিধানিক সংস্থা। এটি সংবিধানের ১৩৭ নম্বর অনুচ্ছেদ অনুযায়ী একজন সভাপতি ও অন্যান্য সদস্যদের নিয়ে গঠিত হয়। সংবিধানের ১৩৮ (১) নম্বর অনুচ্ছেদ মোতাবেক কর্ম কমিশনের সভাপতি ও অন্যান্য সদস্যবৃন্দ রাষ্ট্রপতি কর্তৃক নিয়োগপ্রাপ্ত হন। উক্ত কমিশন প্রজাতন্ত্রের কাজের জন্য মেধাবী ও যোগ্য কর্মচারী নিয়োগ করে। এজন্য প্রতিষ্ঠানটি প্রতিযোগিতামূলক পরীক্ষা গ্রহণ করে। উদ্দীপকে বলা হয়েছে, তুহিন রহমান একটি সাংবিধানিক প্রতিষ্ঠানে কর্মরত। তিনি রাষ্ট্রপতি কর্তৃক নির্দিষ্ট মেয়াদের জন্য নিয়োগপ্রাপ্ত। উক্ত প্রতিষ্ঠানটি প্রজাতন্ত্রের কর্মে নিয়োগদানের লক্ষো যোগা, মেধাবী ও দক্ষ লোক বাছাইয়ের জন্য স্বচ্ছ ও নিরপেক্ষভাবে কাজ করে। পূর্বোক্ত আলোচনার আলোকে বলা যায়, জনাব তুহিন বাংলাদেশ সরকারি কর্ম কমিশনে কর্মরত। কেননা, উক্ত প্রতিষ্ঠানটিই প্রজাতন্ত্রের কর্মে নিয়োগের জন্য যোগ্য, মেধাবী, সৎ ও দক্ষ প্রার্থী বাছাই করে।"
        },
        {
          "label": "ঘ",
          "question": "\"প্রতিষ্ঠানটির স্বচ্ছতা ও নিরপেক্ষতার উপর দক্ষ প্রশাসন ব্যবস্থা নির্ভরশীল\"-বিশ্লেষণ করো।",
          "explanation": "প্রতিষ্ঠানটির তথা সরকারি কর্ম কমিশনের স্বচ্ছতা ও নিরপেক্ষতার ওপর দক্ষ প্রশাসন ব্যবস্থা নির্ভরশীল- মন্তব্যটি যথার্থ। আধুনিক রাষ্ট্র পরিচালনায় সরকার কাঠামোতে দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রেই মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্ম কমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। বাংলাদেশ সরকারি কর্ম কমিশন তীক্ষ্ণ ধীশক্তি ও দূরদৃষ্টি সম্পন্ন এবং নিরপেক্ষ ব্যক্তিবর্গের সমন্বয়ে গঠিত। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। কর্ম কমিশনকে যোগ্য ও মেধাবী কর্মকর্তা বাছাই ও নিয়োগ দেওয়ার জন্য তাদের কাজকর্মে স্বচ্ছতা বজায় রাখতে হয়। দুর্নীতি, স্বজনপ্রীতির ঊর্ধ্বে উঠে যোগ্য লোক বাছাইয়ের জন্য কর্ম কমিশনের এ স্বচ্ছতা অপরিহার্য। রাষ্ট্রের সাফল্য অনেকাংশে নির্ভর করে একটি দক্ষ ও সৎ প্রশাসনের ওপর। তাই কর্ম কমিশনকে দক্ষ ও সৎ লোক বাছাই ও নিয়োগদানে সচেতন থাকতে হয়। এক্ষেত্রে কর্ম কমিশন রাজনৈতিক চাপ, তদবির, হুমকি, প্রলোভন ইত্যাদি এড়িয়ে একটি ভালো প্রশাসন গড়ে তোলার ক্ষেত্রে গুরুত্বপূর্ণ ভূমিকা পালন করে। শুধু সততা নয়, দক্ষতাও এক্ষেত্রে কর্ম কমিশনের আবশ্যকীয় গুণ হিসেবে বিবেচ্য হয়ে ওঠে। পরিশেষে বলা যায়, বাংলাদেশ সরকারি কর্ম কমিশন যদি স্বজনপ্রীতি, দুর্নীতি ও বিভিন্ন মহলের প্রভামুক্ত থেকে জনবল নিয়োগ ও অন্যান্য কার্যাবলি - সম্পন্ন করতে পারে তাহলে দেশে দক্ষ প্রশাসন ব্যবস্থা গড়ে উঠবে"
        }
      ]
    },
    {
      "number": "6",
      "uddipok": "বীর যোদ্ধা, বিপ্লবী নেতা কদর আলী এক সম্ভ্রান্ত মুসলিম পরিবারে জন্মগ্রহণ করেন। কুস্তি, অস্ত্রচালনা প্রভৃতির জন্য ছোট বেলাতেই তিনি সকলের মনোযোগ আকর্ষণ করেন। তিনি সমাজ ও ধর্মীয় সংস্কারের পাশাপাশি নীলকর বণিক ও সামন্ত জমিদারদের অত্যাচারের বিরুদ্ধে ছিলেন সোচ্ছার। অত্যাচারী জমিদার ও সুদখোর মহাজনদের হাত থেকে নির্যাতিত কৃষকদের রক্ষার জন্য একটি দুর্গও নির্মাণ করেন। তিনি কয়েকটি জেলা সংযুক্ত করে একটি স্বাধীন রাষ্ট্র ঘোষণা করেন।",
      "tag": "CB 25",
      "sub_questions": [
        {
          "label": "ক",
          "question": "খাদ্যে ভেজাল কী?",
          "explanation": "অধিক মুনাফার উদ্দেশ্যে মানসম্মত খাদ্যদ্রব্যের মধ্যে নিম্নমানের খাদ্য উপাদান ও ক্ষতিকর রাসায়নিক দ্রব্যের ব্যবহারই হলো খাদ্যে ভেজাল।"
        },
        {
          "label": "খ",
          "question": "ন্যায়পাল বলতে কী বোঝায়?",
          "explanation": "ন্যায়পাল বলতে এমন একজন সরকারি মুখপাত্র বা প্রতিনিধি কিংবা সরকারি কর্মকর্তাকে বোঝায় যিনি সরকারি কর্তৃপক্ষের বিরুদ্ধে আনীত অভিযোগ তদন্ত করেন। সরকারি আমলা ও সাধারণ নাগরিকদের মধ্যে মধ্যস্থতাকারী সরকারি এজেন্ট হিসেবে ন্যায়পাল স্বাধীন ও নিরপেক্ষভাবে কাজ করে থাকেন। বিভিন্ন ধরনের অভিযোগের তদন্ত ও সে সম্পর্কে রিপোর্ট পেশ করেন। ন্যায়পালের কার্যাবলির মধ্যে রয়েছে বেসামরিক প্রশাসন ও আদালতের কার্যক্রম তত্ত্বাবধান করা। তাকে বেআইনি কার্যকলাপ, কর্তব্যে অবহেলা ও ক্ষমতার অপপ্রয়োগের বিরুদ্ধে আনীত অভিযোগের তদন্ত করতে হয়। যেকোনো দায়িত্বশীল কর্মকর্তা সংবিধানের বিধি বা দেশের আইন লঙ্ঘন কিংবা প্রশাসনিক কর্তৃপক্ষ কর্তৃক বিধিবদ্ধ নিয়মকানুন ভঙ্গ করলে ন্যায়পাল তার বিরুদ্ধে ব্যবস্থা গ্রহণ করেন।"
        },
        {
          "label": "গ",
          "question": "উদ্দীপকে উল্লেখিত কদর আলীর সাথে তোমার পঠিত কোন নেতার সাদৃশ্য আছে?",
          "explanation": "উদ্দীপকে উল্লেখিত কদর আলীর সাথে আমার পঠিত ব্রিটিশ বিরোধী নেতা তিতুমীরের সাদৃশ্য রয়েছে। ব্রিটিশ বিরোধী আন্দোলনের অগ্রসৈনিক শহিদ তিতুমীর লক্ষ করেন বাংলার মুসলমানদের মধ্যে ইসলামবিরোধী 'বহু প্রথা ও কুসংস্কার প্রবেশ করেছে। তিনি বুঝতে পেরেছিলেন যে, অনৈসলামিক কার্যকলাপ এবং ধর্মীয় ও সামাজিক কুসংস্কার দূর করতে না পারলে অবহেলিত ও পশ্চাদপদ মুসলমান সমাজ উন্নতি করতে পারবে না। মুসলমানদের মধ্যে প্রকৃত ধর্মীয় চেতনা জাগ্রত করা তাঁর অন্যতম উদ্দেশ্য ছিল। পাশাপাশি তিনি বাংলার কৃষক-শ্রমিকদের ওপর ইংরেজ কর্মচারী, দেশীয় নীলকর ও' জমিদারদের শোষণ ও নির্যাতনে ক্ষুদ্ধ ছিলেন। তাই তিনি কৃষকসহ সকল শ্রমজীবীদেরকে তাদের অধিকার সম্পর্কে সচেতন করে তোলেন। শোষকদের বিরুদ্ধে লড়াই করার জন্য তিনি তাদেরকে সামরিক প্রশিক্ষণ দেন। তিতুমীর নারিকেল বাড়িয়ার নিকটবর্তী জমিদারদের পরাজিত করে চব্বিশ পরগনা, নদীয়া ও ফরিদপুর জেলার কিছু অংশ নিয়ে কার্যত স্বাধীন রাষ্ট্র ঘোষণা করেন। বারাসাত বিদ্রোহের পর ইংরেজদের সাথে যুদ্ধের অনিবার্যত। বুঝতে পেরে ১৮৩১ সালে তিনি পশ্চিমবঙ্গের নারিকেলবাড়িয়া নামক স্থানে একটি বাঁশের কেল্লা বা দুর্গ নির্মাণ করেন। উদ্দীপকে বলা হয়েছে, সম্ভ্রান্ত মুসলিম পরিবারে জন্মগ্রহণ করা কদর আলী কুস্তি, অস্ত্র চালনা প্রভৃতির জন্য ছোটবেলাতেই সকলের মনোযোগ আকর্ষণ করেন। তিনি সমাজ ও ধর্মীয় সংস্কারের পাশাপাশি নীলকর বণিক ও সামন্ত জমিদারদের অত্যাচারের বিরুদ্ধে সোচ্চার ছিলেন এবং অত্যাচারী জমিদার ও সুদখোর মহাজনদের হাত থেকে নির্যাতিত কৃষকদের রক্ষার জন্য দুর্গও নির্মাণ করেন। তিনি কয়েকটি জেলা সংযুক্ত করে একটি স্বাধীন রাষ্ট্রও ঘোষণা করেন। পূর্বোক্ত আলোচনা অনুযায়ী এখানে ব্রিটিশ বিরোধী আন্দোলনের প্রথম শহিদ তিতুমীরের প্রতি ইঙ্গিত করা হয়েছে।"
        },
        {
          "label": "ঘ",
          "question": "বাংলাদেশের স্বাধীনতা সংগ্রামের পটভূমিতে উক্ত নেতার অবদান বর্ণনা করো।",
          "explanation": "বাংলাদেশের স্বাধীনতা সংগ্রামের পটভূমি তৈরিতে উক্ত নেতা অর্থাৎ তিতুমীরের গুরুত্বপূর্ণ অবদান রয়েছে। ব্রিটিশ বিরোধী আন্দোলনের অগ্রসৈনিক শহিদ তিতুমীর দেশের মানুষকে ইংরেজ, জমিদার এবং নীলকরদের অত্যাচার ও শোষণের হাত থেকে রক্ষার প্রচেষ্টা চালান। তিনি কৃষকদেরকে তাদের অধিকার সম্পর্কে সচেতন করে তোলেন এবং তাদেরকে সংঘবদ্ধ হওয়ার আহ্বান জানান। শোষক র বিরুদ্ধে লড়াই করার জন্য তিনি কৃষকদেরকে সামরিক প্রশিক্ষণ দেন। এ লক্ষ্যে তিনি পশ্চিমবঙ্গের বারাসাতের নিকটবর্তী নারিকেলবাড়িয়া নামক স্থানে একটি বাঁশের কেল্লা বা দুর্গ নির্মাণ করেন। তিতুমীরের কৃষক আন্দোলন ও বারাসাত বিদ্রোহ ছিল ইস্ট ইন্ডিয়া কোম্পানির বিরুদ্ধে শক্তিশালী বিদ্রোহ। এর মাধ্যমে তিনি প্রমাণ করেন যে, রক্তদান ব্যতীত স্বাধীনতা অর্জন সম্ভব নয়। তিনি নারিকেলবাড়িয়ার আশপাশের জমিদারদের পরাজিত করে চব্বিশ পরগনা, নদীয়া এবং ফরিদপুর জেলার কিছু অংশে কার্যত স্বাধীন প্রশাসন চালু করেন এবং কোম্পানি সরকারের বিরুদ্ধে বিদ্রোহ ঘোষণা করেন। ইংরেজদের সামরিক শক্তি এবং নীলকর ও জমিদারদের ঐক্যবদ্ধ প্রতিরোধের মুখে তিতুমীরের বাঁশের কেল্লা ছিল সাহস আর দেশপ্রেমের প্রতীক। যা যুগে যুগে বাঙালি জাতিকে অন্যায়-অত্যাচারের বিরুদ্ধে প্রতিবাদী হতে সাহস জুগিয়েছে, প্রেরণা জুগিয়েছে স্বাধীনতার পথে এগিয়ে যেতে। ১৮৩১ সালে ইংরেজ বাহিনীর বিরুদ্ধে যুদ্ধে তিতুমীর শহিদ হন। তিতুমীরের আত্মত্যাগ বাঙালিদের দেশের জন্য আত্মত্যাগে অনুপ্রাণিত করেছে। বাংলার মানুষের মুক্তির লক্ষ্যে তিতুমীর প্রথম স্বাধীন ও সার্বভৌম রাষ্ট্রের স্বপ্ন দেখেন। অন্যায়-অবিচার তথা স্বাধীনতার জন্য সংগ্রাম করার যে শিক্ষা বাঙালিরা তার কাছ থেকে পেয়েছে, তাতে অনুপ্রাণিত হয়েই তারা পাকিস্তানিদের বঞ্চনা ও শোষণের বিরুদ্ধে রুখে দাঁড়িয়েছে এবং চূড়ান্তভাবে বাংলাদেশ নামক স্বাধীন ও সার্বভৌম রাষ্ট্র প্রতিষ্ঠা করেছে। পরিশেষে বলা যায় যে, বাংলাদেশের স্বাধীনতার পটভূমি তৈরিতে শহিদ তিতুমীরের অগ্রণী ভূমিকা রয়েছে।"
        }
      ]
    },
    {
      "number": "7",
      "uddipok": "১৯৪৭ সালের ১৪ আগস্ট 'ক' নামক একটি রাষ্ট্র স্বাধীনতা লাভ করে। স্বাধীনতা লাভের সুদীর্ঘ নয় বছর পরে রাষ্ট্রটি একটি সংবিধান প্রণয়ন করতে সক্ষম হয়। সংবিধানটির বৈশিষ্ট্য ছিল ইসলামি প্রজাতন্ত্র, যুক্তরাষ্ট্রীয় শাসনব্যবস্থা, প্রাদেশিক স্বায়ত্তশাসন ইত্যাদি।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যে সকল কর্মকাণ্ড প্রচলিত সামাজিক নিয়মনীতির পরিপন্থি এবং সাধারণভাবে বিবেকের কাছে অগ্রহণযোগ্য তা-ই দুর্নীতি।"
        },
        {
          "label": "খ",
          "question": "সাংবিধানিক প্রতিষ্ঠান বলতে কী বোঝায়?",
          "explanation": "সাংবিধানিক প্রতিষ্ঠান বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়। গণতান্ত্রিক রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে, যার ক্ষমতা ও কার্যাবলি সংবিধান অনুযায়ী সুনির্দিষ্ট ও সুনিয়ন্ত্রিত। এগুলোই সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অর্পিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের মধ্যে রয়েছে বাংলাদেশ সরকারি কর্ম কমিশন, নির্বাচন কমিশন, অ্যাটর্নি জেনারেল, মহাহিসাব নিরীক্ষক ও নিয়ন্ত্রক।"
        },
        {
          "label": "গ",
          "question": "উদ্দীপকে তোমার পঠিত যে সংবিধানের ইঙ্গিত রয়েছে তার অপর তিনটি বৈশিষ্ট্য ব্যাখ্যা করো।",
          "explanation": "উদ্দীপকে আমার পঠিত ১৯৫৬ সালের পাকিস্তানের সংবিধানের প্রতি ইঙ্গিত রয়েছে। উদ্দীপকে আলোচিত 'ক' রাষ্ট্রটি ১৯৪৭ সালের ১৪ আগস্ট স্বাধীনতা লাভকরে এবং স্বাধীনতা লাভের সুদীর্ঘ নয় বছর পর রাষ্ট্রটি একটি সংবিধান প্রণয়ন করতে সক্ষম হয়। যার বৈশিষ্ট্য ছিল ইসলামি প্রজাতন্ত্র, যুক্তরাষ্ট্রীয় শাসনব্যবস্থা, প্রাদেশিক স্বায়ত্তশাসন ইত্যাদি। আলোচ্য 'ক' রাষ্ট্রের সংবিধানটি পাকিস্তানের প্রথম সংবিধান তথা ১৯৫৬ সালের সংবিধানকে নির্দেশ করে। কেননা, ১৯৪৭ সালের ১৪ আগস্ট মোহাম্মদ আলী জিন্নাহর 'দ্বিজাতি তত্ত্বের' ভিত্তিতে সৃষ্ট পাকিস্তানের সংবিধানও রচিত হয় দীর্ঘ নয় বছর পর অর্থাৎ ১৯৫৬ সালে। ইসলামী প্রজাতন্ত্র, যুক্তরাষ্ট্রীয় শাসনব্যবস্থা, প্রাদেশিক স্বায়ত্তশাসন, সংসদীয় সরকার, এককক্ষবিশিষ্ট আইনসভা, বিচার বিভাগের স্বাধীনতা প্রভৃতি সংবিধানটির উল্লেখযোগ্য বৈশিষ্ট্য। ১৯৫৬ সালের ২৩ মার্চ পাকিস্তানের প্রথম সংবিধান কার্যকর করা হয়। ১৯৫৬ সালের সংবিধানের বৈশিষ্ট্যগুলোর মধ্যে তিনটি উল্লেখযোগ্য বৈশিষ্ট্য হলো- ১. লিখিত, ২. দুষ্পরিবর্তনীয় ও ৩. মৌলিক অধিকারের সন্নিবেশ। ১৯৫৬ সালের সংবিধান ছিল লিখিত। এটি ছিল বিশ্বের দীর্ঘতম শাসনতন্ত্রগুলোর অন্যতম। এতে ১টি প্রস্তাবনা, ১৩টি ভাগ, ২৩৪টি অনুচ্ছেদ এবং ৬টি তফসিল ছিল। এ সংবিধান ছিল দুষ্পরিবর্তনীয়। জাতীয় পরিষদের সাধারণ সংখ্যাগরিষ্ঠের দ্বারা সংশোধনী বিল উত্থাপন করা গেলেও তা পাস করতে দুই-তৃতীয়াংশের ভোটের প্রয়োজন হতো। সংবিধানে নাগরিকদের মৌলিক অধিকারগুলোকে আদালতের আওতাভুক্ত করা হয় তবে জরুরি অবস্থা চলাকালে রাষ্ট্রপতি মৌলিক অধিকার রহিত করতে পারতেন।"
        },
        {
          "label": "ঘ",
          "question": "কী কী কারণে সংবিধানটি ব্যর্থ হয়েছিল বলে তুমি মনে কর? বিশ্লেষণ করো।",
          "explanation": "বহুবিধ কারণে পাকিস্তানের ১৯৫৬ সালের সংবিধানটি ব্যর্থ হয়। ১৯৫৬ সালের ২৩ মার্চ যে সংবিধান প্রণীত ও কার্যকর করা হয়েছিল তা ছিল একটি আদর্শ সংবিধান। কিন্তু এটি মাত্র দু'বছর আট মাস চালু ছিল। জনগণের আশা-আকাঙ্ক্ষার প্রতিফলন ঘটলেও এই সংবিধানকে সাফল্যমণ্ডিত করার জন্য তৎকালীন পাকিস্তানি শাসকগোষ্ঠী কোনো প্রকার আন্তরিক প্রচেষ্টা চালায়নি। ১৯৫৮ সালের ৭ অক্টোবর পাকিস্তানের তদানীন্তন প্রেসিডেন্ট জেনারেল ইস্কান্দার মীর্জা সামরিক আইন জারি করে ১৯৫৬ সালের সংবিধান বাতিল ঘোষণা করেন এবং কেন্দ্রীয় ও প্রাদেশিক আইনসভা ও মন্ত্রিসভা ভেঙে দিয়ে সকল রাজনৈতিক কার্যকলাপ নিষিদ্ধ করেন। বিভিন্ন কারণে ভূমিকা পালন করতে সংবিধান ব্যর্থ হয়েছিল। সংসদীয় গণতন্ত্র প্রতিষ্ঠিত হলেও সুসংগঠিত রাজনৈতিক দল বিকশিত না হওয়ায় এ সংবিধান কার্যকর হতে পারেনি। দলীয় শৃঙ্খলার অভাবের ফলে সরকারের স্থায়িত্ব বিনষ্ট হয়েছিল। ক্ষমতা হারানোর ভয়ে মুসলিম লীগ উপনির্বাচন অনুষ্ঠানে গড়িমসি ও স্থগিত ঘোষণা করে, যা, সংবিধান ব্যর্থ হওয়ার অন্যতম কারণ ছিল। আবার, প্রথম থেকেই পাকিস্তানের মন্ত্রিসভা ও গণপরিষদের কাজে গভর্নর জেনারেল বারবার অহেতুক হস্তক্ষেপ করতে থাকে। এজন্য গণপরিষদ গভর্নর জেনারেলের ক্ষমতার লাগাম টানতে উদ্যত হলে তিনি গণপরিষদ ভেঙে দিয়ে সংবিধান স্থগিত করেন। এছাড়াও সময়মত সাধারণ নির্বাচন অনুষ্ঠিত এবং গণতান্ত্রিক পরিবেশ সৃষ্টি না হওয়ায় জনগণের মধ্যে রাজনৈতিক সচেতনতা বৃদ্ধি পায়নি। যা ১৯৫৬ সালের সংবিধানের ব্যর্থতার গুরুত্বপূর্ণ কারণ। পাশাপাশি কেন্দ্রীয় সরকারের ক্ষমতার লিন্সার কারণে প্রাদেশিক স্বায়ত্তশাসন একট প্রহসনে পরিণত হয়।"
        }
      ]
    },
    {
      "number": "8",
      "uddipok": "কলেজ পড়ুয়া তমাল পিতামাতার একমাত্র সন্তান। পড়াশোনায় তার তেমন মনোযোগ ছিল না। কয়েকজন বখাটে বন্ধুকে নিয়ে সে প্রায়ই একটি বালিকা বিদ্যালয়ের মোড়ে গিয়ে ছাত্রীদের দেখে শিস বাজায়, অশ্লীল গান গায় এবং বাজে অজাভঙ্গি করে। এ বিষয়ে বিদ্যালয়টির প্রধান শিক্ষক তমালের পিতার কাছে অভিযোগ করলে তিনি তমালকে প্রবাসে পাঠিয়ে দেন। বিদেশ যাওয়ার দুই বছরের মধ্যেই তমাল জ্বর, কাশি, নিউমোনিয়াসহ নানাবিধ শারীরিক সমস্যায় ভুগছে, তার ওজনও কমে যাচ্ছে। হাসপাতালে ভর্তি হলে পরীক্ষা-নিরীক্ষা শেষে চিকিৎসক বললেন যে, তমাল একটি ভাইরাসজনিত প্রাণঘাতি, ব্যাধিতে আক্রান্ত।",
      "tag": "CB 25",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?।",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কী বোঝায়?",
          "explanation": "প্রাদেশিক স্বায়ত্তশাসন বলতে প্রদেশগুলোর নিজস্ব স্বাধীন শাসনব্যবস্থাকে বোঝায়। ১৯৩৫ সালের ভারত শাসন আইনে' প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা, প্রদেশগুলোর সুনির্দিষ্ট ক্ষমতা, প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "তমাল ও তার বন্ধুদের আচরণ তোমার পঠিত কোন নাগরিক সমস্যাকে নির্দেশ-করে? ব্যাখ্যা করো।",
          "explanation": "উদ্দীপকে তমাল ও তার বন্ধুদের আচরণ আমার পঠিত 'ইভটিজিং' নামক সামাজিক সমস্যাকে নির্দেশ করে। ইভটিজিং বর্তমান সময়ে বহুল আলোচিত একটি সমস্যা। বিশেষভাবে বাংলাদেশের প্রেক্ষাপটে এটি একটি সামাজিক অসুস্থতা হিসেবে পরিলক্ষিত হচ্ছে। 'ইভ' বলতে বোঝায় রমণী বা নারী এবং 'টিজিং' বলতে উত্ত্যক্ত করা বা বিরক্ত করাকে বোঝায়। আর ইভটিজিং হচ্ছে পুরুষ সমাজ কর্তৃক নারীর উত্ত্যক্ত বা বিরক্তির শিকার হওয়া। পুরুষ কর্তৃক নারীদের প্রতি বাজে মন্তব্য, কুপ্রস্তাব, অশ্লীল বাক্য প্রয়োগ, অপ্রীতিকর অঙ্গভঙ্গি করা, শারীরিক লাঞ্ছনা, শিস বাজানো, সুযোগে গায়ে পড়ে ধাক্কা দেওয়া, উস্কানিমূলক তালি বাজানো, মোবাইল ফোনে বিরক্ত করা, কাগজে অশ্লীল কথা লিখে মেয়েদের দিকে নিক্ষেপ করা, পথরোধ করা প্রভৃতি ঘটনা যখন ঘটানো হয় তখন তাকে ইভটিজিং বলা হয়। উদ্দীপকে বলা হয়েছে, তমাল ও তার বন্ধুরা পড়াশোনার মনোযোগী না হয়ে একটি বালিকা বিদ্যালয়ের মোড়ে গিয়ে ছাত্রীদের দেখে শিস বাজায়, অশ্লীল গান গায় এবং বাজে অঙ্গভঙ্গি করে। তমাল ও তার বন্ধুদের ছাত্রীদের প্রতি এরূপ কটূক্তি ইভটিজিংকে ইঙ্গিত করে। তাই বলা যায়, উদ্দীপকের ছাত্রীদের প্রতি তমাল ও তার বন্ধুদের আচরণ। ইভটিজিংকে নির্দেশ করেছে।"
        },
        {
          "label": "ঘ",
          "question": "তমাল যে ব্যাধিতে আক্রান্ত তা প্রতিরোধের উপায় বিশ্লেষণ করো।",
          "explanation": "উদ্দীপকের তমাল এইডস আক্রান্ত, যা প্রতিরোধে নানামুখী পদক্ষেপ নেওয়া যেতে পারে। এইডস ভাইরাসজনিত একটি মারাত্মক রোগ, যা বিশ্বব্যাপী আতঙ্কের সৃষ্টি করেছে। কেউ এইডসে আক্রান্ত হলে তার শরীরে বেশ কিছু উপসর্গ দেখা দেয়। যেমন: দ্রুত শরীরের ওজন হ্রাস, বারবার জ্বর আসা, অতিরিক্ত ঘাম হওয়া, শুকনো কাশি, নিউমোনিয়া, স্মৃতিশক্তি লোপ পাওয়া প্রভৃতি উদ্দীপকের তমালও এইডসে আক্রান্ত। কেননা, সে জ্বর, কাশি, নিউমোনিয়াসহ নানাবিধ শারীরিক সমস্যায় ভুগছে, তার ওজনও কমে যাচ্ছে। পরীক্ষা-নিরীক্ষা শেষে ডাক্তার বলেন, তমাল একটি ভাইরাসজনিত প্রাণঘাতী ব্যাধিতে আক্রান্ত। যা এইডসকেই নির্দেশ করে। বর্তমানে এ রোগের ছোবল থেকে রক্ষা পেতে হলে নাগরিকদের সচেতন হয়ে কিছু পদক্ষেপ গ্রহণ করতে হবে। এইডস রোগের বিস্তার রোধে ধর্মীয় অনুশাসন সবচেয়ে বড় ভূমিকা রাখতে পারে। একমাত্র ধর্মীয় অনুশাসন মেনে চললে মানুষ পারিবারিক জীবনে বিশ্বস্ত থাকে। সেইসাথে অনিরাপদ ও বিবাহ বর্হিভূত শারীরিক সম্পর্ক থেকে বিরত থাকে। এছাড়া সুচ কিংবা সিরিঞ্জ ব্যবহারে সতর্কতা অবলম্বন করলে এইডস এ আক্রান্ত হওয়ার আশঙ্কা কম থাকে। এইডস আক্রান্ত ব্যক্তির রক্ত কোনো রোগীর শরীরে প্রবেশ করানো যাবে না। এইডস"
        }
      ]
    },
    {
      "number": "9",
      "uddipok": "সিরাজুল হকের জীবন বর্ণাঢ্য, কর্মমুখর ও বৈচিত্র্যময়। তার ছিল অপূর্ব সাংগঠনিক শক্তি, আকর্ষণীয় ব্যক্তিত্ব এবং বাচনভঙ্গি। আজীবন তিনি ছিলেন গণতান্ত্রিক আদর্শের প্রতি এবং নিয়মতান্ত্রিক রাজনীতির প্রতি শ্রদ্ধাশীল। তিনি বিশ্বাস করতেন \"বুলেটের চেয়ে ব্যালটই শক্তিশালী।\" তিনি মনে করতেন, শক্তিশালী বিরোধী দল ব্যতীত গণতন্ত্র অর্থহীন। তার কর্মময় জীবন মূল্যায়ন করে তাকে গণতন্ত্রের পথিকৃৎ মনে করা হয়।",
      "tag": "CB 25",
      "sub_questions": [
        {
          "label": "ক",
          "question": "মহাহিসাব নিরীক্ষক ও নিয়ন্ত্রককে কে নিয়োগ দান করেন?",
          "explanation": "মহাহিসাব নিরীক্ষক ও নিয়ন্ত্রককে মহামান্য রাষ্ট্রপতি নিয়োগদান করেন।"
        },
        {
          "label": "খ",
          "question": "",
          "explanation": "কোনো স্থানের বা অথঞ্চলের আবহাওয়ার সব ঋতুর গড় অবস্থা যখন পরিবর্তিত হয় এবং মানবজীবনের সাধারণ নিয়মাবলি নতুন রূপ লাভ করে তখনই একে বলা হয় জলবায়ুর পরিবর্তন। জলবায়ু পরিবর্তনের ফলে বিভিন্ন ক্ষেত্রে মারাত্মক নেতিবাচক প্রভাব পড়ে। এর ফলে কোনো অঞ্চলের কৃষি, বনভূমি, মৎস্য, চারণক্ষেত্র, পরিবহন ও যোগাযোগ ব্যবস্থা, শারীরিক ও মানসিক শক্তির বিকাশ, খনিজ সম্পদ, শিল্প-কারখানা স্থাপন প্রভৃতি ক্ষেত্রে পরিবর্তন আসে। এমনকি কখনো কখনো পরিবেশগত বিপর্যয় দেখা দেয়।"
        },
        {
          "label": "গ",
          "question": "উদ্দীপকে বর্ণিত সিরাজুল হকের সাথে তোমার পঠিত কোন নেতার মিল আছে? ব্যাখ্যা করো।",
          "explanation": "উদ্দীপকে বর্ণিত সিরাজুল' হকের সাথে আমার পঠিত রাজনৈতিক ব্যক্তিত্ব হোসেন শহীদ সোহরাওয়াদীর সাদৃশ্য রয়েছে। ভারতীয় উপমহাদেশের প্রখ্যাত রাজনীতিবিদ হোসেন শহীদ সোহ্রাওয়ার্দী ছিলেন অবিভক্ত বাংলার শেষ মুখ্যমন্ত্রী। তিনি ছিলেন গণতন্ত্রমনা রাজনীতিতে গণতান্ত্রিক ধারা চালু করার মানসে তিনি পাকিস্তানে প্রথম শক্তিশালী বিরোধী দলের সৃষ্টি করেন। তিনি বিশ্বাস করতেন যে, সাধারণ নির্বাচনই গণতন্ত্রের সূতিকাগার। তিনি জনগণের মাধিকারকে গণতন্ত্রের অন্যতম পূর্বশর্ত হিসেবে গ্রহণ করেছিলেন। তাঁর মতে, শাসনতন্ত্রের প্রশ্নে জনগণের রায়ই চূড়ান্ত। গণতন্ত্রের প্রতি গভীর শ্রদ্ধা পোষণ করতে তিনি পিছগা হতেন না। তিনি বিশ্বাস করতেন নির্ভুল নীতির ওপর প্রতিষ্ঠিত গণতন্ত্র কখনোই ব্যর্থ হতে পারে না। তিনি 'বুলেটের চেয়ে ব্যালট পড়িশালী' নীতিতে বিশ্বাসী ছিলেন। গণতন্ত্রের প্রশ্নে আপসহীন নেতা ছিলেন হলেই তাকে 'গণতন্ত্রের মানসপুত্র' বলা হয়। উদ্দীপকে উল্লেখিত অপূর্ব সাংগঠনিক শক্তি, আকর্ষণীয় ব্যক্তিত্ব এবং হচনভঙ্গির অধিকারী জনাব সিরাজুল হক ছিলেন গণতান্ত্রিক আদর্শ এবং নিয়মতান্ত্রিক রাজনীতির প্রতি শ্রদ্ধাশীল। তিনি বিশ্বাস করতেন, শক্তিশালী বিরোধী দল ব্যতীত গণতন্ত্র অর্থহীন। তিনি মান্য করতেন বুলেটের চেয়ে ব্যালটই শক্তিশালী। উদ্দীপকের এসব তথ্য রাজনৈতিক ব্যক্তিত্ব হোসেন শহীদ সোহরাওয়াদীকেই নির্দেশ করে।"
        },
        {
          "label": "ঘ",
          "question": "",
          "explanation": "\"তাঁর অর্থাৎ হোসেন শহীদ সোহ্রাওয়াদীর কর্মময় জীবন মূল্যায়ন করে তাঁকে 'গণতন্ত্রের পথিকৃৎ' মনে করা হয়\"- উত্তিটি যথার্থ। হোসেন শহীদ সোহরাওয়াদী ছিলেন গণতন্ত্রমনা। রাজনীতিতে গণতান্ত্রিক ধারা চালু করার মানসে তিনি পাকিস্তানে প্রথম শক্তিশালী বিরোধী দলের সৃষ্টি করেন। তিনি বিশ্বাস করতেন যে, সাধারণ নির্বাচনই গণতন্ত্রের সূতিকাগার।' তিনি জনগণের স্বাধিকারকে গণতন্ত্রের অন্যতম পূর্বশর্ত হিসেবে গ্রহণ করেছিলেন। তাঁর মতে, শাসনতন্ত্রের প্রশ্নে জনগণের রায়ই চূড়ান্ত। তিনি বিশ্বাস করতেন নির্ভুল নীতির ওপর প্রতিষ্ঠিত গণতন্ত্র কখনোই ব্যর্থ হতে পরে না। হোসেন শহীদ সোহরাওয়াদী রাজনীতিতে কখনও অনিয়মতান্ত্রিক বা ধ্বংসাত্মক পদ্ধতির আশ্রয় গ্রহণ করেননি। তিনি সশস্ত্র বিপ্লবের পরিবর্তে ব্যালটে বিশ্বাসী ছিলেন। তিনি সুংসদীয় গণতন্ত্র, গণতান্ত্রিক রীতিনীতি, আইনের শাসন ও নিয়মতান্ত্রিক রাজনীতির প্রতি একনিষ্ঠভাবে বিশ্বাসী ছিলেন। সংযুক্ত পাকিস্তানের রাজনৈতিক অঙ্গনে তিনি ছিলেন এক বিশেষ ব্যক্তিত্ব। শত প্রলোভন, নির্যাতন, লাঞ্ছনা সত্ত্বেও তিনি কোনোদিন গণতন্ত্রের প্রশ্নে আপস করেননি। গণতান্ত্রিক শাসনব্যবস্থা গণতান্ত্রিক রীতিনীতির প্রতি এমন দৃঢ়তা প্রদর্শনের জন্য তাঁকে গণতন্ত্রের পথিকৃত মনে করা হয়। উপরের আলোচনা শেষে বলা যায়, গণতন্ত্র প্রতিষ্ঠায় হোসেন শহীদ সোহ্রাওয়াদী অগ্রণী ভূমিকা পালন করেন, যে কারণে তাঁকে গণতন্ত্রের পথিকৃৎ বলা অত্যন্ত যুক্তিযুক্ত।"
        }
      ]
    },
    {
      "number": "10",
      "uddipok": "জনাব আমিরুল ইসলাম একটি সাংবিধানিক পদে অধিষ্ঠিত আছেন। তার প্রতিষ্ঠানটি স্থানীয় ও জাতীয় পর্যায়ে জনগণের প্রতিনিধি বাছাই করে। এ ক্ষেত্রে প্রতিষ্ঠানটি স্বাধীন ও নিরপেক্ষ ভূমিকা পালনে সাংবিধানিকভাবে দায়বদ্ধ। উপযুক্ত জনপ্রতিনিধি বাছাইয়ের ক্ষেত্রে প্রতিষ্ঠানটির ভূমিকা অপরিসীম।",
      "tag": "CB 25",
      "sub_questions": [
        {
          "label": "ক",
          "question": "অপারেশন সার্চলাইট কী?",
          "explanation": "১৯৭১ সালের ২৫ মার্চ রাতে পাকিস্তানি সেনাবাহিনী নিরস্ত্র বাঙালির ওপর যে নৃশংস ও বর্বর হত্যাযজ্ঞ চালায় তা-ই অপারেশন সার্চলাইট নামে পরিচিত।"
        },
        {
          "label": "খ",
          "question": "মৌলিক গণতন্ত্র বলতে কী বোঝায়?",
          "explanation": "মৌলিক গণতন্ত্র হচ্ছে এক ধরনের সীমিত গণতন্ত্র যাতে কেবল কিছুসংখ্যক নির্দিষ্ট লোকের অংশগ্রহণে জাতীয় নেতৃত্ব নির্বাচন করা হতো। জেনারেল আইয়ুব খান সামরিক শাসন জারি করে দেশে মৌলিক গণতন্ত্র নামে এক অভিনব ব্যবস্থা প্রবর্তন করেন। তিনি একটি নতুন ধারার নির্বাচন কাঠামো প্রতিষ্ঠা করেন। এই নির্বাচন প্রক্রিয়ার মূলভিত্তি ছিল এই মৌলিক বা বুনিয়াদি গণতন্ত্র। এ পদ্ধতির বৈশিষ্ট্য হচ্ছে মন্ত্রিসভা ও প্রতিনিধি পরিষদসমূহ সার্বিকভাবে প্রেসিডেন্টের অধীন থাকা এবং প্রাদেশিক বা অন্য কোনো স্তরে স্বায়ত্তশাসনের অনুপস্থিতি। প্রারম্ভিক পর্যায়ে মৌলিক গণতন্ত্র ছিল একটি চারস্তর বিশিষ্ট ব্যবস্থা। নিম্নস্তর থেকে শুরু করে এ স্তরগুলো ছিল- ১. ইউনিয়ন পরিষদ এবং শহর ও ইউনিয়ন কমিটি, ২. থানা পরিষদ, ৩. জেলা পরিষদ এবং ৪. বিভাগীয় পরিষদ।"
        },
        {
          "label": "গ",
          "question": "উদ্দীপকে উল্লেখিত জনাব আমিরুল ইসলামের কর্মরত প্রতিষ্ঠানের সাথে তোমার পঠিত কোন প্রতিষ্ঠানের মিল আছে? ব্যাখ্যা করো।",
          "explanation": "বাউদ্দীপকে উল্লিখিত জনাব আমিরুল ইসলামের কর্মরত প্রতিষ্ঠানের সাথে আমার পঠিত নির্বাচন কমিশনের সাদৃশ্য রয়েছে। 'বাংলাদেশ নির্বাচন কমিশন একটি স্বাধীন ও নিরপেক্ষ সাংবিধানিক প্রতিষ্ঠান। সংবিধানের ১১৮(১) নং অনুচ্ছেদ অনুযায়ী প্রধান নির্বাচন কমিশনারকে নিয়ে রাষ্ট্রপতি যেরূপ নির্দেশ করবেন, সেরূপ সংখ্যক অন্যান্য নির্বাচন কমিশনারকে নিয়ে বাংলাদেশে একটি নির্বাচন কমিশন থাকবে এবং উক্ত বিষয়ে প্রণীত আইনের বিধানাবলি সাপেক্ষে রাষ্ট্রপতি। প্রধান নির্বাচন কমিশনারকে ও অন্যান্য নির্বাচন কমিশনারকে নিয়োগদান করবেন। নির্বাচন ব্যবস্থা সুষ্ঠু, অবাধ ও নিরপেক্ষভাবে পরিচালনার জন্য নির্বাচন কমিশন গঠন করা হয়। সুষ্ঠু, অবাধ ও নিরপেক্ষভাবে নির্বাচন পরিচালনার জন্য নির্বাচন কমিশন ভোটার তালিকা প্রস্তুতকরণ, নির্বাচনি এলাকার সীমানা নির্ধারণ, জাতীয় ও স্থানীয় পর্যায়ের নির্বাচন পরিচালনা রাজনৈতিক দলের নিবন্ধন প্রভৃতি কার্যাবলি সম্পাদন করে থাকে। উদ্দীপকে বলা হয়েছে, জনাব আমিরুল ইসলামের কর্মরত প্রতিষ্ঠানটি স্থানীয় ও জাতীয় পর্যায়ে জনগণের প্রতিনিধি বাছাই করে। এক্ষেত্রে প্রতিষ্ঠানটি স্বাধীন ও নিরপেক্ষ ভূমিকা পালনে সাংবিধানিকভাবে দায়বদ্ধ। এখানে বাংলাদেশ নির্বাচন কমিশনের প্রতি ইঙ্গিত করা হয়েছে। উদ্দীপকের প্রতিষ্ঠানটির মতো বাংলাদেশ নির্বাচন কমিশনও স্থানীয় ও জাতীয় নির্বাচনে গুরুত্বপূর্ণ দায়িত্ব পালন করে। পাশাপাশি প্রতিষ্ঠানটি স্বাধীনভাবে কার্যাবলি সম্পাদন করে এবং নিরপেক্ষতা বজায় রাখে।"
        },
        {
          "label": "ঘ",
          "question": "গণতন্ত্র প্রতিষ্ঠায় প্রতিষ্ঠানটি কী কী পদক্ষেপ গ্রহণ করতে পারে? বিশ্লেষণ করো।",
          "explanation": "উদ্দীপকে উল্লিখিত জনাব আমিরুল ইসলামের কর্মরত প্রতিষ্ঠানের সাথে আমার পঠিত নির্বাচন কমিশনের সাদৃশ্য রয়েছে। 'বাংলাদেশ নির্বাচন কমিশন একটি স্বাধীন ও নিরপেক্ষ সাংবিধানিক প্রতিষ্ঠান। সংবিধানের ১১৮(১) নং অনুচ্ছেদ অনুযায়ী প্রধান নির্বাচন কমিশনারকে নিয়ে রাষ্ট্রপতি যেরূপ নির্দেশ করবেন, সেরূপ সংখ্যক অন্যান্য নির্বাচন কমিশনারকে নিয়ে বাংলাদেশে একটি নির্বাচন কমিশন থাকবে এবং উক্ত বিষয়ে প্রণীত আইনের বিধানাবলি সাপেক্ষে রাষ্ট্রপতি। প্রধান নির্বাচন কমিশনারকে ও অন্যান্য নির্বাচন কমিশনারকে নিয়োগদান করবেন। নির্বাচন ব্যবস্থা সুষ্ঠু, অবাধ ও নিরপেক্ষভাবে পরিচালনার জন্য নির্বাচন কমিশন গঠন করা হয়। সুষ্ঠু, অবাধ ও নিরপেক্ষভাবে নির্বাচন পরিচালনার জন্য নির্বাচন কমিশন ভোটার তালিকা প্রস্তুতকরণ, নির্বাচনি এলাকার সীমানা নির্ধারণ, জাতীয় ও স্থানীয় পর্যায়ের নির্বাচন পরিচালনা রাজনৈতিক দলের নিবন্ধন প্রভৃতি কার্যাবলি সম্পাদন করে থাকে। উদ্দীপকে বলা হয়েছে, জনাব আমিরুল ইসলামের কর্মরত প্রতিষ্ঠানটি স্থানীয় ও জাতীয় পর্যায়ে জনগণের প্রতিনিধি বাছাই করে। এক্ষেত্রে প্রতিষ্ঠানটি স্বাধীন ও নিরপেক্ষ ভূমিকা পালনে সাংবিধানিকভাবে দায়বদ্ধ। এখানে বাংলাদেশ নির্বাচন কমিশনের প্রতি ইঙ্গিত করা হয়েছে। উদ্দীপকের প্রতিষ্ঠানটির মতো বাংলাদেশ নির্বাচন কমিশনও স্থানীয় ও জাতীয় নির্বাচনে গুরুত্বপূর্ণ দায়িত্ব পালন করে। পাশাপাশি প্রতিষ্ঠানটি স্বাধীনভাবে কার্যাবলি সম্পাদন করে এবং নিরপেক্ষতা বজায় রাখে।"
        }
      ]
    },
    {
      "number": "11",
      "uddipok": "আজমহল সাহেব একজন খ্যাতনামা রাজনীতিবিদ। তিনি তার সম্প্রদায়ের ভবিষ্যৎ ভাগ্য নির্ধারণের জন্য নিজ দলের অধিবেশনে একাধিক রাষ্ট্র গঠনের প্রস্তাব করেন। উত্ত প্রস্তাবের ভিত্তিতে পরবর্তীতে পর্যায়ক্রমে একাধিক রাষ্ট্র গঠিত হয়। শিক্ষার প্রতিও তার আকর্ষণ ছিল প্রগাঢ়। গ্রাম বাংলায় তারই প্রচেষ্টায় গড়ে উঠেছিল বহু শিক্ষা প্রতিষ্ঠান।",
      "tag": "CB 25",
      "sub_questions": [
        {
          "label": "ক",
          "question": "বাংলাদেশের সংবিধান কত তারিখে কার্যকর হয়?",
          "explanation": "বাংলাদেশের সংবিধান ১৯৭২ সালের ১৬ ডিসেম্বর কার্যকর হয়।"
        },
        {
          "label": "খ",
          "question": "অ্যাটর্নি জেনারেলের দুইটি কাজ লেখো।",
          "explanation": "অ্যাটর্নি জেনারেল বাংলাদেশের অন্যতম গুরুত্বপূর্ণ সাংবিধানিক প্রতিষ্ঠান। বাংলাদেশের সংবিধানে ৬৪নং ধারায় অ্যাটর্নি জেনারেলের কার্যাবলি বর্ণিত হয়েছে। সংবিধানের ৬৪(২) নং অনুচ্ছেদ অনুযায়ী, অ্যাটর্নি জেনারেল মহামান্য রাষ্ট্রপতি কর্তৃক প্রদত্ত সকল দায়িত্ব পালন করবেন। আবার ৬৪(৩) নং অনুচ্ছেদে বলা হয়েছে, অ্যাটর্নি জেনারেল দায়িত্ব পালনের জন্য বাংলাদেশের সকল আদালত তার বক্তব্য পেশ করার অধিকার থাকবে।"
        },
        {
          "label": "গ",
          "question": "উদ্দীপকে উল্লেখিত আজমল সাহেবের প্রস্তাবের সাথে তোমার পঠিত কোন প্রস্তাবের মিল আছে? ব্যাখ্যা করো।",
          "explanation": "উদ্দীপকে উল্লিখিত আজমল সাহেবের প্রস্তাবের সাথে আমার পঠিত ঐতিহাসিক লাহোর প্রস্তাবের সাথে মিল রয়েছে। শৈরে বাংলা এ. কে. ফজলুল হক ব্রিটিশ ভারতে হিন্দু-মুসলিম সম্প্রীতি প্রতিষ্ঠা যে অনিশ্চিত এটা তিনি বুঝতে পারেন। এজন্য মুসলমানদের রাজনৈতিক ভবিষ্যতের কথা চিন্তা করে তিনি ১৯৪০ সালের ২৩ মার্চ লাহোরে সর্বভারতীয় মুসলিম লীগের অধিবেশনে একটি দিকনির্দেশনামূলক প্রস্তাব উপস্থাপন করেন। সেই অধিবেশনে শেরে বাংলা এ. কে. ফজলুল হক যে প্রস্তাব পাঠ করেন তা পরবর্তীতে ঐতিহাসিক 'সাহোর প্রস্তাব' বলে স্বীকৃত হয়। উস্ত্র প্রস্তাবে উল্লেখ করা হয় যে, \"ভারতের যে সকল অনালে মুসলমানরা সংখ্যাগরিষ্ঠ, যেমন- উত্তর-পশ্চিম ও পূর্বাঞ্চল সে এলাকাসমূহকে একত্রিত করে একাধিক স্বাধীন রাষ্ট্রে পরিণত করা হবে এবং উক্ত রাষ্ট্রগুলোর অঙ্গরাজ্যসমূহ হবে স্বাধীন ও সার্বভৌম।\" উদ্দীপুকে বলা হয়েছে, খ্যাতনামা রাজনীতিবিদ আজমল সাহেব তার সম্প্রদায়ের ভবিষ্যৎ ভাগ্য নির্ধারণের জন্য নিজ দলের অধিবেশনে একাধিক রাষ্ট্র গঠনের প্রস্তাব করেন। উত্ত প্রস্তাবের ভিত্তিতে পরবর্তীতে পর্যায়ক্রমে একাধিক রাষ্ট্র গঠিত হয়। উদ্দীপকের এ তথ্য ঐতিহাসিক লাহোর প্রস্তাবের সাথে সাদৃশ্যপূর্ণ। কেননা শেরে বাংলা যে লাহোর প্রস্তাব উত্থাপন করেন, সে অনুসারেই ভারত ও পাকিস্তান রাষ্ট্রের সৃস্টির হয়।"
        },
        {
          "label": "ঘ",
          "question": "উদ্দীপকে ইঙ্গিতকৃত নেতার শিক্ষাক্ষেত্রে অবদান বিশ্লেষণ করো।",
          "explanation": "উদ্দীপকে ইঙ্গিতকৃত নেতা তথা শেরে বাংলা এ. কে. ফজলুল হক শিক্ষা ক্ষেত্রে গুরুত্বপূর্ণ অবদান রাখেন। শেরে বাংলা এ. কে. ফজলুল হক ছিলেন বাংলার রাজনৈতিক ইতিহাসে একজন মেধাবী, ব্যক্তিত্ববান, বাস্তব দূরদৃষ্টিসম্পন্ন জাতীয়তাবাদী নেতা। তিনি ছিলেন বাঙালি জাতীয়তাবাদের অগ্রদূত। জাতির সর্বাঙ্গীন উন্নতি ও অগ্রগতির মূলে যে আধুনিক শিক্ষার প্রয়োজন ফজলুল হক তা যথাযথভাবে উপলব্ধি করেছিলেন। তিনি ছিলেন বিদ্যানুরাগী এবং শিক্ষাক্ষেত্রে একজন বিশিষ্ট পৃষ্ঠপোষক। তিনি ১৯০৬ সালে ঢাকায় অনুষ্ঠিত সর্বভারতীয় শিক্ষা সম্মেলনে উল্লেখযোগ্য ভূমিকা পালন করেন। এ সম্মেলনে তিনি আধুনিক ও পাশ্চাত্য ও বিজ্ঞানসম্মত শিক্ষার ওপর গুরুত্ব দেন। ১৯১২ সালে তিনি কলকাতায় মুসলিম শিক্ষা সমিতি গঠন করেন। গরিব ও মেধাবী ছাত্রদের জন্য তিনি যথাসাধ্য অর্থ সাহায্য করতেন। অবিভত্ব বাংলার মুখ্যমন্ত্রী হিসেবে তিনি শিক্ষা দপ্তরের কার্যাবলি নিজ দায়িত্বে দেখাশোনা করেন। ১৯২৪ সালে অবিভক্ত বাংলার শিক্ষামন্ত্রীর দায়িত্ব গ্রহণের পর তিনি 'মুসলিম এডুকেশন ফান্ড' এবং কলকাতায় 'ইসলামিয়া কলেজ' প্রতিষ্ঠা করেন। কলকাতায় 'সেন্ট্রাল মোহামেডান এডুকেশন অ্যাসোসিয়েশন'ও ফজলুল হক কর্তৃক গঠিত হ্যা। কলকাতায় 'লেডি ব্রাকেন কলেজ', ১৯৪০ স্নালে বরিশালের চাখারে 'ফজলুল হক কলেজ', ঢাকায় 'ইডেন মহিলা কলেজ' ও ঢাকা বিশ্ববিদ্যালয়ের 'ফজলুল হক হল' প্রভৃতিও তার উল্লেখযোগ্য অবদান। ঢাক্স বিশ্ববিদ্যালয় প্রতিষ্ঠার ক্ষেত্রে তাঁর অবদান অনস্বীকার্য। পরিশেষে বলা যায়, শেরে বাংলা এ. কে. ফজলুল হক বাংলায় শিক্ষা বিস্তারে অসামান্য অবদান রাখেন।"
        }
      ]
    }
  ]
}