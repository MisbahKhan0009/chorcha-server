{
  "title": "ঢাকা রেসডেনসিয়াল কলেজ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "'A' দেশটির 'B' অঞ্চল আয়তনে বিশাল। দেশটির প্রশাসকের এত বড় আয়তনের অঞ্চলের সবকিছু সমানভাবে দেখভাল করা কঠিন হয়ে পড়ে। এই বিবেচনায় তখন অঞ্চলটিকে দুই ভাগে ভাগ করা হয়। কিন্তু কিছুদিন পরে আবার দুটি অঞ্চলকে এক করে দেওয়া হয়। এতে করে একটি অংশ সন্তোষ প্রকাশ করে।",
      "tag": "DRMC 23",
      "sub_questions": [
        {
          "label": "ক",
          "question": "অবিভক্ত বাংলার শেষ মুখ্যমন্ত্রী কে ছিলেন?",
          "explanation": "অবিভক্ত বাংলার শেষ মুখ্যমন্ত্রী ছিলেন হোসেন শহীদ সোহরাওয়াদী।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কি বোঝায়? ব্যাখ্যা করো।",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসন ব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "উদ্দীপকের আলোচিত বিষয়টি তোমার পাঠ্যবইয়ের কোন অংশের সাথে সঙ্গতিপূর্ণ তার প্রেক্ষাপট ব্যাখ্যা করো।",
          "explanation": "উদ্দীপকের আলোচিত বিষয়টি পাঠ্যবইয়ের বঙ্গভঙ্গের সাথে সঙ্গতিপূর্ণ। ১৯০৫ সালের ১৬ অক্টোবর বাংলা প্রেসিডেন্সিকে দুটি পৃথক প্রদেশে বিভক্ত করা হয় যা বঙ্গভঙ্গ নামে পরিচিত। ১৯০৫ সালে বঙ্গভঙ্গ হলেও এর আবহ বেশ পুরোনো। ব্রিটিশ শাসনের শুরু থেকেই কলকাতাকে রাজধানীর মর্যাদা প্রদান করা হয়। বাংলা প্রেসিডেন্সি গঠনের ফলে কলকাতার গুরুত্ব আরও বৃদ্ধি পায়। ব্রিটিশ সরকারের পৃষ্ঠপোষকতায় কলকাতায় শিল্প-কারখানা, শিক্ষা প্রতিষ্ঠান, অফিস-আদালত প্রভৃতি প্রতিষ্ঠিত হয়। এর ফলে পূর্ব-বাংলা ব্যবসা-বাণিজ্য, শিক্ষা, চাকরি প্রভৃতি ক্ষেত্রে পিছিয়ে পড়ে। এমতাবস্থায় পূর্ব বাংলার রাজনৈতিক নেতৃবৃন্দ ব্রিটিশ সরকারের কাছে জনগণের স্বার্থরক্ষার উদ্দেশ্যে পূর্ব বাংলাকে পৃথক প্রদেশ হিসেবে গড়ে তোলার দাবি জানায়। বঙ্গভঙ্গের ক্ষেত্রে রাজনৈতিক প্রেক্ষাপটও ক্রিয়াশীল ছিল যা উদ্দীপকে বর্ণিত হয়েছে। ব্রিটিশবিরোধী আন্দোলনের প্রধান ঘাঁটি ছিল বাংলা প্রেসিডেন্সি। উনিশ শতকের শেষার্ধে এবং ২০ শতকের প্রারম্ভে ব্রিটিশবিরোধী জাতীয়তাবাদী আন্দোলন বেগবান হয়ে উঠে। ব্রিটিশ সরকার এ আন্দোলন দমনের উদ্দেশ্যে 'ভাগ কর ও শাসন কর' নীতির প্রয়োগ ঘটিয়ে বঙ্গভঙ্গের সৃষ্টি করে।"
        },
        {
          "label": "ঘ",
          "question": "উদ্দীপকের বিষয়টির এই যে শেষ মুহূর্তে একত্রীকরণ হলো, এতে তোমার মতামত আলোচনা করো।",
          "explanation": "উদ্দীপকের শেষাংশে বঙ্গভঙ্গ রদের বিষয়টি প্রতিফলিত হয়েছে। বঙ্গভঙ্গ রদের কারণে উপমহাদেশের হিন্দু ও মুসলমানদের মধ্যে সম্পূর্ণ বিপরীত প্রতিক্রিয়া সৃষ্টি হয় বলে আমি মনে করি। উদ্দীপকের শেষাংশে বলা হয়েছে, A রাষ্ট্রের B অঞ্চলটি বিভক্ত করার কিছুদিন পরে আবার অঞ্চলটি পুনরায় একত্রিত করা হয়। এর ফলে B অঞ্চলের একটি অংশ অত্যন্ত খুশি হয়। উদ্দীপকের শেষাংশের এসব তথ্য বঙ্গভঙ্গ রদের বিষয়টিকেই নির্দেশ করে। কেননা ১৯০৫ সালে বঙ্গভঙ্গ করা হলেও ১৯১১ সালে তা রদ করা হয়। ব্রিটিশ সরকার ১৯১১ সালের ১২ ডিসেম্বর বঙ্গভঙ্গ রদের ঘোষণা করায় পশ্চিম বাংলার রাজনীতিক, বুদ্ধিজীবীসহ অবস্থাপন্ন হিন্দু সম্প্রদায় উল্লসিত হয়ে ওঠে। কেননা বঙ্গভঙ্গ রদ হয়ে পূর্ববঙ্গ ও পশ্চিমবঙ্গ আবার একত্রিত হওয়ায় কলকাতা কেন্দ্রিক শিক্ষিত মধ্যবিত্ত ও বিত্তশালীরা তাদের হারানো প্রভাব প্রতিপত্তি ফিরে পাবে। ব্যবসায়ীরা উল্লসিত হয় এ কারণে যে, কলকাতা আবার সমগ্র বাংলার ব্যবসা-বাণিজ্যের প্রাণকেন্দ্রে পরিণত হবে। আইনজীবীরা ভাবলেন, তাদের পূর্ব বাংলার মক্কেলরা আবার কলকাতায় ছুটে আসবে। এক কথায় বঙ্গভঙ্গ রদ হওয়ায় কলকাতা কেন্দ্রিক সংখ্যাগরিষ্ঠ হিন্দু নেতা, জমিদার, ব্যবসায়ীমহল ও পেশাজীবীরা তাদের হারানো গৌরব ও প্রভাব প্রতিপত্তি ফিরে পান। অন্যদিকে, বঙ্গভঙ্গ রদ হওয়ার ঘোষণা শুনে পূর্ববঙ্গের মুসলিমরা, বিশেষ করে অভিজাত ও মধ্যবিত্ত সম্প্রদায় হতাশ হয়ে পড়ে। 'পূর্ববঙ্গ ও আসাম' নামের নতুন প্রদেশ গঠিত হওয়ায় তাদের মধ্যে যে উৎসাহ, প্রাণচাঞ্চল্য ও জাগরণ সৃষ্টি হয়েছিল, বঙ্গভঙ্গ রদের ঘোষণা তা স্তব্ধ করে দেয়। এর ফলে পূর্ব বাংলার মুসলমানদের মনে চরম হতাশা ও ক্ষোভের সৃষ্টি হয়। নবাব স্যার সলিমুল্লাহসহ অনেক মুসলিম নেতাই ব্রিটিশ সরকারের ওপর থেকে আস্থা হারিয়ে ফেলেন। অপরদিকে, বঙ্গভঙ্গের পক্ষে-বিপক্ষে আন্দোলনকে কেন্দ্র করে বাংলার হিন্দু ও মুসলমানদের মধ্যে দীর্ঘদিনের সাম্প্রদায়িক সম্প্রীতিও বিনষ্ট হয়। পরিশেষে বলা যায়, বঙ্গভঙ্গ রদ হওয়ায় মুসলমানদের মধ্যে রাজনৈতিক সচেতনতা বৃদ্ধি পায়। মুসলমান জনগণ বুঝতে সক্ষম হয় যে, আপস নয় বরং সংগ্রামের পথেই তাদেরকে উন্নতি ও স্বাধীনতার পথে অগ্রসর হতে হবে'। এ ঘটনার ফলে মুসলমান জনগণ তাদের স্বার্থ সংরক্ষণে আরও তৎপর হয়ে ওঠে।"
        }
      ]
    },
    {
      "number": "2",
      "uddipok": "'ক' রাষ্ট্রের জনগণ পরাধীন ছিল। শাসকগোষ্ঠী প্রায় ২০০ বছর রাষ্ট্রটিকে শাসন করতে যেয়ে সময়ে সময়ে শাসনতান্ত্রিক আইন প্রণয়ন করত। এই রকম একটি গুরুত্বপূর্ণ আইন দ্বারা ঐ রাষ্ট্রে যুক্তরাষ্ট্রীয় ব্যবস্থা প্রবর্তন, প্রাদেশিক স্বায়ত্তশাসন প্রদান এবং কেন্দ্রে দ্বৈতশাসন প্রবর্তিত হয়। সর্বশেষ আইনটির মাধ্যমে রাষ্ট্রটি স্বাধীনতা অর্জন করে।",
      "tag": "DRMC 23",
      "sub_questions": [
        {
          "label": "ক",
          "question": "১৯৩৭ সালে ব্রিটিশ ভারতের কয়টি প্রদেশে নির্বাচন অনুষ্ঠিত হয়?",
          "explanation": "১৯৩৭ সালের মার্চ মাসে ব্রিটিিশ ভারতের ১১টি প্রদেশে সাধারণ নির্বাচন অনুষ্ঠিত হয়।"
        },
        {
          "label": "খ",
          "question": "লাহোর প্রস্তাবের মূল বক্তব্যটি ব্যাখ্যা করো।",
          "explanation": "লাহোর প্রস্তাবের মূলবক্তব্য ছিল ভারতের উত্তর পশ্চিম এবং পূর্বাঞ্চলের মুসলিম প্রধান এলাকাগুলোকে একত্রিত করে একাধিক স্বাধীন রাষ্ট্র প্রতিষ্ঠার প্রস্তাবনা। লাহোর প্রস্তাবের ধারাগুলো বিবেচনা করলে এর মূল বক্তব্যটি স্পষ্ট হয়ে ওঠে। যেমন: ১. ভৌগোলিক অবস্থান অনুযায়ী সংলগ্ন স্থানসমূহকে 'অঞ্চল' হিসেবে চিহ্নিতকরণ। ২. ভারতের উত্তর পশ্চিম ও পূর্ব ভাগের মুসলমান সংখ্যাগরিষ্ঠ অঞ্চলগুলো নিয়ে 'স্বাধীন রাষ্ট্রসমূহ' গঠন এবং এসব স্বাধীন রাষ্ট্রের প্রদেশগুলো হবে স্বায়ত্তশাসিত ও সার্বভৌম। ৩. সংখ্যালঘু মুসলমানদের অধিকার ও স্বার্থ সংরক্ষণ। ৪. লাহোর প্রস্তাবে উল্লেখিত বিষয়গুলোকে দেশের ভবিষ্যৎ সাংবিধানিক পরিকল্পনার ক্ষেত্রে মৌলিক নীতি হিসেবে গ্রহণ।"
        },
        {
          "label": "গ",
          "question": "উদ্দীপকে বর্ণিত গুরুত্বপূর্ণ আইনটির সাথে তোমার পঠিত কোন আইনের সামঞ্জস্য রয়েছে? ব্যাখ্যা করো।",
          "explanation": "উদ্দীপকে ১৯৩৫ সালের ভারত শাসন আইনের কথা উল্লেখ করা হয়েছে। ১৯৩৫ সালের ভারত শাসন আইনে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে ব্রিটিশ ভারতীয় প্রদেশ এবং দেশীয় মিত্র রাজ্যগুলো নিয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে প্রদেশে দ্বৈতশাসন রহিত করে স্বায়ত্তশাসন প্রদান করা হয়। এ আইনের মাধ্যমে ভারতবর্ষ থেকে বার্মাকে (বর্তমান মিয়ানমার) পৃথক এবং সিন্ধু ও উড়িষ্যা নামে দুটি নতুন প্রদেশ গঠন করা হয়। উদ্দীপকে উল্লেখ রয়েছে-শাসকগোষ্ঠী প্রায় ২০০ বছর রাষ্ট্রটিকে শাসন করতে যেয়ে সময়ে সময়ে শাসনতান্ত্রিক আইন প্রণয়ন করত। এই রকম একটি গুরুত্বপূর্ণ আইন দ্বারা ঐ রাষ্ট্রে যুক্তরাষ্ট্রীয় ব্যবস্থা প্রবর্তন, প্রাদেশিক স্বায়ত্তশাসন প্রদান এবং কেন্দ্রে দ্বৈতশাসন প্রবর্তিত হয়। সর্বশেষ আইনটির মাধ্যমে রাষ্ট্রটি স্বাধীনতা অর্জন করে। এ তথ্যগুলো ১৯৩৫ সালের ভারত শাসন আইনের বৈশিষ্ট্যের সাথে সাদৃশ্যপূর্ণ। ১৯১৯ সালের ভারত শাসন আইন ভারতবাসীর রাজনৈতিক চাহিদা ও প্রত্যাশা পূরণে ব্যর্থ হয়। সবকিছু মিলে ভারতবর্ষের রাজনৈতিক পরিস্থিতি জটিল হয়ে ওঠে। এরূপ অবস্থায় ১৯৩৫ সালের ৫ ফেব্রুয়ারি ব্রিটেনের কমন্সসভায় তদানীন্তন ভারত-সচিব স্যার স্যামুয়েল হোর একটি বিল উত্থাপন করেন। শ্রমিক দলের প্রচন্ড বাধা সত্ত্বেও বিলটি ৪ জুন কমন্সসভায় এবং ২৪ জুলাই লর্ডসভায় গৃহীত হয়। ২ আগস্ট ব্রিটিশ রাজ্যের সম্মতি লাভের পর বিলটি আইনে রূপান্তরিত হয়। এ আইনটি হলো ১৯৩৫ সালের ভারত শাসন আইন'।"
        },
        {
          "label": "ঘ",
          "question": "উদ্দীপকে বর্ণিত সর্বশেষ আইনের সাথে মিল রয়েছে- তোমার পঠিত বইয়ের এমন আইনটির তাৎপর্য ব্যাখ্যা করো।",
          "explanation": "উদ্দীপকে উল্লিখিত আইনের সাথে সাদৃশ্যপূর্ণ আইন অর্থাৎ ১৯৪৭সালের ভারত স্বাধীনতা আইনের তাৎপর্য বা গুরুত্ব অপরিসীম। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে ভারতবর্ষে দুইশত বছরের ব্রিটিশ শাসনের অবসান ঘটে এবং 'পাকিস্তান' ও 'ভারত' নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। দীর্ঘ আন্দোলন, হিন্দু-মুসলিম দাঙ্গা, ব্যাপক রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। উক্ত আইন প্রণয়নের ফলে এ উপমহাদেশে দীর্ঘ ১৯০ বছরের কোম্পানি ও ব্রিটিশ ঔপনিবেশিক শাসনের অবসান হয়ে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা, সাহিত্য ইত্যাদিতে বৈপ্লবিক পরিবর্তনের সূচনা করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম।"
        }
      ]
    },
    {
      "number": "3",
      "uddipok": "কোন একটি রাষ্ট্রের স্বাধীনতার পর থেকে সংখ্যাগরিষ্ঠ জনগণ সাংস্কৃতিক, অর্থনৈতিক, রাজনৈতিক, সামাজিক বৈষম্যের শিকার হয়। ফলে জনমনে ক্ষোভের বৃষ্টি হয় এবং জনগণ ঐক্যবদ্ধ হতে থাকে। এক পর্যায়ে জনগণের প্রাণপ্রিয় এক মহান নেতা স্বায়ত্তশাসনসহ বেশকিছু দাবি সম্বলিত প্রস্তাব পেশ করেন।",
      "tag": "DRMC 23",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "মুক্তিযুদ্ধে ছাত্রদের ভূমিকা ছিল ব্যাপক- ব্যাখ্যা করো।",
          "explanation": "মুক্তিযোদ্ধাদের মধ্যে সংখ্যায় সবচেয়ে বেশি ছিল ছাত্র, মুক্তিযুদ্ধে যাদের ভূমিকা ছিল ব্যাপক। দেশের বিভিন্ন অঞ্চলে পাকবাহিনীর বিরুদ্ধে প্রাথমিক প্রতিরোধ গড়ে তোলার ক্ষেত্রে অগ্রণী ভূমিকা পালন করে ছাত্ররা। কলেজ, বিশ্ববিদ্যালয়ের ছাত্রদের পাশাপাশি অনেক স্কুলপড়ুয়া কিশোরও মুক্তিযুদ্ধে অংশগ্রহণ করে। হাজারো ছাত্র যুদ্ধের প্রশিক্ষণের জন্য সীমান্ত পাড়ি দিয়ে ভারতে যায়। দেশপ্রেমে উদ্বুদ্ধ ছাত্র মুক্তিযোদ্ধারা অধিকাংশ ক্ষেত্রে মাত্র তিন সপ্তাহের প্রশিক্ষণ আর হালকা অস্ত্র নিয়ে অসীম সাহসিকতার সাথে শত্রু সেনাদের ওপর ঝাঁপিয়ে পড়ে এবং দেশকে শত্রুমুক্ত করতে গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকের সাথে তোমার পঠিত বইয়ের কোনো কর্মসূচির সাদৃশ্য আছে কিনা? ব্যাখ্যা করো।",
          "explanation": "উদ্দীপকে বাঙালির ৬ দফা দাবির প্রতি ইঙ্গিত করা হয়েছে। উদ্দীপকে বলা হয়েছে, একটি রাষ্ট্রের স্বাধীনতার পর থেকে সংখ্যাগরিষ্ঠ জনগণ সাংস্কৃতিক, অর্থনৈতিক, রাজনৈতিক, সামাজিক বৈষম্যের শিকার হয়। ফলে জনমনে ক্ষোভের বৃষ্টি হয় এবং জনগণ ঐক্যবদ্ধ হতে থাকে। এক পর্যায়ে জনগণের প্রাণপ্রিয় এক মহান নেতা স্বায়ত্তশাসনসহ বেশকিছু দাবি সম্বলিত প্রস্তাব পেশ করেন। এটি বঙ্গবন্ধু কর্তৃক উত্থাপিত ১৯৬৬ সালের ৬ দফার সাথে সাদৃশ্যপূর্ন। উদ্দীপকের বিদ্রোহী ব্যারনদের মতো বঙ্গবন্ধুও পূর্ব পাকিস্তানের জনগণের প্রতি পশ্চিম পাকিস্তানি শাসকগোষ্ঠীর অত্যাচার ও বৈষম্যমূলক নীতির হাত থেকে মুক্ত করার জন্য ছয় দফা দাবি উত্থাপন করেন। ১৯৪৭ সালে পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব পাকিস্তানের জনসাধারণের ওপর নানা অত্যাচার, আবচার শোষণ ও বঞ্চনা শুরু করে। পশ্চিম পাকিস্তানি শাসকগোষ্ঠী বেসামরিক ও সামরিক চাকরি, কৃষি, শিল্প, শিক্ষা, অর্থনীতিসহ সবক্ষেত্রে পূর্ব ও পশ্চিম পাকিস্তানের মধ্যে পাহাড়সম বৈষম্য সৃষ্টি করে। বাঙালির রাজনৈতিক ও অর্থনৈতিক স্বাধিকারের দাবিকে সামনে রেখে বঙ্গবন্ধু ১৯৬৬ সালের ৫-৬ ফেব্রুয়ারি বিরোধী রাজনৈতিক দলগুলোর এক সম্মেলনে ঐতিহাসিক ৬ দফা দাবি পেশ করেন। এ দাবি বা কর্মসূচি ছিল পাকিস্তানের ভবিষ্যৎ শাঁসনতন্ত্রের ভিত্তিস্বরূপ। পাকিস্তানের শাসনকাঠামোতে পূর্ব পাকিস্তানের স্বায়ত্তশাসন দাবির পটভূমিকায় ৬ দফার গুরুত্ব ও তাৎপর্য অত্যধিক। ৬ দফা ছিল মূলত প্রাদেশিক স্বায়ত্তশাসনের দাবি।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ কর্মসূচি ছিল বাঙালি মুক্তির সনদ- বিশ্লেষণ করো।",
          "explanation": "উদ্দীপকের সাথে সাদৃশ্যপূর্ণ কর্মসূচি অর্থাৎ ৬ দফা কর্মসূচি। পাকিস্তানের স্বৈরশাসক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। এ আন্দোলন ছিল শোষকের হাত থেকে শোষিতের অর্থনৈতিক, সামাজিক ও রাজনৈতিক অধিকার আদায়ের হাতিয়ার। উদ্দীপকে উল্লেখিত ১৯৬৬ সালের ছয় দফার মাধ্যমে বাঙালিরা প্রথম লিখিতভাবে স্বায়ত্তশাসনের দাবি পেশ করে যা ছিল সমগ্র বাংলার জনগণের প্রাণের দাবি। এর মাধ্যমে প্রমাণিত হয়, বাঙালিদের সাফল্য লাভ করার কৌশল বা সামর্থ্য আছে। তদানীন্তন পূর্ব পাকিস্তানের অধিকাংশ শিল্প, কারখানা, ব্যাংক, বিমা প্রভৃতি পশ্চিম পাকিস্তানি পুঁজিপতিরা একচেটিয়া নিয়ন্ত্রণ করতো। দেশের সমুদয় সম্পদ ২২টি অবাঙালি পরিবারের মধ্যে কুক্ষিগত ছিল। বাঙালির স্বায়ত্তশাসনের দাবিকে নস্যাৎ করার জন্য সরকার নানা টাল-বাহানা করেছিল। কিন্তু এসব উপেক্ষা করে জনমত ক্রমেই ছয়দফার প্রতি সহানুভূতিপ্রবণ হতে থাকে। ছয় দফাকে তারা মুক্তির একমাত্র উপায় বলে গ্রহণ করে। কেননা নাগরিক হিসেবে মানসম্পন্ন জীবনযাপনের জন্য যেসব সুযোগ-সুবিধা দরকার তা-ই ছিল ছয় দফার বিষয়বস্তু। অবশেষে ১৯৭০ সালের নির্বাচনে আওয়ামী লীগের বিপুল সংখ্যাগরিষ্ঠতা স্বায়ত্তশাসনের দাবিকে ত্বরান্বিত করে। এই দাবিতে উজ্জীবিত হয়েই বাঙালিরা ১৯৭১ সালে মুক্তি আন্দোলনে ঝাঁপিয়ে পড়ে।। ফলশ্রুতিতে আমরা মুক্তি বা স্বাধীনতা অর্জন করতে পেরেছি। উপরের আলোচনা শেষে বলা যায়, ছয় দফা কেন্দ্রিক আন্দোলনের পথ বেয়েই জন্ম নিয়েছে স্বাধীন স্বার্বভৌম বাংলাদেশ। এ কারণেই ছয় দফাকে বাঙালির মুক্তির সনদ বলা হয়।"
        }
      ]
    },
    {
      "number": "4",
      "uddipok": "'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।'",
      "tag": "DRMC 23",
      "sub_questions": [
        {
          "label": "ক",
          "question": "পাকিস্তানে প্রথম সামরিক শাসন কে জারি করেন?",
          "explanation": "পাকিস্তানে প্রথম সামরিক শাসন জারি করেন জেনারেল ইস্কান্দার মীর্জা।"
        },
        {
          "label": "খ",
          "question": "অপারেশন সার্চলাইট বলতে কী বোঝায়?",
          "explanation": "২১৯৭১ সালের ২৫ মার্চ রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায়, তা 'অপারেশন সার্চলাইট' নামে পরিচিত। পাকিস্তানের তৎকালীন প্রেসিডেন্ট ইয়াহিয়া খানের নির্দেশে পাকিস্তানি সেনাবাহিনী ১৯৭১ সালের ২৫ মার্চ রাতে রাজারবাগ পুলিশ লাইন, পিলখানার ই পি আর ঘাঁটি, ঢাকা বিশ্ববিদ্যালয় এলাকা, পুরোনো ঢাকার হিন্দুপ্রধান এলাকাসহ পূর্ব বাংলার বিভিন্ন স্থানে ভয়াবহ গণহত্যা চালায়। এ নারকীয় অভিযানের সাংকেতিক নাম ছিল 'অপারেশন সার্চলাইট'।"
        },
        {
          "label": "গ",
          "question": "উদ্দীপকে উল্লিখিত বক্তব্যটি যে ভাষণের অংশবিশেষ তার প্রেক্ষাপট ব্যাখ্যা করো।",
          "explanation": "উদ্দীপকে উল্লেখিত বক্তব্যটি যে ভাষণের অংশবিশেষ তা হলো বঙ্গবন্ধুর ৭ মার্চের ঐতিহাসিক ভাষণ এবং এর সুদীর্ঘ প্রেক্ষাপট রয়েছে। বঙ্গবন্ধু শেখ মুজিবুর রহমান ১৯৭১ সালের ৭ই। মার্চ ঢাকার রেসকোর্স ময়দানে (বর্তমান সোহরাওয়ার্দি উদ্যান) যে জ্বালাময়ী দিকনির্দেশনামূলক ভাষণ দিয়েছিলেন তা এককথায় অনন্য। এ ভাষণের মাধ্যমে তিনি প্রচ্ছন্নভাবে বাংলাদেশের স্বাধীনতা ঘোষণা করেন। ৭ মার্চ বিকাল ৫টা ১৯ মিনিটে শুরু হওয়া বঙ্গবন্ধুর ভাষণটির স্থায়িত্ব ছিল ১৮ মিনিট। উদ্দীপকে উল্লেখ করা হয়েছে, 'এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।' এটি ১৯৭১ সালের ৭ মার্চের ভাষণের অংশবিশেষ। ৭ মার্চের ভাষণের প্রেক্ষাপট ছিল পশ্চিম পাকিস্তানি শাসকগোষ্ঠীর দীর্ঘ ২৪ বছরের শোষণ ও অত্যাচারের ইতিহাস। ঐতিহাসিক ৭ মার্চের ভাষণে বঙ্গবন্ধু পশ্চিম পাকিস্তানি শাসকগোষ্ঠীর দীর্ঘদিনের শোষণ ও বঞ্চনার কথা বলেন এবং ১৯৭০ সালের নির্বাচনে জয়ের পর বাঙালির সাথে প্রতারণা এবং পাকিস্তানি সেনা-পুলিশের নির্যাতনের বর্ণনা তুলে ধরেন। এই ভাষণে বঙ্গবন্ধু পরোক্ষভাবে বাংলাদেশের স্বাধীনতা ঘোষণা করেন এবং বাঙালিকে কৌশলে স্বাধীনতার লড়াইয়ের জন্য প্রস্তুত হওয়ার আহ্বান জানান।"
        },
        {
          "label": "ঘ",
          "question": "বাংলাদেশের মুক্তি সংগ্রামের প্রেক্ষাপটে উক্ত ভাষণের গুরুত্ব বিশ্লেষণ করো।",
          "explanation": "বাংলাদেশের মুক্তি সংগ্রামের প্রেক্ষাপটে ৭ মার্চের ভাষণ অত্যন্ত গুরুত্বপূর্ণ। ইতিহাসে যেসব ঐতিহাসিক ভাষণের নজির আছে বঙ্গবন্ধু শেখ মুজিবুর রহমানের ৭ মার্চের ভাষণ তার অন্যতম। বাঙালির চরম সংকটময় পরিস্থিতিতে তিনি এ ভাষণ দেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বঙ্গবন্ধু ৭ মার্চের ভাষণে পশ্চিম পাকিস্তানি শাসকদের দুঃশাসন, শোষণ ও বঞ্চনার ইতিহাস এবং ১৯৭০ সালের নির্বাচনে জয়ের পরও ক্ষমতা হস্তান্তরে প্রতারণার প্রসঙ্গ তুলে ধরেন। এ ভাষণে অনিয়ম ও বঞ্চনার বেড়াজাল ছিন্ন করতে তিনি বাঙালিকে ঐক্যবদ্ধ হওয়ার প্রেরণা এবং নির্দেশ দেন। উদ্দীপকে উল্লেখিত বঙ্গবন্ধুর এ ঐতিহাসিক ভাষণ থেকে বাঙালি জাতি ঐক্যবদ্ধ হওয়ার প্রেরণা এবং মুক্তিযুদ্ধের নির্দেশনা পায়। 'তোমাদের যা আছে তাই নিয়ে প্রস্তুত থাকো', 'ঘরে ঘরে দুর্গ গড়ে তোলো', এবারের সংগ্রাম আমাদের মুক্তির সংগ্রাম, 'এবারের সংগ্রাম স্বাধীনতার সংগ্রাম' প্রভৃতি বক্তব্যের মাধ্যমে তিনি বাঙালির মনের মধ্যে স্বাধীনতার স্পৃহা জাগিয়ে তোলেন। এ ভাষণে তিনি প্রতিরোধ সংগ্রাম, যুদ্ধের কলা-কৌশল এবং শত্রু মোকাবিলার উপায় সম্পর্কেও দিক-নির্দেশনা দিয়েছিলেন। মূলত বঙ্গবন্ধুর এ জ্বালাময়ী ভাষণে উদ্বুদ্ধ হয়েই সাত কোটি নিরীহ বাঙালি রাতারাতি যোদ্ধায় পরিণত হয় এবং পাকিস্তানিদের বিরুদ্ধে চূড়ান্ত লড়াইয়ের জন্য প্রস্তুত হতে থাকে। এ ভাষণ বাঙালি জাতিকে ঐক্যবদ্ধ করে জীবন বাজি রেখে যুদ্ধে ঝাঁপিয়ে পড়তে অনুপ্রেরণা জুগিয়েছিল। উপরিউক্ত আলোচনা শেষে বলা যায়, বঙ্গবন্ধুর ঐতিহাসিক ৭ মার্চের ভাষণ জনগণকে স্বাধীনতা যুদ্ধে অংশগ্রহণ করতে উদ্বুদ্ধ করেছিল এবং স্বাধীন বাংলাদেশের স্বপ্ন দেখিয়েছিল। কার্যত তার ৭ মার্চের ঐতিহাসিক ভাষণই ছিল আমাদের স্বাধীনতা সংগ্রামের মূল পাথেয়।"
        }
      ]
    },
    {
      "number": "5",
      "uddipok": "টিভিতে সৌরভ গাঙ্গুলির উপস্থাপনায় দাদাগিরি, অনুষ্ঠান চলছিল। অনুষ্ঠানের একপর্যায়ে গাঙ্গুলি এক প্রতিযোগীকে এমন এক ঐতিহাসিক ব্যক্তির নাম বলতে বলেন, যিনি নিখিল ভারত মুসলিম লীগ প্রতিষ্ঠা, বঙ্গভঙ্গ, ঢাকা বিশ্ববিদ্যালয় ও অন্যান্য শিক্ষা প্রতিষ্ঠান সৃষ্টিতে মূল ভূমিকা পালন করেন এবং তিনি ছিলেন ঢাকার বিখ্যাত নবাব পরিবারের সদস্য।",
      "tag": "DRMC 23",
      "sub_questions": [
        {
          "label": "ক",
          "question": "সরকারের চতুর্থ অঙ্গ বলা হয় কাকে?",
          "explanation": "সরকারের চতুর্থ অঙ্গ বলা হয় নির্বাচকমণ্ডলীকে।"
        },
        {
          "label": "খ",
          "question": "আন্তর্জাতিক মাতৃভাষা দিবস বলতে কী বোঝ?",
          "explanation": "ভাষার জন্য, মায়ের মুখের ভাষাকে রাষ্ট্রীয় ভাষার মর্যাদা দেওয়ার জন্য বাঙালির আত্মত্যাগের ঘটনা বিশ্ব ইতিহাসে বিরল। মাতৃভাষার মর্যাদা প্রতিষ্ঠিত করতে গিয়ে ১৯৫২ সালের ২১শে ফেব্রুয়ারি শহিদ হয়েছিলেন রফিক, সালাম, বরকত, জব্বারসহ আরও অনেকে। সেদিন বাঙালি জাতি বুকের তাজা রক্ত ঢেলে দিয়ে যে ত্যাগ স্বীকার করেছিলেন তার মূল্যায়নের জন্য ১৯৯৯ সালের ১৭ নভেম্বর জাতিসংঘের শিক্ষা, বিজ্ঞান ও সংস্কৃতি বিষয়ক অঙ্গ প্রতিষ্ঠান ইউনেস্কো ২১ ফেব্রুয়ারিকে আন্তর্জাতিক মাতৃভাষার মর্যাদা দান করে।"
        },
        {
          "label": "গ",
          "question": "উদ্দীপকে যে ঐতিহাসিক ব্যক্তিকে ইঙ্গিত করে নাম জানতে চেয়েছেন শিক্ষা বিস্তারে তার ভূমিকা ব্যাখ্যা করো।",
          "explanation": "উদ্দীপকে যে ঐতিহাসিক ব্যক্তিকে ইঙ্গিত করে নাম জানতে চাওয়া হয়েছে তিনি হলেন নবাব স্যার সলিমুল্লাহ। শিক্ষা বিস্তারে এ মহান ব্যক্তির অবদান অপরিসীম। নবাব স্যার সলিমুল্লাহ ছিলেন একজন দূরদর্শী রাজনীতিবিদ ও শিক্ষানুরাগী। তিনি উপলব্ধি করতে পেরেছিলেন যে, শিক্ষা-দীক্ষায় ও জ্ঞান বিজ্ঞানে উন্নত না হলে মুসলমানরা কোনোদিনই নিজেদের পৃথক অস্তিত্বকে টিকিয়ে রাখতে পারবে না। এজন্য তিনি মুসলমান সমাজে শিক্ষা বিস্তারে মনোযোগী হন এবং বেশ কিছু পদক্ষেপ গ্রহণ করেন। পদক্ষেপ স্বরূপ তিনি আহসান উল্লাহ ইঞ্জিনিয়ারিং স্কুল নামে ঢাকায় একটি স্কুল প্রতিষ্ঠা করেন। যা বর্তমানে বাংলাদেশ প্রকৌশল বিশ্ববিদ্যালয়ে পরিণত হয়েছে। মিটফোর্ড হাসপাতাল প্রতিষ্ঠায় তিনি সহযোগিতার হাত বাড়িয়ে দেন। ঢাকা বিশ্ববিদ্যালয় প্রতিষ্ঠায়ও তার উল্লেখযোগ্য অবদান ছিল। ঢাকা বিশ্ববিদ্যালয় প্রতিষ্ঠিত হলে মুসলমান ছাত্রদের জন্য একটি আবাসিক হল নির্মাণ করা হয় যার নামকরণ হয় সলিমুল্লাহ মুসলিম হল। এছাড়াও তিনি এদেশের দুঃখী ও এতিম শিশুদের জন্য সলিমুল্লাহ নামে একটি এতিমখানা প্রতিষ্ঠা করেন। উদ্দীপকে বলা হয়েছে, ঢাকার নবাব পরিবারের একজন সদস্য যিনি ঢাকা বিশ্ববিদ্যালয়সহ আরও বিভিন্ন প্রতিষ্ঠান সৃষ্টিতে ভূমিকা রেখেছেন, যা নবাব স্যার সলিমুল্লাহর শিক্ষা বিস্তারের অবদানকে তুলে ধরে। তাই বলা যায়, শিক্ষা বিস্তারে নবাব স্যার সলিমুল্লাহর অবদান অনস্বীকার্য।"
        },
        {
          "label": "ঘ",
          "question": "উদ্দীপকে উল্লিখিত ব্যক্তির রাজনৈতিক অবদান মূল্যায়ন করো।",
          "explanation": "উদ্দীপকে উল্লেখিত ব্যক্তি তথা নবাব স্যার সলিমুল্লাহর রাজনৈতিক অবদান অপরিসীম। নবাব স্যার সলিমুল্লাহর গুরুত্বপূর্ণ রাজনৈতিক অবদান হলো বঙ্গভা আন্দোলনে নেতৃত্ব প্রদান। বক্তাভা সম্পর্কে জনমত সৃষ্টি এবং ব্রিটিশ সরকারকে প্রভাবিত করার ক্ষেত্রে তার অবদানই ছিল মুখ্য। নবাব স্যার সলিমুল্লাহ উপলব্ধি করেছিলেন যে, বাংলায় মুসলিম জনগণ সংখ্যাগরিষ্ঠ হওয়া সত্ত্বেও রাজনৈতিক, সামাজিক, অর্থনৈতিক ক্ষেত্রে ছিল চরম অবহেলিত ও প্রভাব-প্রতিপত্তিহীন। বাঙালি মুসলমানদের এই ঘোরতর দুর্দিনে নবাব স্যার সলিমুল্লাহ পূর্ববঙ্গ ও আসামকে নিয়ে একটি নতুন প্রদেশ গঠনের জন্য সচেষ্ট হন। তিনি মনে করেছিলেন এর ফলে পূর্ব বাংলার জনগণের আর্থিক অবস্থার উন্নয়ন ঘটবে, তাদের মধ্যে শিক্ষাদীক্ষার ক্ষেত্রে ইতিবাচক পরিবর্তন আসবে। ভারতের বড়লাট লর্ড কার্জনও প্রশাসনিক সুবিধার্থে বক্তাকে দুই ভাগে ভাগ করতে সচেষ্ট হন। ফলে ১৯০৫ সালের ১ সেপ্টেম্বর বঙ্গভঙ্গ সম্পন্ন হয়। নবার স্যার সলিমুল্লাহ উপলব্ধি করতে পেরেছিলেন যে, বঙ্গভঙ্গ হলে সচেতন ও শিক্ষিত হিন্দু সম্প্রদায় এর বিরোধিতা করবে। এজন্য তিনি 'মোহামেডান প্রভিন্সিয়াল ইউনিয়ন' নামে একটি রাজনৈতিক সংগঠন গড়ে তোলেন। সে সময় এ সংগঠন বাঙালি মুসলমানদের গুরুত্বপূর্ণ রাজনেতিক প্লাটফর্ম হিসেবে কাজ করে। এছাড়া মুসলমানদের মার্থ রক্ষায় তিনি একটি সর্বভারতীয় রাজনৈতিক দল গঠনের পরিকল্পনা গ্রহণ করেন। এরই ধারাবাহিকতায় ১৯০৬ সালে তারই প্রস্তাবনায় সর্বভারতীয় মুসলিম লীগ গঠিত হয়। আলোচনা শেষে বলা যায়, নবাব স্যার সলিমুল্লাহ ছিলেন ব্রিটিশ ভারতের অন্যতম মুসলিম রাজনৈতিক নেতা। ভারতবর্ষের মুসলমানদের স্বার্থ রক্ষা এবং ভাগ্যোন্নয়নে তার রাজনৈতিক অবদান অত্যন্ত তাৎপর্যপূর্ণ।"
        }
      ]
    },
    {
      "number": "6",
      "uddipok": "জনাব সাজিদ হোসেন একজন রাজনৈতিক ব্যক্তিত্ব। তিনি অক্সফোর্ড বিশ্ববিদ্যালয়ে পড়াশোনা শেষে আইন ব্যবসা শুরু করেন। তিনি গণতন্ত্রের প্রতি ছিলেন আপসহীন। অবিভক্ত বাংলার আন্দোলনেও তিনি অনন্য ভূমিকা পালন করেন। তার বন্ধু জনাব রিফাত আইন পেশার পাশাপাশি রাজনীতিতেও ছিলেন সক্রিয়। জনগণের ভোটে প্রতিনিধি নির্বাচিত হয়ে তিনি সুদখোর মহাজনদের, কবল থেকে কৃষকদের মুক্ত করার জন্য একটি আইন প্রণয়ন করেন।",
      "tag": "DRMC 23",
      "sub_questions": [
        {
          "label": "ক",
          "question": "তিতুমীরের পুরো নাম কী?",
          "explanation": "তিতুমীরের পুরো নাম সৈয়দ মীর নিসার আলী।"
        },
        {
          "label": "খ",
          "question": "ফরায়েজি আন্দোলন বলতে কী বোঝায়?",
          "explanation": "ফরায়েজি আন্দোলন বলতে হাজী শরীয়তউল্লাহ কর্তৃক পরিচালিত ফরজভিত্তিক ধর্মীয় সংস্কার আন্দোলনকে বোঝায়। ১৮১৮ সালে হাজী শরীয়তউল্লাহ মক্কা থেকে দেশে ফিরে আসেন। দেশে ফিরে তিনি দেখলেন, মুসলমানরা নানা প্রকার কুসংস্কারে লিপ্ত। তারা কবরপূজা, পিরপূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তউল্লাহ ধর্মীয় সংস্কার আন্দোলনের ডাক দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে ফরায়েজি আন্দোলন নামে পরিচিত।"
        },
        {
          "label": "গ",
          "question": "জনাব সাজিদ হোসেন এর সাথে তোমার পঠিত কোন রাজনৈতিক ব্যক্তিত্বের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত জনাব সাজিদ হোসেনের সাথে আমার পঠিত রাজনৈতিক ব্যক্তিত্ব হোসেন শহীদ সোহ্রাওয়ার্দীর মিল রয়েছে। হোসেন শহীদ সোহরাওয়াদী ১৯২০ সালে লন্ডনের গ্রে'স ইন থেকে বার-এট-ল পরীক্ষায় পাস করেন। ব্যারিস্টারি পাস করে তিনি স্বেদেশে ফিরে আসেন এবং কলকাতা হাইকোর্টে আইন ব্যবসা আরম্ভ করেন। ১৯২১ সালে বঙ্গীয় লেজিসলেটিভ কাউন্সিলের সদস্য নির্বাচিত হওয়ার মধ্য দিয়ে হোসেন শহীদ সোহ্রাওয়াদীর রাজনৈতিক জীবনের শুরু। তিনি গণতান্ত্রিক ধ্যান-ধারণা ও আদর্শে বিশ্বাসী ছিলেন। তিনি সারাজীবন গণতন্ত্রের জন্য সংগ্রাম করে গেছেন। ১৯৪০ সালের লাহোর প্রস্তাবের ভিত্তিতে পৃথক মুসলিম রাষ্ট্র প্রতিষ্ঠার দাবিতে আন্দোলন শুরু হলে তিনি এর বিরোধিতা করেন এবং অবিভক্ত বাংলার প্রস্তাব তুলে ধরেন। উদ্দীপকে দেখা যায়, জনাব সাজিদ হোসেন একজন রাজনৈতিক ব্যক্তিত্ব। তিনি অক্সফোর্ড বিশ্ববিদ্যালয়ে পড়াশোনা শেষে আইন ব্যবসা শুরু করেন। তিনি গণতন্ত্রের প্রতি ছিলেন আপসহীন। অবিভক্ত বাংলার আন্দোলনেও তিনি অনন্য ভূমিকা পালন করেন। এখানে হোসেন শহীদ সোহরাওয়াদীর প্রতি ইঙ্গিত করা হয়েছে। তিনি গণতান্ত্রিক শাসন ব্যবস্থায় বিশ্বাসী ছিলেন। তিনি বিশ্বাস করতেন যে, জনগণই প্রকৃত ক্ষমতার উৎস; জনগণের ক্ষমতাই সর্বাপেক্ষা বড় ক্ষমতা। তাই নিয়মতান্ত্রিক রাজনীতির পথ ধরে সোহরাওয়াদী সংসদীয় গণতন্ত্রের মাধ্যমে প্রকৃত মুক্তি আনয়নে সচেষ্ট হন। তিনি কোনো দিন গণতন্ত্রের প্রশ্নে আপস করেননি। 'বুলেটের চেয়ে ব্যালটের শক্তি বেশি' এ নীতিতে তিনি বিশ্বাসী ছিলেন। এ কারণে তাকে গণতন্ত্রের মানসপুত্র বলা হয়।"
        },
        {
          "label": "ঘ",
          "question": "কৃষকদের স্বার্থরক্ষায় জনাব রিফাতের অবদান মূল্যায়ন করো।",
          "explanation": "কৃষকদের স্বার্থরক্ষায় জনাব রিফাত অর্থাৎ শেরে বাংলা এ. কে. ফজলুল হক গুরুত্বপূর্ণ অবদান রাখেন। শেরে বাংলা এ. কে. ফজলুল হক ১৯২৯ সালে 'নিখিল বঙ্গ প্রজা সমিতি' প্রতিষ্ঠা করেন। বাংলার অত্যাচারিত ও নিষ্পেষিত কৃষক সমাজের অবস্থা দেখে তার প্রাণ কেঁদে ওঠে। তিনি কৃষক সমিতি গঠন করে গরিব কৃষকদের জাগ্রত করেন। ১৯৩৮ সালে তিনি কৃষকদের সুবিধার্থে প্রজাস্বত্ব আইন পাস করেন। ১৯৪০ সালে তিনি মহাজনি আইন পাস করেন। মোটকথা বাংলার অবহেলিত কৃষকদের জন্য তিনি ছিলেন এক উজ্জ্বল নক্ষত্র যা তাদের মুক্তির পথের সন্ধান দেয়। শেরে বাংলা এ. কে. ফজলুল হক দরিদ্র ও কৃষক প্রজাদের সুদখোর মহাজন ও জমিদারদের কবল থেকে রক্ষা করেন। শেরে বাংলা এ. কে. ফজলুল হক ছিলেন কৃষক দরদি নেতা। তিনি ১৯৩৭সালে মুখ্যমন্ত্রীর দায়িত্ব নেওয়ার পর কৃষক ও প্রজাদের ঋণের ভার লাঘবের উদ্দেশ্যে ঋণ সালিশি বোর্ড গঠন করেন। ঋণ সালিশি বোর্ড গঠন করে জমিদার ও গ্রাম্য মহাজনদের দ্বারা শোষিত কৃষকের অধিকার আদায়ে বলিষ্ঠ ভূমিকা রাখেন। তিনি বাংলার প্রজাস্বত্ব আইন প্রণয়নের উদ্যোগ গ্রহণ করেন। তার উদ্দেশ্য ছিল জমিদারদের উৎপীড়ন থেকে কৃষক প্রজাদের রক্ষা করা। ফজলুল হক ছিলেন বাংলার নিপীড়িত, নির্যাতিত কৃষকদের মুক্তিদাতা। উপরের আলোচনার পরিপ্রেক্ষিতে বলা যায়, কৃষকদের সুদখোর মহাজনদের হাত থেকে মুক্তি এবং তাদের অধিকার আদায়ে শেরে বাংলা এ. কে. ফজলুল হক গুরুত্বপূর্ণ অবদান রেখেছেন।"
        }
      ]
    },
    {
      "number": "7",
      "uddipok": "",
      "tag": "DRMC 23",
      "sub_questions": [
        {
          "label": "ক",
          "question": "বাংলাদেশের রাষ্ট্র পরিচালনার মূলনীতি কয়টি?",
          "explanation": "বাংলাদেশের রাষ্ট্রপরিচালনার মূলনীতি ৪টি।"
        },
        {
          "label": "খ",
          "question": "সার্বজনীন ভোটাধিকার বলতে কী বোঝায়?",
          "explanation": "সর্বজনীন ভোটাধিকার বলতে 'ধর্ম-বর্ণ, নারী-পুরুষ, ধনী-গরিব নির্বিশেষে প্রাপ্তবয়স্ক সকল নাগরিকের ভোটদানের অধিকারকে বোঝায়। ভোটদানের অধিকার নাগরিকদের রাজনৈতিক অধিকার। রাষ্ট্রের সংবিধান এবং সরকারি বিধিবিধানের মাধ্যমে স্বীকৃত পন্থায় নাগরিকদের প্রার্থী বাছাইয়ের ক্ষমতাকে ভোটাধিকার বলা হয়। গণতান্ত্রিক ব্যবস্থায় প্রাপ্তবয়স্ক নাগরিকদের ভোটদানের অধিকার সর্বত্র স্বীকৃত এবং সংরক্ষিত।"
        },
        {
          "label": "গ",
          "question": "উদ্দীপকে উল্লিখিত সংবিধানটি তোমার পাঠ্যবইয়ের কোন সংবিধানের সাথে সম্পৃক্ত? ব্যাখ্যা করো।",
          "explanation": "উদ্দীপকে উল্লেখিত সংবিধানটি আমার পাঠ্যবইয়ের ১৯৭২ সালের বাংলাদেশ সংবিধানের সাথে সম্পৃক্ত। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। বঙ্গবন্ধু সরকারের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম সুন্দর সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। উদ্দীপকের 'ক' রাষ্ট্রের সংবিধানের ক্ষেত্রে বলা হয়েছে, লিখিত ও দুষ্পরিবর্তনীয়, রাষ্ট্রপরিচালনার মূলনীতি এবং মৌলিক অধিকার। উল্লেখিত বিষয়গুলোর মাধ্যমে বাংলাদেশের ১৯৭২ সালের সংবিধানের কিছু বৈশিষ্ট্যের প্রতি ইঙ্গিত করা হয়েছে। বাংলাদেশের সংবিধান লিখিত এতে বাংলাদেশের শাসনব্যবস্থার কাঠামো, রাষ্ট্রভাষা, জাতীয় সংগীত, জাতীয় পতাকা প্রভৃতি সম্পর্কে সুস্পষ্টভাবে বর্ণনা করা হয়েছে। বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। ১৯৭২ সালের সংবিধানের অন্যতম বৈশিষ্ট্য হলো- এতে রাষ্ট্র পরিচালনার মূলনীতিসমূহ সুস্পষ্টভাবে, লিপিবদ্ধ করা হয়েছে। সংবিধানের দ্বিতীয় ভাগের ৮নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। সংবিধানের তৃতীয় ভাগের ২৭ থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত বৈশিষ্ট্য ছাড়াও উক্ত সংবিধানে আর কী কী বৈশিষ্ট্য আছে? বর্ণনা করো।",
          "explanation": "উদ্দীপকে উল্লেখিত বৈশিষ্ট্য ছাড়াও ১৯৭২ সালের বাংলাদেশ সংবিধানের আরও কিছু বৈশিষ্ট্য আছে। ১৯৭২-এর সংবিধান ছিল একটি লিখিত দলিল। বাংলা ও ইংরেজি উভয় ভাষায় সংবিধান রচিত হয়। তবে, বাংলাকে মূলভাষা হিসেবে গ্রহণ করা হয়। মোট ৮২ পৃষ্ঠার এ সংবিধানে একটি প্রস্তাবনা, ১১টি ভাগ, ১৫৩টি অনুচ্ছেদ এবং ৪টি তফসিল ছিল। উদ্দীপকে উল্লেখিত বৈশিষ্ট্য ছাড়াও বাংলাদেশ সংবিধানের অপরাপর বৈশিষ্ট্যগুলো হলো- এ সংবিধানে বাংলাদেশকে একটি স্বাধীন, সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। এখানে বলা হয়েছে জনগণ সকল ক্ষমতার উৎস। বাংলাদেশের সংবিধান রাষ্ট্রের সর্বোচ্চ আইন। কারণ সংবিধানের ধারার সাথে দেশের প্রচলিত কোনো আইনের সংঘাত সৃষ্টি হলে সেক্ষেত্রে সংবিধান প্রাধান্য পাবে। ১৯৭২ সালের সংবিধানে সংসদীয় সরকার পদ্ধতি বা মন্ত্রিপরিষদ শাসিত সরকার ব্যবস্থার প্রবর্তন করা হয়েছে। ১৯৭২ সালে প্রণীত বাংলাদেশ সংবিধানে এককক্ষবিশিষ্ট আইনসভার বিধান রাখা হয়েছে। আইনসভার নাম হবে জাতীয় সংসদ। বাংলাদেশের সংবিধানে বিচার বিভাগের স্বাধীনতা নিশ্চিত করা হয়েছে। সংবিধানে এ বিভাগটিকে নির্বাহী বিভাগ থেকে সম্পূর্ণ পৃথক করার ঘোষণা দেওয়া হয়েছে। বাংলাদেশের সংবিধানে প্রাপ্তবয়স্ক নাগরিকদের সর্বজনীন ভোটাধিকার প্রদান করা হয়েছে। বাংলাদেশের সংবিধানে মালিকানার নীতি স্বীকার করা হয়েছে। এখানে রাষ্ট্রীয়, সমবায়ী এবং ব্যক্তিগত- এ তিন ধরনের মালিকানার কথা বলা হয়েছে। উপরে আলোচিত বৈশিষ্ট্যগুলো ছাড়াও বাংলাদেশ সংবিধানের অন্যান্য বৈশিষ্ট্য হলো- ন্যায়পাল, এককেন্দ্রিক শাসনব্যবস্থা, প্রশাসনিক ট্রাইব্যুনাল, অর্থনৈতিক ও সামাজিক ন্যায়বিচার প্রভৃতি।"
        }
      ]
    },
    {
      "number": "8",
      "uddipok": "বাংলাদেশের সংবিধানের ১৩৭নং অনুচ্ছেদ অনুযায়ী একটি সাংবিধানিক সংস্থা প্রজাতন্ত্রের কর্মে নিয়োগের জন্য প্রার্থীদের বাছাই কার্যক্রম সম্পন্ন করে থাকে।",
      "tag": "DRMC 23",
      "sub_questions": [
        {
          "label": "ক",
          "question": "বাংলাদেশের মন্ত্রিসভার প্রধান কে?",
          "explanation": "বাংলাদেশে মন্ত্রিসভার প্রধান হলেন প্রধানমন্ত্রী।"
        },
        {
          "label": "খ",
          "question": "সাংবিধানিক প্রতিষ্ঠান বলতে কী বোঝায়?",
          "explanation": "সাংবিধানিক প্রতিষ্ঠান, বলতে রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে বোঝায়। গণতান্ত্রিক রাষ্ট্র তার কাজের গতিশীলতার জন্য কতগুলো প্রতিষ্ঠান তৈরি করে। যার ক্ষমতা ও কার্যাবলি সংবিধান অনুযায়ী সুনির্দিষ্ট ও সুনিয়ন্ত্রিত। এগুলোই সাংবিধানিক প্রতিষ্ঠান। এ প্রতিষ্ঠানগুলো স্বাধীনভাবে তাদের ওপর অর্পিত দায়িত্ব পালন করতে পারে। বাংলাদেশের সাংবিধানিক প্রতিষ্ঠানের মধ্যে রয়েছে বাংলাদেশ সরকারি কর্মকমিশন, নির্বাচন কমিশন, অ্যাটর্নি জেনারেল, মহাহিসাব নিরীক্ষক ও নিয়ন্ত্রক।"
        },
        {
          "label": "গ",
          "question": "উদ্দীপকে ইঙ্গিতকৃত প্রতিষ্ঠানটির কার্যাবলি ব্যাখ্যা করো।",
          "explanation": "উদ্দীপকে ইঙ্গিতকৃত প্রতিষ্ঠানটি হলো বাংলাদেশ কর্মকমিশন। বাংলাদেশ কর্মকমিশন একটি সাংবিধানিক প্রতিষ্ঠান। এ প্রতিষ্ঠানটি সংবিধানের '১৪০নং অনুচ্ছেদ' অনুযায়ী প্রধানত চার ধরনের দায়িত্ব পালন করে থাকে। যেমন- প্রজাতন্ত্রের কর্মচারী মনোনয়নের উদ্দেশ্যে পরীক্ষা পরিচালনা, নিয়োগ ও সংশ্লিষ্ট বিষয়ে পরামর্শমূলক কাজ, বার্ষিক রিপোর্ট প্রদান এবং আইনের দ্বারা নির্ধারিত অন্যান্য কাজ। সরকারি কাজে জনবল নিয়োগের জন্য উপযুক্ত লোকদের মনোনয়নের উদ্দেশ্যে পরীক্ষা পরিচালনা করা এ কমিশনের প্রধান কাজ। রাষ্ট্রপতি নিয়োগসংক্রান্ত কোনোরূপ পরামর্শ চাইলে তা প্রদান করে কমিশন। যেমন- কোনো নিয়োগের যোগ্যতা নির্ধারণ, পদোন্নতি, অবসরভাতার অধিকার, এক বিভাগ থেকে অন্য বিভাগে প্রতিস্থাপন ইত্যাদি বিষয়ে প্রয়োজনীয় পরামর্শ প্রদান করে প্রশাসনকে সহায়তা করা এ কমিশনের দায়িত্বের মধ্যে পড়ে। কমিশন প্রতিবছর ১. মার্চ বা তার আগেই আগের বছরের, অর্থাৎ জানুয়ারি থেকে ডিসেম্বর পর্যন্ত সমাপ্ত এক বছরের কর্মকান্ডের পূর্ণাঙ্গ রিপোর্ট রাষ্ট্রপতি বরাবর পেশ করে। এ ছাড়াও কমিশন আইনের দ্বারা নির্ধারিত অন্যান্য কাজ সম্পন্ন করে। উপরের এ দায়িত্বগুলো পালনই বাংলাদেশ সরকারি কর্মকমিশনের প্রধান কাজ।"
        },
        {
          "label": "ঘ",
          "question": "সৎ, যোগ্য ও দক্ষ প্রশাসন গড়ে তুলতে উক্ত প্রতিষ্ঠানের ভূমিকা মূল্যায়ন করো।",
          "explanation": "ঘ সৎ, যোগ্য ও দক্ষ প্রশাসন গড়ে তুলতে বাংলাদেশ সরকারি কর্মকমিশনের ভূমিকা অপরিসীম। আধুনিক রাষ্ট্র পরিচালনায় সরকার কাঠামোয় দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্ম কমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। তীক্ষ্ণ ধীশক্তি ও দূরদৃষ্টি সম্পন্ন এবং নিরপেক্ষ ব্যক্তিবর্গের সমন্বয়ে গঠিত বাংলাদেশ সরকারি কর্ম কমিশন। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির লব্ধজ্ঞান যাচাই করা অত্যন্ত কঠিন। একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্মকমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে উঠে বাংলাদেশ সরকারব্যবস্থাকে কর্মক্ষম ও সচল করতে সক্ষম হয়। উপরের আলোচনায় প্রতীয়মান হয়, দক্ষ ও সৎ প্রশাসন গড়ে তোলার ক্ষেত্রে বাংলাদেশ সরকারি কর্মকমিশনের অবদান তাৎপর্যপূর্ণ।"
        }
      ]
    },
    {
      "number": "9",
      "uddipok": "",
      "tag": "DRMC 23",
      "sub_questions": [
        {
          "label": "ক",
          "question": "প্রশাসনিক ট্রাইব্যুনাল কাকে বলে?",
          "explanation": "সংবিধানের ১১৭ নং অনুচ্ছেদ অনুযায়ী কর্মচারী ও রাষ্ট্রায়ত্ত সম্পত্তির ব্যবস্থাপনা সংক্রান্ত বিষয়াদি পর্যালোচনার জন্য সংসদীয় আইনের দ্বারা গঠিত প্রতিষ্ঠানকে প্রশাসনিক ট্রাইব্যুনাল বলে।"
        },
        {
          "label": "খ",
          "question": "দুষ্পরিবর্তনীয় সংবিধান বলতে কি বোঝায়?",
          "explanation": "দুষ্পরিবর্তনীয় সংবিধান বলতে এমন সংবিধানকে বোঝায় যা সহজে পরিবর্তন করা যায় না। দুষ্পরিবর্তনীয় সংবিধানের পরিবর্তন পদ্ধতি জটিল হয়। সাধারণ আইন তৈরির পদ্ধতিতে এ সংবিধান পরিবর্তন করা যায় না। উদাহরণস্বরূপ-বাংলাদেশের সংবিধানের কথা বলা যায়। এ সংবিধানের কোনো ধারার পরিবর্তন করতে হলে জাতীয় সংসদ সদস্যদের দুই-তৃতীয়াংশের সম্মতি প্রয়োজন। এটি কার্যকর করার জন্য রাষ্ট্রপতির সম্মতিও থাকতে হবে। সংবিধানের ১৪২নং অনুচ্ছেদে এ সংক্রান্ত বিধান সংযোজন করা হয়েছে।"
        },
        {
          "label": "গ",
          "question": "উদ্দীপকে উল্লিখিত'?' চিহ্নিত স্থানে রাষ্ট্র পরিচালনার কোন বিষয়টি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে উল্লেখিত '?' চিহ্নিত স্থানে রাষ্ট্র পরিচালনার মূলনীতির প্রতি ইঙ্গিত করা হয়েছে। ১৯৭২ সালে প্রণীত বাংলাদেশ সংবিধানের প্রস্তাবনায় রাষ্ট্র পরিচালনার চারটি মূলনীতি ঘোষণা করা হয়েছিল। এ সম্পর্কে সংবিধানের প্রস্তাবনায় বলা হয়েছে, যে সব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রাণোৎসর্গ করতে উদ্বুদ্ধ করেছিল সেগুলো হলো জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা। এ সকল আদর্শ এই সংবিধানের মূলনীতি হবে। উদ্দীপকে এ মূলনীতিগুলোরই উল্লেখ রয়েছে। উদ্দীপকে জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা এ চারটি বিষয়ের উল্লেখ রয়েছে, যা বাংলাদেশ সংবিধানের মূলনীতি। জাতীয়তাবাদ বাংলাদেশ সংবিধানের চারটি মূলনীতির প্রধান ও প্রথম নীতি। একই মূল্যবোধ ও মানসিকতার ভিত্তিতে গড়ে ওঠা যে ঐক্য তাই বাংলাদেশি জাতীয়তাবাদের প্রাণ। ১৯৭২-এর বাংলাদেশ সংবিধানে সমাজতন্ত্র প্রতিষ্ঠার মাধ্যমে শোষণমুক্ত ও ন্যায়ানুগ রাষ্ট্রব্যবস্থা গড়ে তোলার কথা বলা হয়েছে। সমাজতান্ত্রিক আদর্শ অনুযায়ী রাষ্ট্রের উৎপাদন ও বণ্টন ব্যবস্থার মালিক হবে জনগণ তথা রাষ্ট্র। তবে ব্যক্তিগত মালিকানা বহাল থাকবে। আবার বাংলাদেশ সংবিধান অনুযায়ী বাংলাদেশের রাষ্ট্রব্যবস্থা গণতান্ত্রিক কাঠামোর ওপর প্রতিষ্ঠিত। এছাড়া ১৯৭২ সালের মূল সংবিধানের ১২ নম্বর অনুচ্ছেদে বাংলাদেশ রাষ্ট্রের চালিকাশক্তি হিসেবে ধর্মনিরপেক্ষতার কথা বলা হয়েছে। উপরে আলোচিত এ চারটি বিষয়ই উদ্দীপকে লক্ষ করা যায়।"
        },
        {
          "label": "ঘ",
          "question": "উদ্দীপকে উল্লিখিত ধর্মনিরপেক্ষতার তাৎপর্য মূল্যায়ন করো।",
          "explanation": "উদ্দীপকে উল্লেখিত ধর্মনিরপেক্ষতার অর্থাৎ সংবিধানের মূলনীতি হিসেবে ধর্মনিরপেক্ষতার তাৎপর্য অপরিসীম। সংবিধান হলো রাষ্ট্র পরিচালনার জন্য লিখিত বা অলিখিত বিধি-বিধানের সমষ্টি। একটি রাষ্ট্রের সংবিধানে শাসকের ক্ষমতা, শাসিতের অধিকার ও কর্তব্য এবং উভয়ের সম্পর্কের প্রকৃতি সুস্পষ্টভাবে লেখা থাকে। বাংলাদেশের শাসন পরিচালনার জন্যেও ১৯৭২ সালে একটি সংবিধান প্রণয়ন করা হয়েছে। এ সংবিধানে চারটি মূলনীতির কথা বলা হয়েছে। যথা-জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা। আধুনিক গণতান্ত্রিক রাষ্ট্রের সাংবিধানিক মূলনীতি হিসেবে ধর্মনিরপেক্ষতার গুরুত্ব অনস্বীকার্য। ১৯৭২ সালের সংবিধানের ১২ নম্বর অনুচ্ছেদে বাংলাদেশ রাষ্ট্রের চালিকাশক্তি হিসেবে ধর্মনিরপেক্ষতার কথা বলা হয়েছে। এ নীতি অনুযায়ী বাংলাদেশে কোনো বিশেষ ধর্মকে রাষ্ট্র ধর্ম হিসেবে স্বীকৃতি দেওয়া যাবে না। এখানে জনগণের পূর্ণ ধর্মীয় স্বাধীনতা থাকবে এবং রাজনৈতিক উদ্দেশ্য সাধনের জন্য ধর্মের অপব্যবহার বিলোপ করা হবে। এ দেশে বসবাসরত প্রত্যেক ব্যক্তি তার নিজস্ব পছন্দ অনুযায়ী ধর্ম পালন, চর্চা ও প্রচার করতে পারবে। এক্ষেত্রে কোনো বিশেষ ধর্মাবলম্বীকে যেমন অতিরিক্ত সুযোগ-সুবিধা দেওয়া যাবে না তেমনি তার প্রতি কোনো প্রকার বৈষম্যমূলক আচরণও করা যাবে না। মোটকথা, সমাজজীবন থেকে সর্বপ্রকার সাম্প্রদায়িকতার অবসান ঘটিয়ে একটি ধর্মনিরপেক্ষ সমাজব্যবস্থা প্রতিষ্ঠা করাই হবে এ রাষ্ট্রের মূল লক্ষ্য। তাই বলা যায়, রাষ্ট্র পরিচালনায় সংবিধানের মূলনীতি হিসেবে ধর্মনিরপেক্ষতার তাৎপর্য অপরিসীম। এর মাধ্যমে রাষ্ট্রের সকল মানুষ সমান সুযোগ সুবিধা লাভ করে এবং কারও প্রতি কোনোরূপ ধর্মীয় বৈষম্য করা হয় না।"
        }
      ]
    },
    {
      "number": "10",
      "uddipok": "",
      "tag": "DRMC 23",
      "sub_questions": [
        {
          "label": "ক",
          "question": "প্রতিবন্ধী শব্দটির ইংরেজি প্রতিশব্দ কী?",
          "explanation": "বাংলাদেশের রাষ্ট্রপরিচালনার মূলনীতি ৪টি।"
        },
        {
          "label": "খ",
          "question": "ইভটিজিং বলতে কী বোঝায়?",
          "explanation": "সর্বজনীন ভোটাধিকার বলতে 'ধর্ম-বর্ণ, নারী-পুরুষ, ধনী-গরিব নির্বিশেষে প্রাপ্তবয়স্ক সকল নাগরিকের ভোটদানের অধিকারকে বোঝায়। ভোটদানের অধিকার নাগরিকদের রাজনৈতিক অধিকার। রাষ্ট্রের সংবিধান এবং সরকারি বিধিবিধানের মাধ্যমে স্বীকৃত পন্থায় নাগরিকদের প্রার্থী বাছাইয়ের ক্ষমতাকে ভোটাধিকার বলা হয়। গণতান্ত্রিক ব্যবস্থায় প্রাপ্তবয়স্ক নাগরিকদের ভোটদানের অধিকার সর্বত্র স্বীকৃত এবং সংরক্ষিত।"
        },
        {
          "label": "গ",
          "question": "'?' চিহ্নিত স্থানে কোন সামাজিক সমস্যা ফুটে উঠেছে? বর্ণনা করো।",
          "explanation": "উদ্দীপকে উল্লেখিত সংবিধানটি আমার পাঠ্যবইয়ের ১৯৭২ সালের বাংলাদেশ সংবিধানের সাথে সম্পৃক্ত। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। বঙ্গবন্ধু সরকারের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম সুন্দর সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। উদ্দীপকের 'ক' রাষ্ট্রের সংবিধানের ক্ষেত্রে বলা হয়েছে, লিখিত ও দুষ্পরিবর্তনীয়, রাষ্ট্রপরিচালনার মূলনীতি এবং মৌলিক অধিকার। উল্লেখিত বিষয়গুলোর মাধ্যমে বাংলাদেশের ১৯৭২ সালের সংবিধানের কিছু বৈশিষ্ট্যের প্রতি ইঙ্গিত করা হয়েছে। বাংলাদেশের সংবিধান লিখিত এতে বাংলাদেশের শাসনব্যবস্থার কাঠামো, রাষ্ট্রভাষা, জাতীয় সংগীত, জাতীয় পতাকা প্রভৃতি সম্পর্কে সুস্পষ্টভাবে বর্ণনা করা হয়েছে। বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। ১৯৭২ সালের সংবিধানের অন্যতম বৈশিষ্ট্য হলো- এতে রাষ্ট্র পরিচালনার মূলনীতিসমূহ সুস্পষ্টভাবে, লিপিবদ্ধ করা হয়েছে। সংবিধানের দ্বিতীয় ভাগের ৮নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। সংবিধানের তৃতীয় ভাগের ২৭ থেকে ৪৪ নম্বর অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে।"
        },
        {
          "label": "ঘ",
          "question": "এই সমস্যা সমাধানে কী কী পদক্ষেপ নেওয়া উচিত? বিশ্লেষণ করো।",
          "explanation": "উদ্দীপকে উল্লেখিত বৈশিষ্ট্য ছাড়াও ১৯৭২ সালের বাংলাদেশ সংবিধানের আরও কিছু বৈশিষ্ট্য আছে। ১৯৭২-এর সংবিধান ছিল একটি লিখিত দলিল। বাংলা ও ইংরেজি উভয় ভাষায় সংবিধান রচিত হয়। তবে, বাংলাকে মূলভাষা হিসেবে গ্রহণ করা হয়। মোট ৮২ পৃষ্ঠার এ সংবিধানে একটি প্রস্তাবনা, ১১টি ভাগ, ১৫৩টি অনুচ্ছেদ এবং ৪টি তফসিল ছিল। উদ্দীপকে উল্লেখিত বৈশিষ্ট্য ছাড়াও বাংলাদেশ সংবিধানের অপরাপর বৈশিষ্ট্যগুলো হলো- এ সংবিধানে বাংলাদেশকে একটি স্বাধীন, সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। এখানে বলা হয়েছে জনগণ সকল ক্ষমতার উৎস। বাংলাদেশের সংবিধান রাষ্ট্রের সর্বোচ্চ আইন। কারণ সংবিধানের ধারার সাথে দেশের প্রচলিত কোনো আইনের সংঘাত সৃষ্টি হলে সেক্ষেত্রে সংবিধান প্রাধান্য পাবে। ১৯৭২ সালের সংবিধানে সংসদীয় সরকার পদ্ধতি বা মন্ত্রিপরিষদ শাসিত সরকার ব্যবস্থার প্রবর্তন করা হয়েছে। ১৯৭২ সালে প্রণীত বাংলাদেশ সংবিধানে এককক্ষবিশিষ্ট আইনসভার বিধান রাখা হয়েছে। আইনসভার নাম হবে জাতীয় সংসদ। বাংলাদেশের সংবিধানে বিচার বিভাগের স্বাধীনতা নিশ্চিত করা হয়েছে। সংবিধানে এ বিভাগটিকে নির্বাহী বিভাগ থেকে সম্পূর্ণ পৃথক করার ঘোষণা দেওয়া হয়েছে। বাংলাদেশের সংবিধানে প্রাপ্তবয়স্ক নাগরিকদের সর্বজনীন ভোটাধিকার প্রদান করা হয়েছে। বাংলাদেশের সংবিধানে মালিকানার নীতি স্বীকার করা হয়েছে। এখানে রাষ্ট্রীয়, সমবায়ী এবং ব্যক্তিগত- এ তিন ধরনের মালিকানার কথা বলা হয়েছে। উপরে আলোচিত বৈশিষ্ট্যগুলো ছাড়াও বাংলাদেশ সংবিধানের অন্যান্য বৈশিষ্ট্য হলো- ন্যায়পাল, এককেন্দ্রিক শাসনব্যবস্থা, প্রশাসনিক ট্রাইব্যুনাল, অর্থনৈতিক ও সামাজিক ন্যায়বিচার প্রভৃতি।"
        }
      ]
    },
    {
      "number": "11",
      "uddipok": "জনি রনির বড় ভাই। রনি ২০১৬ সালের প্রাথমিক সমাপনী পরীক্ষায় বৃত্তি পেয়েছে। অন্যদিকে জনি কথা বলতে পারে না। তাই স্থানীয় স্কুলে তাকে ভর্তি করানো যায়নি। তার সমবয়সীরা তাকে খেলায় নিতে চায় না। এ কারণে জনি ও তার বাবা-মায়ের মন খারাপ থাকে। জনির সাথে রনির খুব বন্ধুত্ব। জনি খুব সুন্দর ছবি আঁকতে পারে। তার বাবা তার জন্য রং ও ছবি আঁকার বই কিনে দিয়েছে। জনি এখন ছবি আঁকা নিয়ে ব্যস্ত।",
      "tag": "DRMC 23",
      "sub_questions": [
        {
          "label": "ক",
          "question": "C.F.C. কী?",
          "explanation": "C.F.C (Chlorofluorocarbon) হলো- উষ্ণতা বৃদ্ধিকারক এক ধরনের গ্রিনহাউস গ্যাস।"
        },
        {
          "label": "খ",
          "question": "খাদ্যে ভেজাল বলতে কী বোঝ?",
          "explanation": "খাদ্যে ভেজাল বলতে বোঝায় প্রাকৃতিক ও স্বাভাবিক উপায়ে খাদ্যদ্রব্য প্রস্তুত না করে নিম্নমানের ক্ষতিকর ও অস্বাস্থ্যকর উপাদান দিয়ে তৈরি করা। খাদ্যে ভেজাল একটি মারাত্মক সামাজিক অপরাধ। ভালো ও উৎকৃষ্ট মানের খাদ্যের সাথে নিকৃষ্টমানের কিংবা জনস্বাস্থ্যের জন্য ক্ষতিকর বিষাক্ত রাসায়নিক পদার্থ অথবা রং মেশানো খাদ্যে ভেজাল বলে গণ্য। খাদ্যে ভেজাল বিষয়টি সাধারণত দুইভাবে সম্পন্ন হয়। যথা- অনিচ্ছাকৃত বা অসাবধানবশত এবং ইচ্ছাকৃত। মাছ, মাংস, ফল অথবা সবজিতে ক্ষতিকর বিষাক্ত রাসায়নিক দ্রব্য যেমন- ক্যালসিয়াম কার্বাইড, ইথিলিন ও ফরমালিন মেশানো খাদ্যে ভেজালের উদাহরণ।"
        },
        {
          "label": "গ",
          "question": "জনির শারীরিক সমস্যা কোন ধরনের ব্যাখ্যা কর সেটি ব্যাখ্যা করো।",
          "explanation": "উদ্দীপকে জনি একজন বাক-প্রতিবন্ধী। শারীরিক বা মানসিক দিক থেকে যারা অসুস্থ এবং স্বাভাবিক জীবন যাপনে অক্ষম তারাই হলো প্রতিবন্ধী। প্রতিবন্ধীরা আমাদের সমাজেরই সদস্য। মানুষের শরীরে বিভিন্ন ধরনের প্রতিবন্ধিতা লক্ষ করা যায়। এর মধ্যে বাক প্রতিবন্ধিতা অন্যতম। জনির ক্ষেত্রে এই ধরনের প্রতিবন্ধিতাই লক্ষণীয়। উদ্দীপকের জনি কথা বলতে পারে না। তবে সে সুন্দর ছবি আঁকতে পারে। কথা বলতে না পারার কারণে সে স্কুলে ভর্তি হতে না পারলেও ছবি আঁকা নিয়ে সে ব্যস্ত থাকছে। বাক-প্রতিবন্ধীদের ক্ষেত্রে এমনটি লক্ষ করা যায়। জন্মের পর থেকেই যারা কোনো শব্দ বলতে পারেনি কিংবা রোগ বা দুর্ঘটনায় কথা বলার শক্তি হারিয়েছে তারা হলো বাক-প্রতিবন্ধী। অনেক সময় দেখা যায় কথা না শোনার কারণেই তারা কথা বলতে শেখে না। এরা কথা বলতে না পারলেও কোনো না কোনো দিক থেকে নিজের দক্ষতার বিকাশ ঘটাতে পারে। যেমন- ছবি আঁকা, নাচ, অভিনয়, হস্তশিল্প ইত্যাদি। অবশ্য অন্যান্য প্রতিবন্ধিতার ক্ষেত্রেও এমনটি হয়ে থাকে।"
        },
        {
          "label": "ঘ",
          "question": "জনির সমস্যা সমাধানে এবং তাকে স্বাভাবিক জীবনযাপনের ক্ষেত্রে সহায়তা করার জন্য কী কী পদক্ষেপ নেওয়া প্রয়োজন তা বিশ্লেষণ করো।",
          "explanation": "জনির সমস্যা সমাধানে এবং তাকে স্বাভাবিক জীবনযাপনের ক্ষেত্রে সহায়তা করার জন্য বিভিন্ন ধরনের পদক্ষেপ নেওয়া প্রয়োজন। আমাদের সমাজে প্রতিবন্ধীদের বহুমুখী সমস্যা মোকাবিলা করতে হয়। জীবন যতদূর বিস্তৃত প্রতিবন্ধীদের সমস্যাও ততদূর বিস্তৃত। তাই এদের সমস্যা সমাধানের জন্য সরকারের সাথে সাথে ব্যক্তি, সমাজ ও আন্তর্জাতিক সহায়তা আবশ্যক। সম্মিলিতভাবে নিম্নোক্ত ব্যবস্থাদি গ্রহণের মাধ্যমে প্রতিবন্ধীদের স্বাভাবিক জীবনযাপনে অভ্যস্ত করা সম্ভব। প্রতিবন্ধী সমস্যা সমাধানের জন্য প্রথমেই প্রয়োজন সামাজিক সচেতনতা। প্রতিবন্ধীরাও যে মানুষ-এ ধারণা সমাজের সর্বস্তরের মানুষের মধ্যে জাগ্রত হলে তাদের মধ্যকার প্রতিবন্ধী বিষয়ক কুসংস্কার দূর হবে। প্রতিবন্ধীদের জন্য শিক্ষা গ্রহণের সুযোগ বৃদ্ধি করতে হবে। এজন্য প্রতিবন্ধীদের জন্য শিক্ষা প্রতিষ্ঠান বৃদ্ধি করা প্রয়োজন। এছাড়া মূলধারার শিক্ষা প্রতিষ্ঠানগুলোকেও তাদের উপযোগী করে গড়ে তুলতে হবে। প্রতিবন্ধীদের জন্য পরিবারভিত্তিক সেবা ও কমিউনিটি ভিত্তিক পুনর্বাসনের বিস্তার ঘটাতে হবে। প্রতিবন্ধী ও তাদের পরিবারগুলোকে আর্থিক ও মানসিক সহায়তা দিতে হবে। এতে তারা আত্মপ্রত্যয়ী হবে। যেসব প্রতিবন্ধীর কাজ করার ক্ষমতা আছে তাদেরকে প্রশিক্ষণের মাধ্যমে দক্ষ করে কাজে যোগদানের ব্যবস্থা করতে হবে। কর্মক্ষেত্রে তারা যাতে ন্যায্যমূল্য পায় সে বিষয়টিও নিশ্চিত করতে হবে। প্রতিবন্ধী সমস্যা সমাধানে সবচেয়ে প্রয়োজনীয় বিষয় হলো প্রতিবন্ধীবান্ধব আইন প্রণয়ন ও তার যথাযথ প্রয়োগ। এ আইনের মাধ্যমে প্রতিবন্ধীদের একটি রাষ্ট্রীয় নিরাপত্তা বলয়ের মধ্যে আনতে হবে। পরিশেষে বলা যায়, উল্লিখিত পদক্ষেপসমূহ গ্রহণ করলে প্রতিবন্ধী সমস্যা অনেকটাই সমাধান করা সম্ভব। আর তাদের সমস্যার সমাধান করতে পারলেই তারা স্বাভাবিক জীবনযাপনের সুযোগ পাবে।"
        }
      ]
    }
  ]
}