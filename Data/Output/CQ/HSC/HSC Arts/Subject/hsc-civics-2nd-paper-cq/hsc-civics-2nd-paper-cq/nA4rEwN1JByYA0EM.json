{
  "title": "নজরুল ইসলাম কলেজ, ময়মনসিংহ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বিশাল আয়তনের জেলা 'ক' গত বছর বন্যায় ব্যাপক ক্ষয়ক্ষতির সম্মুখীন হয়। আয়তনে বড় হওয়ায় বিপুল জনগোষ্ঠীর মধ্যে ত্রাণ ও পুনর্বাসন কার্যক্রম পরিচালনায় সমস্যা হচ্ছিল। তাই সরকার জেলাটিকে দুই ভাগে বিভক্ত করে। জেলার সাধারণ জনগণ এ বিভক্তিকে স্বাগত জানালেও সুবিধাবাদী জনগণ এর বিরোধিতা করে।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "ঐতিহাসিক পলাশির যুদ্ধ ১৭৫৭ সালে সংঘটিত হয়।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন মূলত যুক্তরাষ্ট্রীয় সরকারব্যবস্থার ক্ষেত্রে অধিক প্রযোজ্য ও প্রাসঙ্গিক। এর মূল কথা হলো সাংবিধানিকভাবে. প্রদেশের এখতিয়ারভুক্ত বিষয়াদি প্রাদেশিক সরকার স্থায়ীভাবে নিজস্ব বিবেচনায় পরিচালনা করবে। এ বিষয়ে কেন্দ্রীয় সরকার কোনোভাবেই কোনোরকম হস্তক্ষেপ করতে পারবে না। প্রাদেশিক স্বায়ত্তশাসন মূলত প্রাদেশিক মন্ত্রিসভাকে প্রাদেশিক আইনসভার নিকট দায়বদ্ধ করে দায়িত্বশীল সরকারব্যবস্থা প্রতিষ্ঠা করে। ব্রিটিশ ভারতের রাজনীতিতে এ প্রত্যয়টি সর্বাধিক আলোচিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ঘটনার সাথে ব্রিটিশ-ভারতের ঐতিহাসিক বঙ্গভঙ্গের ঘটনার সাথে মিল পাওয়া যায়। বঙ্গভঙ্গের পিছনে বেশকিছু কারণ থাকলেও উদ্দীপকের সাথে সামঞ্জস্য কারণটি প্রশাসনিক ও কূটনৈতিক। এ বিশাল আয়তন প্রদেশের শাসনভার একজন গভর্নরের ওপর ন্যস্ত ছিল। ফলে প্রশাসনিক কাজের সুবিধার কথা বিবেচনা করে লর্ড কার্জন বঙ্গভঙ্গ করে দুটি প্রদেশ সৃষ্টি করে। জাতীয়তাবাদী আন্দোলন নস্যাৎ করার লক্ষ্যে ব্রিটিশ সরকার বঙ্গভঙ্গ করার পরিকল্পনা করে। তাদের সুদূরপ্রসারী কূটকৌশল 'প্রশাসনিক' কারণের মোড়কে তারা মূলত হিন্দু-মুসলিমদের ভাগ করে দ্বন্দ্ব সৃষ্টির মাধ্যমে তাদের শাসনকে পাকাপক্ত করতে চেয়েছিল। অন্যদিকে, অভিজাত হিন্দু শ্রেণি এর বিরোধিতা করে এবং কংগ্রেস এ বিরোধিতাকে সমর্থন দেয়।"
        },
        {
          "label": "ঘ",
          "question": "",
          "explanation": "উদ্দীপকে সাধারণ জনগণ বলতে মুসলমান সম্প্রদায় এবং সুবিধাবাদী জনগণ বলতে হিন্দু সম্প্রদায়কে নির্দেশ করা হয়েছে। বঙ্গভঙ্গের ফলে দুই সম্প্রদায়ের মধ্যে বিপরীতমুখী প্রতিক্রিয়া পরিলক্ষিত হয়। ১৯০৫ সালের বঙ্গভঙ্গের ফলে বাংলার হিন্দু ও মুসলিম সম্প্রদায়ের মধ্যে পরস্পরবিরোধী প্রতিক্রিয়া লক্ষ করা যায়। এর ফলাফল পরবর্তীকালের রাজনৈতিক ঘটনাবলির ওপর তাৎপর্যপূর্ণ প্রভাব রেখেছিল। এর প্রেক্ষিতে হিন্দু ও মুসলমান সম্প্রদায়ের মধ্যে বিপরীতমুখী প্রতিক্রিয়ার সৃষ্টি হয়। পূর্ববঙ্গের মুসলমানগণ বঙ্গভঙ্গের ফলে নিজেদের উন্নয়নের আশায় বুক বাঁধে। নবাব স্যার সলিমুল্লাহর নেতৃত্বে তারা এ পরিকল্পনাকে স্বাগত জানায়। পূর্ব বাংলার সংখ্যাগরিষ্ঠ মুসলমানদের স্বার্থ সংরক্ষণ করতে নতুন প্রদেশকে টিকিয়ে রাখার উদ্দেশ্যে নবাব সলিমুল্লাহ আপসহীন সংগ্রাম করেন। পূর্ব বাংলার উদীয়মান নেতা এ. কে. ফজলুল হক এবং জমিদার নওয়াব আলী চৌধুরীসহ অনেকে তাকে সমর্থন করেন। তবে স্বল্পসংখ্যক মুসলিম বুদ্ধিজীবী বাঙালি জাতির মধ্যে বিভেদের ষড়যন্ত্র আখ্যায়িত করে বঙ্গভঙ্গের বিরোধিতা করেছিলেন। অন্যদিকে, বঙ্গভঙ্গের প্রতি হিন্দু সম্প্রদায়ের অবস্থান ছিল নেতিবাচক। নতুন প্রদেশ পূর্ববঙ্গ ও আসাম গঠিত হওয়ায় অনেক নিম্নবর্ণের হিন্দু বঙ্গভঙ্গের প্রতি সমর্থন জ্ঞাপন করে। কিন্তু শিক্ষিত মধ্যবিত্ত, উচ্চবিত্ত ও উচ্চবর্ণের হিন্দুরা বঙ্গভঙ্গকে মেনে নিতে পারেনি। স্বার্থহানি হওয়ার আশঙ্কায় তারা বঙ্গভঙ্গের চরম বিরোধিতা করে। অনেকে মাতৃভূমির অঙ্গচ্ছেদ বিবেচনা করেও এর বিরোধিতা করে। জাতীয় কংগ্রেস দল বঙ্গভঙ্গের 'প্রশ্নে হিন্দু সম্প্রদায়ের বিরোধিতার নীতিকে সমর্থন করে। এতে বঙ্গভঙ্গবিরোধী আন্দোলন জোরদার হয়। বস্তুত প্রভাবশালী দল কংগ্রেসের সমর্থনের কারণেই শিক্ষিত, উচ্চবিত্ত হিন্দু সম্প্রদায় বঙ্গভঙ্গের বিরুদ্ধে সুসংগঠিত আন্দোলন গড়ে তুলতে পেরেছিল। আলোচনার পরিশেষে বলা যায়, বঙ্গভঙ্গ মুসলমান সম্প্রদায়ের মধ্যে ইতিবাচক প্রভাব ফেললেও হিন্দু সম্প্রদায়ের মধ্যে নেতিবাচক প্রভাব ফেলে।"
        }
      ]
    },
    {
      "number": "2",
      "uddipok": "জনাব আলমগীর কবীর একটি বৃহৎ রাজনৈতিক দলের নেতা। তিনি তার ধর্মের মানুষের ভাগ্য উন্নয়নের দিকে লক্ষ রেখে আসন্ন নির্বাচন উপলাক্ষ একটি ইশতেহার ঘোষণা করেন। নিচে ইশতেহারের কয়েকটি দিক উল্লেখ করা হলো- i) মুসলিম সংখ্যা গরিষ্ঠ এলাকা নিয়ে স্বাধীন রাষ্ট্রসমূহ গঠন করা হবে। ii) বেকার ও বৃদ্ধদের ভাতা দেওয়ার ব্যবস্থা করা হবে। iii) স্বাধীন রাষ্ট্রের অঙ্গ রাষ্ট্রগুলো হবে স্বায়ত্তশাসিত ও সার্বভৌম। iv) সংবিধানে সংখ্যালঘু সম্প্রদায়ের স্বার্থ রক্ষার জন্য কার্যকর বাধ্যতামূলক ব্যবস্থা গ্রহণ করা হবে। v) মুসলিম রাষ্ট্রগুলো পরিচালিত হবে পবিত্র কোরআন ও সুন্নাহর ভিত্তিতে",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "অবিভক্ত বাংলা প্রদেশের প্রথম মুখ্যমন্ত্রী ছিলেন শেরে বাংলা একে ফজলুল হক।"
        },
        {
          "label": "খ",
          "question": "",
          "explanation": "রাজনৈতিক ইতিহাসে দ্বিজাতি তত্ত্ব মুসলমানদের ভাগ্য উন্নয়নের এক যুগান্তকারী মাইলফলক। এ তত্ত্বের মূলকথা ছিল ভারতে মুসলমানরা যেকোনো বিচারে একটি স্বতন্ত্র জাতি এবং তাদের পৃথক জাতিসত্তা রয়েছে। এ পৃথক জাতিসত্তার স্বার্থরক্ষার জন্য ভারতে মুসলমানদের জন্য আলাদা আবাসভূমি প্রয়োজন। দ্বিজাতি তত্ত্বের ভিত্তিতেই রচিত হয় ১৯৪০ সালের লাহোর প্রস্তাব, যার মধ্যে বাংলাদেশের স্বাধীনতার বীজ নিহিত ছিল বলে মনে করা হয়।"
        },
        {
          "label": "গ",
          "question": "আলমগীর কবীর সাহেবের নির্বাচনি ইশতেহারের সাথে ১৯৪০ সালের লাহোর প্রস্তাব কতটুকু সামঞ্জস্যপূর্ণ? ব্যাখ্যা কর।",
          "explanation": "আলমগীর কবীর সাহেবের নির্বাচনি ইশতেহারের সাথে ১৯৪০ সালের লাহোর প্রস্তাব আংশিক সাদৃশ্যপূর্ণ। উদ্দীপকের ইশতেহারে উল্লিখিত পাঁচটি দফার মধ্যে তিনটি দফার সাথে লাহোর প্রস্তাবের অবিকল মিল আছে। এ দফা তিনটি (i), (iii) ও (iv) যেখানে যথাক্রমে স্বাধীন রাষ্ট্রসমূহ, স্বায়ত্তশাসন ও সংখ্যালঘুদের স্বার্থ সংরক্ষণের উল্লেখ আছে। অন্যদিকে, বেকার ও বৃদ্ধ ভাতা এবং পবিত্র কোরআন ও সুন্নাহভিত্তিক দফাগুলোর সাথে লাহোর প্রস্তাবের কোনো সাদৃশ্য নেই। সুতরাং এ বিষয়টি সুস্পষ্টভাবে বলা যায় যে, ইসতেহারের সাথে ১৯৪০ সালের লাহোর প্রস্তাবের আংশিক মিল আছে।"
        },
        {
          "label": "ঘ",
          "question": "",
          "explanation": "\"মুসলিম সংখ্যাগরিষ্ঠ এলাকা নিয়ে স্বাধীন রাষ্ট্রসমূহ গঠন করা হবে।\" আমি মনে করি উক্তিটিতে স্বাধীন বাংলাদেশ লুক্কায়িত ছিল না। ভারতীয় উপমহাদেশের রাজনৈতিক অঙ্গনে লাহোর প্রস্তাবের প্রভাব ছিল সুদূরপ্রসারী। এ ঐতিহাসিক প্রস্তাব গ্রহণের পর মুসলমানদের রাজনৈতিক চিন্তাধারায় যে বৈপ্লবিক পরিবর্তন আসে তার সার্থক পরিণতির ফলে পাকিস্তান রাষ্ট্রের প্রতিষ্ঠা এবং পরে স্বাধীন সার্বভৌম বাংলাদেশের অভ্যুদয় ঘটে। এ প্রস্তাবে শুধু মুসলমানদের জন্য একাধিক রাষ্ট্র প্রতিষ্ঠার দাবি করা হয়নি; বরং এর প্রধান দাবি ছিল প্রাদেশিক স্বায়ত্তশাসন। লাহোর প্রস্তাব ১৯৪০ সালে মুসলিম সংখ্যাগরিষ্ঠ অঞ্চলে স্বাধীন রাষ্ট্র প্রতিষ্ঠার দাবিতে গৃহীত হলেও এটি বাংলাদেশের স্বাধীনতার বীজ বহন করেনি। প্রস্তাবটি মূলত সমগ্র মুসলিম জাতির রাজনৈতিক ও ধর্মীয় স্বার্থ রক্ষার কথা বলেছিল, যা পূর্ব বাংলার জনগণের স্বতন্ত্র চাহিদা ও সাংস্কৃতিক স্বকীয়তাকে উপেক্ষা করেছিল। পাকিস্তান সৃষ্টির পর পূর্ব বাংলার মানুষ শাসন, অর্থনীতি ও সংস্কৃতিতে বৈষম্যের শিকার হয়, যা তাদের স্বাধীনতার দাবি দৃঢ় করে। ভাষা আন্দোলন, ১৯৬৬ সালের ছয় দফা দাবি এবং ১৯৭১ সালের মুক্তিযুদ্ধের মাধ্যমে প্রমাণিত হয় যে পূর্ব বাংলার জনগণের স্বাধীনতার সংগ্রাম পাকিস্তানের ধারণার বিপরীতে এক ভিন্ন বাস্তবতার প্রতিফলন। লাহোর প্রস্তাবের মাধ্যমে পাকিস্তান সৃষ্টি হলেও বাংলাদেশের স্বাধীনতার পথ তৈরি হয় বৈষম্য ও শোষণের বিরুদ্ধে পূর্ব বাংলার জনগণের দীর্ঘ সংগ্রামের ফলস্বরূপ। সুতরাং লাহোর প্রস্তাবে পাকিস্তানের স্বাধীনতার বীজ নিহিত থাকলেও বাংলাদেশের স্বাধীনতার বীজ ছিল না। এটি এক স্বতন্ত্র রাজনৈতিক ও ঐতিহাসিক প্রক্রিয়ার ফল।"
        }
      ]
    },
    {
      "number": "3",
      "uddipok": "",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সময় সমগ্র দেশকে ১১টি সেক্টরে ভাগ করা হয়।"
        },
        {
          "label": "খ",
          "question": "",
          "explanation": "১৯৫৮ সালে পাকিস্তানে প্রথম সামরিক আইন জারি করার মাধ্যমে সামরিক শাসক হিসেবে আবির্ভূত হন জেনারেল আইয়ুব খান। ক্ষমতা গ্রহণের পর তিনি তার শাসনকে স্থায়ী করার জন্য বিভিন্ন ধরনের কর্মসূচি হাতে নেন। আর এ কর্মসূচির মধ্যে রাজনৈতিক সংস্কার কর্মসূচি ছিল অন্যতম এবং এ রাজনৈতিক সংস্কার কর্মসূচির মধ্যে সবচেয়ে গুরুত্বপূর্ণ কর্মসূচি ছিল মৌলিক গণতন্ত্র। এ মৌলিক গণতন্ত্র হলো রাষ্ট্রপতিকে সরাসরি নির্বাচিত না করে প্রতিনিধি নির্বাচনের মাধ্যমে প্রতিনিধিদের দ্বারা রাষ্ট্রপতি নির্ধারণ করা। জেনারেল আইয়ুব খান তার এ মৌলিক গণতন্ত্রের ভিত্তিতেই ১৯৬২ সালে রাষ্ট্রপতি শাসিত সরকারব্যবস্থা চালু করেন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত আন্দোলনের সাথে ঐতিহাসিক ভাষা আন্দোলনের মিল পাওয়া যায়। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয়। উদ্দীপকে দেখা যায়, ক' একটি স্বাধীন রাষ্ট্র। এই রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। কিন্তু তার প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে। স্পষ্টত, উদ্দীপাকে বর্ণিত ঘটনায় ১৯৫২ সালের ঐতিহাসিক ভাষা আন্দোলনের প্রতিরূপ অঙ্কিত হয়েছে, যা উভয়কে অবিভিন্ন ভাবে সাদৃশ্যপূর্ণ করেছে। আর তাই বলা যায়, উদ্দীপকের সাথে সামঞ্জস্যপূর্ণ ঐতিহাসিক আন্দোলনটি হলো ১৯৫২ সালের ভাষা আন্দোলন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ঘটনা তথা ১৯৫২ সালের ভাষা আন্দোলন থেকেই বাঙালি জাতীয়তাবাদের উন্মেষ ঘটে। মন্তব্যটি যথার্থ। আন্দোলন পূর্ব বাংলার গণতান্ত্রিক আন্দোলনকে এক ধাপ এগিয়ে নিয়ে যায়। পূর্ব বাংলার জনগণের মধ্যে এ আন্দোলন এক নতুন জাতীয়তাবাদী চেতনার উন্মেষ ঘটায়। বাঙালির ঐক্যবদ্ধ এ আন্দোলনই বাংলাকে রাষ্ট্রভাষা হিসেবে মর্যাদা দান করে। বাঙালি - গণচেতনার প্রথম বহিঃপ্রকাশ ঘটায় এ ভাষা আন্দোলন। উদ্দীপকে উল্লিখিত শহীদ মিনার তথা ভাষা আন্দোলনের মধ্য দিয়েই বাঙালি জাতীয়তাবাদের চেতনার বিকাশ ঘটে, বাঙালি ঐক্যবদ্ধ হয় এবং অন্যায়ের প্রতিবাদ করতে শিখে। তাদের মধ্যে অসাম্প্রদায়িক চেতনার বিকাশ ঘটে, সচেতনতা সৃষ্টি হয় এবং বাংলা ভাষা ও সংস্কৃতিতে নতুন প্রাণাবেগ সৃষ্টি হয়। উক্ত আন্দোলনই পরবর্তীতে বাংলাদেশের স্বাধীনতার পথকে প্রশস্ত করে। বাঙালি জাতীয়তাবাদের বিকাশ ঘটাতে প্রথম সংঘটিত এ গণআন্দোলন গুরুত্বপূর্ণ ভূমিকা পালন করে। এর মাধ্যমেই বাঙালি জাতি স্বকীয়তা বজায় রাখা এবং নিজের অস্তিত্ব রক্ষার। প্রয়োজনীয়তাকে যথাযথভাবে উপলব্ধি করতে সক্ষম হয়। এর। অনুপ্রেরণার ভিত্তিতেই পরবর্তীতে বাংলাদেশে অন্যান্য আন্দোলন সংঘটিত হয়। তাই আমি মনে করি, ভাষা আন্দোলন বাঙালি জাতীয়তাবাদ বিকাশে গুরুত্বপূর্ণ অবদান রেখেছে।"
        }
      ]
    },
    {
      "number": "4",
      "uddipok": "দক্ষিণ এশিয়ার একটি রাষ্ট্র ধর্মের ভিত্তিতে পৃথক হয়ে দীর্ঘ ৯ বছর পর একটি সংবিধান তৈরি করতে সক্ষম হয়। সংবিধানে উল্লেখ করা হয়, নির্বাচিত রাষ্ট্রপ্রধান হবেন মুসলিম এবং পুরুষ। উক্ত সংবিধানে মন্ত্রিপরিষদকে আইনসভার নিকট জবাবদিহিতা ও দ্বৈত সরকারের অধীনে সরকার পরিচালনার বিধান উল্লেখ করা হয়। নানা জটিলতার কারণে ২ বছরের মধ্যে দীর্ঘ প্রতিক্ষার সংবিধান ব্যর্থ হয়।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "পাকিস্তান বিভক্তির পূর্বে সর্বশেষ জাতীয় নির্বাচন ১৯৭০ সালে অনুষ্ঠিত হয়।"
        },
        {
          "label": "খ",
          "question": "অপারেশন সার্চলাইট বলতে কী বোঝ?",
          "explanation": "১৯৭১ সালের ২৫ মার্চ রাতে পাকিস্তানি বাহিনী কর্তৃক বাঙালি নিধনের পর যে পরিকল্পনা গ্রহণ করা হয় তার নাম দেওয়া হয় 'অপারেশন সার্চলাইট'। ১৯৭১ সালের ২৫ মার্চ বাঙালি জাতির ইতিহাসে এক তমসাচ্ছন্ন রাত। এ রাতে জেনারেল ইয়াহিয়া অত্যন্ত তড়িঘড়ি করে বৈঠক সমাপ্ত এবং বাঙালিদের অতর্কিত হামলা করার নির্দেশ দিয়ে ঢাকা ত্যাগ করেন। তার নির্দেশে পাকিস্তানি বাহিনী রাত ১১টা থেকে নিরস্ত্র, ঘুমন্ত নিরীহ বাঙালি বুদ্ধিজীবী, সাংবাদিক, শিক্ষকসহ সাধারণ মানুষের প্রতি নৃশংসতম হত্যাযজ্ঞে লিপ্ত হয়। যাকে সাংবাদিক এন্থনি ম্যাসকারেনহাস বিশ শতকের সর্বাপেক্ষা ঘৃণ্যতম প্রবঞ্চনা বলে উল্লেখ করেন। ২৫ মার্চের এ কালরাত্রির ঘটনাটিই 'অপারেশন সার্চলাইট' হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে পাকিস্তানের ১৯৫৬ সালের সংবিধানকে ইঙ্গিত করা হয়েছে। বর্ণিত বৈশিষ্ট্য ছাড়াও উদ্দীপকে অনেক বৈশিষ্ট্যের উল্লেখ করা হয় নাই। ১৯৫৬ সালের পাকিস্তানের সংবিধান ছিল দেশের প্রথম গণতান্ত্রিক সংবিধান, যা পাকিস্তানকে একটি প্রজাতন্ত্র হিসেবে ঘোষণা করে। এটি দ্বি-কক্ষবিশিষ্ট সংসদ প্রবর্তন করে, যেখানে জাতীয় পরিষদ ও প্রাদেশিক পরিষদ ছিল। সংবিধানটি ইসলামের প্রতি বিশেষ গুরুত্বারোপ করে রাষ্ট্রধর্ম হিসেবে ইসলামকে স্বীকৃতি দেয় এবং প্রেসিডেন্ট ও প্রধানমন্ত্রীর জন্য মুসলিম হওয়ার শর্ত আরোপ করে। এতে কেন্দ্র ও প্রাদেশিক সরকারগুলোর মধ্যে ক্ষমতার ভারসাম্য রক্ষার প্রচেষ্টা করা হয়, যদিও কেন্দ্রীয় সরকারের ক্ষমতা তুলনামূলকভাবে বেশি ছিল। পাকিস্তানের দুটি অংশ-পূর্ব ও পশ্চিম পাকিস্তানের মধ্যে সমতা প্রতিষ্ঠার জন্য উভয় অংশকে সমান প্রতিনিধিত্ব দেওয়া হয়, যা রাজনৈতিক অস্থিরতার মূল কারণ ছিল। বিচার বিভাগের স্বাধীনতা নিশ্চিত করার জন্য ব্যবস্থা নেওয়া হলেও কার্যত তা সীমাবদ্ধ ছিল। সংবিধানটি মৌলিক অধিকার স্বীকৃতি দেয়, তবে তা রক্ষার জন্য কার্যকর প্রক্রিয়া প্রতিষ্ঠা করতে ব্যর্থ হয়। এই সংবিধান সামরিক ও রাজনৈতিক চাপের মধ্যে স্থায়িত্ব বজায় রাখতে পারেনি এবং ১৯৫৮ সালে সামরিক শাসন জারির মাধ্যমে এটি বিলুপ্ত হয়। সংবিধানটি পাকিস্তানের গণতান্ত্রিক বিকাশের প্রাথমিক ভিত্তি স্থাপন করলেও এর অনেক সীমাবদ্ধতা জাতির বিভাজনের পথ সুগম করে। উপরের আলোচনার প্রেক্ষিতে স্পষ্টত বোঝা যায়, উদ্দীপকে ১৯৫৬ সালের সংবিধানের অনেক বৈশিষ্ট্য প্রতিফলিত হয় নাই।"
        },
        {
          "label": "ঘ",
          "question": "",
          "explanation": "উক্ত সংবিধান তথা ১৯৫৬ সালের সংবিধান ব্যর্থতার পিছনে নানা ধরনে কারণ ছিল। ১৯৫৬ সালের পাকিস্তানের সংবিধান ছিল পাকিস্তানের প্রথম গণতান্ত্রিক সংবিধান, যা একটি ফেডারেল, পার্লামেন্টারি শাসনব্যবস্থার কাঠামো প্রতিষ্ঠার লক্ষ্য নিয়ে প্রণীত হয়। তবে সংবিধানটি কার্যকর হওয়ার মাত্র দুই বছরের মধ্যে তা ব্যর্থ হয় এবং সামরিক আইন জারি করা হয়। এই ব্যর্থতার পিছনে বেশ কিছু কারণ ছিল। উদ্দীপকে বর্ণিত ১৯৫৬ সালের পাকিস্তানের সংবিধানের ব্যর্থতার মূল কারণ ছিল এর কাঠামোগত দুর্বলতা এবং রাজনৈতিক বাস্তবতার সঙ্গে অসামঞ্জস্য। সংবিধানটি প্রণীত হয়েছিল দেশের দ্বি-অঞ্চলভিত্তিক বৈচিত্র্যময় সামাজিক ও রাজনৈতিক চাহিদাগুলো উপেক্ষা করে, যা পূর্ব ও পশ্চিম পাকিস্তানের মধ্যে গভীর বৈষম্য তৈরি করে। পূর্ব পাকিস্তানের সংখ্যাগরিষ্ঠ জনসংখ্যা তাদের ন্যায্য রাজনৈতিক প্রতিনিধিত্ব দাবি করলেও পশ্চিম পাকিস্তানকেন্দ্রিক শাসকগোষ্ঠী এই দাবিকে অগ্রাহ্য করে। ফলস্বরূপ, জাতিগত ও আঞ্চলিক বিভক্তি আরো তীব্র হয়। সংবিধানে কেন্দ্রীয় সরকারের হাতে অত্যধিক ক্ষমতা কেন্দ্রীভূত করা হয়, যা প্রাদেশিক স্বায়ত্তশাসনের দাবি উপেক্ষা করে। এ ছাড়া, সামরিক বাহিনী ও আমলাতান্ত্রিক শ্রেণির প্রভাব সংবিধানের কার্যকারিতা ব্যাহত করে এবং গণতান্ত্রিক প্রক্রিয়াকে দুর্বল করে। ধর্মভিত্তিক রাজনীতির সংমিশ্রণ সংবিধানকে আরও জটিল করে তোলে, কারণ ইসলামিক রাষ্ট্রের আদর্শ প্রতিষ্ঠার প্রচেষ্টায় বিভিন্ন গোষ্ঠীর মধ্যে মতপার্থক্য দেখা দেয়। একই সঙ্গে, সংবিধানের ধারা ও বিধানগুলো ছিল অস্পষ্ট এবং বাস্তবায়নের উপযোগী আইনগত কাঠামো থেকে বঞ্চিত। রাজনৈতিক অস্থিতিশীলতা, দুর্বল নেতৃত্ব, এবং ক্ষমতাসীনদের অনৈক্যও সংবিধানের কার্যকারিতা নষ্ট করে। এসব কারণে সংবিধানটি জনগণের আস্থা অর্জনে ব্যর্থ হয় এবং রাজনৈতিক অস্থিতিশীলতার মধ্যে ১৯৫৮ সালে সামরিক আইন জারির মাধ্যমে এর সমাপ্তি ঘটে।"
        }
      ]
    },
    {
      "number": "5",
      "uddipok": "জনাব রহমত আলী হজব্রত পালন শেষে দেশে ফিরে এসে সামাজিক কুসংস্কারের বিরুদ্ধে আন্দোলন শুরু করেন। তিনি কৃষকদেরকে জমিদার ও মহাজনদের অন্যায়ের বিরুদ্ধে সচেতন করে তোলেন। সরকার তাকে দেশদ্রোহী হিসেবে ঘোষণা দেয় এবং তাকে প্রতিহত করার উদ্যোগ নেয়। তিনি স্বদেশপ্রেমে উদ্বুদ্ধ হয়ে অন্যায়ের বিরুদ্ধে প্রতিরোধ গড়ে তোলেন।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "মোহামেডান লিটালেরি সোসাইটির প্রতিষ্ঠাতা নওয়াব আব্দুল লতিফ।"
        },
        {
          "label": "খ",
          "question": "",
          "explanation": "হোসেন শহীদ সোহরাওয়ার্দীকে গণতন্ত্রের মানসপুত্র বলা হয়। সংসদীয় গণতান্ত্রিক রীতিনীতি, গণতান্ত্রিক ঐতিহ্য, আইনের শাসনের প্রতি হোসেন শহীদ সোহরাওয়ার্দীর শ্রদ্ধা ছিল অসীম। গণতান্ত্রিক শাসন প্রতিষ্ঠার জন্য তিনি সকল রাজনৈতিক দলের নেতৃবৃন্দকে ঐক্যবদ্ধ করার প্রয়াস চালান। ১৯৬২ সালে তারই প্রচেষ্টায় গণতন্ত্র প্রতিষ্ঠার লক্ষ্যকে সামনে রেখে National Democratic Front (NDF) গঠিত হয়। গণতন্ত্রে জনগণের কথাই যে শেষকথা তা তিনি মনেপ্রাণে বিশ্বাস করতেন। তার সুদীর্ঘ সংগ্রামী রাজনৈতিক জীবনে গণতন্ত্র প্রতিষ্ঠায় আপসহীন লড়াই চালিয়ে গেছেন। তার কর্মময় জীবন মূল্যায়ন করেই তাকে গণতন্ত্রের মানসপুত্র বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত আব্দুর রহমানের কর্মকাণ্ডের সাথে আমার পঠিত যে রাজনৈতিক নেতার আদর্শের মিল রয়েছে তিনি হলেন মহান সংগ্রামী, কৃষক দরদী ও ব্রিটিশ ভারতের অন্যতম প্রধান বাঙালি নেতা শহীদ তিতুমীর। তিতুমীরের সময়ে বাংলা নিরাহু দরিদ্র কৃষক সম্প্রদায়ের উপর অত্যাচারী জমিদার, নীলকরদের শোষণ ও উৎপীড়ন মারাত্মক আকার ধারণ করেছিল । নীলকুঠিলরা কৃষক সমাজের ওপর নানাভাবে অত্যাচার ও উৎপীড়ন করত। কাজেই এসব অত্যাচারীর জমিদার ও নীলকুঠীয়ালাদের নির্যাতনের হাত থেকে কৃষকদেরকে রক্ষা করার জন্য সংগঠিত করে তিতুমীর প্রতিরোধের ব্যবস্থা করেন। তিনি তাদের সমাজ সচেতনতার পাশাপাশি সামরিক কলাকৌশল সম্পর্কেও শিক্ষাদান করেন। এ প্রশিক্ষণপ্রাপ্ত কৃষক সমাজ তিতুমীরের নেতৃত্বে শোষণ ও নির্যাতনের বিরুদ্ধে প্রতিরোধ্য প্রতিবাদ শক্তিতে পরিণত হয়। তিনি ইংরেজদের আক্রমণ প্রতিরোধ করার জন্য কলকাতায় নারিকেলবাড়িয়ায় একটি বাঁশের কেল্লা বা দুর্গ নির্মাণ করেন। এখানে তিনি একটি সুদক্ষ লাঠিয়াল বাহিনী গড়ে তোলেন। ১৮৩১ সালে ইংরেজ বাহিনী মেজর স্বটের নেতৃত্বে তিতুমীরের বাঁশের কেল্লা আক্রমণ করে। তিতুমীর তার লাঠিয়াল বাহিনী নিয়ে ইংরেজদের বিরুদ্ধে প্রাণপণ যুদ্ধ করে শহীদ হন এবং গোলার আঘাতে বাঁশের কেল্লার পতন হয়। এভাবে শহীদ তিতুমীরের গড়ে ওঠা সুসংগঠিত কৃষক আন্দোলনের পরিসমাপ্তি ঘটে।উদ্দীপকের আব্দুর রহমানের সাথে তিতুমীরের আদর্শ ও কর্মের প্রতিফলন সুস্পষ্ট। তিতুমীরের ন্যায় তিনিও অন্যায়ের বিরুদ্ধে সোচ্চার হয়ে গ্রামের কৃষকদের মহাজনদের হাত থেকে রক্ষা করেছেন। এছাড়া তিতুমীরের মত আব্দুর রহমান ও কৃষকদের সামরিক শিক্ষার প্রশিক্ষিত করা ও চূড়ান্ত পর্যায়ে নিজের জীবন উৎসর্গ করতে দেখা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: বাংলাদেশের স্বাধীনতা সংগ্রামের পটভূমিতে উদ্দীপকে যে নেতার প্রতি ইঙ্গিত করা হয়েছে তার কাজের সাথে শহীদ তিতুমীরের কাজের সাদৃশ্য রয়েছে। তার এরূপ আন্দোলন বাঙালির মুক্তির আন্দোলনও অনুপ্রেরণা জুগিয়েছিল। উদ্দীপকে আব্দুর রহমান ছিলেন একজন সমাজ সংস্কারক। সামাজিক কুসংস্কার ও অন্যায় এর বিরুদ্ধে তিনি ছিলেন সদা সোচ্চার। তিনি অত্যাচারী জমিদার ও মহাজনদের হাত থেকে নির্যাতিত কৃষকদের রক্ষার জন্য একটি সশস্ত্র বাহিনীর গড়ে তোলেন এবং তাদের প্রশিক্ষণের ব্যবস্থা করেন। এরূপ বর্ণনায় স্পষ্ট ভাবে শহীদ তিতুমীরের সংগ্রামী রূপ স্পষ্ট হয়ে ওঠে। তিনি আজীবন ইংরেজ শাসকদের অত্যাচারের বিরুদ্ধে লড়াই করে শহীদ হয়েছেন। তারে আত্মত্যাগ আমাদের মুক্তি-সংগ্রামের সাথে সাদৃশ্যপূর্ণ কেননা তিনি ইংরেজ শাসকদের বিরুদ্ধে যুদ্ধে পরাজিত ও শহীদ হয়েছেন সত্য কিন্তু অমিততেজি স্বাধীন চেতনার মৃত্যুহয়নি। যুগ যুগ ধরে তার বিদ্রোহ মন্ত্রে বাঙালিরা উদ্বুদ্ধ হয়ে অত্যাচার ও শোষণের বিরুদ্ধে গড়ে তুলেছেন প্রতিবাদ ও প্রতিরোধ আন্দোলন। তাই বাংলাদেশের স্বাধীনতা সংগ্রামের স্মৃতিচারণ করলে আমাদের মানসপটে ভেসে ওঠে এক বলিষ্ঠ ও তেজদীপ্ত স্বাধীনতা সংগ্রামীর প্রতিচ্ছবি। তিনি আর কেউ নন, স্বয়ং তিতুমীর। বস্তুত বাংলাদেশের স্বাধীনতা সংগ্রামের পটভূমিতে তিতুমীরের অবদান ও প্রেরণা ছিল অপরিসীম এবং অতুলনীয়। উপরিউক্ত আলোচনা থেকে বলা যায় শহীদ তিতুমীর শূন্য থেকে যেভাবে ইংরেজ সরকারের বিরুদ্ধাচারণ করেছিলেন তেমনিভাবে এদেশের বাঙালি সমাজ ও দৃঢ়-মনোবল নিয়ে স্বাধীনতা সংগ্রামে অগ্রসর হয়। অবশেষে দেশমাতৃকাকে স্বাধীন করার চেতনা বুকে ধারণ করে বাঙালি সমাজ বাংলাদেশ স্বাধীন করে।"
        }
      ]
    },
    {
      "number": "6",
      "uddipok": "জনাব হাফিজুর রহমান একজন রাজনৈতিক নেতা। দরিদ্র পরিবারে তার জন্ম। কৃষক, দিনমজুর খেটে খাওয়া সাধারণ মানুষের দুঃখ, দুর্দশা তাকে চরমভাবে ব্যথিত করে।। তাই তিনি দরিদ্র, অবহেলিত ও নিপীড়িত মজলুম কৃষকদের মুক্তির জন্য অন্যায়, অবিচার, জুলুম-নির্যাতনের বিরুদ্ধে আজীবন সংগ্রাম করে গেছেন। মজলুম কৃষকদের কল্যাণে আজীবন সংগ্রাম করার কারণে তিনি মজলুম জননেতা হিসেবে পরিচিতি লাভ করেন। মজলুম কৃষকদের কল্যাণে অবদান রাখার পাশাপাশি রাজনৈতিক উন্নয়নে তিনি গুরুত্বপূর্ণ ভূমিকা পালন করেন।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "১৯২৩ সালে হিন্দু-মুসলমানদের দাবি-দাওয়া সংবলিত ঐতিহাসিক চুক্তিই 'বেঙ্গল প্যাক্ট' নামে খ্যাত।"
        },
        {
          "label": "খ",
          "question": "",
          "explanation": "পবিত্র কুরআনে বর্ণিত পাঁচটি ফরজ বিষয়ের কোনো প্রকারের কুসংস্কার ও বিকৃতির প্রয়োগ না করে কুরআনের নির্দেশ পালন করার জন্য হাজী শরীয়তউল্লাহ যে আন্দোলন করেছিলেন তা ফরায়েজি আন্দোলন নামে পরিচিত। হাজী শরীয়তউল্লাহর এ আন্দোলন মুসলমানদের সামাজিক জীবনে গভীরভাবে আলোড়ন সৃষ্টি করে। দলে দলে গ্রামবাংলার মুসলমানগণ ফরায়েজি আন্দোলনে সক্রিয়ভাবে অংশগ্রহণ করে। সমাজজীবন থেকে কুসংস্কারগুলো দূর করতে মুসলমানগণ ইসলামি চেতনায় সমৃদ্ধ হওয়ার সুযোগ পায়। মহাজন, জমিদার ও নীলকর বণিকদের বিরুদ্ধে মুসলমানগণ ঐক্যবদ্ধ হতে শুরু করে এবং প্রত্যক্ষ সংগ্রামে অংশ নেয়।"
        },
        {
          "label": "গ",
          "question": "",
          "explanation": "উদ্দীপকের রাজনৈতিক ব্যক্তিত্বের সাথে আমার পঠিত মজলুম জননেতা মওলানা আব্দুল হামিদ খান ভাসানীর মিল রয়েছে। কৃষকদের কল্যাণে তাঁর অবদান অনন্য। ১৮৮০ সালে বর্তমান সিরাজগঞ্জ জেলার ধানগড়া গ্রামের এক দরিদ্র পরিবারে তিনি জন্মগ্রহণ করেন। তিনি সবসময় অকুতোভয় বীর সৈনিকের মতো সর্বশান্ত কৃষক সম্প্রদায়ের মুক্তির আন্দোলনে ঝাঁপিয়ে পড়েন। কৃষকদের অধিকার সচেতন করার লক্ষ্যে বিভিন্ন অঞ্চলে কৃষক সম্মেলন অনুষ্ঠান করেন। এসব অবদানের কারনে তাকে মজলুম জননেতা বলা হয়। উদ্দীপকে বলা হয়েছে, জনাব হাফিজুর রহমান একজন রাজনৈতিক নেতা। দরিদ্র পরিবারে তাঁর জন্ম। কৃষক, দিনজুর খেটে খাওয়া সাধারণ মানুষের দুঃখ-দুর্দশা তাকে চরমভাবে ব্যথিত করে। তাই তিনি দরিদ্র, অবহেলিত ও নিপীড়িত মজলুম কৃষকদের মুক্তির জন্য অন্যায়, অবিচার জুলুম নির্যাতনের বিরুদ্ধে আজীবন সংগ্রাম করে গেছেন। মজলুম কৃষকদের কল্যাণে আজীবন সংগ্রাম করার কারণে তিনি মজলুম জননেতা হিসেবে পরিচিতি লাভ করেন। জনাব হাফিজুর রহমানের এমন অবদানের সাথে মওলানা আবদুল হামিদ খান ভাসানীর সাদৃশ্য পাওয়া যায়। কেননা, তিনি ছিলেন বাংলাদেশের কৃষক আন্দোলনের এক অবিস্মরণীয় নেতা, যিনি কৃষকদের অধিকার প্রতিষ্ঠায় আজীবন সংগ্রাম করে গেছেন। তিনি কৃষকদের শোষণমুক্ত সমাজ গঠনের লক্ষ্যে কাজ করেছেন এবং জমিদার ও মহাজনি প্রথার বিরুদ্ধে শক্ত অবস্থান গ্রহণ করেছিলেন। ১৯৫০ সালে টাঙ্গাইলের সন্তোষে কৃষক সম্মেলনের মাধ্যমে তিনি জমিদারদের অবৈধ ভূমি দখল বাতিলের দাবি তোলেন। ভাসানীর নেতৃত্বে 'তেভাগা আন্দোলন' এবং 'কৃষক-প্রজা আন্দোলন' কৃষকদের অধিকার আদায়ের ক্ষেত্রে গুরুত্বপূর্ণ ভূমিকা পালন করে। তিনি ন্যাপ (ন্যাশনাল আওয়ামী পার্টি) গঠন করে কৃষকদের স্বার্থে বিভিন্ন দাবি আদায়ে সংগ্রাম চালান। ভাসানী সবসময়ই গ্রামীণ অর্থনীতিকে উন্নত করার ওপর গুরুত্বারোপ *করেছেন এবং কৃষকদের প্রতি রাষ্ট্রীয় অবহেলার বিরুদ্ধে সোচ্চার থেকেছেন। তার নিরলস প্রয়াসে কৃষকদের মধ্যে আত্মবিশ্বাস ও অধিকার সচেতনতা তৈরি হয়, যা কৃষি সমাজে দীর্ঘস্থায়ী প্রভাব ফেলে।"
        },
        {
          "label": "ঘ",
          "question": "",
          "explanation": "রাজনৈতিক উন্নয়নে উক্ত ব্যক্তির তথা মওলানা আব্দুল হামিদ খান ভাসানীর ভূমিকা ছিল প্রশংসনীয়। উক্তিটি যথার্থ। আবদুল হামিদ খান ভাসানী ছিলেন জনদরদি মজলুম নেতা। সারাজীবন সাধারণ মানুষের অধিকার প্রতিষ্ঠার সংগ্রামে তিনি অক্লান্ত পরিশ্রম করেছেন এবং সেই সাথে জেল-জুলুমের শিকারও হয়েছেন। তৎকালীন রাজনৈতিক ক্ষেত্রেও তার ছিল অসামান্য অবদান। কৃষকদের উন্নয়নের পাশাপাশি এদেশের রাজনৈতিক উন্নয়নেও তিনি অভূতপূর্ব অবদান রাখেন। খিলাফত ও অসহযোগ আন্দোলনের সময় ভাসানী তৎকালীন বরেণ্য নেতাদের সান্নিধ্যে আসার সুযোগ পান। ১৯৩০ সালে আব্দুল হামিদ খান ভাসানী কংগ্রেস ছেড়ে মুসলিম লীগে যোগদান করেন। সাংগঠনিক ক্ষমতা ও জনপ্রিয়তার কারণে তিনি অল্প সময়ের মধ্যে প্রাদেশিক মুসলিম লীগের সভাপতি নির্বাচিত হন। ১৯৩৭ সালের নির্বাচনে, ১৯৪৬ সালের প্রাদেশিক নির্বাচনে তার পরিশ্রম বৃথা যায়নি। পূর্ববঙ্গীয় আইন পরিষদে মুসলিম আসনে তিনি সংখ্যাগরিষ্ঠতা অর্জন করেন। ১৯৪৭ সালে পাকিস্তান প্রতিষ্ঠার সংগ্রামে তার অবদান অন্যতম। স্বাধীন পাকিস্তানে মুসলিম লীগের অগণতান্ত্রিক ও বাঙালি স্বার্থবিরোধী কর্মকান্ড রুখে দেওয়ার জন্য তার নেতৃত্বে আওয়ামী মুসলিম লীগ গঠিত হয় এবং তিনি হন এর প্রথম সভাপতি। পরবর্তীতে ১৯৫৪ সালের নির্বাচনে আব্দুল হামিদ খান ভাসানী গুরুত্বপূর্ণ ভূমিকা পালন করেন। এছাড়া ১৯৭১ সালে বাংলাদেশের মুক্তিযুদ্ধের সময় তিনি মুজিবনগর সরকারের উপদেষ্টা পরিষদের সদস্য হিসেবে গুরুত্বপূর্ণ ভূমিকা পালন করেন। আর তাই বলা যায়, মওলানা ভাসানীর রাজনৈতিক অবদান অসামান্য।"
        }
      ]
    },
    {
      "number": "7",
      "uddipok": "দীর্ঘ প্রতিক্ষার পর এ নামক রাষ্ট্র স্বাধীনতা অর্জন করে। স্বাধীনতা অর্জনের পর রাষ্ট্রটি একটি সংবিধান প্রণয়ন করে। রাষ্ট্র পরিচালনার মৌলিক বিধানসমূহ ১১টি ভাগে সুষ্পষ্ট আকারে লিপিবদ্ধ। এতে কোনো বিধান পরিবর্তন করতে হলে বিশেষ পন্থা অবলম্বন করতে হয়। সাংসদ নেতাকে সরকারপ্রধান করে একক সরকারের অধীনে রাষ্ট্র পরিচালনা করার ব্যবস্থা গ্রহণ করা হয়। এখানে প্রজাতন্ত্রের সকল ক্ষমতার মালিক জনগণ।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "সংবিধানের অনুচ্ছেদ ১৫৩টি।"
        },
        {
          "label": "খ",
          "question": "",
          "explanation": "বাংলাদেশ সংবিধানের ৮নং অনুচ্ছেদে 'গণতন্ত্র' সম্পর্কে উল্লেখ করা হয়েছে এবং ১১নং অনুচ্ছেদে এর ব্যাখ্যা দেওয়া হয়েছে। গণপ্রজাতন্ত্রী বাংলাদেশের রাষ্ট্রনৈতিক ব্যবস্থা হবে গণতান্ত্রিক। প্রাপ্তবয়স্কের সর্বজনীন ভোটাধিকারের ভিত্তিতে নাগরিকগণ রাজনৈতিক কার্যকলাপে অংশগ্রহণ করতে পারবে। নাগরিকদের মৌলিক অধিকার ও ব্যক্তিস্বাধীনতার নিশ্চয়তা থাকবে। আইনের শাসন প্রতিষ্ঠার মাধ্যমে সামাজিক বৈষম্য দূর করাই হবে গণতন্ত্রের লক্ষ্য।"
        },
        {
          "label": "গ",
          "question": "",
          "explanation": "উদ্দীপকের 'A' রাষ্ট্রের সংবিধানের সাথে আমার দেশের তথা বাংলাদেশের সংবিধানের বেশ কিছু বৈশিষ্ট্যের সাদৃশ্য রয়েছে। ১৯৭১ সালের মুক্তিযুদ্ধের কিছুদিনের মধ্যেই বাংলাদেশের সংবিধান প্রণীত হয়। ১৯৭২ সালে প্রণীত এ সংবিধানটি রচনার ক্ষেত্রে অনেক মেধা, পরিশ্রম এবং সময় দিতে হয়েছে। তাই এ সংবিধানে রয়েছে অনেকগুলো মৌলিক বৈশিষ্ট্য। উদ্দীপকে বলা হয়েছে, দীর্ঘ প্রতিক্ষার পর 'A' নামক রাষ্ট্র স্বাধীনতা অর্জন করে। স্বাধীনতা অর্জনের পর রাষ্ট্রটি একটি সংবিধান প্রণয়ন করে। রাষ্ট্র পরিচালনার মৌলিক বিধানসমূহ ১১টি ভাগে সুষ্পষ্ট আকারে লিপিবদ্ধ। এতে কোনো বিধান পরিবর্তন করতে হলে বিশেষ পন্থা অবলম্বন করতে হয়। এরূপ বর্ণনায় আমাদের বাংলাদেশের যেসব বৈশিষ্ট্য প্রকাশ পেয়েছে তা হলো- লিখিত সংবিধান, মৌলিক অধিকারের সন্নিবেশ, রাষ্ট্রপরিচালনার মূলনীতি, দুষ্পরিবর্তনীয় সংবিধান ও এককেন্দ্রিক শাসনব্যবস্থা। বাংলাদেশের সংবিধান লিখিত এবং সংক্ষিপ্ত। মোট ৮২ পৃষ্ঠার এ সংবিধানে ১৫৩টি অনুচ্ছেদ, ১১টি ভাগ, ১টি প্রস্তাবনা ও ৭টি তফসিল রয়েছে। বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। এ অধিকার নিশ্চিত করার জন্য। সংবিধানের তৃতীয় ভাগের ২৬ থেকে ৪৭(ক) নম্বর অনুচ্ছেদ পর্যন্ত মৌলিক অধিকারগুলো সন্নিবেশ করা হয়েছে। সংবিধানের দ্বিতীয় ভাগের ৮নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। বাংলাদেশের সংবিধানে বাংলাদেশকে একটি এককেন্দ্রিক রাষ্ট্র হিসেবে ঘোষণা করা হয়েছে, যেখানে কেন্দ্রীয় সরকারকে সকল ক্ষমতা প্রদান করা হয়। আর কেন্দ্রীয় সরকারই সার্বভৌম কর্তৃপক্ষ হিসেবে সংবিধান অনুযায়ী দেশের শাসনকার্য পরিচালনা করে।"
        },
        {
          "label": "ঘ",
          "question": "",
          "explanation": "প্রজাতন্ত্রের সকল ক্ষমতার মালিক জনগণ। বাংলাদেশের সংবিধানের আলোকে মন্তব্যটি যথার্থ। বাংলাদেশের সংবিধানের ৭(১) অনুচ্ছেদে বলা হয়েছে, 'গণপ্রজাতন্ত্রী বাংলাদেশের সকল ক্ষমতার মালিক জনগণ; এবং জনগণের পক্ষে সেই ক্ষমতার প্রয়োগ কেবল এই সংবিধানের অধীন ও কর্তৃক সম্ভব হবে। এই ধারা বাংলাদেশের গণতান্ত্রিক প্রজাতন্ত্র হিসেবে পরিচিতি নিশ্চিত করে। এটি জনগণের সার্বভৌমত্ব ও ক্ষমতার উৎস হিসেবে তাদের অবস্থানকে তুলে ধরে। সংবিধানের এই বিধান নাগরিক অধিকার ও দায়িত্বের মধ্যে একটি ভারসাম্য প্রতিষ্ঠা করে, যেখানে রাষ্ট্র পরিচালনার মূল ভিত্তি জনগণের সম্মতি ও অংশগ্রহণ। গণতন্ত্রের মূলনীতি অনুসারে, জনগণের ভোটাধিকারই রাষ্ট্রের শাসক ও প্রশাসক নির্ধারণের প্রধান মাধ্যম। সংবিধান এই ধারণাকে বৈধতা প্রদান করে এবং নিশ্চিত করে যে, সরকার ও প্রশাসনের সকল কার্যক্রম জনগণের স্বার্থে পরিচালিত হবে। তবে এই ক্ষমতার কার্যকর প্রয়োগ নির্ভর করে সাংবিধানিক কাঠামো এবং গণতান্ত্রিক প্রতিষ্ঠানগুলোর সঠিক পরিচালনার ওপর। যদি এই কাঠামো দুর্বল হয় বা জনগণের অংশগ্রহণ সীমিত হয়, তবে ক্ষমতার মালিকানা নামমাত্র হয়ে যেতে পারে। এছাড়া এই অনুচ্ছেদ জনগণের মৌলিক অধিকার রক্ষার প্রতিশ্রুতি প্রদান করে। এটি আইনের শাসনের ভিত্তি স্থাপন 'করে, যেখানে কোনো ব্যক্তি বা প্রতিষ্ঠান সংবিধানের ঊর্ধ্বে নয়। জনগণের অংশগ্রহণ নিশ্চিত করতে অবাধ নির্বাচন, বাকস্বাধীনতা, মতপ্রকাশের অধিকার এবং জবাবদিহিতা অত্যন্ত গুরুত্বপূর্ণ। এই মৌলিক নীতিগুলো কার্যকর থাকলে সংবিধানের এই ধারাটি কেবল একটি আদর্শ নয়, বাস্তবিক অর্থে জনগণের ক্ষমতার প্রতিফলন ঘটায়। সুতরাং বলা যায়, প্রজাতন্ত্রের সকল ক্ষমতার মালিক জনগণ। আলোচনার শেষে এর যথার্থতা প্রতীয়মান হয়।"
        }
      ]
    },
    {
      "number": "8",
      "uddipok": "সাবিনার বাবা একটি স্বতন্ত্র স্বাধীন প্রতিষ্ঠানের একজন উচ্চপদস্থ কর্মকর্তা। বাংলাদেশ সিভিল সার্ভিস বিভাগের লোক নিয়োগের সার্বিক কাজ তার নির্দেশেই হয়ে থাকে। সাবিনার বান্ধবী তাকে অনুরোধ করে বলে তার বাবার মাধ্যমে একটা চাকরির ব্যবস্থা করে দিতে। সাবিনা তার বান্ধবীকে বলে, আমার বাবা এমন প্রতিষ্ঠানে কাজ করেন যেখানে সম্পূর্ণ নিরপেক্ষ ও সততার সাথে পরীক্ষার মাধ্যমে প্রজাতন্ত্রের কর্মের জন্য যোগ্য প্রার্থীকে বাছাই করা হয়।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "বাংলাদেশ সরকারের আর্তিক ব্যবস্থাপনার সর্বোচ্চ কর্তৃপক্ষের পদবি 'মহাহিসাব নিরীক্ষক ও নিয়ন্ত্রক'।"
        },
        {
          "label": "খ",
          "question": "",
          "explanation": "বাংলাদেশ সংবিধানের বিভিন্ন বিধিবিধানের আলোকে সরাসরি যেসব প্রতিষ্ঠানের সৃষ্টি হয়েছে সেগুলোই মূলত সাংবিধানিক প্রতিষ্ঠান। এসব প্রতিষ্ঠানের গঠন, ক্ষমতা, কার্যাবলি, পদের যোগ্যতা, মেয়াদ ইত্যাদি বিষয় সংবিধানে সুস্পষ্টভাবে বর্ণিত আছে। এরূপ সাংবিধানিক প্রতিষ্ঠান হলো- ১. বাংলাদেশ সরকারি কর্মকমিশন, ২. নির্বাচন কমিশন, ৩. এটর্নি জেনারেলের কার্যালয়, ৪. মহাহিসাব নিরীক্ষক ও নিয়ন্ত্রকের কার্যালয়। এসব সাংবিধানিক প্রতিষ্ঠানের প্রধানসহ সদস্যগণ রাষ্ট্রপতি কর্তৃক নিযুক্ত হন।"
        },
        {
          "label": "গ",
          "question": "",
          "explanation": "সাবিনার বাবা বাংলাদেশের যে সাংবিধানিক প্রতিষ্ঠানের কর্মকর্তা তার নাম 'বাংলাদেশ সরকারি কর্মকমিশন'। সাংবিধানিক প্রতিষ্ঠান বলতে এমন গুরুত্বপূর্ণ প্রতিষ্ঠানকে বুঝায় যার গঠন, ক্ষমতা, কার্যকাল সুস্পষ্টভাবে সংবিধানে উল্লেখ থাকে। বাংলাদেশ সংবিধানের নবম ভাগে ১৩৭ থেকে ১৪১ অনুচ্ছেদে উল্লিখিত বিধি মোতাবেক এ সংস্থাটি গঠন ও পরিচালিত হয়ে থাকে। এ প্রতিষ্ঠান সৃষ্টিতে সংবিধানের বিধিবিধান সরাসরি ভূমিকা রেখেছে। এসব প্রতিষ্ঠানের প্রধানসহ অন্যান্য সদস্য রাষ্ট্রপতি কর্তৃক সাংবিধানিকভাবে নিয়োগপ্রাপ্ত হন। বাংলাদেশের সাংবিধানিক প্রতিষ্ঠানগুলোর মধ্যে উদ্দীপকের প্রতিষ্ঠানটি অন্যতম। এটি সংবিধানের বিধিবিধানের আলোকে সরাসরি প্রতিষ্ঠিত হয়েছে। সাংবিধানিক ও স্বতন্ত্র প্রতিষ্ঠান হওয়ায় এখানে পক্ষপাতিত্বের কোনো সুযোগ নেই, যা উদ্দীপক থেকেও জানা যায়। সাংবিধানিক প্রতিষ্ঠানগুলোর বৈশিষ্ট্যই এরূপ হয়ে থাকে। দেশের প্রশাসনিক কাঠামোতে এ ধরনের প্রতিষ্ঠান অনবদ্য ভূমিকা রাখে, যা উদ্দীপকের প্রেক্ষিতেও আলোচিত হয়েছে। সংবিধানের বিধি মোতাবেক সরাসরি প্রতিষ্ঠিত হয়েছে বলেই উদ্দীপকে আলোচিত প্রতিষ্ঠান হয়েছে বলেই উদ্দীপকে আলোচিত প্রতিষ্ঠান সরকারি কর্মকমিশনকে সাংবিধানিক প্রতিষ্ঠান বলা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে উল্লিখিত সাংবিধানিক সংস্থাটি 'দেশ ও জাতিকে মেধাবী ও সৎ প্রশাসন উপহার দিতে পারে।' বক্তব্যটি যথার্থ। কর্মকমিশন কতকগুলো স্বতন্ত্র বৈশিষ্ট্যের অধিকারী। এটি একটি স্বাধীন, নিরপেক্ষ ও স্বতন্ত্র সংস্থা হিসেবে গণ্য হয়। বাংলাদেশ সরকারি কর্মকমিশন একটি স্বাধীন ও স্বতন্ত্র প্রতিষ্ঠান হিসেবে নিজস্ব ধারায় ও নির্দিষ্ট নিয়মনীতি অনুযায়ী কাজ করে থাকে। কমিশনের কাজে কেউ হস্তক্ষেপ করতে পারেন না। মূলত কর্মকমিশন তার মর্যাদা ও দায়িত্ব পালনের ক্ষেত্রে যথেষ্ট স্বাতন্ত্র্য ভোগ করে। কর্মকমিশন যেহেতু স্বতন্ত্র মর্যাদাসম্পন্ন একটি সাংবিধানিক সংস্থা সেহেতু কমিশনের নিরপেক্ষতা বাঞ্চনীয়। কমিশনের সদস্যরা নিরপেক্ষ না হলে প্রতিযোগিতামূলক পরীক্ষার মাধ্যমে প্রজাতন্ত্রের কর্মকর্তাদের যাচাই-বাছাই করা সম্ভব হয় না। কমিশন এক্ষেত্রে নিরপেক্ষতা হারালে দুর্বল প্রশাসনব্যবস্থা গড়ে উঠতে পারে, যা জাতির জন্য অকল্যাণকর। তাই বাংলাদেশ সরকার কর্মকমিশনের অন্যতম একটি বৈশিষ্ট্য হলো নিরপেক্ষতা। গোপনীয়তা বজায় রাখা বাংলাদেশ সরকারি কর্মকমিশনের অন্যতম দায়িত্ব। কমিশনের সদস্যদের সততা ও দক্ষতার অভাব ঘটলে অর্থের বিনিময়ে অযোগ্য ও অসৎ ব্যক্তি প্রজাতন্ত্রের কর্মে নিয়োগপ্রাপ্ত হবে। ফলে যোগ্য ব্যক্তিরা তাদের ন্যায্য অধিকার হতে বঞ্চিত হয়। তাই দক্ষ, সৎ ও মেধাবী প্রশাসন গড়ে তোলার জন্য সরকারি কর্মকমিশনের গুরুত্ব অপরিসীম। প্রশ্নোক্ত উক্তিটি সঠিক হয়েছে তা নিঃসন্দেহে বলা যায়।"
        }
      ]
    },
    {
      "number": "9",
      "uddipok": "কলেজ শিক্ষক জনাব সিরাজুর রহমান দ্বাদশ শ্রেণির ক্লাসে সরকারের কাঠামো আলোচনা প্রসঙ্গে বলেন যে, বাংলাদেশে সংসদীয় সরকারব্যবস্থা বিদ্যমান। এখানে জনগণের প্রতিনিধির দ্বারা সরকার গঠিত হয়ে থাকে। জনগণের পছন্দের প্রার্থীকে বাছায়ের ক্ষেত্রে রাষ্টের একটি সাংবিধানিক প্রতিষ্ঠান দায়িত্ব পালন করে থাকে। তিনি আরও বলেন, গণতন্ত্র প্রতিষ্ঠায় উক্ত প্রতিষ্ঠানের ভূমিকা ব্যাপক।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "সাংবিধানিক প্রতিষ্ঠান ৪টি।"
        },
        {
          "label": "খ",
          "question": "",
          "explanation": "অ্যাটর্নি জেনারেল রাষ্ট্রের প্রধান সরকারি আইন কর্মকর্তা। বাংলাদেশের সকল আদালতে তার পরিচালনার অধিকার রয়েছে। তিনি পদাধিকারবলে বার কাউন্সিলের চেয়ারম্যান ও সকল বারের নেতা। তিনি সুপ্রিম কোর্টের একজন বিচারকের ন্যায় মর্যাদা ভোগ করে।"
        },
        {
          "label": "গ",
          "question": "",
          "explanation": "উদ্দীপকে প্রশ্ন চিহ্নিত (?) স্থানে বাংলাদেশ নির্বাচন কমিশনের ইঙ্গিত করা হয়েছে। বাংলাদেশ নির্বাচন কমিশন সংবিধানের ১১৮(১) অনুচ্ছেদ অনুযায়ী গঠিত সাংবিধানিক প্রতিষ্ঠান। একজন প্রধান নির্বাচন কমিশনার (সিইসি) ও অনধিক চারজন নির্বাচন কমিশনার (ইসি) এর সমন্বয়ে নির্বাচন কমিশন গঠিত হবে। নির্বাচন কমিশনারের সংখ্যা রাষ্ট্রপতি নির্ধারণ করবেন। রাষ্ট্রপতি প্রধান নির্বাচন কমিশনার ও অন্য কমিশনারদের নিয়োগদান করবেন এবং সংসদের বিধান সাপেক্ষ রাষ্ট্রপতি কর্তৃক তাদের কর্মের শর্তাবলি নির্ধারণ হবে। - একাধিক নির্বাচন কমিশনার নিয়ে নির্বাচন কমিশন গঠিত হলে প্রধান নির্বাচন কমিশনার নির্বাচন কমিশনের সভাপতিরূপে কার্য নির্বাহ করবেন।"
        },
        {
          "label": "ঘ",
          "question": "",
          "explanation": "দেশে গণতন্ত্র প্রতিষ্ঠায় উক্ত প্রতিষ্ঠান তথা নির্বাচন কমিশনের ভূমিকা অনস্বীকার্য। গণতান্ত্রিক প্রতিষ্ঠান নির্মাণের পূর্বশর্ত হচ্ছে কার্যকর নির্বাচন ব্যবস্থা। অন্যকথায় নির্বাচনের ওপর জনগণের আস্থা, সুষ্ঠু ও নিরপেক্ষ নির্বাচনব্যবস্থা হচ্ছে গণতন্ত্রের রক্ষাকবচ। আর এ সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। নির্বাচন কমিশনের দায়িত্ব হলো রাষ্ট্রপতি ও সংসদ নির্বাচন পরিচালনা, নির্বাচনের জন্য ভোটার তালিকা প্রস্তুতকরণ, ভোটারদের পরিচয়পত্র প্রদান, আইন কর্তৃক নির্ধারিত অন্যান্য নির্বাচন যেমন- সকল স্থানীয় সরকার পরিষদ যথা- ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ ও পার্বত্য জেলা পরিষদের নির্বাচন পরিচালনা এবং আনুষঙ্গিক কার্যাদির সুষ্ঠু সম্পাদন। এছাড়া নির্বাচনে প্রার্থীদের মনোনয়নপত্র বাছাইকরণ, দল সম্পর্কিত নীতিমালা ও নির্বাচন পরিচালনাসংক্রান্ত নীতিমালা প্রণয়ন করাও নির্বাচন কমিশনের কাজ। এসব কার্যাবলি সম্পাদনের মাধ্যমে নির্বাচন কমিশন অবাধ, সুষ্ঠু ও নিরপেক্ষ নির্বাচন অনুষ্ঠান পরিচালনা করে থাকে। আর অবাধ, সুষ্ঠু ও নিরপেক্ষ নির্বাচনের মাধ্যমেই গণতন্ত্রকে প্রাতিষ্ঠানিক রূপ দেওয়া যায়। গণতন্ত্র মানেই হলো জনগণের শাসন। আর গণতান্ত্রিক শাসনব্যবস্থায় একমাত্র নির্বাচনের মাধ্যমেই জনগণ সরাসরি শাসনকার্যে অংশগ্রহণ করতে পারে। তাই আমি মনে করি, দেশে গণতন্ত্র প্রতিষ্ঠায় নির্বাচন কমিশনের ভূমিকা ও গুরুত্ব অত্যধিক।"
        }
      ]
    },
    {
      "number": "10",
      "uddipok": "মানুষের অসচেতনতা, অপরিকল্পিত শিল্পায়ন ও নগরায়ণ ইত্যাদি কারণে ক্রমাগত উত্তপ্ত হচ্ছে পৃথিবী। মেরু অঞ্চলের বরফ গলে যাওয়ার ফলে হুমকির মুখে পড়ছে নিম্ন অঞ্চলসমূহ, সৃষ্টি হচ্ছে নানাবিধ দুর্যোগ ও দুর্ভোগ। পরিবর্তিত হচ্ছে প্রকৃতি ও আবহাওয়া।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "বিশ্ব প্রতিবন্ধী দিবস পালন করা হয় ৩ ডিসেম্বর।"
        },
        {
          "label": "খ",
          "question": "",
          "explanation": "খাদ্যে ভেজাল বলতে সাধারণত বিশুদ্ধ বা খাঁটি নয়, এমন খাদ্যদ্রব্যকে বোঝায়। কিংবা উৎকৃষ্ট দ্রব্যের সাথে নিকৃষ্ট দ্রব্যের মিশ্রণকে ভেজাল খাদ্য বলা হয়। অর্থাৎ খাদ্যে ভেজাল বলতে বোঝায়, যেসব খাদ্যদ্রব্য প্রাকৃতিক ও স্বাভাবিক উপায়ে প্রস্তুত না করে ক্ষতিকর, নিম্নমানের, অকেজো ও অস্বাস্থ্যকর জিনিস দিয়ে তৈরি করা হয়। খাদ্যে ভেজাল মেশানো যেমন একটি সামাজিক অপরাধ তেমনি এটি মানবতাবিরোধী অপরাধ বটে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে জলবায়ু পরিবর্তনের কথা বলা হয়েছে। বাংলাদেশে জলবায়ু পরিবর্তনের মারাত্মক ক্ষতিকর প্রভাব রয়েছে। উদ্ভাকে বলা হয়েছে বৈশ্বিক উষ্ণায়নের ফলে পৃথিবীর ক্রমাগত উত্তপ্ত হচ্ছে। ভূপৃষ্ঠের উচ্চতা বাড়ছে, সৃষ্টি হচ্ছে নানাবিধ দুর্যোগ। পরিবর্তিত হচ্ছে প্রকৃতি ও আবহাওয়া । এ থেকে স্পষ্ট বোঝা যাচ্ছে উদ্দীপকে জলবায়ু পরিবর্তনের কথা বলা হয়েছে। জলবায়ু পরিবর্তন বাংলাদেশের মানুষের অর্থ সামাজিক জীবনে নানা ধরনের বিরূপ প্রভাব ফেলছে। জলবায়ু পরিবর্তনের ফলে পৃথিবীর যেসব দেশ সবচেয়ে বেশি ক্ষতিগ্রস্ত হবে, বাংলাদেশ তার মধ্যে অন্যতম। সাম্প্রতিক কালে যে সব বড় ধরনের প্রাকৃতিক দুর্যোগ দেখা যাচ্ছে, তা মূলত জলবায়ু পরিবর্তনের কারণে হচ্ছে। জলবায়ু পরিবর্তনের ফলে বাংলাদেশের বন্যার ভয়াবহ মাত্রা বেড়ে যাচ্ছে। এ ধরনের পরিবর্তনে বৃষ্টিপাত ও পাহাড়িঢলের পরিমাণ বৃদ্ধি পাচ্ছে। ফলে আকস্মিক বন্যায় ক্ষয়ক্ষতির পরিমাণ উত্তরোন্তর বৃদ্ধি পেতে পারে। জলবায়ু পরিবর্তনের ফলে বাংলাদেশের প্রাকৃতিক ভারসাম্য ব্যাপকভাবে হ্রাসের আশঙ্কা রয়েছে। কৃষি উৎপাদন ব্যাহত হওয়ার পাশাপাশি বিলোপসংখ্যক মানুষ তাদের পূর্ব পেশা হারাবে। বাংলাদেশের ওপর জলবায়ু পরিবর্তনের নেতিবাচক প্রভাব পড়বে যা আমাদের জন্য হুমকি হয়ে দাঁড়াচ্ছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত পরিবর্তনজনিত সমস্যা তথা জলবায়ু পরিবর্তনজনিত সমস্যা মোকাবেলায় বিভিন্ন করণীয় উদ্যোগ রয়েছে। জলবায়ু পরিবর্তন জনিত কারণে পৃথিবীর যে ভয়াবহ পরিবেশগত বিপর্যয়ের মুখোমুখি হয়েছে তা থেকে বাঁচতে হলে আবশ্যিকভাবে যা যা করা উচিত, তা হল নিম্নরূপ - যেহেতু, বন পরিবেশ রক্ষা করে, তাই সর্বত্র বিশেষ করে উপকূলের বনায়ন বৃদ্ধি করতে হবে। উপকূলে অবশ্যই শক্ত ও টেকসই বাঁধ নির্মাণ করতে হবে যেন প্রাকৃতিক দুর্যোগ সমূহ আমাদের জানমাল রক্ষা করতে পারে। খরা, বন্যা ও লবণাক্ততা কাটিয়ে ওঠার কৌশল বা পদ্ধতি নিয়ে গবেষণা ও উদ্ভাবিত উপায় কার্যকর করতে হবে। পরিকল্পিত বজ্র ব্যবস্থাপনা গড়ে তোলে পরিবেশ দূষণ কমাতে সাহায্য করতে হবে। পরিকল্পিতভাবে নগরায়ন ও শিল্পায়ন করে কারখানা, ইট ভাটা ও যানবাহনের ধোয়া নিয়ন্ত্রণের ব্যবস্থা করতে হবে। এছাড়া কৃষি উৎপাদনে ও জীববৈচিত্র্য রক্ষায় কার্যকর নীতি গ্রহণ করতে হবে।অপ্রয়োজনীয় সার - বিষ ব্যবহার প্রতিরোধ করতে হবে। স্বাভাবিক পানি প্রবাহ বাধাগ্রস্থ না করে জলাধার নির্মাণ, পানি সম্পদ ব্যবস্থাপনার দক্ষ সমন্বয় করেও জলবায়ু পরিবর্তন জনিত সমস্যার রোধের কার্যকরী পদক্ষেপ নেওয়া যায়। এসব পদক্ষেপের সঠিক বাস্তবায়নের মাধ্যমে জলবায়ু পরিবর্তন জনিত সমস্যা মোকাবেলা করা সম্ভব হবে বলে আমি মনে করি।"
        }
      ]
    },
    {
      "number": "11",
      "uddipok": "পিংকু এক ব্যবসায়ীর বখাটে ছেলে। রাজনৈতিক পরিচয়ে তার বেড়ে ওঠা। সে'নিজে এবং তার অন্যান্য বন্ধু নিয়ে প্রায়ই গার্লস স্কুল এবং শপিং মলগুলোর সামনে আড্ডা দেয়। মেয়েদের দেখলেই নানাভাবে উত্ত্যক্ত করে। এমনকি প্রায়শই অশোভন ও অশ্লীল মন্তব্য করে। এসব দেখেও ভয়ে কেউ প্রতিবাদ করে না।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "AIDS এর পূর্ণরূপ হলো- Acquired Immune Deficiency Syndrome."
        },
        {
          "label": "খ",
          "question": "",
          "explanation": "নীতি বা আইনের পরিপন্থি কাজই হলো দুর্নীতি। ক্ষমতার অপব্যবহার করে বিশেষ সুযোগ গ্রহণই দুর্নীতি। এ দুর্নীতির উৎপত্তি, বিকাশ এবং এর দ্বারা ক্ষতির শিকার সবই হয় সমাজে। সামাজিক পরিমন্ডলেই দুর্নীতির চর্চা হয় এবং সমাজকে তিলে তিলে ধ্বংস করে দেয়। তাই দুর্নীতিকে সামাজিক ব্যাধি বলা হয়।"
        },
        {
          "label": "গ",
          "question": "",
          "explanation": "উদ্দীপকে যে সমস্যাটির কথা বলা হয়েছে তা হলো 'ইভটিজিং'। এ সমস্যা ইদানীংকালে প্রকট আকার ধারণ করেছে। ইভটিজিং হলো কথা, কাজ, আচরণ ইত্যাদির মাধ্যমে নারীকে উত্ত্যক্ত করা বা হয়রানি করা। ইভটিজিং বেড়ে যাওয়ার পিছনে যে কারণটি সবচেয়ে বেশি দায়ী তা হলো পরিবারে নারীদের যথাযথ মূল্যায়ন না করা ও নারীদের প্রতি বৈষম্যমূলক দৃষ্টিভঙ্গি। এছাড়াও পারিবারিক ও সামাজিক সুশিক্ষার অভাব, নৈতিক মূল্যবোধের অধঃপতন, পরিবারে শিশুর সঠিক সামাজিকীকরণের অভাব ইত্যাদি ইভটিজিং-এর জন্য কারণ হিসেবে ধরা যায়। মাদকাসক্ত ও বেকার যুবকরা হতাশাগ্রস্ত হয়ে পড়লে বা নিজের প্রতি নিয়ন্ত্রণ হারিয়ে ফেললে তারা ইভটিজিং করে। এছাড়াও ধর্মীয় অনুশাসনের অভাব, বিদেশি অপসংস্কৃতির প্রভাব, স্যাটেলাইট টেলিভিশন ইভটিজিং-এর জন্য অধিকাংশে দায়ী। তাই আমরা নিঃসন্দেহে বলতে পারি, উদ্দীপকের বখাটে যুবক তারেক অর্থ ও রাজনৈতিক ক্ষমতা এবং কুসঙ্গের কারণে ইভটিজিং করে।"
        },
        {
          "label": "ঘ",
          "question": "",
          "explanation": "উদ্দীপকে যে সমস্যাটির কথা বলা হয়েছে তা হচ্ছে ইভটিজিং। এটি সামাজিক সমস্যাগুলোর অন্যতম। ইভটিজিং প্রতিরোধ ও নির্মূল করার জন্য আমি যে যে সুপারিশ করব তা হলো- ১. ধর্মীয় অনুশাসন মেনে চলতে হবে, ২. সামাজিকীকরণে পরিবারের যথাযথ ভূমিকা নিশ্চিত করতে হবে, ৩. উত্ত্যক্তকারীদের সামাজিকভাবে বয়কট করতে হবে, ৪. গণমাধ্যমে বিশেষ করে বিজ্ঞাপন, মিউজিক ভিডিও, সিনেমা ইত্যাদিতে নারীকে 'আবেদনময়ী' হিসেবে উপস্থাপন সম্পূর্ণরূপে বন্ধ করতে হবে, ৫. মেয়েদের শিক্ষা প্রতিষ্ঠানের সামনে বা রাস্তার মোড়ে বখাটে ছেলেদের আড্ডা বন্ধ করতে হবে, ৬. ইভটিজিং প্রতিরোধে সামাজিক আন্দোলন ও প্রতিরোধ জোরদার করতে হবে, ৭. উত্ত্যক্তকরণ বা যৌন হয়রানি নির্মূলে শিক্ষার্থীদের মধ্যে সচেতনতা সৃষ্টি করতে হবে, ৮. তৃণমূল পর্যায়ে জেন্ডারভিত্তিক বৈষম্য, যৌন হয়রানি সংক্রান্ত বার্তাগুলো পৌঁছানোর উদ্যোগ গ্রহণ করতে হবে, ৯. নারীর প্রতি ইতিবাচক দৃষ্টিভঙ্গি গড়ে তুলতে হবে। উপরিউক্ত সুপারিশগুলো যদি কঠোরভাবে বাস্তবায়ন করা যায় তাহলে আমি মনে করি ইভটিজিং নামক সমস্যাটি পুরাপুরি নির্মূল করা সম্ভব হবে।"
        }
      ]
    }
  ]
}