{
  "title": "বরিশাল বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "আহনাফ একজন মানবতাবাদী ও অসাম্প্রদায়িক রাজনীতিবিদ। তিনি বিশ্বাস করেন, কৃষকদের উন্নতির ওপর দেশের উন্নতি নির্ভরশীল। তাই তিনি কৃষকদের কল্যাণে যুগান্তকারী পদক্ষেপ গ্রহণ করেন। তার রাজনীতির মূল লক্ষ্য সকলের জন্য দুবেলা ন্যূনতম খাবার নিশ্চিত করা।",
      "tag": "DB 23,BB 23",
      "sub_questions": [
        {
          "label": "ক",
          "question": "",
          "explanation": "বেঙ্গল প্যাক্ট হলো হিন্দু-মুসলমানদের মধ্যে সাম্প্রদায়িক ব্যবধান দূর করে পারস্পারিক সম্প্রীতি তৈরির জন্য ১৯২৩ সালে সম্পাদিত ঐতিহাসিক চুক্তি।"
        },
        {
          "label": "খ",
          "question": "",
          "explanation": "১৯৪০ সালের ২৩ মার্চ লাহোরে নিখিল ভারত মুসলিম লীগের বার্ষিক সম্মেলন অনুষ্ঠিত হয়। উক্ত সম্মেলনে বাংলার কৃতি সন্তান শেরে বাংলা এ.কে ফজলুল হক যে প্রস্তাব উপস্থাপন করেন, সে প্রস্তাবই ঐতিহাসিক লাহোর প্রস্তাব নামে খ্যাত। ব্রিটিশ ভারতের মুসলমানদের রাজনৈতিক ইতিহাসে লাহোর প্রস্তাব একটি গুরুত্বপূর্ণ ঘটনা।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত রাজনৈতিক ব্যক্তিত্ব শেরে বাংলা এ. কে ফজলুল হকের সাদৃশ্য রয়েছে।  শেরে বাংলা এ. কে ফজলুল হক ছিলেন বাংলা তথা অবিভক্ত বাংলার এক মহান রাজনৈতিক ব্যক্তিত্ব। ব্রিটিশ ভারতের রাজনৈতিক ইতিহাসে তিনি ছিলেন সুকৌশলী ও ত্যাগী নেতা। একই সাথে তার মাঝে কঠিনতা ও কোমলতার সংমিশ্রণ ঘটেছিল। অসাম্প্রদায়িক এ নেতা আজীবন সাধারণ মানুষের অধিকার আদায়ে বিশেষ করে কৃষককুলের অধিকার আদায়ের সংগ্রাম করেছেন। এসব অবদানের কারণে তিনি এদেশের মানুষের মাঝে মহান নেতা হিসেবে চিরস্মরণীয় হয়ে আছেন।  উদ্দীপকে আহনাফ একজন মানবতাবাদী ও অসাম্প্রদায়িক রাজনীতিবিদ। তিনি বিশ্বাস করেন, কৃষকদের উন্নতির ওপর দেশের উন্নতি নির্ভরশীল। তাই তিনি কৃষকদের কল্যাণে যুগান্তকারী পদক্ষেপ গ্রহণ করেন। তার রাজনীতির মূল লক্ষ্য সকলের জন্য দুবেলা ন্যূনতম খাবার নিশ্চিত করা। উদ্দীপকের এরূপ ঘটনা মহান রাজনৈতিক ব্যক্তিত্ব শেরে বাংলা এ.কে ফজলুল হকের সাদৃশ্য পাওয়া যায়। কারণ তিনি রাজনীতির পাশাপাশি এদেশের কৃষক সমাজের উন্নতির জন্য ভূমিকা রাখেন।অবহেলিত কৃষক সমাজের উন্নতির জন্য তিনি নিখিল বঙ্গপ্রজা সমিতি গঠন করেন।কৃষিঋণ আইন, ঋণ সালিশি বোর্ড গঠন, বঙ্গীয় প্রজাস্বত্ব আইন প্রণয়ন তারই অক্লান্ত প্রচেষ্টার ফল। তার এদেশের সাধারণ মানুষের জন্য ডালভাত কর্মসূচি সারা বাংলায় আলোড়ন সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত নেতা তথা শেরে বাংলা এ. কে ফজলুল হক কৃষকদের কল্যাণে নানা রকম অবদান রেখেছেন। বাংলা সাধারণ মানুষ ও কৃষকদের ভাগ্যোন্নয়নে যারা রাজনীতি করেছেন তাদের মধ্যে শেরে বাংলা এ.কে ফজলুল হক আজ স্মরণীয়। তিনি কংগ্রেস ও মুসলিম লীগের উচ্চপর্যায়ের রাজনীতির সাথে যুক্ত থেকেও সাধারণ মানুষ বিশেষ করে কৃষকদের কল্যাণে নানাবিধ কার্যক্রম ও পদক্ষেপ গ্রহণ করেছিলেন। সারা বাংলা জুড়ে তার নেতৃত্বে কৃষকদের ভাগ্যোন্নয়নের ধারা সূচিত হয়। 'বাংলার কৃষক, কৃষক বাংলা 'এ কথাটি শেরেবাংলা এ.কে ফজলুল হক মনে প্রানে বিশ্বাস করতেন। তিনি জানতেন বাংলার কৃষককুলের মুক্তি ব্যতীত বাংলার মুক্তি সম্ভব নয়। তাই তিনি অশিক্ষিত কৃষকদেরকে সচেতন করে তোলার জন্য কৃষক- প্রজা আন্দোলন গড়ে তোলেন। অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বঙ্গীয় কৃষি ঋণ আইন পাস করেন।এছাড়া তিনি মুখ্যমন্ত্রী থাকাকালীন সময়ে ১৯৩৭ সালে ঋণ- সালিশি বোর্ড গঠন করেন, যার ফলে কৃষকদের ঋণভার লাঘব হয়। ১৯৩৮ সালে বঙ্গীয় প্রজাস্বত্ব আইন পাশ হওয়ার পর জমির উপর কৃষকদের স্বত্ব প্রতিষ্ঠিত হয়। এ আইনের ফলে জমিদারি প্রচার অবসান হয়।মোটকথা বাংলার কৃষকদের ভাগ্যোন্নয়নে তিনি আজীবন সংগ্রাম করেছেন। তার সুদূরপ্রসারী ভূমিকার জন্য কৃষকরা মুক্তির পথ পেয়ে যায়। উপরিউক্ত আলোচনা থেকে বলা যায়, সুন্দর কল্যাণে শেরে বাংলা এ. কে ফজলুল হকের অবদান অবিস্মরণীয়।"
        }
      ]
    },
    {
      "number": "2",
      "uddipok": "'X' রাষ্ট্রের একটি নতুন আইনের মাধ্যমে প্রাদেশিক বিষয়গুলোকে দুভাগে ভাগ করা হয়। এগুলো হলো- সংরক্ষিত বিষয় ও হস্তান্তরিত বিষয়। সংরক্ষিত বিষয়গুলো গর্ভনরের হাতে ছেড়ে দেওয়া হয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "১৯০৯ সালে ভারতবর্ষের গর্ভনর জেনারেল লর্ড মিন্টো ও ভারত সচিব লর্ড মর্লে যৌথভাবে ভারত শাসনের যে আইন প্রবর্তন করেন তাই মর্লে- মিন্টো সংস্কার আইন নামে পরিচিত।"
        },
        {
          "label": "খ",
          "question": "",
          "explanation": "১৯১৯ সালের ভারত শাসন আইনে সর্বাপেক্ষা গুরুত্বপূর্ণ বৈশিষ্ট্য প্রদেশ দৈত্যশাসন প্রবর্তন। প্রাদেশিক বিষয়গুলোকে দুই শ্রেণীতে বিভক্ত করা হয়। যেমন- ক. হস্তান্তরিত বিষয়ে এবং খ. সংরক্ষিত বিষয়। হস্তান্তরিত বিষয়গুলো গর্ভনের ও প্রাদেশিক মন্ত্রিসভা যৌথভাবে পরিচালনা করতেন। আর সংরক্ষিত বিষয় কেবল গর্ভনর ও শাসন পরিষদের নেতৃত্বে পরিচালিত হতো। এভাবে প্রাদেশিক শাসন সংক্রান্ত বিষয়কে দু'ভাগে বিভক্ত করায় দ্বৈত শাসন বলে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত আইনের সাথে ১৯১৯ সালের ভারতশর্শনের সাদৃশ্য রয়েছে। ভারতের শাসনতান্ত্রিক ও রাজনৈতিক ইতিহাসের একটি উল্লেখযোগ্য সংযোজন হলো ১৯১৯ সালের ভারত শাসন আইন। এ আইনটির নানা কারণে গুরুত্বপূর্ণ। কারণ এ আইনের মাধ্যমে সর্বপ্রথম প্রাদেশিক স্বায়ত্তশাসন প্রদান, ক্ষমতা বন্টন, দ্বৈতশাসন প্রভৃতি বৈশিষ্ট্য বা সুযোগ-সুবিধা প্রদান করা হয়। উদ্দীপকে ভারত শাসনের একটি ধারা প্রাদেশিক দ্বৈতশাসন বিষয়টি প্রকাশ পেয়েছে। এর মাধ্যমে ১৯১৯ সালের ভারত শাসন আইনের প্রদেশের দৈত্য শাসন বিষয়টির মূলত তুলে ধরা হয়েছে। এর আওতায় প্রাদেশিক শাসন সংক্রান্ত বিষয়গুলোকে সংরক্ষিত ও হত্যান্তরিত এ দুইভাগে ভাগ করা হয়। এ আইনের অন্যতম একটি বৈশিষ্ট্য ছিল প্রদেশের দ্বৈতশাসন ব্যবস্থা প্রবর্তন। এ আইনে দ্বি-কক্ষবিশিষ্ট আইন পরিষদ সৃষ্টি করা হয়। এ আইন অনুযায়ী গর্ভনর জেনারেল ইচ্ছা করলে আইনসভার কোনো পক্ষের মতবাদ না নিয়ে আইন প্রণয়ন করতে পারেন। এ গর্ভনর জেনারেলকে সহায়তা করার জন্য ৭ সদস্য বিশিষ্ট একটি শাসন পরিষদ গঠন করা হয়। এছাড়া এই আইনের অন্যতম বৈশিষ্ট্য হলো এর মাধ্যমে সংসদীয় সরকার প্রবর্তন, প্রাদেশিক স্বায়ত্তশাসন প্রদান, প্রাদেশিক আইনসভা, পৃথক নির্বাচন ব্যবস্থা প্রবর্তন, উপদেষ্টা বোর্ড গঠন, ভারত সচিবের ক্ষমতা ব্যাপকহারে বৃদ্ধি, ভারতীয় হাই কমিশনারের পথ সৃষ্টির প্রভৃতি উল্লেখযোগ্য। অতএব পরিশেষে বলা যায়, এ সকল বৈশিষ্ট্যের কারণে অন্যান্য ক্ষেত্রে ব্যর্থ হলেও সাংবিধানিক সরকারের দিক দিয়ে এ আইনকে ভারতের সংবিধানিক ইতিহাসের উল্লেখযোগ্য অগ্রগতি হিসেবে বিবেচনা করা যায়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আইনের ধারনাটি হলো ১৯১৯ সালে ভারত শাসন আইনের একটি গুরুত্বপূর্ণ ধারা প্রদেশের দ্বৈত শাসন ব্যবস্থা। ১৯১৯ সালের ভারত শাসন আইনে সর্বাপেক্ষা গুরুত্বপূর্ণ বৈশিষ্ট্য প্রদেশে দ্বৈতশাসন প্রবর্তন। প্রাদেশিক বিষয়গুলোকে দুই শ্রেণীতে বিভক্ত করা হয়। যেমন-১. সংরক্ষিত বিষয় এবং২. হস্তান্তরিত বিষয়। হস্তান্তরিত বিষয়গুলো গর্ভনর ও প্রাদেশিক মন্ত্রিসভা যৌথভাবে পরিচালনা করতেন। আর সংরক্ষিত বিষয় কেবল গর্ভনর ও শাসন পরিষদের নেতৃত্বে পরিচালিত হতো। এসব প্রাদেশিক শাসন সংক্রান্ত বিষয়কে দুই ভাগে বিভক্ত করায় একে দ্বৈতশাসন বলে অবহিত করা হয়। ভারতীয়দের দাবি দাওয়ার প্রেক্ষিতে এবং ভারতের শাসনতান্ত্রিক অচলাবস্থা নিরসনকল্পে ব্রিটিশ সরকারের পক্ষ থেকে মন্টেগু ও চেমসফোর্ড - এর নেতৃত্বে ১৯১৮ সালে যে শাসনতান্ত্রিক সংস্কার রিপোর্ট প্রদান করা হয় তার ওপর ভিত্তি করে ১৯১৯ সালের ভারত শাসন আইন প্রবর্তিত হয়। এ আইনের একটি আকর্ষণীয় ও সর্বাপেক্ষা উল্লেখযোগ্য বৈশিষ্ট্য হলো প্রদেশের দ্বৈতশাসন।এই দ্বৈতশাসনের মূল লক্ষ্য ছিল প্রদেশের দায়িত্বশীল শাসন ব্যবস্থা প্রবর্তন, যার মাধ্যমে নির্বাচিত সদস্যগণ বিশেষ করে মন্ত্রী পরিষদের সদস্যগণ তাদের যাবতীয় দায়িত্বের জন্য আইনসভার নিকট জবাবদিহি করতে বাধ্য থাকেন। তবে এ ব্যবস্থা সফল হতে পারেনি। কারণ প্রাদেশিক সরকারের বিষয়গুলোকে কৃত্রিমভাবে গঠিত দুটি সংস্থার হাতে অর্পণ করার ফলে সরকারের স্বাভাবিক কর্ম প্রবাহ বিঘ্নিত হয়। এছাড়াও মন্ত্রিসভার দায়িত্বাহীনতা, দলীয় রাজনীতির অনুপস্থিতি, সংসদীয় ঐতিহ্যের অভাব, বিষয় বন্টনের ত্রুটি,মন্ত্রিসভা ও কার্যনির্বাহী পরিষদের মধ্যে ক্ষমতার দ্বন্ত ইত্যাদি কারণে ১৯১৯ সালের ভারত শাসন আইনের এই ধারাটি সফলতার পথে আসতে পারেনি। আলোচনার পরিশেষে বলা যায়, ১৯১৯ সালের ভারত শাসন আইনের এই ধারাটির কার্যকারিতা মোটে এর প্রণয়নের উদ্দেশ্যকে সফল করতে পারেনি।"
        }
      ]
    },
    {
      "number": "3",
      "uddipok": "'X' রাষ্ট্রের স্বাধীনতার পর রাষ্ট্রটি দ্রুততম সময়ের মধ্যে একটি সংবিধান প্রণয়ন করে। সংবিধানের জাতীয়তাবাদ, গণতন্ত্র, সমাজতন্ত্র ও ধর্মীয় নিরপেক্ষতাকে রাষ্ট্র পরিচালনার মূলনীতি হিসেবে রাখা হয়।",
      "tag": "DB 23,BB 23,BB 17",
      "sub_questions": [
        {
          "label": "ক",
          "question": "",
          "explanation": "মৌলিক অধিকার বলতে মানব জীবনের এমন কতকগুলো অপরিহার্য সুযোগ-সুবিধাকে বোঝায়, যেগুলোর পিছনে সমাজ বা রাষ্ট্রীয় কর্তৃত্বের নিশ্চয়তা থাকে।"
        },
        {
          "label": "খ",
          "question": "",
          "explanation": "যে মহান আদর্শে অদ্বুদ্ধ হয়ে বাংলাদেশের জনগণ জাতীয় স্বাধীনতার জন্য এক ঐতিহাসিক সংগ্রামে ঝাঁপিয়ে পড়েছিলো, সেই আদর্শ বাস্তবায়নের উদ্দেশ্য সংবিধানে রাষ্ট্র পরিচালনার যে নীতি সংযোজন করা হয়েছে তাই রাষ্ট্র পরিচালনার মূলনীতি। ১৯৭২ সালের সংবিধানে জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা এ চারটি নীতির উল্লেখ করা হয়েছে। সংবিধানের ৯, ১০, ১১ ও ১২ নং অনুচ্ছেদে এসব নীতির ব্যাখ্যা দেওয়া হয়েছে।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের সংবিধানের সাথে আমার পঠিত বাংলাদেশের সংবিধানের সাদৃশ্য আছে। সংবিধান হলো রাষ্ট্র পরিচালনার জন্য লিখিত ও অলিখিত বিধি-বিধানের সমষ্টি। একটি রাষ্ট্রের সংবিধানে শাসকের ক্ষমতা, শাসিতের অধিকার ও কর্তব্য এবং উভয়ের সম্পর্কের প্রকৃতি সুষ্পষ্টরূপে লেখা থাকে। ১৯৭১ সালে মুক্তিযুদ্ধের মাধ্যমে বাংলাদেশ স্বাধীনতা অর্জন করে। পাকিস্তানের কারাগার থেকে মুক্ত হয়ে ১৯৭২ সালের ১০ জানুয়ারি বাংলাদেশের মাটিতে পা রেখে জাতির পিতা বঙ্গবন্ধু শেখ মুজিবুর রহমান সংবিধান প্রণয়নের পদক্ষেপ গ্রহণ করেন। স্বাধীনতা লাভের পর অত্যন্ত স্বল্প সময়ে (দশ মাস) ১৯৭২ সালের ১৬ই ডিসেম্বর একটি সংবিধান বাংলাদেশ সরকার প্রণয়ন করে। এ সংবিধানের প্রস্তাবনায় রাষ্ট্র পরিচালনার মূলনীতি সমূহ ঘোষণা করা হয়েছে। বাংলাদেশ সংবিধানের ৮ হতে ২৫ নম্বর ধারার মধ্যে এর মূলনীতিগুলো উল্লেখ করা হয়েছে। এ সম্পর্কে সংবিধানের প্রস্তাবনায় বলা হয়, \"যেসব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রানোৎসর্গ করতে উদ্বুদ্ধ করেছিল যেমন - জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা সেসব আদর্শ এ সংবিধানের মূলনীতি হবে। উদ্দীপকেও তেমনি লক্ষ্যনীয় যে, 'X' রাষ্ট্রের স্বাধীনতার পর রাষ্ট্রটি দ্রুততম সময়ের মধ্যে একটি সংবিধান প্রণয়ন করে। সংবিধানের জাতীয়তাবাদ, গণতন্ত্র, সমাজতন্ত্র ও ধর্মীয় নিরপেক্ষতাকে রাষ্ট্র পরিচালনার মূলনীতি হিসেবে রাখা হয়। যা বাংলাদেশের সংবিধানের সাথে সাদৃশ্যপূর্ণ বলে আমি মনে করি। সুতরাং, নিশ্চিত ভাবে বলা যায়, উদ্দীপকের 'X' রাষ্ট্রের সংবিধানের সাথে বাংলাদেশের সংবিধানের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ সংবিধান অর্থাৎ বাংলাদেশ সংবিধান পৃথিবীর অন্যতম শ্রেষ্ঠ সংবিধান। প্রশ্নোত্তর উক্তিটি বাংলাদেশের রাজনৈতিক ইতিহাসের আলোকে যথার্থই সত্য বলে বিবেচিত হয়। সংবিধান হলো রাষ্ট্রের দর্পণ। সংবিধানে একটি রাষ্ট্রের পরিচালনা পদ্ধতি তথা একটি জাতির সমগ্র জীবন পদ্ধতি প্রতিফলিত হয়। সংবিধান রাষ্ট্রের অখন্ডতা রক্ষা করে রাষ্ট্র পরিচালনার দিক নির্দেশনা দিয়ে থাকে। এ কারণে রাষ্ট্রবিজ্ঞানের জনক এরিস্টটল বলেছেন, \"The Constitution is the way of life,the state has Chosen for itself। ' অর্থাৎ সংবিধান হচ্ছে একটি জীবন ব্যবস্থা, যা রাষ্ট্র তার নিজের জন্য নিজেই পছন্দ করেছে । ১৯৭১ সালের ১৬ই ডিসেম্বর মুক্তিযুদ্ধের চূড়ান্ত বিজয়ের মাধ্যমে বিশ্বের মানচিত্র স্বাধীন সার্বভৌম রাষ্ট্র হিসেবে বাংলাদেশ প্রতিষ্ঠা লাভ করে। এ প্রতিষ্ঠার সাথে সাথেই প্রয়োজন হয় রাষ্ট্রীয় সংবিধান রচনা। ১৯৭২ সালের ১০ই জানুয়ারি বাংলাদেশের জাতির জনক বঙ্গবন্ধু শেখ মুজিবুর রহমান পাকিস্তানের কারাগার থেকে মুক্তি পেয়ে ঢাকায় ফিরে আসেন এবং তারপর দিন অর্থাৎ ১১ জানুয়ারি তিনি রাষ্ট্রপ্রধান হিসেবে বাংলাদেশের অস্থায়ী সংবিধান আদেশ জারি করেন। প্রকৃতপক্ষে বাংলাদেশের সাংবিধানিক ইতিহাস তখনি শুরু হয়। অবশেষে ১৯৭২ সালের ১৬ই ডিসেম্বর প্রথম বিজয় দিবস উপলক্ষে সংবিধান কার্যকর করা হয়। বিশ্বের অন্যান্য গণতান্ত্রিক রাষ্ট্রের সংবিধানের ন্যায় বাংলাদেশের সংবিধানেও রয়েছে অনন্য সব বৈশিষ্ট্য। কেননা, যে মহান আদর্শে উদ্বুদ্ধ হয়ে বাংলাদেশের মানুষ স্বাধীনতা যুদ্ধে ঝাঁপিয়ে পড়েছিল সেই আদর্শ বাস্তবায়নের উদ্দেশ্যে সংবিধানের রাষ্ট্র পরিচালনার মূলনীতি সংযোজন করা হয়েছে। তাই আমি মনে করি প্রশ্নোত্তর উক্তিটি সঠিক।"
        }
      ]
    },
    {
      "number": "4",
      "uddipok": "'X' রাষ্ট্রের জন্মলগ্ন থেকেই রাষ্ট্রটি সরকার একটি অঞ্চলের জনগণের ওপর শোষণ নির্যাতন চলছে। এরকম পরিস্থিতিতে রাজনৈতিক ও অর্থনৈতিক বৈষম্য থেকে মুক্তি পাওয়ার জন্য জনপ্রিয় নেতা সরকারের নিকট কিছু দাবি পেশ করেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "যুক্তফ্রন্টের নির্বাচনের প্রতীক ছিল নৌকা।"
        },
        {
          "label": "খ",
          "question": "",
          "explanation": "সাধারণভাবে ভাষার দাবিতে যে আন্দোলন করা হয় তাকে ভাষা আন্দোলন বলে। আরো একটু ব্যাপকভাবে বলতে গেলে কোন দেশ, জাতি তাদের মায়ের ভাষা রক্ষার জন্য যে আন্দোলন সংগ্রাম চালায় তাকে ভাষা আন্দোলন বলে। পৃথিবীর ইতিহাসে বাংলা ভাষার জন্য এত লোক জীবন দেওয়ার ইতিহাস আর কোথাও নেই। একমাত্র বাঙালিরাই পারে ভাষা আন্দোলনের জন্য জীবন দিতে। তাই আমাদের ভাষা দিবসকে সারা বিশ্ব আজ শ্রদ্ধাভরে পালন করছে।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত ঐতিহাসিক ৬ দফার কর্মসূচির সাদৃশ্য রয়েছে। পূর্ব বাংলার জনগণের প্রতি পাকিস্তান রাষ্ট্রের চরম বৈষম্যমূলক আচরণ ও অবহেলার বিরুদ্ধে দীর্ঘ আন্দোলন সংগ্রাম সুস্পষ্ট রূপ লাভ করে ৬ দফার স্বায়ত্তশাসনের দাবীনামায়। ১৯৬৬ সালের ৫-৬ ফেব্রুয়ারি না হলে অনুষ্ঠিত বিরোধীদলসমূহের এক সম্মেলনে যোগদান করেন আওয়ামী লীগ সভাপতি শেখ মুজিবুর রহমান। সেখানে তিনি সাংবাদিক সম্মেলন করে পূর্ব পাকিস্তানের জনগণের অধিকার রক্ষার জন্য ৬ দফা তুলে ধরেন। এ ৬ দফা দাবির অন্তর্ভুক্ত ছিল - শাসনতান্ত্রিক কাঠামো, কেন্দ্রীয় সরকারের ক্ষমতা, মুদ্রা ব্যবস্থা, কর ও শুল্ক, বৈদেশিক সম্পর্ক বিষয় ও প্রতিরক্ষা ব্যবস্থা। এ দাবিগুলোর মাধ্যমে পূর্ব পাকিস্তানের জনগণের অর্থনৈতিক, রাজনৈতিক, সামরিকসহ সকল অধিকারের কথা তুলে ধরা হয়। উদ্দীপকের 'X' রাষ্ট্রের জন্মলগ্ন থেকে রাষ্ট্রটির সরকার একটি অঞ্চলের জনগণের উপর শোষণ ও নির্যাতন চালায়। এ পরিস্থিতিতে রাজনৈতিক ও অর্থনৈতিক বৈষম্য থেকে মুক্তি পাওয়ার জন্য জনপ্রিয় নেতা সরকার নিকট কিছু দাবি পেশ করেন। এরূপ ঘটনা স্পষ্টতো বঙ্গবন্ধু শেখ মুজিবুর রহমান কর্তৃক উত্থাপিত বাঙালি সাহিত্য শাসনের দাবি সংবলিত ৬ দফা দাবির চিত্র প্রকাশ পায়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত কর্মসূচি তথা ৬ দফা ছিল বাঙালির মুক্তির সনদ। ভাষা আন্দোলনের মাধ্যমে বাঙালি জাতীয়তাবাদের চেতনা জন্ম লাভ করে ;৬ দফা আন্দোলন তার বুনিয়াদকে শক্তিশালী করে। এ আন্দোলন বাঙালি জাতিকে তার স্বাধিকার আদায়ের প্রেরণা দেয়। পাকিস্তান শাসন ও শোষণে অতিষ্ঠ হয়ে বাঙ্গালীরা মুক্তির উপায় খুজছিল। ছয় দফা দাবিতে বাঙালির প্রাণের আকুতি যেন ফুটে ওঠে। বাঙালির প্রাণের দাবিতে পরিণত হয় ছয় দফা। ছয় দফা আন্দোলনের চেতনা বাংলার জনগণকে উনসত্তর এর আন্দোলনে ঝাঁপিয়ে পড়তে অনুপ্রেরণা দেয়। পরবর্তীতে আওয়ামী লীগ ১৯৭০ সালের সাধারণ নির্বাচনে ছয় দফা কর্মসূচির স্বপক্ষে গণরায়ের জন্য নির্বাচনী প্রচারণা চালায়। এ নির্বাচনের শেখ মুজিবুর রহমান ৬ দফার পক্ষে পূর্ব পাকিস্তানের জনগণের নিরঙ্কুশ সমর্থন লাভ করেন। এর ওই ধারাবাহিকতায় ১৯৭১ সালের ২৫ মার্চ পূর্ব পাকিস্তানে পাকিস্তানি বাহিনীর নির্বিচার হত্যাযজ্ঞের ফলে একদিকে ছয় দফা কর্মসূচির পরিসমাপ্তি ঘটে এবং নয় মাসব্যাপী রক্তক্ষয়ী  মুক্তিযুদ্ধের পর পশ্চিম পাকিস্তান বিভক্ত হয়ে অভ্যুদয় ঘটে স্বাধীন সার্বভৌম বাংলাদেশের। তাই ৬ দফা ছিল পূর্ব বাংলার জাতীয় মুক্তির সনদ। শেখ মুজিবুর রহমান যথার্থই ছয় দফা কর্মসূচিকে বাঙালির বাঁচার দাবি বলে উল্লেখ করেছেন। বাংলাদেশের স্বাধীনতা দ্বার উন্মুক্ত করার ক্ষেত্রে ছয় দফা দাবির গুরুত্ব ছিল অনস্বীকার্য। অতএব উপরে একটা আলোচনার প্রেক্ষিতে বলা যায় ৬ দফা কর্মসূচি ছিল বাংলালীর বাচাঁর দাবি বলে উল্লেখ করেছেন। বাংলাদেশের স্বাধীনতা দ্বার উন্মুক্ত করার ক্ষেত্রে ৬ দফা দাবির গুরুত্ব ছিল অনস্বীকার্য।অতএব উদ্দীপকের আলোচনার প্রেক্ষিতে বলা যায়, ৬ দফা ছিল বাঙালির মুক্তির সনদ।"
        }
      ]
    },
    {
      "number": "5",
      "uddipok": "'X' রাষ্ট্রের স্বাধীনতার দীর্ঘদিন পর অনুষ্ঠিত প্রথম সাধারণ নির্বাচনের জনগণ তাদের পছন্দের দলকে ভোট দিয়ে একক সংখ্যাগরিষ্ঠ আসনে জয়যুক্ত করে। কিন্তু রাষ্ট্রপতিসহ প্রভাবশালী নেতৃবৃন্দ নির্বাচনী ফলাফল না মেনে চক্রান্তে লিপ্ত হন।",
      "tag": "DB 23,BB 23",
      "sub_questions": [
        {
          "label": "ক",
          "question": "",
          "explanation": "ধীরেন্দ্রনাথ দত্ত ছিলেন প্রখ্যাত আইনজীবী, যিনি কুমিল্লা থেকে নির্বাচিত পাকিস্তান গণপরিষদ সদস্য ছিলেন।"
        },
        {
          "label": "খ",
          "question": "",
          "explanation": "১৯৬৬ সালের ৬ দফা ভিত্তিক বাঙালির জাতীয় জাগরণকে চিরতরে নস্যাৎ করার জন্য পাকিস্তানি শাসকগোষ্ঠী বিভিন্ন পন্থা অবলম্বন করে। এরই অংশ হিসেবে ১৯৬৮ সালের জানুয়ারি মাসে তৎকালীন সরকার বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জন বাঙালি সামরিক ও বেসামরিক ব্যক্তির বিরুদ্ধে রাষ্ট্রদ্রোহীতার অভিযোগ মামলা দায়ের করে। ইতিহাসে এ মামলা ঐতিহাসিক 'আগরতলা মামলা ' নামে পরিচিত। এ মামলার আনুষ্ঠানিক নাম ছিল 'রাষ্ট্র বনাম শেখ মুজিবুর রহমান ও অন্যান্য।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের সাথে আমার পঠিত ১৯৭০ সালের নির্বাচনের সাথে মিল রয়েছে। ১৯৭০ সালের নির্বাচন পূর্ব বাংলার জনতার বিজয়ের নির্বাচন। এ নির্বাচন বাংলাদেশের স্বাধীনতা আন্দোলনের পটভূমি তৈরি করে। ১৯৭০ সালের এ নির্বাচনে আওয়ামী লীগ ও পিপলস পার্টিসহ আরো অনেক রাজনৈতিক দল অংশগ্রহণ করে। ১৯৭০ সালের এ নির্বাচন আওয়ামী লীগ জাতীয় পরিষদের সর্বমোট ১৬৭ টি আসন লাভ করে এবং পূর্ব পাকিস্তান প্রাদেশিক পরিষদে ২৯৮টি আসল লাভ করে। অপরপক্ষে জাতীয় পরিষদে পশ্চিম পাকিস্তানের পিপলস পার্টি ৮৮টি আসনে জয়লাভ করে। আওয়ামী লীগের এ জয়ে পশ্চিম পাকিস্তানি শাসকগোষ্ঠী আতঙ্কিত হয়ে পড়ে এবং বাঙ্গালীদের হাতে শাসন ক্ষমতা ছেড়ে না দেওয়ার ষড়যন্ত্রে লিপ্ত হয়। এ ষড়যন্ত্র স্বরূপ তারা ১৯৭১ সালের ২৫ মার্চ এদেশের সাধারণ জনগণের ওপর হত্যাযজ্ঞ চালায়। এই প্রেক্ষিতে বিজয়ী দলের নেতা বঙ্গবন্ধু শেখ মুজিবুর রহমান ১৯৭১ সালের ২৬ মার্চ প্রথম প্রহরে স্বাধীনতার ঘোষণা দেন। উদ্দীপকে দেখা যায় , 'X' রাষ্ট্রের স্বাধীনতার দীর্ঘদিন পর অনুষ্ঠিত প্রথম সাধারণ নির্বাচনের জনগণ তাদের পছন্দের দলকে ভোট দিয়ে একক সংখ্যাগরিষ্ঠ আসনে জয়যুক্ত করে। কিন্তু রাষ্ট্রপতিসহ প্রভাবশালী নেতৃবৃন্দ নির্বাচনী ফলাফল না মেনে চক্রান্ত শুরু করে। স্পষ্টত,'X' রাষ্ট্রের নির্বাচনটি সময়, ফলাফল ও ফলাফল পরবর্তী প্রভাব পাকিস্তানের ১৯৭০ সালের সাধারণ নির্বাচনের সাথে অভিন্ন সূত্রে গাঁথা। আর তাই বলা যায়, উদ্দীপকের সাথে আমার পঠিত যে নির্বাচনটি সাদৃশ্য রয়েছে তা হলো ১৯৭০ সালের পাকিস্তানের সাধারণ নির্বাচন ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত নির্বাচন দ্বারা ১৯৭০ সালের নির্বাচনকে বোঝানো হয়েছে। এ নির্বাচন উক্ত রাষ্ট্রের অর্থাৎ পশ্চিম পাকিস্তান ও পূর্ব পাকিস্তানের মাঝে রাজনৈতিক মৃত্যু ঘটায়। ১৯৭০ সালের নির্বাচনে পূর্ব পাকিস্তানে বাঙ্গালীদের স্বতন্ত্র জাতীয়তাবোধ ও স্বাধিকারের দাবির বহিঃপ্রকাশ ঘটে। এ নির্বাচনে আওয়ামী লীগের অদ্ভুত পূর্ব বিজয় পশ্চিমা শাসকগোষ্ঠীর সুদীর্ঘ ২৫ বছরের অত্যাচার ও শোষণের হাত থেকে বাঙালির মুক্তি লাভের আকাঙ্ক্ষারই বহিঃপ্রকাশ।  এ নির্বাচনের মাধ্যমে পূর্ব ও পশ্চিম পাকিস্তান যে এক রাষ্ট্র হতে পারে না, সে সত্য সবার সামনে স্পষ্ট হয়েছিল। এ নির্বাচন প্রমাণ করেছিল, পূর্ব ও পশ্চিম পাকিস্তানের মধ্যে জাতীয় সংহতির অভাব প্রকটভাবে বিদ্যমান। কারণ এ নির্বাচনের ফলাফল অনুযায়ী সংখ্যাগরিষ্ঠ দুই দলই জাতীয় সত্তা হারিয়ে ফেলে এবং আঞ্চলিক দলের পরিণত হয়। পূর্ব পাকিস্তান ও পশ্চিম পাকিস্তান মিলে যে একটি যুক্তরাষ্ট্রীয় সরকার কখনো সম্ভব নয় তা পূর্ব বাংলার নেতৃবৃন্দ এবং জনতা বুঝতে পেরেছিল। একইভাবে পশ্চিম পাকিস্তানি শাসকরাও এই ব্যাপারটি অনুধাবন করতে পারে এবং তারই ভিত্তিতে পূর্ব বাংলার বিরুদ্ধে ঘৃণ্য চক্রান্তে লিপ্ত হয়েছিল। নির্বাচনের ফলাফল অনুযায়ী আওয়ামী লীগের হাতে ক্ষমতার নানা টালবাহানা করে পাকিস্তানের রাজনৈতিক পরিবেশকে পুরোপুরি অশান্ত করে তুলেছিল। ফলে পাকিস্তানের জাতীয়তাবাদের ধারণা পুরোপুরি বিপর্যস্ত হয়ে পড়ে। এ অবস্থায় বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তার ভাষণে তিনি কৌশলের স্বাধীনতার ডাক দেন।১৯৭১ সালের ২ মার্চ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানের অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকা সহ বিভিন্ন শহরে হাজার হাজার নিরীহ, নিরস্ত্র বাঙালি কে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন ও মুক্তিযুদ্ধের ডাক দেন। এ ঘোষনায় উজ্জীবিতে হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। সুদীর্ঘ ৯ মাস রক্তক্ষয়ী যুদ্ধের পর বাংলাদেশ স্বাধীন হয়।  অতএব বলা যায়, উদ্দীপকে বর্ণিত নির্বাচন বাংলাদেশের স্বাধীনতা লাভের প্রেরণা যুগিয়েছিল।"
        }
      ]
    },
    {
      "number": "6",
      "uddipok": "দীর্ঘদিন থেকে চলা অর্থনৈতিক বৈষম্য, হত্যা, জেল-জুলুম এবং ষড়যন্ত্রমূলকভাবে দায়ের এর কথা রাষ্ট্রদ্রোহ মামলার কারণে 'X' রাষ্ট্রের জনগণ ঐক্যবদ্ধ হয়ে গণআন্দোলন শুরু করে। জনতার আন্দোলনে ভীত সরকার বাধ্য হয়ে রাষ্ট্রদ্রোহ মামলা প্রত্যাহার করে এবং রাজবন্দীদের মুক্তি দেয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "১৯৭১ সালের ২৫ মার্চ রাতে নিরস্ত্র ঘুমন্ত বাঙালি জনগণের উপর পাকিস্তানি হানাদার বাহিনী যে গণহত্যা পরিচালনা করে তার সাংকেতিক নাম ছিল 'অপারেশন সার্চলাইট'।"
        },
        {
          "label": "খ",
          "question": "",
          "explanation": "১৯৭১ সালে মুক্তিযুদ্ধ শুরু হওয়ার কিছুদিন পর বাঙালি প্রতিরোধ সংগ্রাম চালিয়ে যায়। এমতাবস্থায় ১৯৭১ সালের ১০ই এপ্রিল কুষ্টিয়া জেলার মেহেরপুরের বৈদ্যনাথতলা গ্রামে আওয়ামী লীগের দলীয়, জাতীয় ও প্রাদেশিক পরিষদের সদস্যদের দ্বারা বাংলাদেশের স্বাধীনতার ঘোষণা আদেশ জারি করা হয়। এ ঘোষণা অনুযায়ী বঙ্গবন্ধু শেখ মজিবুর রহমানকে রাষ্ট্রপতি ও সশস্ত্র বাহিনী সমূহের সর্বাধিনায়ক করে । ১৯৭১ সালের ১০ এপ্রিল গণপ্রজাতন্ত্রী বাংলাদেশের একটি অস্থায়ী সরকার গঠন হয় এবং আনুষ্ঠানিকভাবে বাংলাদেশের স্বাধীনতা ঘোষণা করা হয়। এটাই 'মুজিবনগর সরকার' নামে অভিহিত। মুক্তিযুদ্ধকে সঠিকভাবে পরিচালনা করার উদ্দেশ্যে মুজিবনগর সরকার গঠিত হয়েছিল।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের সাথে আমার পঠিত ১৯৬৯ সালের গণঅভ্যুত্থানের সাদৃশ্য রয়েছে। পাকিস্তানের তৎকালীন স্বৈরশাসক আইয়ুব খানের বিরুদ্ধে ১৯৬৯ সালে গণঅভ্যুত্থান সংঘটিত হয়েছিল। মৌলিক গণতন্ত্র, আগরতলা মামলা ও আইয়ুব খানের নির্যাতনের বিরুদ্ধে পাকিস্তানের সকল অংশ ১৯৬৯ সালে এ দুর্বার গণআন্দোলন শুরু হয়। উদ্দীপকের এই ঘটনাটি ১৯৬৯ সালের গণঅভ্যুত্থানের প্রেক্ষাপটেরই অনুরুপ। আইয়ুব খানের পদত্যাগ, ১৯৬২ সালের সংবিধান বাতিল, এক ব্যক্তি এক ভোটের ভিত্তিতে সংসদীয় গণতন্ত্র প্রতিষ্ঠা, আগরতলা মামলার প্রত্যাহার প্রভৃতি ছিল এ গণঅভ্যুত্থানের অন্যতম লক্ষ্য। এছাড়াও অন্যান্য দাবি সমূহ নিয়ে ছাত্ররা ১১ দফা ঘোষণা করে। ১১ দফার মধ্যে ৬ দফা কে অন্তর্ভুক্ত করা হয়। ছাত্রদের ১১ দফের মধ্যে উল্লেখযোগ্য বিষয়গুলো ছিল সাহিত্য শাসন প্রতিষ্ঠা, গণতন্ত্রের আদর্শ প্রতিষ্ঠা, অর্থনৈতিক বৈষম্য অবসান ঘটানো, গণবিরোধী অশুভ শক্তির মূলচ্ছেদ এবং সামরিক চক্রের কর্তৃত্ব প্রভৃতি । ১৯৬৯ সালের গণ আন্দোলন হঠাৎ করেই গণঅভ্যুত্থানের রূপ নেয়নি। উদ্দীপকে বর্ণিত ঘটনাও এর অনুরূপ বলে এর সাথে ১৯৬৯ সালের গণঅভ্যুত্থানের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আন্দোলন তথা ১৯৬৯ সালে গণঅভ্যুত্থান জনগণকে স্বাধীনতার মন্ত্রে উদ্দীপ্ত করে। ১৯৬৯ সালের গণ আন্দোলন হঠাৎ করে গণঅভ্যুত্থানের রূপ নেয়নি। পূর্ব পাকিস্তানের জনগণের বিভিন্ন ক্ষোভ, হতাশা, অপ্রাপ্তি, নির্যাতন, শোষণ, বাঞ্চনা প্রভৃতির বিরুদ্ধে সম্মানিত আন্দোলন ছিল ১৯৬৯ সালের গণঅভ্যুত্থান। এটি পরবর্তীতে স্বাধীনতা আন্দোলনের রূপ নেয়। আইয়ুব খানের স্বৈরাচারী ভূমিকার কারণে পূর্ব ও পশ্চিম পাকিস্তানের সকল অংশেই গণঅসন্তোষ দানা বাঁধতে থাকে। ১৯৬৮ সালের ডিসেম্বর থেকে ১৯৬৯ সালের ফেব্রুয়ারি পর্যন্ত পূর্ব ও পশ্চিম পাকিস্তানের আইয়ুব বিরোধী অসন্তোষ ও বিক্ষোভ চরম আকার ধারণ করে। ১৯৬৯ সালের ১৮ই জানুয়ারি ১১ দফার দাবিতে ছাত্র ধর্মঘট পালনকালে ঢাকা বিশ্ববিদ্যালয়ের একদল ছাত্র ১৪৪ ধারা ভঙ্গ করে এবং আহত অবস্থায় বন্দী হয়। ২০ জানুয়ারি হাজার হাজার  ছাত্র- জনতা, পুলিশ এবং ইপিআর এর সাথে অসম লড়াইয়ে অবতীর্ণ হয়। পুলিশ একপর্যায়ে পশ্চাদপসরণ করলে বিরাট একটি মিছিল শহীদ মিনারের দিকে অগ্রসর হয়। এখানে পুলিশের গুলি বর্ষণে শহীদ হন ঢাকা বিশ্ববিদ্যালয়ের আইন বিভাগের ছাত্র আসাদুজ্জামান। ২১ জানুয়ারি আসাদের রক্তমাখা শার্ট নিয়ে বহু লোক রাস্তায় নেমে পড়ে এবং এর ফলে তাদের মধ্যে এক চেতনা সৃষ্টি হয়। পরবর্তীতে পূর্ণ স্বায়ত্তশাসনের দাবি হিসেবে ছাত্ররা আন্দোলন অব্যাহত রাখে। ছয় দফা এর ছাত্রদের ১১ দফা বাস্তবায়নের লক্ষ্যে পূর্ণ আঞ্চলিক স্বায়ত্তশাসনের দাবি না মানলে বাঙালি জাতীয়তাবাদের ভিত্তি আরও মজবুত হয়। এছাড়াও গণঅভ্যুত্থানের আন্দোলনের পরিপ্রেক্ষিতে আইয়ুব খানের পতন হলে ১৯৭০ সালে সাধারণ নির্বাচন অনুষ্ঠিত হয় এবং আওয়ামী লীগ জাতীয় নির্বাচনের সংখ্যাগরিষ্ঠতা অর্জন করে। ফলে জনগণের এ বিজয় কে নস্যাৎ করার লক্ষ্যে পাকিস্তানের শাসকগোষ্ঠী তৎপর হয়ে উঠলে স্বাধীনতার সংগ্রাম অনিবার্য হয়ে ওঠে। অতএব উপযুক্ত আলোচনার প্রেক্ষিতে বলা যায়, ১৯৬৯ সালের গণঅভ্যুত্থান জনগণকে স্বাধীনতার মন্ত্রে উদ্দীপ্ত করেন।"
        }
      ]
    },
    {
      "number": "7",
      "uddipok": "তাপস সোম একটি গুরুত্বপূর্ণ সংবিধানিক পদে নিয়োজিত আছেন। তিনি প্রজাতন্ত্রের পক্ষে আইনের জটিল প্রশ্নে মত প্রকাশ করেন। সরকারের আইন বিষয়ক উপদেষ্টা হিসেবেও তিনি দায়িত্ব পালন করেন। তিনি সুপ্রিম কোর্টের বিচারকের মর্যাদা ভোগ করেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "মহাহিসাব নিরক্ষক ও নিয়ন্ত্রক পদে রাষ্ট্রপতি নিয়োগ দেন।"
        },
        {
          "label": "খ",
          "question": "",
          "explanation": "বাংলাদেশ সংবিধানের বিভিন্ন বিধি-বিধানের আলোকে সরাসরি যেসব প্রতিষ্ঠানের সৃষ্টি হয়েছে সেগুলোই মূলত সংবিধানিক প্রতিষ্ঠান। এরূপ সাংবিধানিক প্রতিষ্ঠান হলো- ১. বাংলাদেশ সরকারি কর্মকমিশন, ২. নির্বাচন কমিশন, ৩. মহাহিসাব নিরক্ষর ও নিয়ন্ত্রক কার্যালয়, ৪. এটর্নি জেনারেল কার্যালয়। এসব সাংবিধানিক প্রতিষ্ঠানের প্রধান সহ সদস্যগণ রাষ্ট্রপতি কর্তৃক নিযুক্ত হন।"
        },
        {
          "label": "গ",
          "question": "",
          "explanation": ", উদ্দীপকের সাথে আমার পঠিত সংবিধানিক প্রতিষ্ঠান এটর্নি জেনারেল পদের সদৃশ্য রয়েছে। এটর্নি জেনারেল প্রজাতন্ত্রের আইন উপদেষ্টা। তিনি রাষ্ট্রপতি কর্তৃক প্রদত্ত সকল দায়িত্ব পালন করেন। বাংলাদেশের বিরুদ্ধে যে কোন মামলায় তিনি প্রজাতন্ত্রের পক্ষে আদালতে বক্তব্য পেশ করেন। এজন্য তার কর্মকাণ্ডের উপর বাংলাদেশ সরকারের ভাবমূর্তি নির্ভর করে। তিনি সুপ্রিম কোর্টসহ বাংলাদেশের যেকোনো আদালতে সরকারের প্রতিনিধি হিসেবে বক্তব্য পেশ করতে পারেন। এটর্নি জেনারেল সরকারের প্রধান আইন পরামর্শ হিসেবে বিভিন্ন মামলা ও আদালত সম্পর্কিত বিভিন্ন পরামর্শ দান করেন। সুপ্রিম কোর্ট আইন ও সংবিধানের ব্যাখ্যা দানের ক্ষেত্রে এটর্নি   জেনারেল এর মতামত গ্রহণ করতে পারেন । এটর্নি জেনারেল পদাধিকারবলে বার কাউন্সিলের সভাপতির দায়িত্ব পালন করেন। তিনি আইনজীবীদের পেশাগত মনোন্নয়ন ও স্বার্থ সংরক্ষণে গুরুত্বপূর্ণ ভূমিকা রাখেন। এটর্নি জেনারেল রাষ্ট্রপতির কাছে লিখিত স্বাক্ষরযুক্ত পএযোগে পদত্যাগ করবেন। আবার তার বিরুদ্ধে প্রমাণিত অসদাচরণ ও অসামর্থ্যের কারণে তাকে রাষ্ট্রপতি অপসারণ করতে পারেন। উদ্দীপকে দেখা যায়, তাপস সোম একটি গুরুত্বপূর্ণ সাংবিধানিক পদে নিয়োজিত আছেন। তিনি প্রজাতন্ত্রের পক্ষে আইনের জটিল প্রশ্ন প্রকাশ করেন। সরকারের আইন বিষয়ক উপদেষ্টা হিসেবেও তিনি দায়িত্ব পালন করেন। তিনি সুপ্রিম কোর্টের বিচারকের মর্যাদা ভোগ করেন, যা সাংবিধানিক পদ এটর্নি জেনারেল কে নির্দেশ করে।"
        },
        {
          "label": "ঘ",
          "question": "",
          "explanation": "আইনের শাসন প্রতিষ্ঠায় উক্ত পদের ভূমিকা অর্থাৎ এটর্নি জেনারেল এর ভূমিকা অপরিহার্য। এটর্নি জেনারেল রাষ্ট্রের প্রধান আইন কর্মকর্তা। বাংলাদেশের সকল আদালতে তার মামলা পরিচালনার অধিকার রয়েছে। তিনি পদাধিকারবলে বার কাউন্সিলের চেয়ারম্যান ও সকল বারের নেতা। তিনি সুপ্রিম কোর্টের বিচারকের ন্যায় মর্যাদা ভোগ করেন। এটর্নি জেনারেল জ্ঞান, দক্ষতা, সতর্কতা ও সচেতনতার সাথে দায়িত্ব পালন করেন। এটর্নি জেনারেলের এরূপ দায়িত্ব পালনের ওপর আইনের শাসন প্রতিষ্ঠা নির্ভর করে। পক্ষান্তরে, এটর্নি জেনারেল যদি সততা ও নিষ্ঠার সাথে দায়িত্ব পালন না করেন তবে আইনের শাসন ব্যাহত হয়। এটর্নি জেনারেল পদাধিকারবলে যেহেতু সকল বার ও বার কাউন্সিলের ওপর প্রভাব বিস্তার করতে পারেন সেহেতু ন্যায় বিচার প্রতিষ্ঠা ও আইনের শাসন প্রতিষ্ঠায় তিনি প্রভাব বিস্তার করতে পারেন। তাছাড়া যেহেতু এটর্নি জেনারেলের কর্মকাণ্ডের ওপর সরকারের ভাবমূর্তি নির্ভর করে সেহেতু স্বাভাবিকভাবে এটর্নি জেনারেল ন্যায় সঙ্গত সিদ্ধান্ত গ্রহণে ব্রতী হন। সুতরাং বলা যায়, এটর্নি জেনারেল আইনের শাসন প্রতিষ্ঠার গুরুত্বপূর্ণ ভূমিকা পালন করেন।"
        }
      ]
    },
    {
      "number": "8",
      "uddipok": "ঔপনিবেশিক শাসনের বিরুদ্ধে 'X' রাষ্ট্রের জনগণ দীর্ঘদিন ধরে স্বাধীনতার জন্য আন্দোলন করে। ধারাবাহিক আন্দোলনের এক পর্যায়ে শাসকগোষ্ঠী একটি নতুন আইন করে রাষ্ট্রকে দু-ভাগে ভাগ করে। ফলস্রুতিতে দুটি পৃথক রাষ্ট্রের জন্ম হয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ব্রিটিশ শাসনকে ভারতীয়বাসির নিকট জনপ্রিয় করে তোলার লক্ষ্যে ভারতের আইনসভা প্রতিষ্ঠার প্রথম পদক্ষেপ সংবলিত আইনটি ১৮৬১ সালের ভারতীয় কাউন্সিল আইন নামে পরিচিত।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে প্রদেশের পূর্ণ কর্তৃত্বকে বোঝায়।প্রাদেশিক স্বার্থ শাসন ব্যবস্থায় দেশরক্ষা, পররাষ্ট্র সংক্রান্ত এবং অর্থ এ ত্রিবিধ বিচার কর্তৃত্ব কেন্দ্রীয় সরকারের হাতে নাস্তা থাকে। শিক্ষা, স্বাস্থ্য, কৃষি, বিচার, পুলিশ এবং আইন-শৃঙ্খলা ইত্যাদি বিষয়ের কর্তৃক প্রাদেশিক সরকারের হাতে ন্যাস্ত থাকে। যুক্তরাষ্ট্রীয় পদ্ধতির সরকার ব্যবস্থায় কেন্দ্রীয় সরকার ও প্রাদেশিক সরকারের মধ্যে ক্ষমতার এর বন্টন কে মূলত প্রাদেশিক স্বায়ত্তশাসন বলে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আইনের সাথে আমার পঠিত ১৯৪৭ সালের ভারত স্বাধীনতা আইনের সাদৃশ্য রয়েছে।  ১৯৪৬ সালের সাম্প্রদায়িক অবস্থার মারাত্মক অবনতির কারণে কংগ্রেস ও মুসলিম লীগের ঐক্য প্রতিষ্ঠার সকল আসার অবসান ঘটে এবং মুসলিম লীগ মন্ত্রিমিশন প্রস্তাবিত গণপরিষদে অংশগ্রহণ অসম্মতির ফলে ১৯৪৬ সালে মন্ত্রিমিশন পরিকল্পনা ব্যর্থ হয়। এ অবস্থায় ব্রিটিশ সরকার ভারতীয়দের নিকট ক্ষমতা হস্তান্তর করে ভারত ত্যাগের ঘোষণা দেয়। আর এ ঘটনার দ্রুত বাস্তবায়নের লক্ষ্যে লর্ড মাউন্টব্যাটেন ভারতের গর্ভনর জেনারেল নিয়োগ করা হয়। মাউন্টব্যাটেন তৎকালীন ভারতের সামাজিক ও রাজনৈতিক প্রেক্ষাপটে ভারত বিভাগের একটি বাস্তব ও সর্বসম্মত পরিকল্পনা ব্রিটিশ সরকারের নিকট পেশ করেন। ১৯৪৭ সালের ৩ জুন এ পরিকল্পনা ঘোষণা করা হয়। তাই এ পরিকল্পনা ৩ জুন পরিকল্পনা নামে খ্যাত। কেউ কেউ আবার একে মাউন্টব্যাটেন পরিকল্পনাও বলে থাকে। ১৯৪৭ সালের ৩ জুনের মাউন্টব্যাটেন পরিকল্পনাকে কার্যকর করার জন্য ১৯৪৭ সালের ১৮ই জুলাই ব্রিটিশ আইন পরিষদে ভারতীয় স্বাধীনতা আইন পাশ করা হয়। ভারতীয়দের শাসন ব্যাপারে ব্রিটিশ সরকারের সর্বশেষ সাংবিধানিক পদক্ষেপ হচ্ছে ভারতীয় স্বাধীনতা আইন প্রণয়ন। এ আইনের ফলে ভারতের ব্রিটিশ শাসনের অবসান ঘটে । ১৯৪৭ সালের ১৪ আগস্ট ও ১৫ আগস্ট যথাক্রমে পাকিস্তান ও ভারত নামে দুটি স্বাধীন রাষ্ট্র জন্ম হয়। ব্রিটিশ ভারতের সিন্ধু, পশ্চিম পাঞ্জাব, উত্তর-পশ্চিম সীমান্ত প্রদেশ, পূর্ব বাংলা, আসামের কাছাড়া ও সিলেট জেলার মুসলিম সংখ্যা গরিষ্ঠ অঞ্চল এবং পাকিস্তানের যোগদানেচ্ছু দেশীয় রাজ্য নিয়ে পাকিস্তান ও ব্রিটিশ ভারতের অবশিষ্টাংশ ও ভারতের যোগদানেচ্ছু দেশীয় রাজ্য নিয়ে ভারত গঠিত হয়। তেমনিভাবে উদ্দীপকের আইনেও দুটি স্বাধীন রাষ্ট্র প্রতিষ্ঠার মাধ্যমে দুটি সম্প্রদায়ের জনগণের মাঝে শান্তি প্রতিষ্ঠার কথা বলা হয়েছে, যা ১৯৪৭ সালের ভারত শাসন আইনকে নির্দেশ করেছে।  সুতরাং বলা যায় উদ্দীপকে উল্লিখিত আইনের সাথে ১৯৪৭ সালের ভারত স্বাধীনতা আইন সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ব্রিটিশ ভারতের তৎকালীন রাজনীতিতে উদ্দীপকের সাথে সঙ্গতিপূর্ণ আইনের অর্থাৎ ১৯৪৭ সালের ভারত স্বাধীনতা আইনের তাৎপর্য অত্যাবশ্যকীয়। ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইন ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশের দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্র দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদের বিলুপ্তি ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তা ধারায় বৈপ্লবিক পরিবর্তন ঘটে। ১৭৫৭ সালের পলাশীর যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যা সমাধান হয় অর্থাৎ পরাধীনতার বিলুপ্তি ঘটে। এ আইনের মাধ্যমে ভারতবর্ষের ব্রিটিশ শাসনের পরিসমাপ্তি ঘটে। ভারতের গর্ভনর জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ ভারত ও পাকিস্তান রাষ্ট্রের গণতন্ত্রের যাত্রা সূচিত হয়। দুটি রাষ্ট্রই স্ব- স্ব সংবিধান প্রণয়নের ক্ষমতা লাভ করে। উপযুক্ত আলোচনা প্রেক্ষিতে বলা যায়, ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতা সংগ্রামের চূড়ান্ত পরিনিতি।"
        }
      ]
    },
    {
      "number": "9",
      "uddipok": "'X' একজন সবজি চাষী। অতিরিক্ত মুনাফার লোভে তিনি অপরিপক্ক টমেটোতে ক্ষতিকর স্প্রে করে রং পরিবর্তন করেন, যা দেখতে অবিকল পাকা টমেটোর মত মনে হয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "AIDS হলো ভয়ংকর ও মারাত্মক সংক্রামক একটি মরণ ব্যাধি যার পরিণাম নিশ্চিত মৃত্যু।"
        },
        {
          "label": "খ",
          "question": "",
          "explanation": "সাধারণত জলবায়ু বলতে একটি বৃহৎ অঞ্চলব্যাপী আবহাওয়ার দৈনন্দিন অবস্থায় অনেক দিনের বিবরণ কে বোঝায়। আর জলবায়ু পরিবর্তন বলতে কোনো অঞ্চলের বা কোন দেশের ৩০-৪০ বছরের আবহাওয়ার গড় অবস্থার রূপান্তর, সংশোধন ও পরিবর্তনকে বোঝায়। জলবায়ুর উপাদানসমূহের যেমন - উত্তাপ, বৃষ্টিপাত, বায়ুপ্রবাহ ইত্যাদির গড় হতে কোনো অঞ্চলের জলবায়ুর অবস্থা সম্পর্কে ধারণা লাভ করা যায়।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত নাগরিক সমস্যা খাদ্য ভেজালের সাদৃশ্য আছে। যেসব খাদ্যদ্রব্য প্রাকৃতিক বা স্বাভাবিক উপায় প্রস্তুত না করে ক্ষতিকর, নিম্নমানের, অকেজো ও অস্বাস্থ্যকর উপকরণ দিয়ে তৈরি করা হয় তাকে ভেজাল খাদ্য বলে। ভালো খাদ্যের সাথে নিকৃষ্ট দ্রব্য মিশিয়ে তৈরি করা খাবারকেও ভেজাল খাদ্য বলা হয়। ভেজাল খাদ্য তৈরি একটি দণ্ডনীয় অপরাধ। ভেজাল খাদ্য মানব স্বাস্থ্যের জন্য হুমকি সৃষ্টি করে এবং বিভিন্ন ধরনের রোগ ব্যাধির দিকে মানুষকে ঠেলে দেয়। উদ্দীপকে দেখা যায়, 'X' একজন সবজি চাষী। অতিরিক্ত মুনাফার লোভে তিনি অপরিপক্ক টমেটোতে ক্ষতি স্প্রে করে রং পরিবর্তন করেন, যা দেখতে অবিকল পাকা টমেটোর মত মনে হয়। জনাব 'X' এর এরূপ কর্মকাণ্ড খাদ্য ভেজাল মেশানোর সাথে সাদৃশ্যপূর্ণ। কেননা, তিনি টমেটোতে ক্ষতি স্প্রে করে রং পরিবর্তন করেছেন। যা মানুষের স্বাস্থ্যের জন্য ক্ষতিকর। সুতরাং উপরিউক্ত আলোচনার আলোকে বলা যায়, উদ্দীপকের ঘটনাটি নাগরিকের অন্যতম সমস্যা খাদ্য ভেজালের সমস্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সমস্যা তথা খাদ্য ভেজাল সমস্যা নিরসনে বিভিন্ন পদক্ষেপ গ্রহণ করা যায়। যথাযথ পদক্ষেপই পারে এ সমস্যার সমাধান করতে। বাংলাদেশের খাদ্য বিষয়ক প্রায় সতেরটি আইন বিদ্যমান রয়েছে। এসব আইনের কার্যকর প্রয়োগ নিশ্চিত করতে পারলে খাদ্য ভেজাল সমস্যা নিরসন করা সম্ভব। এ সমস্যা সমাধানে নিম্নমানের খাদ্যদ্রব্য বিক্রি বন্ধে জনসচেতনতা বৃদ্ধি করতে হবে। খাদ্য ভেজালের বিরুদ্ধে জনসচেতনতা সৃষ্টির জন্য সামাজিক আন্দোলন গড়ে তুলতে হবে। ভেজাল খাদ্য পরিহার করে অসৎ ব্যবসায়ী তথা ভেজালকারীদের সামাজিকভাবে ঘৃণা ও বয়কট করতে সকলকে উদ্বুদ্ধ করতে হবে। ভোক্তা অধিকার সংরক্ষণ আইন ২০০৯ খাদ্যে ভেজাল সমস্যা সমাধানে গুরুত্বপূর্ণ ভূমিকা রাখতে পারে। তাই এর যথাযথ প্রয়োগ ও বিএসটিআইকে অধিকতর কার্যকর করে গড়ে তুলতে হবে। খাদ্যদ্রব্য ক্রয়ের সময় সবাইকে অধিক সতর্কতা অবলম্বন করতে হবে এবং খাদ্যের মান যাচাই করে তা ক্রয় করতে হবে। খাদ্যে ভেজাল মেশানো একটি অত্যন্ত নিন্দনীয় অপরাধ। তাই এসব অপরাধীদের বিরুদ্ধে শুধু আইন প্রণয়ন নয় প্রয়োজন আইনের কাঠামো প্রয়োগ, জনসচেতনতা বৃদ্ধি এবং মানসিকতার পরিবর্তন। উপরিউক্ত পদক্ষেপ গুলোর সঠিক বাস্তবায়নই পারে উদ্দীপকে বর্ণিত নাগরিক সমস্যা তথা খাদ্যের ভেজাল সমস্যার নিরসন করতে।"
        }
      ]
    },
    {
      "number": "10",
      "uddipok": "আবুল কালাম একজন প্রজ্ঞাবান ও দূরদৃষ্টিসম্পন্ন রাজনীতিবিদ ছিলেন। তিনি ছিলেন নিয়মতান্ত্রিক রাজনীতিতে বিশ্বাসী এবং গণতন্ত্রের প্রশ্নে আপোষহীন। তিনি অবিভক্ত বাংলার স্বপ্ন দেখতেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "১৯০৫ সালে ভারতের সর্ববৃহৎ প্রদেশ বাংলা প্রদেশকে বিভক্ত করে দুটি নতুন ও পৃথক প্রদেশ সৃষ্টিই ইতিহাসে বঙ্গভঙ্গ নামে পরিচিত।"
        },
        {
          "label": "খ",
          "question": "",
          "explanation": "হাজী শরীয়তুল্লাহ পরিচালিত ফরজভিত্তিক আন্দোলনের নাম হচ্ছে ফরায়েজী আন্দোলন। আরবি 'ফরজ' শব্দ থেকে ফরায়েজি শব্দের উৎপত্তি, যার অর্থ অবশ্য পালনীয়। হাজী শরীয়তুল্লাহর লক্ষ্য করেন - সে সময়ের মুসলমান সমাজে পীরপূজা, কবর পূজা, মনসা পূজা, শীতল পূজা ইত্যাদি নানা ধরনের অনৈসলামিক কার্য আচ্ছন্ন করেছিল। এ ধরনের অনৈসলামিক ও কুসংস্থারাচ্ছান্ন পরিবেশকে দূর করার লক্ষ্যে তিনি এক বৃহত্তম আন্দোলনের ডাক দেন। ইতিহাসে এ আন্দোলনের ফরায়েজী আন্দোলন নামে পরিচিত।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের সাথে আমার পঠিত রাজনৈতিক ব্যক্তিত্বের অর্থাৎ বাংলার অবিসংবাদিত নেতা হোসেন শহীদ সোহরাওয়ার্দী সাদৃশ্য আছে।  হোসেন শহীদ সোহরাওয়ার্দী ছিলেন নিয়ম তান্ত্রিক রাজনীতির পুরোধা। তার জীবন ছিল কর্মমুখর ও বৈচিত্র্যময়। কলকাতা আলিয়া মাদ্রাসা প্রাতিষ্ঠানিক শিক্ষার সূত্রপাত ঘটিয়ে পরবর্তীতে তিনি সেন্ট জেভিয়ার্স কলেজ, কলকাতা বিশ্ববিদ্যালয় এবং এরপর বিলাতের অক্সফোর্ড বিশ্ববিদ্যালয় পড়াশোনা করেন। ব্যারিস্টার হয়ে কলকাতা হাইকোর্টে তিনি আইন ব্যবস্থাকে পেশা হিসেবে বেছে নেন এবং ঠিক এ সময়েই তিনি প্রখ্যাত আইন ব্যবসায়ী এবং রাজনীতিবিদ্বেষ বন্ধু চিত্তরঞ্জন দাসের ঘনিষ্ঠ সান্নিধ্যে চলে আসেন। এরপর তার বন্যার্থ রাজনৈতিক জীবনের সূত্রপাত ঘটে। তার রাজনৈতিক জীবনের উল্লেখযোগ্য দিক হচ্ছে ১৯২১-৪৭ সাল পর্যন্ত বঙ্গীয় আইনসভার সদস্যপদ লাভ । এছাড়াও তিনি ফজলুল হক মন্ত্রিসভার সদস্য (১৯৩৭-৪১), অবিভক্ত বাংলার শেষ মুখ্যমন্ত্রী (১৯৪৬-৪৭), এবং যুক্তফ্রন্ট (১৯৫৪) গঠনে গুরুত্বপূর্ণ ভূমিকা পালন করেন। যুক্তফ্রন্টের ঐক্য গঠনে এবং ২১ দফা ভিত্তিক কর্মসূচি তার অবদান অগ্রগণ্য। তিনি গণতন্ত্রের প্রশ্ন ছিলেন আপসহীন এবং অবিভক্ত বাংলার স্বপ্নদ্রষ্টা।অতএব উদ্দীপকে ইঙ্গিত পূর্ণ রাজনৈতিক ব্যক্তিত্বের বৈশিষ্ট্য, কৃতিত্ব এবং জীবনবাসনের ঘটনা হোসেন শহীদ সোহরাওয়ার্দীর সাথে অভিন্ন ভাবে সাদৃশ্যপূর্ণ হয়। আর তাই নিশ্চিত ভাবে বলা যায়, উত্তর রাজনৈতিক ব্যক্তিত্ব হলেন হোসেন শহীদ সোহরাওয়ার্দী।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত নেতা ছিলেন হোসেন শহীদ সোহরাওয়ার্দী। সংসদীয় গণতান্ত্রিক ঐতিহ্য ও রীতিনীতি, আইনের শাসন, আইনসভার সার্বভৌমত্ব এবং নিয়ম তান্ত্রিক রাজনীতির প্রতি হোসেন শহীদ সোহরাওয়ার্দী ছিল অসামান্য শ্রদ্ধাবোধ। তিনি পাকিস্তানের বিরোধী রাজনৈতিক দলের স্রষ্টা। তিনি বিশ্বাস করতেন শক্তিশালী বিরোধী দল ব্যতীত গণতন্ত্র অর্থহীন। শত প্রলোভন ও নির্যাতনের মুখেও গণতন্ত্রের প্রতি তিনি ছিলেন আপসহীন যোদ্ধা। শহীদ সোহরাওয়ার্দী ছিলেন নিয়মতান্ত্রিক রাজনীতিতে বিশ্বাসী। এজন্য তিনি বলেছিলেন ষড়যন্ত্রের রাজনীতিতে আমি বিশ্বাস করিনা, আমার একমাত্র ভরসা হচ্ছে গণতন্ত্র আর গণতান্ত্রিক রাজনৈতিক দল। গণতন্ত্রই আমার জীবনের মূলমন্ত্র। শাসনতন্ত্রের প্রশ্নে জনগণের রায়ই আমার শেষ কথা। তিনি সারাজীবন সাধারণ মানুষের পাশে দাঁড়িয়ে ভাত ও ভোটের অধিকার আদায়ের জন্য সংগ্রাম করেছেন। সোহরাওয়ার্দী তার জীবন সান্নিধ্যে এসে গণতন্ত্রের সফলতা দেখে যেতে না পারলেও সেসব অবদানের সিঁড়ি বেয়ে ১৯৬৯ এর গণ আন্দোলন সফল হয়েছিল। তার আদর্শে অনুপ্রাণিত হয়ে অদ্যাবধি বাংলার মানুষ গণতন্ত্রের সুফল ভোগ করতে সক্ষম হয়েছে। এসব কারণে গণতন্ত্রের অগ্রযাত্রা তার অবদানকে মাইলফলক হিসেবে চিহ্নিত করা হয় এবং তাকে গণতন্ত্রের মানসপুত্র উপাধিতে ভূষিত করা হয়।"
        }
      ]
    },
    {
      "number": "11",
      "uddipok": "বৈশ্বিক উষ্ণায়নের ফলে পৃথিবী ক্রমাগত উত্তপ্ত হচ্ছে। সমুদ্রপৃষ্ঠের উচ্চতা বাড়ছে, সৃষ্টি হচ্ছে নানাবিদ দুর্যোগ। পরিবর্তিত হচ্ছে প্রকৃতি ও আবহাওয়া।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "পুরুষ কর্তৃক নারীকে উত্ত্যক্ত লাঞ্ছিত এবং যৌননিপীড়ন করায় ইভটিজিং।"
        },
        {
          "label": "খ",
          "question": "",
          "explanation": "দুর্নীতির জন্য একক কোন কারণে দায়ী করা যায় না। এর জন্য দায়ী অনেকগুলো কারণের মধ্যে উল্লেখযোগ্য হলো রাজনৈতিক ও সামাজিক অস্থিতিশীলতা, উচ্চাভিলাসী জীবনের মোহ, ঐতিহাসিকভাবে চলে আসা ধারা, ধর্মীয় ও নৈতিক শিক্ষার অভাব, বেকারত্ব, অপর্যাপ্ত বেতন ও পারিশ্রমিক, আর্থিক সচ্ছলতা, দুর্নীতি দমনের সদিচ্ছার অভাব, অসম অর্থনৈতিক প্রতিযোগিতা ইত্যাদি।"
        },
        {
          "label": "গ",
          "question": "",
          "explanation": "উদ্দীপকে জলবায়ু পরিবর্তনের কথা বলা হয়েছে। বাংলাদেশে জলবায়ু পরিবর্তনের মারাত্মক ক্ষতিকর প্রভাব রয়েছে। উদ্ভাকে বলা হয়েছে বৈশ্বিক উষ্ণায়নের ফলে পৃথিবীর ক্রমাগত উত্তপ্ত হচ্ছে। ভূপৃষ্ঠের উচ্চতা বাড়ছে, সৃষ্টি হচ্ছে নানাবিধ দুর্যোগ। পরিবর্তিত হচ্ছে প্রকৃতি ও আবহাওয়া । এ থেকে স্পষ্ট বোঝা যাচ্ছে উদ্দীপকে জলবায়ু পরিবর্তনের কথা বলা হয়েছে। জলবায়ু পরিবর্তন বাংলাদেশের মানুষের অর্থ সামাজিক জীবনে নানা ধরনের বিরূপ প্রভাব ফেলছে। জলবায়ু পরিবর্তনের ফলে পৃথিবীর যেসব দেশ সবচেয়ে বেশি ক্ষতিগ্রস্ত হবে, বাংলাদেশ তার মধ্যে অন্যতম। সাম্প্রতিক কালে যে সব বড় ধরনের প্রাকৃতিক দুর্যোগ দেখা যাচ্ছে, তা মূলত জলবায়ু পরিবর্তনের কারণে হচ্ছে। জলবায়ু পরিবর্তনের ফলে বাংলাদেশের বন্যার ভয়াবহ মাত্রা বেড়ে যাচ্ছে। এ ধরনের পরিবর্তনে বৃষ্টিপাত ও পাহাড়িঢলের পরিমাণ বৃদ্ধি পাচ্ছে। ফলে আকস্মিক বন্যায় ক্ষয়ক্ষতির পরিমাণ উত্তরোন্তর বৃদ্ধি পেতে পারে। জলবায়ু পরিবর্তনের ফলে বাংলাদেশের প্রাকৃতিক ভারসাম্য ব্যাপকভাবে হ্রাসের আশঙ্কা রয়েছে। কৃষি উৎপাদন ব্যাহত হওয়ার পাশাপাশি বিলোপসংখ্যক মানুষ তাদের পূর্ব পেশা হারাবে। বাংলাদেশের ওপর জলবায়ু পরিবর্তনের নেতিবাচক প্রভাব পড়বে যা আমাদের জন্য হুমকি হয়ে দাঁড়াচ্ছে।"
        },
        {
          "label": "ঘ",
          "question": "",
          "explanation": "উক্ত পরিবর্তনজনিত সমস্যা তথা জলবায়ু পরিবর্তনজনিত সমস্যা মোকাবেলায় বিভিন্ন করণীয় উদ্যোগ রয়েছে। জলবায়ু পরিবর্তন জনিত কারণে পৃথিবীর যে ভয়াবহ পরিবেশগত বিপর্যয়ের মুখোমুখি হয়েছে তা থেকে বাঁচতে হলে আবশ্যিকভাবে যা যা করা উচিত, তা হল নিম্নরূপ - যেহেতু, বন পরিবেশ রক্ষা করে, তাই সর্বত্র বিশেষ করে উপকূলের বনায়ন বৃদ্ধি করতে হবে। উপকূলে অবশ্যই শক্ত ও টেকসই বাঁধ নির্মাণ করতে হবে যেন প্রাকৃতিক দুর্যোগ সমূহ আমাদের জানমাল রক্ষা করতে পারে। খরা, বন্যা ও লবণাক্ততা কাটিয়ে ওঠার কৌশল বা পদ্ধতি নিয়ে গবেষণা ও উদ্ভাবিত উপায় কার্যকর করতে হবে। পরিকল্পিত বজ্র ব্যবস্থাপনা গড়ে তোলে পরিবেশ দূষণ কমাতে সাহায্য করতে হবে। পরিকল্পিতভাবে নগরায়ন ও শিল্পায়ন করে কারখানা, ইট ভাটা ও যানবাহনের ধোয়া নিয়ন্ত্রণের ব্যবস্থা করতে হবে। এছাড়া কৃষি উৎপাদনে ও জীববৈচিত্র্য রক্ষায় কার্যকর নীতি গ্রহণ করতে হবে।অপ্রয়োজনীয় সার - বিষ ব্যবহার প্রতিরোধ করতে হবে। স্বাভাবিক পানি প্রবাহ বাধাগ্রস্থ না করে জলাধার নির্মাণ, পানি সম্পদ ব্যবস্থাপনার দক্ষ সমন্বয় করেও জলবায়ু পরিবর্তন জনিত সমস্যার রোধের কার্যকরী পদক্ষেপ নেওয়া যায়। এসব পদক্ষেপের সঠিক বাস্তবায়নের মাধ্যমে জলবায়ু পরিবর্তন জনিত সমস্যা মোকাবেলা করা সম্ভব হবে বলে আমি মনে করি।"
        }
      ]
    }
  ]
}