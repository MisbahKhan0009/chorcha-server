{
  "title": "দিনাজপুর বোর্ড ২০২২",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "প্রশাসনিক কার্যের সুবিধার্থে কর্তৃপক্ষ 'ক' নামক অঞ্চলটিকে পূর্ব ও পশ্চিম এই দুই ভাগে ভাগ করার সিদ্ধান্ত গ্রহণ করে। এতে পূর্ব অঞ্চলবাসী আনন্দিত হয়। কারণ তাদের দীর্ঘদিনের বৈষম্যের অবসান ঘটবে। কিন্তু পশ্চিম অঞ্চলবাসী এই সিদ্ধান্তে হতাশ হয়। কারণ এতে তাদের প্রভাব ও গুরুত্ব কমে যাবে। তাই তারা এর বিরুদ্ধে তীব্র আন্দোলন গড়ে তুলে। ফলে কর্তৃপক্ষ সিদ্ধান্তটি বাতিল করে।",
      "tag": "DIN.B 22",
      "sub_questions": [
        {
          "label": "ক",
          "question": "কোন কর্মসূচিকে বাঙালির ম্যাগনাকাটা বলা হয়?",
          "explanation": "'ছয় দফা' কর্মসূচিকে বাঙালির ম্যাগনাকার্টা বলা হয়।"
        },
        {
          "label": "খ",
          "question": "ফরায়েজি আন্দোলন বলতে কী বোঝায়?",
          "explanation": "জাফরায়েজি আন্দোলন বলতে হাজী শরীয়তউল্লাহ কর্তৃক পরিচালিত ফরজভিত্তিক ধর্মীয় সংস্কার আন্দোলনকে বোঝায়। ১৮১৮ সালে হাজী শরীয়তউল্লাহ মক্কা থেকে দেশে ফিরে আসেন। দেশে ফিরে তিনি দেখলেন, মুসলমানরা নানাপ্রকার কুসংস্কারে লিপ্ত। তারা কবরপূজা, পিরপূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তউল্লাহ ধর্মীয় সংস্কার আন্দোলনের ডাক দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে 'ফরায়েজি আন্দোলন' নামে পরিচিত।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে ব্রিটিশ ভারতের কোন ঐতিহাসিক ঘটনার মিল পাওয়া যায়? ব্যাখ্যা করো।",
          "explanation": "হ্যাঁ, উদ্দীপকের সাথে আমার পঠিত বাংলাদেশ সংবিধানের সাদৃশ্য আছে। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। বঙ্গবন্ধু সরকারের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম শ্রেষ্ঠ সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। এতে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। সংবিধানের দ্বিতীয় ভাগের ৮ নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। এই সংবিধান জনগণের মৌলিক অধিকারের নিশ্চয়তা প্রদান করেছে। উদ্দীপকে বলা হয়েছে, 'X' রাষ্ট্রের স্বাধীনতার পর রাষ্ট্রটি দ্রুততম সময়ের মধ্যে একটি সংবিধান প্রণয়ন করে। যা বাংলাদেশের সংবিধানের ইঙ্গিতবহ। কেননা ১৯৭১ সালে স্বাধীনতা লাভের পর ১৯৭২ সালের মধ্যেই বাংলাদেশের সংবিধান প্রণীত হয়েছিল। আবার, উক্ত রাষ্ট্রের সংবিধানে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্র পরিচালনার মূলনীতি হিসেবে রাখা হয় যা বাংলাদেশ সংবিধানেরও মূলনীতি।"
        },
        {
          "label": "ঘ",
          "question": "উদ্দীপকে উল্লিখিত বিভক্তিকরণ পূর্ব অঞ্চলের জনজীবনে যে প্রভাব ফেলেছিল তা বিশ্লেষণ করো।",
          "explanation": "উদ্দীপকে উল্লিখিত বিভক্তিকরণ অর্থাৎ বঙ্গভঙ্গ 'ক' অঞ্চলের তথা পূর্ব বাংলার জনজীবনে ব্যাপক প্রভাব ফেলেছিল। উদ্দীপকের বিশাল অঞ্চলের বিভক্তিকরণ ব্রিটিশ ভারতের বক্ত্যতাকে নির্দেশ করে। আর 'ক' অঞ্চল দিয়ে পূর্ব বাংলাকে বোঝানো হয়েছে বঙ্গভঙ্গের ফলে পূর্ব বাংলার জনজীবনে যে প্রভাব পড়েছিল উদ্দীপন্ডের 'ক' অঞ্চলের জনগণের জীবনেও একই ধরনের প্রভাব পড়বে। পূর্ব বাংলার জনগণের নিকট বঙ্গভঙ্গ ছিল অত্যন্ত তাৎপর্যপূর্ণ। এর ফলে পূর্ব বাংলা ও আসাম প্রদেশের মুসলিম সমাজের রাজনীতিতে প্রাণচাখাল্য সৃষ্টি হয়। নতুন প্রদেশের প্রশাসনের প্রতিটি শাখায় নতুন প্রাণশক্তি ও উদ্দীপনা দেখা যায়। বাংলা প্রদেশ বিভক্ত হওয়ার ফলে ঢাকা পূর্ববঙ্গের প্রশাসনিক কেন্দ্রে পরিণত হয়। বঙ্গভঙ্গের অব্যবহিত ঠিক পরেই ঢাকায় নতুন নতুন সুরম্য অট্টালিকা, হাইকোর্ট, সেক্রেটারিয়েট, আইন পরিষদ ভবন, কার্জন হল প্রভৃতি নির্মিত হতে থাকে। শিক্ষা ও সংস্কৃতির ক্ষেত্রে মুসলমানদের ব্যাপক উন্নতি সাধিত হয়। মুসলমানদের ব্যবসা-বাণিজ্যেও অগ্রগতি অর্জিত হয়। এছাড়া ঢাকা নগরের পুনর্জন্ম ও চট্টগ্রাম বন্দরের উন্নতি ত্বরান্বিত হয়। পূর্ব বাংলায় রেললাইনসহ যোগাযোগ ব্যবস্থার উন্নতি সাধিত হয়। লর্ড কার্জন স্বয়ং আশা প্রকাশ করেন, নতুন প্রদেশ উন্নত কৃষ্টি ও ঐতিহ্য বলে বলীয়ান হয়ে পূর্ববঙ্গের শাসনব্যবস্থায় যোগ্য ভূমিকা রাখতে সক্ষম হবে। সার্বিক আলোচনার প্রেক্ষিতে প্রতীয়মান হয় যে, বঙ্গভঙ্গের ফলে পূর্ববঙ্গের জনজীবনে ইতিবাচক প্রভাব পড়েছিল। অনুরূপভাবে, উদ্দীপকে উল্লিখিত বিভক্তিকরণও 'ক' অঞ্চলের জনজীবনের ওপর ইতিবাচক প্রভাব ফেলেছিল।"
        }
      ]
    },
    {
      "number": "2",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "পাকিস্তানে প্রথম সামরিক শাসন জারি করেন কে?",
          "explanation": "পাকিস্তানে প্রথম সামরিক শাসন জারি করেন ইস্কান্দার মীর্জা।"
        },
        {
          "label": "খ",
          "question": "বাঙালি জাতীয়তাবাদ কী?",
          "explanation": "বাঙালি জাতীয়তাবাদ বলতে বাঙালির নিজস্ব ভাষা, সংস্কৃতি, ঐতিহ্য, বুদ্ধিবৃত্তি তথা নিজস্ব জাতিসত্তাকে বোঝায়। বাঙালি জাতীয়তাবাদ আমাদের ঐক্যবদ্ধ করে এবং নিজেদের আত্মপরিচয়ে রাজনীতি, অর্থনীতি, শিক্ষা, সংস্কৃতি গড়ে তোলার গুরুত্ব উপলব্ধি করতে সহায়তা করে। বাঙালি জাতীয়তাবাদের বিকাশে ভাষা আন্দোলন সবাইকে ঐক্যবদ্ধ করে। পাকিস্তানের প্রতি আগে যে মোহ ছিল তা দ্রুত কেটে যেতে থাকে। ভাষাকেন্দ্রিক এই ঐক্যই জাতীয়তাবাদের মূলভিত্তি রচনা করে, যা পরবর্তী সময়ে স্বাধীন রাষ্ট্র প্রতিষ্ঠায় গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকে যে আইনের উল্লেখ রয়েছে তার তিনটি বৈশিষ্ট্য ব্যাখ্যা করো।",
          "explanation": "উদ্দীপকে যে আইনের উল্লেখ রয়েছে সেটি হলো ১৯৩৫ সালের 'ভারত শাসন আইন'। উদ্দীপকে কেন্দ্রীয় বিষয়ের ক্ষেত্রে উল্লেখ রয়েছে পররাষ্ট্র, দেশরক্ষা, ডাক, 'তার, রেলপথ, ব্যবসা-বাণিজ্য। আর প্রাদেশিক বিষয়ের ক্ষেত্রে উল্লেখ রয়েছে আইন-শৃঙ্খলা, শিক্ষা, স্বাস্থ্য, কৃষি, বন, সেচ। এ বিষয়গুলো ১৯৩৫ সালের ভারত শাসন আইনকে নির্দেশ করে। ১৯৩৫ সালের ৫ ফেব্রুয়ারি ব্রিটেনের কমন্সসভায় তদানীন্তন ভারত সচিব স্যার স্যামুয়েল হোর একটি বিল উত্থাপন করেন। ২ আগস্ট ব্রিটিশ রাজের সম্মতি লাভের পর বিলটি আইনে রূপান্তরিত হয়। এ আইনটিই ১৯৩৫ সালের ভারত শাসন আইন।ব্রিটিশ ভারতের শাসনতান্ত্রিক বিকাশের ইতিহাসে ১৯৩৫ সালের ভারত শাসন আইনটি ছিল সবচেয়ে দীর্ঘ সংবিধান। এ শাসন আইনে ৪১টি অরন, ১০টি তালিকা এবং ৩২১টি ধারা ছিল। ১৯৩৫ সালের ভারত শাসন আইনের বেশকিছু বৈশিষ্ট্য রয়েছে। উক্ত বৈশিষ্ট্যগুলোর মধ্য থেকে ৩টি বৈশিষ্ট্য ব্যাখ্যা করা হলো- প্রথমত, ১৯৩৫ সালের ভারত শাসন আইনে সর্বপ্রথম ব্রিটিশ ভারতীয় প্রদেশ এবং মিত্র দেশীয় রাজ্যগুলো নিয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। দ্বিতীয়ত, এ আইনে প্রদেশে দ্বৈতশাসন রহিত করে মাউ স্বায়ত্তশাসন প্রদান করা হয়। প্রাদেশিক আইন পরিষদের উপর কেন্দ্রীয় সরকারে ক্ষমতা সীমিত করা হয়। তৃতীয়ত, ১৯৩৫ সালের ভারত শাসন সৃষি আইনের মাধ্যমে কেন্দ্রে দ্বৈতশাসন প্রবর্তিত হয়। কেন্দ্রীয় সরকারের ও বিষয়সমূহকে সংরক্ষিত ও হস্তান্তরিত এ দুইভাগে ভাগ করা হয়।"
        },
        {
          "label": "ঘ",
          "question": "উক্ত আইনে গৃহীত দ্বৈতশাসন ব্যবস্থার ব্যর্থতার কারণসমূহ বিশ্লেষণ করো।",
          "explanation": "উদ্দীপকে ইঙ্গিতকৃত ১৯৩৫ সালের ভারত শাসন আইনে গৃহীত জন দ্বৈতশাসন ব্যবস্থা তথা প্রাদেশিক স্বায়ত্তশাসন বিভিন্ন কারণে অকার্যকর হয়ে পড়েছিল। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৩৫ সালের ভারত শাসন আইন বিশেষ গুরুত্বের দাবিদার। এ আইন প্রকৃতপক্ষে ১৯৩৭ সাল থেকে শুরু করে ১৯৪৭ সালের ১৪ আগস্ট অর্থাৎ ভারতবর্ষ বিভক্ত হওয়ার পূর্ব পর্যন্ত কার্যকর ছিল। এ আইন বিভিন্ন মহলে বহুলভাবে ১ সমালোচিত হয়। ১৯৩৫ সালের ভারত শাসন আইনের মাধ্যমে কেন্দ্রের দ্বৈতশাসন প্রবর্তিত হয়। কেন্দ্রীয় সরকারের বিষয়সমূহ সংরক্ষিত এবং হস্তান্তরিত-এ দু'ভাগে বিভক্ত করা হয়। এ আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। তাই স্বায়ত্তশাসনের কার্যকারিতার পথে ঐ কারণগুলো বাধা হয়ে দাঁড়িয়েছিল। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানিকর্তৃক নিযুক্ত হতেন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা ও বিভাগীয় কর্মকর্তাদের দৌরাত্ম্য, গভর্নরের নিয়ন্ত্রনাধীন আইন- শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় দ্বৈতশাসন তথা প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনোদিনই কার্যকর হয়নি। পরিশেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের দ্বৈতশাসন ব্যবস্থায় প্রাদেশিক প্রশাসনে আনুষ্ঠানিকভাবে স্বায়ত্তশাসন প্রতিষ্ঠা করা হলেও এটি কোনো প্রকৃত এবং পূর্ণাঙ্গ ব্যবস্থা ছিল না। মূলত এ শাসন ব্যবস্থা ছিল একটা আড়ম্বরপূর্ণ প্রহসনমাত্র।"
        }
      ]
    },
    {
      "number": "3",
      "uddipok": "'B' নামক রাষ্ট্রে স্বাধীনতার দুই যুগ পর প্রথম একটি সাধারণ নির্বাচন অনুষ্ঠিত হয়। উক্ত নির্বাচনে একটি জনপ্রিয় রাজনৈতিক দল একক সংখ্যাগরিষ্ঠ আসন পেয়ে বিজয়ী হয়। কিন্তু ক্ষমতাসীন সরকার বিজয়ী দলকে ক্ষমতা হস্তান্তর না করায় বিজয়ী দলের নেতা 'C' নামক স্বাধীন রাষ্ট্র গঠনের ঘোষণা দেন।",
      "tag": "DIN.B 22",
      "sub_questions": [
        {
          "label": "ক",
          "question": "১৯৭২ সালের সংবিধানে বাংলাদেশে কোন পদ্ধতির সরকার প্রবর্তন করা হয়?",
          "explanation": "১৯৭২ সালের সংবিধানে বাংলাদেশে সংসদীয় পদ্ধতির সরকার ব্যবস্থা প্রবর্তন করা হয়।"
        },
        {
          "label": "খ",
          "question": "অপারেশন সার্চলাইট কী? ব্যাখ্যা করো।",
          "explanation": "১৯৭১ সালের ২৫ মার্চ রাতে পাকিস্তানি হানাদার বাহিনী নিরীহ, নিরস্ত্র বাঙালির ওপর যে হত্যাযজ্ঞ চালায়, তা 'অপারেশন সার্চলাইট' নামে পরিচিত। পাকিস্তানের তৎকালীন প্রেসিডেন্ট ইয়াহিয়া খানের নির্দেশে পাকিস্তানি সেনাবাহিনী ১৯৭১ সালের ২৫ মার্চ রাতে রাজারবাগ পুলিশ লাইন, পিলখানার ই পি আর ঘাঁটি, ঢাকা বিশ্ববিদ্যালয় এলাকা, পুরোনো ঢাকার হিন্দুপ্রধান এলাকাসহ পূর্ব বাংলার বিভিন্ন স্থানে ভয়াবহ গণহত্যা চালায়। এ নারকীয় অভিযানের সাংকেতিক নাম ছিল 'অপারেশন সার্চলাইট'।"
        },
        {
          "label": "গ",
          "question": "উদ্দীপকে বর্ণিত নির্বাচনের সাথে তোমার পাঠ্যবইয়ের কোন নির্বাচনের সাদৃশ্য রয়েছে? উক্ত নির্বাচনের ফলাফল বর্ণনা করো।",
          "explanation": "উদ্দীপকে বর্ণিত নির্বাচনের সাথে আমার পাঠ্যবইয়ের ১৯৭০ সালের সাধারণ নির্বাচনের সাদৃশ্য রয়েছে। উদ্দীপকে বলা হয়েছে, 'B' নামক রাষ্ট্রে স্বাধীনতার দুই যুগ পর প্রথম একটি সাধারণ নির্বাচন অনুষ্ঠিত হয়। উক্ত নির্বাচনে একটি জনপ্রিয় রাজনৈতিক দল একক সংখ্যাগরিষ্ঠ আসন পেয়ে 'বিজয়ী হয়। এখানে ১৯৭০ সালের নির্বাচন এবং উক্ত নির্বাচনে আওয়ামী লীগের নিরঙ্কুশ বিজয়ের প্রতি ইঙ্গিত করা হয়েছে। ১৯৭০ সালের নির্বাচন ছিল পাকিস্তান রাষ্ট্রের প্রথম সাধারণ নির্বাচন। প্রাপ্তবয়স্ক এবং ধর্ম-বর্ণ নির্বিশেষে সকলের ভোটাধিকারের ভিত্তিতে এ নির্বাচন অনুষ্ঠিত হয়। পাকিস্তান ১৯৪৭ সালে স্বাধীন হলেও দেশটির জাতীয় পরিষদের প্রথম সাধারণ নির্বাচন অনুষ্ঠিত হয় ১৯৭০ সালে। এ নির্বাচনে সংরক্ষিত মহিলা আসনসহ জাতীয় পরিষদের মোট ৩১৩টি আসন ছিল। পূর্ব পাকিস্তানের জন্য বরাদ্দকৃত ১৬৯টি আসনের মধ্যে ১৬৭টি আসন পেয়ে আওয়াগী লীগ একক সংখ্যাগরিষ্ঠতা অর্জন করে। অন্যদিকে, পশ্চিম পাকিস্তানের ৪টি প্রদেশের মধ্যে বড় বিরোধী দল পিপিপি মোট ৮৮টি আসন পায়। আওয়ামী লীগের এ বিপুল বিজয় পাকিস্তানি শাসকগোষ্ঠীর মধ্যে ক্ষমতা হারানোর ভীতি ছড়িয়ে দেয়। ফলে নির্বাচনের ফলাফল প্রকাশের পর থেকে তারা নতুন ষড়যন্ত্র শুরু করে। বঙ্গবন্ধু শেখ মুজিবুর রহমান তাদের ষড়যন্ত্র বুঝতে পেরে একপর্যায়ে স্বাধীনতা সংগ্রামের ডাক দেন।"
        },
        {
          "label": "ঘ",
          "question": "উদ্দীপকে বর্ণিত নির্বাচন বাংলাদেশের স্বাধীনতাকে ত্বরান্বিত করে- বিশ্লেষণ করো।",
          "explanation": "উদ্দীপকে বর্ণিত নির্বাচন তথা ১৯৭০ সালের সাধারণ নির্বাচন বাংলাদেশের স্বাধীনতাকে ত্বরান্বিত করেছিল। ১৯৭০ সালের সাধারণ নির্বাচনে পূর্ব পাকিস্তানের জনগণের স্বতন্ত্র জাতীয়তাবোধ ও স্বাধিকারের দাবির বহিঃপ্রকাশ ঘটে। এ নির্বাচনে আওয়ামী লীগের অভূতপূর্ব বিজয় পশ্চিমা শাসকগোষ্ঠীর সুদীর্ঘ ২৩ বছরের অত্যাচার ও শোষণের হাত থেকে বাঙালির মুক্তি লাভের আকাঙ্ক্ষারই বহিঃপ্রকাশ। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন অনির্দিষ্টকালের জন্য স্থগিত করা হয়। এর প্রতিবাদে বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানের ভাষণে তিনি বাঙালিকে মুক্তিযুদ্ধের প্রস্তুতি নেওযার আহ্বান জানান। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ ও নিরস্ত্র বাঙালিকে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন ও মুক্তিযুদ্ধের ডাক দেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর সার্বভৌম বাংলাদেশের অভ্যুদয় হয়।' উপরের আলোচনা থেকে এটাই প্রতীয়মান হয়, ১৯৭০ সালের সাধারণ নির্বাচন বাংলাদেশের স্বাধীনতাকে ত্বরান্বিত করে। এ নির্বাচনে আওয়ামী লীগের নিরঙ্কুশ বিজয় বাঙালি জাতিকে মুক্তিযুদ্ধের প্রেরণা জোগায়। তাই বলা যায়, স্বাধীন ও সার্বভৌম বাংলাদেশের অভ্যুদয়ে ১৯৭০ সালের সাধারণ নির্বাচন গুরুত্বপূর্ণ প্রভাব ফেলেছিল।"
        }
      ]
    },
    {
      "number": "4",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "কত সালে যুক্তফ্রন্ট গঠিত হয়?",
          "explanation": "১৯৫৩ সালে যুক্তফ্রন্ট গঠিত হয়।"
        },
        {
          "label": "খ",
          "question": "অসহযোগ আন্দোলন বলতে কী বোঝায়?",
          "explanation": "সরকারের সাথে জনসাধারণের অসহযোগিতামূলক আন্দোলনকে সাধারণভাবে অসহযোগ আন্দোলন নামে অভিহিত করা হয়। উদাহরণ হিসেবে আমরা ১৯৭১ সালের অসহযোগ আন্দোলনের কথা বলতে পারি। সে বছরের মার্চে পাকিস্তানের সামরিক সরকারের বিরুদ্ধে আওয়ামী লীগ ও সাধারণ জনগণ কর্তৃক তৎকালীন পূর্ব পাকিস্তানে অসহযোগ আন্দোলন পরিচালিত হয়। ১ মার্চ পাকিস্তানের জাতীয় পরিষদের অধিবেশন স্থগিতের ঘোষণার পর জনগণের স্বতঃস্ফূর্ত আন্দোলন শুর হলেও আনুষ্ঠানিকভাবে বাসবন্দী শেখ মুজিবুর রহমানের আহ্বানে ২ মার্চে অসহযোগ আন্দোলন শুরু হয়ে ১৫ মার্চ পর্যন্ত চলমান থাকে। এই আন্দোলন মোট ২৫ দিন স্থায়ী হয়।"
        },
        {
          "label": "গ",
          "question": "উদ্দীপকের চিত্রটি কোন আন্দোলনের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত আন্দোলনের সাথে ভাষা আন্দোলনের সামঞ্জস্য পাওয়া যায়। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মা মতবিরোধ শুরু হয়। পাকিস্তানের মোট জনগোষ্ঠীর ৫৬ শতাংশ মানুষের মুখের ভাষাকে বাদ দিয়ে পাকিস্তানি শাসকগোষ্ঠী ৫ম স্থানীয় ভাষা উর্দুকে রাষ্ট্রভাষা করার সিদ্ধান্ত গ্রহণ করে। মোহাম্মদ আলী জিন্নাহ এবং খাজা নাজিমউদ্দীন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণসমাজ এ ঘোষণার প্রতিবাদ জানায় এবং তীব্র আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভঙ্গ করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে দেখা যায়, 'ক' নামক স্বাধীন রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। এর প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে। একইভাবে পাকিস্তানের সংখ্যাগরিষ্ঠের ভাষা বাংলাকে উপেক্ষা করে উর্দুকে রাষ্ট্রভাষা করতে চাইলে পূর্ব পাকিস্তানে (বর্তমান বাংলাদেশ) ভাষা আন্দোলন গড়ে ওঠে। সুতরাং এটি স্পষ্ট যে, উদ্দীপকের ঘটনা ঐতিহাসিক ভাষা আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "বাঙালি জাতীয়তাবাদ বিকাশে উত্ত আন্দোলনের গুরুত্ব বিশ্লেষণ করো।",
          "explanation": "বাঙালি জাতীয়তাবাদ বিকাশে উক্ত আন্দোলন অর্থাৎ ভাষা আন্দোলনের গুরুত্ব অপরিসীম । ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়।পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "5",
      "uddipok": "নবাব পরিবারে বেড়ে ওঠা একজন দূরদর্শী নেতা বঙ্গভঙ্গ ও সর্বভারতীয় মুসলিম লীগ প্রতিষ্ঠায় গুরুত্বপূর্ণ অবদান রাখেন। তিনি বুঝতে পেরেছিলেন যে, শিক্ষা দীক্ষায় উন্নত না হলে এবং জ্ঞান-বিজ্ঞান না শিখলে মুসলমানরা নিজেদের পৃথক অস্তিত্ব বজায় রাখতে পারবে না। তিনি ১৯০৫ সালের বঙ্গভঙ্গে বিশেষ ভূমিকা রাখেন।",
      "tag": "DIN.B 22",
      "sub_questions": [
        {
          "label": "ক",
          "question": "কার উদ্যোগে বেঙ্গল প্যাক্ট চুক্তি স্বাক্ষরিত হয়?",
          "explanation": "দেশবন্ধু চিত্তরঞ্জন দাশের উদ্যোগে বেঙ্গল প্যাক্ট চুক্তি স্বাক্ষরিত হয়।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কী বোঝায়?",
          "explanation": "প্রাদেশিক স্বায়ত্তশাসন বলতে প্রদেশগুলোর নিজস্ব স্বাধীন শাসনব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা, প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "উদ্দীপকে কোন দূরদর্শী নেতার কথা বলা হয়েছে? ব্যাখ্যা করো।",
          "explanation": "উদ্দীপকে ব্রিটিশ ভারতের অন্যতম নেতা নবাব স্যার সলিমুল্লাহর কথা বলা হয়েছে। উদ্দীপকে বলা হয়েছে, নবাব পরিবারে বেড়ে ওঠা একজন দূরদর্শী নেতা বঙ্গভঙ্গ ও সর্বভারতীয় মুসলিম লীগ প্রতিষ্ঠায় গুরুত্বপূর্ণ অবদান রাখেন। তিনি বুঝতে পেরেছিলেন যে, শিক্ষাদীক্ষায় উন্নত না হলে এবং জ্ঞান- বিজ্ঞান না শিখলে মুসলমানরা নিজেদের পৃথক অস্তিত্ব বজায় রাখতে পারবে না। তিনি ১৯০৫ সালের বঙ্গভঙ্গে বিশেষ ভূমিকা রাখেন। এখানে ব্রিটিশ ভারতের অন্যতম নেতা নবাব স্যার সলিমুল্লাহর প্রতি ইঙ্গিত করা হয়েছে। তিনি ১৮৭১ সালের ৭ জুন ঢাকার নবাব পরিবারে জন্মগ্রহণ করেন। তিনি মুসলমানদের ভাগ্যোন্নয়নে গুরুত্বপূর্ণ অবদান রাখেন। নবাব স্যার সলিমুল্লাহ ব্রিটিশ ভারতের ইতিহাসে একজন দ্যুতিময় ব্যক্তিত্ব। তিনি এ উপমহাদেশের বিশেষ করে পূর্ব বাংলার পিছিয়ে পড়া মুসলমানদের অধিকার প্রতিষ্ঠার সংগ্রামের এক অগ্রনায়ক। তিনি ছিলেন মুসলিম জাতীয়তাবাদী নেতা, রাজনীতিবিদ, শিক্ষানুরাগী ও সমাজসেবক। পূর্ব বাংলার মুসলমানদের অবস্থার উন্নতির জন্য তিনি সচেষ্ট ছিলেন। তিনি বুঝতে পারেন ব্রিটিশ ভারতের বাংলা প্রদেশের মুসলমান জনগোষ্ঠী সংখ্যাগরিষ্ঠ হলেও রাজনৈতিক, অর্থনৈতিক ও সামাজিক জীবনে তারা ছিল অবহেলিত ও প্রভাব-প্রতিপত্তিহীন। মুসলমানদের এ অবস্থা তাকে পীড়িত করে। তিনি মুসলমানদের এ অবস্থার পরিবর্তনের জন্য বিভিন্ন প্রচেষ্টা চালান এবং রাজনীতিতে জড়িয়ে পড়েন। তিনি পূর্ব বাংলার মুসলমানদের সার্বিক অবস্থায় উন্নয়নের জন্য বঙ্গভঙ্গের পরিকল্পনা করে ব্রিটিশ সরকারের কাছে সুপারিশ করেন। তার সুপারিশের যথার্থতা বিবেচনা করে ব্রিটিশ সরকার বাংলা প্রেসিডেন্সিকে বিভক্ত করে। ঢাকা হয় পূর্ব বাংলা ও আসাম প্রদেশের রাজধানী। ফলে পূর্ব বাংলার মুসলমানদের মধ্যে প্রাণচাঞ্চল্যের সৃষ্টি হয়। তারা নিজেদের অবস্থার উন্নয়নের স্বপ্ন দেখতে থাকে। চাকরি, ব্যবসায়-বাণিজ্য ও শিক্ষাক্ষেত্রে মুসলমানদের অগ্রগতির এক নতুন যুগের সূচনা হয়।"
        },
        {
          "label": "ঘ",
          "question": "উদ্দীপকে বর্ণিত নেতার অবদানসমূহ বিশ্লেষণ করো।",
          "explanation": "উদ্দীপকে বর্ণিত নেতা অর্থাৎ নবাব স্যার সলিমুল্লাহ মুসলমানদের ভাগ্যোন্নয়নে গুরুত্বপূর্ণ অবদান রাখেন। ব্রিটিশ ভারতের অন্যতম মুসলিম রাজনৈতিক নেতা নবাব স্যার সলিমুল্লাহ অনুধাবন করতে পেরেছিলেন যে, বাংলায় মুসলিম জনগণ সংখ্যাগরিষ্ঠ হওয়া সত্ত্বেও রাজনৈতিক, সামাজিক ও অর্থনৈতিক ক্ষেত্রে ছিল চরম অবহেলিত ও প্রভাব-প্রতিপত্তিহীন। বাঙালি মুসলমানদের এই ঘোরতর দুর্দিনে নবাব স্যার সলিমুল্লাহ পূর্ববঙ্গ ও আসামকে নিয়ে একটি নতুন প্রদেশ গঠনের জন্য সচেষ্ট হন। তিনি মনে করেছিলেন, এর ফলে পূর্ব বাংলার জনগণের আর্থিক অবস্থার উন্নয়ন ঘটবে, তাদের মধ্যে শিক্ষাদীক্ষার ক্ষেত্রে ইতিবাচক পরিবর্তন আসবে। ভারতের বড়লাট লর্ড কার্জনও প্রশাসনিক সুবির্ধাথে বঙ্গকে দুই ভাগে ভাগ করতে সচেষ্ট হন। ফলে ১৯০৫ সালের ১ সেপ্টেম্বর বঙ্গভঙ্গ সম্পন্ন হয়। নবাব স্যার সলিমুল্লাহ উপলব্ধি করেছিলেন যে, বঙ্গভঙ্গ কার্যকর হলেও সচেতন হিন্দু জনগণ এর ঘোর বিরোধিতা, করবে। এজন্যই বঙ্গভঙ্গবিরোধী তৎপরতা মোকাবিলা করার জন্য মোহামেডান প্রভিন্সিয়াল ইউনিয়ন গঠন করেন। এ প্রতিষ্ঠান বঙ্গভঙ্গবিরোধী তৎপরতা রোধ ও মুসলমানদের জন্য স্বতন্ত্র রাজনৈতিক সংগঠন তৈরির ক্ষেত্রে মূল ভূমিকা পালন করে। তিনি বুঝতে পেরেছিলেন যে, শিক্ষাদীক্ষায় ও জ্ঞান-বিজ্ঞানে উন্নত না হলে মুসলমানরা কোনোদিনই নিজেদের পৃথক অস্তিত্ব বজায় রাখতে পারবে না। এজন্য তিনি মুসলমান সমাজে শিক্ষাবিস্তারে মনোযোগী হন। তিনি আহসানউল্লাহ ইঞ্জিনিয়ারিং স্কুল নামে ঢাকায় একটি স্কুল প্রতিষ্ঠা করেন, যা বর্তমানে প্রকৌশল বিশ্ববিদ্যালয়ে পরিণত হয়েছে। মিটফোর্ড হাসপাতাল প্রতিষ্ঠায় তিনি সহযোগিতার হাত বাড়িয়ে দেন। ঢাকা বিশ্ববিদ্যালয় প্রতিষ্ঠায়ও তার উল্লেখ্যযোগ্য অবদান ছিল। এছাড়াও এদেশের দুঃখী ও এতিম শিশুদের জন্য তিনি একটি এতিমখানা প্রতিষ্ঠা করেন। উপরিউক্ত আলোচনার প্রেক্ষিতে বলা যায় যে, মুসলমানদের ভাগ্যোন্নয়নে নবাব স্যার সলিমুল্লাহর গুরুত্বপূর্ণ অবদান ছিল।"
        }
      ]
    },
    {
      "number": "6",
      "uddipok": "জনাব টুম্পা একজন উচ্চপদস্থ সরকারি কর্মকর্তা। তিনি বাংলাদেশ সরকারের সংবিধান স্বীকৃত একটি প্রতিষ্ঠান কর্তৃক আয়োজিত প্রতিযোগিতামূলক পরীক্ষার মাধ্যমে নিয়োগপ্রাপ্ত। উক্ত প্রতিষ্ঠানটি কর্মকর্তা-কর্মচারীদের নিয়োগদান ছাড়াও বদলি, পদোন্নতি ও অন্যান্য কাজের সাথে সংশ্লিষ্ট।",
      "tag": "DIN.B 22",
      "sub_questions": [
        {
          "label": "ক",
          "question": "বাংলাদেশের সংবিধানে রাষ্ট্র পরিচালনার কয়টি মূলনীতির কথা বলা হয়েছে?",
          "explanation": "বাংলাদেশের সংবিধানে রাষ্ট্র পরিচালনার ৪টি মূলনীতির কথা বলা হয়েছে।"
        },
        {
          "label": "খ",
          "question": "জলবায়ু পরিবর্তনের দুটি কারণ লেখো।",
          "explanation": "কোনো স্থান বা অঞ্চলের আবহাওয়ার সব ঋতুর গড় অবস্থা যখন ন পরিবর্তিত হয় এবং মানবজীবনের ওপর নেতিবাচক বা ইতিবাচক প্রভাব বি পড়ে তখন তাকে জলবায়ুর পরিবর্তন বলা হয়। জলবায়ুর পরিবর্তন বর্তমান বিশ্বের অন্যতম প্রধান সমস্যা। জলবায়ু পরিবর্তনের বেশকিছু কারণ রয়েছে। উক্ত কারণগুলোর মধ্যে উল্লেখযোগ্য - দুটি কারণ হলো- অপরিকল্পিত শিল্পায়ন ও নগরায়ন এবং রাসায়নিক দ্রব্যের অতিরিক্ত ব্যবহার। অপরিকল্পিতভাবে নগর ও শিল্পকারখানা গড়ে - তোলার ফলে জলবায়ুর ওপর নেতিবাচক প্রভাব পড়ছে। বিশ্বব্যাপী রাসায়নিক পদার্থ, রাসায়নিক সার, কীটনাশক ইত্যাদির ব্যাপক ব্যবহারের ফলে জলবায়ুর পরিবর্তন ঘটছে।"
        },
        {
          "label": "গ",
          "question": "উদ্দীপকে বাংলাদেশের কোন সাংবিধানিক প্রতিষ্ঠানের ইঙ্গিত রয়েছে?",
          "explanation": "উদ্দীপকে বাংলাদেশের সাংবিধানিক প্রতিষ্ঠান সরকারি কর্মকমিশনের প্রতি ইঙ্গিত করা হয়েছে। উদ্দীপকে বলা হয়েছে, জনাব টুম্পা একজন উচ্চপদস্থ সরকারি কর্মকর্তা। তিনি বাংলাদেশ সরকারের সংবিধান স্বীকৃত একটি প্রতিষ্ঠান কর্তৃক আয়োজিত প্রতিযোগিতামূলক পরীক্ষার মাধ্যমে নিয়োগপ্রাপ্ত। উক্ত প্রতিষ্ঠানটি কর্মকর্তা- কর্মচারীদের নিয়োগদান ছাড়াও বদলি, পদোন্নতি ও অন্যান্য কাজের সাথে সংশ্লিষ্ট। এ প্রতিষ্ঠানটির সাথে বাংলাদেশ সরকারি কর্মকমিশনের সাদৃশ্য রয়েছে। এ কমিশন প্রজাতন্ত্রের কাজে দক্ষ ও উপযুক্ত জনবল নিয়োগের উদ্দেশ্যে প্রাথমিক বাছাই পরীক্ষা, লিখিত ও মৌখিক পরীক্ষা, ডাক্তারি পরীক্ষা, পুলিশি তদন্ত প্রভৃতি কার্যক্রম পরিচালনা করে থাকে। বাংলাদেশ সরকারি কর্মকমিশন একটি সাংবিধানিক প্রতিষ্ঠান। বাংলাদেশ সংবিধানের ১৩৭ নং অনুচ্ছেদে সরকারি কর্মকমিশন গঠনের কথা বলা হয়েছে। এ প্রতিষ্ঠানটি প্রজাতন্ত্রের বেসামরিক কাজের জন্য মেধাবী ও যোগ্য নাগরিকদের বাছাইয়ের কাজ করে। এজন্য সংস্থাটি প্রতিযোগিতামূলক পরীক্ষা নেওয়ার ব্যবস্থা গ্রহণ করে। কর্মকমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস বা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে।"
        },
        {
          "label": "ঘ",
          "question": "দেশ ও জাতিকে একটি সৎ ও মেধাবী প্রশাসন উপহার দিতে উত্ত প্রতিষ্ঠানটির ভূমিকা মূল্যায়ন করো।",
          "explanation": "দেশ ও জাতিকে একটি সৎ ও মেধাবী প্রশাসন উপহার দিতে বাংলাদেশ কর্মকমিশনের ভূমিকা অত্যন্ত তাৎপর্যপূর্ণ। আধুনিক রাষ্ট্র পরিচালনায় সরকার কাঠামোতে দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্মকমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। বাংলাদেশ সরকারি কর্মকমিশন তীক্ষ্ণ ধীশক্তি ও দূরদৃষ্টি সম্পন্ন এবং নিরপেক্ষ ব্যক্তিবর্গের সমন্বয়ে গঠিত। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। উদ্দীপকে বাংলাদেশ সরকারি কর্মকমিশনের কথা বলা হয়েছে। কেননা, বাংলাদেশ সংবিধানের ১৩৭ নং অনুচ্ছেদ অনুযায়ী বাংলাদেশ সরকারি কর্মকমিশন প্রজাতন্ত্রের জন্য প্রার্থীদের বাছাই কার্যক্রম সম্পন্ন করে থাকে। কর্মকর্তা নিয়োগের জন্য বাছাইয়ের কাজ সহজ নয়। একজন ব‍্যক্তির • লব্ধজ্ঞান যাচাই করা অত্যন্ত কঠিন। একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্মকমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে তুলে বাংলাদেশ সরকারব্যবস্থাকে কর্মক্ষম ও সচল করতে সক্ষম হয়। উপরের আলোচনায় প্রতীয়মান হয় যে, দক্ষ ও সৎ প্রশাসন গড়ে তোলার ক্ষেত্রে বাংলাদেশ সরকারি কর্মকমিশনের অবদান তাৎপর্যপূর্ণ।"
        }
      ]
    },
    {
      "number": "7",
      "uddipok": "মি. 'X' বিদেশে দীর্ঘদিন নির্মাণ শ্রমিক হিসেবে কর্মরত ছিলেন। দেশে ফেরার কিছুদিন পর থেকে লক্ষ করলেন তার ওজন কমে যাচ্ছে এবং প্রায়ই তিনি অসুস্থ বোধ করেন। তাকে দেখেও বেশ ক্লান্ত ও অবসাদগ্রস্ত মনে হয়। তাছাড়াও তিনি দীর্ঘদিন জ্বর ও শুকনো কাশিসহ বিভিন্ন শারীরিক সমস্যায় ভুগছেন। এ অবস্থায় হাসপাতালে ভর্তি হলে ডাক্তার বিভিন্ন পরীক্ষা-নিরীক্ষার পর জানান, তার শরীরে রোগ প্রতিরোধ ক্ষমতা ধীরে ধীরে হ্রাস পাচ্ছে।",
      "tag": "DIN.B 22",
      "sub_questions": [
        {
          "label": "ক",
          "question": "বাংলাদেশের সর্বোচ্চ আইন কর্মকর্তার পদবি কী?",
          "explanation": "বাংলাদেশের সর্বোচ্চ আইন কর্মকর্তার পদবি হলো অ্যাটনি জেনারেল।"
        },
        {
          "label": "খ",
          "question": "ইভটিজিং বলতে কী বোঝ?",
          "explanation": "ইভটিজিং বলতে কোনো নারীকে প্রকাশ্যে যেকোনো ধরনের জ্বালাতন বা পরিহাস করাকে বোঝায়। কোনো নারী বা কিশোরীকে অশালীন মন্তব্য করা, ভয় দেখানো, কোনো কিছু ছুঁড়ে দেওয়া, ব্যক্তিত্বে লাগে এমন মন্তব্য করা, রাস্তায় হাঁটতে হাঁটতে ধাক্কা দেওয়া, অশ্লীল অঙ্গভঙ্গি করা, ইঙ্গিতপূর্ণ ইশারা দেওয়া, সিগারেটের ধোঁয়া গায়ে ছোঁড়া, উদ্দেশ্যমূলকভাবে পিছু নেওয়া, অশ্লীলভাবে প্রেম নিবেদন করা, উদ্দেশ্যমূলকভাবে গান বা ছড়া বা কবিতা আবৃত্তি করা, চিঠি লেখা, পথরোধ করে দাঁড়ানো, প্রেমে সাড়া না দিলে হুমকি প্রদান ইত্যাদি ইভটিজিং-এর অন্তর্ভুক্ত।"
        },
        {
          "label": "গ",
          "question": "উদ্দীপকে মি. 'X' যে রোগে আক্রান্ত তার কারণসমূহ উল্লেখ করো।",
          "explanation": "উদ্দীপকের মি. 'X' যে রোগে আক্রান্ত সেটি হলো এইডস (AIDS) রোগ। 'HIV' নামক ভাইরাসের সংক্রমণে একটি মানুষের যে অবস্থার সৃষ্টি হয় তাকেই এইডস বলা হয়। 'HIV' ভাইরাসের সংক্রমণে রোগ প্রতিরোধ ক্ষমতা নষ্ট হয়ে যায় বলে শরীরে অন্য যেকোনো রোগের জীবাণু সহজেই আক্রমণ করতে পারে। এইডস আক্রান্ত ব্যক্তির মধ্যে অন্য রোগের মতোই নানা লক্ষণ দেখা দেয়। যেমন- দ্রুত শরীরের ওজন হ্রাস, দীর্ঘদিন ধরে পাতলা পায়খানা, বারবার জ্বর আসা এবং রাতে শরীরে অতিরিক্ত ঘাম হওয়া, নাসিকাগ্রন্থি ফুলে যাওয়া, অত্যধিক দুর্বলতা, স্মৃতিশক্তি লোপ পাওয়া, হজমশক্তি কমে যাওয়া, স্মরণশক্তি ও বুদ্ধিমত্তা লোপ, শুকনো কাশি হওয়া ইত্যাদি। উদ্দীপকের বিদেশফেরত মি. 'X'-এর ওজন কমে যাচ্ছে এবং তিনি প্রায়ই অসুস্থবোধ করেন। এ ছাড়াও তিনি জ্বর ও শুকনো কাশিসহ বিভিন্ন শারীরিক সমস্যায় ভুগছেন। ডাক্তারি পরীক্ষার মাধ্যমে তিনি জানতে পারেন তার রোগ প্রতিরোধ ক্ষমতা ধীরে ধীরে হ্রাস পাচ্ছে। মি. 'X'-এর শারীরিক অবস্থা থেকে বোঝা যায়, তিনি এইডস রোগে আক্রান্ত। এ রোগে আক্রান্ত হওয়ার অনেকগুলো কারণ রয়েছে। যেমন- 'HIV' ভাইরাসে আক্রান্ত ব্যক্তির সাথে অনিরাপদ যৌন মিলন এবং তার রক্ত গ্রহণ করলে। উক্ত ভাইরাসে আক্রান্ত ব্যক্তির ব্যবহৃত সুচ, সিরিঞ্জ, ব্রাশ, দাঁড়ি কামানোর ব্রেড ইত্যাদি ব্যবহার করলে একজন সুস্থ ব্যক্তিও আক্রান্ত হতে পারে। এছাড়াও শিশু জন্মের পূর্বে মা 'HIV' তে আক্রান্ত হলে অথবা আক্রান্ত মায়ের দুধ পান করলে শিশুরও এইডস হতে পারে।"
        },
        {
          "label": "ঘ",
          "question": "উদ্দীপকে বর্ণিত রোগের বিস্তার রোধে কী কী পদক্ষেপ নেয়া যেতে পারে তা বর্ণনা করো।",
          "explanation": "উদ্দীপকে বর্ণিত রোগ তথা 'এইডস'-এর বিস্তার রোধে নানামুখী পদক্ষেপ নেওয়া যেতে পারে। বর্তমানে এইডস একটি মারাত্মক রোগ, যা বিশ্বব্যাপী আতঙ্কের সৃষ্টি করেছে। এ রোগের প্রতিষেধক এখনও আবিষ্কার হয়নি। এ রোগ প্রতিরোধকল্পে উন্নত দেশসহ তৃতীয় বিশ্বের চিকিৎসা বিজ্ঞানীরা গবেষণা চালিয়ে যাচ্ছেন। তবে বর্তমানে এ রোগের ছোবল থেকে রক্ষা পেতে হলে নাগরিকদের সচেতন হয়ে কিছু পদক্ষেপ গ্রহণ করতে হবে। এইডস রোগের বিস্তার রোধে ধর্মীয় অনুশাসন সবচেয়ে বড় ভূমিকা রাখতে পারে। একমাত্র ধর্মীয় অনুশাসন মেনে চললে মানুষ পারিবারিক জীবনে বিশ্বস্ত থাকে। সেইসাথে অনিরাপদ ও বিবাহ-বর্হিভূত শারীরিক সম্পর্ক থেকে বিরত থাকে। এছাড়া সুচ কিংবা সিরিঞ্জ ব্যবহারে সতর্কতা অবলম্বন করলে এইডস এ আক্রান্ত হওয়ার আশঙ্কা কম থাকে। এইডস আক্রান্ত ব্যক্তির রক্ত কোনো রোগীর শরীরে প্রবেশ করানো যাবে না। এইডস আক্রান্ত ব্যক্তির ক্ষেত্রে ব্যবহৃত সূচ, সিরিঞ্জ ও অন্যান্য অপারেশন যন্ত্রপাতি জীবাণুমুক্ত করে ব্যবহার করতে হবে। এ রোগ থেকে মুক্ত থাকতে হলে পারিবারিক মূল্যবোধ রক্ষা করতে হবে। দাম্পত্য জীবনে বিশ্বস্ত থাকতে হবে, মাদকদ্রব্য সেবন থেকে বিরত থাকতে হবে এবং সমকামিতার কুফল সম্পর্কে প্রচার-প্রচারণা চালাতে হবে। এছাড়াও এইডসের কারণ ও এর প্রভাব সম্পর্কে সচেতন ও সজাগ থাকতে হবে। এইডস প্রতিরোধে জনমত গড়ে তুলতে হবে। এইডস সংক্রমণের আশঙ্কা আছে এমন কারণ থেকে নিজে দূরে থাকতে হবে এবং অন্যকেও এ ব্যাপারে সাহায্য করতে হবে। পরিশেষে বলা যায়, উপরে আলোচিত বিষয়গুলো সম্পর্কে সতর্ক থুাকলে এবং যথাযথভাবে মেনে চললে মরণব্যাধি 'এইডস' এর বিস্তার রোধ করা সম্ভব।"
        }
      ]
    },
    {
      "number": "8",
      "uddipok": "একাদশ শ্রেণির একজন ছাত্র হুইল চেয়ারে বসে ক্লাস করে ও পরীক্ষা দেয়। জন্মগতভাবেই তার পায়ের আকৃতি ও গড়ন স্বাভাবিক মানুষের মতো দাঁড়িয়ে থাকার উপযোগী নয়। এরূপ প্রতিবন্ধী ব্যক্তিদের প্রতি আমাদের মানবিক আচরণ করা উচিত।",
      "tag": "DIN.B 22",
      "sub_questions": [
        {
          "label": "ক",
          "question": "AIDS এর ভাইরাসের নাম কী?",
          "explanation": "AIDS-এর ভাইরাসের নাম হলো 'HIV."
        },
        {
          "label": "খ",
          "question": "দুর্নীতি বলতে কী বোঝায়?",
          "explanation": "দুর্নীতি বলতে ব্যক্তিগত স্বার্থ হাসিলের উদ্দেশ্যে ক্ষমতার অপব্যবহার করাকে বোঝায়। নীতি বা আইনবিৰুদ্ধ কাজ করাই হলো দুর্নীতি। দুর্নীতি একধরনের সামাজিক ব্যাধি। ব্যক্তি বা গোষ্ঠীকর্তৃক অবৈধ পন্থায় নীতি বহির্ভূত বা নেয়ার্থবিরোধী কাজই দুর্নীতি। যেমন- ঘুষ ও স্বজনপ্রীতি উভয় কাজই দুর্নীতি। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত স্বার্থ বা লাভের জন্য কার্যালয়ের অপব্যবহারকে বোঝায়। প্রভাব খাটিয়ে ক্ষমতা অপব্যবহার করে ব্যক্তিগত সুবিধা অর্জনকেও দুর্নীতি বলে।"
        },
        {
          "label": "গ",
          "question": "উদ্দীপকে বর্ণিত শিক্ষার্থী কোন ধরনের সমস্যায় আক্রান্ত? ব্যাখ্যা করো।",
          "explanation": "উদ্দীপকে বর্ণিত শিক্ষার্থী যে ধরনের সমস্যায় আক্রান্ত তা হলো শারীরিক প্রতিবন্ধিতা। যাদের মধ্যে নিম্নবর্ণিত লক্ষণসমূহের মধ্যে এক বা একাধিক লক্ষণ দেখা যাবে তারা 'শারীরিক প্রতিবন্ধী' বলে বিবেচিত হবে। যথা- (ক) একটি বা উভয় হাত বা পা না থাকা; (খ) কোনো হাত বা পা পূর্ণ বা আংশিকভাবে অবশ অথবা গঠনগতভাবে এমন ত্রুটিপূর্ণ বা দুর্বল যে, দৈনন্দিন সাধারণ কাজ-কর্ম বা সাধারণ চালচলন বা ব্যবহার ক্ষমতা আংশিক বা পূর্ণভাবে ব্যাহত হয়; (গ) স্নায়ুবিক অসুবিধার কারণে স্বায়াভাবে শারীরিক ভারসাম্য না থাকা। উদ্দীপকে বলা হয়েছে, একাদশ শ্রেণির একজন ছাত্র হুইল চেয়ারে বসে ক্লাস ও পরীক্ষা দেয়। জন্মগতভাবেই তার পায়ের আকৃতি ও গড়ন স্বাভাবিক মানুষের মতো দাঁড়িয়ে থাকার উপযোগী নয়। উক্ত শিক্ষার্থীর সমস্যা থেকে বোঝা যায়, সে একজন শারীরিক প্রতিবন্ধী। শারীরিক প্রতিবন্ধীরা একজন সুস্থ স্বাভাবিক মানুষের মতো বুদ্ধিবৃত্তিক কাজকর্ম করতে পারেন।"
        },
        {
          "label": "ঘ",
          "question": "উক্ত বৈশিষ্ট্যসম্পন্ন ব্যক্তিদের জন্য আমাদের করণীয়সমূহ বিশ্লেষণ করো।",
          "explanation": "উত্ত বৈশিষ্ট্যসম্পন্ন ব্যক্তি তথা শারীরিক প্রতিবন্ধীদের জন্য আমাদের অনেককিছু করণীয় রয়েছে। প্রতিবন্ধীরা আমাদের সমাজেরই অবিচ্ছেদ্য অংশ। এদেরকে সমাজের উন্নয়নমূলক কর্মকাণ্ডে অন্তর্ভুক্ত করা প্রয়োজন। তাহলেই দেশের সার্বিক উন্নয়ন সম্ভব। আর এজন্য সর্বস্তরের মানুষের সহযোগিতা একান্ত প্রয়োজন। প্রতিবন্ধী সমস্যা সমাধানের জন্য প্রথমেই দরকার সামাজিক সচেতনতা। প্রতিবন্ধীরাও যে মানুষ এ ধারণা সমাজের সর্বস্তরের মানুষের মাঝে জাগ্রত হলে তাদের মধ্যকার প্রতিবন্ধী বিষয়ক কুসংস্কার দূর হবে। এছাড়া মূলধারার শিক্ষাপ্রতিষ্ঠানগুলোকে প্রতিবন্ধীদের জন্য উন্মুক্ত রাখতে হবে। প্রতিবন্ধীদের জন্য পরিবারভিত্তিক সেবা ও কমিউনিটিভিত্তিক পুনর্বাসনের বিস্তার ঘটাতে হবে। প্রতিবন্ধী ও তাদের পরিবারগুলোকে আর্থিক ও মানসিক সহায়তা দিতে হবে। এতে তারা আত্মপ্রত্যয়ী হবে। যেসব প্রতিবন্ধীদের কাজ করার ক্ষমতা আছে তাদের কাজের জন্য প্রশিক্ষণ দিয়ে কাজে যোগদানের ব্যবস্থা করে দিতে হবে। কর্মক্ষেত্রে তারা যাতে সমান অধিকার ও মর্যাদা পায় সে বিষয়টিও লক্ষ রাখতে হবে। যেসব প্রতিবন্ধীরা শিক্ষাক্ষেত্রে প্রতিভার স্বাক্ষর রাখছে তাদেরকে উচ্চশিক্ষার ব্যবস্থা করতে হবে। প্রতিবন্ধী সমস্যা সমাধানে সবচেয়ে প্রয়োজনীয় বিষয় হলো প্রতিবন্ধীবান্ধব আইন প্রণয়ন ও প্রয়োগ। এ আইনের মাধ্যমে প্রতিবন্ধীদের একটি রাষ্ট্রীয় নিরাপত্তা বলয়ের মধ্যে আনতে হবে।"
        }
      ]
    },
    {
      "number": "9",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "সর্বভারতীয় মুসলিম লীগ প্রতিষ্ঠিত হয় কত সালে?",
          "explanation": "'সর্বভারতীয় মুসলিম লীগ' প্রতিষ্ঠিত হয় ১৯০৬ সালে।"
        },
        {
          "label": "খ",
          "question": "প্রতিবন্ধীর ধারণা ব্যাখ্যা করো।",
          "explanation": "যে বর্তমান সময়ে প্রতিবন্ধীদের বোঝানোর জন্য বহুল ব্যবহৃত ইংরেজি শব্দ হচ্ছে 'Person with Special Needs'। এর বাংলা প্রতিশব্দ হলো 'বিশেষ চাহিদাসম্পন্ন ব্যক্তি'। সাধারণভাবে বলা হয়, যার মাঝে প্রতিবন্ধকতা বিরাজমান তিনিই প্রতিবন্ধী; সে প্রতিবন্ধকতা যত সামান্যই হোক না কেন। প্রকৃতপক্ষে অসুখে, দুর্ঘটনায়, চিকিৎসা ত্রুটি বা জন্মগতভাবে যদি কোনো ব্যক্তির শারীরিক বা মানসিক অবস্থা ক্ষতিগ্রস্ত হওয়ার মাধ্যমে কর্মক্ষমতা আংশিক বা সম্পূর্ণভাবে লোপ পায় অথবা তুলনামূলকভাবে কম হয় তাহলে সেই ব্যক্তিকে প্রতিবন্ধী ব্যক্তি বলা হয়।"
        },
        {
          "label": "গ",
          "question": "উদ্দীপকে কোন দেশের সংবিধানকে নির্দেশ করা হয়েছে? ব্যাখ্যা করো।",
          "explanation": "হ্যাঁ, উদ্দীপকের সাথে আমার পঠিত বাংলাদেশ সংবিধানের সাদৃশ্য আছে। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। বঙ্গবন্ধু সরকারের নেতৃত্বে মাত্র ৯ মাসে সদিচ্ছা, আন্তরিকতা আর জনগণের কাছে দেওয়া প্রতিশ্রুতির প্রতি সৎ থেকে বিশ্বের অন্যতম শ্রেষ্ঠ সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। এতে রাষ্ট্র পরিচালনার মূলনীতিসমূহ সুস্পষ্টভাবে লিপিবদ্ধ করা হয়েছে। সংবিধানের দ্বিতীয় ভাগের ৮ নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। এই সংবিধান জনগণের মৌলিক অধিকারের নিশ্চয়তা প্রদান করেছে। উদ্দীপকে বলা হয়েছে, 'X' রাষ্ট্রের স্বাধীনতার পর রাষ্ট্রটি দ্রুততম সময়ের মধ্যে একটি সংবিধান প্রণয়ন করে। যা বাংলাদেশের সংবিধানের ইঙ্গিতবহ। কেননা ১৯৭১ সালে স্বাধীনতা লাভের পর ১৯৭২ সালের মধ্যেই বাংলাদেশের সংবিধান প্রণীত হয়েছিল। আবার, উক্ত রাষ্ট্রের সংবিধানে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্র পরিচালনার মূলনীতি হিসেবে রাখা হয় যা বাংলাদেশ সংবিধানেরও মূলনীতি।"
        },
        {
          "label": "ঘ",
          "question": "উদ্দীপকে বর্ণিত সংবিধানের প্রধান প্রধান বৈশিষ্ট্যসমূহ বিশ্লেষণ করো।",
          "explanation": "উদ্দীপকে বর্ণিত সংবিধান তথা বাংলাদেশ সংবিধানের বেশকিছু বৈশিষ্ট্য রয়েছে। ১৯৭১ সালে স্বাধীনতা লাভের পর গণপ্রজাতন্ত্রী বাংলাদেশের মূল দলিল হিসেবে সংবিধান প্রণয়ন করা হয়েছে। ১৯৭২ সালের এ সংবিধানটি স্বাধীন ও সার্বভৌম বাংলাদেশের সংবিধান হিসেবে স্বকীয় বৈশিষ্ট্যে মহিমান্বিত। বাংলাদেশের সংবিধান লিখিত এবং সংক্ষিপ্ত। এ সংবিধানে ১৫৩টি অনুচ্ছেদ, ১১টি ভাগ, ১টি প্রস্তাবনা ও ৭টি তফসিল রয়েছে। এ সংবিধানে বাংলাদেশকে একটি স্বাধীন ও সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। এখানে বলা হয়েছে, জনগণই সকল ক্ষমতার উৎস। জনগণের দ্বারা নির্বাচিত প্রতিনিধিগণ দেশের শাসনকার্য পরিচালনা করবে। বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই- তৃতীয়াংশের ভোট প্রয়োজন হয়। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। এ অধিকার নিশ্চিত করার জন্য সংবিধানের তৃতীয় ভাগের ২৭ থেকে ৪৪ নং অনুচ্ছেদ পর্যন্ত মোট ১৮টি মৌলিক অধিকার সন্নিবেশ করা হয়েছে। বাংলাদেশের সংবিধান রাষ্ট্রের সর্বোচ্চ আইন। কারণ সংবিধানের ধারার সাথে দেশের প্রচলিত কোনো আইনের সংঘাত সৃষ্টি হলে সেক্ষেত্রে সংবিধান প্রাধান্য পাবে। ১৯৭২ সালের সংবিধানে রাষ্ট্র পরিচালনার মূলনীতিসমূহ সুস্পষ্টভাবে, লিপিবদ্ধ করা হয়েছে। সংবিধানের দ্বিতীয় ভাগের ৮ নং অনুচ্ছেদে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রীয় মূলনীতি হিসেবে ঘোষণা করা হয়েছে। সুতরাং বলা যায়, উপরে আলোচিত বৈশিষ্ট্যগুলো ছাড়াও বাংলাদেশ সংবিধানের আরো কিছু বৈশিষ্ট্য রয়েছে।"
        }
      ]
    },
    {
      "number": "10",
      "uddipok": "'Y' রাষ্ট্রের একজন অবিসংবাদিত নেতা দেশটির স্বাধীনতা অর্জনে বলিষ্ঠ ভূমিকা রাখেন। তিনি দেশটির শোষিত জনগণের মুক্তির জন্য সরকারের নিকট কিছু দাবি তুলে ধরেন। এ দাবির সমর্থনে ক্রমশ দেশটির অবহেলিত ও স্বাধীনতাকামী মানুষের মধ্যে জাতীয়তাবাদী আন্দোলন গড়ে উঠতে থাকে।",
      "tag": "DIN.B 22",
      "sub_questions": [
        {
          "label": "ক",
          "question": "১৯৫৪ সালের নির্বাচনে যুক্তফ্রন্ট কতটি আসন লাভ করে?",
          "explanation": "১৯৫৪ সালের নির্বাচনে যুক্তফ্রন্ট ২২৩টি আসন লাভ করে।"
        },
        {
          "label": "খ",
          "question": "বঙ্গভঙ্গ রদের দুটি কারণ লেখো।",
          "explanation": "বঙ্গভঙ্গ রদের বেশকিছু কারণের মধ্যে উল্লেখযোগ্য দুটি কারণ হলো- হিন্দু সম্প্রদায়ের বিরোধিতা এবং স্বদেশি আন্দোলন। জমিদার, উচ্চশিক্ষিত ও ব্যবসায়িক হিন্দু সম্প্রদায়ের বিরোধিতার কারনে বঙ্গভঙ্গ রদ করা হয়। বঙ্গভঙ্গের ফলে মুসলিম জনগোষ্ঠী বেশি উপকৃত হলে ব্যবসায়িক ও কায়েমি স্বার্থবাদী হিন্দুদের তীব্র বিরোধিতা উগ্র জাতীয়তাবাদী এবং সন্ত্রাসবাদী কর্মকান্ডের ফলে ব্রিটিশরাজ হিন্দুদের কাছে নতি স্বীকার করে বঙ্গভঙ্গ রদের সিদ্ধান্ত নেন। এছাড়া স্বদেশি আন্দোলনে উদ্বুদ্ধ হয়ে ভারতের জনগণ ব্রিটিশ পণ্য বর্জনের মাধ্যমে ব্রিটিশ মিল মালিকদের ওপর চাপ সৃষ্টি করে। এতে সমস্ত কল-কারখানা ও মিল ফ্যাক্টরিতে অচলাবস্থার সৃষ্টি হয়। ফলে ১৯১১ সালের ১২ ডিসেম্বর বঙ্গভঙ্গ রদ করা হয়।"
        },
        {
          "label": "গ",
          "question": "উদ্দীপকে বর্ণিত নেতার সাথে তোমার পাঠ্যবইয়ের কোন নেতার সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত নেতার সাথে আমার পঠিত জাতির পিতা বঙ্গবন্ধু শেখ মুজিবুর রহমানের সামঞ্জস্য রয়েছে। বঙ্গবন্ধু শেখ মুজিবুর রহমান ছেলেবেলা থেকেই সাহসী ও প্রতিবাদী এবং অন্যায়ের সাথে আপসহীন ছিলেন। স্বাধীন বাংলাদেশ প্রতিষ্ঠায় তিনি মুখ্য ভূমিকা পালন করেন। ভাষা আন্দোলন থেকে শুরু করে বাংলাদেশ রাষ্ট্র বিনির্মাণের পেছনে প্রতিটি আন্দোলন- সংগ্রামে তাঁর ভূমিকা ছিল সক্রিয়। তাঁর উত্থাপিত ছয় দফা দাবিতে বাঙালির আশা-আকাঙ্ক্ষার প্রতিফলন ঘটে এবং বাঙালি নিজেদের অধিকার সচেতন হয়ে ওঠে। এই ছয় দফার ভিত্তিতেই ১৯৭০ সালের নির্বাচনে আওয়ামী লীগ একচেটিয়া বিজয় অর্জন করে। কিন্তু পাকিস্তান সরকার ক্ষমতা হস্তান্তর না করায় বঙ্গবন্ধু অসহযোগ আন্দোলনের ডাক দেন এবং ৭ মার্চের ভাষণে বাঙালিদের মুক্তিযুদ্ধের প্রস্তুতি মেওয়ার আহ্বান জানান। এ প্রেক্ষাপটে পাকিস্তানি সামরিক বাহিনী ১৯৭১ সালের ২৫ মার্চ বাঙালি জাতির ওপর অপারেশন সার্চলাইট নামে গণহত্যা শুরু করে। ফলে বক্তাবন্ধু ২৬ মার্চ প্রথম প্রহরে বাংলাদেশের স্বাধীনতার ঘোষণা দেন। তাঁর এ ঘোষণায় সাড়া দিয়ে বাংলাদেশের আপামর স জনসাধারণ মুক্তিযুদ্ধে অংশগ্রহণ করে দেশকে শত্রুমুক্ত করে। উদ্দীপকে উল্লেখিত অবিসংবাদিত নেতা 'ক' ছিলেন প্রতিবাদী ও আপসহীন। দেশের স্বাধীনতা আন্দোলনে তাঁর অবদান অবিস্মরণীয়। এই নেতার নির্দেশেই দেশের আপামর জনগণ মুক্তিযুদ্ধে ঝাঁপিয়ে পড়েছিল। উদ্দীপকের এসব তথ্যের সাথে জাতির পিতা বঙ্গবন্ধু শেখ মুজিবুর রহমানের মিল রয়েছে। তাই বলা যায়, উদ্দীপকে বর্ণিত নেতার সাথে আমার পাঠ্যবইয়ের নেতা জাতির পিতা বঙ্গবন্ধু শেখ মুজিবুর রহমানের মিল রয়েছে।"
        },
        {
          "label": "ঘ",
          "question": "বাংলাদেশের স্বাধীনতা অর্জনে উক্ত নেতার অবদান মূল্যায়ন করো।",
          "explanation": "উত্ত মহান নেতা অর্থাৎ বঙ্গবন্ধু শেখ মুজিবুর রহমান ও বাংলাদেশের স্বাধীনতা এক সূত্রে গাঁথা। স্বাধীন বাংলাদেশ গঠনে বঙ্গবন্ধু শেখ মুজিবুর রহমানের অবদান। বঙ্গবন্ধুর দৃঢ় ও বলিষ্ঠ নেতৃত্বেই বাংলাদেশ স্বাধীনতা অর্জনে সক্ষম হয়েছিল। বাঙালির স্বাধিকার আদায়ে আন্দোলন করায় তিনি পাকিস্তানের শাসকগোষ্ঠীর প্রধান শত্রুতে পরিণত হন। ভোগ করেন জেল, জুলুম ও অত্যাচার। ভাষা আন্দোলন থেকে শুরু করে পূর্ব বাংলার প্রতিটি আন্দোলন-সংগ্রামে তিনি ছিলেন অগ্রসৈনিক। ১৯৬৬ সালে তার উত্থাপিত ছয় দফা দাবিতে বাঙালির আশা-আকাঙ্ক্ষার প্রতিফলন ঘটে এবং বাঙালি নিজেদের অধিকার আদায়ে সচেতন হয়ে ওঠে। যার ফলাফল দেখা যায় •১৯৭০ সালের সাধারণ নির্বাচনে বঙ্গবন্ধুর নেতৃত্বে আওয়ামী লীগের নিরঙ্কুশ বিজয়ের মধ্যে। নির্বাচনে আওয়ামী লীগ বিজয় লাভ করলেও বঙ্গবন্ধু ক্ষমতায় যেতে পারেননি। এরপর পাক-সরকারের অন্যায় অবিচারের বিরুদ্ধে তিনি সোচ্চার হয়ে ওঠেন এবং অসহযোগ আন্দোলনের ডাক দেন। এরই প্রেক্ষিতে তিনি ১৯৭১ সালের ৭ মার্চ তৎকালীন রেসকোর্স ময়দানে ঐতিহাসিক ভাষণ প্রদান করেন। তাঁর এ ভাষণ বাঙালি জাতিকে স্বাধীনতার মন্ত্রে উজ্জীবিত করে। ১৯৭১ সালের ২৫ মার্চ অপারেশন সার্চলাইটের ঘটনার প্রেক্ষিতে ২৬ মার্চ প্রথম প্রহরে পাক-হানাদারদের নিকট বন্দি হওয়ার পূর্বেই তিনি স্বাধীনতার ঘোষণা দেন। তাঁর এ ঘোষণায় সাড়া দিয়ে বাংলাদেশের আপামর জনসাধারণ মুক্তিযুদ্ধে অংশগ্রহণ করে দীর্ঘ নয় মাস রক্তক্ষয়ী যুদ্ধের মাধ্যমে ১৬ ডিসেম্বর বাঙালি অর্জন করে তাদের চূড়ান্ত বিজয়। উপরের আলোচনায় প্রতীয়মান হয় যে, বাংলাদেশের স্বাধীনতা ও বিজয় অর্জনে বঙ্গবন্ধু শেখ মুজিবুর রহমান অনন্য ভূমিকা পালন করেন। তাই বলা যায়, বঙ্গবন্ধু শেখ মুজিবুর রহমান ও বাংলাদেশের স্বাধীনতা এক সূত্রে গাঁথা।"
        }
      ]
    },
    {
      "number": "11",
      "uddipok": "'H' রাষ্ট্রের জাতীয়তাবাদী আন্দোলনকে স্তব্ধ করে দেয়ার জন্য শাসকগোষ্ঠী তাদের জনপ্রিয় নেতার বিরুদ্ধে রাষ্ট্রদ্রোহিতার মামলা করে। শাসকগোষ্ঠীর এ প্রহসনমূলক ও সাজানো মামলা ঐ আন্দোলনকে আরো বেগবান করে। এ আন্দোলনের সাথে যুক্ত হয় ছাত্রদের কিছু দাবি। ফলে সমগ্র দেশে ছড়িয়ে পড়ে এ গণআন্দোলন। অবশেষে এ আন্দোলনের মুখে টিকতে না পেরে ক্ষমতাসীন স্বৈরাচারী সরকার ক্ষমতা ছেড়ে দিতে বাধ্য হয়।",
      "tag": "DIN.B 22",
      "sub_questions": [
        {
          "label": "ক",
          "question": "আগরতলা মামলায় মোট কতজন আসামী ছিল?",
          "explanation": "আগরতলা মামলায় মোট আসামী ছিলেন ৩৫ জন।"
        },
        {
          "label": "খ",
          "question": "ছয় দফা কর্মসূচির দুটি দফা বর্ণনা করো।",
          "explanation": "১৯৬৬ সালের ৫-৬ ফেব্রুয়ারি লাহোরে অনুষ্ঠিত রাজনৈতিক দলগুলোর সম্মেলনে বঙ্গবন্ধু শেখ মুজিবুর রহমান ৬ দফা কর্মসূচি ঘোষণা করেন। 'ছয় দফা কর্মসূচির ২য় ও ৩য় দফা বর্ণনা করা হলো- ২য় দফায় উল্লেখ করা হয়, যুক্তরাষ্ট্রীয় সরকারে কেন্দ্রের অধীনে কেবল দুটি বিষয় থাকবে দেশরক্ষা ও পররাষ্ট্র। সরকারের অবশিষ্ট বিষয়গুলোর প্রদেশসমূহের হাতে ন্যস্ত থাকবে। ৩য় দফায় বলা হয়, দেশের দুই অংশের জন্য দুটি পৃথক তবে সহজে বিনিয়োগযোগ্য মুদ্রা থাকবে। অথবা পূর্ব পাকিস্তান থেকে পশ্চিম পাকিস্তানে মূলধন পাচার বন্ধের জন্য একটি ফেডারেল রিজার্ভ ব্যাংকের মাধ্যমে দুই অঞ্চলের জন্য একই মুদ্রা ব্যবস্থা থাকবে।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন আন্দোলনের মিল পাওয়া যায়? ব্যাখ্যা করো।",
          "explanation": "উদ্দীপকের আন্দোলনের সাথে আমার পাঠ্যবইয়ের ১৯৬৯ সালের গণঅভ্যুত্থানের মিল পাওয়া যায়। উদ্দীপকে বলা হয়েছে, 'H' রাষ্ট্রের জাতীয়তাবাদী আন্দোলনকে স্তব্ধ করে দেয়ার জন্য শাসকগোষ্ঠী তাদের জনপ্রিয় নেতার বিরুদ্ধের রাষ্ট্রদ্রোহিতার মামলা করে। ফলে দেশটির সর্বস্তরের জনগণ সমগ্র দেশজুড়ে গণআন্দোলন শুরু করে। অবশেষে আন্দোলনের মুখে টিকতে না পেরে ক্ষমতাসীন স্বৈরাচারী সরকার ক্ষমতা ছেড়ে দিতে বাধ্য হয়। এখানে ১৯৬৯ সালে সংঘটিত গণঅভ্যুত্থানের প্রতি ইঙ্গিত করা হয়েছে। পাকিস্তান সৃষ্টির পর থেকে শাসকগোষ্ঠী পূর্ব পাকিস্তানের প্রতি বৈষম্যমূলক নীতি অনুসরণ করতে থাকে। এ বৈষম্যের প্রতিবাদে এবং বাঙালির স্বায়ত্তশাসনের দাবিতে বঙ্গবন্ধু শেখ মুজিবুর রহমান-ছয় দফা দাবি উত্থাপন করে। পাকিস্তানি শাসকগোষ্ঠীর শাসন-শোষণ ও বঞ্চনার হাত থেকে বাঙালি জাতিকে মুক্ত করতে ১৯৬৬ সালে লাহোরে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ছয় দফা দাবি উত্থাপন করেন। পাকিস্তান সরকার একে 'বিচ্ছিন্নতাবাদী কর্মসূচি' হিসেবে আখ্যায়িত করে। ৬ দফা আন্দোলনকে ব্যর্থ করার জন্য ১৯৬৮ সালের জানুয়ারি মাসে আইয়ুব সরকার বঙ্গবন্ধু শেখ মুজিবুর রহমানকে এক নম্বর আসামি করে ৩৫ জন বাঙালি সামরিক-বেসামরিক ব্যক্তির নামে আগরতলা মামলা দায়ের করে। এই মিথ্যা মামলা প্রত্যাহার এবং আইয়ুব খানের পদত্যাগ, ১৯৬২ সালের সংবিধান বাতিল, 'এক ব্যক্তি এক ভোটের' ভিত্তিতে সংসদীয় গণতন্ত্র প্রতিষ্ঠার জন্য পূর্ব বাংলার জনগণ সর্বাত্মক গণআন্দোলন গড়ে তোলে। এই আন্দোলনই '৬৯ সালের গণঅভ্যুত্থান' নামে খ্যাত। গণঅভ্যুত্থানের কারণে আইয়ুব খান পদত্যাগ করতে বাধ্য হন।"
        },
        {
          "label": "ঘ",
          "question": "উদ্দীপকে বর্ণিত আন্দোলনের ফলাফল বিশ্লেষণ করো।",
          "explanation": "পাকিস্তানের রাজনীতিতে উক্ত আন্দোলন অর্থাৎ ১৯৬৯ সালের গণঅভ্যুত্থানের প্রভাব ছিল সুদূরপ্রসারী। ১৯৬৯ সালের গণঅভ্যুত্থানের ফলে পাকিস্তানের সামরিক শাসক আইয়ুব খান পদত্যাগ করতে বাধ্য হন। এর পূর্বে তিনি ঐতিহাসিক আগরতলা মামলা তুলে নেন। এ গণআন্দোলনের মাধ্যমে পূর্ব পাকিস্তানের রাজনৈতিক নেতাদের আত্মবিশ্বাস বেড়ে যায়। জনস্বার্থ নিয়ে আন্দোলন করার কারণে নেতৃবৃন্দ জনগণের খুব কাছে চলে যান এবং তাদের মন জয় করেন। আওয়ামী লীগের প্রধান বঙ্গবন্ধু শেখ মুজিবুর রহমানের-রাজনৈতিক জীবনে ১৯৬৯ সালের গণআন্দোলনের ব্যাপক প্রভাব পড়ে। তিনি বাংলার জনগণের অবিসংবাদিত নেতা হয়ে ওঠেন। উদ্দীপকে উল্লিখিত ঘটনা অর্থাৎ ১৯৬৯ সালের গণঅভ্যুত্থানে রাজপথে নেমে অংশ নেওয়ার মাধ্যমে পাকিস্তানি পুলিশ ও সেনাদের সম্পর্কে বাঙালি জনসাধারণের মধ্যে যে ভীতি ছিল, তা অনেকটা হ্রাস পায়। পাশাপাশি তাদের মনে স্বাধীনতার আকাঙ্ক্ষা বৃদ্ধি পায়। বস্তুত ১৯৬৯ সালের গণঅভ্যুত্থানের সুদূরপ্রসারী ফলাফল স্বাধীন বাংলাদেশের অভ্যুদয়। আইয়ুব সরকারের পতনের পর অনুষ্ঠিত ১৯৭০ সালের সাধারণ নির্বাচনে আওয়ামী লীগ বিপুল বিজয় অর্জন করে। কিন্তু শাসকগোষ্ঠী ক্ষমতা হস্তান্তর করতে গড়িমসি করে এবং নানামুখী ষড়যন্ত্র চালাতে থাকে। এতে পূর্ব পাকিস্তানের জনগণ আবার বিক্ষোভে ফেটে পড়ে। তাদের প্রতিবাদী কন্ঠ চিরতরে স্তব্ধ করে দিতে পাকিস্তানি শাসকগোষ্ঠী ১৯৭১ সালের ২৫ মার্চ রাতে বর্বর গণহত্যা শুরু করে। এ বর্বরতা রুখে দাঁড়িয়ে বাঙালি জাতি মুক্তিযুদ্ধে ঝাঁপিয়ে পড়ে। দখলদার পাকিস্তানি সেনাদের বিরুদ্ধে ৯ নয় মাস রক্তক্ষয়ী লড়াইয়ের পর ১৯৭১ সালের ১৬ ডিসেম্বর স্বাধীন হয় বাংলাদেশ। বিশ্বের মানচিত্রে জন্ম নেয় আরেকটি নতুন স্বাধীন, সার্বভৌম রাষ্ট্র। উপরের আলোচনার ভিত্তিতে একথা নিঃসন্দেহে বলা যায় যে, ১৯৭০ সালের নির্বাচন এবং '৭১ এর মুক্তিযুদ্ধে ১৯৬৯ এর গণঅভ্যুত্থানের প্রভাব ছিল ব্যাপক ও সুদূরপ্রসারী।"
        }
      ]
    }
  ]
}