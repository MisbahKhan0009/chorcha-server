{
  "title": "ক্যান্টনমেন্ট কলেজ, ময়মনসিংহ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বিশাল আয়তনের জেলা 'D' গত বছর বন্যায় ব্যাপক ক্ষয়-ক্ষতির পর আয়তনে বড় হওয়ায় বিপুল জনগোষ্ঠীর মধ্যে ত্রাণ ও পুনর্বাসন কার্যক্রম পরিচালণায় সমস্যা হচ্ছিল। তাই সরকার জেলাটিকে দুই ভাগে ভাগ করে। জেলার সাধারণ জনগণ এ বিভক্তিকে স্বাগত জানালেও অন্যপক্ষ এর বিরোধিতা করে। কিন্তু সরকার জনস্বার্থ জেলার, বিভক্তিকরণ বহাল রাখে।",
      "tag": "MCPC 23",
      "sub_questions": [
        {
          "label": "ক",
          "question": "ব্রিটিশ ইস্ট ইন্ডিয়া কোম্পানী কত সালে গঠিত হয়?",
          "explanation": "ব্রিটিশ ইস্ট ইন্ডিয়া কোম্পানি গঠিত হয় ১৬০০ সালে।"
        },
        {
          "label": "খ",
          "question": "ভাগ কর ও শাঁসন কর নীতি বলতে কী বোঝায়?",
          "explanation": "'ভাগ কর ও শাসন কর' নীতি হলো ব্রিটিশ কর্তৃক ভারতীয় উপমহাদেশ শাসন করার একটি রাজনৈতিক কৌশল। ব্রিটিশরা ১৯০ বছর ভারতবর্ষ শাসন করে। এ দীর্ঘ সময়ে তারা এ উপমহাদেশে নানা শোষণ, অত্যাচার-নির্যাতন চালিয়েছে। তারা এক পক্ষকে খুশি করে নিজেদের পক্ষে রেখে শাসনব্যবস্থাকে পাকাপোক্ত করার পরিকল্পনা করেছিল। তাই তারা সুকৌশলে হিন্দু ও মুসলমানদের মধ্যে সাম্প্রদায়িক বৈষম্য সৃষ্টি করে এবং উগ্র ধর্মকেন্দ্রিক সাম্প্রদায়িকতার বীজ ছড়িয়ে দেয়। যার ফলশ্রুতিতে হিন্দু ও মুসলিমরা একে অন্যের শত্রুতে পরিণত হয়। আর এ সুযোগে ব্রিটিশরা তাদের আকাঙ্ক্ষিত ‘ভাগ কর ও শাসন কর' নীতিটি কার্যকর করতে তৎপর হয়।"
        },
        {
          "label": "গ",
          "question": "উদ্দীপকে উল্লেখিত ঘটনার সাথে ব্রিটিশ-ভারতের কোন ঐতিহাসিক ঘটনার মিল পাওয়া যায়, তার কারণগুলো ব্যাখ্যা করো।",
          "explanation": "উদ্দীপকের রাজনৈতিক ঘটনা অর্থাৎ বঙ্গভঙ্গের পেছনে প্রশাসনিক, সামাজিক, অর্থনৈতিক ও রাজনৈতিক কারণ বিদ্যমান ছিল। উদ্দীপকে বলা হয়েছে, ১৯ শতকের প্রথমে এমন একটি রাজনৈতিক ঘটনা ঘটে, যার ফলে একটি প্রদেশকে দুটি ভাগে বিভক্ত করা হয়। এখানে ঐতিহাসিক বঙ্গভঙ্গের প্রতি ইঙ্গিত করা হয়েছে। ১৯০৫ সালের আগে ব্রিটিশ ভারতে অবিভক্ত বঙ্গই ছিল সবচেয়ে বড় প্রদেশ। এর আয়তন ছিল প্রায় ১ লক্ষ ৮৯ হাজার বর্গমাইল। এ বিশাল ভূখণ্ডের প্রদেশটিকে কেন্দ্র থেকে একজন গভর্নরের পক্ষে শাসন করা ছিল প্রায় অসম্ভব ব্যাপার। তাই. প্রশাসনিক সুবিধার জন্য বঙ্গভঙ্গ করা হয়। শুধু প্রশাসনিক কারণই নয়, ১৯০৫ সালে বাংলাকে বিভক্ত করার পেছনে রাজনৈতিক কারণও ক্রিয়াশীল ছিল। ক্রমবর্ধমান ব্রিটিশ বিরোধী আন্দোলনের প্রেক্ষাপটে ব্রিটিশ সরকার উপলব্ধি করে ভারতীয়দের মধ্যে বিভাজন সৃষ্টি করতে হবে। এ নীতির বাস্তবায়নের জন্য তারা হিন্দু-মুসলিম বিভাজনকে দীর্ঘায়িত করার লক্ষ্যে বঙ্গভঙ্গকে গুরুত্বপূর্ণ কৌশল ও রাজনৈতিক হাতিয়ার ব্যবহার করে। পূর্ব বাংলার কৃষিজীবী জনগণের কষ্টার্জিত অর্থ শোষণ করে জমিদার শ্রেণি বাংলার রাজধানী কলকাতায় বিলাসবহুল জীবনযাপন করত। ইংরেজ সরকার ও জমিদার শ্রেণি কেউই পূর্ব বাংলার অর্থনৈতিক উন্নয়নে গুরুত্ব দেয়নি। পূর্ব বাংলার প্রতি এই অবহেলার অবসান ঘটিয়ে এ অঞ্চলের অধিবাসীদের অর্থনৈতিক উন্নয়নের জন্য বঙ্গভঙ্গ অত্যন্ত গুরুত্বপূর্ণ ছিল। সামাজিকভাবে পূর্ববঙ্গের অধিকাংশ জনগোষ্ঠী ছিল মুসলমান, যাদের মূল পেশা ছিল কৃষি। অথচ এ অঞ্চলের অধিকাংশ জমিদার ও মহাজন ছিল হিন্দু সম্প্রদায়ের। এদের অত্যাচার, নির্যাতন ও শোষণে মুসলমান সম্প্রদায় অতিষ্ঠ হয়ে পড়েছিল। হিন্দু জমিদারদের শোষণ-নির্যাতন ও অত্যাচারে মুসলমানদের মধ্যে চরম ক্ষোভের সৃষ্টি হয়। আর সে কারণেই লর্ড কার্জন বঙ্গভঙ্গের ঘোষণা দিলে মুসলমানরা স্বাগত জানায়।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ পাঠ্যবইয়ের ঐতিহাসিক ঘটনায় শাসকের গৃহীত সিদ্ধান্ত ছিল হতাশাব্যঞ্জক\"- উক্তিটি বিশ্লেষণ করো।",
          "explanation": "\"উদ্দীপকের সাথে সাদৃশ্যপূর্ণ পাঠ্যবইয়ের ঐতিহাসিক ঘটনা অর্থাৎ বঙ্গভঙ্গ রদে শাসকের গৃহীত সিদ্ধান্ত ছিল হতাশাব্যঞ্জক\"- উক্তিটি যথার্থ। সামাজিকভাবে পূর্ববঙ্গের অধিকাংশ জনগোষ্ঠী ছিল মুসলমান, যাদের মূল পেশা ছিল কৃষি। অথচ এ অঞ্চলের অধিকাংশ জমিদার ও মহাজন ছিল হিন্দু সম্প্রদায়ের। এদের অত্যাচার, নির্যাতন ও শোষণে মুসলমান সম্প্রদায় অতিষ্ঠ হয়ে পড়েছিল। শোষণ-নির্যাতন ও অত্যাচারে মুসলমানদের মধ্যে চরম ক্ষোভের সৃষ্টি হয়। আর সে কারণেই লর্ড কার্জন বঙ্গভঙ্গের ঘোষণা দিলে মুসলমানরা স্বাগত জানায়। মুসলমানগণ নতুন চেতনা ও স্বাতন্ত্র্যবোধে উদ্বুদ্ধ হয়ে নিজেদের উন্নয়নের স্বপ্ন দেখতে শুরু করে। বঙ্গভঙ্গের প্রতি হিন্দু সম্প্রদায়ের অবস্থান ছিল নেতিবাচক। উচ্চবর্ণের হিন্দু এবং গোঁড়া হিন্দু সম্প্রদায় বঙ্গভঙ্গকে মেনে নিতে পারেনি, বরং চরমভাবে এর বিরোধিতা শুরু করে। ভারতের জাতীয় কংগ্রেস বঙ্গভঙ্গের প্রশ্নে হিন্দুদের বিরোধিতা নীতিকে সমর্থন করে। এতে উগ্র হিন্দু সম্প্রদায় বঙ্গভঙ্গের বিরুদ্ধে আরো তীব্র আন্দোলন গড়ে তুলতে সক্ষম হয়। এ আন্দোলনের মুখে সরকার ১৯১১ সালের ১২ ডিসেম্বর বঙ্গভঙ্গ রদের ঘোষণা দেয়। বঙ্গভঙ্গ রদ হওয়ার ঘোষণা শুনে মুসলিম অভিজাত ও মধ্যবিত্ত সম্প্রদায় হতাশ হয়ে পড়ে। বঙ্গভঙ্গ রদ হওয়ায় হিন্দুদের স্বার্থে মুসলিম জনগণের প্রতি ব্রিটিশ সরকারের বিশ্বাসঘাতকতা নগ্নরূপে ফুটে ওঠে। এর ফলে ব্রিটিশ সরকারের ওপর মুসলমানদের আস্থা বিনষ্ট হয়। উপরের আলোচনার পরিপ্রেক্ষিতে বলা যায়, প্রশ্নে উল্লিখিত উক্তিটি যথার্থ। কারণ উদ্দীপকের সরকার জনগণের সুবিধার কথা চিন্তা করে সচেতন নাগরিকদের বিরোধিতা উপেক্ষা করেছে। কিন্তু ব্রিটিশ সরকার পূর্ববঙ্গে জনগণের কথা চিন্তা না করে পশ্চিম বঙ্গের ব্যবসায়ী ও জমিদারদের স্বার্থ রক্ষায় বঙ্গভঙ্গ রদ করে।"
        }
      ]
    },
    {
      "number": "2",
      "uddipok": "",
      "tag": "MCPC 23",
      "sub_questions": [
        {
          "label": "ক",
          "question": "দ্বৈত শাসন কী?",
          "explanation": "ব্রিটিশ শাসনামলের শুরুর দিকে বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে ন্যস্ত করাই হলো দ্বৈত শাসন।"
        },
        {
          "label": "খ",
          "question": "চিরস্থায়ী বন্দোবস্ত বলতে কী বোঝায়?",
          "explanation": "চিরস্থায়ী বন্দোবস্ত হলো ১৭৯৩ সালে কর্ণওয়ালিস কর্তৃক সম্পাদিত একটি ভূমি সংক্রান্ত চুক্তি। এই চুক্তির মাধ্যমে জমিদারদেরকে জমির স্থায়ী মালিকানা প্রদান করা হয়। নিয়মিত ও নির্দিষ্ট দিনের মধ্যে খাজনা প্রদানের বিধান রেখে জমিদারদের প্রশাসনিক ক্ষমতা বিলুপ্ত করা হয়। খাজনা বাকি পড়লে জমিদারদের জমিদারীহারানোর বিধান রাখা হয়। চিরস্থায়ী বন্দোবস্তর ফলে কৃষকরা সরাসরি জমিদার কর্তৃক শোষিত হতে থাকে। তবে গ্রামীণ জনগোষ্ঠীর একটি অংশ জমিদারদের পৃষ্ঠপোষকতা পেয়ে শিক্ষিত শ্রেণি হিসেবে গড়ে উঠেছিল।"
        },
        {
          "label": "গ",
          "question": "উদ্দীপকের '?' চিহ্নিত স্থানে কোন ভারত শাসন আইনের কথা বলা হয়েছে? ব্যাখ্যা করো।",
          "explanation": "উদ্দীপকে 'খ' সালে ১৯৩৫ সালের ভারত শাসন আইনের কথা উল্লেখ করা হয়েছে। উদ্দীপকে 'খ' সালের ভারত শাসন আইনে উল্লেখ রয়েছে-সর্বভারতীয় যুক্তরাষ্ট্র গঠনের প্রস্তাব, প্রাদেশিক স্বায়ত্তশাসন এবং ভারত থেকে বার্মাকে পৃথকীকরণ। এ তথ্যগুলো ১৯৩৫ সালের ভারত শাসন আইনের বৈশিষ্ট্যের সাথে সাদৃশ্যপূর্ণ। ১৯১৯ সালের ভারত শাসন আইন ভারতবাসীর রাজনৈতিক চাহিদা ও প্রত্যাশা পূরণে ব্যর্থ হয়। সবকিছু মিলে ভারতবর্ষের রাজনৈতিক পরিস্থিতি জটিল হয়ে ওঠে। এরূপ অবস্থায় ১৯৩৫ সালের ৫ ফেব্রুয়ারি ব্রিটেনের কমন্সসভায় তদানীন্তন ভারত-সচিব স্যার স্যামুয়েল হোর একটি বিল উত্থাপন করেন। শ্রমিক দলের প্রচণ্ড বাধা সত্ত্বেও বিলটি ৪ জুন কমন্সসভায় এবং ২৪ জুলাই লর্ডসভায় গৃহীত হয়। ২ আগস্ট ব্রিটিশ রাজ্যের সম্মতি লাভের পর বিলটি আইনে রূপান্তরিত হয়। এ আইনটি হলো '১৯৩৫ সালের ভারত শাসন আইন'। ১৯৩৫ সালের ভারত শাসন আইনে সর্বপ্রথম একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে ব্রিটিশ ভারতীয় প্রদেশ এবং দেশীয় মিত্র রাজ্যগুলো নিয়ে একটি সর্বভারতীয় যুক্তরাষ্ট্র গঠনের প্রস্তাব করা হয়। এ আইনে প্রদেশে দ্বৈতশাসন রহিত করে স্বায়ত্তশাসন প্রদান করা হয়। এ আইনের মাধ্যমে ভারতবর্ষ থেকে বার্মাকে (বর্তমান মিয়ানমার) পৃথক এবং সিন্ধু ও উড়িষ্যা নামে দুটি নতুন প্রদেশ গঠন করা হয়।"
        },
        {
          "label": "ঘ",
          "question": "উক্ত ভারত শাসন আইন অনুসারে প্রাদেশিক স্বায়ত্ত্বশাসনের কার্যকারিতা মূল্যায়ন করো।",
          "explanation": "উদ্দীপকে ইঙ্গিতকৃত ১৯৩৫ সালের ভারত শাসন আইনে গৃহীত দ্বৈতশাসন ব্যবস্থা তথা প্রাদেশিক স্বায়ত্তশাসন বিভিন্ন কারণে অকার্যকর হয়ে পড়েছিল। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৩৫ সালের ভারত শাসন আইন বিশেষ গুরুত্বের দাবিদার। এ আইন প্রকৃতপক্ষে ১৯৩৭সাল থেকে শুরু করে ১৯৪৭ সালের ১৪ আগস্ট অর্থাৎ ভারতবর্ষ বিভক্ত হওয়ার পূর্ব পর্যন্ত কার্যকর ছিল। এ আইন বিভিন্ন মহলে বহুলভাবে সমালোচিত হয়। ১৯৩৫ সালের ভারত শাসন আইনের মাধ্যমে কেন্দ্রে দ্বৈতশাসন প্রবর্তিত হয়। কেন্দ্রীয় সরকারের বিষয়সমূহ সংরক্ষিত এবং হস্তান্তরিত-এ দু'ভাগে বিভক্ত করা হয়। এ আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। তাই স্বায়ত্তশাসনের কার্যকারিতার পথে ঐ কারণগুলো বাধা হয়ে দাঁড়িয়েছিল। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানিকর্তৃক নিযুক্ত হতেন এবং সীমাহীন ক্ষমতা লাভ করতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা ও বিভাগীয় কর্মকর্তাদের দৌরাত্ম্য, গভর্নরের নিয়ন্ত্রনাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় দ্বৈতশাসন তথা প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনোদিনই কার্যকর হয়নি। পরিশেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের দ্বৈতশাসন ব্যবস্থায় প্রাদেশিক প্রশাসনে আনুষ্ঠানিকভাবে স্বায়ত্তশাসন প্রতিষ্ঠা করা হলেও এটি কোনো প্রকৃত এবং পূর্ণাঙ্গ ব্যবস্থা ছিল না। মূলত এ শাসন ব্যবস্থা ছিল একটা আড়ম্বরপূর্ণ প্রহসনমাত্র।"
        }
      ]
    },
    {
      "number": "3",
      "uddipok": "বিদেশি শাসনাধীন একটি রাষ্ট্রে দুটি প্রধান সম্প্রদায় বাস করে। দুই সম্প্রদায়ই দেশটি স্বাধীন করতে তীব্র আন্দোলনে লিপ্ত। প্রায়শই সম্প্রদায় দুটি বিরোধে লেগে থাকে। শান্তি প্রতিষ্ঠার উদ্যোগ নিয়েও ঔপনিবেশিক সরকার ব্যর্থ হয়। দেশটি বিভক্ত করাই সমাধান করে সরকার পার্লামেন্ট একটি আইন পাশ করে। আইনটিতে দুটি স্বাধীন ও সার্বভৌম রাষ্ট্র প্রতিষ্ঠা করে বিদেশি শাসনের অবসান ঘটানো হয়।'",
      "tag": "MCPC 23",
      "sub_questions": [
        {
          "label": "ক",
          "question": "ক্রিপস মিশন কত সালে ভারতবর্ষে আগমন করে?",
          "explanation": "ক্রিপস মিশন ১৯৪২ সালে ভারতবর্ষে আগমন করে।"
        },
        {
          "label": "খ",
          "question": "প্রাদেশিক স্বায়ত্ত্বশাসন বলতে কী বোঝায়?",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসন ব্যবস্থাকে বোঝায় । ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন ।"
        },
        {
          "label": "গ",
          "question": "উদ্দীপকে উল্লেখিত রাষ্ট্রের পার্লামেন্টে পাশকৃত আইনের সাথে ভারতবর্ষের কোন আইনের মিল আছে? ব্যাখ্যা করো।",
          "explanation": "উদ্দীপকে উল্লিখিত আইনের সাথে আমার পঠিত ১৯৪৭ সালের ভারত স্বাধীনতা আইনের সাদৃশ্য রয়েছে। ভারতের রাজনৈতিক ও শাসনতান্ত্রিক অচলাবস্থা দূর করার লক্ষ্যে তৎকালীন গভর্নর জেনারেল লর্ড মাউন্টব্যাটেন ১৯৪৭ সালের ৩ জুন একটি পরিকল্পনা গ্রহণ করেন। এটি কার্যকর করার লক্ষ্যে ৪ জুলাই ব্রিটিশ পার্লামেন্টে তিনি একটি বিল উত্থাপন করেন। এ বিলে ব্রিটিশ ভারতে 'ভারত' ও 'পাকিস্তান' নামে দুটি স্বাধীন ও সার্বভৌম রাষ্ট্র প্রতিষ্ঠার প্রস্তাব করা হয়। ১৯৪৭ সালের ১৮ জুলাই বিলটি রাজকীয় সম্মতির মাধ্যমে আইনে পরিণত হয়। এটিই ১৯৪৭ সালের 'ভারত স্বাধীনতা আইন' নামে খ্যাত। উদ্দীপকে বলা হয়েছে, বিদেশি শাসনাধীন একটি রাষ্ট্রে দীর্ঘদিন যাবৎ বিদেশি ঔপনিবেশিক শাসন বিদ্যমান থাকায় উক্ত দেশের দুটি প্রধান সম্প্রদায়ের মধ্যে দ্বন্দ্ব-সংঘাত লেগেই থাকত। এ সমস্যার শান্তিপূর্ণ সমাধানের লক্ষ্যে কর্তৃপক্ষ দুটি সম্প্রদায়কে আলাদা করার উদ্দেশ্যে একটি আইন পাস করে। এ আইন অনুযায়ী, দুটি সম্প্রদায়ের জন্য দুটি স্বাধীন ও সার্বভৌম রাষ্ট্রের জন্ম এবং জনগণের মধ্যে শান্তি প্রতিষ্ঠিত হয়। এখানে ১৯৪৭ সালের ভারত স্বাধীনতা আইনের প্রতি ইঙ্গিত করা হয়েছে। এ আইন অনুযায়ী, 'ভারত' ও 'পাকিস্তান' নামে দুটি স্বাধীন রাষ্ট্রের সৃষ্টি হয়। সুতরাং বলা যায়, উদ্দীপকে - উল্লিখিত আইনের সাথে ১৯৪৭ সালের ভারত স্বাধীনতা আইন সাদৃশ্যপূর্ণ।"
        },
        {
          "label": "ঘ",
          "question": "তোমার পাঠ্য বইয়ের আলোকে উক্ত আইনের বৈশিষ্ট্য বিশ্লেষণ করো।",
          "explanation": "উদ্দীপকে বর্ণিত আইন তথা ১৯৪৭ সালের ভারত স্বাধীনতা আন্দোলনের সাথে গভর্নর জেনারেল প্রদত্ত পরিকল্পনা তথা মাউন্টব্যাটেন পরিকল্পনা ঘনিষ্ঠভাবে সম্পর্কিত। সাম্প্রদায়িক দাঙ্গা-হাঙ্গামা এবং কংগ্রেস ও মুসলিম লীগের পরস্পর বিরোধী দাবির মুখে ১৯৪৬ সালের মন্ত্রিমিশন পরিকল্পনা ব্যর্থতায় পর্যবসিত হয়। এর পরিপ্রেক্ষিতে ব্রিটিশ প্রধানমন্ত্রী ক্লেমেন্ট রিচার্ড অ্যাটলি ১৯৪৭ সালের ২০ ফেব্রুয়ারি হাউস অব কমন্সে বক্তৃতা দানকালে ভারতীয়দের হাতে ক্ষমতা হস্তান্তর করার কথা ঘোষণা দেন। প্রধানমন্ত্রী অ্যাটলি তার ঘোষণা 'বাস্তবায়ন করার জন্য লর্ড মাউন্টব্যাটেনকে ভারতের গভর্নর জেনারেল করে পাঠান। লর্ড মাউন্টব্যাটেন দায়িত্ব গ্রহণ করার পর ভারতবর্ষের সমস্যা সমাধানের দিকে নজর দেন। সমস্যার গভীরতা এত বেশি ছিল যে, রাজনৈতিক ঘটনাপ্রবাহ ও পরিস্থিতি বিশ্লেষণ করে তিনি এ সিদ্ধান্তে উপনীত হন, \"ভারত বিভাগ ছাড়া বিকল্প কোনো পথ নেই।” এরপর মাউন্টব্যাটেন এ সিদ্ধান্তকে সামনে, নিয়ে কংগ্রেস নেতৃবৃন্দের কাছে ভারত বিভাগের যৌক্তিকতা তুলে ধরেন। কংগ্রেস প্রথমে ভারত বিভাগে রাজি না থাকলেও শেষ পর্যন্ত, তা মেনে নেয়। মাউন্টব্যাটেন ব্রিটিশ সরকারের সঙ্গে আলোচনা করে একটি পরিকল্পনা তৈরি করেন। ১৯৪৭ সালের ২ জুন তিনি কংগ্রেস, মুসলিম লীগ ও শিখ নেতৃবৃন্দের সাথে বৈঠকে মিলিত হন। এর আলোকে ৩ জুন তিনি তার পরিকল্পনা ভারতবর্ষের জনগণের সামনে তুলে ধরেন। এটাই '৩ জুনের মাউন্টব্যাটেন পরিকল্পনা' নামে খ্যাত। এরপর ৪ জুলাই মাউন্টব্যাটেন পরিকল্পনা কার্যকর করার লক্ষ্যে ব্রিটিশ পার্লামেন্টে একটি বিল উত্থাপিত হয়। এতে ভারত ও পাকিস্তান নামে দুটি স্বাধীন সার্বভৌম রাষ্ট্র প্রতিষ্ঠার প্রস্তাব করা হয়। এটিই 'ভারত স্বাধীনতা আইন' নামে পরিচিত। ১৯৪৭ সালের ১৮ জুলাই ব্রিটিশ পার্লামেন্ট 'ভারত স্বাধীনতা আইন' পাস করে। উপরের আলোচনার প্রেক্ষিতে বলা যায়, ১৯৪৭ সালের ভারত স্বাধীনতা আইন মূলত মাউন্টব্যাটেন পরিকল্পনার কার্যকর রূপ। মাউন্টব্যাটেন পরিকল্পনা আর ভারত স্বাধীনতা আইন অঙ্গাঙ্গিভাবে জড়িত।"
        }
      ]
    },
    {
      "number": "4",
      "uddipok": "দ্বিজাতি তত্ত্বের ভিত্তিতে পাকিস্তানের জন্ম হয় ১৯৪৭ সালের ১৪ আগস্ট। সংসদীয় গণতন্ত্রের কথা বলা হলেও প্রকৃতপক্ষে তা প্রতিষ্ঠিত হয় নি। ভাষার দাবিতে বাঙালি জাতীয়তবাদের বিকাশ ঘটে এবং ভাষা আন্দোলনের ফলশ্রুতিতে ১৯৯৯ সালের ১৬ নভেম্বর ১৮৮টি দেশের সমর্থনে একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতিপ্রাপ্ত হয়। এ অর্জন আমাদের জন্য অত্যন্ত গৌরবের।",
      "tag": "MCPC 23",
      "sub_questions": [
        {
          "label": "ক",
          "question": "\"তমদ্দুন মজলিস\" কে প্রতিষ্ঠা করেন?",
          "explanation": "'তমদ্দুন মজলিস' গঠন করেন অধ্যাপক আবুল কাশেম।"
        },
        {
          "label": "খ",
          "question": "দ্বিজাতি তত্ত্ব বলতে কী বোঝায়?",
          "explanation": "'দ্বিজাতি তত্ত্ব' হলো ধর্মের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে 'দ্বিজাতি তত্ত্ব' ঘোষণা করেন। তার মতে, ভারতের হিন্দু ও মুসলমান সম্প্রদায় ধর্মীয় দর্শন, সামাজিক রীতি, ইতিহাস ইত্যাদি দিক দিয়ে স্বতন্ত্র। সুতরাং জাতীয়তার মানদণ্ডে তারা পৃথক দুটি জাতি। তার এই মতবাদটি 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকের আন্দোলনের পটভূমি পাঠ্যবইয়ের আলোকে ব্যাখ্যা করো।",
          "explanation": "উদ্দীপকের রচনাসমূহ আমার পঠিত যে বিয়োগান্তক ঘটনাকে স্মরণ করিয়ে দেয় তা হলো ১৯৫২ সালের ভাষা আন্দোলন। পাকিস্তানের রাষ্ট্রভাষা কী হবে এ নিয়ে মতবিরোধ শুরু হয় স্বাধীনতার বছর ১৯৪৭ সালের শুরু থেকেই। ১৯৪৭ সালের ১৮ মে মজলিসে-ইত্তেহাদুল মুসলেমিনের উদ্যোগে হায়দারাবাদে অনুষ্ঠিত 'উর্দু সম্মেলনে' মুসলিম লীগ নেতারা পাকিস্তানের রাষ্ট্রভাষা উর্দু হবে বলে ঘোষণা করেছিলেন। আলীগড় বিশ্ববিদ্যালয়ের উপাচার্য ড. জিয়াউদ্দিন আহমেদও একই সুপারিশ করেন। ফলে পূর্ব পাকিস্তানের বাঙালি বুদ্ধিজীবী সমাজ প্রতিবাদমুখর হয়ে ওঠে। ১৯৪৮ সালের ২৩ ফেব্রুয়ারি পাকিস্তান গণপরিষদের প্রথম অধিবেশনে ধীরেন্দ্রনাথ দত্ত উর্দুর পাশাপাশি বাংলাকে গণপরিষদের ভাষা করার প্রস্তাব দিলে তা অগ্রাহ্য করা হয়। এর প্রতিবাদে ২৬ ও ২৯ ফেব্রুয়ারি ঢাকায় ধর্মঘট পালিত হয়। পাকিস্তানের প্রতিষ্ঠাতা মোহাম্মাদ আলী জিন্নাহ ১৯৪৮ সালের ২১ মার্চ ঢাকার রেসকোর্স ময়দানে এবং ২৪ মার্চ ঢাকা বিশ্ববিদ্যালয়ের বিশেষ সমাবর্তন অনুষ্ঠানে উর্দুকে দেশের একমাত্র রাষ্ট্রভাষা হিসেবে ঘোষণা করলে বাংলার ছাত্র-জনতা তাৎক্ষণিকভাবে এর প্রতিবাদ করে। ১৯৫২ সালের ২৭ জানুয়ারি পল্টন ময়দানের এক জনসভায় পাকিস্তানের তদানীন্তন প্রধানমন্ত্রী খাজা নাজিমুদ্দীনও উর্দুকে পাকিস্তানের একমাত্র রাষ্ট্রভাষা হিসেবে ঘোষণা করেন। এর ফলে বাংলাকে অন্যতম রাষ্ট্রভাষা করার দাবিতে, পূর্ব পাকিস্তানে আন্দোলন শুরু হয় এবং গঠিত হয় 'রাষ্ট্রভাষা সংগ্রাম পরিষদ'। এ আন্দোলন তুঙ্গে ওঠে ১৯৫২ সালের ২১ ফেব্রুয়ারি। সেদিন ঢাকায় ১৪৪ ধারা উপেক্ষা করে ছাত্র-জনতা সমাবেশ ও মিছিল করে। একপর্যায়ে পুলিশ মিছিলে গুলি করলে সালাম, বরকত, রফিক, জব্বারসহ অনেকে শহিদ হন।"
        },
        {
          "label": "ঘ",
          "question": "উদ্দীপকে উল্লেখিত বিষয়ের আলোকে উক্ত দিবসের তাৎপর্য বিশ্লেষণ করো।",
          "explanation": "স্বাধীন বাংলাদেশের অভ্যুদয়ে উদ্দীপকের সাথে সাদৃশ্যপূর্ণ ঘটনা তথা ভাষা আন্দোলন একটি তাৎপর্যপূর্ণ ঘটনা। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে ব্লখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। আর এ চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুড়ির পথকে সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের হয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের 'বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে, অভ্যুদয় ঘটে 'বাংলাদেশ' নায়ক একটি স্বাধীন সার্বভৌম রাষ্ট্রের। পরিশেষে বলা যায়, ভাষা আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। যা বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "5",
      "uddipok": "\"ক\" নামক রাষ্ট্র পূর্ব ও পশ্চিম অংশে বিভক্ত। পশ্চিম অংশের শাসকগোষ্ঠী পূর্ব অংশের জনগণের ওপর শোষণ ও নির্যাতন শুরু করে। তখনই পূর্ব অংশের জনগণের প্রাণপ্রিয় এক। মহান নেতা স্বায়ত্তশাসনসহ বেশকিছু দাবি পেশ করেন। যার ফলে শাসকগোষ্ঠী উক্ত নেতার বিরুদ্ধে একটি ষড়যন্ত্রমূলক মামলা দায়ের করে।",
      "tag": "MCPC 23",
      "sub_questions": [
        {
          "label": "ক",
          "question": "লাহোর প্রস্তাব কে পেশ করেন?",
          "explanation": "লাহোর প্রস্তাব শেরে বাংলা এ. কে. ফজলুল হক পেশ করেন।"
        },
        {
          "label": "খ",
          "question": "আগরতলা ষড়যন্ত্র মামলা বলতে কী বোঝায়?",
          "explanation": "পাকিস্তান সরকার ১৯৬৮ সালে বঙ্গবন্ধু শেখ মুজিবুর রহমানসহ ৩৫ জনের বিরুদ্ধে রাষ্ট্রদ্রোহিতার অভিযোগে যে মামলা দায়ের করে তাই আগরতলা মামলা নামে পরিচিত। আগরতলা মামলায় অভিযোগ করা হয়েছিল, বঙ্গবন্ধু শেখ মুজিবুর রহমান ও ওই কর্মকর্তারা ভারতের ত্রিপুরা রাজ্যের রাজধানী আগরতলায় বৈঠক করে পাকিস্তানকে বিভক্ত করার ষড়যন্ত্র করেছেন। এই অভিযোগে ১৯৬৮ সালের জানুয়ারি মাসে আইয়ুব খান সরকার বঙ্গবন্ধু শেখ মুজিবুর রহমানকে প্রধান আসামী করে ৩৫ জন বাঙালি সামরিক-বেসামরিক ব্যক্তির বিরুদ্ধে রাষ্ট্রদ্রোহিতার অভিযোগ এনে একটি মামলা দায়ের করে। গণ-আন্দোলনের মুখে আইয়ুব সরকার ১৯৬৯ সালের ২২ ফেব্রুয়ারি ঐতিহাসিক আগরতলা মামলা প্রত্যাহার করে নিতে বাধ্য হয়।"
        },
        {
          "label": "গ",
          "question": "উদ্দীপকে উল্লেখিত দাবি তোমার পঠিত কোন ঐতিহাসিক দাবির সাথে মিল আছে? তা ব্যাখ্যা করো।",
          "explanation": "উদ্দীপকে বাঙালির ৬ দফা দাবির প্রতি ইঙ্গিত করা হয়েছে। উদ্দীপকে বলা হয়েছে, ইংল্যান্ডের রাজা জন ও বিদ্রোহী ব্যারনদের মধ্যে শান্তি বজায় রাখার জন্য যে চুক্তি করা হয় সেটিই ম্যাগনাকার্টা। রাজার বৈষম্যমূলক আচরণ ও শোষণ থেকে মুক্তি পাবার জন্য এটি একটি ঐতিহাসিক দলিল। ১২১৫ সালের ১৫ জুন এটা স্বাক্ষরিত হয়। ম্যাগনাকার্টা যেভাবে সাংবিধানিক শাসনের সূচনা করে ঠিক তেমনি কতকগুলো ঐতিহাসিক দাবি বাঙালির মুক্তির পথ দেখায়। এখানে বঙ্গবন্ধু কর্তৃক উত্থাপিত ১৯৬৬ সালের ৬ দফার প্রতি ইঙ্গিত করা হয়েছে। উদ্দীপকের বিদ্রোহী ব্যারনদের মতো বঙ্গবন্ধুও পূর্ব পাকিস্তানের জনগণের প্রতি পশ্চিম পাকিস্তানি শাসকগোষ্ঠীর অত্যাচার ও বৈষম্যমূলক নীতির হাত থেকে মুক্ত করার জন্য ছয় দফা দাবি উত্থাপন করেন। ১৯৪৭ সালে পাকিস্তান সৃষ্টির পর থেকেই পশ্চিমা শাসকগোষ্ঠী পূর্ব পাকিস্তানের জনসাধারণের ওপর নানা অত্যাচার, অবিচার, শোষণ ও বঞ্চনা শুরু করে। পশ্চিম পাকিস্তানি শাসকগোষ্ঠী বেসামরিক ও সামরিক চাকরি, কৃষি, শিল্প, শিক্ষা, অর্থনীতিসহ সবক্ষেত্রে পূর্ব ও পশ্চিম পাকিস্তানের মধ্যে পাহাড়সম বৈষম্য সৃষ্টি করে। বাঙালির রাজনৈতিক ও অর্থনৈতিক স্বাধিকারের দাবিকে সামনে রেখে বঙ্গবন্ধু ১৯৬৬ সালের ৫-৬ ফেব্রুয়ারি বিরোধী রাজনৈতিক দলগুলোর এক সম্মেলনে ঐতিহাসিক ৬ দফা দাবি পেশ করেন। এ দাবি বা কর্মসূচি ছিল পাকিস্তানের ভবিষ্যৎ শাসনতন্ত্রের ভিত্তিস্বরূপ। পাকিস্তানের শাসনকাঠামোতে পূর্ব পাকিস্তানের স্বায়ত্তশাসন দাবির পটভূমিকায় ৬ দফার গুরুত্ব ও তাৎপর্য অত্যধিক। ৬ দফা ছিল মূলত প্রাদেশিক স্বায়ত্তশাসনের দাবি।"
        },
        {
          "label": "ঘ",
          "question": "উক্ত স্বায়ত্তশাসনের দাবিকে বাঙালির মুক্তির সনদ বলা হয়, তুমি কি একমত? বিশ্লেষণ করো।",
          "explanation": "স্বাধীন বাংলাদেশের অভ্যুদয়ে উদ্দীপকে বর্ণিত দাবিসমূহের অর্থাৎ ছয় দফা দাবির গুরুত্বপূর্ণ ভূমিকা রয়েছে। এটি বাঙালির 'ম্যাগনাকার্টা' বা 'মুক্তির সনদ' হিসেবে বিবেচিত। পাকিস্তানের স্বৈরশাসক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল একটি বলিষ্ঠ পদক্ষেপ। এ আন্দোলন ছিল শোষকের হাত থেকে শোষিতের অর্থনৈতিক, সামাজিক ও রাজনৈতিক অধিকার আদায়ের হাতিয়ার। উদ্দীপকে উল্লিখিত ১৯৬৬ সালের ছয় দফার মাধ্যমে বাঙালিরা প্রথম লিখিতভাবে স্বায়ত্তশাসনের দাবি পেশ করে যা ছিল সমগ্র বাংলার জনগণের প্রাণের দাবি। এর মাধ্যমে প্রমাণিত হয়, বাঙালিদের সাফল্য লাভ করার কৌশল বা সামর্থ্য আছে। তদানীন্তন পূর্ব পাকিস্তানের অধিকাংশ শিল্প, কারখানা, ব্যাংক, বিমা প্রভৃতি পশ্চিম পাকিস্তানি পুঁজিপতিরা একচেটিয়া নিয়ন্ত্রণ করতো। দেশের-সমুদয় সম্পদ ২২টি অবাঙালি পরিবারের মধ্যে কুক্ষিগত ছিল। বাঙালির স্বায়ত্তশাসনের দাবিকে নস্যাৎ করার জন্য সরকার নানা টাল-বাহানা করেছিল। কিন্তু এসব উপেক্ষা করে জনমত ক্রমেই ছয় দফার প্রতি সহানুভূতিপ্রবণ হতে থাকে। ছয় দফাকে তারা মুক্তির - একমাত্র উপায় বলে গ্রহণ করে। কেননা নাগরিক হিসেবে মানসম্পন্ন জীবনযাপনের জন্য যেসব সুযোগ-সুবিধা দরকার তা-ই ছিল ছয় দফার বিষয়বস্তু। অবশেষে ১৯৭০ সালের নির্বাচনে আওয়ামী লীগের বিপুল সংখ্যাগরিষ্ঠতা ছয় দফা তথা স্বায়ত্তশাসনের দাবিকে ত্বরান্বিত করে। এই দাবিতে উজ্জীবিত হয়েই বাঙালিরা ১৯৭১ সালে মুক্তি আন্দোলনে ঝাঁপিয়ে পড়ে। ফলশ্রুতিতে আমরা মুক্তি বা স্বাধীনতা অর্জন করতে পেরেছি। উপরের আলোচনা শেষে বলা যায়, ছয় দফা কেন্দ্রিক আন্দোলনের পথ বেয়েই জন্ম নিয়েছে স্বাধীন স্বার্বভৌম বাংলাদেশ। এ কারণেই ছয় দফাকে বাঙালির মুক্তির সনদ বলা হয়।"
        }
      ]
    },
    {
      "number": "6",
      "uddipok": "সোলায়মান আলী বিদেশি শাসনাধীন একটি রাষ্ট্রে বসবাস করেন। একজন ধার্মিক ও সংস্কারমুক্ত মানুষ হিসেবে তিনি মনে করেন, সমাজের সকলেই ধর্মের প্রকৃত সত্য জেনে অবশ্য পালনীয় কাজগুলো পালন করবে। এর জন্য তিনি একটি আন্দোলন গড়ে তোলেন। অপরদিকে আকবর আলী বিদেশি শাসকগোষ্ঠীর বিরুদ্ধে সশস্ত্র বিদ্রোহের ডাক দেন। তিনি তাঁর আশপাশের কয়েকটি অঞ্চল নিয়ে স্বাধীন রাষ্ট্র গঠনের ঘোষণা দেন এবং স্বাধীনতা রক্ষার জন্য নিজের জীবন বিসর্জন দেন।",
      "tag": "MCPC 23",
      "sub_questions": [
        {
          "label": "ক",
          "question": "'দারুল হারব' অর্থ কী?",
          "explanation": "'দারুল হারব' অর্থ বিধর্মীদের রাষ্ট্র।"
        },
        {
          "label": "খ",
          "question": "ফরায়েজী আন্দোলন বলতে কী বোঝায়?",
          "explanation": "ফরায়েজি আন্দোলন বলতে হাজী শরীয়তউল্লাহ কর্তৃক পরিচালিত ফরজভিত্তিক ধর্মীয় সংস্কার আন্দোলনকে বোঝায়। ১৮১৮ সালে হাজী শরীয়তউল্লাহ মক্কা থেকে দেশে ফিরে আসেন। দেশে ফিরে তিনি দেখলেন, মুসলমানরা নানাপ্রকার কুসংস্কারে লিপ্ত। তারা কবর পূজা, পীর পূজা, ওরস ও মানত করে পরিত্রাণ পাবে বলে মনে করত। এ অবস্থা দেখে হাজী শরীয়তউল্লাহ ধর্মীয় সংস্কার আন্দোলনের ডাক' দেন। এতে ইসলাম ধর্মের পাঁচটি ফরজ পালনের ওপর সর্বাধিক গুরুত্বারোপ করা হয়। এই আন্দোলনই ইতিহাসে ফরায়েজি আন্দোলন নামে পরিচিত।"
        },
        {
          "label": "গ",
          "question": "উদ্দীপকের সোলায়মান আলীর আন্দোলনের সাথে তোমার পঠিত কোন আন্দোলনের মিল রয়েছে? উক্ত আন্দোলনের লক্ষ্য ও উদ্দেশ্যে ব্যাখ্যা করো।",
          "explanation": "উদ্দীপকের সোলায়মান আলীর আন্দোলনের সাথে আমার পঠিত ফরায়েজি আন্দোলনের মিল রয়েছে। উদ্দীপকে বলা হয়েছে, সোলায়মান আলী বিদেশি শাসনাধীন একটি রাষ্ট্রে বসবাস করেন। একজন ধার্মিক ও কুসংস্কারমুক্ত মানুষ হিসেবে তিনি মনে করেন, সমাজের সকলেই ধর্মের প্রকৃত সত্য জেনে অবশ্য পালনীয় কাজগুলো পালন করবে। এর জন্য তিনি একটি আন্দোলন গড়ে তোলেন। এখানে হাজী শরীয়তউল্লাহ কর্তৃক পরিচালিত ফরায়েজি আন্দোলনের প্রতি ইঙ্গিত করা হয়েছে। ফরায়েজি আন্দোলনে মুসলমানদেরকে অনৈসলামিক কার্যকলাপ পরিহার করে ফরজের ভিত্তিতে জীবন পরিচালনার নির্দেশ প্রদান করা হয়। এজন্যই এ আন্দোলনের নাম হয় ফরায়েজি। হাজী শরীয়তউল্লাহও মক্কা থেকে দেশে ফিরে মুসলমান সমাজে নানা কুসংস্কার দেখতে পান। পির পূজা, কবর পূজা, মনসা-শীতলা পূজাসহ নানা ধরনের অনৈসলামিক কাজ মুসলমান সমাজকে আচ্ছন্ন করেছিল। এ অবস্থায় তিনি মুসলমানদের ইসলাম ধর্মের অবশ্যপালনীয় কর্তব্য অর্থাৎ ফরজ পালনের আহ্বান জানান। কুসংস্কার ও অনৈসলামিক কাজকর্ম ত্যাগ করে ফরজ পালনের তাগিদ দেওয়া হতো বলে হাজী শরীয়তউল্লাহর এ প্রচারণা ফরায়েজি অন্দোলন নামে পরিচিত। এ আন্দোলনের মূল লক্ষ্যগুলোর মধ্যে ছিল- ১. মুসলিম সমাজকে ইসলামি মূলনীতি তথা ফরজ এর ওপর প্রতিষ্ঠিত করা; ২. মুসলমানদের কুসংস্কারমুক্ত প্রকৃত ধর্মীয় শিক্ষা দান; ৩. তাদেরকে অধিকার ও কর্তব্য পালনে সচেতন করে তোলা; ৪. মুসলমানদের ধর্মভীরু ও নৈতিক বলে বলীয়ান করা ও ৫. ইংরেজ বাহিনী ও জমিদারদের অত্যাচারের বিরুদ্ধে প্রতিবাদ করা।"
        },
        {
          "label": "ঘ",
          "question": "‘উদ্দীপকের আকবর আলীর সাথে সাদৃশ্যপূর্ণ নেতা ছিলেন আমাদের মুক্তিসংগ্রামের প্রেরণার উৎস'- উক্তিটি বিশ্লেষণ করো।",
          "explanation": "'উদ্দীপকের আকবর আলীর সাথে সাদৃশ্যপূর্ণ নেতা অর্থাৎ তিতুমীর ছিলেন আমাদের মুক্তিসংগ্রামের প্রেণার উৎস।'- উত্তটি যথার্থ। ব্রিটিশ বিরোধী আন্দোলনের অগ্রসৈনিক শহিদ তিতুমীরের আসল নাম সৈয়দ মীর নিসার আলী। তিনি দেশের মানুষকে ইংরেজ, জমিদার এবং নীলকরদের অত্যাচার ও শোষণের হাত থেকে রক্ষার প্রচেষ্টা চালান। তিনি কৃষকদেরকে তাদের অধিকার সম্পর্কে সচেতন করে তোলেন এবং তাদেরকে সংঘবদ্ধ হওয়ার আহ্বান জানান। শোষকদের বিরুদ্ধে লড়াই করার জন্য তিনি কৃষকদেরকে সামরিক প্রশিক্ষণ দিতে শুরু করেন। তিতুমীরের কৃষক আন্দোলন ও বারাসাত বিদ্রোহ ছিল ইস্ট ইন্ডিয়া কোম্পানির বিরুদ্ধে, শক্তিশালী বিদ্রোহ। এর মাধ্যমে তিনি প্রমাণ করেন যে, রক্তদান ব্যতীত স্বাধীনতা অর্জন সম্ভব নয়। তাঁর পরিচালিত এ বিদ্রোহ ছিল জমিদার ও নীলকরদের অত্যাচারের বিরুদ্ধে। তিনি নারিকেলবাড়িয়ার আশপাশের জমিদারদের পরাজিত করে চব্বিশ পরগনা, নদীয়া এবং ফরিদপুর জেলার কিছু অংশ নিয়ে একটি স্বাধীন 'রাজ্য গঠন করেন এবং কোম্পানি সরকারের বিরুদ্ধে বিদ্রোহ ঘোষণা করেন। তিনি ইংরেজ সরকারের আক্রমণ মোকাবিলার জন্য নারিকেলবাড়িয়ায় বাঁশের কেল্লা নির্মাণ করেন। ১৮৩১ সালে ইংরেজ বাহিনীর সাথে যুদ্ধে তিতুমীর শহিদ হন। ইংরেজদের গোলাবারুদ এবং - নীলকর ও জমিদারদের ঐক্যবদ্ধ প্রতিরোধের মুখে তিতুমীরের বাঁশের কেল্লা ছিল সাহস আর দেশপ্রেমের প্রতীক। যা যুগে যুগে বাঙালিকে অন্যায়-অত্যাচারের বিরুদ্ধে প্রতিবাদমুখর হতে সাহস জুগিয়েছে। প্রেরণা জুগিয়েছে স্বাধীনতার পথে এগিয়ে যেতে। আলোচনা শেষে বলা যায়, তিতুমীর তার লড়াইয়ে সফল হননি। তবে তিতুমীরের সেই স্বাধীনতা যুদ্ধ ও আত্মত্যাগ বাঙালিদেরকে পরবর্তী সকল স্বাধীনতা সংগ্রামে প্রেরণা যুগিয়েছে।"
        }
      ]
    },
    {
      "number": "7",
      "uddipok": "একজন ব্রিটিশ পর্যটক ঢাকার একটি ঐতিহাসিক ভবন পরিদর্শন করে তার ডাইরিতে লিখেন \"একজন রাজনৈতিক ব্যক্তিত্ব ঢাকার নবাব পরিবারে জন্মগ্রহণ করেন। তিনি শিক্ষা সমাপ্ত করে ডেপুটি ম্যাজিস্ট্রেট হিসেবে চাকুরিতে যোগ দেন। কিন্তু মুসলমানদের দুরবস্থা ও অসহায়ত্ব দেখে ব্যথিত হন। তাই তিনি লোভনীয় সরকারি চাকরি থেকে ইস্তফা দিয়ে সক্রিয় রাজনীতিতে অংশগ্রহণ করেন। ভাইস রয় লর্ড মিন্টোর সাথে রাজনৈতিক বিষয় নিয়ে সাক্ষাৎ করেন। ঢাকার পাঁচটি প্রতিষ্ঠান তাঁরই অবদানে প্রতিষ্ঠিত হয়।”",
      "tag": "MCPC 23",
      "sub_questions": [
        {
          "label": "ক",
          "question": "মোহামেডান লিটারেরি সোসাইটি কে প্রতিষ্ঠা করেন?",
          "explanation": "মোহামেডান লিটারেরি সোসাইটি প্রতিষ্ঠা করেন নওয়াব আব্দুল লতিফ।"
        },
        {
          "label": "খ",
          "question": "বারাসাত বিদ্রোহ বলতে কী বোঝায়?",
          "explanation": "তিতুমীর কৃষকদের নিয়ে ১৮২৫ সালে ব্রিটিশ সরকারের বিরুদ্ধে যে বিদ্রোহ করেছিলেন তা-ই ইতিহাসে বারাসাত বিদ্রোহ নামে পরিচিত। তিতুমীরের কৃষক আন্দোলন ছিল অত্যাচারী নীলকর বণিক এবং স্থানীয় জমিদারদের বিরুদ্ধে। তিনি ইংরেজ সরকারের নিকট বহুবার এ বিষয়ে নালিশ দেন। কিন্তু কোনো সুরাহা না পেয়ে ১৮২৫ সালে ৮৩ হাজার কৃষক সেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন। তিনি ঘোষণা করেন, \"তিতুমীর এখন এ দেশের নবাব। দেশের সকল প্রজাই স্বাধীন। কৃষকরাই এ দেশের জমির মালিক। আমরা ইস্ট ইন্ডিয়া কোম্পানির শাসন মানি না।\" তিতুমীরের এ বিদ্রোহ ইতিহাসে 'বারাসাত বিদ্রোহ' নামে পরিচিত।"
        },
        {
          "label": "গ",
          "question": "উদ্দীপকে ব্রিটিশ পর্যটক কোন রাজনৈতিক ব্যক্তিত্ব সম্পর্কে ডাইরিতে লেখেন? তাঁর তিনটি রাজনৈতিক অবদান লিখ।",
          "explanation": "উদ্দীপকের আব্দুল হালিমের সাথে আমার পঠিত রাজনৈতিক ব্যক্তিত্ব নওয়াব আব্দুল লতিফের মিল রয়েছে। নওয়াব আবদুল লতিফ উনিশ শতকেনা বাংলার মুসলিম জাগরণের অগ্রদূত ও সমাজসেবক। তিনি বাংলার কৃষকদের ওপর ইংরেজ নীলকরদের নির্যাতন ও শোষণ বন্ধ করার উদ্যোগ নেন। তাঁর উদ্যোগেই নীলকরদের অত্যাচার বন্ধ করার লক্ষ্যে ইংরেজ সরকার নীল কমিশন গঠন করে। বাংলার মুসলিমদের মধ্যে আধুনিক শিক্ষাবিস্তারে আবদুল লতিফের অবদান বিশেষভাবে উল্লেখযোগ্য। তিনি মুসলিমদের শিক্ষা ও বৈষয়িক উন্নতিকল্পে নানা উদ্যোগ গ্রহণ করেন। তিনি বিশ্বাস করতেন যে, শিক্ষিত মুসলিমগণ সরকারের উদ্দেশ্য, শক্তি ও কৌশল বুঝতে পারলে তাদের মধ্যে ঔপনিবেশিক সরকারের প্রতি আনুগত্যের মনোভাব সৃষ্টি হবে। তাঁর সক্রিয় প্রচেষ্টায় কলকাতা আলিয়া মাদরাসায় ইংরেজি ও ফারসি বিভাগ খোলা হয় এবং উর্দু ও বাংলা শিক্ষার ব্যবস্থা গ্রহণ করা হয়। নওয়াব আবদুল লতিফ বরাবরই সরকারের নিকট মুসলিমদের জন্য ইংরেজি উচ্চশিক্ষা ব্যবস্থার দাবি জানিয়ে আসছিলেন। ফলে ১৮৫৫ সালে হিন্দু কলেজকে প্রেসিডেন্সি কলেজে রূপান্তরিত করে সকল সম্প্রদায়ের ছাত্রদেরকে এ কলেজে পড়ার সুযোগ দেওয়া হয়। নওয়াব আবদুল লতিফের কর্মদক্ষতা এবং শিক্ষা ও সামাজিক ক্ষেত্রে বিশেষ অবদানের স্বীকৃতিস্বরূপ ব্রিটিশ সরকার তাঁকে বিভিন্ন সময়ে বিভিন্ন উপাধি ও পদক প্রদান করেন। নওয়াব আবদুল লতিফ মুসলিমদের পুনর্জাগরণের অগ্রদূত ছিলেন।"
        },
        {
          "label": "ঘ",
          "question": "উদ্দীপকে পর্যটকের ডাইরিতে লেখা \"ঢাকার পাঁচটি প্রতিষ্ঠান তারই অবদানে প্রতিষ্ঠিত হয়\"- উক্তিটির তাৎপর্য বিশ্লেষণ করো।",
          "explanation": "উদ্দীপকের মোঃ সাইফুল্লাহর সাথে সাদৃশ্যপূর্ণ ব্যক্তি তথা নবাব স্যার সলিমুল্লাহ রাজনৈতিক ও শিক্ষাক্ষেত্রে গুরুত্বপূর্ণ অবদান রাখেন। নবাব সলিমুল্লাহ ছিলেন মুসলিম জাতীয়তাবাদী নেতা, রাজনীতিবিদ, শিক্ষানুরাগী ও সমাজসেবক। ১৯০৩-৪ সালে ইংরেজ সরকারের বঙ্গভঙ্কোর পরিকল্পনার ওপর মতামত দিতে গিয়ে নবাব সলিমুল্লাহ রাজনীতিতে জড়িয়ে পড়েন। ১৯০৫ সালে বঙ্গভঙ্গ হলে তিনি খুশি হয়েছিলেন এই ভেবে যে, এই বঙ্গভলোর মাধ্যমে এ অঞ্চলের দুর্দশাগ্রস্ত মুসলমানদের সরকারি ও প্রশাসনিক সুবিধা পাওয়ার কিছুটা হলেও সুযোগ সৃষ্টি হবে। শুধু বঙ্গভঙ্গই নয়, এ জনপদের মুসলমানদের স্বার্থ সংশ্লিষ্ট যেকোনো রাজনৈতিক ব্যাপারেই তিনি আগ্রহী ছিলেন। পরবর্তীতে কংগ্রেস বজ্ঞাভঙ্গের বিরোধিতা করলে তিনি বঙ্গভঙ্কা টিকিয়ে রাখার পক্ষে জনমত গড়ে তোলার জন্য ব্যাপক তৎপরতা চালান। ১৯০৬ সালের ডিসেম্বর মাসে ঢাকায় নিখিল ভারত মুসলিম লীগ প্রতিষ্ঠার ক্ষেত্রে নবাব সলিমুল্লাহ গুরুত্বপূর্ণ ভূমিকা রাখেন। মুসলিম স্বার্থ অক্ষুণ্ণ রাখার জন্য নবাব সলিমুল্লাহ সকল প্রদেশের স্বশাসিত প্রতিষ্ঠানে, সংস্থায়, আইনসভায় মুসলমানদের জন্য স্বতন্ত্র নির্বাচন দাবি করেন। এছাড়াও মুসলিম সম্প্রদায়ের আর্থ-সামাজিক এবং সামগ্রিক উন্নয়নে নবাব সলিমুল্লাহ আজীবন নানামুখী ভূমিকা রেখেছেন। শিক্ষাবিস্তারে নবাব স্যার সলিমুল্লাহ গুরুত্বপূর্ণ অবদান রাখেন। মুসলমানদের শিক্ষাবিস্তারে নবাব স্যার সলিমুল্লাহর অবদান অনস্বীকার্য। তিনি উপলব্ধি করতে পেরেছিলেন যে, শিক্ষাদীক্ষায় ও জ্ঞান-বিজ্ঞানে উন্নত না হলে মুসলমানরা কোনোদিনই নিজেদের পৃথক অস্তিত্ব বজায় রাখতে পারবে না। এজন্য তিনি মুসলমান সমাজে শিক্ষাবিস্তারে মনোযোগী হন এবং বেশকিছু, পদক্ষেপ গ্রহণ করেন। তিনি আহসানউল্লাহ ইঞ্জিনিয়ারিং স্কুল নামে ঢাকায় একটি স্কুল প্রতিষ্ঠা করেন, যা বর্তমানে প্রকৌশল বিশ্ববিদ্যালয়ে রূপান্তরিত হয়েছে। মিটফোর্ড হাসপাতাল প্রতিষ্ঠায়ও তিনি সহযোগিতার হাত বাড়িয়ে দেন। বর্তমানে এটি মেডিকেল কলেজ ও হাসপাতালে উন্নীত হয়েছে। ঢাকা বিশ্ববিদ্যালয় প্রতিষ্ঠায়ও তার উল্লেখযোগ্য অবদান ছিল। উপরের আলোচনার পরিপ্রেক্ষিতে বলা যায়, শিক্ষাবিস্তারে নবাব সলিমুল্লাহর অবদান ছিল অসামান্য।"
        }
      ]
    },
    {
      "number": "8",
      "uddipok": "\"ক\" অঞ্চলটি প্রায় দুইশত বছর ঔপনিবেশিক শাসনের অধীনে ছিল। অবশেষে স্বাধীনতা অর্জন করলেও অপর অঞ্চল কর্তৃক বিভিন্নভাবে শোষণ ও বৈষম্যের স্বীকার হয়েছে। বহু রক্তের বিনিময়ে অঞ্চলটি স্বাধীনতা অর্জন করে। স্বাধীনতা অর্জনের পরই দেশটিতে দ্রুততার সাথে সংবিধান রচনা করতে সমর্থ্য হয়। শুরুতে দেশটিতে সংসদীয় পদ্ধতির সরকার ব্যবস্থা বিদ্যমান থাকলেও পরবর্তীতে রাষ্ট্রপতি শাসিত সরকার ব্যবস্থা প্রবর্তন করা হয়। তবে জনগণের আশা-আকাঙ্ক্ষার সাথে মিল রেখে দীর্ঘ ষোল বছর পর সংসদীয় ব্যবস্থা পুনঃ প্রবর্তন করা হয়।",
      "tag": "MCPC 23",
      "sub_questions": [
        {
          "label": "ক",
          "question": "বাংলাদেশ সংবিধান কমিটির একমাত্র নারী সদস্য কে ছিলেন?",
          "explanation": "বাংলাদেশ সংবিধান প্রণয়ন কমিটির একমাত্র নারী সদস্য ছিলেন রাজিয়া বানু।"
        },
        {
          "label": "খ",
          "question": "মৌলিক অধিকার বলতে কী বোঝায়?",
          "explanation": "মৌলিক অধিকার বলতে রাষ্ট্রপ্রদত্ত সেসব সুযোগ-সুবিধাকে বোঝায় যা ব্যতীত নাগরিকদের ব্যক্তিত্বের বিকাশ সম্ভব নয়। মানুষের ব্যক্তিত্ব ও মেধা বিকাশের জন্য একান্তভাবে অপরিহার্য যে সকল অধিকার রাষ্ট্রকর্তৃক বলবৎ হয় সেইগুলোই মৌলিক অধিকার হিসেবে স্বীকৃত। মৌলিক অধিকার ব্যতীত সভ্য জীবনযাপন করা সম্ভব নয়। সকল গণতান্ত্রিক রাষ্ট্রেই জনগণের মৌলিক অধিকারসমূহ তাদের শাসনতন্ত্রে সন্নিবেশিত থাকে। গণতান্ত্রিক সমাজের মূলভিত্তি হলো মৌলিক অধিকার।"
        },
        {
          "label": "গ",
          "question": "উদ্দীপকে কোন দেশের সংবিধানের কথা বলা হয়েছে? উক্ত সংবিধান প্রণয়নের পটভূমি ব্যাখ্যা করো।",
          "explanation": "উদ্দীপকে বাংলাদেশ সংবিধানের কথা বলা হয়েছে। উদ্দীপকে বলা হয়েছে, 'ক' দেশটি রক্তের বিনিময়ে স্বাধীনতা অর্জনের পরই দ্রুততার সাথে সংবিধান রচনা করতে সমর্থ্য হয়। শুরুতে দেশটিতে সংসদীয় পদ্ধতির সরকার ব্যবস্থা বিদ্যমান থাকলেও পরবর্তীতে রাষ্ট্রপতি শাসিত সরকার ব্যবস্থা প্রবর্তন করা হয়। তবে জনগণের আশা-আকাঙ্ক্ষার সাথে মিল রেখে দীর্ঘ ১৬ বছর পর সংসদীয় ব্যবস্থা পুনপ্রবর্তন করা হয়। এখানে বাংলাদেশের সংবিধানের প্রতি ইঙ্গিত করা হয়েছে। বাংলাদেশের ক্ষেত্রে আমরা দেখি প্রায় দীর্ঘ ২৩ বছরের আন্দোলন, ত্যাগের পর পাকিস্তানের নাগপাশ থেকে বাংলাদেশ স্বাধীন হয় এবং প্রণীত হয় একটি উত্তম সংবিধান। দীর্ঘ ৯ মাস রক্তক্ষয়ী যুদ্ধের পর বাংলাদেশ স্বাধীন হয়। বঙ্গবন্ধু শেখ মুজিবুর রহমান ১৯৭২ সালের ১০ জানুয়ারি পাকিস্তান কারাগার থেকে দেশে ফিরে পরের দিন বাংলাদেশের অস্থায়ী সংবিধান অধ্যাদেশ জারি করেন। এ অধ্যাদেশ বলেই গঠিত হয় গণপরিষদ। গণপরিষদের প্রথম অধিবেশনে ড. কামাল হোসেনের নেতৃত্বে ৩৪ সদস্যবিশিষ্ট একটি সংবিধান প্রণয়ন কমিটি গঠন করা হয়। এ কমিটির দায়িত্ব ছিল সংবিধানের খসড়া তৈরি করা। ১৯৭২ সালের অক্টোবরে গণপরিষদের অধিবেশনে খসড়া সংবিধান পেশ করা হয়। খসড়া সংবিধান ১৯৭২ সালের ৪ নভেম্বর গণপরিষদ কর্তৃক গৃহীত হয় এবং কার্যকর হয় ১৯৭২ সালের ১৬ ডিসেম্বর থেকে। সুতরাং ফিজির সংবিধান প্রণয়নের সাথে আমাদের দেশের সংবিধান প্রণয়নের মিল রয়েছে।"
        },
        {
          "label": "ঘ",
          "question": "উদ্দীপকে যে সংবিধানের ইঙ্গিত করা হয়েছে তার বৈশিষ্ট্য বিশ্লেষণ করো।",
          "explanation": "উদ্দীপকের আমার পাঠ্যবইয়ের বাংলাদেশের সংবিধানের প্রতি ইঙ্গিত করেছে। উদ্দীপকে উল্লেখ করা হয়েছে, বহু রক্তের বিনিময়ে অঞ্চলটি স্বাধীনতা অর্জন করে। স্বাধীনতা অর্জনের পরই দেশটিতে দ্রুততার সাথে সংবিধান রচনা করতে সমর্থ্য হয়। এ তথ্যগুলো বাংলাদেশের সংবিধানকে ইঙ্গিত করে। কারণ বাংলাদেশের সংবিধান লিখিত, এতে রাষ্ট্র পরিচালনার চারটি মূলনীতি রয়েছে এবং এটি ১৯৭২ সালে কার্যকর করা হয়। ১৯৭২ সালের মূল সংবিধানটি স্বাধীন ও সার্বভৌম বাংলাদেশের সংবিধান হিসেবে স্বকীয় বৈশিষ্ট্যে মহিমান্বিত। এ সংবিধানের বেশকিছু বৈশিষ্ট্য রয়েছে। বাংলাদেশ সংবিধানের একটি বৈশিষ্ট্য হলো এটি লিখিত ও সংক্ষিপ্ত। 'প্রজাতন্ত্র' বাংলাদেশ সংবিধানের অন্যতম বৈশিষ্ট্য। এ সংবিধানে বাংলাদেশকে একটি স্বাধীন ও সার্বভৌম প্রজাতান্ত্রিক রাষ্ট্র হিসেবে ঘোষণা করা হয়েছে, যা 'গণপ্রজাতন্ত্রী বাংলাদেশ' নামে পরিচিত। মৌলিক অধিকার বাংলাদেশ সংবিধানের আরেকটি বৈশিষ্ট্য। বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। সংসদীয় গণতন্ত্র বাংলাদেশ সংবিধানের অন্যতম আরেকটি বৈশিষ্ট্য। বাংলাদেশ সংবিধানে সংসদীয় গণতান্ত্রিক ব্যবস্থা প্রবর্তন করা হয়েছে। বাংলাদেশ সংবিধানের অন্যতম বৈশিষ্ট্য হলো এককেন্দ্রিক শাসন। সংবিধানে বাংলাদেশকে একটি এককেন্দ্রিক রাষ্ট্র হিসেবে ঘোষণা করা হয়েছে। রাষ্ট্র পরিচালনার মূলনীতি বাংলাদেশ সংবিধানের আরেকটি বৈশিষ্ট্য। এ সংবিধানে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতাকে রাষ্ট্রের মূলনীতি হিসেবে গ্রহণ করা হয়েছে। এছাড়া সংবিধানের প্রাধান্য, ন্যায়পাল, সর্বজনীন ভোটাধিকার, জনগণের সার্বভৌমত্ব, এককক্ষবিশিষ্ট আইনসভা, অর্থনৈতিক, ও সামাজিক ন্যায়বিচার প্রভৃতি বাংলাদেশ সংবিধানের অন্যতম বৈশিষ্ট্য।"
        }
      ]
    },
    {
      "number": "9",
      "uddipok": "বিধান সরকার একটি গুরুত্বপূর্ণ সাংবিধানিক পদে অধিষ্ঠিত আছেন। উক্ত প্রতিষ্ঠান প্রজাতন্ত্রের কর্মে নিয়োগদানের জন্য যৌগ্যতাসম্পন্ন, মেধাবী ও দক্ষ লোক বাছাইয়ের কাজ করে।",
      "tag": "MCPC 23",
      "sub_questions": [
        {
          "label": "ক",
          "question": "কত সালে বঙ্গভঙ্গ হয়েছিল?",
          "explanation": "বঙ্গভঙ্গ করা হয়েছিল ১৯০৫ সালে।"
        },
        {
          "label": "খ",
          "question": "সার্বজনীন ভোটাধিকার বলতে কী বোঝায়?",
          "explanation": "সার্বজনীন ভোটাধিকার বলতে ধর্ম-বর্ণ, নারী-পুরুষ, ধনী-গরিব নির্বিশেষে প্রাপ্তবয়স্ক সকল নাগরিকের ভোটদানের অধিকারকে বোঝায়। ভোটদানের অধিকার নাগরিকদের রাজনৈতিক অধিকার। রাষ্ট্রের সংবিধান এবং সরকারি বিধিবিধানের মাধ্যমে স্বীকৃত পন্থায় নাগরিকদের প্রার্থী বাছাইয়ের ক্ষমতাকে ভোটাধিকার বলা হয়। গণতান্ত্রিক ব্যবস্থায় প্রাপ্তবয়স্ক নাগরিকদের ভোটদানের অধিকার সর্বত্র স্বীকৃত এবং সংরক্ষিত।"
        },
        {
          "label": "গ",
          "question": "উদ্দীপকের সাথে তোমার পঠিত কোন সাংবিধানিক প্রতিষ্ঠানের সাদৃশ্য রয়েছে? উত্ত প্রতিষ্ঠানটির গঠন ব্যাখ্যা করো।",
          "explanation": "উদ্দীপকে বাংলাদেশের সাংবিধানিক প্রতিষ্ঠান 'বাংলাদেশ সরকারি কর্মকমিশনের' কথা বলা হয়েছে। বাংলাদেশ সরকারি কর্মকমিশন একটি সাংবিধানিক সংস্থা। এ প্রতিষ্ঠানটি প্রজাতন্ত্রের বেসামরিক কাজের জন্য মেধাবী ও যোগ্য নাগরিকদের বাছাইয়ের কাজ করে। এজন্য সংস্থাটি প্রতিযোগিতামূলক পরীক্ষা নেওয়ার ব্যবস্থা গ্রহণ করে। কর্মকমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস বা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে। উদ্দীপকে বলা হয়েছে, বিধান সরকার একটি গুরুত্বপূর্ণ সাংবিধানিক পদে অধিষ্ঠিত যে প্রতিষ্ঠান নিরপেক্ষভাবে প্রজাতন্ত্রের প্রশাসনিক কর্মকর্তাগণকে বাছাই ও নিয়োগ করেন। বাংলাদেশে এরূপ কাজ করে এমন একটি প্রতিষ্ঠান হলো বাংলাদেশ সরকারি কর্মকমিশন। তাই বলা যায়, উদ্দীপকের সাংবিধানিক প্রতিষ্ঠান হলো বাংলাদেশ সরকারি কর্মকমিশন।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানের কার্যাবলি বিশ্লেষণ করো।",
          "explanation": "উদ্দীপকে বর্ণিত সাংবিধানিক সংস্থাটি অর্থাৎ 'বাংলাদেশ সরকারি কর্মকমিশন' দেশ ও জাতিকে মেধাবী, সৎ ও দক্ষ প্রশাসন উপহার দিয়ে সর্বাধিক জনকল্যাণ নিশ্চিত করে। আধুনিক রাষ্ট্র পরিচালনায় সরকার কাঠামোয় দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্মকমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। তীক্ষ্ণ ধীশক্তি ও দূরদৃষ্টিসম্পন্ন এবং নিরপেক্ষ ব্যক্তিবর্গের সমন্বয়ে গঠিত বাংলাদেশ সরকারি কর্মকমিশন। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির মেধা যাচাই করা অত্যন্ত কঠিন। একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্মকমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে উঠে। বাংলাদেশের সরকারব্যবস্থা কর্মক্ষম ও সচল করতে সক্ষম করার ক্ষেত্রে সংস্থাটির গুরুত্ব অপরিসীম। উপরের আলোচনায় প্রতীয়মান হয় যে, দেশ ও জাতিকে মেধাবী সৎ ও দক্ষ প্রশাসন উপহার দিয়ে বাংলাদেশ সরকারি কর্মকমিশন সর্বাধিক জনকল্যাণ নিশ্চিত করে।"
        }
      ]
    },
    {
      "number": "10",
      "uddipok": "জেরিন ৫   বছর বয়সের একটি শিশু । তার চেহারা ও ভাবভঙ্গি অন্য শিশুদের মতো । কিন্তু তার মধ্যে আচরণের সীমাবদ্ধতার কিছু প্রবণতা লক্ষ্য করা যায় । সে অন্যদের তুলনায় একটি কম বা বেশি সংবেদনশীল ।",
      "tag": "DIN.B 21,MCPC 23",
      "sub_questions": [
        {
          "label": "ক",
          "question": "",
          "explanation": "প্রাপ্ত ক্ষমতাকে ব্যক্তিগত লাভের উদ্দেশ্যে ব্যবহার করাই হলো দুর্নীতি ।"
        },
        {
          "label": "খ",
          "question": "",
          "explanation": "সাধারণত জলবায়ু বলতে একটি বৃহৎ অঞ্চলব্যাপী আবহাওয়ার দৈনন্দিন অবস্থায় অনেক দিনের বিবরণকে বোঝায় । আর জলবায়ু পরিবর্তন বলতে কোনো অঞ্চলের বা কোন দেশের ৩০ - ৪০বছরের আবহাওয়ার গড় অবস্থার রূপান্তর , সংশোধন ও পরিবর্তনকে বোঝায় । জলবায়ুর উপাদানসমূহের যেমন - উত্তাপ , বৃষ্টিপাত , বায়ুপ্রবাহ ইত্যাদির গড় হতে কোনো অঞ্চলের জলবায়ুর অবস্থা সম্পর্কে ধারণা লাভ করা যায় ।"
        },
        {
          "label": "গ",
          "question": "",
          "explanation": "উদ্দীপকে   জেরিন একজন প্রতিবন্ধী শিশু ।     শারীরিক যোগ্যতার ভিত্তিতে পৃথিবীতে দুই ধরনের মানুষ দেখতে পাওয়া যায় । এক ধরনের মানুষ নিখুঁত দেহ বৈশিষ্ট্যের অধিকারী , অন্য এক ধরনের মানুষ রয়েছে যারা দেহ কত দিক থেকে ত্রুটিপূর্ণ । এ শ্রেণীর মানুষকে বলা হয় প্রতিবন্ধী । উইকিপিডিয়ায় প্রতিবন্ধিত্বের সংজ্ঞা দিতে গিয়ে বলা হয়েছে যে , \" বয়স , লিঙ্গ , জাতি , সংস্কৃতি বা সামাজিক অবস্থান অনুযায়ী আর ১০ জন যে কাজগুলো করতে পারে ইমপেয়ারমেন্টের কারণে সে কাজগুলো প্রাত্যহিক জীবনে করতে না পারার অবস্থানটাই হলো ডিসএবিলিটি বা প্রতিবন্ধিতা । প্রতিবন্ধিত্ব শুরুর সমকাল বিবেচনা করে প্রতিবন্ধী দুই ধরনের । যেমন - যারা প্রতিবন্ধিত্ব নিয়ে জন্মগ্রহণ করে তাদেরকে প্রাথমিক প্রতিবন্ধী বা জন্মগত প্রতিবন্ধী বলা হয় । অপরদিকে জন্মের পর বিভিন্ন কারণে যারা প্রতিবন্ধিত্ব বরণ করে তাদেরকে অর্জিত প্রতিবন্ধী বলা হয় । আবার শরীরের বিশেষ কোনো অঙ্গ হানি বা আক্রান্ত হবার ভিত্তিতে প্রতিবন্ধী হয় কয়েক রকমের যথা ১ . শারীরিক প্রতিবন্ধী , ২ . দৃষ্টি প্রতিবন্ধী , ৩ . শ্রাবণ প্রতিবন্ধী , ৪ . বাক প্রতিবন্ধী , ৫ . বুদ্ধি প্রতিবন্ধী , ৬ . মানসিক প্রতিবন্ধী , ৭ . সামাজিক প্রতিবন্ধী ইত্যাদি ।     আমরা উদ্দীপকের দিকে লক্ষ্য করলে দেখতে পাই , পাঁচ বছর বয়সী জেরিন বুদ্ধি প্রতিবন্ধী । সে দেখতে অন্যান্য শিশুদের মতো হলেও তার কাজকর্ম ও আচরণে পার্থক্য পরিলক্ষিত হয় । তাই বলা যায় , জেরিন একজন বুদ্ধিপ্রতিবন্ধী শিশু ।"
        },
        {
          "label": "ঘ",
          "question": "",
          "explanation": "হ্যাঁ , প্রয়োজনীয় সহযোগিতা পেলে জেরিনের মতো বুদ্ধি প্রতিবন্ধী শিশুরা একদিন সম্পদে পরিণত হবে - প্রশ্নোত্তর এ উক্তিটির সাথে আমি সম্পূর্ণ একমত ।     কেননা প্রতিবন্ধী জনগণ ও এ সমাজের অংশ । তারা সাধারণ মানুষের মতই । একজন প্রতিবন্ধী ব্যক্তি নিজের কারণে প্রতিবন্ধীদের শিকার হয় না । কাজেই প্রতিবন্ধী জনগণের প্রতি সহযোগিতার হাত বাড়িয়ে দেওয়া আমাদের নৈতিক দায়িত্ব । প্রতিবন্ধীর জনগোষ্ঠীকে জনশক্তিতে পরিণত করা সম্ভব না হলে প্রতিবন্ধী ব্যক্তিদের অবস্থার আশাপ্রদ উন্নয়ন ঘটবে না । সবচেয়ে সুবিধা বঞ্চিত , অনগ্রসর ও দরিদ্রোপীড়িত জনগোষ্ঠী হিসেবে এদের জন্য সরকারি ও বেসরকারি প্রতিষ্ঠানকে এমন পদক্ষেপ নিতে হবে যাতে প্রতিবন্ধী জনগোষ্ঠী মানব সম্পদে পরিণত হয় । প্রতিবন্ধী মানুষের মাঝে লুকিয়ে আছে অপার সম্ভাবনা । শরীরের একটি বিশেষ অংশের প্রতিবন্ধকতা তাদের নির্দিষ্ট কোনো কাজের এখন করে তুললেও দেখা যায় প্রতিবন্ধীকতার কারণ এই নির্দিষ্ট কিছু কিছু কাজে এরা অত্যন্ত পারদর্শী ।   তাদের এই সমস্ত বিশেষ সক্ষমতার জায়গা গুলো উদ্ভাবন করে প্রশিক্ষণের সুযোগ সৃষ্টি করলে প্রতিবন্ধীরা যেমন উপকৃত হবে তেমনি দেশ ও উন্নত হবে । সরকারি ও বেসরকারি পর্যায়ে প্রতিবন্ধীদের চাকরির সুযোগ খুবই সীমিত । সমসুযোগের ভিত্তিতে সকল পর্যায়ে তাদের জন্য চাকরির সুযোগ সৃষ্টি করতে হবে । এক্ষেত্রে কোটা বৃদ্ধি ও সংরক্ষণের ওপর গুরুত্ব দিতে হবে । প্রতিবন্ধীদের অধিকার সংরক্ষণে ব্যবস্থা করতে হবে । সরকারের বার্ষিক বাজেটে তাদের জন্য পর্যাপ্ত বরাদ্দ রাখতে হবে ।     সর্বোপরি প্রতিবন্ধীদের সমস্যা সমাধানের জন্য সরকারি বেসরকারি উদ্যোগের পাশাপাশি সার্বিক সহযোগিতা করতে হবে । তবেই উদ্দীপকে জেরিনের মতো শিশুরা একদিন সম্পদে পরিণত হবে ।"
        }
      ]
    },
    {
      "number": "11",
      "uddipok": "ঢাকায় এক বিখ্যাত হোটেল ব্যবসায়ী পারভেজ সাহেব। রোজার মাসে তার এখানে প্রস্তুতকৃত ইফতারি সকলেই কিনতে আসে। এই এক মাসেই তার প্রায় কোটি টাকার ব্যবসা হয়। কিন্তু তিনি প্রতিনিয়ত ক্রেতাদের ঠকান। একই তেল বারবার ভাজার কাজে ব্যবহার করান এবং খাদ্যদ্রব্যকে আকর্ষণীয় করে তুলতে নানা ধরনের রং মেশাতে বলেন।",
      "tag": "MCPC 23",
      "sub_questions": [
        {
          "label": "ক",
          "question": "CAB-এর পূর্ণরূপ কী?",
          "explanation": "CAB-এর পূর্ণরূপ হলো Consumer Association of Bangladesh."
        },
        {
          "label": "খ",
          "question": "ইভটিজিং বলতে কী বোঝায়?",
          "explanation": "ইভটিজিং বলতে কোনো নারীকে প্রকাশ্যে যেকোনো ধরনের জ্বালাতন বা পরিহাস করাকে বোঝায়। কোনো নারী বা কিশোরীকে অশালীন মন্তব্য করা, ভয় দেখানো, কোনো কিছু ছুঁড়ে দেওয়া, ব্যক্তিত্বে লাগে এমন মন্তব্য করা, রাস্তায় হাঁটতে হাঁটতে ধাক্কা দেওয়া, অশ্লীল অঙ্গভঙ্গি করা, ইঙ্গিতপূর্ণ ইশারা দেওয়া, সিগারেটের ধোঁয়া গায়ে ছোঁড়া, উদ্দেশ্যমূলকভাবে পিছু নেওয়া, অশ্লীলভাবে প্রেম নিবেদন করা, উদ্দেশ্যমূলকভাবে গান বা ছড়া বা কবিতা আবৃত্তি করা, চিঠি লেখা, পথরোধ করে দাঁড়ানো, প্রেমে সাড়া না দিলে হুমকি প্রদান ইত্যাদি ইভটিজিং-এর অন্তর্ভুক্ত।"
        },
        {
          "label": "গ",
          "question": "উদ্দীপকের পারভেজ সাহেবের এ ধরনের কর্মকাণ্ডে জড়িত হওয়ার কী কারণ থাকতে পারে? ব্যাখ্যা করো।",
          "explanation": "উদ্দীপকে উল্লেখিত অনৈতিক কর্মকাণ্ড অর্থাৎ খাদ্যে ভেজালের অনেকগুলো কারণ রয়েছে। খাদ্যের মধ্যে মানুষের স্বাস্থ্যের জন্যে ঝুঁকিপূর্ণ উপাদান মেশানোকে খাদ্যে ভেজাল হিসেবে আখ্যায়িত করা হয়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। ক্ষতিকর রাসায়নিক পদার্থের ব্যবহার সবচেয়ে বেশি লক্ষ করা যায় অপরিপক্ব ফল পাকানো এবং এর রং আকর্ষণীয় করার ক্ষেত্রে। উদ্দীপকে বলা হয়েছে, পারভেজ সাহেব খাদ্যের স্বাদ বা ফ্লেভার বাড়াতে এবং আকর্ষণীয় করতে যেকোনো প্রকার অবৈধ পন্থা অবলম্বনে অদ্বিতীয়। অর্থাৎ তার কাজটি হলো খাদ্যে ভেজাল। খাদ্যে ভেজালের অনেকগুলো কারণ রয়েছে। খাদ্যের স্বাদ বা ফ্লেভার বাড়াতে বা খাদ্যকে দৃষ্টিনন্দন করতে খাদ্যে ভেজাল মেশানো হয়। তাছাড়া গুণগত মানের দিক দিয়ে অনেক খাদ্য খারাপ হলেও তাকে খাবারযোগ্যভাবে উপস্থাপন করতেও খাদ্যে ভেজাল মেশানো হয়। আর এ সবের পেছনেই রয়েছে অধিক মুনাফা লাভের লিপ্সা। আমাদের দেশে সাধারণত খাদ্যের পচন ঠেকাতে ক্ষতিকারক রাসায়নিক দ্রব্য বেশি প্রয়োগ করা হয়, তাছাড়া ফলমূল তাড়াতাড়ি পাকাতেও ক্ষতিকর দ্রব্যের ব্যবহার হয়। তবে সবকিছুর মূল কথা হলো কিছু অসাধু ব্যবসায়ীদের পকেট ভারী করা। এর প্রধান উপায় হল খাদ্যে ভেজাল মেশানো এবং ক্ষতিকর রাসায়নিক দ্রব্য প্রয়োগ। যেমনটি উদ্দীপকে লক্ষ করা যায়।"
        },
        {
          "label": "ঘ",
          "question": "উদ্দীপকে উল্লিখিত সামাজিক সমস্যা প্রতিরোধ কী কী ব্যবস্থা গ্রহণ করা যেতে পারে? বিশ্লেষণ করো।",
          "explanation": "উদ্দীপকে বর্ণিত সামাজিক সমস্যা নিরসনকল্পে তথা খাদ্যে ভেজাল প্রতিরোধে বেশকিছু পদক্ষেপ নেওয়া যায় বলে আমি মনে করি। শুধু বেঁচে থাকার নিমিত্তেই নয় বরং আমাদের দেহ ও মনের সর্বাঙ্গীন সুষ্ঠু বিকাশ নির্ভর করে খাদ্যের ওপর। যে খাদ্য মানুষের শক্তির উৎস এবং বেঁচে থাকা ও বেড়ে ওঠার প্রধান উপাদান তাতে ভেজাল মেশালেই আবার তা বিষে পরিণত হয়। খাদ্যে ভেজাল প্রতিরোধ আজ তাই একটি জনগুরুত্বপূর্ণ বিষয়ে পরিণত হয়েছে। খাদ্যে ভেজাল প্রতিরোধে আমরা নানারকম পদক্ষেপ নিতে পারি। খাদ্যদ্রব্য ঠিক আছে বা ভেজালমুক্ত কিনা সে ব্যাপারে সরকারি ও বেসরকারিভাবে পরীক্ষা-নিরীক্ষার জন্য কার্যকর ব্যবস্থা গ্রহণ করা অধিক জরুরি। খাদ্যে ভেজাল প্রমাণিত হলে উৎপাদনকারী ও ব্যবসায়ীদের বিরুদ্ধে দৃষ্টান্তমূলক শাস্তি নিশ্চিত করতে হবে। বর্তমান বাংলাদেশ সরকার খাদ্যে ভেজাল রোধে 'নিরাপদ খাদ্য আইন-২০১৩' প্রণয়ন করেছে। এ আইনে অপরাধভেদে সর্বোচ্চ ৫ বছর কারাদণ্ড বা ১০ লাখ টাকা জরিমানা অথবা উভয় দণ্ডের বিধান রাখা হয়েছে। এ আইন যথাযথভাবে প্রয়োগ করলে খাদ্যে ভেজাল অনেকাংশে কমে আসবে। এর পাশাপাশি নিয়মিত ভ্রাম্যমাণ আদালত পরিচালনা করতে হবে। ভেজাল খাদ্য কীভাবে সমাজের ক্ষতি করছে এবং এর মারাত্মক পরিণতি বিষয়ে ব্যাপক প্রচার-প্রচারণার মাধ্যমে জনসচেতনতা গড়ে তুলতে হবে এছাড়া স্কুল, কলেজ, বিশ্ববিদ্যালয়, মাদ্রাসা, বিভিন্ন সামাজিক, সাংস্কৃতিক, ধর্মীয় প্রতিষ্ঠানে খাদ্যে ভেজালের কুফল সম্পর্কে প্রচারণা চালিয়ে একটি প্রতিরোধ আন্দোলন গড়ে তুলতে হবে। ভেজালের বিরুদ্ধে ব্যবসায়ী সম্প্রদায়সহ সামাজিক, রাজনৈতিক, সাংস্কৃতিক ও ধর্মীয় ব্যক্তিত্বদের কার্যকর উদ্যোগ গ্রহণ করা জরুরি। উপরে উল্লিখিত ব্যবস্থাগুলো গ্রহণ এবং যথাযথভাবে কার্যকর করা হলে খাদ্যে ভেজাল প্রতিরোধ করা যাবে।"
        }
      ]
    }
  ]
}