{
  "title": "সিলেট বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "দীর্ঘ আন্দোলন সংগ্রামের ফলে 'ক' নামক দেশটি স্বাধীনতা লাভ করে। দেশটির দুটি অংশে বিভক্ত। মাঝখানে বড় একটি রাষ্ট্রের অবস্থান। স্বাধীনতা লাভের পর শাসকগোষ্ঠীর একটি অঞ্চলের জনগণের ওপর অত্যাচার নির্যাতন চালাতে শুরু করে । নির্যাতিত অঞ্চলের জনগণের ভাষার ওপর শাসকগোষ্ঠী আঘাত করে। সর্বস্তরের জনগণ প্রতিবাদ ও আন্দোলন শুরু করে। ফলশ্রুশ্রুতিতে শাসকগোষ্ঠী তাদের দাবি মেনে নিতে বাধ্য হয়। আন্দোলনকারী জনগণের মধ্যে জন্ম নেয় একটি নতুন চেতনা, যা পরবর্তীকালে একটি স্বাধীন রাষ্ট্র গঠনে সহায়ক ভূমিকা পালন করে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "১৯৭১ সালের ১০ই এপ্রিল মুজিবনগর সরকার গঠন করা হয়।"
        },
        {
          "label": "খ",
          "question": "",
          "explanation": "পাকিস্তানি শাসকগোষ্ঠী অর্থনৈতিক, রাজনৈতিক, সামরিক প্রভৃতি ক্ষেত্রে পূর্ব পাকিস্তানের বাঙালি জনগণের প্রতি যে সীমাহীন বৈষম্য সৃষ্টি করে, সেখানে ৬ দফা কর্মসূচি ছিল এক বলিষ্ঠ প্রতিবাদ। ৬ দফা প্রস্তাবে উজ্জীবিত হয়ে ১৯৭০ সালের নির্বাচনে বাঙালির জনতা অকুন্ঠচিওে আওয়ামী লীগকে বিপুল ভোটে জয়যুক্ত করে। ১৯৭১ সালের মুক্তিযুদ্ধের প্রেরণা আসে ৬ দফার ঐক্য থেকে। ৬ দফা আন্দোলনের পথ ধরেই পরবর্তীকালে বাংলাদেশের স্বাধীনতা আন্দোলন সংঘটিত হয়েছিল। বলা হয়, ব্রিটিশ গণতন্ত্রের ইতিহাসে যেমন ম্যাগনাকার্টা গুরুত্বপূর্ণ ভূমিকা পালন করে, তেমনি বাংলাদেশের স্বাধীনতা আন্দোলনের মূল ভিত্তি ছিল ৬ দফা কর্মসূচি। এজন্য ৬ দফা কে বাঙালির ম্যাগনাকার্টা বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আন্দোলনের সাথে আমার পঠিত ১৯৫২ সালের ভাষা আন্দোলনের সদস্য রয়েছে। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয় উদ্দীপকের 'ক' নামক দেশটির শাসকগোষ্ঠী একটি অঞ্চলের জনগণের উপর অত্যাচার নির্যাতন চালাতে শুরু করে। তারা নির্যাতিত জনগণের ভাষার উপর আঘাত হানলে সর্বস্তরের জনগণ প্রতিবাদ ও আন্দোলন শুরু করে। ফলে শাসক গোষ্ঠী তাদের দাবি মেনে নিতে বাধ্য হয়। এর মাধ্যমে ১৯৫২ সালে ভাষা আন্দোলনের চিত্র ফুটে ওঠে। তাই বলা যায় উদ্দীপকের সাথে ১৯৫২ সালের ভাষা আন্দোলনের সদস্য রয়েছে।"
        },
        {
          "label": "ঘ",
          "question": "",
          "explanation": "স্বাধীন বাংলাদেশ প্রতিষ্ঠায় উদ্দীপকে বর্ণিত ১৯৫২ সালের ভাষা আন্দোলনে ভাষা শহীদদের আত্মদানের ঘটনা পরবর্তীকালে একটি সংগ্রামের সূতিকাগার হিসেবে ভূমিকা পালন করছে। ভাষা আন্দোলন ছিল পাকিস্তান শাসনামলে বাঙ্গালীদের অধিকার আদায়ের প্রথম সফল ও ফলপ্রসূ একটি আন্দোলন। এ আন্দোলনের ফলে বাঙালির ন্যায্য অধিকার আদায়ের মাধ্যমে বিজয় অর্জিত হয়। সেই সাথে বাঙালি জাতীয়তাবাদের ভিত্তি রচিত হয়। এ আন্দোলন থেকে বাঙালিরা শিক্ষা অর্জন করতে সক্ষম হন যে, আন্দোলন সংগ্রাম ব্যতীত কোনো অধিকার আদায় করা সম্ভব নয় । ভাষা আন্দোলন একটি জাতীয় চেতনার জন্ম দেয়। এ চেতনা পরবর্তীকালে সব আন্দোলন ও সংগ্রামের অনুপ্রেরণা হিসেবে কাজ করে। ভাষা আন্দোলনের প্রেরণায় ১৯৫৪ সালের নির্বাচনে বাঙালীরা অভূতপূর্ব বিজয় অর্জন করে । ১৯৬২ সালের শিক্ষানীতি বিরোধ আন্দোলন ভাষা আন্দোলনে অনুপ্রেরণা যোগায়। বাঙালি জাতির মুক্তির আন্দোলন, স্বাধীনতা সংগ্রাম ১৯৭১ এর মুক্তিযুদ্ধে বীর বাঙালি সেনানীরা যে বীরত্ব, ত্যাগ -তিতিক্ষা শৌর্যবীর্য দেখিয়েছে, তা ভাষা আন্দোলনের দ্বারা অর্জিত বীরত্বেরই ফল। সুতরাং বলা যায়, স্বাধীন বাংলাদেশের প্রতিষ্ঠায় ভাষা আন্দোলনের ভাষা শহীদদের আত্মত্যাগের ঘটনাটি গুরুত্বপূর্ণ তাৎপর্য বহন করে।"
        }
      ]
    },
    {
      "number": "2",
      "uddipok": "আব্দুর রহমান ছিলেন একজন সমাজ সংস্কারক। সামাজিক কুসংস্কার ও অন্যায় এর বিরোধী তিনি ছিলেন সদস্য সোচ্চার। তিনি অত্যাচারী জমিদার ও মহাজনদের হাত থেকে নির্যাতিত কৃষকদের রক্ষার জন্য একটি সশস্ত্র বাহিনী গড়ে তোলেন এবং তাদের প্রশিক্ষণের ব্যবস্থা করেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "তিতুমীর এর পূর্ণনাম সৈয়দ মীর নিসার আলী।"
        },
        {
          "label": "খ",
          "question": "",
          "explanation": "নওয়াব আব্দুল লতিফকে বাংলা সৈয়দ আহমদ বলা হয়। মুসলমান সমাজের দুঃখ -দুর্দশা ও দুর্গতি স্যার সৈয়দ আহমদকে চরমভাবে ব্যাথিত করেছিল। তিনি উপলব্ধি করেন, মুসলমানদের পাশ্চাত্য জ্ঞান-বিজ্ঞানের প্রতি ঘৃণা ও উদাসীনতা তাদের দুঃখ -দৈন্যের কারণ। এসব দিক চিন্তা করে তিনি মুসলমানদের উন্নতির জন্য ইংরেজদের সঙ্গে প্রতিযোগিতা ও পাশ্চাত্য শিক্ষা গ্রহণের উপর জোর দেন বাংলার মুসলমানদেরও উন্নয়নের ক্ষেত্রে নওয়াব আব্দুল লতিফ একই চিন্তা করেছিলেন। স্যার সৈয়দ আহমেদের মত তিনি ও মুসলমানদের উন্নয়নের সমাজ সংস্কার মূলক ও শিক্ষা বিস্তারমূলক কাজ করেন। এইসব দিক বিবেচনা করে নওয়াব আব্দুল লতিফকে বাংলার 'সৈয়দ আহমদ' বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আব্দুর রহমানের কর্মকাণ্ডের সাথে আমার পঠিত যে রাজনৈতিক নেতার আদর্শের মিল রয়েছে তিনি হলেন মহান সংগ্রামী, কৃষক দরদী ও ব্রিটিশ ভারতের অন্যতম প্রধান বাঙালি নেতা শহীদ তিতুমীর। তিতুমীরের সময়ে বাংলা নিরাহু দরিদ্র কৃষক সম্প্রদায়ের উপর অত্যাচারী জমিদার, নীলকরদের শোষণ ও উৎপীড়ন মারাত্মক আকার ধারণ করেছিল । নীলকুঠিলরা কৃষক সমাজের ওপর নানাভাবে অত্যাচার ও উৎপীড়ন করত। কাজেই এসব অত্যাচারীর জমিদার ও নীলকুঠীয়ালাদের নির্যাতনের হাত থেকে কৃষকদেরকে রক্ষা করার জন্য সংগঠিত করে তিতুমীর প্রতিরোধের ব্যবস্থা করেন। তিনি তাদের সমাজ সচেতনতার পাশাপাশি সামরিক কলাকৌশল সম্পর্কেও শিক্ষাদান করেন। এ প্রশিক্ষণপ্রাপ্ত কৃষক সমাজ তিতুমীরের নেতৃত্বে শোষণ ও নির্যাতনের বিরুদ্ধে প্রতিরোধ্য প্রতিবাদ শক্তিতে পরিণত হয়। তিনি ইংরেজদের আক্রমণ প্রতিরোধ করার জন্য কলকাতায় নারিকেলবাড়িয়ায় একটি বাঁশের কেল্লা বা দুর্গ নির্মাণ করেন। এখানে তিনি একটি সুদক্ষ লাঠিয়াল বাহিনী গড়ে তোলেন। ১৮৩১ সালে ইংরেজ বাহিনী মেজর স্বটের নেতৃত্বে তিতুমীরের বাঁশের কেল্লা আক্রমণ করে। তিতুমীর তার লাঠিয়াল বাহিনী নিয়ে ইংরেজদের বিরুদ্ধে প্রাণপণ যুদ্ধ করে শহীদ হন এবং গোলার আঘাতে বাঁশের কেল্লার পতন হয়। এভাবে শহীদ তিতুমীরের গড়ে ওঠা সুসংগঠিত কৃষক আন্দোলনের পরিসমাপ্তি ঘটে।উদ্দীপকের আব্দুর রহমানের সাথে তিতুমীরের আদর্শ ও কর্মের প্রতিফলন সুস্পষ্ট। তিতুমীরের ন্যায় তিনিও অন্যায়ের বিরুদ্ধে সোচ্চার হয়ে গ্রামের কৃষকদের মহাজনদের হাত থেকে রক্ষা করেছেন। এছাড়া তিতুমীরের মত আব্দুর রহমান ও কৃষকদের সামরিক শিক্ষার প্রশিক্ষিত করা ও চূড়ান্ত পর্যায়ে নিজের জীবন উৎসর্গ করতে দেখা যায়।"
        },
        {
          "label": "ঘ",
          "question": "",
          "explanation": "বাংলাদেশের স্বাধীনতা সংগ্রামের পটভূমিতে উদ্দীপকে যে নেতার প্রতি ইঙ্গিত করা হয়েছে তার কাজের সাথে শহীদ তিতুমীরের কাজের সাদৃশ্য রয়েছে। তার এরূপ আন্দোলন বাঙালির মুক্তির আন্দোলনও অনুপ্রেরণা জুগিয়েছিল। উদ্দীপকে আব্দুর রহমান ছিলেন একজন সমাজ সংস্কারক। সামাজিক কুসংস্কার ও অন্যায় এর বিরুদ্ধে তিনি ছিলেন সদা সোচ্চার। তিনি অত্যাচারী জমিদার ও মহাজনদের হাত থেকে নির্যাতিত কৃষকদের রক্ষার জন্য একটি সশস্ত্র বাহিনীর গড়ে তোলেন এবং তাদের প্রশিক্ষণের ব্যবস্থা করেন। এরূপ বর্ণনায় স্পষ্ট ভাবে শহীদ তিতুমীরের সংগ্রামী রূপ স্পষ্ট হয়ে ওঠে। তিনি আজীবন ইংরেজ শাসকদের অত্যাচারের বিরুদ্ধে লড়াই করে শহীদ হয়েছেন। তারে আত্মত্যাগ আমাদের মুক্তি-সংগ্রামের সাথে সাদৃশ্যপূর্ণ কেননা তিনি ইংরেজ শাসকদের বিরুদ্ধে যুদ্ধে পরাজিত ও শহীদ হয়েছেন সত্য কিন্তু অমিততেজি স্বাধীন চেতনার মৃত্যুহয়নি। যুগ যুগ ধরে তার বিদ্রোহ মন্ত্রে বাঙালিরা উদ্বুদ্ধ হয়ে অত্যাচার ও শোষণের বিরুদ্ধে গড়ে তুলেছেন প্রতিবাদ ও প্রতিরোধ আন্দোলন। তাই বাংলাদেশের স্বাধীনতা সংগ্রামের স্মৃতিচারণ করলে আমাদের মানসপটে ভেসে ওঠে এক বলিষ্ঠ ও তেজদীপ্ত স্বাধীনতা সংগ্রামীর প্রতিচ্ছবি। তিনি আর কেউ নন, স্বয়ং তিতুমীর। বস্তুত বাংলাদেশের স্বাধীনতা সংগ্রামের পটভূমিতে তিতুমীরের অবদান ও প্রেরণা ছিল অপরিসীম এবং অতুলনীয়। উপরিউক্ত আলোচনা থেকে বলা যায় শহীদ তিতুমীর শূন্য থেকে যেভাবে ইংরেজ সরকারের বিরুদ্ধাচারণ করেছিলেন তেমনিভাবে এদেশের বাঙালি সমাজ ও দৃঢ়-মনোবল নিয়ে স্বাধীনতা সংগ্রামে অগ্রসর হয়। অবশেষে দেশমাতৃকাকে স্বাধীন করার চেতনা বুকে ধারণ করে বাঙালি সমাজ বাংলাদেশ স্বাধীন করে।"
        }
      ]
    },
    {
      "number": "3",
      "uddipok": "জনাব 'ক' ছিলেন উপমহাদেশের একজন বিখ্যাত রাজনৈতিক ব্যক্তিত্ব। সাধারণ মানুষের কল্যাণের কথা চিন্তা করেই তিনি রাজনীতিতে যোগদান করেন। কৃষকদের উন্নয়নে তিনি অনেকগুলো পদক্ষেপ গ্রহণ করেন। তিনি ছিলেন মনে প্রানে একজন খাঁটি বাঙালি এবং অসম্প্রদায়িক। বাঙ্গালীদের একটি আধুনিক শিক্ষায় শিক্ষিত জাতি হিসেবে গড়ে তোলার জন্য তিনি অনেকগুলো শিক্ষা প্রতিষ্ঠান গড়ে তোলেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ফরায়েজী আন্দোলনের প্রবক্তা হলেন হাজী শরীয়তুল্লাহ।"
        },
        {
          "label": "খ",
          "question": "",
          "explanation": "মাওলানা আব্দুল হামিদ খান ভাসানীকে তার মহতি ভূমিকার কারণে মজলুম জননেতা বলা হয়। ব্রিটিশ ভারতের জমিদার, মহাজন, সুদখোর, দালাল, ন্যায়েব- গোমস্তাদের অত্যাচার ও অবিচার এর বিরুদ্ধে সদা সর্বদা সোচ্চার হয়ে মাওলানা আব্দুল হামিদ খান ভাসানী কৃষক, শ্রমিক ও মজুরদের পাশে থেকেছেন। নির্ভীকভাবে তাদের কথা অকপটে বলেছেন। সারা জীবন সাধারন মানুষের অধিকার প্রতিষ্ঠার সংগ্রামে তিনি অক্লান্ত পরিশ্রম করেছেন ও জেল- জুলুমের শিকার হয়েছেন। তাই তার অবদানের কথা স্মরণ করে মাওলানা আব্দুল হামিদ খান ভাসানীকে মজলুম জননেতা বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব 'ক' রাজনীতিবিদ বলতে শেরে বাংলা এ.কে ফজলুল হককে বোঝানো হয়েছে। শিক্ষা বিস্তারে তারা অবদান অনস্বীকার্য। শেরে বাংলা এ. কে ফজলুল হক ছিলেন বাংলার রাজনৈতিক ইতিহাসের এক অসাধারণ ব্যক্তিত্ব। তিনি ছিলেন মেধাবী মানুষের মাঝে অনন্য উদাহরণ। রসায়ন, পদার্থ এবং অংক বিষয়ে তিনি ডিগ্রী অর্জন করে আইন ব্যবসা শুরু করেন। পরবর্তীতে সব ছেড়ে তিনি নিজেকে রাজনৈতিক ব্যক্তিত্ব হিসেবে পরিচয় করান এবং সবিশেষ তিনি কৃষক-প্রজা পার্টি নামে রাজনৈতিক দল গঠন করেন । উদ্দীপকে এমন ঘটনার ইঙ্গিত রয়েছে।নিজে শিক্ষিত ছিলেন বলে অবহেলিত বাঙালি শিক্ষা বিস্তারে শেরে বাংলা মনোনিবেশ করেন। তিনি গ্রাম বাংলায় বহু শিক্ষা প্রতিষ্ঠান ও শিক্ষা সম্পর্কিত অবকাঠামো গড়ে ওঠে। বরিশালে চাখার কলেজ, মুন্সীগঞ্জে হরগঙ্গা কলেজ, শিবগঞ্জে আদিনা ফজলুল হক কলেজ তারই অবদান। এছাড়া তিনি অবিভক্ত বাংলার শিক্ষামন্ত্রী হিসেবে কলকাতায় ইসলামিয়া কলেজ প্রতিষ্ঠা ও মুসলিম শিক্ষা তহবিল গঠন করেন। মহিলাদের শিক্ষা বিস্তারে তিনি কলকাতার লেডি ব্রেবোর্ন কলেজ এবং ঢাকায় ইডেন কলেজ স্থাপন করেন। ১৯২১ সালে ঢাকা বিশ্ববিদ্যালয় প্রতিষ্ঠায় তার অবদান অসামান্য এবং তার এ অবদানের স্মৃতি রক্ষার্থেই পরবর্তীতে ' ফজলুল হক হল' প্রতিষ্ঠা করা হয়। মুসলিম শিক্ষার্থীদের জন্য তিনি অসংখ্য ছাত্রবাস নির্মাণ করেন। গণমুখী শিক্ষায় শিক্ষা পরিকল্পনা পেশকারক এবং সর্বভারতীয় শিক্ষা সম্মেলনের সংগঠন হিসেবেও তিনি বহুল পরিচিত ছিলেন।"
        },
        {
          "label": "ঘ",
          "question": "",
          "explanation": "অবহেলিত কৃষকদের উন্নতি সাধনে উদ্দীপকে উল্লেখিত ব্যক্তি তথা শেরে বাংলা এ. কে ফজলুল হক নানা পদক্ষেপ গ্রহণ করেন। আমি এ বক্তব্যের সাথে একমত পোষণ করছি। শেরে বাংলা ছিলেন একজন খাঁটি বাঙালি । বাংলা সাধারণ মানুষ ও কৃষকদের ভাগ্যোন্নয়নে যারা রাজনীতি করেছেন তাদের মধ্যে শেরে বাংলা এ.কে ফজলুল হক আজ স্মরণীয়। তিনি কংগ্রেস ও মুসলিম লীগের উচ্চপর্যায়ের রাজনীতির সাথে যুক্ত থেকেও সাধারণ মানুষ বিশেষ করে কৃষকদের কল্যাণে নানাবিধ কার্যক্রম ও পদক্ষেপ গ্রহণ করেছিলেন। সারা বাংলা জুড়ে তার নেতৃত্বে কৃষকদের ভাগ্যোন্নয়নের ধারা সূচিত হয়। 'বাংলার কৃষক, কৃষক বাংলা 'এ কথাটি শেরেবাংলা এ.কে ফজলুল হক মনে প্রানে বিশ্বাস করতেন। তিনি জানতেন বাংলার কৃষককুলের মুক্তি ব্যতীত বাংলার মুক্তি সম্ভব নয়। তাই তিনি অশিক্ষিত কৃষকদেরকে সচেতন করে তোলার জন্য কৃষক- প্রজা আন্দোলন গড়ে তোলেন। অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বঙ্গীয় কৃষি ঋণ আইন পাস করেন।এছাড়া তিনি মুখ্যমন্ত্রী থাকাকালীন সময়ে ১৯৩৭ সালে ঋণ- সালিশি বোর্ড গঠন করেন, যার ফলে কৃষকদের ঋণভার লাঘব হয়। ১৯৩৮ সালে বঙ্গীয় প্রজাস্বত্ব আইন পাশ হওয়ার পর জমির উপর কৃষকদের স্বত্ব প্রতিষ্ঠিত হয়। তার সুদূরপ্রসারী ভূমিকার জন্য কৃষকরা মুক্তির পথ পেয়ে যায়। উপরিউক্ত আলোচনার শেষে বলা যায়, কৃষককূলের নেতা হয়ে কৃষকদের উন্নতি সাধনে শেরে বাংলা যেসব পদক্ষেপ গ্রহণ করেছিলেন তা ছিল অতুলনীয়।"
        }
      ]
    },
    {
      "number": "4",
      "uddipok": "'M' রাষ্ট্রটি দীর্ঘ ঔপনিবেশিক শাসন থেকে স্বাধীনতা লাভ করে। এর পরই রাষ্ট্রটির এক অঞ্চলের শাসকগোষ্ঠী অন্য অঞ্চলের জনগণের ওপর বৈষম্য মূলক নীতি চালাতে শুরু করে। ফলে ওই অঞ্চলের জনগণের মধ্যে ভীষণ ক্ষোভের সৃষ্টি হয়। জনগণ শাসকগোষ্ঠীর বিরুদ্ধে ঐক্যবদ্ধ হতে থাকে। এক পর্যায়ে অঞ্চলটির জনপ্রিয় নেতা বিরোধী দলীয় এক সম্মেলনে জনগণের বাঁচার দাবি নামে কিছু কর্মসূচি পেশ করেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যুক্তফ্রন্টের নির্বাচনি প্রতীক ছিল নৌকা।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতে পাকিস্তানি বাহিনী কর্তৃক বাঙালি নিধনের যে পরিকল্পনা গ্রহণ করা হয় তার নাম দেওয়া হয় 'অপারেশন সার্চলাইট'। ১৯৭১ সালের ২৫ মার্চ রাত বাঙালি জাতির ইতিহাসে এক তমসাচ্ছন্ন রাত। এ রাতে জেনারেল ইয়াহিয়া অত্যন্ত সুকৌশলে বাঙ্গালীদের উপর অতর্কিত হামলা করার নির্দেশ দিয়ে ঢাকা ত্যাগ করেন। তার নির্দেশে পাকিস্তানি বাহিনী রাত ১১ টা থেকে নিরস্ত্র ঘুমন্ত নিরীহ বাঙালির ওপর ইতিহাসের সর্বাধিক বর্বরোচিত হামলা চালায়। পাকিস্তানের প্রশাসন এ ঘৃণিত হত্যাযজ্ঞের নামকরণ করে অপারেশন সার্চলাইট।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের সাথে আমার পঠিত ঐতিহাসিক ছয় দফা দাবির সাদৃশ্য রয়েছে। পূর্ব বাংলার জনগণের প্রতি পাকিস্তান রাষ্ট্রের চরম বৈষম্যমূলক আচরণ ও অবহেলার বিরুদ্ধে দীর্ঘ আন্দোলন সংগ্রাম সুস্পষ্ট রূপ লাভ করে ৬ দফার স্বায়ত্তশাসনের দাবীনামায়। ১৯৬৬ সালের ৫-৬ ফেব্রুয়ারি না হলে অনুষ্ঠিত বিরোধীদলসমূহের এক সম্মেলনে যোগদান করেন আওয়ামী লীগ সভাপতি শেখ মুজিবুর রহমান। সেখানে তিনি সাংবাদিক সম্মেলন করে পূর্ব পাকিস্তানের জনগণের অধিকার রক্ষার জন্য ৬ দফা তুলে ধরেন। এ ৬ দফা দাবির অন্তর্ভুক্ত ছিল - শাসনতান্ত্রিক কাঠামো, কেন্দ্রীয় সরকারের ক্ষমতা, মুদ্রা ব্যবস্থা, কর ও শুল্ক, বৈদেশিক সম্পর্ক বিষয় ও প্রতিরক্ষা ব্যবস্থা। এ দাবিগুলোর মাধ্যমে পূর্ব পাকিস্তানের জনগণের অর্থনৈতিক, রাজনৈতিক, সামরিকসহ সকল অধিকারের কথা তুলে ধরা হয়। উদ্দীপকটি 'M' রাষ্ট্রটির এক অঞ্চলে শাসকগোষ্ঠী অন্য অঞ্চলের বৈষম্যমূলক নীতি চালাতে শুরু করে। ফলে ওই অঞ্চলের জনগণের মধ্যে ক্ষোভের সৃষ্টি হয় ও তারা শাসকগোষ্ঠীর বিরুদ্ধে ঐক্যবদ্ধ হতে থাকে। এক পর্যায়ে অঞ্চলির জনপ্রিয় নেতা বিরোধীদলীয় এক সম্মেলনে জনগণের বাঁচার দাবি নামে কিছু কর্মসূচি পেশ করেন। উদ্দীপকের এর ঘটনার স্পষ্টই বঙ্গবন্ধু শেখ মুজিবুর রহমান কর্তৃক উত্থাপিত বাঙালির স্বায়ত্তশাসনের দাবি সংবলিত ৬ দফা দাবি চিত্র প্রকাশ পায়। সুতরাং বলা যায়, উদ্দীপকের সাথে ঐতিহাসিক ৬ দফা দাবি সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ কর্মসূচি তথা ঐতিহাসিক ছয় দফা দাবি ছিল বাঙালির মুক্তির সনদ। ভাষা আন্দোলনের মাধ্যমে বাঙালি জাতীয়তাবাদের চেতনা জন্ম লাভ করে ;৬ দফা আন্দোলন তার বুনিয়াদকে শক্তিশালী করে। এ আন্দোলন বাঙালি জাতিকে তার স্বাধিকার আদায়ের প্রেরণা দেয়। পাকিস্তান শাসন ও শোষণে অতিষ্ঠ হয়ে বাঙ্গালীরা মুক্তির উপায় খুজছিল। ছয় দফা দাবিতে বাঙালির প্রাণের আকুতি যেন ফুটে ওঠে। বাঙালির প্রাণের দাবিতে পরিণত হয় ছয় দফা। ছয় দফা আন্দোলনের চেতনা বাংলার জনগণকে উনসত্তর এর আন্দোলনে ঝাঁপিয়ে পড়তে অনুপ্রেরণা দেয়। পরবর্তীতে আওয়ামী লীগ ১৯৭০ সালের সাধারণ নির্বাচনে ছয় দফা কর্মসূচির স্বপক্ষে গণরায়ের জন্য নির্বাচনী প্রচারণা চালায়। এ নির্বাচনের শেখ মুজিবুর রহমান ৬ দফার পক্ষে পূর্ব পাকিস্তানের জনগণের নিরঙ্কুশ সমর্থন লাভ করেন। এর ওই ধারাবাহিকতায় ১৯৭১ সালের ২৫ মার্চ পূর্ব পাকিস্তানে পাকিস্তানি বাহিনীর নির্বিচার হত্যাযজ্ঞের ফলে একদিকে ছয় দফা কর্মসূচির পরিসমাপ্তি ঘটে এবং নয় মাসব্যাপী রক্ত খেয়ে মুক্তিযুদ্ধের পর পশ্চিম পাকিস্তান বিভক্ত হয়ে অভ্যুদয় ঘটে স্বাধীন সার্বভৌম বাংলাদেশের। তাই ৬ দফা ছিল পূর্ব বাংলার জাতীয় মুক্তির সনদ। শেখ মুজিবুর রহমান যথার্থই ছয় দফা কর্মসূচিকে বাঙালির বাঁচার দাবি বলে উল্লেখ করেছেন। বাংলাদেশের স্বাধীনতা দ্বার উন্মুক্ত করার ক্ষেত্রে ছয় দফা দাবির গুরুত্ব ছিল অনস্বীকার্য। অতএব উপরে একটা আলোচনার প্রেক্ষিতে বলা যায় ৬ দফা কর্মসূচি ছিল বাংলালীর বাচাঁর দাবি বলে উল্লেখ করেছেন। বাংলাদেশের স্বাধীনতা দ্বার উন্মুক্ত করার ক্ষেত্রে ৬ দফা দাবির গুরুত্ব ছিল অনস্বীকার্য। অতএব উদ্দীপকের আলোচনার প্রেক্ষিতে বলা যায়, ৬ দফা ছিল বাঙালির মুক্তির সনদ।"
        }
      ]
    },
    {
      "number": "5",
      "uddipok": "বঙ্গভঙ্গ রদ এবং নেহেরু রিপোর্ট প্রকাশিত হলে মুসলমান নেতৃবৃন্দ হতাশ হয়ে পড়েন। ১৯৩৭ সালের নির্বাচন এবং মোহাম্মদ আলী জিন্নাহর দ্বিজাতিতত্ত্ব ঘোষণা হলে দেশের বিভিন্ন স্থানে হিন্দু-মুসলমান দাঙ্গা শুরু হয়। ফলে মুসলমান নেতৃবৃন্দ মনে করেন, তাদের জন্য একটি আলাদা রাষ্ট্র প্রয়োজন । মুসলমান নেতৃবৃন্দের পক্ষ থেকে একজন মহান নেতা এ লক্ষ্যে একটি প্রস্তাব পেশ করেন। উক্ত প্রস্তাবের মধ্যে স্বাধীন বাংলাদেশের বীজ নিহিত ছিল।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "১৮৮৫ সালে ভারতীয় জাতীয় কংগ্রেস প্রতিষ্ঠিত হয়।"
        },
        {
          "label": "খ",
          "question": "",
          "explanation": "১৯৪০ সালের ২৩ মার্চ অবিভক্ত পাঞ্জাবের রাজধানী লাহোর অনুষ্ঠিত মুসলিম লীগের অধিবেশনে অবিভক্ত বাংলার মুখ্যমন্ত্রী শেরেবাংলা এ. কে. ফজলুল হক লাহোর প্রস্তাব উত্থাপন করেন। এতে মুসলিম সংখ্যা গরিষ্ঠ অঞ্চল গুলোকে নিয়ে স্বাধীন রাষ্ট্রসমূহের দাবি উত্থাপিত হয়। এসব স্বাধীন রাষ্ট্র গঠনের জন্য প্রয়োজনে ভারতবর্ষের মুসলিম সংখ্যাগরিষ্ঠ এলাকাগুলোর সীমানা প্রবর্তন করারও প্রস্তাব দেওয়া হয়। মূলত মোহাম্মদ আলী জিন্নাহ কর্তৃক প্রদত্ত দ্বিজাতি তত্ত্বেও প্রায় এমনটাই বলা হয়েছে। দ্বিজাতি তত্ত্বের ধর্মের ভিত্তিতে দুটি দেশ গঠনের প্রস্তাব করা হয়। তাই বলা যায়, লাহোর প্রস্তাবের ভিত্তি ছিল দ্বিজাতি তত্ত্ব।"
        },
        {
          "label": "গ",
          "question": "",
          "explanation": "উদ্দীপকের ঐতিহাসিক লাহোর প্রস্তাবের কথা বলা হয়েছে।  বঙ্গভঙ্গ রদের ফলে ভারতের হিন্দু-মুসলমান সম্পর্কের অবনতি হয় এবং কালক্রমে তা চরম রূপ পরিগ্রহ করে। নেহেরু রিপোর্ট প্রকাশিত হলে মুসলমান নেতৃবৃন্দ হতাশ হয়ে পড়েন । ১৯৩৭ সালের নির্বাচন এবং পরবর্তীতে মোহাম্মদ আলী জিন্নাহর দ্বিজাতি তত্ত্ব ঘোষণা হলে দেশের বিভিন্ন স্থানের দাঙ্গা শুরু হয়। ফলে মুসলমানদের জন্য পৃথক আবাসভূমির প্রয়োজনীয়তা উপলব্ধি করে শেরেবাংলা এ. কে. ফজলুল হক ১৯৪০ সালের ২৩ মার্চ লাহোর অনুষ্ঠিত মুসলিম লীগের সম্মেলনে লাহোর প্রস্তাব পেশ করেন। উদ্দীপকেও লাহোর প্রস্তাবের পটভূমিই চিত্রিত হয়েছে। উদ্দীপকে যে মহান নেতার প্রস্তাবের কথা বলা হয়েছে তা হল শেরে বাংলা এ. কে. ফজলুল হক কর্তৃক প্রবর্তিত লাহোর প্রস্তাব।  লাহোর প্রস্তাবের বৈশিষ্ট্য সমূহ নিচে দেওয়া হল।  ১. ভারতবর্ষকে বিভক্ত করে এর উত্তর-পশ্চিম ও পূর্ব অঞ্চলের মুসলমান সংখ্যাগরিষ্ঠ এলাকাগুলো নিয়ে স্বাধীন রাষ্ট্র সমূহ গঠন করতে হবে।  ২. ভারতের অন্যান্য হিন্দু অঞ্চল গুলো সমন্বয়ে পৃথক হিন্দু রাষ্ট্র গঠিত হবে।  ৩. উল্লেখিত স্বাধীন রাষ্ট্র সমূহের অধীন ইউনিট বা প্রদেশগুলোর স্বায়ত্তশাসিত ও সার্বভৌমত্ব হবে।   ৪. প্রতিরক্ষা, পররাষ্ট্র ও যোগাযোগ ইত্যাদি বিষয়ের ক্ষমতা সংশ্লিষ্ট অঙ্গরাজ্যগুলোর ওপর ন্যস্ত থাকবে।  ৫. সংখ্যালঘু সম্প্রদায়ের সাথে পরামর্শের ভিত্তিতে তাদের স্বার্থ ও অধিকার রক্ষার জন্য সংবিধানে পর্যাপ্ত ক্ষমতা রাখতে হবে।  এক্ষেত্রে ভারতের মুসলমানদের স্বার্থ সংরক্ষণ সুনির্দিষ্ট পন্থা নির্বাচন পূর্বক লাহোর প্রস্তাব গৃহীত হয়।  উপরিউক্ত আলোচনা থেকে বলা যায় যে, লাহোর প্রস্তাব প্রথমত ছিল ভারতের হিন্দুদের আধিপত্যের বিরুদ্ধে সোচ্চার প্রতিবাদ আর ভারতীয় মুসলমানদের স্বার্থ সংরক্ষণের দীপ্ত পদক্ষেপ। দ্বিতীয়ত,রাজনৈতিক দৃষ্টিতে একাধিক স্বাধীন রাষ্ট্র প্রতিষ্ঠার মধ্যে পরবর্তীতে স্বাধীন বাংলাদেশ সৃষ্টির সুস্পষ্ট আভাস পরিলক্ষিত হয়েছিল।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি উক্ত প্রস্তাব অর্থাৎ লাহোর প্রস্তাব এর মাঝে স্বাধীন বাংলাদেশের বীজ নিহিত ছিল।  ভারতের রাজনৈতিক ইতিহাসে তাৎপর্যপূর্ণ ঘটনা ছিল লাহোর প্রস্তাব। এ প্রস্তাবের মাধ্যমে মোহাম্মদ আলী জিন্নাহর দ্বিজাতি তত্ত্ব সুস্পষ্ট রূপ লাভ করে। মুসলমানরা মুসলিম লীগের নেতৃত্বে তাদের জন্য একটি আলাদা আবাসভূমি প্রতিষ্ঠার সংগ্রামে লিপ্ত হয়। এর মাঝে বাংলাদেশের স্বাধীনতার বীজ নিহিত ছিল। সর্বাপেক্ষা গঠনমূলক এ প্রস্তাবের মাধ্যমে মুসলমানদের ' সকল সমস্যার সুরাহা হয়। পূর্ব পাকিস্তানের যে মুসলমান সম্প্রদায় এতদিন পর্যন্ত নিজেদের আত্মপরিচয়ের সন্ধানে ছিল তারা লাহোর প্রস্তাবে এর সন্ধান পায়। এ প্রস্তাব তাদেরকে একটি জাতীয় চেতনায় উদ্বুদ্ধ করে। ১৯৪৭ সালের পৃথক রাজনৈতিক অস্তিত্ব বা রাষ্ট্র প্রতিষ্ঠায় ব্যর্থ হলেও একটি জাতীয় চেতনায় পরবর্তীকালে ১৯৭১ সালে স্বাধীন বাংলাদেশ প্রতিষ্ঠায় অনুপ্রেরণা যোগায়। সর্বোপরি লাহোর প্রস্তাব অনুযায়ী পূর্ব বাংলায় স্বায়ত্তশাসন প্রদান না করার কারণে পাকিস্তান জন্মের পর থেকেই সেখানে বিভিন্ন আন্দোলন হতে থাকে। পরবর্তীতে বিভিন্ন ঘটনা প্রবাহের মধ্য দিয়ে পরিশেষে ৭০ সালের নির্বাচনে জয়ী হওয়ার পর পূর্ব বাংলাকে ক্ষমতায় না দেওয়ার কারণে বাঙালিরা যুদ্ধে ঝাঁপিয়ে পড়ে এবং ১৯৭১ সালে বাংলাদেশের স্বাধীনতা ছিনিয়ে আনে। তাই বলা যায়, লাহোর প্রস্তাবে উপরিউক্ত বিষয় নিহিত থাকার মধ্য দিয়েই স্বাধীন বাংলাদেশের স্বপ্ন আঁকা ছিল।"
        }
      ]
    },
    {
      "number": "6",
      "uddipok": "মি. 'P' একটি দেশের একজন জনপ্রিয় রাজনৈতিক নেতা। বৃষ্টিতে দীর্ঘদিন পর সাধারণ নির্বাচন অনুষ্ঠিত হয়। নির্বাচনে মি. 'P'- এর দল নিরঙ্কুশ জয়লাভ করে। কিন্তু শাসক গোষ্ঠী নির্বাচনে জয় লাভ কারী দলের কাছে ক্ষমতা হস্তান্তর করতে টালবাহানা শুরু করে। এক পর্যায়ে দলটির প্রিয় নেতা একটি ঐতিহাসিক ভাষণের মাধ্যমে জনগণকে ঐক্যবদ্ধ হতে এবং স্বাধীনতার জন্য প্রস্তুত হতে বলেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "১৯৫৬ সালে বাংলা দাপ্তরিকভাবে রাষ্ট্রভাষা স্বীকৃতি পায়।"
        },
        {
          "label": "খ",
          "question": "",
          "explanation": "মুক্তিযুদ্ধে বাঙ্গালীকে নেতৃত্বদানের উদ্দেশ্যে মুজিবনগর সরকার গঠিত হয়। বাংলাদেশের মুক্তিযুদ্ধে মুজিবনগর গঠন অত্যন্ত গুরুত্বপূর্ণ ঘটনা। মুক্তিযুদ্ধকে সঠিকভাবে পরিচালনা করতে এবং সুসংহত করতে মুজিবনগর সরকার গঠন করা হয়। এ সরকার গঠনে আরও একটা উদ্দেশ্য ছিল মুক্তিযুদ্ধের পক্ষে বিশ্ব জনমত গড়ে তোলা। বাংলাদেশের মুক্তিযুদ্ধকে সঠিক ও সুশৃংখল পন্থায় এগিয়ে নিয়ে যাওয়ার উদ্দেশ্যেই মূলত মুজিবনগর সরকার গঠিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত নির্বাচনের সাথে আমার পঠিত ১৯৭০ সালে জাতীয় পরিষদের নির্বাচনে সাদৃশ্য রয়েছে। ১৯৬৯ এর গণঅভ্যুত্থানের কারণে ক্ষমতা ছাড়তে বাধ্য হন আইয়ুব খান। এরপর পরিস্থিতি সামাল দিতে ইয়াহিয়া খান নির্বাচন অনুষ্ঠানে কৌশল বেছে নেন। দীর্ঘ ২৩ বছর পর অনুষ্ঠিত ও নির্বাচনে বিজয়ী দল আওয়ামী লীগের ক্ষমতা হস্তান্তর না করে এবং ষড়যন্ত্রের অংশ হিসেবে পূর্ব পাকিস্তানের বর্বরোচিত গণহত্যা শুরু করে ক্ষমতাসীন পশ্চিম পাকিস্তান সরকার। এরূপ প্রেক্ষিতে বঙ্গবন্ধু দেশের স্বাধীনতা ঘোষণা করেন। আর এ ঘটনাটি উদ্দীপকে ব্যাপকভাবে বিবৃত হয়েছে। সুতরাং ইঙ্গিত পূর্ণ নির্বাচনটি ১৯৭০ সালের নির্বাচন। ১৯৭০ সালের নির্বাচনের ফলাফলটি ইতিহাসে খুবই তাৎপর্যপূর্ণ এ নির্বাচনের পাকিস্তানের দুই অংশের মোট ২৪ টি রাজনৈতিক দল ও অন্যান্য নির্দলীয় ব্যক্তিবর্গ অংশ নেয়। নির্বাচনে আওয়ামী লীগ বিপুল সংখ্যক আসন লাভ করে এবং সংখ্যাগরিষ্ঠতা অর্জন করে। পূর্ব পাকিস্তানের জাতীয় পরিষদের ১৬৯ আসনের মধ্যে সংরক্ষিত মহিলা আসন সহ ১৬৭ টি আসন লাভ করে আওয়ামী লীগ। অবশিষ্ট দুটি আসল লাভ করে পিডিপি প্রধান নুরুল আমিন এবং নির্দলীয় প্রার্থী চাকমারা রাজা এিবিদ রায় চৌধুরী। আর জুলফিকার আলী ভুট্টোর নেতৃত্বাধীন পিপিপি জাতীয় পরিষদের পশ্চিম পাকিস্তান অংশে ১৪৪ টি আসনের মধ্যে সংরক্ষিত মহিলা আসন সহ ৮৮ টি আসল লাভ করে। অপরদিকে, পূর্ব পাকিস্তান প্রাদেশিক আইন পরিষদের ৩০০ টি আসনের মধ্যে আওয়ামী লীগ সংরক্ষিত মহিলা আসনেরসহ ২৯৮ টি আসুন এবং ৭০% ভোট লাভ করেছিল। এ নির্বাচনের ফলাফলের উল্লেখযোগ্য দিক হলো এই যে, পূর্ব পাকিস্তানের সংখ্যাগরিষ্ঠ দল আওয়ামী লীগ যেমন পশ্চিম পাকিস্তানের কোন আসন লাভ করেনি, তেমনি পশ্চিম পাকিস্তানের সংখ্যাগরিষ্ঠ দল পূর্ব পাকিস্তানের জনসমর্থনের অভাবে কোন প্রার্থী দাড় করায়নি।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি উক্ত নির্বাচনের তথা ৭০ সালের নির্বাচনের ফলাফল দেশটির স্বাধীনতাকে তরান্বিত করেছিল। ১৯৭০ সালের ৭ ডিসেম্বর সর্বপ্রথম 'এক ব্যক্তি এক ভোট ' এর ভিত্তিতে সাধারণ নির্বাচন অনুষ্ঠিত হয়। ১৯৭০ সালের সাধারণ নির্বাচনে আওয়ামী লীগের নির্বাচনী ইস্যু ছিল বাঙালি জাতির মুক্তির সনদ ৬ দফা। এ নির্বাচনে আওয়ামী লীগ জাতীয় পরিষদের ১৬২টি আসনের মধ্যে ১৬০ টি আসন লাভ করে। সংরক্ষিত ৭ টি মহিলা আসন সহ আওয়ামী লীগ ৩১৩ টি সদস্যবিশিষ্ট জাতীয় পরিষদে ১৬৭ টি আসন লাভ করে একক সংখ্যাগরিষ্ঠতা অর্জন করে। আবার পূর্ব পাকিস্তান প্রাদেশিক পরিষদে ৩০০ টি আসনের মধ্যে আওয়ামী লীগ ২৯৮ টি আসন পেয়ে নিরঙ্কুশ সংখ্যাগরিষ্ঠতা লাভ করে। আওয়ামী লীগ এককভাবে সরকার গঠন ও ৬ দফার পক্ষে গণরায় লাভ করে। ফলে ৬ দফা ও ১১ দফার প্রতি জনগণের অকুণ্ঠ সমর্থনের বিষয়টি স্পষ্ট হয়ে যায়। বাঙালি জাতীয়তাবাদের রাজনৈতিক বিজয় ঘটে। অন্যদিকে, পাকিস্তানের সরকার ও স্বার্থান্বেষী মহলের জন্য এটি ছিল বিরাট পরাজয়। তারা বাঙালির হাতে ক্ষমতা হস্তান্তরের বিরোধিতা ও ষড়যন্ত্র করতে থাকে। পূর্ব পাকিস্তানের জনগণ পশ্চিম পাকিস্তানের কতৃত্বের বিরুদ্ধে দৃঢ়ভাবে তাদের আন্দোলন ব্যক্ত করে। এ নির্বাচন বাঙালি জাতীয়তাবাদের রাজনৈতিক অগ্রযাত্রাকে মুক্তিযুদ্ধে পরিণত করতে বিশাল ভূমিকা রাখে। এভাবেই ১৯৭১ সালে স্বাধীন বাংলাদেশ রাষ্ট্রের অভ্যুদয়ের পেছনে ১৯৭০ সালের নির্বাচনের অপরিসীম গুরুত্ব স্পষ্ট হয়ে ওঠে । পরবর্তীতে স্বাধীন সার্বভৌম বাংলাদেশ রাষ্ট্রের অভ্যুদয় ঘটে। সুতরাং বলা যায়, বাংলাদেশের স্বাধীনতাকে তরান্বিত করতে ১৯৭০ সালের নির্বাচন গুরুত্বপূর্ণ ভূমিকা রেখেছিল।"
        }
      ]
    },
    {
      "number": "7",
      "uddipok": "'ক' নামক রাষ্ট্রটি দীর্ঘদিন বিদেশি শাসকগোষ্ঠীর দ্বারা শাসিত হয়েছে। দেশটিতে দুটি বৃহৎ ধর্মীয় সম্প্রদায় বাস করে। বিদেশি শাসকগোষ্ঠী দেশের জনগণকে খুশি করার জন্য বিভিন্ন সময় বিভিন্ন ধরনের আইন প্রণয়ন করেন। কিন্তু কোনো আইনই ধর্মীয় সম্প্রদায় দুটিকে পুরোপুরি খুশি করতে পারেনি। এমতাবস্থায় শাসকগোষ্ঠী রাষ্ট্রটির স্বাধীনতা প্রদানের লক্ষ্যে একটি নতুন আইন প্রণয়ন করেন। এ আইনের ফলের শাসকগোষ্ঠী 'ক' রাষ্ট্রটিকে দুটি স্বাধীন ভাগে ভাগ করে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "মন্ত্রিমিশন পরিকল্পনা সদস্য সংখ্যা ছিল তিনজন।"
        },
        {
          "label": "খ",
          "question": "",
          "explanation": "১৯১৯ সালের ভারত শাসন আইনে সর্বাপেক্ষা গুরুত্বপূর্ণ বৈশিষ্ট্য প্রদেশ দৈত্যশাসন প্রবর্তন। প্রাদেশিক বিষয়গুলোকে দুই শ্রেণীতে বিভক্ত করা হয়। যেমন- ক. হস্তান্তরিত বিষয়ে এবং খ. সংরক্ষিত বিষয়। হস্তান্তরিত বিষয়গুলো গর্ভনের ও প্রাদেশিক মন্ত্রিসভা যৌথভাবে পরিচালনা করতেন। আর সংরক্ষিত বিষয় কেবল গর্ভনর ও শাসন পরিষদের নেতৃত্বে পরিচালিত হতো। এভাবে প্রাদেশিক শাসন সংক্রান্ত বিষয়কে দু'ভাগে বিভক্ত করায় দ্বৈত শাসন বলে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আইনের সাথে আমার পঠিত ১৯৪৭ সালের ভারত শাসন আইনের সাদৃশ্য রয়েছে। কেননা, উদ্দীপকের 'ক' রাষ্ট্রটির প্রদত্ত আইনের সাথে কেবল ১৯৪৭ সালের ভারত শাসন আইনের বৈশিষ্ট্যসমূহ প্রাসঙ্গিক ও সামঞ্জস্যপূর্ণ। এ আইনের মাধ্যমেই ১৯৪৭ সালে ভারত ও পাকিস্তান নামক দুটি পৃথক ও স্বাধীন রাষ্ট্রের জন্ম হয়েছিল।  ১৯৪৭ সালের ৩ জুন মাউন্টব্যাটেন পরিকল্পনাকে বাস্তবের রূপ দেওয়ার জন্য ব্রিটিশ পার্লামেন্ট যে আইন পাস করে তা ভারত স্বাধীনতা আইন নামে পরিচিত। এ আইনের সবচেয়ে প্রধান ও গুরুত্বপূর্ণ ধারা হলো এ আই মে ভারতবর্ষকে বিভক্ত করে ভারতীয় ইউনিট ও পাকিস্তান নামে দুটি 'ডোমিনিয়ন প্রতিষ্ঠিত হয় , যেগুলো কার্যত স্বাধীন ও সার্বভৌম রাষ্ট্র। ফলে ভারত সচিব পদটির কার্যকারিতা বিলুপ্ত হয়ে যায় এবং এ আইনে উক্ত পদটির অবসান ঘটানো হয় । একই সাথে এই আইনের রাজকীয় মর্যাদা ও উপাধি থেকে ব্রিটিশ রাজ্যের ভারত সম্রাট উপাধি লাভ করা হয়। এছাড়া এ আইনের আরেকটি উল্লেখযোগ্য বৈশিষ্ট্য হলো এতে ১৯৩৫ সালের ভারত শাসন আইনের কিছু সংশোধনী আনা হয়। তন্মধ্যে ভারত- পাকিস্তানের মন্ত্রিসভার পরামর্শ অনুযায়ী ব্রিটিশরাজ কর্তৃক গর্ভনর জেনারেল নিয়োগ, স্বেচ্ছাধীন ক্ষমতা ও বিশেষ ক্ষমতা বিলোপ, ব্রিটিশ পার্লামেন্ট ক্ষমতার হ্রাস প্রভৃতি উল্লেখযোগ্য।"
        },
        {
          "label": "ঘ",
          "question": "",
          "explanation": "ব্রিটিশ ভারতের তৎকালীন রাজনীতিতে উদ্দীপকের সাথে সঙ্গতিপূর্ণ আইন এর অর্থাৎ ১৯৪৭ সালের ভারত স্বাধীনতা আইনের তাৎপর্য আবশ্যিক। ১৯৪৭ সালের ভারত স্বাধীনতা আইন ভারতবর্ষের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আইন ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশে দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গর্ভনর জেনারেলের ক্ষমতার অবসান হয় এবং রাষ্ট্রদুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদে বিলুপ্ত ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তাধারা বৈপ্লবিক পরিবর্তন ঘটে। ১৭৫৭ সালের পলাশী যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যার সমাধান হয় অর্থাৎ পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের পরিসমাপ্তি ঘটে। ভারতের গর্মেন্ট জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গর্ভনর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রে গণতন্ত্রের যাত্রা সূচিত হয়। দুটি রাষ্ট্রই স্ব- স্ব সংবিধান প্রণয়নের ক্ষমতা লাভ করে। উপযুক্ত আলোচনার প্রেক্ষিতে বলা যায় ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতার সংগ্রামের চূড়ান্ত পরিনিতি।"
        }
      ]
    },
    {
      "number": "8",
      "uddipok": "একটি রাষ্ট্র পরিচালনার জন্য প্রয়োজন কিছু নিয়মকানুন, যা একটি মৌলিক দলিলে লিপিবদ্ধ থাকে। একটি রাষ্ট্র স্বাধীন হওয়ার পর লিপিবদ্ধ দলিলটিতে সংসদীয় পদ্ধতির সরকার এককক্ষ বিশিষ্ট আইন সভা, বিচারবিভাগের স্বাধীনতা, জনগণের মৌলিক অধিকার ও রাষ্ট্র পরিচালনার মূলনীতি উল্লেখ রয়েছে । দলিলটি সংশোধন করতে হলে সংসদ সদস্যের দুই-তৃতীয়াংশের ভোটের প্রয়োজন হয়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "বাংলাদেশ সংবিধানের অনুচ্ছেদ ১৫৩ টি।"
        },
        {
          "label": "খ",
          "question": "",
          "explanation": "মৌলিক অধিকার বলতে রাষ্ট্রপ্রদত্ত সেই সকল সুযোগ সুবিধা বোঝায়, যা নাগরিকের ব্যক্তিত্ব বিকাশের জন্য অপরিহার্য, যা সংবিধানে সন্নিবেশিত থাকে এবং যা সরকার লঙ্ঘন করতে পারে না। মৌলিক অধিকার ব্যক্তিস্বাধীনতার রক্ষাকবচ এবং নাগরিকের প্রতিভা বিকাশের অন্যতম পূর্ব শর্ত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রাষ্ট্রটির সংবিধানের সাথে আমার পঠিত বাংলাদেশের সংবিধানের সাদৃশ্য রয়েছে।  সংবিধান হলো রাষ্ট্র পরিচালনার দর্পণস্বরূপ। ১৯৭১ সালের স্বাধীনতা লাভের মাত্র এক বছরের মধ্যে গণপ্রজাতন্ত্রী বাংলাদেশ সরকারের মূল দলিল হিসেবে সংবিধান প্রণয়ন করা হয়েছে। ১৯৭২ সালে প্রণীত এ সংবিধানটি রচনার ক্ষেত্রে বাঙালিকে অনেক মেধা, পরিশ্রম এবং সময় দিতে হয়েছে। তাই এর সংবিধানটি স্বাধীন ও সার্বভৌম বাংলাদেশের সংবিধান হিসেবে স্বকীয় বৈশিষ্ট্য মহিমান্বিত।  উদ্দীপকে দেখা যায়, একটি রাষ্ট্র স্বাধীন হওয়ার পর লিপিবদ্ধ দলিলে সংসদীয় পদ্ধতির সরকার, এক কক্ষ বিশিষ্ট আইনসভা, বিচার বিভাগের স্বাধীনতা, জনগণের মৌলিক অধিকার এবং রাষ্ট্র পরিচালনার মূলনীতি সমূহ উল্লেখ রয়েছে। দলিলটি সংশোধন করতে হলে সংসদ সদস্যের দুই তৃতীয়াংশ ভোটের প্রয়োজন হয় । এসব তথ্যগুলো ১৯৭২ সালের বাংলাদেশ সংবিধানের সাথে সামঞ্জস্যপূর্ণ । কেননা বাংলাদেশ সংবিধানটিও একটি লিখিত দলিল। এ সংবিধানে ১৫৩ টি অনুচ্ছেদ, ১১ টি ভাগ,, ১ টি প্রস্তাবনা ও ৪ টি তফসিল রয়েছে । এ সংবিধানটি দুষ্পরিবর্তনীয়। সংবিধানের কোনো বিষয় পরিবর্তন বা সংশোধন করতে হলে জাতীয় সংসদে দুই তৃতীয়াংশ সদস্যের সম্মতির প্রয়োজন হয়। এ সংবিধানেও সংসদীয় পদ্ধতির সরকার ব্যবস্থা বিদ্যমান। উদ্দীপকের রাষ্ট্রের ন্যায় বাংলাদেশের সংবিধানও রাষ্ট্র পরিচালনার মূলনীতি উল্লেখ করা হয়েছে। এ মূলনীতিগুলো হল জাতীয়তাবাদ , সমাজতন্ত্র, গণতন্ত্র ও ধর্মনিরপেক্ষতা। এসব মূলনীতির উপর ভিত্তি করে রাষ্ট্র পরিচালিত হয়।  সুতরাং উপরীউক্ত আলোচনার প্রেক্ষিতে বলা যায়, উদ্দীপকের উল্লেখিত রাষ্ট্রটির সংবিধানের সাথে আমার প্রতি তো বাংলাদেশ সংবিধানের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত রাষ্ট্রটি তথা বাংলাদেশ রাষ্ট্র পরিচালনা মূলনীত সমূহের তাৎপর্য অপরিসীম। রাষ্ট্র পরিচালনার মূলনীতি হলো যে কোন দেশের সংবিধানের গুরুত্বপূর্ণ বিধানবলীর মধ্যে অন্যতম। এসব মূলনীতির ভিত্তিতেই সকল কিছু পরিচালিত ও নিয়ন্ত্রিত হতে থাকে। ১৯৭২ সালে রচিত বাংলাদেশ সংবিধানের চারটি মূলনীতি সংযোজিত হয়। এ চারটি মূলনীতি হলো জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতা। পৃথিবীর অন্যান্য জাতি থেকে বাঙালি জাতিসত্ত্বা সম্পূর্ণ পৃথক। এদেশের অভ্যন্তরে সকল উপজাতি সমূহের স্বীকৃতির সারাংশ হচ্ছে জাতীয়তাবাদ। শোষণমুক্ত অর্থব্যবস্থার প্রতিনিধিত্বশীল অংশ সমাজতন্ত্র। একইভাবে গণতন্ত্রের বিভিন্ন পর্যায়ে, নির্বাচন, রাজনৈতিক অধিকার মানবাধিকার প্রভৃতি অনুচ্ছেদের শিরোনাম হিসেবে মৌলিক নীতিতে আছে গণতন্ত্র ও মানবাধিকার। আবার ধর্মের ক্ষেত্রেও অসাম্প্রদায়িক সমাজ ও রাষ্ট্র গড়ে তোলার জন্য প্রতিষ্ঠিত হয়েছে ধর্মনিরপেক্ষতার মূলনীতি। রাষ্ট্রীয় জীবনে এসব মূলনীতির গুরুত্ব অপরিসীম। এই মূলনীতি গুলোই রাষ্ট্র পরিচালনার মূলসূত্র হিসেবে কাজ করে। যেকোনো আইন প্রণয়নের সময় রাষ্ট্র এগুলো প্রয়োগ করে থাকে। সুতরাং উপরিয়ক্ত আলোচনার প্রেক্ষিতে বলা যায়, উদ্দীপকে উল্লেখিত রাষ্ট্রটি অর্থাৎ বাংলাদেশের রাষ্ট্র পরিচালনার মূলনীতি সমূহের তাৎপর্য অপরিসীম।"
        }
      ]
    },
    {
      "number": "9",
      "uddipok": "জনাব জামাল রাষ্ট্রপতি কর্তৃক একটি নির্দিষ্ট মেয়াদের জন্য নিয়োগপ্রাপ্ত সংবিধানিক প্রতিষ্ঠানের প্রধান। তিনি কর্মে নিয়োগ দানের জন্য নিরপেক্ষ ভাবে সৎ, যোগ্য, মেধাবী ও দক্ষ লোক বাছাই এর ব্যবস্থা করেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "রাষ্ট্রের সর্বোচ্চ আইন কর্মকর্তা হলেন এটর্নি জেনারেল।"
        },
        {
          "label": "খ",
          "question": "",
          "explanation": "বাংলাদেশ নির্বাচন কমিশন সংবিধানের ১১৮ (১) অনুচ্ছেদ অনুযায়ী গঠিত হয়। প্রধান নির্বাচন কমিশনার এবং অনধিক চারজন কমিশনার নিয়ে নির্বাচন কমিশন গঠিত হবে। কমিশনারদেরকে রাষ্ট্রপতি নিয়োগ দান করবেন। নিয়ে আজকের পর থেকে অনধিক পাঁচ বছর তারা নিজ দায়িত পালন করবেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সাংবিধানিক প্রতিষ্ঠানের সাথে আমার পাঠ্য বইয়ের একটি স্বাধীন সাংবিধানিক সংস্থা তথা বাংলাদেশ কর্মকমিশনের মিল রয়েছে। প্রত্যেক রাষ্ট্রে সরকারি কর্মচারীদের নিয়োগ এবং সংশ্লিষ্ট বিষয়াদি সম্পাদনের জন্য একটি সরকারি কর্মকমিশন অনুরূপ সংস্থা থাকে। বাংলাদেশেও এরূপ একটি সংস্থা রয়েছে, যা বাংলাদেশ সরকারি কর্মকমিশন নামে পরিচিত। ১৯৭২ সালের ৮ এপ্রিল বাংলাদেশ কর্মকমিশন আদেশ জারি করে তৎকালীন রাষ্ট্রপতি দুটি কর্মকমিশন প্রতিষ্ঠা করেন। পরবর্তীতে ১৯৭৭ সালে তা দুটির পরিবর্তে একটি করা হয়। বাংলাদেশের কর্মকমিশন একজন সভাপতি কয়েকজন সদস্যের সমন্বয়ে গঠিত। কমিশনের সভাপতি ও সদস্যগণ রাষ্ট্রপতি কর্তৃক নিযুক্ত হন। তারা নিয়োগ সংক্রান্ত বহুবিধ কার্য সম্পাদন করে থাকে। উদ্দীপকে জনাব জামাল রাষ্ট্রপতি কর্তৃক নিয়োগপ্রাপ্ত সাংবিধানিক প্রতিষ্ঠানের প্রধান। তিনি কর্মে নিয়োগ জানের জন্য নিরপেক্ষভাবে সৎ,যোগ্য, মেধাবী ও দক্ষ লোক বাছাইয়ের ব্যবস্থা করেন। সুতরাং নিশ্চিত ভাবে বলা যায়, উদ্দীপকে জনাব জামালের কর্মরত প্রতিষ্ঠানের সাথে সরকারি কর্মকমিশনের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "সৎ, দক্ষ ও মেধাবী প্রশাসন গড়ে তোলার জন্য উক্ত প্রতিষ্ঠান তথা বাংলাদেশ সরকারি কর্মকমিশনের ভূমিকা অপরিসীম। কর্মকমিশনের কতকগুলো স্বতন্ত্র বৈশিষ্ট্যর অধিকারী । এটি একটি স্বাধীন, নিরপেক্ষ ও স্বতন্ত্র সংস্থা হিসেবে গণ্য হয়।বাংলাদেশ সরকারি কর্মকমিশন একটি স্বাধীন ও স্বতন্ত্র প্রতিষ্ঠান হিসেবে নিজস্ব ধারায় ও নির্দিষ্ট নিয়ম নীতি অনুযায়ী কাজ করে থাকে। কমিশনের কাজে কেউ হতক্ষেপ করতে পারবে না। মূলত কর্মকমিশন তার মর্যাদা ও দায়িত্ব পালনের ক্ষেত্রে যথেষ্ট স্বাতন্ত্র্য ভোগ করে। কর্মকমিশনের যেহেতু স্বতন্ত্র মর্যাদা সম্পন্ন একটি সাংবিধানিক সংস্থা সেহেতু কমিশনের নিরপেক্ষতা বাঞ্ছনীয়। কমিশনের সদস্যরা নিরপেক্ষ না হলে প্রতিযোগিতামূলক পরীক্ষার মাধ্যমে প্রজাতন্ত্রের কর্মকর্তাদের যাচাই-বাছাই করা সম্ভব হয় না। কমিশন এক্ষেত্রে নিরপেক্ষতা হারালে দুর্বল প্রশাসন ব্যবস্থা গড়ে উঠতে পারে, যা জাতির জন্য অকল্যাণকর। তাই বাংলাদেশ সরকার কর্মকমিশনের অন্যতম একটি বৈশিষ্ট্য হলো নিরপেক্ষতা। কমিশনের সদস্যদের সততা ও দক্ষতার অভাব ঘটলে অর্থের বিনিময়ে অযোগ্য ও অসৎ ব্যক্তি প্রজাতন্ত্রের কর্মে নিয়োগপ্রাপ্ত হবে। ফলের যোগ্য ব্যক্তিরা তাদের ন্যায্য অধিকার হতে বঞ্চিত হয়। তাই দক্ষ, সৎ ও মেধাবী প্রশাসন গড়ে তোলার জন্য সরকারি কর্মকমিশনের গুরুত্ব অপরিসীম। সুতরাং প্রশ্নোত্তর উক্তিটি সঠিক হয়েছে তা নিঃসন্দেহে বলা যায়।"
        }
      ]
    },
    {
      "number": "10",
      "uddipok": "কামাল সাহেব দীর্ঘদিন থেকে জ্বর, কাশি এবং নিউমোনিয়াসহ নানাবিদ শারীরিক সমস্যায় ভুগছেন। তিনি লক্ষ্য করলেন তার ওজন ও দিন দিন কমে যাচ্ছে এবং ক্রমাগত তিনি দুর্বল হয়ে যাচ্ছেন। হাসপাতালে ভর্তি হলে ডাক্তার বিভিন্ন পরীক্ষা-নিরীক্ষা করেন। পরে জানান যে, তিনি একটি ভাইরাস জনিত প্রাণঘাতী ব্যাধিতে আক্রান্ত।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "পুরুষ কর্তৃক নারীকে উত্ত্যক্ত, লাঞ্ছিত এবং যৌননিপীড়ন করাই ইভটিজিং।"
        },
        {
          "label": "খ",
          "question": "",
          "explanation": "খাদ্য ভেজাল বলতে সাধারণত বিশুদ্ধ বা খাঁটি নয়, এমন খাদ্যদ্রব্যকে বোঝায়। কিংবা উৎকৃষ্ট দ্রব্যের সাথে নিকৃষ্ট দ্রব্যের মিশ্রণকে ভেজাল খাদ্য বলা হয়। অর্থাৎ খাদ্য ভেজাল বলতে, যেসব খাদ্যদ্রব্য প্রাকৃতিক ও স্বাভাবিক উপায় প্রস্তুত না করে ক্ষতিকর, নিম্নমানের, অকেজো ও অস্বাস্থ্যকর জিনিস দিয়ে তৈরি করা হয়। খাদ্য ভেজাল মেশানো যেমন একটি সামাজিক অপরাধ তেমনি এটি মানবতাবিরোধী অপরাধও বটে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কামাল সাহেব এইডস রোগে আক্রান্ত। এইডস একটি মরণব্যাধি। এইডস হলো HIV নামক ভাইরাসের আক্রমণে সৃষ্ট মানব শরীরে একটি রোগ। HIV ভাইরাসের দ্বারা আক্রান্ত ব্যক্তির শরীরে রোগ প্রতিরোধ ক্ষমতা ধীরে ধীরে কমতে থাকে এবং একপর্যায়ে তার সম্পূর্ণরূপে নষ্ট হয়ে যায়। ফলে ব্যক্তি সহজেই ব্যাকটেরিয়া, ভাইরাস এবং অন্যান্য মাইক্রো অর্গানিজম দ্বারা আক্রান্ত হয়। এক পর্যায়ে রোগী নিশ্চিতভাবে মৃত্যুবরণ করে। এইডস আক্রান্ত ব্যক্তির মধ্যে অন্য রোগের মতোই বিভিন্ন লক্ষণ দেখা দেয়। এক্ষেত্রে উল্লেখযোগ্য লক্ষণ গুলো হল - দ্রুত ওজন হ্রাস, দীর্ঘদিন শুকনো কাশি, দীর্ঘদিন পাতলা পায়খানা, বারবার জ্বর বা রাতে অতিরিক্ত ঘাম হওয়া, অত্যাধিক দুর্বলতা, স্মৃতিশক্তি হ্রাস পাওয়া ইত্যাদি। উদ্দীপকে উল্লিখিত কামাল সাহেবের মধ্যে বিদ্যমান সমস্যাগুলো হচ্ছে - দীর্ঘদিন থেকে জ্বর, কাশি, নিউমোনিয়া শহর নানা ধরনের শারীরিক দুর্বলতা। এছাড়া পরীক্ষা-নিরীক্ষা করে জানতে পারেন তিনি একটি ভাইরাসজনিত প্রাণঘাতী ব্যাধিতে আক্রান্ত। এসব বৈশিষ্ট্য দ্বারা এটি সুস্পষ্টভাবে প্রতীয়মান হয় যে, কামাল সাহেব HIV ভাইরাসের আক্রমণের শিকার। সুতরাং বলা যায়, কামাল সাহেব এইডস রোগে আক্রান্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত রোগ তথা এইডস বিস্তাররোধে নাগরিকের নানাবিধ করণীয় রয়েছে। এইডস এর চিকিৎসা ও প্রতিরোধের তেমন কার্যকর কোন ব্যবস্থা না থাকায় এর দ্রুত বিস্তার ঘটছে। এজন্য এইডসকে প্রতিহত করার ব্যাপারে নাগরিক দায়িত্ববোধ থেকে কার্যকরী ভূমিকা রাখতে হবে। এ রোগ থেকে মুক্তি পেতে আমাদের সকলের করণীয় হলো নাগরিক সচেতনতা, অবাধ যৌনাচার, ও ব্যভিচার রোধ করা, ধর্মীয় শিক্ষা ও নৈতিকতা অর্জন, মাদকাসক্তির বিরুদ্ধে আন্দোলন,ব্যক্তিগত সতর্কতা মেনে চলা, আক্রান্তদের সঙ্গে সহানুভূতিশীল আচরণ করা ইত্যাদি। একজন সচেতন নাগরিক হিসেবে এই বিস্তার রোধে আমাদের করণীয় হলো বিবিধ। এক্ষেত্রে এইডস প্রতিরোধে আমাদের প্রথম করণীয় হলো নিজেদের নিরাপদ রাখা। এজন্য আমাদের অবাধ বা অনিরাপদ যৌনতা, অপরীক্ষিত রক্ত সঞ্চালন বা মাদক দ্রব্যের গ্রহণ থেকে বিরত থাকতে হবে। পাশাপাশি এর ব্যাপারে গণসচেতনতা বৃদ্ধি করতে হবে। এক্ষেত্রে এইডসের ভয়ঙ্কর পরিণতি, এইডস এর লক্ষণসমূহ ও এটি থেকে বেঁচে থাকার প্রয়োজনীয় তথ্য সরবরাহ করতে হবে। এভাবে নাগরিক দায়িত্ব যথাযথভাবে পালনের মাধ্যমে মরণব্যাধি এইডস থেকে সমাজকে মুক্ত রাখা সম্ভব।"
        }
      ]
    },
    {
      "number": "11",
      "uddipok": "কলেজ ছাত্রী 'ক' প্রতিদিন কলেজ যাওয়া আসার সময় বখাটে যুবকদের দ্বারা নানাভাবে হয়রানি শিকার হয়। তারা বাজে অঙ্গভঙ্গি ও অশ্লীল মন্তব্যের দ্বারা তাকে বিরক্ত করে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "জলবায়ু পরিবর্তনের মূল কারণ হলো বায়ুমণ্ডলের তাপমাত্রা বৃদ্ধি।"
        },
        {
          "label": "খ",
          "question": "",
          "explanation": "দুর্নীতি হলো চরম অপরাধ ও একটি সামাজিক ব্যাধি। যখন কোন ব্যক্তি ক্ষমতার অপব্যবহারের মাধ্যমে অবৈধ উপায়ে অর্থ সম্পদ কিংবা সুযোগ-সুবিধা নেয় তখন তাকে দুর্নীতি বলা হয়। স্বজনপ্রীতি, ঘুষ, প্রতারণা ইত্যাদি ও দুর্নীতির মধ্যে পড়ে। আবার যার উপর যে দায়িত্ব রয়েছে, তা পালন না করে এবং অবৈধ লেনদেনের মাধ্যমে কাউকে কোন সুযোগ পাইয়ে দেওয়াও দুর্নীতি।"
        },
        {
          "label": "গ",
          "question": "",
          "explanation": "উদ্দীপকে যে সামাজিক সমস্যার কথা বলা হয়েছে তা হলো ইভটিজিং। ইভটিজিং সংঘটিত হওয়ার পেছনে বিভিন্ন ধরনের কারণ রয়েছে। ইভটিজিং হল কথা, কাজ, আচরণ ইত্যাদির মাধ্যমে নারীকে উত্ত্যক্ত করা বা হয়রানি করা। ইভটিজিং বেড়ে যাওয়ার পেছনে যে কারণটি সবচেয়ে বেশি দায়ী তা হল পরিবারের নারীদের যথাযথ মূল্যায়ন না করা ও নারীদের প্রতি বৈষম্যমূলক দৃষ্টিভঙ্গি। এছাড়াও পারিবারিক ও সামাজিক সুশিক্ষার অভাব, নৈতিক মূল্যবোধের অর্থঃপতন , পরিবারের শিশুর সঠিক সামাজিকীকরণের অভাব ইত্যাদি ইভটিজিং এর জন্য কারণ হিসেবে ধরা হয়। মাদকাসক্ত ও বেকার যুবকরা হতাশাগ্রস্ত হয়ে পড়লে বা নিজের প্রতি নিয়ন্ত্রণ হারিয়ে ফেললে তারা ইভটিজিং করে। এছাড়াও ধর্মীয় অনুশাসনের অভাব, বিদেশি অপসংস্কৃতির অভাব, স্যাটেলাইট টেলিভিশন ইভটিজিং এর জন্য অধিকাংশই দায়ী। উদ্দীপকে দেখা যায়, কলেজ ছাত্রী 'ক' প্রতিদিন কলেজ যাওয়া -আসার সময় বখাটে যুবকদের দ্বারা নানাভাবে হয়রানি শিকার হয়। তারা বাজে অঙ্গভঙ্গি ও অশ্লীল মন্তব্যের দ্বারা তাকে বিরক্ত করে । সুতরাং উদ্দীপকের ঘটনাটি ইভটিজিং এর সাথে সাদৃশ্যপূর্ণ। আর এই ইভটিজিং সংঘটিত হয় উপরে বর্ণিত কারণসমূহের দ্বারা।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমস্যা তথা ইভটিজিং সমস্যা সমাধানের নানা ধরনের পদক্ষেপ নেওয়া যেতে পারে বলে আমি মনে করি। সাম্প্রতিককালে ইভটিজিং একটি মারাত্মক সামাজিক ব্যাধি। সমাজেই এ সামাজিক সমস্যার উৎপত্তি ও বিকাশ ঘটছে। তাই এরূপ একটি ভয়ংকর ব্যাধিকে প্রতিরোধ এবং এ ব্যাধির প্রতিকার করা আমাদের দায়িত্ব। এ সমস্যার সমাধানের নাগরিক দৃষ্টিভঙ্গির পরিবর্তন, নারীর অধিকার প্রতিষ্ঠায় রক্ষায় কঠোর আইনি ব্যবস্থার বাস্তবায়ন, উত্তেজক পোশাক বর্জন, নারী অধিকার সংগঠন শক্তিশালী করা, ইভটিজিং এর বিরুদ্ধে প্রচারপএ বিতরণ, সাংবিধানিক প্রতিকার সহ প্রভৃতি পদক্ষেপ গ্রহণ করা উচিত। ইভটিজিং কে 'না' বলতে বাংলাদেশের সকল নারী পুরুষকে এগিয়ে আসতে হবে এবং নারীর প্রতি শ্রদ্ধাবোধ জাগ্রত করতে হবে । কেননা, নারীরাই আমাদের মা, বোন,স্ত্রী ও আপনজন। তাদের অপমান করার অর্থ নিজেদেরকে অপমান করা। এরূপ ঘৃণ্য কাজকে সকলে মিলে 'না' বলতে হবে। ইভটিজিং সমস্যা সমাধানে সবচেয়ে কার্যকরী পদক্ষেপ হলো আইন এর সঠিক বাস্তবায়ন ঘটানো। ইভটিজিং এর বিরুদ্ধে সামাজিক আন্দোলন গড়ে তোলা প্রয়োজন। সুতরাং বলা যায়, উপরে আলোচিত পদক্ষেপসমূহ গ্রহণের মাধ্যমেই আমরা উদ্দীপকের সমস্যা তথা ইভটিজিং সমস্যা সমাধান অনেকাংশেই কমিয়ে আনা সম্ভব হবে বলে আমি মনে করি।"
        }
      ]
    }
  ]
}