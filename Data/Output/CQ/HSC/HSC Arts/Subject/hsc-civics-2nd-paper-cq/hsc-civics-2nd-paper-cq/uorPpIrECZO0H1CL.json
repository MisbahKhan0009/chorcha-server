{
  "title": "রাজশাহী কলেজ ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "মিস টুম্পা পৌরনীতি ও সুশাসনের শিক্ষক। তিনি শ্রেণিকক্ষে পাঠদান করানোর সময় বলেন যে, একজন ব্রিটিশ আমলার প্রচেষ্টায় একটি রাজনৈতিক দল প্রতিষ্ঠা হয়। উক্ত রাজনৈতিক দলের কর্মসূচির ধারাবাহিকতায় ভারত স্বাধীনতা লাভ করেন। একজন ছাত্রের উত্তরে তিনি বলেন যে, ধর্মীয় সাম্প্রদায়িকতার ভিত্তিতে দুটি রাষ্ট্রের জন্ম হয়।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "ব্রিটিশ ভারতের সর্বশেষ গভর্নর ছিলেন লর্ড মাউন্ট ব্যাটেন।"
        },
        {
          "label": "খ",
          "question": "",
          "explanation": "মুসলিম লীগের দুটি বৈশিষ্ট্য হলো- ১. মুসলমানদের স্বার্থরক্ষা: মুসলিম লীগ প্রতিষ্ঠার মূল উদ্দেশ্য ছিল ব্রিটিশ শাসিত ভারতে মুসলমানদের রাজনৈতিক, সামাজিক ও অর্থনৈতিক স্বার্থ সংরক্ষণ এবং তাদের অধিকার প্রতিষ্ঠা করা। ২. ব্রিটিশ সরকারের প্রতি আনুগত্য প্রতিষ্ঠার শুরুর দিকে মুসলিম লীগ ব্রিটিশ সরকারের প্রতি অনুগত ছিল এবং তাদের শাসন ব্যবস্থার সঙ্গে সহযোগিতা করত, যাতে মুসলমানদের অবস্থান শক্তিশালী করা যায়।"
        },
        {
          "label": "গ",
          "question": "",
          "explanation": "উদ্দীপকের মিস টুম্পার আলোচিত, রাজনৈতিক দলটি হলো ভারতীয় জাতীয় কংগ্রেস। উদ্দীপকের মিস টুম্পা শ্রেণীকক্ষে পাঠদান করানোর সময় বলেন যে, একজন ব্রিটিশ আমলার প্রচেষ্টায় একটি রাজনৈতিক দল প্রতিষ্ঠা হয়। উক্ত রাজনৈতিক দলের কর্মসূচীর ধারাবাহিকতায় ভারত স্বাধীনতা লাভকরেন। তার এরূপ বর্ণনায় ভারতীয় জাতীয় কংগ্রেস নামক রাজনৈতিক দলের কথা প্রকাশ পেয়েছে যেটি প্রতিষ্ঠায় প্রধান ভূমিকা পালন করেন অ্যালান অক্টাভিয়ান হিউম। ভারতীয় জাতীয় কংগ্রেস ১৮৮৫ সালে প্রতিষ্ঠিত হয় এবং এটি ব্রিটিশ ভারতের অন্যতম গুরুত্বপূর্ণ রাজনৈতিক সংগঠন ছিল। এর প্রধান বৈশিষ্ট্যগুলোর মধ্যে অন্যতম ছিল জাতীয়তাবাদী চেতনা, যা ভারতীয় জনগণকে ঐক্যবন্ধ করে স্বাধীনতা সংগ্রামে অনুপ্রাণিত করেছিল। শুরুতে এটি সংস্কারবাদী নীতি গ্রহণ করলেও, ধীরে ধীরে পূর্ণ স্বাধীনতার দাবিতে আন্দোলন গড়ে তোলে। কংগ্রেস ছিল অসাম্প্রদায়িক, যেখানে হিন্দু-মুসলিমসহ বিভিন্ন ধর্ম ও সম্প্রদায়ের মানুষ অংশ নিত। মহাত্মা গান্ধীর নেতৃত্বে এটি অহিংস আন্দোলন (সত্যাগ্রহ) পরিচালনা করে। পাশাপাশি, কংগ্রেস গণতান্ত্রিক চর্চা ও রাজনৈতিক সংহতি প্রতিষ্ঠায় ভূমিকা পালন করে, যা পরবর্তীতে ভারতের সাংবিধানিক কাঠামোর ভিত্তি তৈরি করে।"
        },
        {
          "label": "ঘ",
          "question": "",
          "explanation": "উদ্দীপকের আলোকে মিস টুম্পার শেষের বক্তব্যটি দ্বারা দ্বিজাতি স্তত্ত্বর প্রকাশ ঘটেছে। যার মাধ্যমে ভারত ও পাকিস্তান নামে দুটি স্বাধীন রাষ্ট্রের জন্ম হয়। দ্বিন্নতি তত্ত্বের মূলকথা হলো বিচারে ভারতবর্ষে হিন্দু ও মুসলমান দুটি ভিন্ন জাতি এবং এই দুই জাতির জন্য প্রয়োজন দুটি ভিন্ন রাষ্ট্র। ভারত থেকে ব্রিটিশ শাসন অবসানের প্রাক্কালে বিশ শতকের চল্লিশের দশকে মোহাম্মদ আলী জিন্নাহ দ্বিজাতি তত্ত্বের এ ধারণার উন্মেষ ঘটান। এ তত্ত্বের ভিত্তিতে ভারত ও পাকিস্তান রাষ্ট্রের উদ্ভব ঘটে। উদ্দীপকের মিস টুম্পা শ্রেণিকক্ষে এক ছাত্রের উত্তরে তিনি বলেন যে, ধর্মীয় সম্প্রদায়িকতার ভিত্তিতে দুটি রাষ্ট্রের জন্ম হয়। তার এরূপ বক্তব্যে দ্বিজাতি তত্ত্বের ভূমিকা ফুটে উঠেছে। দ্বিজাতি তত্ত্বের ভিত্তিতে ভারত ও পাকিস্তান দুটি স্বাধীন রাষ্ট্রে বিভক্ত হয় ১৯৪৭ সালে। এই তত্ত্বের মূল ধারণা ছিল যে হিন্দু ও মুসলমান দুইটি পৃথক জাতি, যাদের ধর্ম, সংস্কৃতি, ভাষা এবং সামাজিক রীতিনীতি ভিন্ন। মুসলিম লীগ বিশেষ করে মোহাম্মদ আলী জিন্নাহ এই তত্ত্বকে রাজনৈতিক অস্ত্র হিসেবে ব্যবহার করে ব্রিটিশ সরকারের কাছে পৃথক মুসলিম রাষ্ট্রের দাবি উপস্থাপন করেন। ১৯৪০ সালের লাহোর প্রস্তাবে এই দাবির আনুষ্ঠানিক স্বীকৃতি পাওয়া যায়। ব্রিটিশ সরকার ও ভারতীয় জাতীয় কংগ্রেসের আপত্তি সত্ত্বেও, ক্রমবর্ধমান সাম্প্রদায়িক উত্তেজনা ও রাজনৈতিক টানাপোড়েনের ফলে উপমহাদেশ বিভক্ত হয় এবং ভারত ও পাকিস্তান রাষ্ট্রের জন্ম হয়। সুতরাং বলা যায়, ভারত ও পাকিস্তান সৃষ্টিতে জিন্নাহর দ্বিজাতি তত্ত্বের ভূমিকা অপরিসীম।"
        }
      ]
    },
    {
      "number": "2",
      "uddipok": "প্রথম মহাযুদ্ধের শেষে কানপাড়া এলাকার উপনিবেশিক শাসক একটি আইন পাশ করে। আইনে শাসন বিভাগীয় কার্যাবলি কেন্দ্রীয় ও প্রাদেশিক সরকারের মধ্যে ভাগ করা হয়। কিন্তু উক্ত আইনটি শেষ পর্যন্ত ব্যর্থতায় পর্যবসিত হয়।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "ব্রিটিশ ইস্ট ইন্ডিয়া কোম্পানি কলকাতায় ফোর্ট উইলিয়াম দুর্গ স্থাপন করে ১৬৯৮ সালে।"
        },
        {
          "label": "খ",
          "question": "",
          "explanation": "ব্রিটিশ শোষণের যাঁতাকলে পিষ্ট হয়ে কৃষকরা যখন সর্বস্বান্ত ও দিশেহারা হয়ে পড়ে তখন মীর নিসার আলী ওরফে তিতুমীর কৃষক আন্দোলন গড়ে তোলেন। ইংরেজ সরকারকে একাধিকবার নীলকর ও জমিদারদের স্বেচ্ছাচারিতার অভিযোগ করলেও তাদের উদাসীনতায় ক্ষিপ্ত হয়ে তিতুমীর নিজ বাহিনীকে সংগঠিত করেন। ১৮৩১ সালে তিনি দলবলসহ চব্বিশ পরগণার কিয়দংশ এবং নদীয়া ও ফরিদপুরের কিছু অংশের সমন্বয়ে একটি স্বাধীন রাষ্ট্র প্রতিষ্ঠায় উদ্যোগী হন। স্বতঃস্ফূর্তভাবে সংগঠিত প্রায় ৮৩ হাজার কৃষক-সেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন, যা ইতিহাসে তিতুমীরের বারাসাত বিদ্রোহ নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের কানপাড়ায় পাশকৃত আইনটি হলো ১৯১৯ সালের ভারত শাসন আইন। ১৯১৯ সালের ভারত শাসন আইন, যা মন্টেগু-চেমসফোর্ড সংস্কার - নামেও পরিচিত, যা ব্রিটিশ ভারতের শাসন ব্যবস্থায় উল্লেখযোগ্য পরিবর্তন আনে। এই আইনের মূল উদ্দেশ্য ছিল ভারতীয়দেরকে শাসন প্রক্রিয়ায় অংশগ্রহণের সুযোগ দেওয়া এবং স্বায়ত্তশাসনের দিকে ধাপে ধাপে অগ্রসর হওয়া। আইনের প্রধান বৈশিষ্ট্যগুলোর মধ্যে ছিল দ্বৈত শাসনব্যবস্থা প্রবর্তন, যেখানে প্রাদেশিক সরকারের ক্ষমতা দুটি ভাগে বিভক্ত হয়েছিল; সংরক্ষিত ও হস্তান্তরিত। সংরক্ষিত বিভাগে গভর্নর তার নির্বাহী কাউন্সিলের মাধ্যমে শাসন করতেন, অন্যদিকে হস্তান্তরিত বিভাগে ভারতীয় মন্ত্রীদের নিয়োগ দেওয়া হয়েছিল, যারা বিধানসভার কাছে দায়বদ্ধ ছিলেন। এছাড়াও কেন্দ্রীয় আইনসভায় দ্বি-কক্ষবিশিষ্ট ব্যবস্থা চালু করা হয়, যার মধ্যে ছিল কাউন্সিল অব স্টেট এবং লেজিসলেটিভ অ্যাসেম্বলি। তবে এই আইনে নির্বাচনের ক্ষেত্রে সীমিত ভোটাধিকার দেওয়া হয়েছিল এবং ব্রিটিশ সরকারের নিয়ন্ত্রণ বহাল রাখা হয়েছিল। এই সংস্কার ভারতীয় রাজনীতিতে অংশগ্রহণ বৃদ্ধি করলেও তা জাতীয়তাবাদীদের চাহিদা পূরণে ব্যর্থ হয় এবং স্বাধীনতা আন্দোলনকে আরও তীব্র করে তোলে। উদ্দীপকে বলা হয়েছে, প্রথম মহাযুদ্ধের শেষে কানপাড়া এলাকার উপনিবেশিক শাসক একটি আইন পাশ করে। আইনে শাসন বিভাগীয় কার্যাবলি কেন্দ্রীয় ও প্রাদেশিক সরকারের মধ্যে ভাগ করা হয়। কিন্তু উক্ত আইনটি শেষ পর্যন্ত ব্যর্থতায় পর্যবসিত হয়। এরূপ বর্ণনায় স্পষ্টভাবে ১৯১৯ সালের ভারত শাসন আইনের বৈশিষ্ট্য প্রকাশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কানপাড়ায় পাশকৃত আইনটি তথা ১৯১৯ সালের ভারত শাসন আইনটি নানা কারণে ব্যর্থ হয়েছিল। ১৯১৯ সালের ভারত শাসন আইনটি ভারতের রাজনৈতিক ও প্রশাসনিক কাঠামোয় কিছু পরিবর্তন আনলেও এটি ব্যর্থ হয়েছিল মূলত এর সীমাবদ্ধ নীতি ও অপ্রতুল সংস্কারের কারণে। এই আইনের মাধ্যমে দ্বৈত শাসনব্যবস্থা চালু করা হলেও, কার্যত সমস্ত ক্ষমতা ব্রিটিশ গভর্নর ও কর্মকর্তাদের হাতেই কেন্দ্রীভূত ছিল, যা ভারতীয়দের প্রত্যাশার সঙ্গে সামঞ্জস্যপূর্ণ ছিল না। আইনটি জনগণের স্বায়ত্তশাসনের দাবি পূরণ করতে ব্যর্থ হয় এবং নির্বাচনি ব্যবস্থায় কেবল কিছুসংখ্যক ভারতীয়কে সুযোগ দিলেও সাধারণ জনগণের অংশগ্রহণ নিশ্চিত করতে পারেনি। উপরন্তু, একই বছর পাশ হওয়া রাওলাট আইন জনগণের মধ্যে তীব্র অসন্তোষ সৃষ্টি করে এবং ব্রিটিশ সরকারের প্রতি আস্থাহীনতা বাড়িয়ে দেয়। এ ছাড়া, আইনটি ভারতের স্বাধীনতা আন্দোলনের চাহিদার সঙ্গে সংগতিপূর্ণ কোনো বাস্তবসম্মত পদক্ষেপ নেয়নি, বরং ব্রিটিশ শাসন টিকিয়ে রাখার কৌশল হিসেবেই কাজ করেছে। ফলে, আইনটি রাজনৈতিক অস্থিরতা ও জাতীয়তাবাদী আন্দোলনকে আরও তীব্র করে তোলে এবং শেষ পর্যন্ত এটি ব্যর্থতার দৃষ্টান্ত হয়ে উঠে। সুতরাং আলোচনা শেষে বলা যায়, ১৯১৯ সালের আইনটি ভারতীয়দের স্বায়ত্তশাসনের আশাকে পূর্ণতা দিতে পারেনি বিধায় মূলত আইনটি ব্যর্থ হয়।"
        }
      ]
    },
    {
      "number": "3",
      "uddipok": "ভবানীগঞ্জের অঞ্চলটি দীর্ঘ প্রায় দুইশ বছর উপনিবেশিক শাসনে থাকার পর শেষ গভর্নর জেনারেল একটি পরিকল্পনা ঘোষণা করেন। উক্ত ঘোষণাকে বাস্তবে রূপদান করার জন্য উপনিবেশিক রাষ্ট্রের আইনসভা একটি আইন পাশ করে। এই আইনের কয়েকটি বৈশিষ্ট্যের মধ্যে অন্যতম প্রধান বৈশিষ্ট্য ছিল অঞ্চলটি দুটি স্বাধীন রাষ্ট্রে বিভক্ত হয়।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "বঙ্গভঙ্গের সময় ভারতের ভাইসরয় ছিলেন লর্ড কার্জন।"
        },
        {
          "label": "খ",
          "question": "",
          "explanation": "জিন্নাহর দ্বিজাতি তত্ত্ব হলো ভারত ও পাকিস্তান নামে দুটি স্বাধীন জাতি ও রাষ্ট্র গঠনের মাধ্যমে ভারতকে রাজনৈতিকভাবে দ্বিধাবিভক্ত করার নির্ণায়ক ও আদর্শাশ্রয়ী একটি রাজনৈতিক মতবাদ। ভারত থেকে ব্রিটিশ শাসন অবসানের প্রাক্কালে বিশ শতকের চল্লিশের দশকে মোহাম্মদ আলী জিন্নাহ দ্বিজাতি তত্ত্বের এ ধারণার উন্মেষ ঘটান। এ তত্ত্বের ভিত্তিতে ভারত ও পাকিস্তান রাষ্ট্রের উদ্ভব ঘটে।"
        },
        {
          "label": "গ",
          "question": "",
          "explanation": "উদ্দীপকের ভবানীগঞ্জ অঞ্চলে যে আইন পাশ করার কথা বলা হয়েছে তা হলো ১৯৪৭ সালের ভারত শাসন আইন। উদ্দীপকের ভবানীগঞ্জ অঞ্চললটি দীর্ঘ প্রায় দু'শ বছর উপনিবেশিক শাসনে থাকার পর শেষ জেনারেল একটি পরিকল্পনা ঘোষণা করেন। উক্ত ঘোষণাকে বাস্তবে রূপদান করার জন্য উপনিবেশিক রাষ্ট্রের আইনসভা একটি আইন পাস করে। এই আইনের কয়েকটি বৈশিষ্ট্যের মধ্যে অন্যতম প্রধান বৈশিষ্ট্য ছিলো অঞ্চলটি ২টি স্বাধীন রাষ্ট্রে বিভক্ত হয়। এ থেকে ১৯৪৭ সালের ভারত স্বাধীনতা আইনের সাদৃশ্য পাওয়া যায়। ভারত স্বাধীনতা আইনের বেশকিছু বৈশিষ্ট্য ছিল। যেমন- ১. এ আইন ১৯৪৭ সালের ১৫ আগস্ট থেকে-ভারতের ওপর থেকে ১৯০ বছরের ব্রিটিশ ঔপনিবেশিক শাসনের অবসান ঘটায়। ২. এ আইন ভারতবর্ষকে বিভক্ত করে ভারতীয় ইউনিয়ন ও পাকিস্তান নামে দুটি ডোমিনিয়ন প্রতিষ্ঠা করে। এর দ্বারা ডোমিনিয়ন দুটি স্বাধীন ও সার্বভৌম রাষ্ট্র হিসেবে আত্মপ্রকাশ করে। ৩. সিন্ধু প্রদেশ, সীমান্ত প্রদেশ, বেলুচিস্তান, পাঞ্জাব ও পূর্ব বাংলা নিয়ে গঠিত হবে পাকিস্তান। ভারতবর্ষের অন্যান্য প্রদেশ নিয়ে ভারত রাষ্ট্র গঠিত হবে। ৪. প্রত্যেক রাষ্ট্রের জন্য একজন গভর্নর জেনারেল থাকবেন। তিনি হবেন হেড অব দি স্টেট। ৫. ১৯৪৭ সালের ভারত স্বাধীনতা আইনে ভারত সচিবের পদ বিলুপ্ত ঘোষণা করা হয়। ৬. এ আইনে গভর্নর জেনারেল ও গভর্নরের স্বেচ্ছাধীন, বিচারবুদ্ধিজনিত ক্ষমতা ও বিশেষ দায়িত্ব বিলোপ করা হয়। ৭. এ আইনে ব্রিটিশ রাজা 'ভারত সম্রাট' উপাধি পরিত্যাগ করবেন। ৮. পূর্বে ভারতবর্ষের যেকোনো সংবিধান সংস্কার এবং নতুন আইন প্রণীত হতো ব্রিটিশ পার্লামেন্টে। কিন্তু এ আইনে বলা হয়, ১৯৪৭সালে ১৪ আগস্টের পর থেকে ব্রিটিশ পার্লামেন্টে প্রণীত আইন ভারত ও পাকিস্তানের ওপর প্রযোজ্য হবে না।"
        },
        {
          "label": "ঘ",
          "question": "",
          "explanation": "নিম্নের অনুরূপ: ব্রিটিশ ভারতের তৎকালীন রাজনীতিতে উদ্দীপকের সাথে ১৯৪৭সালের ভারত স্বাধীনতা আইন ছিল সময়োচিত ও গুরুত্বপূর্ণ পদক্ষেপ। এ আইন ভারতের রাজনৈতিক ও শাসনতান্ত্রিক সমস্যা সমাধানের পথে সর্বাপেক্ষা গুরুত্বপূর্ণ পদক্ষেপ। এ আইনের মাধ্যমে উপমহাদেশে দীর্ঘ প্রায় ২০০ বছরের ব্রিটিশ শাসনের অবসান ঘটে এবং দুটি স্বাধীন রাষ্ট্রের জন্ম হয়। দুটি স্বাধীন রাষ্ট্রের সীমানা নির্ধারণ করা হয় এবং গণপরিষদ গঠন করা হয়। এ আইনের দ্বারা গভর্নর জেনারেলের ক্ষমতার অবসান হয় এবং রাষ্ট্র দুটিতে সংসদীয় ও দায়িত্বশীল সরকার প্রতিষ্ঠা করা সম্ভব হয়। ভারত সম্রাটের উপাধি বিলোপ করা হয় এবং ভারত সচিবের পদের বিলুপ্তি ঘটে। ১৯৪৭ সালের ভারত স্বাধীনতা আইনের দ্বারা ভারতীয় উপমহাদেশের জনগণের রাজনৈতিক, সামাজিক, সাংস্কৃতিক চিন্তাধারায় বৈপ্লবিক পরিবর্তন ঘটে। ১৭৫৭সালের পলাশীর যুদ্ধের মাধ্যমে যে সমস্যা তৈরি হয়, ১৯৪৭ সালের ভারত স্বাধীনতা আইনের মাধ্যমে সেই সমস্যার সমাধান হয় অর্থাৎ পরাধীনতার বিলুপ্তি ঘটে। এ আইনের মাধ্যমে ভারতবর্ষে ব্রিটিশ শাসনের পরিসমাপ্তি ঘটে। ভারতের গভর্নর জেনারেল নিযুক্ত হন লর্ড মাউন্টব্যাটেন আর পাকিস্তানের প্রথম গভর্নর জেনারেল হন মোহাম্মদ আলী জিন্নাহ। ভারত ও পাকিস্তান রাষ্ট্রে গণতন্ত্রের যাত্রা সূচিত হয়। দুটি রাষ্ট্রই স্ব-স্ব সংবিধান প্রণয়নের ক্ষমতা লাভ করে। উপর্যুক্ত আলোচনার পরিপ্রেক্ষিতে বলা যায়, ১৯৪৭ সালের ভারত স্বাধীনতা আইন ভারত উপমহাদেশের ইতিহাসে এক ঐতিহাসিক দলিল। এ আইন ভারতীয় স্বাধীনতা সংগ্রামের চূড়ান্ত পরিণতি।"
        }
      ]
    },
    {
      "number": "4",
      "uddipok": "মিতু বানু শ্রেণীকক্ষে বলেন যে, বান্দাই খাড়া রাষ্ট্রের পূর্বাশা প্রদেশের জনগণ মাতৃভাষাকে অন্যতম রাষ্ট্রে ভাষা করার দাবি জানায়। উক্ত দাবির ধারাবাহিকতায় ছাত্র-জনতা বুকের তাজা রক্ত দিয়ে মাতৃভাষার দাবি প্রতিষ্ঠা করে। শেষের বক্তব্যে তিনি বলেন যে, 'উক্ত চেতনা থেকেই ভাষাভিত্তিক জাতীয়তাবাদের উন্মেষ ঘটে এবং পরবর্তীতে স্বাধীন পূর্বাশা রাষ্ট্রের জন্ম হয়।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "পাকিস্তানের প্রথম গণপরিষদের প্রথম অস্থায়ী সভাপতি ছিলেন যোগেন্দ্রনাথ মণ্ডল।"
        },
        {
          "label": "খ",
          "question": "",
          "explanation": "রাষ্ট্রভাষা বাংলার দাবিতে তমদ্দুন মজলিস গঠিত হয়। ১৯৪৭ সালে পাকিস্তান রাষ্ট্র সৃষ্টির পূর্বেই মুসলিম লীগের প্রভাবশালী নেতা ও বুদ্ধিজীবীরা উর্দুকে পাকিস্তানের রাষ্ট্রভাষা করার মতামত প্রদান করেন। তখনই ড. মুহম্মদ শহীদুল্লাহসহ বাংলার বুদ্ধিজীবী লেখকগণ এর প্রতিবাদ করেন। রাষ্ট্রভাষা বাংলার দাবিতে পাকিস্তান রাষ্ট্র সৃষ্টি হওয়ার অব্যবহিত পরেই ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেমের নেতৃত্বে তমদ্দুন মজলিস গঠিত হয়। এ সংগঠনের উদ্যোগে ১৯৪৭ সালের ১৫ই সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়। এ সংগঠনের উদ্যোগেই রাষ্ট্রভাষা বাংলার আন্দোলন বেগবান হয়ে রাজনৈতিক আন্দোলনে রূপ লাভ করে।"
        },
        {
          "label": "গ",
          "question": "",
          "explanation": "নিম্নের অণুরূপ: উদ্দীপকে বর্ণিত আন্দোলনের সাথে ঐতিহাসিক ভাষা আন্দোলনের মিল পাওয়া যায়। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয়। উদ্দীপকে দেখা যায়, ক' একটি স্বাধীন রাষ্ট্র। এই রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। কিন্তু তার প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে। স্পষ্টত, উদ্দীপাকে বর্ণিত ঘটনায় ১৯৫২ সালের ঐতিহাসিক ভাষা আন্দোলনের প্রতিরূপ অঙ্কিত হয়েছে, যা উভয়কে অবিভিন্ন ভাবে সাদৃশ্যপূর্ণ করেছে। আর তাই বলা যায়, উদ্দীপকের সাথে সামঞ্জস্যপূর্ণ ঐতিহাসিক আন্দোলনটি হলো ১৯৫২ সালের ভাষা আন্দোলন।"
        },
        {
          "label": "ঘ",
          "question": "",
          "explanation": "উদ্দীপকের আলোকে মিতু বানুর শেষের বক্তব্যটি হলো, 'উক্ত চেতনা থেকেই ভাষা ভিত্তিক জাতীয়তাবাদের উন্মেষ ঘটে এবং পরবর্তীতে স্বাধীন পূর্বাশা রাষ্ট্রের জন্ম হয়। স্বাধীন পূর্বাশা রাষ্ট্র বলতে স্বাধীন সার্বভৌম বাংলাদেশকে বুঝানো হয়েছে। ১৯৫২ সালের ভাষা আন্দোলনের প্রেক্ষিতে মন্তব্যটি যথার্থ। ভাষা আন্দোলন ছিল পশ্চিমাদের বিরুদ্ধে বাঙালি জাতির প্রথম সর্বজনীন আন্দোলন। এ আন্দোলনের মাধ্যমে বাঙালি জাতীয়তাবাদের উন্মেষ ঘটে এবং বাঙালি নবচেতনায় উদ্বুদ্ধ হয়। ভাষা আন্দোলন পাকিস্তানি শাসকদের ক্ষমতার ভিত নাড়িয়ে দেয় এবং তারা বাঙালিদের সমীহ করতে শেখে। ভাষা আন্দোলন যদিও একটি সাংস্কৃতিক আন্দোলন ছিল, তথাপি এ আন্দোলন রাজনৈতিক চেতনা সৃষ্টি করে এবং এদেশের জনগণকে অধিকার আদায়ের জন্য ঐক্যবন্ধ আন্দোলনের শিক্ষা দেয়। উদ্দীপকে বর্ণিত ভাষা আন্দোলন বাঙালির মধ্যে জাতীয়তাবাদী চেতনার বিকাশ ঘটায় যা, ভবিষ্যৎ আন্দোলনের কর্মসূচি প্রণয়ন এবং স্বাধীনতা সংগ্রামে অংশগ্রহণে অনুপ্রেরণা জোগায়। যার ফলশ্রুতিতে ১৯৫৪ সালের যুক্তফ্রন্ট নির্বাচন, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১-এর স্বাধীনতা আন্দোলনে আমরা জয়লাভ করি। ভাষা আন্দোলন যে অসাম্প্রদায়িক চেতনা সৃষ্টি করেছিল। তার ফলশ্রুতিতে ১৯৭১ সালে বাঙালি জাতি-ধর্ম-বর্ণ নির্বিশেষে কাঁধে কাঁধ মিলিয়ে সংগ্রাম করার প্রেরণা পায়। অর্থাৎ ভাষা আন্দোলনের অনুপ্রেরণা থেকেই এদেশের জনগণ অন্য আন্দোলনগুলোকে সফল করেছিল। এমনকি ১৯৭১ সালে মহান স্বাধীনতা যুদ্ধে অংশগ্রহণ করে স্বাধীনতা ছিনিয়ে এনেছিল। আলোচনা শেষে তাই বলা যায়, ভাষা আন্দোলন বাঙালির মধ্যে রাজনৈতিক চেতনার বিকাশ ঘটায়। যা স্বাধীন সার্বভৌম বাংলাদেশ রাষ্ট্র প্রতিষ্ঠার আন্দোলনে অনুপ্রেরণা হিসেবে ভূমিকা পালন করে।"
        }
      ]
    },
    {
      "number": "5",
      "uddipok": "দাদু: ক্ষেতলাল রাষ্ট্রের পশ্চিম অঞ্চল থেকে স্বাধীন হওয়ার জন্য পূর্বাঞ্চলের জনগণ সশস্ত্র যুদ্ধ শুরু করে। এতে সর্বশ্রেণীর জনগণ অংশগ্রহণ করে। নাতি: এই যুদ্ধে নারীর কোনো ভূমিকা ছিল কি? দাদু: নারীর প্রত্যক্ষ ও পরোক্ষ ভূমিকা ছিল।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "মৌলিক গণতন্ত্র চালু করেন জেনারেল আইয়ুব খান।"
        },
        {
          "label": "খ",
          "question": "",
          "explanation": "১৯৭১ সালের ৭ মার্চে বঙ্গবন্ধুর ঘোষিত কর্মসূচি এবং আহ্বানের প্রতি সর্বস্তরের জনগণ ঐক্যবদ্ধ হয়ে বাংলার সকল অফিস, আদালত, শিক্ষাপ্রতিষ্ঠান, কলকারখানা বন্ধ করে দেয়। ইয়াহিয়া খান পূর্ব পাকিস্তানের অবস্থা বেগতিক দেখে বঙ্গবন্ধু শেখ মুজিবুর রহমানের. সাথে প্রহসনের আলোচনার নামে পশ্চিম পাকিস্তান থেকে সৈন্য, গোলাবারুদ এনে পূর্ব বাংলায় সামরিক প্রস্তুতি গ্রহণ করে। ১৭ মার্চ টিক্কা খান ও রাও ফরমান আলী বাঙালির ওপর নৃশংস হত্যাকান্ড পরিচালনার নীলনকশা তৈরি করে। যার প্রতিফলন ঘটে ২৫ মার্চ রাতে বর্বরতম গণহত্যার মধ্য দিয়ে। ২৫ মার্চের কালরাতের বর্বরতম গণহত্যাকে অপারেশন সার্চলাইট বলা হয়।"
        },
        {
          "label": "গ",
          "question": "",
          "explanation": "উদ্দীপকের ক্ষেতলাল রাষ্ট্রের দাদুর গল্পের ঘটনাটি মূলত বাংলাদেশের মুক্তিযুদ্ধের ঘটনার প্রতিচ্ছবি। ১৯৭০ সালের নির্বাচনে আওয়ামী লীগ সংখ্যাগরিষ্ঠতা পাওয়া সত্ত্বেও পশ্চিম পাকিস্তানিরা ক্ষমতা হস্তান্তরে গড়িমসি করে। অবশেষে ১৯৭১ সালের ২৫ মার্চ রাতের আঁধারে পশ্চিমা হানাদার বাহিনী এদেশের ঘুমন্ত মানুষের ওপর আক্রমণ করে। নারী-পুরুষ, আবালবৃদ্ধবনিতা, কৃষক-শ্রমিক, শিশু কেউই তাদের নির্মম হত্যাকান্ড থেকে রেহাই শায়নি। এ ঘটনার প্রেক্ষিতে বাংলাদেশে স্বাধীনতার জন্য বাংলাদেশের সকল স্তরের জনগণ মুক্তিযুদ্ধে ঝাপিয়ে পড়ে। উদ্দীপকে দাদু বলেন, ক্ষেতলাল রাষ্ট্রের পশ্চিম অঞ্চল থেকে স্বাধীন হওয়ার জন্য পূর্বাঞ্চলের জনগণ সশস্ত্র যুদ্ধ শুরু করে। এতে সর্বশ্রেণীর জনগণ অংশগ্রহণ করে। উপস্থাপিত এ তথ্য অনুযায়ী বাংলাদেশের মুক্তিযুদ্ধকেই নির্দেশ করছে। কেননা দীর্ঘদিনের পশ্চিম পাকিস্তানি প্রশাসনের বৈষম্য ও অত্যাচারের প্রতিবাদে বাঙালি যখন প্রতিবাদী হয়ে ওঠে ও নিজেদের অধিকারের কথা বলে তখনই তারা আমাদের উপর দমন-নিপীড়ন চালিয়েছে। আর এর চরম বহিপ্রকাশ ঘটে ১৯৭১ সালের ২৫ মার্চ রাতে। যার প্রেক্ষিতে সারা দেশের মানুষ নিজের মাতৃভূমিকে রক্ষার জন্য পাকিস্তানি শত্রুসেনার সাথে যুদ্ধে জড়িয়ে পড়ে। দীর্ঘ নয় মাস যুদ্ধ করার পর বাংলাদেশ স্বাধীন করে।"
        },
        {
          "label": "ঘ",
          "question": "",
          "explanation": "বাংলাদেশের মুক্তিযুদ্ধে নারীর ভূমিকা ছিল অপরিসীম। মুক্তিযুদ্ধে নারীদের ভূমিকা ছিল গৌরবোজ্জ্বল। দেশকে স্বাধীন করতে পুরুষের পাশাপাশি নারীরাও গুরুত্বপূর্ণ অবদান রাখেন। নারীরা ছিল সহযোদ্ধা, সেবাদাত্রী, গোয়েন্দা এবং সর্বাধিক নির্যাতন সহ্যকারী। নারীদের বিরত্বগাথা জাতি শ্রদ্ধাভরে স্মরণ করে। রণাঙ্গণে বীর চিকিৎসায় ভগ্নি, ত্যাগে জননীরূপে আবির্ভূত হয়েছে এ দেশের নারীরা। মুক্তিযুদ্ধের শুরুতে নারীরা মিছিল-সমাবেশ করে মুক্তিযুদ্ধের পক্ষে জনমত গড়ে তোলায় সাহায্য করেন। অনেক নারী সামরিক প্রশিক্ষণ নেন। কলকাতায় মুজিবনগর সরকার নারীদের জন্য ট্রেনিং ক্যাম্প খুলেছিল। ওই প্রশিক্ষণ কেন্দ্রে প্রায় ৪০০ নারী ট্রেনিং নিয়েছেন। ত্রিপুরার আগরতলায় নারীদের আধুনিক অস্ত্রের উচ্চতর প্রশিক্ষণ দেওয়া হয়। দেশজুড়ে বিপুলসংখাক নারী ঝুঁকি নিয়ে মুক্তিযোদ্ধাদের আশ্রয় ও খাবার দিয়ে, অস্ত্র লুকিয়ে রেখে বা পাকবাহিনীর বিষয়ে গোপন তথ্য সংগ্রহ করে সহায়তা করেছেন। আনকে আহত মুক্তিযোদ্ধাদের চিকিৎসাসেবা দিয়েছেন। কিছুসংখ্যক নারী অস্ত্রহাতে প্রত্যক্ষ যুদ্ধেও অংশগ্রহণ করেছেন। দু'জন নারী মুক্তিযুদ্ধে বীরত্বের স্বীকৃতিস্বরূপ 'বীর প্রতীক' খেতাবও অর্জন করেন। একজন গ্রামের সাধারণ নারী তারামন বিবি, অন্যজন ডাক্তার সিতারা বেগম। তা ছাড়া যুদ্ধের নয় মাসে কয়েক লক্ষ মা-বোন পাকিস্তানি সেনাদের হাতে লাঞ্ছিত হন। বাংলাদেশ সরকার তাদের 'বীরাঙ্গনা' বলে স্বীকৃতি প্রদান করেন। বাংলাদেশের স্বাধীনতার জন্য তাদেরও চরম মূল্য দিতে হয়েছে।"
        }
      ]
    },
    {
      "number": "6",
      "uddipok": "শিমুল ছেলেকে বলল যে, চটমোহর অঞ্চলে জনাব মো: আব্দুর রহমান নামে একজন বাঙালি মুসলিম সমাজ সংস্কারক ও শিক্ষাবিদ প্রথমে ডেপুটি ক্যালেক্টর হিসেবে দায়িত্ব পালন করেন। তিনি একসময় 'নবাব বাহাদুর' উপাধিতে ভূষিত হন। তার ছেলের প্রশ্নের উত্তরে বলেন যে, তাকে বাংলার সৈয়দ আহমদ বলা হয়।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "বাঁশের কেল্লা প্রতিষ্ঠা করেন শহীদ তিতুমীর।"
        },
        {
          "label": "খ",
          "question": "",
          "explanation": "নবাব স্যার সলিমুল্লাহর রাজনৈতিক ক্ষেত্রে ব্যাপক অবদান রাখেন। প্রথমত, ১৯০৬ সালে তাঁর উদ্যোগেই মুসলিম লীগ প্রতিষ্ঠিত হয়, যা পরবর্তী সময়ে মুসলমানদের স্বতন্ত্র রাজনৈতিক সত্তা গঠনে গুরুত্বপূর্ণ ভূমিকা রাখে। দ্বিতীয়ত, তিনি পূর্ববঙ্গ ও আসাম প্রদেশ গঠনের পক্ষে জোরালো সমর্থন দেন, যা মুসলমানদের প্রশাসনিক ও অর্থনৈতিক উন্নয়নে সহায়ক হয়।"
        },
        {
          "label": "গ",
          "question": "",
          "explanation": "উদ্দীপকের জনাব মোঃ আব্দুর রহমান হলেন নওয়াব আবদুল লতিফের প্রতিচ্ছবি। নওয়াব আবদুল লতিফের সমাজ সংস্কার ও শিক্ষামূলক কর্মকান্ড ছিল ব্যাপক। নওয়াব আবদুল লতিফ উনিশ শতকের বাংলার সমাজ সংস্কার ও শিক্ষার ক্ষেত্রে অন্যতম গুরুত্বপূর্ণ ব্যক্তিত্ব ছিলেন। তিনি মুসলিম সমাজের পিছিয়ে পড়ার মূল কারণ হিসেবে শিক্ষার অভাবকে চিহ্নিত করেন এবং আধুনিক শিক্ষার প্রসারে বিশেষ ভূমিকা পালন করেন। ১৮৬৩ সালে প্রতিষ্ঠিত মোহামেডান লিটারারি সোসাইটি ছিল তাঁর অন্যতম গুরুত্বপূর্ণ উদ্যোগ, যা মুসলমানদের ইংরেজি শিক্ষায় উৎসাহিত করেছিল। তাঁর প্রচেষ্টায় মুসলমানদের মধ্যে সরকারি চাকরির হার বৃদ্ধি পায় এবং তাঁরা সমাজের মূলধারায় অন্তর্ভুক্ত হতে শুরু করেন। আবদুল লতিফ বাংলার মুসলমানদের সামাজিক সংস্কারেও ভূমিকা রাখেন; বিশেষত কুসংস্কার ও ধর্মীয় গোঁড়ামি দূর করতে সচেষ্ট ছিলেন। তাঁর অবদানের ফলে মুসলিম সমাজ আধুনিক শিক্ষার প্রতি আগ্রহী হয়, যা পরবর্তীকালে আলীগড় আন্দোলন ও মুসলিম পূনর্জাগরণে গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "",
          "explanation": "শেষের বক্তব্যটি হলো 'তাকে বাংলার সৈয়দ আহমদ বলা হয়।' নওয়াব আবদুল লতিফ সম্পর্কিত- এ বক্তব্যটি যথার্থ। নওয়াব আবদুল লতিফকে 'বাংলার সেয়দ আহমদ' বলা হয় কারণ তিনি উনিশ শতকে বাংলার মুসলমানদের শিক্ষা ও সামাজিক উন্নয়নে যে অবদান রেখেছেন, তা অবিকল সেয়দ আহমদ খানের কর্মধারার সঙ্গে মিল খায়। সেয়দ আহমদ খান যেমন ভারতের মুসলমানদের আধুনিক শিক্ষায় শিক্ষিত করে উন্নতির পথে এগিয়ে নেওয়ার উদ্যোগ নেন, তেমনই নওয়াব আবদুল লতিফ বাংলার মুসলমানদের শিক্ষার প্রসারে অগ্রণী ভূমিকা পালন করেন। সে সময় বাংলার মুসলমান সমাজ ব্রিটিশ শাসনের ফলে শিক্ষা, প্রশাসন ও অর্থনীতিতে পিছিয়ে পড়েছিল। এই পরিস্থিতি পরিবর্তনের জন্য আবদুল লতিফ মুসলমানদের ইংরেজি শিক্ষার প্রতি উদ্বুদ্ধ করেন এবং ১৮৬৩ সালে 'মোহামেডান লিটারারি সোসাইটি' প্রতিষ্ঠা করেন। এই সংস্থার মাধ্যমে তিনি মুসলমানদের শিক্ষার প্রয়োজনীয়তা সম্পর্কে সচেতন করেন এবং আধুনিক শিক্ষার প্রসারে কাজ করেন। তার প্রচেষ্টার ফলে অনেক মুসলমান উচ্চশিক্ষা গ্রহণে আগ্রহী হয় এবং সরকারি চাকরিতে প্রবেশের সুযোগ পায়। এছাড়া, তিনি মুসলমানদের সামাজিক সংস্কারে গুরুত্ব দেন এবং তাদের রক্ষণশীল মনোভাব পরিবর্তনের চেষ্টা করেন। তার চিন্তা ও কর্মধারা সেয়দ আহমদ খানের আলিগড় আন্দোলনের সঙ্গে তুলনীয়, কারণ দুজনেই মুসলমানদের আধুনিক শিক্ষার মাধ্যমে সমাজে প্রতিষ্ঠিত করতে চেয়েছিলেন। তাই নওয়াব আবদুল লতিফকে যথার্থভাবেই 'বাংলার সেয়দ আহমদ' বলা হয়।"
        }
      ]
    },
    {
      "number": "7",
      "uddipok": "রাণীবাজার এলাকায় জনাব আফসার আলী মণ্ডল একটি আন্দোলনে নেতৃত্ব প্রদান করেন। মুসলিমরা ধর্মীয় অবশ্য পালনীয় কর্ম ছেড়ে দিয়ে পীরপূজা, দরগায় ওরশ, মানত পালন এবং কবরপূজায় লিপ্ত ছিল। পাশাপাশি স্থানীয় অত্যাচারী জমিদার, নীলকর এবং ইংরেজ শোসকদের শোষণ-নির্যাতনের মাত্রা বৃদ্ধি পায়। তিনি এসব ধর্মীয় কুসংস্কার দূর করা ও অত্যাচার, নির্যাতন ও শোষণের বিরুদ্ধে রুখে দাঁড়ান। তার মৃত্যুর পর তার ছেলে আরিফ পিতার অসমাপ্ত আন্দোলনের নেতৃত্ব প্রদান করেন।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "কৃষকদের কল্যাণে 'ঋণ সালিশী' বোর্ড গঠন করেন শেরে বাংলা একে ফজলুল হক।"
        },
        {
          "label": "খ",
          "question": "",
          "explanation": "হোসেন শহীদ সোহরাওয়ার্দীকে গণতন্ত্রের মানসপুত্র বলা হয়। হোসেন শহীদ সোহরাওয়ার্দী বাংলার অবিসংবাদিত নেতা। তিনি আওয়ামী লীগ প্রতিষ্ঠার প্রধান সফল সংগঠক। তিনি ছিলেন পুরাপুরি অসাম্প্রদায়িক, আপসহীন ও স্বাধীনচেতা মানুষ। গণতন্ত্রের জন্য তিনি আপসহীন সংগ্রাম করেছেন। তিনি সারাজীবন সাধারণ মানুষের পাশে দাঁড়িয়ে ভাত ও ভোটের অধিকার আদায়ের জন্য সংগ্রাম করেছেন। তাই হোসেন শহীদ সোহরাওয়ার্দীকে গণতন্ত্রের মানসপুত্র বলা হয়।"
        },
        {
          "label": "গ",
          "question": "",
          "explanation": "উদ্দীপকের জনাব আফসার আলী মন্ডলের আন্দোলনের সাথে আমার পঠিত হাজী শরীয়ত উল্লাহর ফরায়েজী আন্দোলনের সাদৃশ রয়েছে। হাজী শরীয়তউল্লাহ ছিলেন ফরায়েজী আন্দোলনের অগ্রপথিক। তিনি মনেপ্রাণে ছিলেন একজন খাঁটি মুসলমান। 'ফরজ' শব্দ থেকে ফরায়েজি শব্দের উৎপত্তি। হাজী শরীয়তউল্লাহ মুসলমানদের ফরজ পালনের ওপর গুরুত্বারোপ করেন। তার মতে, ফরজ আদায়ে অবহেলাই মুসলমানদের দুর্দশার মূল কারণ। তাই তিনি তার অনুসারীদের ফরজ পালনের নির্দেশ প্রদান করে। এছাড়াও সকল বিদআত ও শরিক পরিত্যাগ করে ধর্ম নির্দেশিত ফরজসমূহ পালন করার জন্য মুসলিম জনগণের প্রতি হাজী শরীয়তউল্লাহ উদাত্ত আহ্বান জানান। মোটকথা ফরজ পালনই হাজী শরীয়তউল্লাহর আন্দোলনের ভিত্তি ছিল বলে একে ফরায়েজি আন্দোলন বলা হয়। উদ্দীপকে জনাব আফসার আলী মণ্ডল একটি আন্দোলনে নেতৃত্ব প্রদান করে। মুসলিমরা ধর্মীয় অবশ্য পালনীয় কর্ম ছেড়ে দিয়ে পীরপূজা, দরগায় ওরশ, মন্ত পালন এবং কবরপূজায় লিপ্ত ছিল। এর প্রেক্ষিতে তিনি এ আন্দোলন শুরু করেন যা হাজী শরীয়তউল্লাহর ফরায়েজী আন্দোলকে তুলে ধরে। কেননা আফসার আলী মণ্ডলের আন্দোলন যেহেতু ধর্মভিত্তিক সেহেতু বলা যায় তার এ আন্দোলন ও হাজী শরীয়তউল্লাহর ফরায়েজি আন্দোলন একইসূত্রে গাঁথা।"
        },
        {
          "label": "ঘ",
          "question": "",
          "explanation": "উদ্দীপকের জনাব আফসার আলী তথা হাজী শরীয়তউল্লাহর আন্দোলন ধর্মীয় হলেও তা সমাজ সংস্কার ও স্থানীয় জমিদার, নীলকর ও ইংরেজ শোষণের বিরুদ্ধে রুখে দাড়ায়। উক্তিটি যথার্থ। হাজী শরীয়তউল্লাহর ফারায়িজি আন্দোলন মূলত ইসলামের শুদ্ধি সাধনের উদ্দেশ্যে শুরু হলেও এর প্রভাব শুধুমাত্র ধর্মীয় গণ্ডির মধ্যে সীমাবদ্ধ ছিল না। এটি বাংলার কৃষক ও প্রান্তিক মুসলমান সমাজের শোষণ ও অন্যায়ের বিরুদ্ধে প্রতিরোধ গড়ে তুলতে গুরুত্বপূর্ণ ভূমিকা পালন করে। উনিশ শতকের প্রথমার্ধে বাংলার মুসলমানরা সামাজিক ও অর্থনৈতিকভাবে দুর্বল ছিল। স্থানীয় জমিদার, ব্রিটিশ নীলকর ও ঔপনিবেশিক শাসকেরা কৃষকদের ওপর নানা ধরনের কর ও নিপীড়ন চাপিয়ে দিয়েছিল। হাজী শরীয়তউল্লাহ মুসলমানদের কুসংস্কার ও বিদআত মুক্ত করে ইসলামের প্রকৃত আদর্শ অনুসরণের আহ্বান জানান, যা সমাজে এক নতুন চেতনার জন্ম দেয়। তাঁর আন্দোলনের ফলে মুসলমান কৃষকরা জমিদার ও ব্রিটিশদের বিরুদ্ধে ঐক্যবদ্ধ হতে শুরু করে। তিনি ইংরেজ শাসনের আনুগত্য প্রত্যাখ্যান করার কথা বলেন এবং মুসলমানদের নিজেদের অধিকার আদায়ের জন্য সংগঠিত হতে উৎসাহিত করেন। বিশেষ করে, ব্রিটিশদের নীলচাষের অত্যাচারের বিরুদ্ধে কৃষকদের মধ্যে প্রতিরোধের মনোভাব সৃষ্টি হয়। জমিদারদের দমনমূলক ভূমিকার বিরুদ্ধেও তাঁর অনুসারীরা সোচ্চার হন, যা বাংলার কৃষক বিদ্রোহগুলোর পথ প্রশস্ত করে। আলোচনা শেষে তাই বলা যায়, হাজী শরীয়তউল্লাহর আন্দোলন শুধু ধর্মীয় নয়, বরং সামাজিক ও অর্থনৈতিক মুক্তির একটি গুরুত্বপূর্ণ 'অধ্যায়। এটি বাংলার কৃষক সমাজকে ন্যায়বিচারের জন্য লড়াই করতে অনুপ্রাণিত করেছে এবং পরবর্তী ব্রিটিশবিরোধী আন্দোলনের ভিত্তি তৈরি করেছে।"
        }
      ]
    },
    {
      "number": "8",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "মওলানা আব্দুল হামিদ খান ভাসানীকে মজলুম জননেতা বলা হয়।"
        },
        {
          "label": "খ",
          "question": "",
          "explanation": "খেলাফত আন্দোলনের ব্যর্থতার ফলে হিন্দু-মুসলমান সম্প্রীতি বিনষ্ট হবার উপক্রম হলে এ. কে. ফজলুল হক, দেশবন্ধু চিত্তরঞ্জন দাস, হোসেন শহীদ সোহরাওয়ার্দী, মোঃ আঃ করিম, মাওলানা আকরম খাঁ, মনিরুজ্জামান ইসলামাবাদী প্রমুখ বাংলাদেশের রাজনৈতিক সমস্যাদি নিয়ে আলাপ-আলোচনা করেন এবং হিন্দু-মুসলমানদের দাবি-দাওয়ার প্রশ্নে একটি চুক্তি সম্পাদন করেন। এ চুক্তিই ঐতিহাসিক 'বেঙ্গল প্যাক্ট' নামে খ্যাত। চিত্তরঞ্জন দাসের স্বরাজ পার্টি ১৯২৩ সালের ১৬ ডিসেম্বরের কাউন্সিল সভায় এ চুক্তিকে আনুষ্ঠানিকভাবে স্বীকার করে নেয়।"
        },
        {
          "label": "গ",
          "question": "",
          "explanation": "' ?' চিহ্নিত স্থানে বসবে বাংলাদেশের সংবিধান। নয় মাস যুদ্ধের মাধ্যমে স্বাধীনতা অর্জনের এক বছরের মধ্যে বাংলাদেশ সংবিধান রচিত হয়। ১৯৭২ সালের বাংলাদেশ সংবিধানের অন্যতম প্রধান বৈশিষ্ট্য হচ্ছে এটি লিখিত। এ সংবিধানে ১৫৩টি অনুচ্ছেদ রয়েছে, যা ১১টি ভাগে বিভক্ত এবং যাতে ১টি প্রস্তাবনা, রাষ্ট্র পরিচালনার ৪টি মূলনীতি ও ৭টি তফসিল রয়েছে।উদ্দীপকে প্রদর্শিত ছকচিত্রে বাংলাদেশ সংবিধানের রূপ প্রকাশ পেয়েছে। বাংলাদেশের সংবিধানের অন্যতম বৈশিষ্ট্য হলো এতে জনগণের মৌলিক অধিকার সংরক্ষণের ব্যবস্থা করা হয়েছে। জীবনধারণের অধিকার, চলাফেরার অধিকার, বাকস্বাধীনতার অধিকার, ধর্ম চর্চার অধিকার, চিন্তা ও বিবেকের স্বাধীনতা ইত্যাদি মৌলিক অধিকার সংবিধানে স্বীকৃত আছে। আবার বাংলাদেশের সংবিধানের দ্বিতীয় ভাগে রাষ্ট্র পরিচালনার মূলনীতি নির্ধারিত রয়েছে। এতে জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতা রাষ্ট্রীয় মূলনীতি হিসেবে ঘোষিত হয়েছে। সংবিধানে সংসদীয় গণতান্ত্রিক সরকারব্যবস্থা প্রবর্তন করা হয়েছে। এর মাধ্যমে জাতীয় সংসদকে সার্বভৌম ক্ষমতা প্রদান করা হয় এবং মন্ত্রিসভার সদস্যগণ একক ও যৌথভাবে জাতীয় সংসদের নিকট দায়ী থাকেন। বাংলাদেশের সংবিধান লিখিত এবং এটি দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে মোট সংসদ সদস্যের দুই-তৃতীয়াংশের ভোটের প্রয়োজন হয়। এই সংবিধানের ৭ অনুচ্ছেদের ২-এ বলা হয়েছে যে, এটি প্রজাতন্ত্রের সর্বোচ্চ আইন। সংবিধানটির আরও কিছু উল্লেখযোগ্য বৈশিষ্ট্য হলো এককেন্দ্রিক সরকারব্যবস্থা এতে সর্বজনীন ভোটাধিকার স্বীকৃত আছে। ন্যায়পাল পদ সৃষ্টি করা হয়েছে এবং এতে বিচার বিভাগের স্বাধীনতা স্বীকৃত আছে।"
        },
        {
          "label": "ঘ",
          "question": "",
          "explanation": "উদ্দীপকের ২নং চিহ্নিত অংশে রাষ্ট্র পরিচালনার মূলনীতি প্রদর্শিত হয়েছে। বাংলাদেশ সংবিধানে রাষ্ট্র পরিচালনার মূলনীতিসমূহের সন্নিবেশ অত্যন্ত গুরুত্বপূর্ণ একটি পদক্ষেপ। জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা- সংবিধানে এই মূলনীতিসমূহ সংযোজনের আইনগত তাৎপর্য অপরিসীম। সংবিধানের ৮(২) নম্বর অনুচ্ছেদে বলা হয়েছে, এই নীতিসমূহ বাংলাদেশ পরিচালনার মূলমন্ত্র হবে, আইন প্রণয়নকালে রাষ্ট্র তা প্রয়োগ করবে, এই সংবিধান ও বাংলাদেশের অন্যান্য আইনের ব্যাখ্যাদানের ক্ষেত্রে তা নির্দেশক হবে এবং তা রাষ্ট্র ও নাগরিকদের কাজের ভিত্তি হবে। মূল সংবিধানে নাগরিকদের জন্য কতগুলো মৌলিক অধিকার স্বীকৃতি দেওয়া হয়েছে। সংবিধানে বলা হয়েছে জাতীয় সংসদ মৌলিক অধিকার পরিপন্থি কোনো আইন প্রণয়ন করতে পারবে না। এ ধরনের কোনো আইন প্রণীত হলে আদালত কর্তৃক তা বাতিল বলে ঘোষিত হবে। কিন্তু সংবিধানের ৪৭ নম্বর অনুচ্ছেদে বলা হয়েছে যে, রাষ্ট্রীয় মূলনীতির কোনো একটিকে কার্যকর করার জন্য জাতীয় সংসদ যদি কোনো সম্পত্তি বাধ্যতামূলকভাবে গ্রহণ, রাষ্ট্রায়ত্তকরণ, সাময়িকভাবে বা স্থায়ীভাবে কোনো সম্পত্তির নিয়ন্ত্রণ বিষয়ে আইন তৈরি করে তবে উক্ত আইন মৌলিক অধিকারের পরিপন্থি হিসেবে তা বাতিল বা বেআইনি বলে গণ্য করা যাবে না। উপরের আলোচনা থেকে বলা যায়, মূলনীতিগুলো হবে আমাদের রাষ্ট্রীয় আদর্শ। জনগণ ও সরকার উভয়ের কাছেই এ নীতিগুলো হবে আলোর দিশারি, পথপ্রদর্শক এবং সার্বিক উন্নয়নের উচ্চ শিখরে আরোহণের চাবিকাঠি।"
        }
      ]
    },
    {
      "number": "9",
      "uddipok": "দুর্গা দাস পুঠিয়া রাষ্ট্রের একটি সাংবিধানিক প্রতিষ্ঠানের প্রধান এবং অনধিক চার জন সদস্য নিয়ে ওই প্রতিষ্ঠান গঠিত। দুর্গা দাসের প্রতিষ্ঠানের প্রধান কাজ জাতীয় ও স্থানীয় পর্যায়ে অবাধ সুষ্ঠু নির্বাচন অনুষ্ঠান করা। দুর্গা দাস মনে করেন, এই প্রতিষ্ঠানের স্বচ্ছতা, যোগ্যতা ও নিরপেক্ষতা দেশের গণতান্ত্রিক শাসন বিনির্মাণে অন্যতম প্রধান ধাপ।",
      "tag": "RC 25",
      "sub_questions": [
        {
          "label": "ক",
          "question": "WHO-এর পূর্ণরূপ কী?",
          "explanation": "WHO এর পূর্ণরূপ হলো World Health Organization."
        },
        {
          "label": "খ",
          "question": "",
          "explanation": "প্রতিবন্ধী ব্যক্তিদের সমস্যা সমাধানে আমাদের প্রথম কর্তব্য হলো সামাজিক সচেতনতা বৃদ্ধি করা। প্রতিবন্ধী ব্যক্তিরা যেন সমাজে সমান সুযোগ ও মর্যাদা পায়, তা নিশ্চিত করতে হবে। শিক্ষা, কর্মসংস্থান, স্বাস্থ্যসেবা ও পরিবহন ব্যবস্থায় তাদের জন্য বিশেষ সুবিধা ও সুযোগ তৈরি করতে হবে। স্কুল, কলেজ ও কর্মক্ষেত্রে প্রতিবন্ধী-বান্ধব অবকাঠামো গড়ে তুলতে হবে। সামাজিক দৃষ্টিভঙ্গি পরিবর্তন করে তাদের প্রতি সহানুভূতিশীল আচরণ করতে হবে। সরকারি ও বেসরকারি উদ্যোগে প্রশিক্ষণ ও কর্মসংস্থানের ব্যবস্থা করে তাদের স্বাবলম্বী করে তুলতে হবে। প্রতিবন্ধী ব্যক্তিদের অধিকার ও মর্যাদা রক্ষায় আইনের সঠিক প্রয়োগ নিশ্চিত করতে হবে। সর্বোপরি, তাদের সমস্যাগুলোকে সম্মান ও সহমর্মিতার সঙ্গে বুঝতে হবে এবং সমাধানের জন্য ঐক্যবদ্ধভাবে কাজ করতে হবে।"
        },
        {
          "label": "গ",
          "question": "",
          "explanation": "উদ্দীপকের আলোকে দুর্গা দাস বাংলাদেশ নির্বাচন কমিশনের প্রধান। তিনি বহুবিধ কাজ করেন। বাংলাদেশ নির্বাচন কমিশন একটি সাংবিধানিক প্রতিষ্ঠান। এর প্রধান হলেন প্রধান নির্বাচন কমিশন। তিনি বহুবিধ কাজ করে থাকেন। উদ্দীপকের দুর্গা দাস পুঠিয়া রাষ্ট্রের একটি সাংবিধানিক প্রতিষ্ঠানের প্রধান এবং অনধিক চার জন সদস্য নিয়ে ঐ প্রতিষ্ঠান গঠিত। দুর্গা দাসের প্রতিষ্ঠানের প্রধান কাজ জাতীয় ও স্থানীয় পর্যয়ে অবধ সুষ্ঠু নির্বাচন অনুষ্ঠান করা। এর মাধ্যমে উদ্দীপকে 'দুর্গা দাসের সাথে বাংলাদেশের প্রধান নির্বাচন কমিশনকে বুঝানো হয়েছে। বাংলাদেশের প্রধান নির্বাচন কমিশনার। বাংলাদেশের প্রধান নির্বাচন কমিশন (ইসি) একটি সাংবিধানিক সংস্থা, যার মূল দায়িত্ব হলো অবাধ, সুষ্ঠু ও নিরপেক্ষ নির্বাচন নিশ্চিত করা। সংবিধানের অধীনে জাতীয় সংসদ, স্থানীয় সরকার ও রাষ্ট্রপতি নির্বাচন পরিচালনার ক্ষমতা কমিশনের ওপর ন্যস্ত। ইসি নির্বাচনী তফসিল ঘোষণা, ভোটার তালিকা প্রস্তুত ও হালনাগাদ, মনোনয়নপত্র যাচাই-বাছাই এবং নির্বাচনী আচরণবিফি প্রয়োগের দায়িত্ব পালন করে। এছাড়া, নির্বাচন সংশ্লিষ্ট অভিযোগ তদন্ত ও প্রতিকার প্রদান, ইলেকট্রনিক ভোটিং মেশিন (ইভিএম) ব্যবহারের সিদ্ধান্ত গ্রহণ এবং নির্বাচনী আইন ও বিধি প্রণয়নে পরামর্শ প্রদানও এর গুরুত্বপূর্ণ কার্যক্রমের মধ্যে পড়ে।"
        },
        {
          "label": "ঘ",
          "question": "",
          "explanation": "উদ্দীপকের দুর্গা দাস মনে করেন এই প্রতিষ্ঠানের তথা বাংলাদেশ নির্বাচন কমিশনের স্বচ্ছতা যোগ্যতা ও নিরপেক্ষতা দেশের গণতান্ত্রিক শাসন বিনির্মাণে অন্যতম প্রধান ধাপ- তার এরূপ উপলব্ধি যথার্থ। বাংলাদেশ নির্বাচন কমিশনের স্বচ্ছতা, যোগ্যতা ও নিরপেক্ষতা দেশের গণতান্ত্রিক শাসন বিনির্মাণে অত্যন্ত গুরুত্বপূর্ণ ভূমিকা পালন করে। একটি কার্যকর ও স্বাধীন নির্বাচন কমিশন সুষ্ঠু, অবাধ অন্তর্ভুক্তিমূলক নিরপেক্ষ ও স্বচ্ছ নির্বাচন উপহার দিতে সক্ষম হলে প্রকৃত জনমতের প্রতিফলন ঘটে এবং সরকারে জনগণের অংশগ্রহণ নিশ্চিত হওয়ার মাধ্যমে গণতন্ত্র চর্চা শুরু হয়। বাংলাদেশের প্রেক্ষাপটে, যেখানে রাজনৈতিক অস্থিরতা ও পক্ষপাতদুষ্ট নির্বাচনের ইতিহাস রয়েছে, সেখানে নির্বাচন কমিশনের স্বচ্ছতা ও নিরপেক্ষতা নিশ্চিত করা অপরিহার্য। স্বচ্ছতা নিশ্চিত হলে জনগণের আস্থা বৃদ্ধি পায় এবং নির্বাচনী ফলাফল সকলের কাছে গ্রহণযোগ্য হয়। যোগ্যতা সম্পন্ন কর্মকর্তাদের নিয়োগ ও দায়িত্ব পালনের মাধ্যমে নির্বাচন কমিশন যদি নিরপেক্ষভাবে কাজ করে, তবে তা রাজনৈতিক সংঘাত হ্রাস করে এবং গণতান্ত্রিক প্রক্রিয়াকে শক্তিশালী করে। গণতন্ত্রের সূতিকাগার নিরপেক্ষ নির্বাচন। এর মাধ্যমে যোগ্য ব্যক্তি ক্ষমতায় আসে ফলে সরকারকে সচ্ছতা ও জবাবদিহিতা নিশ্চিত হয় এবং গণতন্ত্রিক সংস্কৃতি সৃষ্টি হয়। সুতরাং বলা যায়, বাংলাদেশের গণতান্ত্রিক শাসন বিনির্মাণে নির্বাচন কমিশনের ভূমিকা অত্যন্ত গুরুত্বপূর্ণ এবং এর স্বচ্ছতা, যোগ্যতা ও নিরপেক্ষতা নিশ্চিত করা দেশের গণতন্ত্রকে সুদৃঢ় করার অন্যতম প্রধান ধাপ।"
        }
      ]
    },
    {
      "number": "10",
      "uddipok": "শিক্ষক: ভবানীপুর দেশটি বৈশ্বিক একটি কারণে অন্যতম ক্ষতিগ্রস্থ দেশের তালিকায় শীর্ষে অবস্থান করছে। এর প্রভাবে ভবানীপুর দেশটিতে ঋতু পরিবর্তনের, বৃষ্টিপাত হ্রাস, সুপেয় পানির সংকট, জীব বৈচিত্র্য ধ্বংসসহ প্রাকৃতিক দুর্যোগ বৃদ্ধি পেতে পারে। ছাত্র: এই সমস্যা মোকাবিলায় করণীয় কী? শিক্ষক: এই সমস্যা সমাধানে আন্তর্জাতিক পর্যায়ে ও দেশীয় পর্যায়ে প্রতিটি নাগরিকের দায়িত্বশীল আচরণ করা আশু প্রয়োজন।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "দুর্নীতি দমন কমিশন গঠিত হয় ২০০৪ সালে।"
        },
        {
          "label": "খ",
          "question": "",
          "explanation": "খাদ্যে ভেজাল প্রতিরোধে ব্যক্তিগত ও প্রশাসনিক উদ্যোগ জরুরি। সচেতনতা বাড়িয়ে ভোক্তাদের ভেজাল শনাক্তের উপায় শেখানো দরকার। ভ্রাম্যমাণ আদালত ও খাদ্য অধিদপ্তরের কার্যক্রম জোরদার করে অপরাধীদের দৃষ্টান্তমূলক শাস্তি নিশ্চিত করা, উচিত। খাদ্যপণ্যের মান নিয়ন্ত্রণে বিএসটিআই অনুমোদিত পণ্য কেনা ও রাসায়নিক পরীক্ষার প্রচলন বাড়ানো প্রয়োজন। স্থানীয় পর্যায়ে কৃষকদের সচেতন করে বিষমুক্ত চাষাবাদ উৎসাহিত করা যেতে পারে। সর্বোপরি, কঠোর আইন প্রয়োগ ও সামাজিক আন্দোলন গড়ে তুললে ভেজাল প্রতিরোধ সম্ভব।"
        },
        {
          "label": "গ",
          "question": "",
          "explanation": "উদ্দীপকের ভবানীপুর দেশটি যে সংকটের সম্মুখীন তা হলো জলবায়ু পরিবর্তনজনিত সমস্যা। জলবায়ু পরিবর্তনের বহুবিধ কারণ বিদ্যমান। উদ্দীপকের ভবানীপুর দেশটি বৈশ্বিক একটি কারণে অন্যতম ক্ষতিগ্রস্থ দেশের তালিকায় শীর্ষে অবস্থান করছে। এর প্রভাবে ভবানীপুর দেশটিতে ঋতু পরিবর্তনের, বৃষ্টিপাত হ্রাস, সুপেয় পানির সংকট, জীব বৈচিত্রা ধ্বংসসহ প্রাকৃতিক দুর্যোগ বৃদ্ধি পেতে পারে। এরূপ বর্ণনায় জলবায়ুজনিত বৈশ্বিক সমস্যাটি ফুটে উঠেছে যার পেছনে বহুবিধ কারণ রয়েছে। বৈশ্বিক জলবায়ু পরিবর্তনের প্রধান কারণগুলোর মধ্যে অন্যতম হলো গ্রিনহাউস গ্যাসের অতিরিক্ত নির্গমন, যা শিল্পায়ন, যানবাহনের জীবাশ্ম, জ্বালানি পোড়ানো এবং বন উজাড়ের ফলে বৃদ্ধি পাচ্ছে। কার্বন ডাই অক্সাইড, মিথেন ও নাইট্রাস অক্সাইড তাপমাত্রা বৃদ্ধি করে, ফলে বিশ্বব্যাপী উষ্ণতা বাড়ছে। এছাড়া অরণ্য নিধন ও কৃষিক্ষেত্রে রাসায়নিক সার ব্যবহারের ফলে পরিবেশগত ভারসাম্য নষ্ট হচ্ছে। জীবাশ্ম জ্বালানির ওপর নির্ভরশীলতা ও অব্যবস্থাপনার কারণে জলবায়ু পরিবর্তনের গতি আরও ত্বরান্বিত হচ্ছে। বরফ গলা, সমুদ্রপৃষ্ঠের উচ্চতা বৃদ্ধি এবং চরম আবহাওয়াগত ঘটনাবলী এর সরাসরি প্রভাব।"
        },
        {
          "label": "ঘ",
          "question": "",
          "explanation": "জলবায়ু জনিত সমস্যা সমাধানে আন্তর্জাতিক পর্যায়ে ও দেশীয় পর্যায়ে প্রতিটি নাগরীকের দায়িত্বশীল আচরণ করা অতি প্রয়োজন। শিক্ষকের এ বক্তব্যটি যথার্থ। জলবায়ু পরিবর্তন বৈশ্বিকভাবে একটি সংকটময় বাস্তবতা হয়ে দাঁড়িয়েছে, যার প্রভাব থেকে কোনো দেশই মুক্ত নয়। তাপমাত্রা বৃদ্ধি, মেরু অঞ্চলের বরফ গলন, সমুদ্রপৃষ্ঠের উচ্চতা বৃদ্ধি এবং প্রাকৃতিক দুর্যোগের মাত্রা বৃদ্ধি মানবসভ্যতার জন্য বড় হুমকি। 'এই সমস্যার সমাধানে আন্তর্জাতিক ও' দেশীয় পর্যায়ে কেবল সরকার বা সংস্থাগুলোর নয়, বরং প্রতিটি নাগরিকেরও গুরুত্বপূর্ণ ভূমিকা রয়েছে। আন্তর্জাতিক পর্যায়ে জাতিসংঘের জলবায়ু পরিবর্তন সংক্রান্ত ছেমওয়ার্ক কনভেনশন (UNFCCC), প্যারিস চুক্তি, এবং বিভিন্ন দেশের নীতিমালা কার্বন নিঃসরণ কমানোর জন্য কাজ করছে। তবে, এসব উদ্যোগ তখনই কার্যকর হবে যখন প্রতিটি ব্যক্তি পরিবেশবান্ধব আচরণ করবে। উদাহরণস্বরূপ, জীবাশ্ম জ্বালানির ব্যবহার সীমিত করা, পরিবেশবান্ধব যানবাহন ব্যবহার, পুনর্ব্যবহারযোগ্য উপকরণ গ্রহণ এবং বৃক্ষরোপণ করা ব্যক্তিগত পর্যায়ের কার্যকর পদক্ষেপ হতে পারে। দেশীয় পর্যায়ে সরকার শক্তিশালী পরিবেশনীতি প্রণয়ন ও বাস্তবায়নের পাশাপাশি জনসচেতনতা বৃদ্ধি করতে পারে। নাগরিকরা বিদ্যুৎ ও পানির অপচয় রোধ, টেকসই কৃষি চর্চা এবং বর্জ্য ব্যবস্থাপনায় দায়িত্বশীল হলে জলবায়ু পরিবর্তনের ক্ষতিকর প্রভাব কমানো সম্ভব। আলোচনার পরিশেষে বলা যায়, জলবায়ু পরিবর্তনজনিত সমস্যা সমাধান করে পরিবেশ রক্ষায় সম্মিলিত প্রচেষ্টাই ভবিষ্যৎ প্রজন্মের জন্য একটি বাসযোগ্য পৃথিবী গড়ে তুলতে পারে।"
        }
      ]
    },
    {
      "number": "11",
      "uddipok": "ডাঃ কামনা রাণী মন্ডল তার বন্ধু মজনু সরদারের সাথে একটি রোগের আলোচনাকালে বলেন যে, এই মরণব্যাধী বর্তমানে সবচেয়ে বেশি আতঙ্ক সৃষ্টি করেছে। তিনি বলেন, ইহ্য একটি ভাইরাসজনিত রোগ, যা মানুষের শরীরের রোগ প্রতিরোধ ক্ষমতা কমিয়ে দেয় এবং একপর্যায়ে তা সম্পূর্ণরূপে নষ্ট হয়ে যায়। মজনু সরদার প্রশ্ন করে এই রোগের প্রতিরোধক কি এখনও আবিষ্কৃত হয়নি বা মৃত্যুই এর অনিবার্য পরিণতি? তিনি আরও জানতে চান, এর বিস্তার ঘটে কীভাবে বাংলাদেশে এর প্রভাবই বা কী এবং প্রতিরোধের উপায় কী? ডাঃ কামনা রাণী মন্ডল অনেক আলোচনার পর বলেন যে, এই রোগের লক্ষণ শনাক্ত করে আক্রান্তদের প্রতি, আমাদের ইতিবাচক আচরণ করা উচিৎ।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "পবিত্র বাইবেলের 'Eve' শব্দ দ্বারা পবিত্র কোরআনে প্রথম মানবী হাওয়াকে বোঝানো হয়েছে।"
        },
        {
          "label": "খ",
          "question": "",
          "explanation": "যৌন হয়রানি বলতে এমন আচরণ বোঝায় যা অপর ব্যক্তির সম্মান ও নিরাপত্তা ক্ষুণ্ণ করে। এটি শারীরিক স্পর্শ, অশালীন ভাষা, কটূক্তি, অনাকাঙ্ক্ষিত প্রেমের প্রস্তাব, অপমানজনক অঙ্গভঙ্গি বা অনলাইনে অশোভন, বার্তা পাঠানোর মাধ্যমে হতে পারে। যৌন হয়রানি বিভিন্নভাবে প্রকাশ পেতে পারে, যা শারীরিক, মৌখিক বা আচরণগত হতে পারে। অনাকাঙ্ক্ষিত স্পর্শ, অশালীন মন্তব্য, কটূক্তি, আপত্তিকর দৃষ্টিভঙ্গি, অনলাইনে অশ্লীল বার্তা প্রেরণ এবং ব্যক্তিগত সীমা লঙ্ঘন-এগুলোর সবই যৌন হয়রানির অন্তর্ভুক্ত। কর্মক্ষেত্র, শিক্ষাপ্রতিষ্ঠান বা গণপরিবহনে এটি সাধারণ সমস্যা, যা ভুক্তভোগীর মানসিক ও সামাজিক জীবনে নেতিবাচক প্রভাব ফেলে। সামাজিক সচেতনতা বৃদ্ধি, কঠোর আইন প্রয়োগ এবং ব্যক্তিগত সচেতনতা একে প্রতিরোধে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকের ডাঃ কামনা রাণী মন্ডল এইডস এর কথা আলোচনা করছিলেন। এইডস হলো HIV নামক ভাইরাসের আক্রমণে সৃষ্ট মানব শরীরের একটি রোগ। HIV ভাইরাসের দ্বারা আক্রান্ত ব্যক্তির শরীরে রোগ প্রতিরোধ ক্ষমতা ধীরে ধীরে কমতে থাকে এবং একপর্যায়ে তা সম্পূর্ণরূপে নষ্ট হয়ে যায়। ফলে ব্যক্তি সহজেই ব্যাকটেরিয়া, ভাইরাস, এবং অন্যান্য মাইক্রো অর্গানিজম দ্বারা আক্রান্ত হয়। একপর্যায়ে রোগী নিশ্চিতভাবে মৃত্যুবরণ করে। এইডস আক্রান্ত ব্যক্তির মধ্যে অন্য বিভিন্ন লক্ষণ দেখা দেয়। এক্ষেত্রে উল্লেখযোগ্য লক্ষণগুলো হলো- দ্রুত ওজন হ্রাস, দীর্ঘদিন শুকনো কাশি, দীর্ঘদিন পাতলা পায়খানা, বারবার জ্বর বা রাতে অতিরিক্ত ঘাম হওয়া, অত্যধিক দুর্বলতা, স্মৃস্মৃতিশক্তি হ্রাস পাওয়া সারাদেহে চুলকানিজনিত চর্মরোগ দেখা দেওয়া, মুখ ও গলায় ফেনাযুক্ত এক ধরনের ঘা দেখা দেওয়া। কোনো ঔষধ কাজে না লাগা।"
        },
        {
          "label": "ঘ",
          "question": "",
          "explanation": "এইডস রোগের লক্ষণ সনাক্ত করে আক্রান্তদের প্রতি আমাদের ইতিবাচক আচরণ করা উচিত। বক্তব্যটি যথার্থ। এইডস (AIDS) 'আক্রান্তদের প্রতি আমাদের ইতিবাচক দৃষ্টিভঙ্গি থাকা জরুরি, কারণ এটি শুধু একটি রোগ, কোনো সামাজিক কলঙ্ক নয়। এইডস স্পর্শ, খাবার ভাগ করে খাওয়া বা একসঙ্গে বসবাসের মাধ্যমে এটি ছড়ায় না। এ বিষয়টি সম্পর্কে জনসচেতনতা বৃদ্ধি করা। তবুও, অজ্ঞতা ও কুসংস্কারের কারণে অনেকেই আক্রান্তদের প্রতি বৈষম্যমূলক আচরণ করেন, যা অমানবিক ও অনৈতিক। এইডস আক্রান্ত ব্যক্তিরা শারীরিক ও মানসিকভাবে কঠিন সময়ের মধ্য দিয়ে যান। তাদের প্রতি নেতিবাচক মনোভাব তাদের অবস্থা আরও সংকটময় করে তুলতে, পারে এবং চিকিৎসা গ্রহণে বাধা সৃষ্টি করতে পারে। বরং সমাজের দায়িত্ব হলো তাদের পাশে দাঁড়ানো, সহমর্মিতা প্রকাশ করা এবং চিকিৎসার মাধ্যমে স্বাভাবিক জীবনযাপনে সহায়তা করা। সচেতনতা বৃদ্ধি এবং ইতিবাচক মনোভাব গড়ে তুললে এইডস আক্রান্তরা সমাজের মূলধারায় থাকতে পারবেন এবং স্বাভাবিক জীবন যাপন করতে পারবেন। 'আলোচনা শেষে তাই বলা যায়, এইডস রোগে আক্রান্ত ব্যক্তিদের ব্যাপারে কুসংস্কার দূর করে বৈষম্যহীন আচরণ করা উচিত, যাতে তারা মর্যাদার সঙ্গে বাঁচতে পারেন এবং সমাজে অবদান রাখতে পারেন।"
        }
      ]
    }
  ]
}