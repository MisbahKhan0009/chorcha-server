{
  "title": "ঢাকা বোর্ড ২০১৯",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনগণের ন্যায্য অধিকার দাবি করায় 'ক' নামক রাষ্ট্রের একজন জনপ্রিয় নেতাকে ষড়যন্ত্রমূলকভাবে রাষ্ট্রদ্রোহ মামলায় গ্রেফতার করা হয়। গণআন্দোলনের মুখে সরকার মামলা প্রত্যাহার করে উত্ত নেতাকে মুক্তি দিতে বাধ্য হয়। মুক্তিলাভের পরবর্তী বছরে জাতীয় ও প্রাদেশিক নির্বাচনে উক্ত নেতার রাজনৈতিক দলটি সংখ্যাগরিষ্ঠতা অর্জন করে একটি অঞ্চলের স্বাধীনতার পথকে প্রশস্ত করে।",
      "tag": "DB 19",
      "sub_questions": [
        {
          "label": "ক",
          "question": "বেঙ্গল প্যাক্টের উদ্যোক্তা কে ছিলেন?",
          "explanation": "বেঙ্গল প্যাক্টের উদ্যোক্তা ছিলেন দেশবন্ধু চিত্তরঞ্জন দাশ।"
        },
        {
          "label": "খ",
          "question": "৭ মার্চের ভাষণের সাংবিধানিক গুরুত্ব বর্ণনা করো।",
          "explanation": "বাঙালি জাতির ইতিহাসে বঙ্গবন্ধু শেখ মুজিবুর রহমানের ৭ মার্চের ভাষণ একটি অতীব তাৎপর্যপূর্ণ ঐতিহাসিক প্রামাণিক দলিল। ২০১৭ সালে ইউনেস্কো এ ভাষণকে 'মেমোরি অব দ্য ওয়ার্ল্ড রেজিস্টার'-এর স্বীকৃতি দিয়েছে। সাংবিধানিক দৃষ্টিকোণ থেকে বিচার করলে বাংলাদেশের সংবিধানের চার মূলনীতি জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা বঙ্গবন্ধুর ৭ মার্চের ভাষণে সুস্পষ্টভাবে ফুটে উঠেছে। ভাষণে বঙ্গবন্ধু বাঙালি জাতীয়তাবাদের কথা বলেছেন। তিনি বাংলার মানুষের অর্থনৈতিক, সাংস্কৃতিক ও রাজনৈতিক মুক্তির কথা বলেছেন। একই সঙ্গে এ ভাষণে তিনি বাঙালি জাতির গণতান্ত্রিক অধিকারের দাবি তুলেছেন। সবশেষে বঙ্গবন্ধু তাঁর ৭ মার্চের ভাষণে ধর্মনিরপেক্ষতার কথা উল্লেখ করেছেন। তিনি তাঁর বাঙালি জাতীয়তাবাদী চেতনা প্রতিষ্ঠায় হিন্দু-মুসলিম সবার কথাই বলেছেন। বঙ্গবন্ধুর ৭ মার্চের ভাষণের গুরুত্ব বিবেচনায় সংবিধানের পঞ্চদশ সংশোধনীতে এ ভাষণটিকে পঞ্চম তফসিলভুক্ত করা হয়।"
        },
        {
          "label": "গ",
          "question": "উদ্দীপকের মামলার সাথে তোমার পাঠ্যবইয়ে বর্ণিত যে মামলার সাদৃশ্য আছে তার ফলাফল ব্যাখ্যা করো।",
          "explanation": "উদ্দীপকে বর্ণিত মামলার সাথে আমার পাঠ্যবইয়ে বর্ণিত ঐতিহ্যসিক আগরতলা মামলার সাদৃশ্য রয়েছে। ঐতিহাসিক আগরতলা মামলার ফলাফল ছিল সুদূরপ্রসারী। ১৯৬৮ সালের ১১ এপ্রিল বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জনের বিরুদ্ধে দেশদ্রোহিতার অভিযোগে পাকিস্তান সরকার ঐতিহাসিক আগরতলা মামলা দায়ের করে। মামলার শিরোনাম ছিল 'পাকিস্তান রাষ্ট্র বনাম শেখ মুজিবুর রহমান ও অন্যান্য'। মামলা চলাকালে ১৯৬৯ সালের ১৫ ফেব্রুয়ারি অন্যতম আসামি সার্জেন্ট জহুরুল হককে পাকিস্তানি সেনারা গুলি করে হত্যা করে। এ খবর ছড়িয়ে পড়লে জনগণ প্রতিবাদে ফেটে পড়ে। পরবর্তীতে জননেতা মওলানা ভাসানীর নেতৃত্বে তা গণআন্দোলনে রূপ নেয়। এ আন্দোলনই ইতিহাসে ৬৯' এর গণঅভ্যুত্থান হিসেবে পরিচিত। ঐতিহাসিক আগরতলা মামলার প্রত্যক্ষ ফল ছিল ১৯৬৯ সালের গণঅভ্যুত্থান। এ গণআন্দোলন পরবর্তীতে ১৯৭০ এর নির্বাচনে আওয়ামী লীগের নিরঙ্কুশ বিজয় এবং ১৯৭১ সালে বঙ্গবন্ধুর নেতৃত্বে মহান মুক্তিযুদ্ধের মাধ্যমে স্বাধীন বাংলাদেশের অভ্যুদয়ে পরোক্ষ ভূমিকা রাখে। ঐতিহাসিক আগরতলা মামলা বাংলাদেশের স্বাধীনতা সংগ্রামের অন্যতম পটভূমি হিসেবে বিবেচিত। এ মামলার কারণে বঙ্গবন্ধুর জনপ্রিয়তা বহুগুণে বেড়ে যায়। এর ফলে ১৯৭০ এর নির্বাচনে বাংলার জনসাধারণ বঙ্গবন্ধুর নেতৃত্বাধীন আওয়ামী লীগকে নিরঙ্কুশ, বিজয় এনে দেয়, যা পরবর্তীতে ১৯৭১ সালে স্বাধীন বাংলাদেশের অভ্যুদয়ে প্রেরণা জোগায়।"
        },
        {
          "label": "ঘ",
          "question": "উদ্দীপকের নির্বাচনের মতো তোমার পঠিত নির্বাচনটির তাৎপর্য। বিশ্লেষণ করো।",
          "explanation": "উদ্দীপকে বর্ণিত নির্বাচন অর্থাৎ ১৯৭০ সালের সাধারণ নির্বাচনটি ছিল পূর্ব পাকিস্তানের জন্য বিশেষ তাৎপর্যপূর্ণ। পাকিস্তানের রাজনীতিতে ১৯৭০ সালের সাধারণ নির্বাচনের প্রভাব ছিল সুদূরপ্রসারী। নির্বাচনে আওয়ামী লীগের বিপুল বিজয়ে পশ্চিমা শাসকগোষ্ঠীর ২৩ বছরের অত্যাচার ও শোষণের হাত থেকে বাঙালি জাতির মুক্তিলাভের বহিঃপ্রকাশ ঘটে। প্রকৃতপক্ষে সত্তরের নির্বাচনই বাঙালি জাতির ইতিহাসে সর্বপ্রথম স্বাধীন ও নিরপেক্ষ নির্বাচন। এর মাধ্যমেই বাঙালিরা প্রথমবারের মতো আত্মনিয়ন্ত্রণের অধিকার লাভ করে। সত্তরের নির্বাচন আরো প্রমাণ করে যে, আওয়ামী লীগই পূর্ব পাকিস্তানের জনগণের আশা-আকাঙ্ক্ষার মূর্ত প্রতীক। এছাড়া এ নির্বাচনের ফল ছিল আওয়ামী লীগের পূর্ণ স্বায়ত্তশাসন দাবির পক্ষে সুস্পষ্ট গণরায়। ১৯৭০ সালের সাধারণ নির্বাচনে আওয়ামী লীগ বিপুল সংখ্যাগরিষ্ঠতা পেয়ে বিজয় অর্জন করলে পাকিস্তানি শাসকগোষ্ঠী ক্ষমতা হস্তান্তরের ব্যাপারে টালবাহানা শুরু করে। জাতীয় পরিষদের অধিবেশন আহ্বান, করেও তা আবার অনির্দিষ্টকালের জন্য স্থগিত করা হয়। এর প্রতিবাদে বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তাঁর ভাষণে তিনি কৌশলে স্বাধীনতার ডাক দেন। ১৯৭১ সালের ২ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানে অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকাসহ বিভিন্ন শহরে হাজার হাজার নিরীহ, নিরস্ত্র বাঙালিকে নির্মমভাবে হত্যা করে। এ অবস্থায় ২৬ মার্চের প্রথম গ্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন ও মুক্তিযুদ্ধের ডাক দেন। এ ঘোষণায় উজ্জীবিত হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। দীর্ঘ ৯ মাস রক্তক্ষয়ী যুদ্ধের পর বাংলাদেশের চূড়ান্ত বিজয় অর্জিত হয়। পরিশেষে বলা যায়, স্বাধীন বাংলাদেশের অভ্যুদয়ে ১৯৭০ সালের নির্বাচনের গুরুত্বপূর্ণ প্রভাব রয়েছে।"
        }
      ]
    },
    {
      "number": "2",
      "uddipok": "",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "অধ্যাদেশ জারি করেন রাষ্ট্রপতি।"
        },
        {
          "label": "খ",
          "question": "",
          "explanation": "জাতীয় সংসদে উত্থাপিত যে বিলে কর ধার্য, ধার্যকৃত করের হার পরিবর্তন, ঋণ গ্রহণ বা ঋণ পরিশোধ, ব্যয়ের মঞ্জুরি প্রভৃতি বিষয়ে আলোচনা হয় তাকে অর্থ বিল বলা হয়। সংসদে উত্থাপিত কোনো বিল অর্থ বিল কি না তা নির্ধারণ করেন সংসদের স্পিকার। এ বিষয়ে তার মতামতই চূড়ান্ত। তবে কোনো অর্থ বিল রাষ্ট্রপতির সুপারিশ ব্যতীত জাতীয় সংসদে পেশ করা যায় না।"
        },
        {
          "label": "গ",
          "question": "",
          "explanation": "'খ' হকের? চিহ্নিত স্থান মাঠ প্রশাসন বা স্থানীয় প্রশাসনের অন্তর্ভুক্ত জেলা প্রশাসনকে নির্দেশ করে। মাঠ প্রশাসনের শাসনকার্য সুষ্ঠুভাবে পরিচালনার জন্য প্রত্যেকটি বিভাগকে কয়েকটি জেলায় বিভক্ত করা হয়েছে। জেলার প্রধান প্রশাসক হচ্ছেন ডেপুটি কমিশনার বা জেলা প্রশাসক। তিনি বাংলাদেশ সিভিল সার্ভিসের একজন অভিজ্ঞ কর্মকর্তা। তাকে ঘিরে জেলার সমগ্র প্রশাসন আবর্তিত হয়। কেন্দ্রীয় প্রশাসনের যাবতীয় নীতি ও সিদ্ধান্ত সরাসরি জেলা প্রশাসকের নিকট প্রেরিত হয় এবং তিনি কেন্দ্রীয় সিদ্ধান্ত অনুযায়ী প্রশাসন পরিচালনা করেন। জেলা প্রশাসক নানাবিধ কার্যাবলি সম্পাদন করে থাকেন। এগুলোর মধ্যে জেলা প্রশাসকের দুটি গুরুত্বপূর্ণ কাজ হলো- প্রশাসন সংক্রান্ত কাজ এবং আইন-শৃঙ্খলা রক্ষা সংক্রান্ত কাজ। জেলার প্রধান প্রশাসনিক কর্মকর্তা হিসেবে প্রশাসন সংক্রান্ত সমস্ত দায়- দায়িত্ব জেলা প্রশাসকের ওপরেই ন্যস্ত। বাংলাদেশ সচিবালয় হতে প্রেরিত সকল প্রশাসনিক সিদ্ধান্ত ও নীতিমালা তিনি তাঁর অধস্তন সহকর্মীদের। সহযোগিতায় বাস্তবায়ন করে থাকেন। জেলার আইন-শৃঙ্খলা ও শান্তি রক্ষার দায়িত্বও জেলা প্রশাসকের। তিনি জেলার জনগণের জান-মালের। নিরাপত্তা বিধান করেন। এক্ষেত্রে অতিরিক্ত ডেপুটি কমিশনার (ADC)। জেলার ম্যাজিস্ট্রেটগণ এবং জেলা পুলিশ সুপারিনটেনডেন্ট (SP) তাঁকে সহযোগিতা করে থাকেন। জেলার পুলিশ, আনসার ও বেসামরিক প্রতিরক্ষা বাহিনী তাঁর নিয়ন্ত্রণাধীন।"
        },
        {
          "label": "ঘ",
          "question": "",
          "explanation": "'ক' ছকের '?' চিহ্নিত স্থানে সচিবদের প্রতি ইঙ্গিত করা হয়েছে। 'সচিবদের কাজের দক্ষতা ও নিরপেক্ষতা সুশাসন নিশ্চিত করে'- আমি এ কথার সাথে একমত। বাংলাদেশের প্রশাসনিক কাঠামোতে সচিবালয় প্রশাসন ব্যবস্থার স্নায়ুকেন্দ্র। সচিবালয় গঠিত হয় মন্ত্রণালয়গুলোর সমন্বয়ে। আর তাই সচিব হচ্ছেন মন্ত্রণালয়ের প্রশাসনিক কর্মকর্তা। সুতরাং দেশে সুশাসন নিশ্চিতকরণে সচিবদের কাজের দক্ষতা ও নিরপেক্ষতা থাকা আবশ্যক। সচিব মন্ত্রণালয়ের দৈনন্দিন কাজকর্ম সুষ্ঠুভাবে পালিত হচ্ছে কিনা তার প্রতি সর্বদা দৃষ্টি রাখেন। তিনি মন্ত্রণালয়ের যাবতীয় কর্মকাণ্ডে শৃঙ্খলা বিধান করে থাকেন। তিনি আবার মন্ত্রণালয়ের মুখ্য হিসাব নিরীক্ষক। তাই মন্ত্রণালয়ের অধীনে বরাদ্দকৃত অর্থ সঠিকভাবে এবং সঠিক প্রয়োজনে ব্যয় হচ্ছে কি-না তা পর্যবেক্ষণের দায়িত্বও সচিবের ওপর বর্তায়। তিনি জাতীয় সংসদের হিসাব কমিটিতে মন্ত্রণালয়ের আর্থিক বিবরণী পেশ করে থাকেন। এভাবে একজন সচিব তার মন্ত্রণালয়ের মুখ্য হিসাব নিরীক্ষক হিসেবে ভূমিকা পালন করেন। এছাড়া দেশের প্রশাসনের প্রাণকেন্দ্র হিসেবে সচিবালয় নিজস্ব কর্মকর্তা, সংযুক্ত দপ্তর, অধঃস্তন অফিসসমূহ এবং মাঠ প্রশাসনের শীর্ষ পর্যায়ের কর্মকর্তাদের ব্যবস্থাপনার দায়িত্ব পালন করে থাকে। এ সমস্ত মৌলিক কাজের বাইরেও সচিবালয় আইন প্রণয়ন, বাজেট প্রণয়ন, পরিকল্পনা গ্রহণ, নীতি প্রণয়নের মতো গুরুত্বপূর্ণ কার্যাবলি পরিচালনা করে থাকে। উপরের আলোচনা থেকে স্পষ্টভাবে প্রতীয়মান হয় যে, বাংলাদেশের প্রশাসনিক ব্যবস্থায় সচিবালয় সবচেয়ে গুরুত্বপূর্ণ স্থানে রয়েছে। আর তাই সচিবালয়ের প্রধান প্রশাসনিক কর্মকর্তা হিসেবে সচিবদের কাজের দক্ষতা ও নিরপেক্ষতা থাকা আবশ্যক। সচিবদের কাজের দক্ষতা ও নিরপেক্ষতা দেশের প্রশাসনিক ব্যবস্থাকে সুন্দর ও সুষ্ঠুভাবে পরিচালনার মাধ্যমে সুশাসন প্রতিষ্ঠা করে।"
        }
      ]
    },
    {
      "number": "3",
      "uddipok": "দক্ষিণ এশিয়ার ৮টি দেশ নিয়ে একটি আঞ্চলিক সহযোগিতা সংস্থা গঠিত।",
      "tag": "DB 19",
      "sub_questions": [
        {
          "label": "ক",
          "question": "'OIC'র পূর্ণরূপ কী?",
          "explanation": "'OIC'র পূর্ণরূপ হলো Organisation of Islamic Cooperation ."
        },
        {
          "label": "খ",
          "question": "বাংলাদেশের দুটি বৈদেশিক নীতি বর্ণনা করো।",
          "explanation": "বৈদেশিক নীতি হলো এক রাষ্ট্রের সাথে বিশ্বের অন্যান্য রাষ্ট্রের সম্পর্ক নির্ধারণের কৌশল। বাংলাদেশের বৈদেশিক নীতির প্রধান বৈশিষ্ট্য হলো- সবার সাথে বন্ধুত্ব, কারো সাথে শত্রুতা নয়। ১৯৭২ সালে বঙ্গবন্ধু শেখ মুজিবুর রহমান এ ঘোষণা দেন। বাংলাদেশের বৈদেশিক নীতির অন্যতম বৈশিষ্ট্য হচ্ছে স্বাধীনতা, সার্বভৌমত্ব ও ভৌগোলিক অখণ্ডতা রক্ষা করা এবং সমতা বজায় রাখা।"
        },
        {
          "label": "গ",
          "question": "উদ্দীপকে যে আঞ্চলিক সংস্থার কথা বলা হয়েছে তার উদ্দেশ্যাবলি বর্ণনা করো।",
          "explanation": "উদ্দীপকে আঞ্চলিক সংস্থা সার্কের কথা বলা হয়েছে। সার্কের কতকগুলো উদ্দেশ্য রয়েছে। সার্ক (South Asian Association for Regional, Cooperation- SAARC) হলো দক্ষিণ এশিয়ার আঞ্চলিক সহযোগিতা সংস্থা এবং এটি ১৯৮৫ সালে প্রতিষ্ঠিত হয়। সার্ক সনদ অনুযায়ী সার্কের কতগুলো লক্ষ্য ও উদ্দেশ্য রয়েছে: সার্কের উদ্দেশ্যগুলো হলো- ১. দক্ষিণ এশিয়ার জনসাধারণের কল্যাণ সাধন ও জীবনযাত্রার মান উন্নয়ন। ২. এ অঞ্চলের অর্থনৈতিক, সামাজিক ও সাংস্কৃতিক উন্নয়ন এবং অগ্রগতি ত্বরান্বিত করা; সদস্য দেশগুলোর মর্যাদা সমুন্নত রেখে সহাবস্থানের সব ধরনের সুযোগ তৈরিতে সহায়তা করা। ৩. সার্কভুক্ত দেশগুলোর আত্মনির্ভরশীলতা অর্জনে সহায়তা দান। ৪. আম্মার রিবেশ সৃষ্টি ও শান্তিপূর্ণ উপায়ে সমস্যার সমাধান করা। ৫. অর্থনৈতিক, সামাজিক, সাংস্কৃতিক, প্রযুক্তিগত ও বৈজ্ঞানিক বিষয়ে সদস্য রাষ্ট্রগুলোর মধ্যে পারস্পরিক সহযোগিতা বৃদ্ধি। ৬. বিশ্বের অন্যান্য উন্নয়নশীল দেশ, আন্তর্জাতিক ও আঞ্চলিক সংস্থার সাথে সহযোগিতা বৃদ্ধি। ৭. সর্বজনীন বিষয়ে নিজেদের মধ্যে এবং আন্তর্জাতিক ফোরামের সাথে সমঝোতার ভিত্তিতে কাজ করা। ৮. আঞ্চলিক ও আন্তর্জাতিক বিভিন্ন প্রতিষ্ঠানের সাথে একই লক্ষ্য ও উদ্দেশ্যের ক্ষেত্রে সহযোগিতা করা।"
        },
        {
          "label": "ঘ",
          "question": "আঞ্চলিক সহযোগিতা ও শান্তি রক্ষায় উত্ত সংস্থাটির গুরুত্ব তুলে ধরো।",
          "explanation": "আঞ্চলিক সহযোগিতা ও শান্তি রক্ষায় উত্ত সংস্থাটি অর্থাৎ সার্ক অনেক গুরুত্বপূর্ণ ভূমিকা রাখে। দক্ষিণ এশিয়ার উন্নয়নশীল দেশগুলোর পারস্পরিক সহযোগিতার ভিত্তিতে অর্থনৈতিক, রাজনৈতিক, সামাজিক ও সাংস্কৃতিক অগ্রগতি অর্জনের উদ্দেশ্যে দক্ষিণ এশীয় আঞ্চলিক সহযোগিতা সংস্থা (সার্ক) গঠিত হয়। ১৯৮৫ সালের ৮ ডিসেম্বর ঢাকায় সার্ক সনদ স্বাক্ষরের মাধ্যমে এ সংস্থার জন্ম হয়। সার্ক সনদে আটটি প্রধান লক্ষ্যকে সামনে রেখে এর অগ্রযাত্রা শুরু হয়েছে। এগুলো হচ্ছে জনজীবনের মানোন্নয়ন, আস্থা ও সমঝোতা বৃদ্ধি, যৌথ কার্যক্রমের সূচনা, অপরের সঙ্গে সহযোগিতা, অন্যান্য আন্তর্জাতিক ক্ষেত্রে পারস্পরিক সহযোগিতা, অন্যান্য আন্তর্জাতিক ও আঞ্চলিক সংস্থার সঙ্গে সহযোগিতা এবং সার্বভৌমত্ব ও সংহতি বিধান।সার্ক সদস্যভুক্ত দেশসমূহ বিজ্ঞান ও প্রযুক্তির লেনদেন এবং আর্থিক সহায়তার ক্ষেত্রে বিপুল উৎসাহের সাথে কাজ করে থাকে। শুধু তাই নয়, সার্কভুক্ত দেশসমূহের মধ্যে ব্যবসায়-বাণিজ্যের ভারসাম্য রক্ষা, আঞ্চলিক বিরোধের নিষ্পত্তি, প্রতিবেশী দেশসমূহের মধ্যে বিদ্যমান সংকট নিরসনে সকল সদস্য রাষ্ট্র একযোগে কাজ করছে যা সামগ্রিক সমস্যার সমাধানে সহায়ক ভূমিকা রাখবে। অর্থাৎ আঞ্চলিক সহযোগিরা ও শান্তি বজায় রাখবে। আলোচনা শেষে বলা যায়, উদ্দীপকের সংস্থাটি অর্থাৎ সার্ক আঞ্চদির শান্তি ও উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "মি. নিবিড় একটি স্থানীয় স্বায়ত্তশাসিত প্রতিষ্ঠানের প্রধান। উক্ত প্রতিষ্ঠানে মোট ১৩ জন নির্বাচিত জনপ্রতিনিধি রয়েছেন।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "স্থানীয় সরকার হলো সমগ্র দেশকে বিভিন্ন অঞ্চলে বিভক্ত করে ক্ষুদ্রতর পরিসরে প্রতিষ্ঠিত সরকার ব্যবস্থা।"
        },
        {
          "label": "খ",
          "question": "",
          "explanation": "শহরকেন্দ্রিক স্থানীয় স্বায়ত্তশাসন কাঠামোর মৌলিক একক হচ্ছে পৌরসভা। প্রতিটি পৌরসভাকে কতগুলো ওয়ার্ডে বিভক্ত করা হয়। পৌরসভার ওয়ার্ড সংখ্যা নির্ধারিত হয় শহরের আয়তন ও জনসংখ্যার ভিত্তিতে। সমগ্র পৌর এলাকা থেকে একজন মেয়র, প্রত্যেকটি ওয়ার্ড থেকে একজন সদস্য এবং প্রতি তিনটি ওয়ার্ড থেকে একজন সংরক্ষিত মহিলা সদস্য জনগণের প্রত্যক্ষ ভোটে নির্বাচিত হন। পৌরসভার সদস্যদেরকে কাউন্সিলর বলা হয় এবং এদের কার্যকাল পাঁচ বছর। বিভিন্ন কাজ ও সিদ্ধান্ত বাস্তবায়নের জন্য প্রত্যেক পৌরসভায় একজন নির্বাহী কর্মকর্তা থাকেন।"
        },
        {
          "label": "গ",
          "question": "",
          "explanation": "উদ্দীপকে মি, নিবিড়ের প্রতিষ্ঠানটি, অর্থাৎ ইউনিয়ন পরিষদ গ্রামাঞ্চলের সার্বিক উন্নয়নে নানাবিধ কাজ করে। বাংলাদেশের স্থানীয় স্বায়ত্তশাসিত প্রতিষ্ঠানগুলোর মধ্যে তৃণমূল পর্যায়ে সর্বাপেক্ষা গুরুত্বপূর্ণ হলো ইউনিয়ন পরিষদ। গ্রামীণ বা পল্লির জনগণের গণতান্ত্রিক অধিকার ও স্ব-শাসন প্রতিষ্ঠা, নেতৃত্বের গুণাবলির বিকাশ, সুশাসন প্রতিষ্ঠা প্রভৃতি ক্ষেত্রে ইউনিয়ন পরিষদের ভূমিকা অত্যন্ত গুরুত্বপূর্ণ। উদ্দীপকে দেখা যায়, মিঃ নিবিড় একটি স্থানীয় স্বায়ত্তশাসিত প্রতিষ্ঠানের প্রধান। উক্ত প্রতিষ্ঠানে মোট ১৩ জন'নির্বাচিত জনপ্রতিনিধি রয়েছেন, যা স্থানীয় স্বায়ত্তশাসিত প্রতিষ্ঠান ইউনিয়ন পরিষদকে নির্দেশ করে। কেননা, ইউনিয়ন পরিষদ সর্বমোট ১৩ জন নির্বাচিত জনপ্রতিনিধির সমন্বয়ে গঠিত হয়। জনকল্যাণ সাধনই ইউনিয়ন পরিষদের প্রধান লক্ষ্য। রাস্তাঘাট, খেলাধুলার মাঠ, পার্ক, গোরস্থান, পুকুর ইত্যাদি নির্মাণ'ও রক্ষণাবেক্ষণের কাজ ইউনিয়ন পরিষদ করে থাকে। ইউনিয়নকে পরিষ্কার পরিচ্ছন্ন রাখার উদ্দেশ্যে সব ধরনের পদক্ষেপ ইউনিয়ন পরিষদ গ্রহণ করে থাকে। আইন শৃঙ্খলা রক্ষা ও বিভিন্ন সেবামূলক কাজ প্রতিষ্ঠানটি অত্যন্ত গুরুত্বের সাথে সম্পন্ন করে। বৃক্ষরোপণ, প্রাথমিক চিকিৎসাকেন্দ্র স্থাপন, কৃষি ও শিল্পের উন্নয়ন সাধনে এ প্রতিষ্ঠানটি গুরুত্বপূর্ণ ভূমিকা পালন করে। বিভিন্ন বিনোদনমূলক কাজও প্রতিষ্ঠানটি করে থাকে। যেমন- মেলা ও প্রদর্শনীর ব্যবস্থা গ্রহণ, জাতীয় উৎসবের আয়োজন ইত্যাদি। ইউনিয়ন পরিষদের অন্যতম গুরুত্বপূর্ণ কাজ হলো- শিক্ষার উন্নয়নকল্পে সাহায্য দান, পাঠাগার ও পাঠশালা প্রতিষ্ঠা, যুবপ্রশিক্ষণ, প্রযুক্তির ব্যবহার ও প্রশিক্ষণ, জন্মনিয়ন্ত্রণের বিষয়ে প্রচারণা চালানো ইত্যাদি। আর এসব কাজের ফলে অবহেলিত গ্রামীণ জনগোষ্ঠী উন্নত জীবনযাপনের ছোঁয়া পায় এবং গ্রামীণ উন্নয়ন ত্বরান্বিত হয়। গ্রামীণ উন্নয়নে ইউনিয়ন পরিষদের ভূমিকা অপরিসীম।"
        },
        {
          "label": "ঘ",
          "question": "",
          "explanation": "উদ্দীপকে মি. নিবিড়ের প্রতিষ্ঠানটি অর্থাৎ ইউনিয়ন পরিষদ স্বামীর নেতৃত্বের বিকাশে গুরুত্বপূর্ণ ভূমিকা পালন করে। বাংলাদেশের স্থানীয় স্বায়ত্তশাসিত প্রতিষ্ঠানগুলোর মধ্যে তৃণমূল পর্যায়ে সর্বাপেক্ষা গুরুত্বপূর্ণ হলো ইউনিয়ন পরিষদ। গ্রামীণ বা পল্লির জনগণের গণতান্ত্রিক অধিকার ও স্ব-শাসন প্রতিষ্ঠা, নেতৃত্বের গুণাবলির বিকাশ, সুশাসন প্রতিষ্ঠা প্রভৃতি ক্ষেত্রে ইউনিয়ন পরিষদের ভূমিকা অত্যন্ত গুরুত্বপূর্ণ। এ প্রতিষ্ঠানে জনগণের অংশগ্রহণের মাধ্যমে গণতন্ত্রের চর্চা এবং গণতন্ত্রের ভিত শক্তিশালী হয়। সেই সাথে স্থানীয় নেতৃত্বেরও বিকাশ ঘটে। বাংলাদেশে স্থানীয় সরকার আইন-২০০৯ অনুসারে, প্রত্যেক ওয়ার্ডের ভোটার তালিকায় অন্তর্ভুক্ত ব্যক্তিগণের সমন্বয়ে ওয়ার্ডসভা গঠিত হয়। এর বার্ষিক সভায় সংশ্লিষ্ট ওয়ার্ড সদস্য বিগত বছরের বার্ষিক প্রতিবেদন এবং আর্থিক সংশ্লেষসহ ওয়ার্ডের চলমান সকল উন্নয়ন কার্যক্রম উপস্থাপন করে। এর ফলে ওয়ার্ড পর্যায়ে জনগণের সম্পৃক্ততা ঘটে। ফলে স্থানীয় জনগণ অধিকতর সচেতন হয়ে ওঠে। তাছাড়া বয়স্কভাতা, ভর্তুকিসহ বিভিন্ন ভার্তা তাদেরকে কীভাবে দেওয়া হবে তা ওয়ার্ডসভাতে বসে ঠিক করা হয়। এছাড়াও যৌতুক, বাল্যবিবাহ, বহুবিবাহ, এসিড নিক্ষেপ, মাদকাসক্তি প্রভৃতি সামাজিক সমস্যা দূরীকরণে ওয়ার্ডসভা আন্দোলন গড়ে তোলে এবং পরিষদের বিভিন্ন কর্মকাণ্ডে জনগণের সম্পৃক্ততার মাধ্যমে গণতন্ত্রের ভিত মজবুত হয় এবং স্থানীয় নেতৃত্ব বিকাশের পথ সুগম হয়। ইউনিয়ন পরিষদের কার্যক্রমে অংশগ্রহণের ফলে স্থানীয় নাগরিকদের মধ্যে নেতৃত্বের সহনশীলতা ও আত্মসংযমের গুণ অর্জিত হয়। এর ফলে তারা যেকোনো সংকট-সমস্যার ক্ষেত্রে ধৈর্য ও সহনশীলতার পরিচয় দিতে পারে এবং উদ্ভূত পরিস্থিতি মোকাবিলায় এগিয়ে যেতে পারে। এছাড়া নেতৃত্বের অন্যতম গুণাবলি দায়িত্বশীলতা, নিরপেক্ষতা, ন্যায়পরায়ণতা, দ্রুত সিদ্ধান্ত গ্রহণের ক্ষমতা, দেশপ্রেম প্রভৃতি বিষয়গুলোও ইউনিয়ন পরিষদের ওয়ার্ড সভায় অংশগ্রহণের মাধ্যমে শিক্ষা লাভ করতে পারে। এভাবে ইউনিয়ন পরিষদ স্থানীয় নেতৃত্বের বিকাশে গুরুত্বপূর্ণ ভূমিকা পালন করে, যা পরবর্তীতে জাতীয় নেতৃত্বেও অবদান রাখে। আলোচনা শেষে বলা যায়, ইউনিয়ন পরিষদ স্থানীয় নেতৃত্ব বিকাশে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "ভারতীয়দের স্বায়ত্তশাসনের দাবির মুখে এবং পর্যায়ক্রমে অধিকতর দায়িত্বশীল সরকার গঠনের লক্ষ্যে প্রথম বিশ্বযুদ্ধের পর ব্রিটিশ পার্লামেন্টে ভারত শাসন আইন পাস করা হয়।",
      "tag": "DB 19",
      "sub_questions": [
        {
          "label": "ক",
          "question": "কোন আইনের মাধ্যমে ভারতে কোম্পানি শাসনের অবসান ঘটে?",
          "explanation": "'ভারত শাসন আইন ১৮৫৮'-এর মাধ্যমে ভারতে কোম্পানি শাসনের অবসান ঘটে।"
        },
        {
          "label": "খ",
          "question": "স্বদেশি আন্দোলন বলতে কী বোঝায়?",
          "explanation": "স্বদেশি আন্দোলন ছিল ভারতবর্ষে ব্রিটিশদের আগ্রাসি বাণিজ্যিক ও অর্থনৈতিক নীতির বিরুদ্ধে পরিচালিত একটি গণজাগরণ ও সচেতনতামূলক আন্দোলন। এ আন্দোলনের ফলে দেশের সামগ্রিক অর্থনৈতিক ব্যবস্থার উন্নতি সাধন হয়েছিল। স্বদেশি আন্দোলনের উৎস ছিল ১৯০৫ সালের বঙ্গভঙ্গ বিরোধী গণজাগরণ, যা ১৯১১ সালের বঙ্গভঙ্গ রদ পর্যন্ত বহাল ছিল। এই আন্দোলন ছিল প্রাক- গান্ধী যুগের সফলতম আন্দোলনগুলোর মধ্যে অন্যতম। স্বদেশি আন্দোলনের মুখ্য প্রবক্তাগণ ছিলেন অরবিন্দ ঘোষ, রবীন্দ্রনাথ ঠাকুর, বাল গঙ্গাধর তিলক, লালা লাজপত রায় প্রমুখ। পরবর্তীকালে মহাত্মা গান্ধী এ আন্দোলনের কৌশলকে গ্রহণ করে এটিকে স্বরাজ এর আত্মারূপে বর্ণনা করেন। এ আন্দোলন সবচেয়ে শক্তিশালী ছিল বাংলা প্রদেশে এবং এটিকে 'বন্দে মাতরম' আন্দোলনও বলা হতো।"
        },
        {
          "label": "গ",
          "question": "উদ্দীপকে কোন আইনের প্রতি ইঙ্গিত করা হয়েছে? এর প্রধান তিনটি বৈশিষ্ট্য লেখো।",
          "explanation": "উদ্দীপকে ১৯১৯ সালের ভারত শাসন আইন বা 'মন্টেগু-চেমসফোর্ড সংস্কার আইন' এর প্রতি ইঙ্গিত করা হয়েছে। উদ্দীপকে বলা হয়েছে, ভারতীয়দের স্বায়ত্তশাসনের দাবির মুখে এবং পর্যায়ক্রমে অধিকতর দায়িত্বশীল সরকার গঠনের লক্ষ্যে প্রথম বিশ্বযুদ্ধের পর ব্রিটিশ পার্লামেন্টে ভারত শাসন আইন পাস করা হয়। যা স্পষ্টভাবে 'ভারত শাসন আইন ১৯১৯' এর সাথে সঙ্গতিপূর্ণ। কেননা প্রথম বিশ্বযুদ্ধের পর উল্লিখিত উদ্দেশ্যে ব্রিটিশ পার্লমেন্টে ১৯১৯ সালের ভারত শাসন আইনই পাস করা হয়েছিল। ১৯১৯ সালের ভারত শাসন আইনের প্রধান তিনটি বৈশিষ্ট্য ছিল হাইকমিশনারের পদ সৃষ্টি, দ্বি-কক্ষবিশিষ্ট আইনসভা এবং প্রদেশে দ্বৈতশাসন ব্যবস্থা প্রবর্তন করা। ১৯১৯ সালের ভারত শাসন এ আইনে ব্রিটেনে ভারতীয় হাইকমিশনারের পদ সৃষ্টি করা হয়। তিনি ব্রিটেনে ভারতীয় ছাত্র ও শ্রমিকদের স্বার্থ সংশ্লিষ্ট বিষয়াদি ও ব্যবসা-বাণিজ্য সংক্রান্ত বিষয়াদি তত্ত্বাবধান করতেন। তিনি ৫ বছরের জন্য ভারত সরকার কর্তৃক নিয়োগ লাভ করতেন। আইনের মাধ্যমে কেন্দ্রীয় আইনসভাকে দ্বিকক্ষ বিশিষ্ট আইনসভায় রূপান্তরিত করা হয়। উচ্চ কক্ষের নামকরণ করা হয় রাষ্ট্রীয় পরিষদ (Council of State) এবং নিম্ন কক্ষের নামকরণ করা হয় ব্যবস্থাপক সভা (Legislative Assembly)। এ আইনের মাধ্যমে প্রদেশে দ্বৈতশাসন ব্যবস্থা প্রবর্তিত হয়। এ ব্যবস্থা অনুসারে প্রাদেশিক বিষয়গুলোকে সংরক্ষিত বিষয় ও হস্তান্তরিত বিষয়ে ভাগ করা হয়। আইন- শৃঙ্খলা, অর্থ, রাজস্ব প্রভৃতি বিষয়সমূহ সংরক্ষিত বিষয়ের অন্তর্ভুক্ত ছিল। অপরদিকে শিক্ষা, জনস্বাস্থ্য, কৃষি, স্বায়ত্তশাসন প্রভৃতি বিষয়গুলো ছিল হস্তান্তরিত বিষয়ের অন্তর্ভুক্ত।"
        },
        {
          "label": "ঘ",
          "question": "উক্ত আইনের মাধ্যমে দায়িত্বশীল সরকার কতটা বাস্তবায়ন করা সম্ভব হয়েছিল? আলোচনা করো।",
          "explanation": "উদ্দীপকে ইঙ্গিতকৃত আইন অর্থাৎ ১৯১৯ সালের ভারত শাসন আইনের মাধ্যমে ভারতবর্ষে দায়িত্বশীল সরকার বাস্তবায়ন সম্ভব না হলেও ভারতের | সাংবিধানিক সংস্কারে এটি একটি উল্লেখযোগ্য পদক্ষেপ ছিল। ১৯১৯ সালের ভারত শাসন আইনের অন্যতম উদ্দেশ্য ছিল ধাপে ধাপে ভারতে দায়িত্বশীল সরকার প্রতিষ্ঠা করা। কিন্তু বাস্তবে তা কার্যকর হয়নি। কেননা এ আইনে গভর্নর জেনারেল এবং প্রাদেশিক গর্ভনরদের ক্ষমতা ছিল অপ্রতিরোধ্য। প্রাদেশিক সরকারের প্রশাসনিক বিষয়গুলোকে দু'ভাগে বিভক্ত করায় সরকারের স্বাভাবিক কর্মপ্রবাহ বিঘ্নিত হয়। যেকোনো দেশে দলব্যবস্থা সংসদীয় ও দায়িত্বশীল শাসনব্যবস্থার পূর্বশর্ত। কিন্তু ১৯১৯ সালের ভারত শাসন আইনে প্রদেশে দ্বৈতশাসন কার্যকর করার সময় এমন দলব্যবস্থা ছিল না। মন্ত্রীগণ যৌথভাবে নিযুক্ত না হয়ে ব্যক্তিগতভাবে নিযুক্ত হতেন এবং সরকারি কর্মকর্তাদের ওপর নির্ভরশীল থাকতেন। তাঁছাড়া মন্ত্রিসভার দায়িত্বহীনতা, সংসদীয় ঐতিহ্যের অভাব, বিষয় বণ্টনের জুটি, মন্ত্রিসভা ও কার্যনির্বাহী পরিষদের মধ্যে ক্ষমতার দ্বন্দ্ব, সাম্প্রদায়িক বিদ্বেষ প্রভৃতি কারণে উক্ত আইনটি কার্যত ব্যর্থতায় পর্যবসিত হয়। এ আইনের মাধ্যমে কেন্দ্রে অথবা প্রদেশে কোথাও দায়িত্বশীল সরকার প্রতিষ্ঠা করা সম্ভব হয়নি। তাই এ আইন ভারতবাসীকে সন্তুষ্ট করতে পারেনি। ভারতের রাজনৈতিক দলগুলো এ আইনকে অসম্পূর্ণ, অসন্তোষজনক এবং নৈরাশ্যজনক বলে ঘোষণা করে এবং প্রত্যাখ্যান করে। উপরের আলোচনা থেকে এ কথা স্পষ্টভাবে প্রতীয়মান হয় যে, ১৯১৯ সালের ভারত শাসন আইন দায়িত্বশীল সরকার বাস্তবায়নে ব্যর্থ হয়েছিল। তবে এ আইন ছিল সাংবিধানিক সংস্কারে উল্লেখযোগ্য পদক্ষেপ।"
        }
      ]
    },
    {
      "number": "6",
      "uddipok": "SSC পরীক্ষায় GPA-5.00 পাওয়া ফিরোজের কোনো হাতেই আঙ্গুল নেই।",
      "tag": "DB 19",
      "sub_questions": [
        {
          "label": "ক",
          "question": "AIDS কী?",
          "explanation": "AIDS (Acquired Immune Deficiency Syndrome) হচ্ছে HIV নামক ভাইরাস সংঘটিত মরণব্যাধি ।"
        },
        {
          "label": "খ",
          "question": "খাদ্যে ভেজাল বলতে কী বোঝায়?",
          "explanation": "খাদ্যে ভেজাল বলতে বোঝায় প্রাকৃতিক ও স্বাভাবিক উপায়ে খাদ্যদ্রব্য প্রস্তুত না করে মানসম্পন্ন খাদ্যে নিম্নমানের ও অস্বাস্থ্যকর উপাদান মেশানো। খাদ্যে ভেজাল একটি মারাত্মক সামাজিক অপরাধ। ভালো ও উকৃষ্ট মানের খাদ্যের সাথে নিকৃষ্টমানের কিংবা জনস্বাস্থ্যের জন্য ক্ষতিকর বিষাক্ত রাসায়নিক পদার্থ অথবা রং মেশানো খাদ্য ভেজাল বলে গণ্য। খাদ্যে ভেজাল বিষয়টি সাধারণত দুইভাগে সম্পন্ন হয়। যথা- অনিচ্ছাকৃত বা অসাবধানতাবশত এবং ইচ্ছাকৃত। মাছ, মাংস, ফল অথবা সবজিতে ক্ষতিকর বিষাক্ত রাসায়নিক দ্রব্য যেমন- ক্যালসিয়াম কার্বাইড, ইথিলিন ও ফরমালিন মেশানো খাদ্যে ভেজালের উদাহরণ।"
        },
        {
          "label": "গ",
          "question": "ফিরোজ যে ধরনের মানুষ তার শ্রেণিকরণ কর।",
          "explanation": "উদ্দীপকে বর্ণিত শিক্ষার্থী যে ধরনের সমস্যায় আক্রান্ত তা হলো শারীরিক প্রতিবন্ধিতা। যাদের মধ্যে নিম্নবর্ণিত লক্ষণসমূহের মধ্যে এক বা একাধিক লক্ষণ দেখা যাবে তারা 'শারীরিক প্রতিবন্ধী' বলে বিবেচিত হবে। যথা- (ক) একটি বা উভয় হাত বা পা না থাকা; (খ) কোনো হাত বা পা পূর্ণ বা মাংশিকভাবে অবশ অথবা গঠনগতভাবে এমন ত্রুটিপূর্ণ বা দুর্বল যে, দৈনন্দিন সাধারণ কাজ-কর্ম বা সাধারণ চালচলন বা ব্যবহার ক্ষমতা আংশিক বা পূর্ণভাবে ব্যাহত হয়; (গ) স্নায়ুবিক অসুবিধার কারণে স্থায়ীভাবে শারীরিক ভারসাম্য না থাকা। উদ্দীপকে বলা হয়েছে, একাদশ শ্রেণির একজন ছাত্র হুইল চেয়ারে বসে ক্লাস ও পরীক্ষা দেয়। জন্মগতভাবেই তার পায়ের আকৃতি ও গড়ন স্বাভাবিক মানুষের মতো দাঁড়িয়ে থাকার উপযোগী নয়। উক্ত শিক্ষার্থীর সমস্যা থেকে বোঝা যায়, সে একজন শারীরিক প্রতিবন্ধী। শারীরিক প্রতিবন্ধীরা একজন সুস্থ স্বাভাবিক মানুষের মতো বুদ্ধিবৃত্তিক কাজকর্ম করতে পারেন।"
        },
        {
          "label": "ঘ",
          "question": "বর্ণিত সমস্যা সমাধানে তোমার সুপারিশ তুলে ধর।",
          "explanation": "উত্ত বৈশিষ্ট্যসম্পন্ন ব্যক্তি তথা শারীরিক প্রতিবন্ধীদের জন্য আমাদের অনেককিছু করণীয় রয়েছে। প্রতিবন্ধীরা আমাদের সমাজেরই অবিচ্ছেদ্য অংশ। এদেরকে সমাজের উন্নয়নমূলক কর্মকাণ্ডে অন্তর্ভুক্ত করা প্রয়োজন। তাহলেই দেশের সার্বিক উন্নয়ন সম্ভব। আর এজন্য সর্বস্তরের মানুষের সহযোগিতা একান্ত প্রয়োজন। প্রতিবন্ধী সমস্যা সমাধানের জন্য প্রথমেই দরকার সামাজিক সচেতনতা। প্রতিবন্ধীরাও যে মানুষ এ ধারণা সমাজের সর্বস্তরের মানুষের মাঝে জাগ্রত হলে তাদের মধ্যকার প্রতিবন্ধী বিষয়ক কুসংস্কার দূর হবে। এছাড়া মূলধারার শিক্ষাপ্রতিষ্ঠানগুলোকে প্রতিবন্ধীদের জন্য উন্মুক্ত রাখতে হবে। প্রতিবন্ধীদের জন্য পরিবারভিত্তিক সেবা ও কমিউনিটিভিত্তিক পুনর্বাসনের বিস্তার ঘটাতে হবে। প্রতিবন্ধী ও তাদের পরিবারগুলোকে আর্থিক ও মানসিক সহায়তা দিতে হবে। এতে তারা আত্মপ্রত্যয়ী হবে। যেসব প্রতিবন্ধীদের কাজ করার ক্ষমতা আছে তাদের কাজের জন্য প্রশিক্ষণ দিয়ে কাজে যোগদানের ব্যবস্থা করে দিতে হবে। কর্মক্ষেত্রে তারা যাতে সমান অধিকার ও মর্যাদা পায় সে বিষয়টিও লক্ষ রাখতে হবে। যেসব প্রতিবন্ধীরা শিক্ষাক্ষেত্রে প্রতিভার স্বাক্ষর রাখছে তাদেরকে উচ্চশিক্ষার ব্যবস্থা করতে হবে। প্রতিবন্ধী সমস্যা সমাধানে সবচেয়ে প্রয়োজনীয় বিষয় হলো প্রতিবন্ধীবান্ধব আইন প্রণয়ন ও প্রয়োগ। এ আইনের মাধ্যমে প্রতিবন্ধীদের একটি রাষ্ট্রীয় নিরাপত্তা বলয়ের মধ্যে আনতে হবে।উপরের আলোচনা থেকে বলা যায়, উল্লিখিত পদক্ষেপসমূহ গ্রহণ করলে প্রতিবন্ধী সমস্যা অনেকাংশেই সমাধান করা সম্ভব। এভাবে তাদের সমস্যার সমাধান করতে পারলেই তারা সমাজে স্বাভাবিক জীবনযাপনের সুযোগ পাবে।"
        }
      ]
    },
    {
      "number": "7",
      "uddipok": "",
      "tag": "DB 19",
      "sub_questions": [
        {
          "label": "ক",
          "question": "বঙ্গভঙ্গের সময় ভারতের গভর্নর জেনারেল কে ছিলেন?",
          "explanation": "বঙ্গভঙ্গের সময় ভারতের গভর্নর জেনারেল ছিলেন লর্ড কার্জন।"
        },
        {
          "label": "খ",
          "question": "নওয়াব আবদুল লতিফকে 'বাংলার সৈয়দ আহমদ' বলা হয় কেন?",
          "explanation": "সমাজ সংস্কার ও শিক্ষা বিস্তারে স্যার সৈয়দ আহমদের মতো অবদান রাখার কারণে নওয়াব আবদুল লতিফকে 'বাংলার সৈয়দ আহমদ' বলা হয়। মুসলমান সমাজের দুঃখ-দুর্দশা ও দুর্গতি স্যার সৈয়দ আহমদকে চরমভাবে ব্যথিত করেছিল। তিনি উপলব্ধি করেন, মুসলমানদের পাশ্চাত্য জ্ঞান- বিজ্ঞানের প্রতি ঘৃণা ও উদাসীনতা তাদের দুঃখ-দৈন্যের কারণ। তাই তিনি মুসলমানদের উন্নতির জন্য ইংরেজদের সঙ্গে সহযোগিতা ও পাশ্চাত্য শিক্ষা গ্রহণের ওপর জোর দেন। বাংলার মুসলমানদের উন্নয়নের ক্ষেত্রে নওয়াব আবদুল লতিফ অনুরূপ ভাবনা ভেবেছিলেন। স্যার সৈয়দ আহমদের মতো তিনিও বুঝতে পেরেছিলেন যে, আধুনিক শিক্ষা ব্যতীত মুসলমানদের উন্নতি সম্ভব নয়। এ জন্যই তিনি অনেক শিক্ষা প্রতিষ্ঠান প্রতিষ্ঠায় অগ্রণী ভূমিকা পালন করেন এবং মাদরাসা শিক্ষাকে আধুনিকীকরণ করার জন্য সচেষ্ট হন। এ সকল কারণে নওয়াব আবদুল লতিফকে 'বাংলার সৈয়দ আহমদ' বলা হয়।"
        },
        {
          "label": "গ",
          "question": "'ক' ছকে যে রাজনৈতিক ব্যক্তিত্ব লক্ষণীয় শিক্ষা বিস্তারে তাঁর অবদান বর্ণনা করো।",
          "explanation": "উদ্দীপকে উল্লিখিত নেতা তথা শেরে বাংলা এ. কে. ফজলুল হক শিক্ষা বিস্তারে অনেক গুরুত্বপূর্ণ অবদান রাখেন। উদ্দীপকের জনাব 'ক'-এর ছিলেন উপমহাদেশের একজন রাজনৈতিক ব্যক্তি। তিনি সাধারণ মানুষের কল্যাণের কথা চিন্তা করে রাজনীতিতে যোগদান এবং কৃষকদের উন্নয়নে অনেকগুলো পদক্ষেপ গ্রহণ করেন। তিনি ছিলেন মনে প্রাণে একজন খাঁটি বাঙালি এবং অসম্প্রদায়িক ব্যক্তিত্ব। বাঙালিদের আধুনিক শিক্ষায় শিক্ষিত জাতি হিসেবে গড়ে তোলার জন্য তিনি অনেকগুলো শিক্ষা প্রতিষ্ঠান গড়ে তোলেন। এখানে শেরে বাংলা এ. কে. ফজলুল হকের প্রতি ইঙ্গিত করা হয়েছে। শেরে বাংলা এ. কে. ফজলুল হক ছিলেন বাংলার রাজনৈতিক ইতিহাসের একজন মেধাবী, ব্যক্তিত্ববান, বাস্তব দৃষ্টিসম্পন্ন, জাতীয়তাবাদী নেতা। তাকে বাঙালি জাতীয়তাবাদের অগ্রদূত বলা চলে। জাতির সর্বাঙ্গীন উন্নতি ও অগ্রগতির মূলে যে শিক্ষার প্রয়োজন ফজলুল হক তা যথাযথভাবে উপলব্ধি করেছিলেন। তিনি ছিলেন বিদ্যানুরাগী এবং শিক্ষাক্ষেত্রে একজন বিশিষ্ট পৃষ্ঠপোষক। ১৯১২ সালে তিনি কলকাতায় মুসলিম শিক্ষা সমিতি গঠন করেন। গরিব ও মেধাবী ছাত্রদের জন্য তিনি যথাসাধ্য অর্থ সাহায্য করতেন। অবিভক্ত বাংলার মুখ্যমন্ত্রী হিসেবে তিনি শিক্ষা দপ্তরের কার্যাবলি নিজ দায়িত্বে দেখাশোনা করেন। ১৯২৪ সালে অবিভক্ত বাংলার শিক্ষামন্ত্রীর দায়িত্ব গ্রহণের পর তিনি 'মুসলিম এডুকেশন ফান্ড' এবং কলকাতায় 'ইসলামিয়া কলেজ' প্রতিষ্ঠা করেন। কলকাতায় 'সেন্ট্রাল মোহামেডান এডুকেশন অ্যাসোসিয়েশন'ও ফজলুল হক কর্তৃক গঠিত। কলকাতায় 'লেডি ব্রাবোর্ন কলেজ', ১৯৪০ সালে বরিশালের চাখারে 'ফজলুল হক কলেজ', ঢাকায় 'ইডেন মহিলা কলেজ' ও ঢাকা বিশ্ববিদ্যালয়ের 'ফজলুল হক হল' প্রভৃতিও তার উল্লেখযোগ্য অবদান। ঢাকা বিশ্ববিদ্যালয় প্রতিষ্ঠার ক্ষেত্রে তার অবদান অনস্বীকার্য।"
        },
        {
          "label": "ঘ",
          "question": "'খ' ছকে যে রাজনৈতিক ব্যক্তিত্ব লক্ষণীয় গণতন্ত্র প্রতিষ্ঠায় তাঁর ভূমিকা মূল্যায়ন করো।",
          "explanation": "গণতন্ত্র প্রতিষ্ঠায় উদ্দীপকে বর্ণিত রাজনৈতিক ব্যক্তিত্ব তথা হোসেন শহীদ সোহ্রাওয়াদী গুরুত্বপূর্ণ ভূমিকা রাখেন। হোসেন শহীদ সোহ্রাওয়াদী ছিলেন গণতান্ত্রিক ধ্যানধারণা ও আদর্শে বিশ্বাসী। তিনি সারাজীবন গণতন্ত্রের জন্য সংগ্রাম করে গেছেন। তিনি বিশ্বাস করতেন যে, জনগণই প্রকৃত ক্ষমতার উৎস; জনগণের ক্ষমতাই সবচেয়ে বড়। তাই নিয়মতান্ত্রিক রাজনীতির পথ ধরে সোহ্রাওয়াদী সংসদীয় গণতন্ত্রের মাধ্যমে গণমানুষের প্রকৃত মুক্তি আনয়নে সচেষ্ট হন। হোসেন শহীদ সোহ্রাওয়াদী ছিলেন গণতন্ত্রমনা। রাজনীতিতে গণতান্ত্রিক ধারা চালু করার মানসে তিনি পাকিস্তানে প্রথম শক্তিশালী বিরোধী দলের সৃষ্টি করেন। তিনি বিশ্বাস করতেন যে, সাধারণ নির্বাচনই গণতন্ত্রের সূতিকাগার। তিনি জনগণের স্বাধিকারকে গণতন্ত্রের অন্যতম পূর্বশর্ত হিসেবে গ্রহণ করেছিলেন। তার মতে, শাসনতন্ত্রের প্রশ্নে জনগণের রায়ই চূড়ান্ত। গণতন্ত্রের প্রতি গভীর শ্রদ্ধা পোষণ করতে তিনি পিছপা হতেন না। তিনি বিশ্বাস করতেন নির্ভুল নীতির ওপর প্রতিষ্ঠিত গণতন্ত্র কখনোই ব্যর্থ হতে পারে না। তিনি সশস্ত্র বিপ্লবের পরিবর্তে ব্যালট বিপ্লবে বিশ্বাসী ছিলেন। তিনি সংসদীয় গণতন্ত্র, গণতান্ত্রিক রীতিনীতি, আইনের শাসন ও নিয়মতান্ত্রিক রাজনীতির প্রতি একনিষ্ঠভাবে বিশ্বাসী ছিলেন। সংযুক্ত পাকিস্তানের রাজনৈতিক অঙ্গনে তিনি ছিলেন এক বিশেষ ব্যক্তিত্ব। শত প্রলোভন, নির্যাতন, লাঞ্ছনা সত্ত্বেও তিনি কোনো দিন গণতন্ত্রের প্রশ্নে আপস করেননি। গণতন্ত্রের প্রশ্নে আপসহীন নেতা ছিলেন বলেই তাকে গণতন্ত্রের মানসপুত্র বলা হয়। উপরের আলোচনা থেকে বোঝা যায়, হোসেন শহীদ সোহ্রাওয়াদী ছিলেন গণতন্ত্র প্রতিষ্ঠার অগ্রনায়ক। তিনি বরাবরই 'বুলেটের চেয়ে ব্যালটের শক্তি বেশি'-এ নীতিতে বিশ্বাসী ছিলেন।"
        }
      ]
    },
    {
      "number": "8",
      "uddipok": "মি. 'ক' ও মি. 'খ' দুজন ঘনিষ্ঠ বন্ধু। মি. 'ক' সর্বোচ্চ আদালতের প্রথিতযশা আইনজীবী হওয়ায় সরকার তাকে একটি আইনভিত্তিক সাংবিধানিক পদে নিয়োগদান করে। অপরদিকে মি. 'ক' এর বন্ধু মি. 'খ' আর্থিক ব্যবস্থাপনায় দক্ষতার কারণে জাতীয় অর্থের অভিভাবক হিসেবে সাংবিধানিক পদে অধিষ্ঠিত হয়।",
      "tag": "DB 19",
      "sub_questions": [
        {
          "label": "ক",
          "question": "",
          "explanation": "সরকারি কাজে জনবল নিয়োগের জন্য উপযুক্ত লোকদের মনোনয়নের উদ্দেশ্যে পরীক্ষা পরিচালনা করা বাংলাদেশ সরকারি কর্মকমিশনের প্রধান কাজ।"
        },
        {
          "label": "খ",
          "question": "",
          "explanation": "বাংলাদেশ নির্বাচন কমিশন হলো একটি স্বাধীন ও সাংবিধানিক প্রতিষ্ঠান। সংবিধানের ১১৮ (১) অনুচ্ছেদ অনুযায়ী প্রধান নির্বাচন কমিশনারকে নিয়ে এবং রাষ্ট্রপতি সময়ে সময়ে যেরূপ নির্দেশ করবেন, সেরূপ সংখ্যক অন্যান্য নির্বাচন কমিশনারকে নিয়ে বাংলাদেশে একটি নির্বাচন কমিশন থাকবে এবং উত্ত বিষয়ে প্রণীত আইনের বিধানাবলি সাপেক্ষে রাষ্ট্রপতি 'প্রধান নির্বাচন কমিশনারকে ও অন্যান্য নির্বাচন কমিশনারকে নিয়োগদান করবেন। নির্বাচন ব্যবস্থা সুষ্ঠু, অবাধ ও নিরপেক্ষভাবে পরিচালনার জন্য নির্বাচন কমিশন গঠন করা হয়।"
        },
        {
          "label": "গ",
          "question": "",
          "explanation": "মি. 'ক' অ্যাটর্নি জেনারেল নামক সাংবিধানিক পদে নিয়োজিত। সাংবিধানিক বিধানের আওতায় গঠিত প্রতিষ্ঠানসমূহ হলো সাংবিধানিক প্রতিষ্ঠান। এসব প্রতিষ্ঠান রাষ্ট্রে ক্ষমতার ভারসাম্য রক্ষা, গণতান্ত্রিক ব্যবস্থাকে এগিয়ে নেওয়া এবং সুশাসন ও স্বচ্ছতা নিশ্চিত করার লক্ষ্যে ন্যায়ানুগ ও স্বাধীনভাবে কাজ করে। উদ্দীপকে দেখা যায়, মি. 'ক' সর্বোচ্চ আদালতের প্রথিতযশা আইনজীবী। এ কারণে সরকার তাকে একটি আইনভিত্তিক সাংবিধানিক পদে নিয়োগদান করে। এ থেকে বোঝা যায়, মি. 'ক' অ্যাটর্নি জেনারেল নামক সাংবিধানিক পদে নিয়োজিত রয়েছেন। বাংলাদেশের সংবিধানের ৬৪ অনুচ্ছেদ অনুযায়ী প্রজাতন্ত্রে একজন অ্যাটর্নি জেনারেল থাকবেন। সুপ্রিম কোর্টের বিচারক হওয়ার যোগ্য কোনো ব্যক্তিকে রাষ্ট্রপতি বাংলাদেশের অ্যাটর্নি জেনারেল পদে নিয়োগদান করবেন। তিনি সরকারের প্রধান আইন সংক্রান্ত উপদেষ্টা। অ্যাটর্নি জেনারেল দায়িত্ব পালনের জন্য বাংলাদেশের সকল আদালতে তার বক্তব্য পেশ করতে পারেন। সরকার যেসব আইন সংক্রান্ত বিষয়ে পরামর্শ চাইবেন, তিনি সেসব বিষয়ে সরকারের পরামর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। সরকার প্রদত্ত সকল সুযোগ-সুবিধা ভোগ করার পাশাপাশি তিনি সুপ্রিম কোর্টের একজন বিচারকের মতো মর্যাদা ভোগ করেন। অ্যাটর্নি জেনারেল বাংলাদেশের রাষ্ট্রপতি কর্তৃক প্রদত্ত সকল দায়িত্ব পালন করবেন বাংলাদেশ সরকারের আইন উপদেষ্টা হিসেবে তিনি তার দায়িত্ব পালন করবেন। অ্যাটর্নি জেনারেল প্রজাতন্ত্রের পক্ষে আইনের জটিল প্রশ্নে মতামত প্রকাশ করতে পারবেন। যেসব মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন।"
        },
        {
          "label": "ঘ",
          "question": "",
          "explanation": "উদ্দীপকের মি. 'খ'-এর পদ অর্থাৎ মহাহিসাব নিরীক্ষক ও নিয়ন্ত্রক এবং এ পদটি জাতীয় অর্থের রক্ষক- কথাটি যথার্থ। বর্তমান কল্যাণমূলক রাষ্ট্রের প্রধান শর্ত হচ্ছে স্বচ্ছতা ও জবাবদিহিতার মাধ্যমে রাষ্ট্র পরিচালনা করা। এ শর্ত বাস্তবায়নের জন্য সরকারের আর্থিক ব্যবস্থাপনা যথার্থ হওয়া প্রয়োজন। আর এ কাজটি যথার্থভাবে সম্পন্ন করা মহাহিসাব নিরীক্ষকের দায়িত্ব। মহাহিসাব নিরীক্ষক ও নিয়ন্ত্রক সঠিকভাবে দায়িত্ব পালন করলে সরকারি অর্থের সদ্ব্যবহার নিশ্চিত হতে পারে। মহাহিসাব নিরীক্ষক প্রতিবছরের সরকারি আয়-ব্যয়ের হিসাব পরীক্ষা- নিরীক্ষা করেন। সরকারি খরচে কোনো গলদ আছে কিনা তা তার রিপোর্টেই উঠে আসে। উদ্দীপকে বর্ণিত মি. 'খ' আর্থিক ব্যবস্থাপনায় দক্ষতার কারণে জাতীয় অর্থের অভিভাবক হিসেবে সাংবিধানিক পদে অধিষ্ঠিত হয়, যা সহহিসাব নিরীক্ষক ও নিয়ন্ত্রক পদকে নির্দেশ করে। কেননা মহাহিসাব নিরীক্ষক ও নিয়ন্ত্রকই জাতীয় অর্থের অভিভাবক হিসেবে সাংবিধানিক পদে অধিষ্ঠিত থাকেন। সরকারের যেকোনো অপব্যয় বা অদক্ষতার ব্যাপারেও তিনি রিপোর্ট করতে পারেন। তিনিই বিভিন্ন অর্থনৈতিক হিসাব-নিকাশ অথবা অসামঞ্জস্যের মধ্যে সমন্বয় সাধন করেন। মহাহিসাব নিরীক্ষক অর্থনৈতিক নীতিনির্ধারণে বিতর্কিত বিষয়ে নিজস্ব মতামত প্রকাশ করতে পারেন। তিনি পার্লামেন্টের সরকারি অর্থ নিরীক্ষা কমিটির পথ প্রদর্শকরূপে কার্যসম্পাদন করেন। অনেক সময় অর্থনৈতিক ক্ষেত্রে শাসনতন্ত্রের ধারণাগুলো কতটুকু প্রয়োগ করা হচ্ছে তাও নিরীক্ষণ করেন। পরিশেষে বলা যায়, মহাহিসাব নিরীক্ষক উল্লিখিত দীয়িত্ব সঠিকভাবে পালন করলে অর্থ-ব্যবস্থায় দুর্নীতি ঠেকানো সম্ভব। আর অর্থ-ব্যবস্থায় দুর্নীতি বন্ধ হলে নিঃসন্দেহে সরকারি অর্থের সদ্ব্যবহার নিশ্চিত হবে। এ কারণেই প্রশ্নোত্ত উক্তিটি যথার্থ।"
        }
      ]
    },
    {
      "number": "9",
      "uddipok": "একটি রাষ্ট্রের আন্তর্জাতিক সম্পর্কের মূলনীতি হলো \"সকলের সাথে বন্ধুত্ব, কারও সাথে শত্রুতা নয়\"। দেশটি ১৯৪৯ সালে প্রতিষ্ঠিত একটি আন্তর্জাতিক সংস্থার ৩২তম সদস্য।",
      "tag": "DB 19",
      "sub_questions": [
        {
          "label": "ক",
          "question": "EU কী?",
          "explanation": "EU (European Union) হলো ইউরোপের একটি আঞ্চলিক অর্থনৈতিক ও রাজনৈতিক জোট।"
        },
        {
          "label": "খ",
          "question": "জাতিসংঘ গঠনের ২টি উদ্দেশ্য বর্ণনা করো।",
          "explanation": "জাতিসংঘ বিশ্বের জাতিসমূহের একটি সংগঠন। জাতিসংঘ গঠনের অন্যতম দুটি উদ্দেশ্য হলো- ১. আন্তর্জাতিক শান্তি, শৃঙ্খলা ও নিরাপত্তা নিশ্চিত করা। জাতিসংঘের সাধারণ পরিষদ এ সংক্রান্ত বিষয় নিয়ে আলোচনা ও ব্যবস্থা গ্রহণ করে থাকে। ২ আন্তর্জাতিক আইনের সাহায্যে শান্তিপূর্ণ উপায়ে বিশ্বের সকল বিশ্লেষ নিষ্পত্তি করা। জাতিসংঘের নিরাপত্তা পরিষদ মূলত এ কাজ করে থাকে। এ পরিষদ আলাপ-আলোচনার মাধ্যমে আন্তর্জাতিক বিরোধ নিষ্পত্তির চেষ্টা করে। এ চেষ্টা ব্যর্থ হলে তারা সামরিক শক্তিও প্রয়োগ করতে পারে।"
        },
        {
          "label": "গ",
          "question": "বর্ণিত রাষ্ট্রের বৈদেশিক নীতির বৈশিষ্ট্যগুলো সংক্ষেপে আলোচনা করো।",
          "explanation": "উদ্দীপকের নীতিটি অর্থাৎ 'সকলের সাথে বন্ধুত্ব, কারও সাথে শত্রুতা নয়' হলো 'বাংলাদেশের বৈদেশিক নীতি। বাংলাদেশের বৈদেশিক নীতির কিছু বৈশিষ্ট্য রয়েছে। জন্মলগ্ন থেকেই বাংলাদেশের বৈদেশিক নীতির মূলকথা হলো 'সকলের সাথে বন্ধুত্ব, কারও সাথে শত্রুতা নয়।' উদ্দীপকের বাংলাদেশের বৈদেশিক নীতির এ বৈশিষ্ট্যটি উল্লেখ করা হয়েছে। তবে এটি ছাড়াও বাংলাদেশের বৈদেশিক নীতির আরও কতকগুলো বৈশিষ্ট্য রয়েছে। যেমন- বাংলাদেশের বৈদেশিক নীতির গুরুত্বপূর্ণ দিক হলো এর স্বাধীন ও নিরপেক্ষ নীতি। সিয়াটো, সেন্টো, ন্যাটো, ওয়ারশ প্রভৃতি জোটের সাথে বাংলাদেশের কোনে সম্পর্ক নেই। এছাড়া বাংলাদেশের বৈদেশিক নীতি সবসময়ই উন্নয়নমুখী। বাংলাদেশের বৈদেশিক নীতি বা পররাষ্ট্রনীতির অন্যতম বৈশিষ্ট্য হলো সমসার্বভৌমত্ব ও সমমর্যাদার নীতিতে বিশ্বাসী। এছাড়া বাংলাদেশের পররাষ্ট্রনীতি স্বাধীন, নিরপেক্ষ এবং অপর রাষ্ট্রের স্বাধীনতা ও নিরপেক্ষতার প্রতি শুধু শ্রদ্ধাশীলই নয়, বরং তা আদর্শভিত্তিক ও বৈশিষ্ট্যপূর্ণ। অভ্যন্তরীণ সমৃদ্ধি অর্জনের পাশাপাশি আন্তর্জাতিক ক্ষেত্রেও নিজ রাষ্ট্রের মর্যাদা বৃদ্ধির জন্য বাংলাদেশ তার পররাষ্ট্রনীতিকে পরিচালনা করে থাকে। এছাড়া | বাংলাদেশ সবসময়ই বিশ্বে শান্তিপূর্ণ পরিবেশ গড়ে তুলতে আগ্রী।"
        },
        {
          "label": "ঘ",
          "question": "উক্ত আন্তর্জাতিক সংস্থার সঙ্গে বর্ণিত রাষ্ট্রটির সম্পর্ক বর্ণন করো।",
          "explanation": "উদীপকে নির্দেশকৃত আন্তর্জাতিক সংস্থা অর্থাৎ কমনওয়েলথের সফো বলেদেশের সম্পর্ক অত্যন্ত ঘনিষ্ঠ। মানিয়ার পর বাংলাদেশ আন্তর্জাতিক সংস্থাগুলোর মধ্যে সর্বপ্রথম ১৯৭২ সঙ্গে কমনওয়েলথ-এর সদস্যপদ লাভ করে। স্বাধীনতার পর হতেই কমনওয়েলথের সাথে বাংলাদেশের ঘনিষ্ঠ সম্পর্ক তৈরি হয়। মুক্তিযুদ্ধের সময় ব্রিটেনের প্রচার মাধ্যমগুলো বিভিন্নভাবে বাংলাদেশের পক্ষ জনমত সৃষ্টি করেছিল। কমনওয়েলথভুক্ত বিভিন্ন দেশ খাদ্য, বস্ত্র ঔষধ আশ্রয় দান করেছিল।রক্তচাপের সময় ব্রিটেন ছিল বহির্বিশ্বে বাংলাদেশের পক্ষে জনমত সৃষ্টির রবিন কেন্দ্র এবং দেশটি বাংলাদেশের জন্য সাহায্য তহবিল গঠন করেছিল। কিমনওয়েলথ ও তার সদস্য রাষ্ট্রগুলোর সহায়তায় বাংলাদেশ মুক্তিযুদ্ধের এভিপ্তি দূত কাটিয়ে উঠতে সক্ষম হয়। ১৯৯৫ সালে বাংলাদেশে সরকার কইয়োধী দলের মধ্যে রাজনৈতিক সংঘাত নিরসনের বিষয়ে কমনওয়েলথ। মসবি উদ্যোগ গ্রহণ করেন। কমনওয়েলথ মহাসচিবের বিশেষ দূত দুরিয়ান বাংলাদেশের রাজনৈতিক সংকট নিরসনে ৪২ দিন ধরে নিরলস এন্টো চালান। একনিষ্ঠ সদস্য হিসেবে বাংলাদেশ এর প্রতিটি সম্মেলনে জগ্রহণ করে। এর নীতি ও কার্যক্রম বাস্তবায়নে অন্তরিকভাবে সহযোগিতা করে। কলছো পরিকল্পনা বাস্তবায়ন করার জন্য বাংলাদেশ সহযোগিতা করে। পরিশেষে বলা যায়, বাংলাদেশ কমনওয়েলথের মূলনীতি বাস্তবায়নে সক্রিয় চমকা পালন করছে। কমনওয়েলথও বাংলাদেশের সহযোগী বন্ধু হিসেবে ভাজ করছে। ফলে উভয়ের মধ্যে অত্যন্ত ঘনিষ্ঠ সম্পর্ক বিরাজ করছে।"
        }
      ]
    },
    {
      "number": "10",
      "uddipok": "দ্বিতীয় বিশ্বযুদ্ধ চলাকালীন সময়ে ব্রিটিশ সরকার একটি ঔপনিবেশিক অঞ্চলের শাসনতান্ত্রিক অচলাবস্থা নিরসনের জন্য তাদের একজন মন্ত্রীর নেতৃত্বে কতকগুলো সুনির্দিষ্ট প্রস্তাবসহ উক্ত অঞ্চলে প্রেরণ করে।",
      "tag": "DB 21,DB 19",
      "sub_questions": [
        {
          "label": "ক",
          "question": "৩রা জুন পরিকল্পনা কী?",
          "explanation": "১৯৪৭ সালের ভারত স্বাধীনতা আইন প্রণয়নের লক্ষ্যে লর্ড মাউন্টব্যাটেন ১৯৪৭ সালের ৩রা জুন ভারতবর্ষের জনগণের সামনে যে পরিকল্পনা পেশ করেছিলেন, তাই ইতিহাসে ৩রা জুন পরিকল্পনা নামে পরিচিত ।"
        },
        {
          "label": "খ",
          "question": "দ্বি-জাতি তত্ত্ব বলতে কী বোঝায়?",
          "explanation": "‘দ্বি-জাতি তত্ত্ব’ হলো ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে ‘দ্বি-জাতি তত্ত্ব’ ঘোষণা করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদই ‘দ্বি-জাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে উল্লিখিত প্রস্তাবনার তিনটি বৈশিষ্ট্য লিখ।",
          "explanation": "উদ্দীপকে ১৯৪৬ সালের মন্ত্রিমিশন পরিকল্পনার প্রতি ইঙ্গিত করা হয়েছে। ভারতের শাসনতান্ত্রিক সংকট নিরসনে ১৯৪৬ সালের ১৯ ফেব্রুয়ারি তৎকালীন ব্রিটিশ প্রধানমন্ত্রী ক্লেমেন্ট রিচার্ড অ্যাটলি মন্ত্রিসভার প্রভাবশালী ৩ জন সদস্য স্যার স্ট্যাফোর্ড ক্রিপস, লর্ড পেথিক লরেন্স এবং এ ভি আলেকজান্ডারকে নিয়ে একটি কমিশন গঠন করে ভারতে প্রেরণ করেন, যা উদ্দীপকে বর্ণিত সময় ও ঘটনার সাথে মিলে যায়। নিম্নে উদ্দীপকে উল্লিখিত প্রস্তাব অর্থাৎ মন্ত্রিমিশন পরিকল্পনার প্রধান ৩টি বৈশিষ্ট্য নিয়ে আলোচনা করা হল: ১. যুক্তরাষ্ট্রীয় সরকার গঠন: ব্রিটিশ শাসিত ভারত ও দেশীয় রাজ্যগুলোকে নিয়ে ভারতে একটি যুক্তরাষ্ট্রীয় সরকার গঠিত হবে। এ সরকারের ওপর প্রতিরক্ষা, পররাষ্ট্র ও যোগাযোগ বিষয়াদি পরিচালনার দায়িত্ব থাকবে। এছাড়া এ সরকারের কার্য পরিচালনার জন্য প্রয়োজনীয় অর্থ আদায়ের ক্ষমতা কেন্দ্রীয় সরকারের হাতে থাকবে। প্রস্তাবিত যুক্তরাষ্ট্রের একটি শাসন বিভাগ ও একটি আইন বিভাগ থাকবে। ২. প্রদেশগুলোর গ্রুপে বিভক্তিকরণ: কেবিনেট মিশন পরিকল্পনা অনুসারে ভারতের প্রদেশগুলোকে ৩টি গ্রুপে বিভক্ত করা হবে। ‘ক’গ্রুপ: বোম্বে, মাদ্রাজ, যুক্ত প্রদেশ, মধ্য প্রদেশ, বিহার এবং উড়িষ্যা। ‘খ’ গ্রুপ: পাঞ্জাব, উত্তর-পশ্চিম সীমান্ত প্রদেশ এবং সিন্ধু প্রদেশ। ‘গ’ গ্রুপ: বাংলা ও আসাম । ৩. ব্রিটিশ সম্রাটের সার্বভৌম ক্ষমতার বিলুপ্তি: এ পরিকল্পনা অনুযায়ী সর্বভারতীয় ইউনিয়ন বা যুক্তরাষ্ট্র গঠিত হবার পর দেশীয় রাজ্যগুলোর ওপর থেকে ব্রিটিশ সম্রাটের সার্বভৌম ক্ষমতা বিলুপ্ত হবে এবং প্রত্যেক রাজ্য যুক্তরাজ্যের সাথে তার ভবিষ্যৎ সম্পর্ক নির্ধারণ বিষয়ে আলোচনা করতে পারবে।"
        },
        {
          "label": "ঘ",
          "question": "উক্ত প্রস্তাব গৃহীত না হওয়ার কারণগুলো ব্যাখ্যা কর ।",
          "explanation": "উদ্দীপকে ইঙ্গিতকৃত প্রস্তাব অর্থাৎ মন্ত্রিমিশন পরিকল্পনা ব্যর্থ হওয়ার অন্যতম কারণ কংগ্রেস-মুসলিম লীগের মতপার্থক্য। ১৯৪৬ সালের মন্ত্রিমিশন পরিকল্পনা গৃহীত না হওয়ার কারণগুলো হল— প্রথমত, মূল পরিকল্পনার ক্ষেত্রে কংগ্রেস ও মুসলিম লীগ কেউই একমত হতে পারেনি। উভয় রাজনৈতিক দলই নিজেদের স্বার্থ ক্ষুণ্ন হয়েছে ভেবে এ পরিকল্পনাকে প্রত্যাখ্যান করে । দ্বিতীয়ত, ১৯৪৬ সালের ২৯ জুন তৎকালীন ব্রিটিশ সরকার অন্তর্বর্তীকালীন সরকার স্থগিত রেখে তত্ত্বাবধায়ক সরকার গঠন করে। এই সরকারে কংগ্রেস যোগদান করলেও মুসলিম লীগ যোগদানে অস্বীকৃতি জ্ঞাপন করে। ফলে মন্ত্রিমিশন পরিকল্পনা ব্যর্থ হয়। তৃতীয়ত, ১৯৪৬ সালের ২৪ আগস্ট কংগ্রেস জওহরলাল নেহেরুর নেতৃত্বে ১২ সদস্য বিশিষ্ট অন্তর্বর্তীকালীন সরকার গঠন করে। অপরদিকে সেই দিনটিকে মুসলিম লীগ কালো দিবস হিসেবে পালন করে। ফলে কংগ্রেস ও মুসলিম লীগের মধ্যে গোলযোগ শুরু হয়, যা পরবর্তীতে সাম্প্রদায়িক দাঙ্গায় রূপলাভ করে । চতুর্থ, পরবর্তীতে মুসলিম লীগ অন্তর্বর্তীকালীন সরকারে যোগদান করলেও সাম্প্রদায়িক দাঙ্গার কারণে সে সরকার বেশিদিন স্থায়ী হয়নি। পঞ্চমত, মন্ত্রিমিশন পরিকল্পনায় দেশীয় রাজ্যগুলোতে সামন্ততন্ত্রকে স্বীকৃতি দেয়া হয়। যা গণতন্ত্রের প্রতি আঘাতস্বরূপ ছিল। ষষ্ঠত, ভারতের রাজনৈতিক জটিলতা এড়ানোর জন্য যেখানে শক্তিশালী কেন্দ্রীয় সরকার দরকার সেখানে মন্ত্রিমিশন পরিকল্পনায় একটি দুর্বল কেন্দ্রীয় সরকার গঠনের চেষ্টা করা হয়। সপ্তমত, এ পরিকল্পনায় ভারতকে দু'টি মুসলিম প্রধান অঞ্চল, একটি হিন্দুপ্রধান অঞ্চল ও একটি দেশীয় রাজ্যসমূহ নিয়ে গঠিত অঞ্চলে বিভক্ত করার কথা বলা হয়। যা ছিল মূলত অবাস্তব ও জটিল প্রক্রিয়া। এভাবে কংগ্রেস-মুসলিম লীগের অসহযোগিতা এবং বিভিন্ন ত্রুটি থাকার রণে মন্ত্রিমিশন পরিকল্পনা ব্যর্থতায় পর্যবসিত হয়।"
        }
      ]
    },
    {
      "number": "11",
      "uddipok": "‘ক’ দেশের সরকার প্রধান আইনসভার সদস্য নন ।",
      "tag": "DB 19",
      "sub_questions": [
        {
          "label": "ক",
          "question": "বাংলাদেশের সংবিধান কত তারিখ থেকে কার্যকর হয়?",
          "explanation": "১৯৭২ সালের ১৬ ডিসেম্বর প্রথম বিজয় দিবস থেকে গণপ্রজাতন্ত্রী বাংলাদেশের সংবিধান কার্যকর হয়।"
        },
        {
          "label": "খ",
          "question": "ধর্মনিরপেক্ষতা বলতে কী বোঝায়?",
          "explanation": "ধর্মনিরপেক্ষতা মানে পক্ষপাতহীনভাবে সকল ধর্মের ধর্মীয় বিশ্বাস সংরক্ষণ করা। ধর্মনিরপেক্ষতা নীতি ব্যাখ্যা প্রসঙ্গে সংবিধানে বলা হয়েছে যে, রাষ্ট্র কর্তৃক কোনো বিশেষ ধর্মকে উৎসাহ প্রদান, সাম্প্রদায়িকতা এবং ধর্মকে রাজনীতিতে ব্যবহার করা যাবে না এবং রাজনৈতিক উদ্দেশ্য হাসিলের হাতিয়ার হিসেবেও ধর্মকে ব্যবহার করা যাবে না। কেউ যাতে অন্যের ধর্ম পালনে বাঁধা দিতে না পারে সেজন্যে পেক্ষতাকে রাষ্ট্রীয় মূলনীতি হিসেবে গ্রহণ করা হয়েছে।"
        },
        {
          "label": "গ",
          "question": "‘ক’ দেশটির সংবিধানের সাথে বাংলাদেশের সংবিধানের সাদৃশ্যগুলো বর্ণনা কর।",
          "explanation": "উদ্দীপকে ‘ক’ রাষ্ট্র দ্বারা মার্কিন যুক্তরাষ্ট্রের প্রতি ইঙ্গিত করা হয়েছে। আমরা জানি মার্কিন যুক্তরাষ্ট্রের সরকার প্রধান হলেন রাষ্ট্রপতি, যিনি আইনসভার সদস্য নন। উদ্দীপকে ‘ক’ রাষ্ট্রের ক্ষেত্রে অনুরূপ কথা বলা হয়েছে। নিম্নে মার্কিন যুক্তরাষ্ট্র ও বাংলাদেশের সংবিধানের সাদৃশ্যগুলো নিয়ে আলোচনা করা হলো— ১. লিখিত দলিল: বাংলাদেশের সংবিধান লিখিত এবং সংক্ষিপ্ত। এতে বাংলাদেশের শাসনব্যবস্থার কাঠামো, রাষ্ট্রভাষা, জাতীয় সংগীত, জাতীয় পতাকা প্রভৃতি সম্পর্কে সুস্পষ্টভাবে বর্ণনা করা হয়েছে। মার্কিন যুক্তরাষ্ট্রের সংবিধানও লিখিত দলিল । ২. নাগরিক মৌলিক অধিকার: মার্কিন সংবিধানের মতো বাংলাদেশের সংবিধান জনগণের মৌলিক অধিকারের নিশ্চয়তা প্রদান করেছে। এ অধিকার নিশ্চিত করার জন্য সংবিধানে একটি অধ্যায় রাখা হয়েছে। ৩. দুষ্পরিবর্তনীয় সংবিধান: বাংলাদেশের সংবিধান দুষ্পরিবর্তনীয়। সংবিধানের কোনো ধারা বা অংশবিশেষ পরিবর্তন করতে হলে জাতীয় সংসদের মোট সদস্যের দুই-তৃতীয়াংশের ভোট প্রয়োজন হয়। মার্কিন যুক্তরাষ্ট্রের সংবিধানও দুষ্পরিবর্তনীয়। ৪. বিচার বিভাগের স্বাধীনতা: মার্কিন সংবিধানের মতো বাংলাদেশের সংবিধানেও বিচার বিভাগের স্বাধীনতা নিশ্চিত করা হয়েছে।"
        },
        {
          "label": "ঘ",
          "question": "‘ক’ দেশের তুলনায় বাংলাদেশের সংবিধান উত্তম? সপক্ষে যুক্তি দাও ।",
          "explanation": "হ্যাঁ, উদ্দীপকে উল্লিখিত ‘ক’ দেশ অর্থাৎ মার্কিন যুক্তরাষ্ট্রের তুলনায় বাংলাদেশের সংবিধান উত্তম— আমি এ বাক্যটির সাথে একমত পোষণ করি। মার্কিন যুক্তরাষ্ট্রের সংবিধানের সাথে বাংলাদেশের সংবিধানের যেসব বিষয়ে সাদৃশ্য রয়েছে তা হলো— লিখিত সংবিধান, নাগরিক মৌলিক অধিকার, দুষ্পরিবর্তনীয়তা এবং বিচার বিভাগের স্বাধীনতা। তথাপি মার্কিন যুক্তরাষ্ট্রের সংবিধান অপেক্ষা বাংলাদেশের সংবিধান উত্তম। কেননা, বাংলাদেশের সংবিধানে রাষ্ট্র পরিচালনার মূলনীতিসমূহ সন্নিবেশিত আছে; যা যুক্তরাষ্ট্রের সংবিধানে নেই। বাংলাদেশের সংবিধানে উল্লেখিত রাষ্ট্র পরিচালনার মূলনীতিসমূহ হলো— জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা। বাংলাদেশের সংবিধান অনুযায়ী আইনসভা এককক্ষবিশিষ্ট এবং সরকার ব্যবস্থা সংসদীয়। আর সংসদীয় সরকার ব্যবস্থা গণতন্ত্রের জন্য আদর্শ সরকার ব্যবস্থা হিসেবে বিবেচিত। কিন্তু মার্কিন যুক্তরাষ্ট্রে রাষ্ট্রপতি শাসিত সরকার ব্যবস্থা বিদ্যমান। এ দিক থেকেও বাংলাদেশের সংবিধানকে যুক্তরাষ্ট্রের সংবিধান অপেক্ষা উত্তম বলা যায়। এছাড়া বাংলাদেশের সংবিধানের সংশোধন পদ্ধতি সামঞ্জস্যপূর্ণ। উপরের আলোচনা থেকে বলা যায়, বেশ কিছু সাদৃশ্য থাকা সত্ত্বেও রাষ্ট্র পরিচালনার মূলনীতির উল্লেখ এবং সংসদীয় সরকার ব্যবস্থার উল্লেখ থাকায় বাংলাদেশের সংবিধান মার্কিন যুক্তরাষ্ট্রের সংবিধান অপেক্ষা উত্তম।"
        }
      ]
    }
  ]
}