{
  "title": "চট্টগ্রাম বোর্ড ২০২৫",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "একটি উপনিবেশিক সরকার প্রশাসনিক যুক্তি দেখিয়ে রাষ্ট্রের একটি অঞ্চলকে দুভাগে ভাগ করে। একাংশের জনগণ এতে তাদের ভাগ্যন্নোয়নের সম্ভাবনা দেখতে পেয়ে এই পদক্ষেপকে স্বাগত জানায় কিন্তু অপর অংশের বিভিন্ন গোষ্ঠী তাদের স্বার্থ ক্ষুন্ন হওয়ার আশঙ্কায় এর বিরোধিতা শুরু করে। পরবর্তীতে আন্দোলনের প্রেক্ষিতে উপনিবেশিক সরকার এই বিভক্তি বাতিল করে।",
      "tag": "CTG.B 25",
      "sub_questions": [
        {
          "label": "ক",
          "question": "ভারতীয় জাতীয় কংগ্রেস কখন প্রতিষ্ঠিত হয়?",
          "explanation": "১৮৮৫ সালের ২৮ ডিসেম্বর ভারতীয় জাতীয় কংগ্রেস প্রতিষ্ঠিত হয়।"
        },
        {
          "label": "খ",
          "question": "দ্বৈত শাসন বলতে কী বোঝ? ব্যাখ্যা করো।",
          "explanation": "কোম্পানি শাসনামলের শুরুর দিকে বাংলার শাসনভার সংক্রান্ত দায়িত্ব দুটি পৃথক কর্তৃপক্ষের হাতে ন্যস্ত করাই হলো দ্বৈতশাসন। ১৭৬৫ সালে দেওয়ানি লাভের (রাজস্ব আদায়ের ক্ষমতা) পর লর্ড ক্লাইভবাংলায় দ্বৈতশাসন প্রবর্তন করেন। দ্বৈতশাসনের অর্থ হলো দু'জনের শাসনব্যবস্থা। এ ব্যবস্থায় আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব দেওয়া হয় বাংলার নামমাত্র নবাবের হাতে। অন্যদিকে, বাংলার রাজস্ব আদায়, দেওয়ানি ও জমির বিবাদ সম্পর্কিত বিচার ইত্যাদি লাভজনক কাজ কোম্পানি নিজের হাতে রাখে। বলা হয়, দ্বৈতশাসন ব্যবস্থায় ইস্ট ইন্ডিয়া কোম্পানি লাভ করে দায়িত্বহীন ক্ষমতা, আর অন্যদিকে নবাব পান ক্ষমতাহীন দায়িত্ব।"
        },
        {
          "label": "গ",
          "question": "উদ্দীপকের ঘটনাটি ব্রিটিশ ভারতের কোন ঘটনার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের ঘটনাটি ব্রিটিশ ভারতের উল্লেখযোগ্য ঘটনা বঙ্গভঙ্গের সাথে সামঞ্জস্যপূর্ণ। ব্রিটিশ ভারতে অবিভক্ত 'বাংলা প্রদেশ' ছিল আয়তনে ও জনসংখ্যায় সবচেয়ে বড়। একজন গভর্নর জেনারেলের পক্ষে এত বড় প্রদেশ শাসন করা খুবই কষ্টকর ছিল। তাই গভর্নর। জেনারেল লর্ড কার্জন ভারত সচিবকে লিখেছিলেন যে, \"একটিমাত্র কেন্দ্র থেকে এত বড় ও জনবহুল এলাকা শাসন করা সম্ভব নয়।\" তার এ লিখিত রিপোর্টের আলোকেই ১৯০৫ সালে বাংলাকে ভাগ করে দুটি প্রদেশ সৃষ্টি করা হয়। নতুন প্রদেশটি গঠিত হয় পার্বত্য ত্রিপুরা, ঢাকা, রাজশাহী (দার্জিলিং বাদে), চট্টগ্রাম ও আসাম নিয়ে। এর নাম হয় 'পূর্ববাংলা ও আসাম' প্রদেশ। ঢাকাকে এ নতুন প্রদেশের রাজধানী করা হয়। অন্যদিকে, পশ্চিম বাংলা, বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ; কলকাতা হয় এর রাজধানী। বাংলা প্রদেশে এই বিভক্তি তথা বঙ্গভঙ্গের ফলে মুসলমানদের ভাগ্যোন্নয়নের সম্ভাবনা দেখা দেয়। এ কারণে তারা বঙ্গভঙ্গকে সমর্থন জানায়। কিন্তু এতে অভিজাত হিন্দু সমাজের স্বার্থে আঘাত ঘটে। যার ফলে হিন্দু সম্প্রদায় চরম বিরোধিতা শুরু করে। তীব্র আন্দোলনের মুখে ব্রিটিশ সরকার ১৯১১ সালে বঙ্গভঙ্গ রদ করেছিল। উদ্দীপকে বলা হয়েছে, একটি উপনিবেশিক সরকার প্রশাসনিক যুক্তি দেখিয়ে রাষ্ট্রের একটি অঞ্চলকে দু'ভাগে বিভক্ত করে। একাংশের জনগণ ভাগ্যোন্নয়নের সম্ভাবনা দেখতে পেয়ে এই পদক্ষেপকে স্বাগত জানায়। কিন্তু অপর অংশের বিভিন্ন গোষ্ঠীর স্বার্থ ক্ষুন্ন হওয়ায় আশঙ্কায় বিরোধিতা করে। পরবর্তীতে আন্দোলনের প্রেক্ষিতে সরকার এই বিভক্তি বাতিল করে। যা উপরে আলোচিত বঙ্গভঙ্গকে ইঙ্গিত করে। সুতরাং এটি স্পষ্ট যে, উদ্দীপকের ঘটনাটি বঙ্গভঙ্গের প্রতিরূপ।"
        },
        {
          "label": "ঘ",
          "question": "উক্ত ঘটনাটি কীভাবে পরবর্তী রাজনীতিকে প্রভাবিত করেছে? বিশ্লেষণ করো",
          "explanation": "ব্রিটিশ ভারতের রাজনৈতিক ইতিহাসে উদ্দীপকের উক্ত ঘটনাটি অর্থাৎ ১৯০৫ সালের বঙ্গভঙ্গ সুদূরপ্রসারী প্রভাব বিস্তার করেছিল। বঙ্গভঙ্গের ফলে বাংলার হিন্দু ও মুসলমানদের মধ্যে সম্পূর্ণ বিপরীত প্রতিক্রিয়া সৃষ্টি হয়। অনগ্রসর মুসলমানরা মনে করেছিল বঙ্গভঙ্গ হয়ে নতুন প্রদেশ হলে শিক্ষা-দীক্ষা, কর্মসংস্থান, ব্যবসা-বাণিজ্য ইত্যাদি বিভিন্ন ক্ষেত্রে তাদের উন্নয়ন হবে এবং দীর্ঘদিনের অবহেলা ও বঞ্চনার অবসান ঘটবে। অন্যদিকে হিন্দু সম্প্রদায় বঙ্গভঙ্গের ঘটনাকে বাঙালি জাতির বিকাশমান সংহতি ও চেতনার ওপর আঘাত হিসেবে দেখে। পূর্ব বাংলা ও আসাম নামে নতুন প্রদেশ হওয়ায় পূর্ববঙ্গের ঢাকাকে কেন্দ্র করে বিভিন্ন শিল্প প্রতিষ্ঠান, সরকারি অফিস-আদালত, শিক্ষা প্রতিষ্ঠান ইত্যাদি গড়ে ওঠে। তবে পশ্চিম বাংলার সংখ্যাগরিষ্ঠ হিন্দু সম্প্রদায়, বিশেষ করে ধনাঢ্য ভূস্বামীরা বঙ্গভঙ্গের ফলে ক্ষতিগ্রস্ত হয়। দুই সম্প্রদায়ের ওপর বঙ্গভঙ্গের এই বিপরীতধর্মী প্রভাবের ফলে সাম্প্রদায়িক চেতনার বিষবৃক্ষ রোপিত হয়। হিন্দুরা বঙ্গভঙ্গ রদের জন্য তীব্র আন্দোলন শুরু করে। আপাতদৃষ্টিতে, বঙ্গভঙ্গ মুসলিমদের অনুকূলে একটি প্রশাসনিক উদ্যোগ হলেও প্রকৃতপক্ষে এর মাধ্যমে ব্রিটিশদের বড় একটি রাজনৈতিক উদ্দেশ্য বাস্তবায়িত হয়। বঙ্গভঙ্গ ছিল তাদের 'ভাগ কর ও শাসন কর' নামে পরিচিত কূটকৌশলের অংশ। বাংলা প্রদেশকে ভেঙে দেওয়ার মাধ্যমে ব্রিটিশ সরকার কৌশলে কলকাতাকেন্দ্রিক সর্বভারতীয় জাতীয়তাবাদী আন্দোলন নস্যাৎ করার সুযোগ লাভ করে। এছাড়া এর ফলে বাংলা তথা ভারতের রাজনীতিতে উগ্র হিন্দু জাতীয়তাবাদের বিকাশ ঘটে। অন্যদিকে মুসলমানদের মধ্যেও বিচ্ছিন্নতার বোধ ও কট্টরপন্থার জন্ম হয়। এটি বাংলার দীর্ঘদিনের সাম্প্রদায়িক সম্প্রীতির ঐতিহ্যকে ক্ষতিগ্রস্ত করে। পরিশেষে বলা যায়, বঙ্গভঙ্গ বাংলার রাজনীতিতে সাম্প্রদায়িক বিভক্তি উস্কে দেয়। এমনকি বঙ্গভঙ্গ রদের পরেও, রাজনীতি এবং অধিকার আদায়ের প্রশ্নে হিন্দু ও মুসলিম সম্প্রদায়ের মধ্যে সত্যিকারের কোনো ঐক্য আর গড়ে ওঠেনি।"
        }
      ]
    },
    {
      "number": "2",
      "uddipok": "",
      "tag": "CTG.B 25",
      "sub_questions": [
        {
          "label": "ক",
          "question": "মন্ত্রিমিশন পরিকল্পনার নেতৃত্ব দেন কে?",
          "explanation": "স্যার স্ট্যাফোর্ড ক্লিপস মন্ত্রিমিশন পরিকল্পনার নেতৃত্ব দেন।"
        },
        {
          "label": "খ",
          "question": "'ভাগ কর ও শাসন কর' নীতি বলতে কী বোঝ?",
          "explanation": "ভাগ কর ও শাসন কর' নীতি হলো ব্রিটিশ কর্তৃক ভারতীয় উপমহাদেশ শাসন করার একটি রাজনৈতিক কৌশল। ব্রিটিশরা ১৯০ বছর ভারতবর্ষ শাসন করে। এ দীর্ঘ সময়ে তারা এ উপমহাদেশে নানা শোষণ, অত্যাচার-নির্যাতন চালিয়েছে। তারা এক পক্ষকে খুশি করে নিজেদের পক্ষে রেখে শাসনব্যবস্থাকে পাকাপোক্ত করার পরিকল্পনা করেছিল। তাই তারা সুকৌশলে হিন্দু ও মুসলমানদের মধ্যে সাম্প্রদায়িক বৈষম্য সৃষ্টি করে এবং উগ্র ধর্মকেন্দ্রিক সাম্প্রদায়িকতার বীজ ছড়িয়ে দেয়। যার ফলশ্রুতিতে হিন্দু ও মুসলিমরা একে অন্যের শত্রুতে পরিণত হয়। আর এ সুযোগে ব্রিটিশরা তাদের আকাঙ্ক্ষিত 'ভাগ কর ও শাসন কর' নীতিটি কার্যকর করতে তৎপর হয়।"
        },
        {
          "label": "গ",
          "question": "উদ্দীপকে (?) চিহ্নিত স্থানে ব্রিটিশ ভারতের কোন আইনটি প্রতিফলিত",
          "explanation": "জাউদ্দীপকে (?) চিহ্নিত স্থানে ব্রিটিশ ভারতের ১৯৩৫ সালের ভারত শাসন আইন প্রতিফলিত হয়েছে। ব্রিটিশ ভারতের শাসনতান্ত্রিক বিকাশের ইতিহাসে ১৯৩৫ সালের ভারত শাসন আইন ছিল সবচেয়ে দীর্ঘ সংবিধান। ১৯৩৫ সালের ৫ ফেব্রুয়ারি ব্রিটেনের কমন্সসভায় তদানীন্তন ভারত সচিব স্যার স্যামুয়েল হোর একটি বিল উত্থাপন করেন। ২ আগস্ট ব্রিটিশ রাজের সম্মতি লাভের পর বিলটি আইনে পরিণত হয়। এ আইনটি ১৯৩৫ সালের ভারত শাসন আইন নামে পরিচিত। এ আইনে ৪১টি অংশ, ১০টি তালিকা এবং ৩২১টি ধারা ছিল। ১৯৩৫ সালের ভারত শাসন আইনে যুক্তরাষ্ট্র গঠন ও প্রদেশের দ্বৈতশাসন রহিত করে স্বায়ত্তশাসন প্রদানের পরিকল্পনা করা হয়। আলোচ্য আইনটিতে একটি যুক্তরাষ্ট্রীয় আদালত স্থাপনের কথা বলা হয়। এছাড়াও এ আইনে কেন্দ্রে দ্বৈতশাসন প্রবর্তন করা হয়। পাশাপাশি উড়িষ্যা ও সিন্ধু নামে নতুন দুটি প্রদেশ সৃষ্টি করা হয়। উদ্দীপকে (?) চিহ্নিত উল্লেখ করা হয়েছে, যুক্তরাষ্ট্রীয় ব্যবস্থা প্রবর্তন; কেন্দ্রে দ্বৈতশাসন এবং নতুন প্রদেশ সৃষ্টি করা হয়। পূর্বোক্ত আলোচনা অনুযায়ী এগুলো মূলত ১৯৩৫ সালের ভারত শাসন আইনের বৈশিষ্ট্য। সুতরাং বলা যায়, (?) চিহ্নিত স্থানে ভারত শাসন আইন-১৯৩৫ প্রতিফলিত হয়েছে।"
        },
        {
          "label": "ঘ",
          "question": "উক্ত আইনে প্রাদেশিক স্বায়ত্তশাসন কতটুকু কার্যকর হয়েছিল? মূল্যায়ন করো",
          "explanation": "উদ্দীপকে ইঙ্গিতকৃত ১৯৩৫ সালের ভারত শাসন আইনে গৃহীত দ্বৈতশাসন ব্যবস্থা তথা প্রাদেশিক স্বায়ত্তশাসন বিভিন্ন কারণে অকার্যকর হয়ে পড়েছিল। ব্রিটিশ ভারতের শাসনতান্ত্রিক অগ্রগতি ও বিবর্তনের ক্ষেত্রে ১৯৩৫ সালের ভারত শাসন আইন বিশেষ গুরুত্বের দাবিদার। এ আইন প্রকৃতপক্ষে ১৯৩৭সাল থেকে শুরু করে ১৯৪৭ সালের ১৪ আগস্ট অর্থাৎ ভারতবর্ষ বিভক্ত হওয়ার পূর্ব পর্যন্ত কার্যকর ছিল। এ আইন বিভিন্ন মহলে বহুলভাবে সমালোচিত হয়। ১৯৩৫ সালের ভারত শাসন আইনের মাধ্যমে কেন্দ্রে দ্বৈতশাসন প্রবর্তিত হয়। কেন্দ্রীয় সরকারের বিষয়সমূহ সংরক্ষিত এবং হস্তান্তরিত-এ দু'ভাগে বিভক্ত করা হয়। এ আইনে প্রাদেশিক স্বায়ত্তশাসন প্রদান করা হলেও বিভিন্ন কারণে তা যথার্থ ছিল না। তাই স্বায়ত্তশাসনের কার্যকারিতার পথে ঐ কারণগুলো বাধা হয়ে দাঁড়িয়েছিল। ১৯৩৫ সালের ভারত শাসন আইনে গভর্নরগণ ছিলেন প্রকৃত শাসক। তারা ব্রিটিশ রাজা বা রানি কর্তৃক নিযুক্ত হতেন এবং সীমাহীন ক্ষমতা লাভকরতেন। তাদের এই ক্ষমতা এবং তার অপব্যবহার প্রাদেশিক স্বায়ত্তশাসনের মৌলিক ধারণার সাথে অসংগতিপূর্ণ ছিল। গভর্নর জেনারেলেরও ছিল অপ্রতিহত ক্ষমতা। এই ক্ষমতা-স্বায়ত্তশাসনের মৌলিক নীতিকে খর্ব করেছিল। এছাড়া প্রাদেশিক আইনসভার সীমাবদ্ধতা, যুগ্ম তালিকার ক্ষেত্রে কেন্দ্রের প্রাধান্য, আমলা ও বিভাগীয় কর্মকর্তাদের দৌরাত্ম্য, | গভর্নরের নিয়ন্ত্রণাধীন আইন-শৃঙ্খলা রক্ষাকারী বিভাগ, প্রাদেশিক বিষয়ে বহিঃশক্তির নিয়ন্ত্রণ ইত্যাদি বিষয় দ্বৈতশাসন তথা প্রাদেশিক স্বায়ত্তশাসনের পথ বন্ধ করে দিয়েছিল। ফলে ১৯৩৫ সালের ভারত শাসন আইনের মাধ্যমে যে যুক্তরাষ্ট্রীয় ব্যবস্থার পরিকল্পনা করা হয়েছিল তা কোনোদিনই কার্যকর হয়নি। পরিশেষে বলা যায়, ১৯৩৫ সালের ভারত শাসন আইনের দ্বারা ব্রিটিশ ভারতের দ্বৈতশাসন ব্যবস্থায় প্রাদেশিক প্রশাসনে আনুষ্ঠানিকভাবে স্বায়ত্তশাসন প্রতিষ্ঠা করা হলেও এটি কোনো প্রকৃত এবং পূর্ণাক্তা ব্যবস্থা ছিল না। মূলত এ শাসনব্যবস্থা ছিল একটা আড়ম্বরপূর্ণ প্রহসনমাত্র।"
        }
      ]
    },
    {
      "number": "3",
      "uddipok": "ব্রিটিশ ভারতের একজন রাজনীতিবিদ তাঁর দলের বার্ষিক অধিবেশনে নিজ সম্প্রদায়ের স্বার্থ রক্ষা ও আত্মনিয়ন্ত্রণের অধিকার প্রতিষ্ঠার জন্য পৃথক রাষ্ট্রের সম্বলিত একটি ঐতিহাসিক প্রস্তাব উত্থাপন করেন। পরবর্তীতে এই প্রস্তাবের ভিত্তিতে ব্রিটিশ ভারতে দুটি স্বাধীন রাষ্ট্রের অভ্যুদয় ঘটে।",
      "tag": "CTG.B 25",
      "sub_questions": [
        {
          "label": "ক",
          "question": "কাকে 'মজলুম জননেতা' বলা হয়?",
          "explanation": "মওলানা আবদুল হামিদ খান ভাসানীকে মজলুম জননেতা বলা হয়।"
        },
        {
          "label": "খ",
          "question": "বারাসাত বিদ্রোহ কী?",
          "explanation": "শহিদ তিতুমীর কৃষকদের নিয়ে ১৮২৫ সালে ব্রিটিশ সরকারের বিরুদ্ধে যে বিদ্রোহ করেছিলেন তা-ই ইতিহাসে বারাসাত বিদ্রোহ নামে পরিচিত। তিতুমীরের কৃষক আন্দোলন ছিল অত্যাচারী নীলকর বণিক এবং স্থানীয় জমিদারদের বিরুদ্ধে। তিনি ইংরেজ সরকারের নিকট বহুবার এ বিষয়ে নালিশ দেন। কিন্তু কোনো সুরাহা না পেয়ে ১৮২৫ সালে ৮৩ হাজার কৃষক সেনাকে নিয়ে ব্রিটিশ সরকারের বিরুদ্ধে বিদ্রোহ ঘোষণা করেন। তিনি ঘোষণা করেন, \"তিতুমীর এখন এ দেশের নবাব। দেশের সকল প্রজাই স্বাধীন। কৃষকরাই এ দেশের জমির মালিক। আমরা ইস্ট ইন্ডিয়া কোম্পানির শাসন মানি না।\" তিতুমীরের এ বিদ্রোহ ইতিহাসে 'বারাসাত বিদ্রোহ' নামে পরিচিত।"
        },
        {
          "label": "গ",
          "question": "উদ্দীপকে বর্ণিত প্রস্তাবের সাথে তোমার পঠিত কোন প্রস্তাবের সাদৃশ্য রয়েছে? ব্যাখ্যা করো। ৩",
          "explanation": "ব্রিটিশ শাসনের অবসানে উক্ত প্রস্তাবটির অর্থাৎ লাহোরের প্রস্তাবের গুরুত্ব অপরিসীম। ১৯৪০ সালের লাহোর প্রস্তাব ব্রিটিশ ভারতের শাসনতান্ত্রিক ইতিহাস ও এ অধঞ্চলের মুসলমানদের একটি পৃথক আবাসভূমির দাবি উত্থাপনের ক্ষেত্রে উল্লেখযোগ্য ঘটনা। ঐতিহাসিক 'লাহোর প্রস্তাব'কে পরবর্তীকালে 'পাকিস্তান প্রস্তাব' নামে অভিহিত হয়। মোহাম্মদ আলী জিন্নাহর দেওয়া দ্বি-জাতি তত্ত্ব ও তার দল মুসলিম লীগের লাহোর প্রস্তাবের ভিত্তিতেই ভারতের মুসলমানরা জাতীয়তাবাদী চেতনায় উজ্জীবিত হয় এবং নিজস্ব আবাসভূমি পাকিস্তান অর্জনে ব্রতী হয়। তখনকার অধিকাংশ মুসলিম নেতা ও সাধারণ মানুষের মধ্যে পাকিস্তান প্রতিষ্ঠার দাবি জনপ্রিয়তা লাভ করে। অন্যদিকে ব্রিটিশ সরকার উভয় সম্প্রদায়ের মন রক্ষায় সচেষ্ট থাকলেও এক পর্যায়ে তারা বুঝে যায় যে, সংখ্যাগরিষ্ঠ মুসলমানের দাবি উপেক্ষা করার আর উপায় নেই। পাকিস্তান আন্দোলন শুরু হওয়ার পর থেকে ভারতে হিন্দু-মুসলমান সাম্প্রদায়িক উত্তেজনা বাড়তে থাকে। বিভিন্ন স্থানে দাঙ্গা হতে থাকে। এতে করে একসময় কংগ্রেস দলও বাস্তবতা বুঝে লাহোর তথা পাকিস্তান প্রস্তাব মেনে নেয়। এর ফলে ১৯৪৭ সালের ১৪ আগস্ট পাকিস্তান এবং ১৫ আগস্ট ভারত নামক রাষ্ট্রের জন্ম হয়। উপরের আলোচনার পরিপ্রেক্ষিতে বলা যায়, ভারতীয় উপমহাদেশে ব্রিটিশ শাসনের অবসান হয়েছে মূলত লাহোর প্রস্তাবের ভিত্তিতে।"
        },
        {
          "label": "ঘ",
          "question": "ব্রিটিশ শাসনের অবসানে উক্ত প্রস্তাবের গুরুত্ব পর্যালোচনা করো।",
          "explanation": "ব্রিটিশ শাসনের অবসানে উক্ত প্রস্তাবটির অর্থাৎ লাহোরের প্রস্তাবের গুরুত্ব অপরিসীম। ১৯৪০ সালের লাহোর প্রস্তাব ব্রিটিশ ভারতের শাসনতান্ত্রিক ইতিহাস ও এ অধঞ্চলের মুসলমানদের একটি পৃথক আবাসভূমির দাবি উত্থাপনের ক্ষেত্রে উল্লেখযোগ্য ঘটনা। ঐতিহাসিক 'লাহোর প্রস্তাব'কে পরবর্তীকালে 'পাকিস্তান প্রস্তাব' নামে অভিহিত হয়। মোহাম্মদ আলী জিন্নাহর দেওয়া দ্বি-জাতি তত্ত্ব ও তার দল মুসলিম লীগের লাহোর প্রস্তাবের ভিত্তিতেই ভারতের মুসলমানরা জাতীয়তাবাদী চেতনায় উজ্জীবিত হয় এবং নিজস্ব আবাসভূমি পাকিস্তান অর্জনে ব্রতী হয়। তখনকার অধিকাংশ মুসলিম নেতা ও সাধারণ মানুষের মধ্যে পাকিস্তান প্রতিষ্ঠার দাবি জনপ্রিয়তা লাভ করে। অন্যদিকে ব্রিটিশ সরকার উভয় সম্প্রদায়ের মন রক্ষায় সচেষ্ট থাকলেও এক পর্যায়ে তারা বুঝে যায় যে, সংখ্যাগরিষ্ঠ মুসলমানের দাবি উপেক্ষা করার আর উপায় নেই। পাকিস্তান আন্দোলন শুরু হওয়ার পর থেকে ভারতে হিন্দু-মুসলমান সাম্প্রদায়িক উত্তেজনা বাড়তে থাকে। বিভিন্ন স্থানে দাঙ্গা হতে থাকে। এতে করে একসময় কংগ্রেস দলও বাস্তবতা বুঝে লাহোর তথা পাকিস্তান প্রস্তাব মেনে নেয়। এর ফলে ১৯৪৭ সালের ১৪ আগস্ট পাকিস্তান এবং ১৫ আগস্ট ভারত নামক রাষ্ট্রের জন্ম হয়। উপরের আলোচনার পরিপ্রেক্ষিতে বলা যায়, ভারতীয় উপমহাদেশে ব্রিটিশ শাসনের অবসান হয়েছে মূলত লাহোর প্রস্তাবের ভিত্তিতে।"
        }
      ]
    },
    {
      "number": "4",
      "uddipok": "",
      "tag": "CTG.B 25",
      "sub_questions": [
        {
          "label": "ক",
          "question": "১৯৭২ সালে খসড়া সংবিধান প্রণয়ন কমিটির প্রধান কে ছিলেন?",
          "explanation": "১৯৭২ সালে খসড়া সংবিধান প্রণয়ন কমিটির প্রধান ছিলেন ড. কামাল হোসেন।"
        },
        {
          "label": "খ",
          "question": "বাংলাদেশ সংবিধানের সংশোধন পদ্ধতি কীরূপ? ব্যাখ্যা করো।",
          "explanation": "বাংলাদেশের সংবিধান একটি লিখিত ও দুষ্পরিবর্তনীয় সংবিধান। দুষ্পরিবর্তনীয় সংবিধানের কোনো ধারা সহজে পরিবর্তন বা সংশোধন করা যায় না। এক্ষেত্রে জটিল পদ্ধতির আশ্রয় নিতে হয়। প্রয়োজন হয় বিশেষ সংখ্যাগরিষ্ঠতা, সম্মেলন ও ভোটাভুটির। বাংলাদেশের সংবিধানও দুষ্পরিবর্তনীয়। কারণ, এর কোনো বিধান সংযোজন, পরিবর্তন বা সংশোধন করতে জাতীয় সংসদের মোট সংখ্যার দুই-তৃতীয়াংশ সদস্যের সম্মতির প্রয়োজন হয়।"
        },
        {
          "label": "গ",
          "question": "উদ্দীপকে 'ক' কলামে বাংলাদেশ সংবিধানে কোনদিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকে 'ক' কলামে বাংলাদেশ সংবিধানের মৌলিক অধিকারের নিশ্চয়তার দিকটি প্রতিফলিত হয়েছে। মানুষের সুস্থ, সুন্দর ও স্বাভাবিক জীবনযাপন এবং ব্যক্তিত্ব ও মেধা বিকাশের জন্য যে সকল অধিকার রাষ্ট্র কর্তৃক বলবৎ করা হয়, সেগুলোই মৌলিক অধিকার বলে স্বীকৃত। সংবিধানে মৌলিক অধিকারসমূহের অন্তর্ভুক্তির গুরুত্ব অপরিসীম। এর ফলে নাগরিকদের জীবনে সকল প্রকার অনিশ্চয়তা হ্রাস পায় এবং সরকারের স্বৈরাচারী মানসিকতা রোধ করা সম্ভব হয়। মৌলিক অধিকার লঙ্ঘিত হলে জনগণ আইনের আশ্রয় লাভ করতে পারে। আবার এর ফলে নাগরিকগণও রাষ্ট্রের প্রতি নিজেদের কর্তব্য ও দায়িত্ব পালনে উৎসাহ বোধ করে। বাংলাদেশ সংবিধানের ২৬ থেকে ৪৭(ক) নম্বর অনুচ্ছেদ পর্যন্ত অর্থাৎ তৃতীয় ভাগে মৌলিক অধিকারের সুস্পষ্ট ব্যাখ্যা দেওয়া হয়েছে। এর পাশাপাশি মৌলিক অধিকার বলবৎ করার লক্ষ্যে ২৬ নম্বর অনুচ্ছেদে মৌলিক অধিকারের সাথে অসামঞ্জস্যপূর্ণ অন্যান্য আইন বাতিল করা হয়েছে। আইনের দৃষ্টিতে সমতা, ধর্ম প্রভৃতি কারণে বৈষম্যহীনতা, সরকারি নিয়োগে সমতা, জীবন ও ব্যক্তিস্বাধীনতা রক্ষার অধিকার, চলাফেলার স্বাধীনতা, সংগঠনের স্বাধীনতা, সম্পত্তির অধিকার, চিন্তা ও বিবেকের স্বাধীনতা এবং বাকস্বাধীনতা বাংলাদেশ সংবিধানে সন্নিবেশিত কয়েকটি মৌলিক অধিকার। উদ্দীপকে 'ক' কলামে বর্ণিত হয়েছে, আইনের দৃষ্টিতে সমতা, সরকারি নিয়োগলাভে সমতা এবং চলাফেরার স্বাধীনতা। এগুলো মৌলিক অধিকার হিসেবে বাংলাদেশ সংবিধানে সংযোজিত হয়েছে। সুতরাং বলা যায়, উদ্দীপকে 'ক' কলামে বাংলাদেশ সংবিধানের মৌলিক অধিকারের দিকটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে 'খ' কলামে প্রদত্ত বৈশিষ্ট্যসমূহের সাথে বাংলাদেশ সংবিধানের পার্থক্য নিরূপণ করো। 8",
          "explanation": "উদ্দীপকে 'খ' কলামে প্রদত্ত বৈশিষ্ট্যসমূহের সাথে বাংলাদেশ সংবিধানের বৈসাদৃশ্য বিদ্যমান। 'খ' কলামে রাষ্ট্রপতি শাসিত সরকারব্যবস্থা বিদ্যমান। যেখানে রাষ্ট্রপতি একইসাথে সরকারপ্রধান ও রাষ্ট্রপ্রধান। তিনি আস্থাভাজন ব্যক্তিদের মন্ত্রিসভায় নিয়োগ দেন, যারা আইনসভার নিকট নয়; তার নিকট জবাবদিহি করবে। অপরদিকে বাংলাদেশে ১৯৭২ সালের সংবিধানে সংসদীয় সরকার পদ্ধতি বা মন্ত্রিপরিষদ শাসিত সরকারব্যবস্থা প্রবর্তন করা হয়েছে। এক্ষেত্রে প্রধানমন্ত্রীর নেতৃত্বাধীন মন্ত্রিপরিষদ হবে শাসনকাজ পরিচালনার মূল চালিকাশক্তি। এর মাধ্যমে জাতীয় সংসদকে সার্বভৌম ক্ষমতা প্রদান করা হয় এবং মন্ত্রিসভার সদস্যগণ একক ও যৌথভাবে জাতীয় সংসদের নিকট দায়ী থাকেন। 'খ' কলামে দ্বিকক্ষবিশিষ্ট আইনসভার কথা বলা হয়েছে। দ্বিকক্ষ বিশিষ্ট আইন সভা নিম্নকক্ষ ও উচ্চকক্ষে বিভক্ত থাকে। যেমন- ব্রিটেনের পার্লামেন্ট হাউস অব কমন্স ও হাউস অব লর্ডস-এ বিভক্ত। অন্যদিকে ১৯৭২ সালে প্রণীত বাংলাদেশ সংবিধানে এককক্ষবিশিষ্ট আইনসভার বিধান রাখা হয়েছে। আইনসভার নাম হবে জাতীয় সংসদ। আর এ এককক্ষবিশিষ্ট আইনসভার সদস্যসংখ্যা হবে ৩১৫। ৩০০ জন সরাসরি নির্বাচিত জনপ্রতিনিধি এবং বাকি ১৫ জন হবেন নারী সদস্য। উক্ত সংবিধানে নারীদের জন্য জাতীয় সংসদের ১৫টি আসন ১০ বছরের জন্য সংরক্ষিত রাখা হয়েছিল। বর্তমানে সদস্য সংখ্যা বেড়ে হয়েছে ৩৫০, যার মধ্যে সংরক্ষিত নারী সদস্য ৫০। ২০১৮ সালে সংবিধানের সপ্তদশ সংশোধনীর মাধ্যমে ৫০টি সংরক্ষিত নারী আসন ২৫ বছরের জন্য সংরক্ষিত রাখা হয়েছে। আবার উদ্দীপকে 'খ' কলামে সম্পত্তির দুই ধরনের মালিকানার কথা বলা হয়েছে। আর বাংলাদেশের সংবিধানে তিন ধরনের মালিকানার কথা বলা হয়েছে। যথা- ১. রাষ্ট্রীয়, ২. সমবায় ও ৩. ব্যক্তিগত মালিকানা। তবে সমবায় ও ব্যক্তিগত মালিকান রাষ্ট্রীয় নিয়ন্ত্রণাধীনে ভোগ করতে হবে। উপরিউক্ত আলোচনা শেষে বলা যায়, 'খ' কলামে বর্ণিত সংবিধানের বৈশিষ্ট্যের সাথে বাংলাদেশ সংবিধানের পার্থক্য স্পষ্টত দৃশ্যমান।"
        }
      ]
    },
    {
      "number": "5",
      "uddipok": "উপনিবেশিক শক্তি হতে স্বাধীনতা প্রাপ্ত একটি রাষ্ট্রে সংখ্যাগরিষ্ঠ জনগণের ভাষাকে বাদ দিয়ে মাত্র ৩.২৭% লোকের ভাষাকে রাষ্ট্রভাষা করার উদ্যোগ নেয়। এ উদ্যোগ সংখ্যাগরিষ্ঠ অংশ প্রত্যাখান করে এবং এই সিদ্ধান্তের বিরোধিতা করে আন্দোলন শুরু করে।",
      "tag": "CTG.B 25",
      "sub_questions": [
        {
          "label": "ক",
          "question": "পাকিস্তানের প্রথম গভর্নর জেনারেল কে ছিলেন?",
          "explanation": "পাকিস্তানের প্রথম গর্ভনর জেনারেল ছিলেন মোহাম্মদ আলী জিন্নাহ।"
        },
        {
          "label": "খ",
          "question": "মোহামেডান লিটারারি সোসাইটি কেন গঠন করা হয়? ব্যাখ্যা করো।",
          "explanation": "ভারতীয় মুসলমানদের আধুনিক শিক্ষায় শিক্ষিত করার লক্ষ্যে মোহামেডান লিটারারি সোসাইটি প্রতষ্ঠিা করা হয়। নওয়াব আবদুল লতিফ ১৮৬৩ সালে মোহামেডান লিটারারি সোসাইটি প্রতিষ্ঠা করেন। ব্রিটিশ শাসনামলে মুসলমান সম্প্রদায় সকল ক্ষেত্রে হিন্দু সম্প্রদায় থেকে পিছিয়ে পড়ে। এজন্য নওয়াব আবদুল লতিফ মুসলমানদের আত্মবিশ্বাস ফিরিয়ে আনা, আধুনিক শিক্ষা প্রবর্তন ও বুদ্ধিবৃত্তিক আলোচনার দ্বারা সমাজ উন্নয়নের নতুন ধারার প্রবর্তন এবং শাসক-শাসিতের মধ্যে এক নির্ভরশীল সেতু স্থাপনের লক্ষ্যে এ সংগঠন প্রতিষ্ঠা করেন। এটি ইংরেজি ভাষা ও পাশ্চাত্য জ্ঞানচর্চায় মুসলমানদের সম্পৃক্ত করে। সমাজ সংস্কার ও বুদ্ধিবৃত্তিক চেতনায় আলোচনায় সংগঠনটি অগ্রণী ভূমিকা পালন করে। ফলে এটি মুসলিম নবজাগরণের অন্যতম পথিকৃৎ হিসেবে বিবেচিত হয়।."
        },
        {
          "label": "গ",
          "question": "উদ্দীপকের সাথে তোমার পঠিত কোন আন্দোলনের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে আমার পঠিত ভাষা আন্দোলনের মিল রয়েছে। ১৯৪৭ সালে পাকিস্তান সৃষ্টির পর থেকেই দেশটির রাষ্ট্রভাষা কী হবে তা নিয়ে মতবিরোধ শুরু হয়। পাকিস্তানের মোট জনগোষ্ঠীর ৫৬ শতাংশ মানুষের মুখের ভাষাকে বাদ দিয়ে পাকিস্তানি শাসকগোষ্ঠী ৫ম স্থানীয় ভাষা উর্দুকে রাষ্ট্রভাষা করার সিদ্ধান্ত গ্রহণ করে। মোহাম্মদ আলী জিন্নাহ এবং খাজা নাজিমউদ্দীন উর্দুকে পাকিস্তানের একমাত্র রাষ্ট্রভাষা করার ঘোষণা দেন। পূর্ব পাকিস্তানের ছাত্র ও তরুণসমাজ এ ঘোষণার প্রতিবাদ জানায় এবং তীব্র আন্দোলন গড়ে তোলে। ১৯৫২ সালের ২১ ফেব্রুয়ারি তারা পূর্ব পাকিস্তানব্যাপী রাষ্ট্রভাষা দিবস পালনের ঘোষণা দেয়। এ কর্মসূচিকে বানচাল করার জন্য শাসকগোষ্ঠী ১৪৪ ধারা জারি করে। কিন্তু ঢাকায় ছাত্র-জনতা ১৪৪ ধারা ভঙ্গ করে মিছিল বের করে। মিছিলে পুলিশ গুলি করলে শহিদ হন সালাম, বরকত, জব্বার, রফিকসহ আরো অনেকে। ফলে ভাষা আন্দোলন আরো বেগবান হয়। এ আন্দোলনের ফলশ্রুতিতে পাকিস্তান সরকার বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে বলা হয়েছে, উপনিবেশিক শক্তি হতে স্বাধীনতাপ্রাপ্ত একটি রাষ্ট্রে সংখ্যাগরিষ্ঠ জনগণের ভাষাকে বাদ দিয়ে মাত্র ৩.২৭% লোকের ভাষাকে রাষ্ট্রভাষা করার উদ্যোগ নেয়। সংখ্যাগরিষ্ঠ অংশ এ উদ্যোগ প্রত্যাখ্যান করে এবং সিদ্ধান্তের বিরোধিতা করে আন্দোলন শুরু করে। এখানে ১৯৫২ সালের ভাষা আন্দোলন প্রতিফলিত হয়েছে। কেননা; একইভাবে পাকিস্তানের সংখ্যাগরিষ্ঠের ভাষা বাংলাকে উপেক্ষা করে উর্দুকে রাষ্ট্রভাষা করতে চাইলে পূর্ব পাকিস্তানের জনগণ তীব্র বিরোধিতা এবং আন্দোলন শুরু করে। সুতরাং এটি স্পষ্ট যে, উদ্দীপকে ১৯৫২ সালের ভাষা আন্দোলন চিত্রিত হয়েছে।"
        },
        {
          "label": "ঘ",
          "question": "স্বাধীন বাংলাদেশের অভ্যুদয়ের উক্ত আন্দোলনের তাৎপর্য বিশ্লেষণ করো।",
          "explanation": "স্বাধীন বাংলাদেশের অভ্যুদয়ে উক্ত আন্দোলন তথা ভাষা আন্দোলনের গুরুত্ব অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণ-আন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবস্থ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে বলা যায়, ভাষা আন্দোলনের চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "6",
      "uddipok": "সদ্য স্বাধীনতা প্রাপ্ত একটি রাষ্ট্রের ক্ষমতাসীন গোষ্ঠী দেশটির অপর অংশে বসবাসকারী জনগণের সাথে বিমাতাসুলভ আচরণ করে শোষণ ও শাসন করতে থাকে। ফলে ঐ অংশের জনগণ সরকারের উপর বিক্ষুব্ধ হয়ে ওঠে। ফলশ্রুতিতে স্বাধীনতার পর অনুষ্ঠিত ১ম আঞ্চলিক নির্বাচনে ক্ষমতাসীন দলটির ভরাডুবি ঘটে",
      "tag": "CTG.B 25",
      "sub_questions": [
        {
          "label": "ক",
          "question": "পাকিস্তানের ১ম সংবিধান প্রণীত হয় কত সালে?",
          "explanation": "পাকিস্তানের ১ম সংবিধান প্রণীত হয় ১৯৫৬ সালে।"
        },
        {
          "label": "খ",
          "question": "১৯৭২ সালে গণপরিষদ কীভাবে গঠিত হয়? ব্যাখ্যা করো।",
          "explanation": "স্বাধীন বাংলাদেশের সংবিধান প্রণয়নের উদ্দেশ্যে ১৯৭২ সালে গণপরিষদ গঠন করা হয়। সদ্য স্বাধীনতাপ্রাপ্ত বাংলাদেশের জনগণের আশা-আকাঙ্ক্ষা পূরণের লক্ষ্যে তৎকালীন রাষ্ট্রপতি শেখ মুজিবুর রহমান ১৯৭২ সালের ২৩ মার্চ 'বাংলাদেশ গণপরিষদ আদেশ' জারি করেন। তিনি ঘোষণা করেন যে, এ আদেশ ১৯৭১ সালের ২৬ মার্চ থেকে কার্যকর হবে। ১৯৭০ সালের সাধারণ নির্বাচন নির্বাচিত জাতীয় পরিষদের ১৬৯ জন এবং প্রাদেশিক পরিষদের ৩০০ জন সদস্য, সর্বমোট ৪৬৯ জন সদস্যের মধ্য থেকে ৪০৩ জন সদস্য নিয়ে গণপরিষদ গঠিত হয়। এর মধ্যে ৪০০ জন ছিলেন আওয়ামী লীগ, একজন ন্যাপ (মোজাফফর) এবং অন্য ২ জন ছিলেন স্বতন্ত্র।"
        },
        {
          "label": "গ",
          "question": "উদ্দীপকে বর্ণিত নির্বাচনের সাথে তোমার পঠিত কোন নির্বাচনের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত নির্বাচনের সাথে আমার পঠিত ১৯৫৪ সালের পূর্ব পাকিস্তানের প্রাদেশিক নির্বাচনের সাদৃশ্য রয়েছে। ১৯৫৪ সালের নির্বাচনকালীন পূর্ব বাংলার রাজনৈতিক দলগুলোর মধ্যে মুসলিম লীগ ছিল পুরাতন ও বড় দল। তখন পূর্ব বাংলার প্রাদেশিক সরকার পরিচালনাও করত মুসলিম লীগ। সে সময় মুসলিম লীগের বিমাতাসুলভ শাসনে বাঙালি জনগণের মধ্যে প্রচন্ড জন-অসন্তোষ বৃদ্ধি পায়। ১৯৫৪ সালের নির্বাচনে সদ্য প্রতিষ্ঠিত রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা নেয়। এরই প্রেক্ষিতে মওলানা ভাসানীর নেতৃত্বাধীন আওয়ামী মুসলিম লীগ, শেরে বাংলা এ. কে. ফজলুল হকের কৃষক শ্রমিক পাটি, মাওলানা আতাহার আলীর নেজাম-ই-ইসলামি পার্টি, হাজী দানেশের বামপন্থি গণতন্ত্রী দল এবং খেলাফত-ই-রাব্বানীর সমন্বয়ে যুক্তফ্রন্ট গঠিত হয়। নির্বাচনে যুক্তফ্রন্টের প্রতীক ছিল 'নৌকা'। পূর্ব বাংলার গণমানুষের আশা-আকাঙ্ক্ষাকে সামনে রেখে যুক্তফ্রন্ট ২১ দফা নির্বাচনি ইশতেহার ঘোষণা করে। ১৯৫৪ সালের নির্বাচন পূর্ব 'বাংলার মুক্তিসংগ্রামের ইতিহাসে অত্যন্ত গুরুত্বপূর্ণ একটি অধ্যায়। পাকিস্তানি শোষণের বিরুদ্ধে এ নির্বাচন ছিল পূর্ব বাংলার মানুষের এক 'ব্যালট বিপ্লব'। এ নির্বাচনে ক্ষমতাসীন মুসলিম লীগের শোচনীয় পরাজয় ঘটে। উদ্দীপকে বলা হয়েছে যে, সদ্য স্বাধীনতাপ্রাপ্ত একটি রাষ্ট্রের ক্ষমতাসীন গোষ্ঠী দেশটির অপর অংশে বসবাসকারী জনগণের সাথে বিমাতাসুলভআচরণ করে শোষণ ও শাসন করতে থাকে। ফলে ঐ অংশের জনগণ সরকারের ওপর বিক্ষুদ্ধ হয়ে ওঠে। যার ফলে' স্বাধীনতার পর অনুষ্ঠিত ১ম আঞ্চলিক নির্বাচনে ক্ষমতাসীন দলের ভরাডুবি ঘটে। উদ্দীপকের এ ঘটনাটি যুক্তফ্রন্ট বা ১৯৫৪ সালের প্রাদেশিক নির্বাচনের সাথে সাদৃশ্যপূর্ণ। কেননা, ১৯৪৭ সালের স্বাধীনতার পর মুসলিম লীগও পূর্ব পাকিস্তানের প্রতি এরূপ আচরণ করে। যে কারণে-১৯৫৪ সালের প্রাদেশিক নির্বাচনে মুসলিম লীগের শোচনীয় পরাজয় ঘটে।"
        },
        {
          "label": "ঘ",
          "question": "উক্ত নির্বাচনে ক্ষমতাসীন দলটির ভরাডুবির কারণ বিশ্লেষণ করো।",
          "explanation": "উক্ত নির্বাচন তথা ১৯৫৪ সালের প্রাদেশিক নির্বাচনে ক্ষমতাসীন দল মুসলিম লীগের ভরাডুবির বেশকিছু কারণ রয়েছে। ১৯৫৪ সালের প্রাদেশিক পরিষদ নির্বাচনে ক্ষমতাসীন মুসলিম লীগের চরম পরাজয় হয়। মুসলিম লীগ সরকার উচ্চপদস্থ কর্মচারীদের যোগসজশে সমগ্র দেশকে বিভিন্ন পন্থায় দুর্নীতি, স্বজনপ্রীতি, অবিচার ও চরিত্রহীনতার অতল তলে নিমজ্জিত করেছিল। দুর্নীতিবাজ ও ক্ষমতাসীনদের ঘনিষ্ঠ লোকরা ফুলেফেঁপে উঠলেও দেশের সিংহভাগ সাধারণ মানুষের আর্থিক অবস্থা ছিল দীনহীন। এ কারণে সর্বত্র অসন্তোষ পুঞ্জীভূত হতে শুরু করে। এরই বহিঃপ্রকাশ ছিল ১৯৫৪ সালের সাধারণ নির্বাচনে মুসলিম লীগ শাসকগোষ্ঠীর ভরাডুবি। আবার, ১৯৫২ সালের ভাষা আন্দোলনের ফলে পূর্ব পাকিস্তানের জনগণ বুঝতে পেরেছিল যে, মুসলিম লীগের দ্বারা বাঙালির স্বার্থরক্ষা করা সম্ভব নয়। বাঙালি জনগোষ্ঠী উপলব্ধি করেছিল যে, মুসলিম লীগকে পরাজিত করে বাঙালির স্বার্থ সচেতন কোনো রাজনৈতিক দল ক্ষমতায় এলেই কেবল পূর্ব বাংলার অধিকার আদায় করা যাবে। আর এ কারণেই ১৯৫৪ সালের নির্বাচনে পূর্ব বাংলার জনসাধারণ মুসলিম লীগের ওপর থেকে সমর্থন প্রত্যাহার করে যুক্তফ্রন্টকে নজিরবিহীন সমর্থন দেয়। মুসলিম লীগের ভরাডুবির পেছনে প্রধান কারণ ছিল যুক্তফ্রন্ট। যুক্তফ্রন্টের ২১ দফা কর্মসূচিতে বাংলার জনগণর আশা-আকাঙ্ক্ষার প্রতিফলন ঘটেছিল। অন্যদিকে গণবিচ্ছিন্ন হয়ে পড়া মুসলিম লীগের নির্বাচনি কর্মসূচি ছিল অস্পষ্ট ও গোঁজামিলে ভরা। এ কারণে স্বাভাবিকভাবেই মানুষ মুসলিম লীগকে প্রত্যাখ্যান করে যুক্তফ্রন্টকে বেছে নিয়েছিল। পাশাপাশি সংবিধান প্রণয়নে ব্যর্থ হওয়া ছিল মুসলিম লীগের পরাজয়ের অন্যতম কারণ। ১৯৪৭ সালে স্বাধীনতা অর্জনের তিন বছরের মধ্যে ভারত সংবিধান প্রণয়ন করে। অথচ পাকিস্তানের গণপরিষদের একচ্ছত্র আধিপত্য থাকা সত্ত্বেও মুসলিম লীগ সরকার দেশকে একটি সংবিধান দিতে ব্যর্থ হয়। তার ওপর তারা গণপরিষদকে ব্যবহার করে সকল প্রকার গণতান্ত্রিক বিধি-বিধান বাতিল করা শুরু করে। যেমন- ১৯৪৮ সালে মুসলিম লীগ সরকারের অর্থমন্ত্রী হামিদুল হক চৌধুরী আইন অনুসারে ছয় মাসের মধ্যে আইনসভার সদস্য নির্বাচিত হতে ব্যর্থ হলে ছয় মাসের মেয়াদকে দশ মাসে বৃদ্ধি করা হয়। সংবিধান প্রণয়নে ব্যর্থতা এবং গণপরিষদকে যথেচ্ছ ব্যবহারের ফলে মুসলিম লীগ মানুষের কাছে একটি ব্যর্থ রাজনৈতিক দল হিসেবে প্রতীয়মান হয়। উপরিউক্ত আলোচনা শেষে বলা যায়, একক কোনো কারণে নয় বরং দীর্ঘদিনের অপশাসন ও শাসনকার্যে ব্যর্থতার ফলে ১৯৫৪ সালের প্রাদেশিক নির্বাচনে মুসলিম লীগের পরাজয় ঘটে।"
        }
      ]
    },
    {
      "number": "7",
      "uddipok": "জনাব 'ক' প্রথম জীবনে আইনজীবী হিসেবে কর্মজীবন শুরু করলেও পরবর্তীতে রাজনীতিতে যোগ দেন। তিনি অত্যন্ত উদ্বেগের সাথে লক্ষ করেন যে, গ্রামের দরিদ্র কৃষকগণ মহাজনদের কাছ থেকে চড়া সুদে ঋণ নিয়ে সর্বস্বান্ত হচ্ছে। পরবর্তীতে জনপ্রতিনিধি হয়ে তিনি কৃষকদের রক্ষায় বিভিন্ন পদক্ষেপ গ্রহণ করেন।",
      "tag": "CTG.B 25",
      "sub_questions": [
        {
          "label": "ক",
          "question": "কাকে 'বাংলার সৈয়দ আহমদ' বলা হয়?",
          "explanation": "নওয়াব আবদুল লতিফকে বাংলার সৈয়দ আহমদ বলা হয়।"
        },
        {
          "label": "খ",
          "question": "ফরায়েজি আন্দোলন বলতে কী বোঝ?",
          "explanation": "উদ্দীপকে বর্ণিত জনাব 'ক'-এর সাথে আমার পঠিত রাজনীতিবিদ শেরে বাংলা এ. কে. ফজলুল হকের সাদৃশ্য রয়েছে। শেরে বাংলা এ. কে. ফজলুল হক ছিলেন বাংলার রাজনৈতিক ইতিহাসে একজন মেধাবী, ব্যক্তিত্ববান, বাস্তব দূরদৃষ্টিসম্পন্ন জাতীয়তাবাদী নেতা। তিনি ১৯০০ সালে বিখ্যাত আইনজীবী স্যার আশুতোষ মুখোপাধ্যায়ের জুনিয়র হিসেবে কলকাতা হাইকোর্ট আইন ব্যবসা শুরু করেন। পরবর্তীতে ১৯১১ সালে তিনি সক্রিয়ভাবে রাজনীতিতে প্রবেশ করেন এবং ১৯১৩ সালে বঙ্গীয় প্রাদেশিক আইনসভা ও সর্বভারতীয় আইন পরিষদের সদস্য নির্বাচিত হন। একজন বাঙালি হিসেবে শেরে বাংলা এ. কে. ফজলুল হক বাংলার কৃষক সমাজের মুক্তির দিশারি হিসেবে আবির্ভূত হন। তিনি ছিলেন কৃষক দরদি নেতা। তিনি ১৯৩৭ সালে মুখ্যমন্ত্রীর দায়িত্ব নেওয়ার পর ঋণ সালিশি বোর্ড গঠন করেন। কৃষকের অধিকার আদায়ে বলিষ্ঠ ভূমিকা রাখেন। ১৯৩৮ সালে তিনি কৃষকদের সুবিধার্থে প্রজাস্বত্ব আইন পাস করেন। ১৯৪০ সালে তিনি মহাজনি আইন পাস করেন। শেরে বাংলা এ. কে. ফজলুল হক দরিদ্র ও কৃষক প্রজাদের সুদখোর মহাজন ও জমিদারদের কবল থেকে রক্ষা করেন। ফলে কৃষকদের সামাজিক, রাজনৈতিক ও অর্থনৈতিক ক্ষেত্রে ইতিবাচক পরিবর্তন আসে। পাশাপাশি তিনি ছিলেন মনে প্রাণে অসাম্প্রদায়িক এবং খাঁটি বাঙালি। উদ্দীপকে বলা হয়েছে, জনাব 'ক' প্রথম জীবনে আইনজীবী হিসেবে কর্মজীবন শুরু করলেও পরবর্তীতে রাজনীতিতে যোগ দেন। তিনি অত্যন্ত উদ্বেগের সাথে লক্ষ করেন যে, গ্রামের দরিদ্র কৃষকগণ মহাজনদের কাছ থেকে চড়া সুদে ঋণ নিয়ে সর্বস্বান্ত হচ্ছে। পরবর্তীতে জনপ্রতিনিধি হয়ে তিনি কৃষকদের রক্ষায় বিভিন্ন পদক্ষেপ নেন। যা পূর্বোক্ত আলোচনা অনুসারে শেরে বাংলা এ. কে. ফজলুল হকের সাথে সাদৃশ্যপূর্ণ"
        },
        {
          "label": "গ",
          "question": "উদ্দীপকে বর্ণিত জনাব 'ক' এর সাথে তোমার পঠিত কোন রাজনীতিবিদের সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত জনাব 'ক'-এর সাথে আমার পঠিত রাজনীতিবিদ শেরে বাংলা এ. কে. ফজলুল হকের সাদৃশ্য রয়েছে। শেরে বাংলা এ. কে. ফজলুল হক ছিলেন বাংলার রাজনৈতিক ইতিহাসে একজন মেধাবী, ব্যক্তিত্ববান, বাস্তব দূরদৃষ্টিসম্পন্ন জাতীয়তাবাদী নেতা। তিনি ১৯০০ সালে বিখ্যাত আইনজীবী স্যার আশুতোষ মুখোপাধ্যায়ের জুনিয়র হিসেবে কলকাতা হাইকোর্ট আইন ব্যবসা শুরু করেন। পরবর্তীতে ১৯১১ সালে তিনি সক্রিয়ভাবে রাজনীতিতে প্রবেশ করেন এবং ১৯১৩ সালে বঙ্গীয় প্রাদেশিক আইনসভা ও সর্বভারতীয় আইন পরিষদের সদস্য নির্বাচিত হন। একজন বাঙালি হিসেবে শেরে বাংলা এ. কে. ফজলুল হক বাংলার কৃষক সমাজের মুক্তির দিশারি হিসেবে আবির্ভূত হন। তিনি ছিলেন কৃষক দরদি নেতা। তিনি ১৯৩৭ সালে মুখ্যমন্ত্রীর দায়িত্ব নেওয়ার পর ঋণ সালিশি বোর্ড গঠন করেন। কৃষকের অধিকার আদায়ে বলিষ্ঠ ভূমিকা রাখেন। ১৯৩৮ সালে তিনি কৃষকদের সুবিধার্থে প্রজাস্বত্ব আইন পাস করেন। ১৯৪০ সালে তিনি মহাজনি আইন পাস করেন। শেরে বাংলা এ. কে. ফজলুল হক দরিদ্র ও কৃষক প্রজাদের সুদখোর মহাজন ও জমিদারদের কবল থেকে রক্ষা করেন। ফলে কৃষকদের সামাজিক, রাজনৈতিক ও অর্থনৈতিক ক্ষেত্রে ইতিবাচক পরিবর্তন আসে। পাশাপাশি তিনি ছিলেন মনে প্রাণে অসাম্প্রদায়িক এবং খাঁটি বাঙালি। উদ্দীপকে বলা হয়েছে, জনাব 'ক' প্রথম জীবনে আইনজীবী হিসেবে কর্মজীবন শুরু করলেও পরবর্তীতে রাজনীতিতে যোগ দেন। তিনি অত্যন্ত উদ্বেগের সাথে লক্ষ করেন যে, গ্রামের দরিদ্র কৃষকগণ মহাজনদের কাছ থেকে চড়া সুদে ঋণ নিয়ে সর্বস্বান্ত হচ্ছে। পরবর্তীতে জনপ্রতিনিধি হয়ে তিনি কৃষকদের রক্ষায় বিভিন্ন পদক্ষেপ নেন। যা পূর্বোক্ত আলোচনা অনুসারে শেরে বাংলা এ. কে. ফজলুল হকের সাথে সাদৃশ্যপূর্ণ"
        },
        {
          "label": "ঘ",
          "question": "উক্ত নেতার অবদান কেবল কৃষিক্ষেত্রেই সীমাবদ্ধ ছিল? মতামত দাও।",
          "explanation": "জনাব 'ক' এর কর্মকাণ্ড তথা শেরে বাংলা এ. কে. ফজলুল হকের কর্মকাণ্ড কেবলই কৃষক স্বার্থে সীমাবদ্ধ ছিল না বরং তা আরও বিস্তৃত ছিল। উদ্দীপকের বর্ণনায় শেরে বাংলা এ. কে. ফজলুল হকের শুধুমাত্র কৃষিক্ষেত্রে অবদানের কথা বলা হয়েছে। এছাড়াও তিনি আরো নানা দিকে অবদান রেখেছেন। যেমন- ১৯০৬ সালে ঢাকায় অনুষ্ঠিত সর্বভারতীয় শিক্ষা সম্মেলনের অন্যতম উদ্যোগী ব্যক্তি ছিলেন শেরে বাংলা এ. কে. ফজলুল হক। এ সম্মেলনে তিনি আধুনিক পাশ্চাত্য, শিক্ষার ওপর গুরুত্বারোপ করেন। তিনি ১৯১২ সালে কলকাতায় মুসলিম শিক্ষা সমিতি গঠন করেন এবং ১৯১৩ সালে শিক্ষাকে গণমুখী করার লক্ষ্যে বঙ্গীয় আইন পরিষদে শিক্ষা পরিকল্পনা পেশ করেন। এছাড়াও ঢাকা বিশ্ববিদ্যালয় ও বিভিন্ন কলেজ প্রতিষ্ঠা এবং নারীশিক্ষা প্রসারেও অবদান রেখেছেন শেরে বাংলা এ. কে. ফজলুল হক। বাঙালি জাতীয়তাবাদের অগ্রদূত শেরে বাংলা এ. কে. ফজলুল হক একজন খাঁটি বাঙালি নেতা ছিলেন। তিনি সবসময় বাঙালির দাবি-দাওয়া আদায় এবং সাহিত্য-সংস্কৃতি রক্ষায় সোচ্চার ছিলেন। রাজনৈতিক ক্ষেত্রেও তার অবদান খুবই তাৎপর্যমণ্ডিত। তিনি ছিলেন একজন অসাম্প্রদায়িক নেতা। তাইতো ১৯১৬ সালের হিন্দু-মুসলিমদের স্বার্থে 'লক্ষ্ণৌ চুক্তি' সম্পাদনে ভূমিকা রাখেন। অবিভক্ত বাংলার মুখ্যমন্ত্রী শেরে বাংলা এ. কে. ফজলুল হক ভারতের উত্তর-পশ্চিম ও পূর্বাঞ্চলে সংখ্যাগরিষ্ঠ মুসলমান এলাকা নিয়ে স্বাধীন রাষ্ট্রের কথা ১৯৪০ সালের লাহোর প্রস্তাবের মাধ্যমে উপস্থাপন করেন। পাকিস্তান সৃষ্টির পর বাঙালির স্বাধিকার আদায়ের আন্দোলনে আত্মনিয়োগ করেন এবং ১৯৫৪ সালে যুক্তফ্রন্ট গঠন করেন। - তাই বলা যায় যে, উদ্দীপকে বর্ণিত সকল কর্মকাণ্ড ছাড়াও উক্ত রাজনৈতিক ব্যক্তিত্ব তথা শেরে বাংলা এ. কে. ফজলুল হক আরো অনেক জনহিতকর কাজ করেছেন।"
        }
      ]
    },
    {
      "number": "8",
      "uddipok": "জনাব 'M' ইংল্যান্ডে পড়াশোনা করে ব্যারিস্টার হয়ে ভারতে এসে রাজনীতিতে অংশগ্রহণ করেন। গণতান্ত্রিক ঐতিহ্য, আইনের শাসন এবং নিয়মতান্ত্রিক রাজনীতির প্রতি তাঁর ছিল অসীম শ্রদ্ধা। তিনি গণতন্ত্র প্রতিষ্ঠায় আজীবন সংগ্রাম করেন।",
      "tag": "CTG.B 25",
      "sub_questions": [
        {
          "label": "ক",
          "question": "দেশবন্ধু উপাধি দেয়া হয় কাকে?",
          "explanation": "চিত্তরঞ্জন দাশকে 'দেশবন্ধু' উপাধি দেওয়া হয়।"
        },
        {
          "label": "খ",
          "question": "দ্বি-জাতি তত্ত্ব বলতে কী বোঝ?",
          "explanation": "'দ্বিজাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বিজাতি তত্ত্বের ব্যাখ্যা প্রদান করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য,-ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ 'দ্বিজাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকে বর্ণিত রাজনৈতিক নেতার সাথে তোমার পঠিত কোন নেতার সাদৃশ্য রয়েছে? ব্যাখ্যা করো।",
          "explanation": "উদ্দীপকে বর্ণিত রাজনৈতিক নেতার সাথে আমার পঠিত হোসেন শহীদ সোহরাওয়াদীর সাদৃশ্য রয়েছে। ভারতীয় উপমহাদেশের প্রখ্যাত নেতা হোসেন শহীদ সোহরাওয়াদী ১৯২০ সালে লন্ডনের গ্রে'স ইন থেকে বার-এট-ল পরীক্ষায় পাস করেন। ব্যারিস্টারি পাস করে তিনি স্বদেশে ফিরে আসেন এবং কলকাতা হাটকোর্টে আইন ব্যবসা আরম্ভ করেন। ধীরে ধীরে তিনি রাজনীতিতে সক্রিয়ভাবে অংশগ্রহণ করেন। ১৯২১ সালে কলকাতার খিদিরপুর এলাকা থেকে বেঙ্গল লেজিসলেটিভ কাউন্সিলের সদস্য নির্বাচিত হওয়ার মধ্যদিয়ে হোসেন শহীদ সোহরাওয়াদীর রাজনৈতিক জীবন শুরু হয়। তিনি অবিভক্ত বাংলা প্রতিষ্ঠার' চেষ্টা করেছিলেন। বাংলা ও পাঞ্জাব প্রদেশকে বিভক্ত করে পূর্ব ও পশ্চিম পাকিস্তানের সমন্বয়ে 'পাকিস্তান' নামক রাষ্ট্র সৃষ্টির উদ্যোগ গৃহীত হলে সোহরাওয়াদী সঙ্গত কারণেই তা পছন্দ করতে পারেননি। তাই তিনি বাংলার সকল রাজনৈতিক দলের নেতাকে ঐক্যবদ্ধ করার চেষ্টা চালিয়েছিলেন। তিনি অবিভক্ত বাংলার শেষ মুখ্যমন্ত্রী ছিলেন। হোসেন শহীদ সোহ্রাওয়াদী ছিলেন গণতান্ত্রিক ধ্যানধারণা ও আদর্শে বিশ্বাসী। তিনি আইনের শাসন প্রতিষ্ঠা এবং নিয়মতান্ত্রিক ধারার রাজনীতি প্রতিষ্ঠার জন্য আজীবন সংগ্রাম করেছে। তিনি সারাজীবন গণতন্ত্রের জন্য সংগ্রাম করে গেছেন। তিনি বিশ্বাস করতেন যে, জনগণই প্রকৃত ক্ষমতার উৎস; জনগণের ক্ষমতাই সর্বাপেক্ষা বড় ক্ষমতা। নিয়মতান্ত্রিক রাজনীতির পথ ধরে সোহরাওয়াদী সংসদীয় গণতন্ত্রের মাধ্যমে প্রকৃত মুক্তি আনয়নে সচেষ্ট হন। উদ্দীপকে বলা হয়েছে, জনাব 'M' ইংল্যান্ডে পড়াশোনা করে ব্যারিস্টার হয়ে ভারতে এসে রাজনীতিতে অংশগ্রহণ করেন। গণতান্ত্রিক ঐতিহ্য, আইনের শাসন এবং নিয়মতান্ত্রিক রাজনীতির প্রতি তাঁর ছিল অসীম শ্রদ্ধা। তিনি গণতন্ত্র প্রতিষ্ঠায় আজীবন সংগ্রাম করেছেন। উদ্দীপকের জনাব 'M'-এর সাথে হোসেন শহীদ সোহরাওয়াদীর মিল রয়েছে। কেননা, তিনিও ইংল্যান্ড থেকে ব্যারিস্টারি পাশ করে দেশে ফিরে রাজনীতিতে যোগদান করেন। তিনি গণতন্ত্র ও আইনের শাসন প্রতিষ্ঠা এবং নিয়মতান্ত্রিক ধারার রাজনীতি প্রচলনের জন্য আজীবন সংগ্রাম করেছেন। সুতরাং বলা যায়, উদ্দীপকে বর্ণিত নেতার সাথে হোসেন শহীদ সোহরাওয়াদীর সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকে প্রতিফলিত নেতার রাজনৈতিক অবদান মূল্যায়ন করো।",
          "explanation": "উদ্দীপকে বর্ণিত রাজনীতিবিদ হলেন হোসেন শহীদ সোহরাওয়াদী। উপমহাদেশের রাজনৈতিক অঙ্গনে তার অনেক অবদান রয়েছে। সোহরাওয়ার্দী একজন শ্রমিক নেতা হিসেবে কলকাতায় রাজনৈতিক কর্মজীবন শুরু করে অল্প সময়ের মধ্যে নাবিক, রেলকর্মচারী, পাটকল ও সুতাকল কর্মচারী, রিকশাচালক, গাড়িচালক প্রভৃতি মেহনতি মানুষের প্রায় ৩৬টি ট্রেড ইউনিয়ন গড়ে তোলেন সোহরাওয়াদী ১৯২৩ সালের বেঙ্গল প্যাক্ট সম্পাদনে মুখ্য ভূমিকা পালন করেন যা হিন্দু-মুসলমানদের মধ্যকার সাম্প্রদায়িক ব্যবধান দূর করার জন্য সম্পাদিত হয়েছিল। তিনি মুসলিম লীগের সাধারণ সম্পাদক হিসেবে ১৯৩৭-৪৩ সালে দলকে সংগঠিত করার জন্য আত্মনিয়োগ করেন। ১৯৪৯ সালের ২৩ জুন আওয়ামী মুসলিম লীগ প্রতিষ্ঠায় তিনি গুরুত্বপূর্ণ ভূমিকা পালন করেন। সোহরাওয়ার্দী আইনমন্ত্রী থাকাকালে পাকিস্তান সৃষ্টির ১৩ বছর পর ১৯৫৬ সালে পাকিস্তানের প্রথম সংবিধান প্রণীত হয়। তার প্রচেষ্টায় ১৯৫৬. সালের সংবিধানের ২১৪নং অনুচ্ছেদে বাংলাকে অন্যতম রাষ্ট্রভাষার মর্যাদা দেওয়া হয়। পরিসমাপ্তিতে বলা যায়, হোসেন শহীদ সোফ্রাওয়াদীর রাজনৈতিক অবদান অতুলনীয়। তিনি বাংলাদেশের স্বাধীনতা সংগ্রামে জনগণের সংগঠিত হওয়ার ক্ষেত্রে অনুপ্রেরণাদায়ক আদর্শ রেখে গেছেন।"
        }
      ]
    },
    {
      "number": "9",
      "uddipok": "জনাব 'M' বাংলাদেশের একটি সাংবিধানিক প্রতিষ্ঠানের প্রধান হিসেবে কর্মরত। তিনি সরকারের পক্ষে আদালতে যুক্তি তুলে ধরেন। তিনি বিভিন্ন বিষয়ে সরকারকে আইনি পরামর্শও দিয়ে থাকেন। অন্যদিকে, জনাব 'N' এমন একটি সাংবিধানিক প্রতিষ্ঠানে কর্মরত যার প্রধান কাজ হলো মেধা যাচাইয়ের মাধ্যমে রাষ্ট্রের জন্য যোগ্য কর্মকর্তা-কর্মচারী বাছাই করা।",
      "tag": "CTG.B 25",
      "sub_questions": [
        {
          "label": "ক",
          "question": "সাংবিধানিক প্রতিষ্ঠান কী?",
          "explanation": "সাংবিধানিক প্রতিষ্ঠান হলো রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠান।"
        },
        {
          "label": "খ",
          "question": "নির্বাচন কমিশনের গঠন ব্যাখ্যা করো।",
          "explanation": "গণপ্রজাতন্ত্রী বাংলাদেশের সংবিধানের ১১৮নং অনুচ্ছেদের আওতায় নির্বাচন কমিশন গঠিত হয়েছে। প্রধান নির্বাচন কমিশনার ও অনধিক চারজন কমিশনারসহ মোট ৫ জন সদস্য নিয়ে বাংলাদেশের নির্বাচন কমিশন গঠিত হয়। তাদেরকে রাষ্ট্রপতি নিয়োগ দেন। নির্বাচন কমিশনের সভায় সভাপতির দায়িত্ব পালন করেন প্রধান নির্বাচন কমিশনার। প্রধান নির্বাচন কমিশনার ও অন্যান্য কমিশনারের মেয়াদ তাদের কার্যভার গ্রহণের তারিখ থেকে ৫ বছর। নির্বাচন কমিশনের দায়িত্ব পালনে সহায়তা করা সরকার ও অন্যান্য কর্তৃপক্ষের কর্তব্য। নির্বাচন কমিশন সংবিধানে বর্ণিত নির্দেশাবলি ছাড়াও দেশের প্রচলিত আইন দ্বারা পরিচালিত হয়।"
        },
        {
          "label": "গ",
          "question": "জনাব 'M' বাংলাদেশের কোন সাংবিধানিক প্রতিষ্ঠানকে নির্দেশ করে? ব্যাখ্যা করো।",
          "explanation": "জনাব 'M' বাংলাদেশের সাংবিধানিক প্রতিষ্ঠান অ্যাটর্নি জেনারেলকে নির্দেশ করে। বাংলাদেশ সংবিধানে বর্ণিত ৬৪ (১) অনুচ্ছেদ অনুযায়ী অ্যাটর্নি জেনারেলের পদ তৈরি করা হয়েছে। তিনি সরকারের প্রধান আইন উপদেষ্টা। তিনি পদাধিকারবলে বাংলাদেশ বার কাউন্সিল ও সকল বারের নেতা। তিনি সুপ্রিম কোর্টের বিচারকের ন্যায়, মর্যাদা ভোগ করেন। অ্যাটর্নি জেনারেল দায়িত্ব পালেেনর জন্য বাংলাদেশের সকল আদালতে তার বক্তব্য পেশ করতে পারেন। সরকার আইন সংক্রান্ত যেসকল বিষয়ে পরামর্শ চাইবেন, সেসব বিষয়ে তিনি সরকারের পরামর্শক হিসেবে কাজ করবেন। তিনি সুপ্রিম কোর্টের হাইকোর্ট ও আপিল বিভাগে সরকারের পক্ষে ওকালতি করবেন। যেসব মামলায় সরকার জড়িত সেগুলোতে তিনি সরকারের পক্ষে মামলা পরিচালনা করবেন। এসব মামলা পরিচালনাকালে তিনি জনস্বার্থ এবং সরকারের দৃষ্টিভঙ্গি অনুযায়ী যুক্তি উপস্থাপন করবেন। এছাড়া তিনি রাষ্ট্রপতি কর্তৃক অর্পিত অন্যান্য সকল আইনি দায়িত্ব পালন করে থাকেন। উদ্দীপকে বলা হয়েছে, জনাব 'M' বাংলাদেশের একটি সাংবিধানিক প্রতিষ্ঠানের প্রধান হিসেবে কর্মরত। তিনি সরকারের পক্ষে আদালতে যুক্তি তুলে ধরার পাশাপাশি বিভিন্ন বিষয়ে সরকারকে আইনি পরামর্শও দিয়ে থাকেন। এখানে জনাব 'M'-এর সাথে সাংবিধানিক প্রতিষ্ঠান অ্যাটর্নি জেনারেলের সাদৃশ্য আছে। তাই বলা যায়, জনাব 'M' বাংলাদেশের সাংবিধানিক প্রতিষ্ঠান অ্যাটর্নি জেনারেলকে নির্দেশ করে।"
        },
        {
          "label": "ঘ",
          "question": "জনাব 'N' যে সাংবিধানিক প্রতিষ্ঠানে কর্মরত তার কার্যক্রম বিশ্লেষণ করো।",
          "explanation": "জনাব 'N' বাংলাদেশ সরকারি কর্ম কমিশনে কর্মরত, এটি সংবিধানের ১৪০ ও ১৪১ নম্বর অনুচ্ছেদ অনুযায়ী কার্যক্রম পরিচালনা করে। \"উদ্দীপকে উল্লেখ করা হয়েছে, জনাব 'N' এমন একটি সাংবিধানিক প্রতিষ্ঠানে কর্মরত, যার প্রধান কাজ হলো মেধা যাচাইয়ের মাধ্যমে রাষ্ট্রের জন্য যোগ্য কর্মকর্তা-কর্মচারী বাছাই করা। যা বাংলাদেশ সরকারি কর্মকমিশনকে ইঙ্গিত করে।\" বাংলাদেশ সরকারি কর্মকমিশনের প্রধান কাজ হচ্ছে প্রজাতন্ত্রের কাজে দক্ষ ও উপযুক্ত কর্মচারী নিয়োগের উদ্দেশ্যে যাচাই ও পরীক্ষা পরিচালনা করা। রাষ্ট্রপতি কোনো বিষয়ে পরামর্শ চাইলে বা কমিশনের দায়িত্ব সংক্রান্ত কোনো বিষয় কমিশনের নিকট প্রেরণ করা হলে সে সম্পর্কে রাষ্ট্রপতিকে পরামর্শ প্রদান করবেন। কর্মকমিশন প্রতিবছর মার্চ মাসের প্রথম দিবসে বা তার পূর্বে পূর্ববর্তী ৩১ ডিসেম্বরে সমস্ত এক বছরের স্বীয় কার্যাবলি সম্পর্কে রিপোর্ট প্রস্তুত করবে এবং তা রাষ্ট্রপতির নিকট পেশ করবে। রাষ্ট্রপতি উক্ত রিপোর্ট ও স্মারকলিপি জাতীয় সংসদে উপস্থাপনের ব্যবস্থা করবেন। কমিশন নিম্নলিখিত ক্ষেত্রসমূহে রাষ্ট্রপতিকে পরামর্শ প্রদান করবেন: ক. প্রজাতন্ত্রের কর্মের জন্য যোগ্যতা এবং উক্ত কর্মে নিয়োগের পদ্ধতি সম্পর্কিত বিষয়াদি; খ. প্রজাতন্ত্রের কর্মে নিয়োগদান, পদোন্নতি এবং উক্ত কর্মের এক শাখা হতে অপর শাখায় স্থানান্তর ও বদলিকরণ এবং এর জন্য প্রার্থীর উপযোগিতা নির্ণয় সম্পর্কে অনুসরণীয় নীতি ও বিষয়াদি; গ, প্রজাতন্ত্রের কর্মে নিয়োজিত কর্মচারীদের কার্যকাল, চাকরির শর্তাবলি এবং অবসর ভাতা সম্পর্কিত বিষয়াদি; এবং ঘ. প্রজাতন্ত্রের কর্মের শৃঙ্খলা সম্পর্কিত বিষয়াদি। উপরের আলোচনার পরিপ্রেক্ষিতে বলা যায়, একটি সাংবিধানিক প্রতিষ্ঠান হিসেবে বাংলাদেশ সরকারি কর্ম কমিশন প্রজাতন্ত্রের সরকারি কর্মে নিয়োগসংক্রান্ত সকল কাজ করে থাকে।"
        }
      ]
    },
    {
      "number": "10",
      "uddipok": "মি. 'P' একজন অসাধু ব্যবসায়ী। ব্যবসায় অধিক মুনাফার জন্য তিনি পণ্যে মানবদেহের জন্য ক্ষতিকর বিভিন্ন ধরনের রাসায়নিক পদার্থ ব্যবহার করেন। সম্প্রতি আদালত তাকে ক্ষতিকর রাসায়নিক পদার্থ ব্যবহারের জন্য জরিমানা করে।",
      "tag": "CTG.B 25",
      "sub_questions": [
        {
          "label": "ক",
          "question": "'HIV'-এর পূর্ণরূপ কী?",
          "explanation": "HIV-এর পূর্ণরূপ হলো- 'Human Immunodeficiency Virus' I"
        },
        {
          "label": "খ",
          "question": "বিশেষ চাহিদার জনগোষ্ঠী বলতে কী বোঝ?",
          "explanation": "বর্তমান সময়ে প্রতিবন্ধীদের বোঝানোর জন্য বহুল ব্যবহৃত ইংরেজি শব্দ হচ্ছে 'Person with Special Needs'। এর বাংলা প্রতিশব্দ হলো 'বিশেষ চাহিদাসম্পন্ন ব্যক্তি'। সাধারণভাবে বলা হয়, যার মাঝে প্রতিবন্ধকতা বিরাজমান তিনিই প্রতিবন্ধী; সে প্রতিবন্ধকতা যত সামান্যই হোক না কেন। প্রকৃতপক্ষে অসুখে, দুর্ঘটনায়, চিকিৎসা ত্রুটি বা জন্মগতভাবে যদি কোনো ব্যক্তির শারীরিক বা মানসিক অবস্থা ক্ষতিগ্রস্ত হওয়ার মাধ্যমে কর্মক্ষমতা আংশিক বা সম্পূর্ণভাবে লোপ পায় অথবা তুলনামূলকভাবে কম হয় তাহলে সেই ব্যক্তিকে প্রতিবন্ধী ব্যক্তি বলা হয়।"
        },
        {
          "label": "গ",
          "question": "উদ্দীপকের 'P' এর কর্মকাণ্ড কোন নাগরিক সমস্যাকে নির্দেশ করে? ব্যাখ্যা করো।",
          "explanation": "উদ্দীপকের '-এর কর্মকাণ্ড 'খাদ্যে ভেজাল' নাগরিক সমস্যাকে নির্দেশ করে। সাধারণভাবে খাদ্যে ভেজাল বলতে খাঁটি বা আসল পণ্যের সাথে নিম্নমানের পণ্য বা রাসায়নিক পদার্থের মিশ্রণ ঘটিয়ে বিক্রি করাকে বোঝায়। এতে দ্রব্যের গুণগত মান নষ্ট হওয়ার পাশাপাশি বিশুদ্ধতাও হারায়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়। খাদ্যে ভেজালের অন্যতম প্রধান কারণ হলো অধিকতর মুনাফা অর্জন করা। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। বর্তমান সময়ে বাংলাদেশের শহরাঞ্চলের নাগরিকরা খাদ্যে ভেজাল নিয়ে বেশ উদ্বিগ্ন। কারণ, তারাই খাদ্যে ভেজালের মুখোমুখি হয় বেশি। উদ্দীপকে বলা হয়েছে, অসাধু ব্যবসায়ী মি. P অধিক মুনাফার জন্য পণ্যে মানবদেহের জন্য ক্ষতিকর বিভিন্ন ধরনের রাসায়নিক পদার্থ ব্যবহার করেন। এখানে খাদ্যে ভেজালের প্রতি ইঙ্গিত করা হয়েছে। বর্তমানে অসাধু ব্যবসায়ীরা বিভিন্ন রাসায়নিক পদার্থ যেমন- ক্যালসিয়াম কার্বাইড, ফরমালিন, ডিভিটি, পিসিবি তেল বা বিষাক্ত রং ইত্যাদি খাদ্যের মিশিয়ে বাজারে বিক্রি করছে। যেমনটি মি. P-এর ক্ষেত্রেও দেখা যায়"
        },
        {
          "label": "ঘ",
          "question": "উদ্দীপকে প্রতিফলিত নাগরিক সমস্যা সমাধানে তোমার সুপারিশ দাও।",
          "explanation": ""
        }
      ]
    },
    {
      "number": "11",
      "uddipok": "বিগত কয়েক দশক ধরে পৃথিবীর তাপমাত্রা উল্লেখযোগ্য হারে বৃদ্ধি পাচ্ছে। এর ফলে বরফ গলে সমুদ্রপৃষ্ঠের উচ্চতা বেড়ে যাওয়ায় বাংলাদেশ ও মালদ্বীপের মতো রাষ্ট্রগুলোর ক্ষতিগ্রস্ত হওয়ার আশঙ্কা রয়েছে। পাশাপাশি পৃথিবীতে ঘূর্ণিঝড়, জলোচ্ছ্বাস, ভূমিকম্প ইত্যাদি প্রাকৃতিক বিপর্যয়ও বাড়ছে, যা মানব জীবনকে হুমকির সম্মুখীন করে তুলছে।",
      "tag": "CTG.B 25",
      "sub_questions": [
        {
          "label": "ক",
          "question": "CFC-এর পূর্ণরূপ কী?",
          "explanation": "CFC-এর পূর্ণরূপ হলো- 'Chlorofluorocarbon' i"
        },
        {
          "label": "খ",
          "question": "ইভটিজিং বলতে কী বোঝ?",
          "explanation": "ইভটিজিং বলতে কোনো নারীকে প্রকাশ্যে যেকোনো ধরনের জ্বালাতন বা পরিহাস করাকে বোঝায়। কোনো নারী বা কিশোরীকে অশালীন মন্তব্য করা, ভয় দেখানো, কোনো কিছু ছুঁড়ে দেওয়া, ব্যক্তিত্বে আঘাত লাগে এমন মন্তব্য করা, রাস্তায় হাঁটার সময় ধাক্কা দেওয়া, অশ্লীল অভ্যভঙ্গি করা, ইঙ্গিতপূর্ণ ইশারা দেওয়া, সিগারেটের ধোঁয়া গায়ে ছোঁড়া, উদ্দেশ্যমূলকভাবে পিছু নেওয়া, অশ্লীলভাবে প্রেম নিবেদন করা, উদ্দেশ্যমূলকভাবে গান বা ছড়া বা কবিতা আবৃত্তি করা, চিঠি লেখা, পথরোধ করে দাঁড়ানো, প্রেমে সাড়া না দিলে হুমকি প্রদান ইত্যাদি ইভটিজিং-এর অন্তর্ভুক্ত।"
        },
        {
          "label": "গ",
          "question": "উদ্দীপকে কোন নাগরিক সমস্যাটি প্রতিফলিত হয়েছে? ব্যাখ্যা করো।",
          "explanation": "উদ্দীপকে জলবায়ু পরিবর্তন নাগরিক সমস্যাটি প্রতিফলিত হয়েছে। সাধারণত কোনো স্থানের ৩০ বছরের বেশি সময়ের আবহাওয়ার গড়কে বলা হয় জলবায়ু। কোনো জায়গার গড় জলবায়ুর দীর্ঘমেয়াদি ও অর্থপূর্ণ পরিবর্তনকে জলবায়ুর পরিবর্তন বলা হয়। জলবায়ু পরিবর্তনজনিত সমস্যা বলতে বিশ্বব্যাপী জলবায়ু পরিবর্তনের ফলে যে অস্থায়ী কিংবা স্থায়ী নেতিবাচক প্রভাব পড়ছে তাকে বোঝায়। জলবায়ু পরিবর্তনজনিত সমস্যা হলো- বন্যা, খরা, অতিবৃষ্টি, অনাবৃষ্টি, ঘূর্ণিঝড়, জলোচ্ছ্বাস, প্রাকৃতিক দুর্যোগ, ভূমিক্ষয়, বনাঞ্চল দ্রুত হ্রাস প্রভৃতি। জলবায়ুর পরিবর্তন পৃথিবীর সকল স্থানে ভৌত, প্রাকৃতিক, সামাজিক ও অর্থনৈতিক ক্ষেত্রসহ মানবগোষ্ঠীর জীবন ও জীবিকার উপর প্রভাব ফেলছে। এ পরিবর্তন নিছক প্রাকৃতিক নয়, বরং অনেক ক্ষেত্রেই মানুষের সৃষ্টি। জলবায়ু পরিবর্তনের কারণে বন্যা, খরা, ঘূর্ণিঝড়, জলোচ্ছ্বাসের মতো প্রাকৃতিক দুর্যোগ বৃদ্ধি পাচ্ছে। জলবায়ুর ক্রমবর্ধমান পরিবর্তনের ফলে সমুদ্রের লবণাক্ত পানি প্রবেশ করে মূল ভূখণ্ডের ভেতরে এমনকি ভূগর্ভস্থ পানির লবণাক্ততা বাড়িয়ে দিচ্ছে। ফসল উৎপাদন ব্যাহত হওয়া ছাড়াও খাবার পানির তীব্র সংকট দেখা দেবে এবং জীববৈচিত্র্য নষ্ট হবে। \"জলবায়ু পরিবর্তনের ফলে পৃথিবীর নানা স্থানে বরফ গলে সমুদ্রপৃষ্ঠের উচ্চতা বৃদ্ধি পাচ্ছে। যেকারণে বাংলাদেশ, মালদ্বীপ, ট্যুভালু, মার্শাল দ্বীপপুঞ্জ, সলোমান দ্বীপপুঞ্জ প্রভৃতি দেশ আংশিকভাবে ডুবে যাওয়া বা ক্ষতিগ্রস্ত হওয়ার ঝুঁকিতে রয়েছে।\" এছাড়া জলবায়ু পরিবর্তনের কারণে দাবানল, নদনদীর প্রবাহ পরিবর্তন এবং সংক্রামক ব্যাধির বিস্তার ঘটছে। উদ্দীপকে বলা হয়েছে, বিগত কয়েক দশক ধরে পৃথিবীর তাপমাত্রা বৃদ্ধি পাচ্ছে, যার ফলে বরফ গলে সমুদ্রপৃষ্ঠের উচ্চতা বেড়ে যাওয়ায় বাংলাদেশ ও মালদ্বীপের মতো রাষ্ট্রগুলো ক্ষতিগ্রস্ত হওয়ার আশচকা রয়েছে। পাশাপাশি পৃথিবীতে ঘূর্ণিঝড়, জলোচ্ছ্বাস, ভূমিকম্প প্রভৃতি প্রাকৃতিক বিপর্যয়ও বাড়ছে। এখানে জলবায়ু পরিবর্তন নামক নাগরিক সমস্যাকে নির্দেশ করা হয়েছে, যা পূর্বোক্ত আলোচনায় স্পষ্ট।"
        },
        {
          "label": "ঘ",
          "question": "উক্ত সমস্যা সমাধানে নাগরিকদের করণীয় বিষয়ে তোমার মতামত দাও।",
          "explanation": "উক্ত সমস্যা অর্থাৎ জলবায়ু পরিবর্তন সমস্যা সমাধানে নাগরিক সমাজের গুরুত্বপূর্ণ করণীয় রয়েছে। জলবায়ু পরিবর্তনের কারণে বাংলাদেশ যে আর্থ-সামাজিক ও পরিবেশগত বিপর্যয়ের মুখোমুখি হতে পারে তা মোকাবিলা করা বা তার সঙ্গে খাপ খাওয়ানোর লক্ষ্যে বিভিন্ন পন্থা ও কর্মসূচি গ্রহণ এবং বাস্তবায়নে কাজ করা জরুরি। এক্ষেত্রে নাগরিকরা মুখ্য ভূমিকা পালন করতে পারে। বনভূমি রক্ষা জলবায়ু পরিবর্তন রোধের অন্যতম উপায়। গাছপালা যেহেতু পরিবেশের ভারসাম্য রক্ষা করে সেহেতু নির্বিচারে যেন বনভূমি ধ্বংস করা না হয় সে ব্যাপারে নাগরিকদের সজাগ দৃষ্টি রাখতে হবে। এছাড়া গ্রিনহাউস গ্যাস জলবায়ু পরিবর্তনের আরেকটি মুখ্য নিয়ামক। তাই যে সকল গ্যাস গ্রিনহাউস ইফেক্টের জন্য দায়ী তাদের উৎস যেমন- শিল্প কারখানা, ইটভাটা ও যানবাহনের ধোঁয়া যতদূর সম্ভব পরিবেশবান্ধব করার জন্য শোধন করে পরিবেশে অবমুক্ত করতে হবে। জ্বালানি হিসেবে কাঠ ও জীবাশ্ম জ্বালানির ব্যবহার বন্ধ করতে হবে। ওজোন স্তরের ক্ষয়ের প্রধান কারণ হলো সিএফসি গ্যাস। রেফ্রিজারেটর, এয়ারকন্ডিশনার, বিভিন্ন প্রকার স্প্রে, জেট ইঞ্জিন, মোটরযান ও বিভিন্ন শিল্প প্রতিষ্ঠান হচ্ছে এ গ্যাসের উৎস। সুতরাং নাগরিকদেরকে যতদূর সম্ভব এর পরিমিত ব্যবহার করতে হবে। পরিশেষে বলা যায়, সামাজিক সচেতনতা ছাড়া জলবায়ুর পরিবর্তন রোধ করা সম্ভব নয়। এজন্য সামগ্রিকভাবে জলবায়ু পরিবর্তনের ঝুঁকি সম্পর্কে সর্বস্তরের মানুষকে সচেতন করে তুলতে হবে। সর্বোপরি, জলবায়ু পরিবর্তন সম্পর্কে সুস্পষ্ট ধারণা নিয়ে সে অনুসারে নিজ নিজ সামর্থ্য অনুযায়ী জলবায়ু পরিবর্তন সম্পর্কে ভূমিকা পালন করা প্রতিটি নাগরিকের অবশ্য কর্তব্য।"
        }
      ]
    }
  ]
}