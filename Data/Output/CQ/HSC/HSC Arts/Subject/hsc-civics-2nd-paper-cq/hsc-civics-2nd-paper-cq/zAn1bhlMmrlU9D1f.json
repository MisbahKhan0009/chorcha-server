{
  "title": "ঢাকা কলেজ ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "বঙ্গভঙ্গের ফলে ব্রিটিশ শাসকদের অনুসৃত 'ভাগ কর ও শাসন কর' নীতি জয়যুক্ত হয়। অন্যদিকে এর ফলশ্রুতিতে মুসলিম জাতীয়তাবাদের বীজ রোপিত হয়। পূর্ববাংলার উন্নতি ও অগ্রগতির পথ প্রশস্ত হয়।",
      "tag": "DC 23",
      "sub_questions": [
        {
          "label": "ক",
          "question": "ইস্ট ইন্ডিয়া কোম্পানি কত সালে ভারতবর্ষে আগমন করে?",
          "explanation": "১৬০১ সালে ইস্ট ইন্ডিয়া কোম্পানি ভারতবর্ষে আগমন করে।"
        },
        {
          "label": "খ",
          "question": "প্রাদেশিক স্বায়ত্তশাসন বলতে কী বোঝায়?",
          "explanation": "প্রাদেশিক স্বায়ত্তশাসন বলতে প্রদেশগুলোর স্বাধীন শাসন ব্যবস্থাকে বোঝায়। ১৯৩৫ সালের ভারত শাসন আইনে প্রাদেশিক স্বায়ত্তশাসন প্রবর্তন করা হয়েছিল। এতে প্রাদেশিক স্বায়ত্তশাসন তিনটি নীতির ওপর প্রতিষ্ঠিত ছিল। প্রথমত, সংবিধান অনুযায়ী প্রাদেশিক সরকারের ওপর ন্যস্ত বিষয়গুলোতে কেন্দ্রীয় সরকারের কোনো হস্তক্ষেপ থাকবে না। দ্বিতীয়ত, প্রদেশগুলোতে দায়িত্বশীল সরকার প্রতিষ্ঠিত হবে। তৃতীয়ত, অর্থনৈতিক ক্ষেত্রে প্রতিটি প্রদেশ আত্মনির্ভরশীল হবে। মোটকথা প্রদেশগুলোর সুনির্দিষ্ট ক্ষমতা প্রাপ্তি এবং প্রাদেশিক সরকারের দায়িত্বশীল হওয়াই হলো প্রাদেশিক স্বায়ত্তশাসন।"
        },
        {
          "label": "গ",
          "question": "উদ্দীপকে বর্ণিত বঙ্গভঙ্গের প্রেক্ষাপট আলোচনা করো।",
          "explanation": "১৯০৫ সালের ১৬ অক্টোবর বাংলা প্রেসিডেন্সিকে দুটি পৃথক প্রদেশে বিভক্ত করা হয় যা বঙ্গভঙ্গ নামে পরিচিত। ১৯০৫ সালে বঙ্গভঙ্গ হলেও এর আবহ রেশ পুরোনো। ব্রিটিশ শাসনের শুরু থেকেই কলকাতাকে রাজধানীর মর্যাদা প্রদান করা হয়। বাংলা প্রেসিডেন্সি গঠনের ফলে কলকাতার গুরুত্ব আরও বৃদ্ধি পায়। ব্রিটিশ সরকারের পৃষ্ঠপোষকতায় কলকাতায় শিল্প-কারখানা, শিক্ষা প্রতিষ্ঠান, অফিস-আদালত প্রভৃতি প্রতিষ্ঠিত হয়। এর ফলে পূর্ব-বাংলা ব্যবসা-বাণিজ্য, শিক্ষা, চাকরি প্রভৃতি ক্ষেত্রে পিছিয়ে পড়ে। এমতাবস্থায় পূর্ব বাংলার রাজনৈতিক নেতৃবৃন্দ ব্রিটিশ সরকারের কাছে জনগণের স্বার্থরক্ষার উদ্দেশ্যে পূর্ব বাংলাকে পৃথক প্রদেশ হিসেবে গড়ে তোলার দাবি জানায়। বঙ্গভঙ্গের ক্ষেত্রে রাজনৈতিক প্রেক্ষাপটও ক্রিয়াশীল ছিল যা উদ্দীপকে বর্ণিত হয়েছে। ব্রিটিশবিরোধী আন্দোলনের প্রধান ঘাঁটি ছিল বাংলা প্রেসিডেন্সি। উনিশ শতকের শেষার্ধে এবং ২০ শতকের প্রারম্ভে ব্রিটিশবিরোধী জাতীয়তাবাদী আন্দোলন বেগবান হয়ে উঠে। ব্রিটিশ সরকার এ আন্দোলন দমনের উদ্দেশ্যে 'ভাগ কর ও শাসন কর' নীতির প্রয়োগ ঘটিয়ে বঙ্গভঙ্গের সৃষ্টি করে।"
        },
        {
          "label": "ঘ",
          "question": "পরবর্তীতে মুসলীম লীগ প্রতিষ্ঠায় উদ্দীপকে উল্লেখিত ঘটনার প্রভাব বিশ্লেষণ করো।",
          "explanation": "মুসলিম লীগ প্রতিষ্ঠায় উদ্দীপকে উল্লেখিত ঘটনা অর্থাৎ বঙ্গভঙ্গ গুরুত্বপূর্ণ ভূমিকা পালন করে। ব্রিটিশ শাসনের শুরু থেকেই ভারতের মুসলিমরা সকল দিক হতে অবহেলিত ও বঞ্চিত হতে থাকে। ১৮৮৫ সালে সর্বভারতীয় জাতীয় কংগ্রেস প্রতিষ্ঠিত হলেও এটি অবহেলিত ও বঞ্চিত মুসলমানদের দাবি-দাওয়া পূরণে ব্যর্থ হয়। মুসলমানদের এ অবস্থা থেকে উদ্ধারকল্পে একটি রাজনৈতিক দলের প্রয়োজনীয়তা অনুভূত হয়। এমন সময় ১৯০৫ সালের বঙ্গভঙ্গ ছিল পূর্ব বাংলার মুসলমানদের জন্য আশীর্বাদস্বরূপ। এর ফলে বাংলা ও ভারতের অন্যান্য অংশে মুসলিম জাতীয়তাবাদের উন্মেষ ঘটে। ১৯০৬ সালের ৩০ ডিসেম্বর মুসলিম লীগ প্রতিষ্ঠিত হয়। যা বিকাশমান মুসলিম জাতীয়তাবাদেরই বহিঃপ্রকাশ। হিন্দু সম্প্রদায় ও কংগ্রেসের ক্রমাগত বঙ্গভঙ্গ বিরোধী মনোভাব মুসলিম লীগের গঠনকে ত্বরান্বিত করে। উদ্দীপকে বলা হয়েছে, বঙ্গভঙ্গের ফলে ব্রিটিশদের 'ভাগ কর ও শাসন কর' নীতি জয়যুক্ত হয়। যার ফলে মুসলিম জাতীয়তাবাদের বীজ রোপিত হয়। বঙ্গভঙ্গের ফলেই পূর্ব বাংলার মুসলিম জাতীয়তাবাদের উন্মেষ ঘটে যা মুসলমানদেরকে নিজের স্বার্থ নিয়ে ভাবতে শেখায় এবং ফলস্বরূপ মুসলমানদের স্বার্থ-সংশ্লিষ্ট রাজনৈতিক দল মুসলিম লীগ প্রতিষ্ঠিত হয়। পরিশেষে বলা যায় যে, মুসলমানদের স্বার্থরক্ষায় গঠিত মুসলিম লীগ প্রতিষ্ঠায় বঙ্গভঙ্গ গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "মন্ত্রিমিশন পকিল্পনার নেতৃত্ব কে দেন?",
          "explanation": "মন্ত্রিমিশন পকিল্পনার নেতৃত্ব দেন স্যার স্ট্যাফোর্ড ক্রিপস।"
        },
        {
          "label": "খ",
          "question": "দ্বি-জাতি তত্ত্ব বলতে কী বোঝায়?",
          "explanation": "যা 'দ্বি-জাতি তত্ত্ব' হলো ধর্মীয় পরিচয়ের ভিত্তিতে ভারত ও পাকিস্তান নামে দুটি স্বাধীন রাষ্ট্র গঠনের একটি রাজনৈতিক মতবাদ। মোহাম্মদ আলী জিন্নাহ ১৯৪০ সালের ২২-২৩ মার্চ লাহোরে অনুষ্ঠিত মুসলিম লীগের কাউন্সিলে সভাপতির ভাষণে মুসলমানদের জন্য একটি স্বতন্ত্র আবাসভূমি গঠনের লক্ষ্যে দ্বি-জাতি তত্ত্বের ব্যাখ্যা প্রদান করেন। তার মতে, হিন্দু-মুসলমান উভয় সম্প্রদায়ই ধর্মীয় দর্শন, সামাজিক রীতি, জীবন পরিচালনা, সাহিত্য, ইতিহাস প্রভৃতি ক্ষেত্রে দুটি স্বতন্ত্র অবস্থানে রয়েছে। সুতরাং জাতীয়তার মানদণ্ডে তারা পৃথক দুটি জাতি। তার এ মতবাদ 'দ্বি-জাতি তত্ত্ব' নামে পরিচিত।"
        },
        {
          "label": "গ",
          "question": "উদ্দীপকের সাথে তোমার পঠিত কোন আইনের সাদৃশ্য আছে কি? ব্যাখ্যা করো।",
          "explanation": "উদ্দীপকে উল্লিখিত আইনের সাথে আমার পঠিত ১৯৪৭ সালের ভারত স্বাধীনতা আইনের সাদৃশ্য রয়েছে। ভারতের রাজনৈতিক ও শাসনতান্ত্রিক অচলাবস্থা দূর করার লক্ষ্যে তৎকালীন গভর্নর জেনারেল লর্ড মাউন্টব্যাটেন ১৯৪৭ সালের ৩ জুন একটি পরিকল্পনা গ্রহণ করেন। এটি কার্যকর করার লক্ষ্যে ৪ জুলাই ব্রিটিশ পার্লামেন্টে তিনি একটি বিল উত্থাপন করেন। এ বিলে ব্রিটিশ ভারতে 'ভারত' ও 'পাকিস্তান' নামে দুটি স্বাধীন ও সার্বভৌম রাষ্ট্র প্রতিষ্ঠার প্রস্তাব করা হয়। ১৯৪৭ সালের ১৮ জুলাই বিলটি রাজকীয় সম্মতির মাধ্যমে আইনে পরিণত হয়। এটিই ১৯৪৭ সালের 'ভারত স্বাধীনতা আইন' নামে খ্যাত। উদ্দীপকে বলা হয়েছে, '?' মহাদেশের দুটি সম্প্রদায়কে আলাদা করার উদ্দেশ্যে একটি আইন পাস করা হয়। এ আইন অনুযায়ী, দুটি সম্প্রদায়ের জন্য দুটি স্বাধীন ও সার্বভৌম রাষ্ট্রের জন্ম এবং জনগণের মধ্যে শান্তি প্রতিষ্ঠিত হয়। এখানে ১৯৪৭ সালের ভারত স্বাধীনতা আইনের প্রতি ইঙ্গিত করা হয়েছে। এ আইন অনুযায়ী, 'ভারত' ও 'পাকিস্তান' নামে দুটি স্বাধীন রাষ্ট্রের সৃষ্টি হয়। সুতরাং বলা যায়, উদ্দীপকে উল্লিখিত আইনের সাথে ১৯৪৭ সালের ভারত স্বাধীনতা আইন সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের সাথে সাদৃশ্যপূর্ণ আইনের গুরুত্ব বিশ্লেষণ করো।",
          "explanation": "উদ্দীপকে উল্লিখিত আইনের সাথে সাদৃশ্যপূর্ণ আইন অর্থাৎ ১৯৪৭সালের ভারত স্বাধীনতা আইনের তাৎপর্য বা গুরুত্ব অপরিসীম। ১৯৪৭ সালের ভারত স্বাধীনতা আইনের মাধ্যমে ব্রিটিশ ভারতের রাজনৈতিক ও সাংবিধানিক সমস্যা সমাধানের পথ সুগম হয়। এর মাধ্যমে ভারতবর্ষে দুইশত বছরের ব্রিটিশ শাসনের অবসান ঘটে এবং 'পাকিস্তান' ও 'ভারত' নামে দুটি স্বাধীন ও সার্বভৌম রাষ্ট্রের সৃষ্টি হয়। এ আইনের মাধ্যমে গভর্নর জেনারেল ও গভর্নরের স্বেচ্ছাধীন ক্ষমতার বিলুপ্তি ঘটে। ফলে পাকিস্তান ও ভারতে দায়িত্বশীল সরকার প্রতিষ্ঠার পথে বাধা দূরীভূত হয়। দীর্ঘ আন্দোলন, হিন্দু-মুসলিম দাঙ্গা, ব্যাপক রাজনৈতিক ও সামাজিক অস্থিরতার পর ১৯৪৭ সালের ভারত স্বাধীনতা আইন প্রণয়ন করা হয়। এজন্য এ আইন ভারতীয় উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। উক্ত আইন প্রণয়নের ফলে এ উপমহাদেশে দীর্ঘ ১৯০ বছরের কোম্পানি ও ব্রিটিশ ঔপনিবেশিক শাসনের অবসান হয়ে স্বাধীন দুটি রাষ্ট্রের জন্ম হয়। এটি ভারতীয় উপমহাদেশের জনগণের কৃষ্টি, সভ্যতা, সাহিত্য ইত্যাদিতে বৈপ্লবিক পরিবর্তনের সূচনা করে। ফলে ভারতীয় উপমহাদেশের রাজনৈতিক ইতিহাসে নতুন অধ্যায়ের সূচনা হয়। নতুন প্রেরণা ও আশা-আকাঙ্ক্ষা নিয়ে দুটি স্বাধীন দেশের জনগণ নতুনভাবে স্বপ্ন দেখতে শুরু করে। উপরের আলোচনা থেকে প্রতীয়মান হয় যে, ভারত ও পাকিস্তান রাষ্ট্র সৃষ্টির ইতিহাসে ১৯৪৭ সালের ভারত স্বাধীনতা আইনের তাৎপর্য বা গুরুত্ব অপরিসীম।"
        }
      ]
    },
    {
      "number": "3",
      "uddipok": "বায়ান্নের ভাষা আন্দোলনের তাৎপর্য বর্ণনা করতে গিয়ে একজন বিখ্যাত রাজনীতিবিদ বলেন, যে, 'একুশ' মানেই প্রতিবাদ, প্রতিরোধ সংগ্রাম। ২১ এর চেতনাকে কেন্দ্র করেই বাঙালি জাতীয়তাবাদের বিকাশ ঘটে। এ জাতীয়তাবাদী চেতনা থেকেই স্বাধীন সার্বভৌম বাংলাদেশ সৃষ্টি হয়।",
      "tag": "DC 23",
      "sub_questions": [
        {
          "label": "ক",
          "question": "যুক্তফ্রন্ট কী?",
          "explanation": "১৯৫৪ সালের পূর্ব বাংলায় প্রাদেশিক নির্বাচনে আওয়ামী লীগের নেতৃত্বে সমমনা পাঁচটি দল নিয়ে যে নির্বাচনি জোট গঠিত হয় সেটিই 'যুক্তফ্রন্ট' নামে পরিচিত।"
        },
        {
          "label": "খ",
          "question": "তমদ্দুন মজলিশ সম্পর্কে কী জান?",
          "explanation": "তমদ্দুন মজলিস একটি সাহিত্য-সংস্কৃতি বিষয়ক সংগঠন। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম এবং রসায়নের অধ্যাপক নুরুল হক ভূঁইয়ার উদ্যোগে ১৯৪৭ সালের ১ সেপ্টেম্বর সংগঠনটি প্রতিষ্ঠিত হয়। ভাষা আন্দোলনের প্রথম পর্বে তমদ্দুন মজলিস গুরুত্বপূর্ণ ভূমিকা পালন করে। সংগঠনটি উর্দুকে পাকিস্তানের একমাত্র রাষ্ট্রভাষা করার প্রক্রিয়ার বিরুদ্ধে প্রথম প্রতিবাদ করে এবং বাংলাকে পাকিস্তানের অন্যতম রাষ্ট্রভাষা করার আন্দোলনে পথিকৃতের ভূমিকা রাখে। তমদ্দুন মজলিস ১৯৪৭ সালে 'পাকিস্তানের রাষ্ট্রভাষা বাংলা না উর্দু' শিরোনামে একটি পুস্তিকা প্রকাশ করে।"
        },
        {
          "label": "গ",
          "question": "উদ্দীপকে বর্ণিত আন্দোলনের পটভূমি বিশ্লেষণ করো।",
          "explanation": "উদ্দীপকে বর্ণিত আন্দোলনটি হলো ১৯৫২ সালের ভাষা আন্দোলন। ভাষা আন্দোলনের প্রতি লক্ষ করলে দেখা যায়, পাকিস্তান সৃষ্টির পূর্ব থেকেই উর্দুকে ভবিষ্যৎ পাকিস্তানের রাষ্ট্রভাষা হিসেবে গ্রহণের জন্য তৎপরতা শুরু হয়। ১৯৪৭ সালের ১৮ মে হায়দারাবাদে অনুষ্ঠিত 'উর্দু সম্মেলেন' এ মুসলিম লীগ নেতারা পাকিস্তানের রাষ্ট্রভাষা উর্দু হবে বলে ঘোষণা দেয়। ১৯৪৭ সালের জুলাই মাসে আলীগড় বিশ্ববিদ্যালয়ের উপাচার্য ড. জিয়াউদ্দিন আহমদ উর্দুকে পাকিস্তানের রাষ্ট্রভাষা করার সুপারিশ করে। স্বাভাবিকভাবেই পূর্ব বাংলার বুদ্ধিজীবী সমাজ এর প্রতিবাদ জানায়। ঢাকা বিশ্ববিদ্যালয়ের দুইজন অধ্যাপক আবুল কাশেম ও নুরুল হক ভূঁইয়া এর প্রতিবাদে 'তমদ্দুন মজলিশ' গঠন করে। এ সংগঠন থেকে ১৯৪৭ সালের ১৫ সেপ্টেম্বর 'পাকিস্তানের রাষ্ট্রভাষা: বাংলা না উর্দু' শীর্ষক পুস্তিকা প্রকাশ করা হয়। পুস্তিকাটিতে বাংলাকে পাকিস্তানের অন্যতম রাষ্ট্রভাষা করার আহ্বান জানানো হয়। ১৯৪৭ এর শেষ দিকে ড. মুহম্মদ শহীদুল্লাহ, আবুল কালাম শামসুদ্দীন, ড. এনামুল হক প্রমুখ ব্যক্তিবর্গ বাংলাকে পাকিস্তানের পাকিস্তানের অন্যতম রাষ্ট্রভাষার করার জোর দাবি জানিয়ে প্রবন্ধ রচনা করেন। পাকিস্তান রাষ্ট্র প্রতিষ্ঠার পর থেকেই এর শাসকরা পূর্ব পাকিস্তানের ওপর সাংস্কৃতিক আধিপত্য বিস্তারের চেষ্টা চালাতে থাকে। পাকিস্তানের প্রতিষ্ঠাতা মোহাম্মদ আলী জিন্নাহ ১৯৪৮ সালের ২১ মার্চ ঢাকার রেসকোর্স ময়দান এবং ২৪ মার্চ ঢাকা বিশ্ববিদ্যালয়ের বিশেষ সমাবর্তন অনুষ্ঠানে উর্দুকে দেশের একমাত্র রাষ্ট্রভাষা হিসেবে ঘোষণা করেন। বাংলার ছাত্র-জনতা তাৎক্ষণিকভাবে এ ঘোষণার প্রতিবাদ করে। ১৯৫২ সালের ২৭জানুয়ারি পল্টন ময়দানের এক জনসভায় পাকিস্তানের তদানীন্তন প্রধানমন্ত্রী খাজা নাজিমুদ্দীনও উর্দুকে পাকিস্তানের একমাত্র রাষ্ট্রভাষা হিসেবে ঘোষণা করেন। এর ফলে বাংলাকে অন্যতম রাষ্ট্রভাষা করা দাবিতে পূর্ব পাকিস্তানে আন্দোলন শুরু হয় এবং গঠিত হয় 'রাষ্ট্রভাষা সংগ্রাম পরিষদ'। এ আন্দোলন তুঙ্গে ওঠে ১৯৫২ সালের ২১শে ফেব্রুয়ারি। সেদিন ঢাকায় ১৪৪ ধারা উপেক্ষা করে ছাত্র-জনতা সমাবেশ ও মিছিল করে। এক পর্যায়ে পুলিশ মিছিলে গুলি করলে সালাম বরকত, রফিক, জব্বারসহ অনেকে শহিদ হন। এর পরিণতিতে পাকিস্তানি শাসকগোষ্ঠী শেষ পর্যন্ত বাংলাকে অন্যতম রাষ্ট্রভাষা হিসেবে মেনে নিতে বাধ্য হয়।"
        },
        {
          "label": "ঘ",
          "question": "বাঙালি জাতীয়তাবাদ বিকাশ ও স্বাধীনতা অর্জনে উল্লেখিত আন্দোলনের তাৎপর্য বিশ্লেষণ করো।",
          "explanation": "বাঙালি জাতীয়তাবাদ বিকাশে উক্ত আন্দোলন অর্থাৎ ভাষা আন্দোলনের গুরুত্ব অপরিসীম। ভাষা আন্দোলনকে ঘিরেই বাঙালি প্রথম স্বাধিকারের বিষয়ে সচেতন হয়ে ওঠে। অধিকার সচেতন ছাত্র-জনতা বাংলাকে রাষ্ট্রভাষার মর্যাদায় প্রতিষ্ঠিত করতে ঐক্যবদ্ধ আন্দোলন করে। এ আন্দোলন ছিল বাঙালি জাতির স্বাধিকার প্রতিষ্ঠার প্রথম বলিষ্ঠ পদক্ষেপ। এ আন্দোলনই বাঙালি জাতিকে সর্বপ্রথম পাকিস্তানি শাসকগোষ্ঠীর বিরুদ্ধে রুখে দাঁড়ানোর শক্তি জোগায়। পূর্ব পাকিস্তানের প্রতি বৈষম্যমূলক আচরণ ও স্বায়ত্তশাসনবিরোধী কার্যক্রমের প্রতিবাদে সর্বস্তরের জনগণ এ আন্দোলনে অংশ নেয়। ভাষা আন্দোলন বাঙালি জাতিকে সংগ্রামী চেতনায় উদ্বুদ্ধ করে। এ আন্দোলন আমাদের স্বাধীনতা আন্দোলনের পথ প্রদর্শন করে। ভাষা আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। এর ফলে পূর্ব বাংলায় স্বাধিকারের চেতনার প্রকাশ ঘটে। জাতীয়তাবাদী চেতনাই পরবর্তীকালে প্রতিটি গণআন্দোলনে প্রেরণা জোগায় এবং বাঙালির রাজনৈতিক, সাংস্কৃতিক ও অর্থনৈতিক মুক্তির পথকে আরো সুগম করে। জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালের প্রাদেশিক নির্বাচনে শাসক দল মুসলিম লীগের দুঃশাসনের দাঁতভাঙ্গা জবাব দেয়। এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে বাঙালি ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে চূড়ান্ত সাফল্য অর্জন করে। বিশ্ব মানচিত্রে অভ্যুদয় ঘটে 'বাংলাদেশ' নামক একটি সার্বভৌম রাষ্ট্রের। পরিশেষে বলা যায়, ভাষা 'আন্দোলনের মাধ্যমে বাঙালি জাতীয়তাবাদী চেতনা জাগ্রত হয়। এই চেতনাই অধিকার আদায়ের বিভিন্ন সংগ্রামের মাধ্যমে স্বাধীনতা অর্জনকে ত্বরান্বিত করে।"
        }
      ]
    },
    {
      "number": "4",
      "uddipok": "\"রক্ত যখন দিয়েছি, রক্ত আরও দেবো, এ দেশের মানুষকে মুক্ত করে ছাড়বো ইনশাআল্লাহ্। এবারের সংগ্রাম আমাদের মুক্তির সংগ্রাম, এবারের সংগ্রাম আমাদের স্বাধীনতার সংগ্রাম।\"",
      "tag": "DC 23",
      "sub_questions": [
        {
          "label": "ক",
          "question": "ছয় দফা কী?",
          "explanation": "ছয় দফা হলো ১৯৬৬ সালে বঙ্গবন্ধু শেখ মুজিবুর রহমান কর্তৃক ঘোষিত বাঙালির অধিকার আদায়ের ৬টি গুরুত্বপূর্ণ দাবি সংবলিত কর্মসূচি।"
        },
        {
          "label": "খ",
          "question": "আগরতলা মামলা কী?",
          "explanation": "পাকিস্তান সরকার ১৯৬৮ সালে বঙ্গবন্ধু শেখ মুজিবুর রহমানসহ ৩৫ জনের বিরুদ্ধে রাষ্ট্রদ্রোহিতার অভিযোগে যে মামলা দায়ের করে তাই ঐতিহাসিক আগরতলা মামলা নামে পরিচিত। ঐতিহাসিক আগরতলা মামলায় অভিযোগ করা হয়েছিল, বঙ্গবন্ধু শেখ মুজিবুর রহমান ও ওই কর্মকর্তারা ভারতের ত্রিপুরা রাজ্যের রাজধানী আগরতলায় বৈঠক করে পাকিস্তানকে বিভক্ত করার ষড়যন্ত্র করেছেন। এই অভিযোগে ১৯৬৮ সালের জানুয়ারি মাসে আইয়ুব খান সরকার বঙ্গবন্ধু শেখ মুজিবুর রহমানকে প্রধান আসামী করে ৩৫ জন বাঙালি সামরিক-বেসামরিক ব্যক্তির বিরুদ্ধে রাষ্ট্রদ্রোহিতার অভিযোগ এনে একটি মামলা দায়ের করে। গণ-আন্দোলনের মুখে আইয়ুব সরকার ১৯৬৯ সালের ২২ ফেব্রুয়ারি ঐতিহাসিক আগরতলা মামলা প্রত্যাহার করে নিতে বাধ্য হয়।"
        },
        {
          "label": "গ",
          "question": "উদ্দীপকে উল্লিখিত বক্তব্যটি যে ভাষণের অংশবিশেষ তার ঐতিহাসিক প্রেক্ষাপট বিশ্লেষণ করো।",
          "explanation": "উদ্দীপকের ঐতিহাসিক ভাষণটি দিয়েছিলেন বঙ্গবন্ধু শেখ মুজিবুর রহমান। উদ্দীপকে উল্লেখ করা হয়েছে, \"রক্ত যখন দিয়েছি, রক্ত আরো দিব। এদেশের মানুষকে মুক্ত করে ছাড়বো ইনশাল্লাহ। এবারের সংগ্রাম আমাদের মুক্তির সংগ্রাম। এবারের সংগ্রাম স্বাধীনতার সংগ্রাম। জয় বাংলা।” উক্ত ভাষণটি বঙ্গবন্ধু শেখ মুজিবুর রহমানের ৭ মার্চের ভাষণের অংশবিশেষ। ১৯৭১ সালের ৭ মার্চ ঢাকার রেসকোর্স ময়দানে বঙ্গবন্ধু শেখ মুজিবুর রহমান যে জ্বালাময়ী ও দিকনির্দেশনামূলক ভাষণ দিয়েছিলেন তা এককথায় অনন্য। ৭ মার্চ বিকেল ২টা ৪৫ মিনিটে শুরু হওয়া এ ভাষণটির স্থায়ীত্ব ছিল ১৮ মিনিট। ৭ মার্চের ভাষণের প্রেক্ষাপট ছিল পশ্চিম পাকিস্তানি শাসকগোষ্ঠীর দীর্ঘ ২৪ বছরের শোষণ ও অত্যাচারের ইতিহাস। ঐতিহাসিক ৭ মার্চের ভাষণে বঙ্গবন্ধু শেখ মুজিবুর রহমান পশ্চিম পাকিস্তানি শাসকগোষ্ঠীর দীর্ঘদিনের শোষণ ও বঞ্চনার কথা বলেন। ১৯৭০ সালের নির্বাচনে জয়ের পর বাঙালির সাথে প্রতারণা এবং পাকিস্তানি সেনা-পুলিশের নির্যাতনের বর্ণনা তুলে ধরেন। এই ভাষণে বঙ্গবন্ধু পরোক্ষভাবে বাংলাদেশের স্বাধীনতা ঘোষণা করেন এবং বাঙালিকে কৌশলে স্বাধীনতার লড়াইয়ের জন্য প্রস্তুত হওয়ার আহ্বান জানান।"
        },
        {
          "label": "ঘ",
          "question": "স্বাধীন সার্বভৌম বাংলাদেশের অভ্যূদয়ে উত্ত ভাষণের গুরুত্ব ব্যাখ্যা করো।",
          "explanation": "ও বাংলাদেশের মুক্তি সংগ্রামের প্রেক্ষাপটে ৭ মার্চের ভাষণ অত্যন্ত গুরুত্বপূর্ণ। ইতিহাসে যেসব ঐতিহাসিক ভাষণের নজির আছে বঙ্গবন্ধু শেখ মুজিবুর রহমানের ৭ মার্চের ভাষণ তার অন্যতম। বাঙালির চরম সংকটময় পরিস্থিতিতে তিনি এ ভাষণ দেন। এ ভাষণে তিনি কার্যত বাংলাদেশের স্বাধীনতার ডাক দেন এবং সাধারণ জনগণকে সশস্ত্র মুক্তিযুদ্ধে অংশগ্রহণের প্রস্তুতি নেওয়ার আহ্বান জানান। বঙ্গবন্ধু ৭ মার্চের ভাষণে পশ্চিম পাকিস্তানি শাসকদের দুঃশাসন, শোষণ ও বঞ্চনার ইতিহাস এবং ১৯৭০ সালের নির্বাচনে জয়ের পরও ক্ষমতা হস্তান্তরে প্রতারণার প্রসঙ্গ তুলে ধরেন। এ ভাষণে অনিয়ম ও বঞ্চনার বেড়াজাল ছিন্ন করতে তিনি বাঙালিকে ঐক্যবদ্ধ হওয়ার প্রেরণা এবং নির্দেশ দেন। উদ্দীপকে উল্লেখিত বঙ্গবন্ধুর এ ঐতিহাসিক ভাষণ থেকে বাঙালি জাতি ঐক্যবদ্ধ হওয়ার প্রেরণা এবং মুক্তিযুদ্ধের নির্দেশনা পায়। 'তোমাদের যা আছে তাই নিয়ে প্রস্তুত থাকো', 'ঘরে ঘরে দুর্গ গড়ে তোলো', এবারের সংগ্রাম আমাদের মুক্তির সংগ্রাম, 'এবারের সংগ্রাম স্বাধীনতার সংগ্রাম' প্রভৃতি বক্তব্যের মাধ্যমে তিনি বাঙালির মনের মধ্যে স্বাধীনতার স্পৃহা জাগিয়ে তোলেন। এ ভাষণে তিনি প্রতিরোধ সংগ্রাম, যুদ্ধের কলা-কৌশল এবং শত্রু মোকাবিলার উপায় সম্পর্কেও দিক-নির্দেশনা দিয়েছিলেন। মূলত বঙ্গবন্ধুর এ জ্বালাময়ী ভাষণে উদ্বুদ্ধ হয়েই সাত কোটি নিরীহ বাঙালি রাতারাতি যোদ্ধায় পরিণত হয় এবং পাকিস্তানিদের বিরুদ্ধে চূড়ান্ত লড়াইয়ের জন্য প্রস্তুত হতে থাকে। এ ভাষণ বাঙালি জাতিকে ঐক্যবদ্ধ করে জীবন বাজি রেখে যুদ্ধে ঝাঁপিয়ে পড়তে অনুপ্রেরণা জুগিয়েছিল। উপরিউক্ত আলোচনা শেষে বলা যায়, বঙ্গবন্ধুর ঐতিহাসিক ৭ মার্চের ভাষণ জনগণকে স্বাধীনতা যুদ্ধে অংশগ্রহণ করতে উদ্বুদ্ধ করেছিল এবং স্বাধীন বাংলাদেশের স্বপ্ন দেখিয়েছিল। কার্যত তার ৭ মার্চের ঐতিহাসিক ভাষণই ছিল আমাদের স্বাধীনতা সংগ্রামের মূল পাথেয়।"
        }
      ]
    },
    {
      "number": "5",
      "uddipok": "জনাব 'X' একজন বিখ্যাত রাজনৈতিক ব্যক্তিত্ব। তিনি সর্বদা জনকল্যাণে সচেষ্ট। তার ঐকান্তিক প্রচেষ্ঠায় সরকার কৃষকদের কল্যাণে বিভিন্ন আইন পাস করেন। তিনি ছিলেন গণতন্ত্রের প্রতি আপোষহীন। তাকে গণতন্ত্রের মানসপুত্র বলা হয়।",
      "tag": "DC 23",
      "sub_questions": [
        {
          "label": "ক",
          "question": "ফরায়েজি আন্দোলনের প্রতিষ্ঠাতা কে ছিলেন?",
          "explanation": "ফরায়েজি আন্দোলনের প্রতিষ্ঠাতা ছিলেন হাজী শরীয়তউল্লাহ।"
        },
        {
          "label": "খ",
          "question": "দ্বৈত শাসন বলতে কী বোঝায়? ব্যাখ্যা করো।",
          "explanation": "১৭৬৫ সালে দেওয়ানি লাভের পর লর্ড ক্লাইভ বাংলা প্রদেশকে শাসন করার যে নীতি গ্রহণ করেন তাই দ্বৈত শাসন নামে পরিচিত। দ্বৈত শাসন হলো দুইজনের শাসন। এ ব্যবস্থায় বাংলার আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল নবাবের ওপর। অন্যদিকে বাংলার রাজস্ব আদায়, দেওয়ানি সংক্রান্ত বিচার, জমি-জমার বিবাদ সম্পর্কিত বিচার কোম্পানির ওপর ন্যস্ত হয়। অর্থাৎ এক্ষেত্রে কোম্পানি লাভ করে দায়িত্বহীন ক্ষমতা, আর নবাব পান ক্ষমতাহীন . দায়িত্ব। লর্ড ক্লাইভের এ অভিনব নীতিই দ্বৈতশাসন নামে পরিচিত।"
        },
        {
          "label": "গ",
          "question": "মাওলানা আব্দুল হামিদ খান ভাষানীকে মজলুম জননেতা বলা হয় কেন?",
          "explanation": "মওলানা আব্দুল হামিদ খান ভাসানী সব সময় নির্যাতিত ও নিপীড়িত মানুষের জন্য সংগ্রাম করেছেন বলে তাঁকে মজলুম জননেতা বলা হয়। জনবিরোধী শাসনের বিরুদ্ধে সর্বদা সোচ্চার ছিলেন মওলানা আব্দুল হামিদ খান ভাসানী। তিনি সর্বদা সাম্যের কথা বলেছেন। কৃষক-শ্রমিকদের মুক্তি ও জনঅধিকার প্রতিষ্ঠায় ভাসানী এক বলিষ্ঠ ভূমিকায় স্থির ও অটল ছিলেন। পাকিস্তান আমল থেকে শুরু করে স্বাধীন বাংলাদেশে তিনি মৃত্যুর পূর্ব পর্যন্ত রাজনীতিতে একটি স্বতন্ত্র জনরঞ্জক রাজনৈতিক ধারার নেতৃত্ব দিয়ে গেছেন। কৃষক পরিবারে জন্মগ্রহণ করার সঙ্গত কারণেই মওলানা ভাসানীকে কৃষকদের দুর্বিষহ অবস্থা ব্যথিত করে তোলে। ১৯২৬ সালে তিনি কৃষক-প্রজা আন্দোলনের সূত্রপাত ঘটান যার কারণে ব্রিটিশ সরকার তাঁকে অবাঞ্চিত ঘোষণা করে। মওলানা ভাসানী বিভিন্ন সময়ে অত্যাচারী জমিদার-জোতদারদের বিরুদ্ধে কৃষক সম্মেলন ও সমাবেশের আয়োজন করেন। তিনি বাঙালি মুসলমানদের বিতাড়িত করার উদ্দেশ্যে আসাম সরকারের জারি করা লাইন প্রথা'র বিরুদ্ধে আপসহীন সংগ্রামে অবতীর্ণ হন। এছাড়া পাকিস্তান প্রতিষ্ঠার পর কৃষকদের স্বার্থ আদায় ও অধিকার প্রতিষ্ঠার উদ্দেশ্যে তিনি পূর্ণ স্বায়ত্ত্বশাসনের দাবি জানান। সত্যিকার অর্থে মওলানা ভাসানী একজন জনদরদি কৃষক নেতা ছিলেন। তিনি আজীবন শোষিত ও নিপীড়িত মানুষের অধিকার আদায়ে সোচ্চার ছিলেন। এ কারণেই তাঁকে 'মজলুম জননেতা' বলা হয়।"
        },
        {
          "label": "ঘ",
          "question": "'হোসেন শহীদ সোহরাওয়াদী ছিলেন গণতন্ত্রের মানসপুত্র'- উক্তিটির যথার্থতা মূল্যায়ন করো।",
          "explanation": "'হোসেন শহীদ সোহ্রাওয়াদী ছিলেন গণতন্ত্রের মানসপুত্র'- উক্তিটি যথার্থ। হোসেন শহীদ সোহ্রাওয়াদী ছিলেন গণতান্ত্রিক ধ্যানধারণা ও আদর্শে বিশ্বাসী। তিনি সারাজীবন গণতন্ত্রের জন্য সংগ্রাম করে গেছেন। তিনি বিশ্বাস করতেন যে, জনগণই প্রকৃত ক্ষমতার উৎস; জনগণের ক্ষমতাই. সবচেয়ে বড়। তাই নিয়মতান্ত্রিক রাজনীতির পথ ধরে সোহ্রাওয়াদী সংসদীয় গণতন্ত্রের মাধ্যমে গণমানুষের প্রকৃত মুক্তি আনয়নে সচেষ্ট হন। হোসেন শহীদ সোহরাওয়াদী ছিলেন গণতন্ত্রমনা। রাজনীতিতে গণতান্ত্রিক ধারা চালু করার মানসে তিনি পাকিস্তানে প্রথম শক্তিশালী বিরোধী দলের সৃষ্টি করেন। তিনি বিশ্বাস করতেন যে, সাধারণ নির্বাচনই গণতন্ত্রের সূতিকাগার। তিনি জনগণের স্বাধিকারকে গণতন্ত্রের অন্যতম পূর্বশর্ত হিসেবে গ্রহণ করেছিলেন। তার মতে শাসনতন্ত্রের প্রশ্নে জনগণের রায়ই চূড়ান্ত। গণতন্ত্রের প্রতি গভীর শ্রদ্ধা পোষণ করতে তিনি পিছপা হতেন না। তিনি বিশ্বাস করতেন নির্ভুল নীতির ওপর প্রতিষ্ঠিত গণতন্ত্র কখনোই ব্যর্থ হতে পারে না। রাজনীতিতে তিনি, কখনও অনিয়মতান্ত্রিক বা ধ্বংসাত্মক পদ্ধতির আশ্রয় গ্রহণ করেননি। তিনি সশস্ত্র বিপ্লবের পরিবর্তে ব্যালট বিপ্লবে বিশ্বাসী ছিলেন। তিনি সংসদীয় গণতন্ত্র, গণতান্ত্রিক রীতিনীতি, আইনের শাসন ও নিয়মতান্ত্রিক রাজনীতির প্রতি একনিষ্ঠভাবে বিশ্বাসী ছিলেন। সংযুক্ত পাকিস্তানের রাজনৈতিক অজানে তিনি ছিলেন এক বিশেষ ব্যক্তিত্ব। শত প্রলোভন, নির্যাতন, লাঞ্ছনা সত্ত্বেও তিনি কোনো দিন গণতন্ত্রের প্রশ্নে আপস করেননি। গণতন্ত্রের প্রশ্নে আপসহীন নেতা ছিলেন বলেই তাকে গণতন্ত্রের মানসপুত্র বলা হয়। উপরের আলোচনায় দেখা যায়, হোসেন শহীদ সোহ্রাওয়াদী ছিলেন গণতন্ত্র প্রতিষ্ঠার অগ্রনায়ক। তিনি বরাবরই 'বুলেটের চেয়ে ব্যালটের শক্তি বেশি'-এ নীতিতে বিশ্বাসী ছিলেন। তাই বলা যায়, হোসেন শহীদ সোহরাওয়াদী ছিলেন গণতন্ত্রের মানসপুত্র উক্তিটি যথার্থ।"
        }
      ]
    },
    {
      "number": "6",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "ছয়-দফা কর্মসূচি কে উত্থাপন করেন?",
          "explanation": "ছয়দফা কর্মসূচি উত্থাপন করেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "অসহযোগ আন্দোলন বলতে কী বোঝায়?",
          "explanation": "বঙ্গবন্ধু শেখ মুজিবুর রহমানের আহ্বানে ১৯৭১ সালের ২ মার্চ থেকে ২৫ মার্চ পর্যন্ত পাকিস্তান সরকারের বিরুদ্ধে তৎকালীন পূর্ব পাকিস্তানে পরিচালিত আন্দোলনই হলো অসহযোগ আন্দোলন। ১৯৭০-এর নির্বাচনের ফলাফলের ভিত্তিতে ক্ষমতা হস্তান্তরে সামরিক সরকারের গড়িমসি এবং পশ্চিম পাকিস্তানের প্রধান রাজনৈতিক দল 'পাকিস্তান পিপলস পার্টি'র অসহযোগিতার প্রতিবাদে বঙ্গবন্ধু অসহযোগ আন্দোলনের ডাক দেন। এ আন্দোলনের পরিণতিতে মুক্তিযুদ্ধ শুরু হয় এবং নয় মাস যুদ্ধের মাধ্যমে স্বাধীন সার্বভৌম বাংলাদেশের অভ্যুদয় ঘটে।"
        },
        {
          "label": "গ",
          "question": "৬ দফা কর্মসূচিকে বাঙালির মুক্তির সনদ বলার যৌক্তিকতা ব্যাখ্যা করো।",
          "explanation": "ছয় দফা কর্মসূচিকে বাঙালির মুক্তির সনদ বলা অত্যন্ত যৌক্তিক। ১৯৪৭ সালে পাকিস্তান রাষ্ট্র সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের প্রতি রাজনৈতিক, অর্থনৈতিক, সামাজিক প্রভৃতি ক্ষেত্রে বৈষম্যমূলক আচরণ করতে থাকে। এমন প্রেক্ষাপটে বঙ্গবন্ধু শেখ মুজিবুর রহমান পূর্ব পাকিস্তানের জনগণের প্রতি সকল প্রকার বৈষম্য নিরসন এবং অধিকার আদায়ের জন্য ১৯৬৬ সালে ৬টি দাবি সংবলিত একটি কর্মসূচি ঘোষণা করেন যা 'ছয় দফা' দাবি হিসেবে পরিচিত। লাহোর প্রস্তাবের ভিত্তিতে গঠিত প্রদেশে স্বায়ত্তশাসন থাকার কথা থাকলেও পূর্ব পাকিস্তানে তা কার্যকর হয়নি। বরং পূর্ব পাকিস্তানের জনগণের ওপর চলতে থাকে শোষণ-বঞ্চনা ও নির্যাতন। এক পর্যায়ে এ প্রদেশ পশ্চিম পাকিস্তানের শিল্পে কাঁচামাল যোগানদাতা কলোনি বা উপনিবেশে পরিণত হয়। অন্যদিকে, ১৯৬৫ সালে ভারত-পাকিস্তান যুদ্ধ বাধলে পূর্ব পাকিস্তান সম্পূর্ণভাবে অরক্ষিত হয়ে পড়ে। এমতাবস্থায় পূর্ব পাকিস্তানের প্রিয় নেতা বঙ্গবন্ধু শেখ মুজিবুর রহমান ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী দলগুলোর সম্মেলনে ছয় দফা কর্মসূচি পেশ করেন। তন্মধ্যে রাজনৈতিক, প্রশাসনিক, অর্থসম্পর্কিত ও আধা-সামরিক বাহিনী সম্পর্কিত বিষয়ের দাবির প্রাধান্য ছিল। সংবিধান, ক্ষমতার বণ্টন, মুদ্রা ব্যবস্থা ও 'মিলিশিয়া' গঠনের দাবিও ছয় দফায় উত্থাপিত হয়। এতে বাঙালির প্রত্যাশিত স্বায়ত্তশাসনের দাবি উত্থাপন করা হয়। এ দাবিগুলোতে প্রত্যক্ষভাবে স্বাধীনতার কথা না বলা হলেও ছয় দফা বাঙালি জাতিকে স্বাধীনতার মন্ত্রে উজ্জীবিত করে। একারণেই ছয় দফাকে 'বাঙালির মুক্তির সনদ' বলা যৌক্তিক।"
        },
        {
          "label": "ঘ",
          "question": "'স্বাধীনতার ঘোষক জাতির পিতা বঙ্গাবন্ধু শেখ মুজিবুর রহমান ছিলেন হাজার বছরের শ্রেষ্ঠ বাঙালি'- উক্তিটির যথার্থতা নির্ণয় করো।",
          "explanation": "'স্বাধীনতার ঘোষক জাতির পিতা বঙ্গবন্ধু শেখ মুজিব ছিলেন হাজার বছরের শ্রেষ্ঠ বাঙালি'- উক্তিটি যথার্থ। বঙ্গবন্ধু শেখ মুজিবুর রহমান ছিলেন স্বাধীন বাংলাদেশের স্থপতি ও ভারতীয় উপমহাদেশের অন্যতম প্রভাবশালী রাজনৈতিক ব্যক্তিত্ব। বাঙালি জাতির মুক্তির পেছনে তাঁর অসামান্য অবদানের জন্য তাঁকে বাঙালি জাতির জনক বলা হয়। এছাড়াও অসাম্প্রদায়িক বাঙালি জাতিসত্তা গঠনে অনন্য ভূমিকা রাখেন তিনি। ২০০৪ সালে বিবিসি বাংলার জনমত জরিপে হাজার বছরের শ্রেষ্ঠ বাঙালি নির্বাচিত হন বঙ্গবন্ধু শেখ মুজিবুর রহমান। বঙ্গবন্ধু ইসলামিয়া কলেজে পড়ার সময় থেকেই সক্রিয় রাজনীতি শুরু করেন। তিনি ১৯৪৩ সালে বেঙ্গল মুসলিম লীগে যোগ দেন এবং বিখ্যাত বাঙালি মুসলিম নেতা হোসেন শহীদ সোহরাওয়ার্দীর সান্নিধ্যে আসেন। এখানে তাঁর ছাত্র আন্দোলনের সময় মুখ্য বিষয় ছিল পৃথক মুসলিম রাষ্ট্র হিসেবে পাকিস্তান প্রতিষ্ঠার জন্য আন্দোলন। পাকিস্তান প্রতিষ্ঠার পর তিনি ১৯৪৮ সালের ৪ জানুয়ারি 'পূর্ব পাকিস্তান মুসলিম ছাত্রলীগ' গঠন করেন। ১৯৫২'র ভাষা আন্দোলনে তিনি গুরুত্বপূর্ণ ভূমিকা রাখেন। তিনি ছিলেন ভাষা আন্দোলনে কারাবন্দিদের অন্যতম। ১৯৫৪'র যুক্তফ্রন্ট নির্বাচনে তিনি গোপালগঞ্জ আসন থেকে বিজয়ী হন। ১৯৬৬ সালে 'বাঙালি জাতির মুক্তির সনদ' বা ছয় দফা দাবিও তিনি উত্থাপন করেন। পাকিস্তানি শাসকগোষ্ঠীর শোষণ ও নিপীড়ন চরমে উঠলে তিনি ৭ মার্চের ভাষণের মাধ্যমে বাঙালি জাতিকে স্বাধীনতার ডাক দেন। এটি ছিল সেই মাহেন্দ্রক্ষণ যার আশায় বাঙালি জাতি হাজার বছর ধরে অপেক্ষা করছিল। তিনি ঘোষণা করেন \"এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" তিনি বাঙালির হাজার বছরের স্বপ্নের স্বাধীনতার আকাঙ্ক্ষার প্রকাশ ঘটিয়েছিলেন। এজন্যই বহুল প্রত্যাশিত স্বাধীনতার জাতির পিতা বঙ্গবন্ধু শেখ মুজিবুর রহমানকে হাজার বছরের শ্রেষ্ঠ বাঙালি হিসেবে অভিহিত করা হয়।"
        }
      ]
    },
    {
      "number": "7",
      "uddipok": "সংবিধান একটি জাতির দর্পণ স্বরূপ। 'ক' নামক রাষ্ট্রটি স্বাধীনতা লাভের একবছরের মধ্যে পৃথিবীর অন্যতম সেরা সংবিধানে প্রণয়ন করতে সক্ষম হয়। উত্ত সংবিধানে জনগণের আশা-আকাঙ্ক্ষা প্রতিফলন ঘটেছে।",
      "tag": "DC 23",
      "sub_questions": [
        {
          "label": "ক",
          "question": "কত তারিখে বাংলাদেশের সংবিধান কার্যকর হয়?",
          "explanation": "বাংলাদেশের সংবিধান কার্যকর হয় ১৯৭২ সালের ১৬ ডিসেম্বর।"
        },
        {
          "label": "খ",
          "question": "মৌলিক অধিকার বলতে কী বোঝ?",
          "explanation": "মৌলিক অধিকার বলতে রাষ্ট্রপ্রদত্ত সেসব সুযোগ-সুবিধাকে বোঝায় যা ব্যতীত নাগরিকদের ব্যক্তিত্বের বিকাশ সম্ভব নয়। মানুষের ব্যক্তিত্ব ও মেধা বিকাশের জন্য একান্তভাবে অপরিহার্য যে সকল অধিকার রাষ্ট্র কর্তৃক বলবৎ হয় সেইগুলোই মৌলিক অধিকার হিসেবে স্বীকৃত। মৌলিক অধিকার ব্যতীত সভ্য জীবনযাপন করা সম্ভব নয়। সকল গণতান্ত্রিক রাষ্ট্রেই জনগণের মৌলিক অধিকারসমূহ তাদের শাসনতন্ত্রে সন্নিবেশিত থাকে। গণতান্ত্রিক সমাজের মূলভিত্তি হলো মৌলিক অধিকার।"
        },
        {
          "label": "গ",
          "question": "উদ্দীপকে উল্লেখিত সংবিধানের সাথে কোন দেশের সংবিধানের মিল রয়েছে? ব্যাখ্যা করো।",
          "explanation": "উদ্দীপকে উল্লেখিত সংবিধানের সাথে বাংলাদেশের সংবিধানের মিল রয়েছে। সংবিধান একটি রাষ্ট্রের সর্বোচ্চ দলিল। এই দলিল লিখিত বা অলিখিত হতে পারে। বাংলাদেশের সংবিধান একটি লিখিত দলিল। বঙ্গবন্ধু শেখ মুজিবুর রহমান সরকারের নেতৃত্বে সদিচ্ছায়, আন্তরিকতা আর জনগণের কাছে দেওয়া প্রতিশ্রুতির প্রতি, সৎ থেকে বিশ্বের অন্যতম সুন্দর সংবিধান প্রণীত হয়। দীর্ঘ সংগ্রাম, ত্যাগ আর রক্তের বিনিময়ে বাংলাদেশের জনগণ এই সংবিধান লাভ করে। যেখানে জনগণের আশা-আকাঙ্ক্ষা প্রতিফলিত হয়েছে। উদ্দীপকে 'ক' নামক রাষ্ট্রটি স্বাধীনতা লাভের এক বছরের মধ্যে পৃথিবীর অন্যতম সেরা সংবিধান প্রণয়ন করতে সক্ষম হয়। উক্ত' সংবিধানে জনগণের আশা-আকাঙ্ক্ষার প্রতিফলন ঘটে। বাংলাদেশের সংবিধান জনমতের ভিভিতে প্রণীত হয়েছে। যার ফলে এ সংবিধানে জনগণের আশা-আকাঙ্ক্ষার প্রতিফলন ঘটেছে। সুতরাং বলা যায়, উদ্দীপকে 'ক' রাষ্ট্রের সংবিধানের সাথে বাংলাদেশের সংবিধানের মিল রয়েছে।"
        },
        {
          "label": "ঘ",
          "question": "উদ্দীপকের বর্ণিত সংবিধানটি কি উত্তম সংবিধান? তোমার উত্তরের স্বপক্ষে যুক্তি দাও।",
          "explanation": "হ্যাঁ, উদ্দীপকে বর্ণিত সংবিধান অর্থাৎ বাংলাদেশের সংবিধান একটি উত্তম সংবিধান। উত্তম সংবিধানের কিছু বৈশিষ্ট্য রয়েছে। উত্তম সংবিধানে রাষ্ট্র পরিচালনার প্রাসঙ্গিক অধিকাংশ বিষয় লিখিত থাকে। এর ভাষা সহজ, সরল ও প্রাঞ্জল হয়। এ সংবিধান সংক্ষিপ্ত প্রকৃতির হয়ে থাকে। অপ্রয়োজনীয় বিষয় উত্তম সংবিধানে স্থান পায় না। নাগরিকের মৌলিক অধিকার উত্তম সংবিধানে উল্লেখ থাকে। এতে জনমতের প্রতিফলন দেখা যায়। উত্তম সংবিধান সুষম প্রকৃতির হয়ে থাকে। অর্থাৎ এটি সুপরিবর্তনীয় ও দুষ্পপরিবর্তনীয় সংবিধানের মাঝামাঝি অবস্থান করে। রাষ্ট্র পরিচালনার মূলনীতিগুলো উত্তম সংবিধানে উল্লেখ থাকে। সর্বোপরি উত্তম সংবিধান জনকল্যাণকামী হয়ে থাকে। ১৯৭১ সালে স্বাধীনতা লাভের পর গণপ্রজাতন্ত্রী বাংলাদেশের মূল-দলিল হিসেবে সংবিধান প্রণয়ন করা হয়েছে। অনেক চিন্তা-ভাবনা এবং অভিজ্ঞতাকে কাজে লাগিয়ে সংবিধান প্রণয়ন কমিটি দেশের জন্য একটি বাস্তবধর্মী এবং যুগোপযোগী সংবিধান প্রণয়ন করেছে। বাংলাদেশের সংবিধানও বৈশিষ্ট্য বিচারে একটি উত্তম সংবিধান। কেননা, বাংলাদেশের সংবিধানে অধিকাংশ বিষয় লিখিত। এর ভাষা সহজ, সরল ও প্রাঞ্জল। এতে জনগণের মৌলিক অধিকারগুলো উল্লেখ করা হয়েছে। যেমন-জীবনধারণ, চলাফেরা, চিন্তা ও মত প্রকাশ, ধর্মচর্চা ও সম্পত্তির অধিকার প্রভৃতি। বাংলাদেশের সংবিধানেও রাষ্ট্র পরিচালনার মূলনীতিসমূহ উল্লেখ করা হয়েছে। এগুলো হলো- জাতীয়তাবাদ, গণতন্ত্র, সমাজতন্ত্র ও ধর্মনিরপেক্ষতা। এছাড়াও জাতীয় ও আন্তর্জাতিক ক্ষেত্রে এমন পদক্ষেপের কথা বলা হয়েছে যা রাষ্ট্র ও রাষ্ট্রের জনগণের সার্বিক স্বার্থ রক্ষায় অগ্রণী ভূমিকা রাখতে সক্ষম। উপরের আলোচনা থেকে প্রতীয়মান হয়, বাংলাদেশের সংবিধানে উত্তম সংবিধানের প্রায় সকল বৈশিষ্ট্যই বিদ্যমান। তাই বলা যায়, বাংলাদেশের সংবিধান একটি উত্তম সংবিধান।"
        }
      ]
    },
    {
      "number": "8",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "বৈশ্বিক উষ্ণায়ন কী?",
          "explanation": "বায়ুমণ্ডলে গ্রিন হাউস গ্যাসের আধিক্যের ফলে মহাশূন্যে তাপের বিকিরণ কমে বৈশ্বিক তাপমাত্রা বৃদ্ধি পাওয়াকে বৈশ্বিক উষ্ণায়ন বলে।"
        },
        {
          "label": "খ",
          "question": "চিত্রে '?' চিহ্নিত কোন সমস্যাকে নির্দেশ করে? ব্যাখ্যা করো।",
          "explanation": "চিত্রে'?' চিহ্নিত সমস্যাটি হলো জলবায়ু পরিবর্তনজনিত সমস্যা বা বৈশ্বিক উষ্ণতা বৃদ্ধি। বর্তমান বিশ্বের আলোচিত সমস্যাগুলোর মধ্যে অন্যতম হলো জলবায়ু পরিবর্তনজনিত সমস্যা। বৈশ্বিক গড় তাপমাত্রা বৃদ্ধির কারণে জলবায়ুর এ পরিবর্তন ঘটেছে। এর উল্লেখযোগ্য হারে প্রাকৃতিক দুর্যোগের সংখ্যা বৃদ্ধি পেয়েছে। জলবায়ুর বড় ধরনের পরিবর্তনে পৃথিবীর বিভিন্ন অঞ্চলে প্রলয়ংকরী ঝড়, খরা বা বন্যার মতো ঘটনা বেড়েছে। জলবায়ু পরিবর্তনের কারণে মাত্র ১৪ বছরে (১৯৮৫-৯৮) মে মাসে ১ ডিগ্রি এবং নভেম্বরে ০.৫ ডিগ্রি সেলসিয়াস তাপমাত্রা বৃদ্ধি পেয়েছে।"
        },
        {
          "label": "গ",
          "question": "উদ্দীপকে বর্ণিত পরিবর্তন বাংলাদেশের ওপর কীরূপ প্রভাব ফেলছে? বিশ্লেষণ করো।",
          "explanation": "উদ্দীপকের '?' স্থানে বৈশ্বিক উষ্ণতা বৃদ্ধি বা জলবায়ু পরিবর্তনজনিত সমস্যা বর্ণিত হয়েছে। বৈশ্বিক জলবায়ু পরিবর্তনের ফলে যে সকল সমস্যা উদ্ভূত হচ্ছে তাই জলবায়ু পরিবর্তনজনিত সমস্যা। বর্তমান বিশ্বের অন্যতম প্রধান সমস্যা জলবায়ুর পরিবর্তনের ফলে উদ্ভূত পরিস্থিতি পরিবেশের বিপর্যয় ও পরিবর্তন। জলবায়ু পরিবর্তনের প্রভাবে প্রাকৃতিক পরিবেশ ব্যাপক হুমকির মুখে পড়ছে এবং মানবজাতির অস্তিত্ব সংকটপূর্ণ হয়ে পড়েছে। জলবায়ু পরিবর্তনজনিত সমস্যার কারণে বারবার বন্যা, গড় তাপমাত্রা বৃদ্ধি, খরা, ঘূর্ণিঝড়ের প্রকোপ বৃদ্ধি, জীববৈচিত্র্য ধ্বংস, সমুদ্রের পানির উচ্চতা বৃদ্ধি, ভূমিক্ষয়, পাহাড় ধ্বস, লবণাক্ততা বৃদ্ধি প্রভৃতি দুর্যোগ ব্যাপক বৃদ্ধি পায়। উদ্দীপকের ছকেও গড় তাপমাত্রা বৃদ্ধি, বন্যা, খরা, ঘূর্ণিঝড়ের প্রকোপ বৃদ্ধি, জীববৈচিত্র্য ধ্বংস প্রকাশ পেয়েছে। যা জলবায়ু পরিবর্তনজনিত সমস্যাকেই নির্দেশ করে।"
        },
        {
          "label": "ঘ",
          "question": "উদ্দীপকে বর্ণিত সমস্যা মোকাবেলার জন্য বাংলাদেশের একজন সচেতন নাগরিক হিসাবে তোমার কী কী করণীয় রয়েছে? ব্যাখ্যা করো।",
          "explanation": "'উদ্দীপকের বর্ণিত সমস্যা অর্থাৎ জলবায়ু পরিবর্তন মোকাবেলায় সচেতন নাগরিকের ভূমিকা অপরিসীম'। জলবায়ু পরিবর্তনের কারণে বাংলাদেশ যে আর্থ-সামাজিক ও পরিবেশগত বিপর্যয়ের মুখোমুখি হতে পারে তা মোকাবিলা করা বা তার সঙ্গে খুাপ খাওয়ানোর লক্ষ্যে বিভিন্ন পন্থা ও কর্মসূচি গ্রহণ এবং বাস্তবায়নে কাজ করা জরুরি। এক্ষেত্রে নাগরিকরা মুখ্য ভূমিকা পালন করতে পারে। পরিবেশের ভারসাম্য রক্ষা করে গাছপালা। তাই নির্বিচারে বনভূমি যাতে ধ্বংস করা না হয় সে ব্যাপারে সবার সজাগ দৃষ্টি রাখতে হবে। যে সকল গ্যাস গ্রিনহাউস ইফেক্টের জন্য দায়ী সেগুলোর নির্গমন সীমিত পর্যায়ে রাখার জন্য ব্যবস্থা গ্রহণ করতে হবে। এ লক্ষ্যে শিল্প কারখানা, ইটভাটা ও যানবাহনের ধোঁয়া যতদূর সম্ভব পরিবেশবান্ধব করার জন্য শোধন করে পরিবেশে অবমুক্ত করতে হবে। জ্বালানি হিসেবে কাঠ ও জীবাশ্ম জ্বালানির ব্যবহার বন্ধ করতে হবে। জলবায়ু পরিবর্তনজনিত সংকট সৃষ্টিতে শিল্পোন্নত দেশগুলোর ভূমিকা বেশি। তাই শিল্পোন্নত দেশগুলো যাতে এ সমস্যার প্রতিকারে পূর্ব সতর্কতামূলক ব্যবস্থা গ্রহণে কার্যকর ব্যবস্থা নিতে পারে তা নিশ্চিত করতে হবে। ওজোন স্তরের ক্ষয়ের প্রধান কারণ হলো সিএফসি গ্যাস। রেফ্রিজারেটর, এয়ার কন্ডিশনার, স্প্রে জাতীয় কৌটা, জেট ইঞ্জিন, মোটরযান ও বিভিন্ন শিল্প প্রতিষ্ঠান হচ্ছে এ গ্যাসের উৎস। যতদূর সম্ভব এর ব্যবহার পরিমিত করতে হবে। জলবায়ু পরিবর্তনের ঝুঁকি সম্পর্কে সর্বস্তরের মানুষকে সচেতন করে তুলতে হবে। এ লক্ষ্যে সরকারি ও বেসরকারি সংস্থা কর্তৃক প্রশিক্ষণ, কর্মশালা, সচেতনতামূলক শোভাযাত্রা ইত্যাদির আয়োজন করতে হবে। শিক্ষার্থীদের পাঠ্যক্রমে জলবায়ুর পরিবর্তনের ঝুঁকির বিষয়টি গুরুত্বের সাথে উল্লেখ করতে হবে। ইলেকট্রনিক ও প্রিন্ট মিডিয়াতে এ বিষয়ে ব্যাপক প্রচারণা চালাতে হবে। সর্বোপরি, জলবায়ু পরিবর্তন সম্পর্কে সুস্পষ্ট ধারণা নিয়ে নিজ নিজ সামর্থ্য অনুযায়ী জলবায়ু পরিবর্তন সম্পর্কে ভূমিকা পালন করা প্রতিটি নাগরিকের অবশ্য কর্তব্য। জলবায়ু পরিবর্তনের ঝুঁকি হ্রাস করে ভবিষ্যৎ প্রজন্মের জন্য একটি বাসযোগ্য পৃথিবী উপহার দিয়ে যেতে পারব। উপরের আলোচিত পদক্ষেপগুলো গ্রহণের মাধ্যমে বাংলাদেশের নাগরিকরা জলবায়ু পরিবর্তন হ্রাসে ভূমিকা রাখতে পারে।"
        }
      ]
    },
    {
      "number": "9",
      "uddipok": "মি 'Y' একজন বিখ্যাত ব্যবসায়ী। অল্প সময়ে অধিক মুনাফা লাভের প্রত্যাশায় তিনি প্রতিদিন তার পণ্যে বিভিন্ন ধরনের ক্ষতিকর রাসায়নিক পদার্থ ব্যবহার করেন। বেশ কিছুদিন পূর্বে ভ্রাম্যমাণ আদালত তাকে ক্ষতিকর রাসায়নিক পদার্থ ব্যবহারের জন্য জরিমানা করে।",
      "tag": "DC 23",
      "sub_questions": [
        {
          "label": "ক",
          "question": "AIDS এর পূর্ণাঙ্গ রূপ কী?",
          "explanation": "AIDS-এর পূর্ণরূপ Acquired Immune Deficiericy Syndrome."
        },
        {
          "label": "খ",
          "question": "দুর্নীতি বলতে কী বুঝ?",
          "explanation": "দুর্নীতি বলতে ব্যক্তিগত স্বার্থ হাসিলের উদ্দেশ্যে ক্ষমতার অপব্যবহার করাকে বোঝায়। নীতি বা আইন বিরুদ্ধ কাজ করাই হলো দুর্নীতি। দুর্নীতি এক ধরনের সামাজিক ব্যাধি। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত বা জনস্বার্থ বিরোধী কাজই দুর্নীতি। যেমন- ঘুষ ও স্বজনপ্রীতি উভয় কাজই দুর্নীতি। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত স্বার্থ বা লাভের জন্য কার্যালয়ের অপব্যবহারকে বোঝায়। প্রভাব খাটিয়ে ক্ষমতা অপব্যবহার করে ব্যক্তিগত সুবিধা অর্জনকেও দুর্নীতি বলে।"
        },
        {
          "label": "গ",
          "question": "উদ্দীপকে উল্লিখিত মি 'Y' এর কর্মকাণ্ড মানব স্বাস্থ্যের উপর কি ধরনের ক্ষতিকর প্রভাব ফেলে? ব্যাখ্যা করো।",
          "explanation": "উদ্দীপকে উল্লিখিত মি ‘Y’ এর কর্মকাণ্ড আমার পঠিত খাদ্যে ভেজাল সমস্যার সাথে সাদৃশ্যপূর্ণ। সাধারণভাবে খাদ্যে ভেজাল বলতে খাঁটি বা আসল পণ্যের সাথে নিম্নমানের পণ্য বা রাসায়নিক পদার্থের মিশ্রণ ঘটিয়ে বিক্রি করাকে বোঝায়। এতে দ্রব্যের গুণগত মান নষ্ট হওয়ার পাশাপাশি বিশুদ্ধতাও হারায়। বর্তমানে খাদ্যে ভেজাল একটি মারাত্মক সামাজিক ও রাষ্ট্রীয় সমস্যা হিসেবে পরিগণিত হয়। খাদ্যে ভেজালের অন্যতম প্রধান কারণ হলো অধিকতর মুনাফা অর্জন করা। খাদ্যদ্রব্যের সাথে ক্ষতিকারক রাসায়নিক পদার্থ মিশিয়ে কিছু অসাধু ব্যবসায়ী জনসাধারণের সাথে প্রতারণা করে। বর্তমান সময়ে বাংলাদেশের শহরাঞ্চলের নাগরিকরা খাদ্যে ভেজাল নিয়ে বেশ উদ্বিগ্ন। কারণ, তারাই খাদ্যে ভেজালের মুখোমুখি হয় বেশি। উদ্দীপকে বলা হয়েছে, মি ‘Y’ একজন ব্যবসায়ী। তিনি প্রতিদিন তার পণ্যে বিভিন্ন ধরনের ক্ষতিকর রাসায়নিক পদার্থ ব্যবহার করেন। এখানে খাদ্যে ভেজালের প্রতি ইঙ্গিত করা হয়েছে। বর্তমানে বিভিন্ন অসাধু ব্যবসায়ীরা রাসায়নিক পদার্থ যেমন- ক্যালসিয়াম কার্বাইড, ফরমালিন, কীটনাশক (ডিডিটি), পিসিবি তেল বা বিষাক্ত রং ইত্যাদি খাদ্যের সাথে মিশিয়ে বাজারে বিক্রি করছে। যেমনটি উদ্দীপকের মি ‘Y’ এর ক্ষেত্রে দেখা যায়।"
        },
        {
          "label": "ঘ",
          "question": "উদ্দীপকে বর্ণিত নাগরিক সমস্যা সমাধানকল্পে তোমার সুপারিশ লেখো।",
          "explanation": "তারা উদ্দীপকে বর্ণিত নাগরিক সমস্যা নিরসনকল্পে তথা খাদ্যে ভেজাল প্রতিরোধে বেশকিছু পদক্ষেপ নেওয়া যায় বলে আমি মনে করি। শুধু বেঁচে থাকার নিমিত্তেই নয় বরং আমাদের দেহ ও মনের সর্বাঙ্গীন সুষ্ঠু বিকাশ নির্ভর করে খাদ্যের ওপর। যে খাদ্য মানুষের শক্তির উৎস এবং বেঁচে থাকা ও বেড়ে ওঠার প্রধান উপাদান তাতে ভেজাল মেশালেই আবার তা বিষে পরিণত হয়। খাদ্যে ভেজাল প্রতিরোধ আজ তাই একটি জনগুরুত্বপূর্ণ বিষয়ে পরিণত হয়েছে। খাদ্যে ভেজাল প্রতিরোধে আমরা নানারকম পদক্ষেপ নিতে পারি। খাদ্যদ্রব্য ঠিক আছে বা ভেজালমুক্ত কি না সে ব্যাপারে সরকারি ও বেসরকারিভাবে পরীক্ষা-নিরীক্ষার জন্য কার্যকর ব্যবস্থা গ্রহণ করা অধিক জরুরি। খাদ্যে ভেজাল প্রমাণিত হলে উৎপাদনকারী ও ব্যবসায়ীদের বিরুদ্ধে দৃষ্টান্তমূলক শাস্তি নিশ্চিত করতে হবে। বর্তমান বাংলাদেশ সরকার খাদ্যে ভেজাল রোধে 'নিরাপদ খাদ্য আইন-২০১৩' প্রণয়ন করেছে। এ আইনে অপরাধভেদে সর্বোচ্চ ৫ বছর কারাদণ্ড বা ১০ লাখ টাকা জরিমানা অথবা উভয় দণ্ডের বিধান রাখা হয়েছে। এ আইন যথাযথভাবে প্রয়োগ করলে খাদ্যে ভেজাল অনেকাংশে কমে আসবে। এর পাশাপাশি নিয়মিত ভ্রাম্যমাণ আদালত পরিচালনা করতে হবে। ভেজাল খাদ্য কীভাবে সমাজের ক্ষতি করছে এবং এর মারাত্মক পরিণতি বিষয়ে ব্যাপক প্রচার-প্রচারণার মাধ্যমে জনসচেতনতা গড়ে তুলতে হবে এছাড়া স্কুল, কলেজ, বিশ্ববিদ্যালয়, মাদ্রাসা, বিভিন্ন সামাজিক, সাংস্কৃতিক, ধর্মীয় প্রতিষ্ঠানে খাদ্যে ভেজালের কুফল সম্পর্কে প্রচারণা চালিয়ে একটি প্রতিরোধ আন্দোলন গড়ে তুলতে হবে। ভেজালের বিরুদ্ধে ব্যবসায়ী গোষ্ঠীসহ সামাজিক, রাজনৈতিক, সাংস্কৃতিক ও ধর্মীয় ব্যক্তিত্বদের কার্যকর উদ্যোগ গ্রহণ করা জরুরি। উপরে উল্লিখিত ব্যবস্থাগুলো গ্রহণ এবং যথাযথভাবে কার্যকর করা হলে খাদ্যে ভেজাল প্রতিরোধ করা যাবে বলে আমি মনে করি।"
        }
      ]
    },
    {
      "number": "10",
      "uddipok": "'X' একটি স্কুলের ছাত্রী। প্রতিদিন স্কুলে যাওয়া আসার পথে কিছু বখাটে ছেলে তাকে উত্ত্যক্ত করতো। অবশেষে অভিযোগের সত্যতা খুঁজে পেয়ে নির্বাহী ম্যাজিস্ট্রেট অপরাধীদেরকে ৫০৯ ধারা অনুযায়ী দন্ড প্রদান করেন।",
      "tag": "DC 23",
      "sub_questions": [
        {
          "label": "ক",
          "question": "ইভটিজিং কাকে বলে?",
          "explanation": "পুরুষ কর্তৃক নারীকে উত্ত্যক্ত, লাঞ্ছিত বা যৌন নিপীড়ন করাকে ইভটিজিং বলা হয়।"
        },
        {
          "label": "খ",
          "question": "অটিজম বলতে কী বোঝায়?",
          "explanation": "অটিজম মস্তিষ্কের স্বাভাবিক বিকাশের একটি জটিল প্রতিবন্ধকতা, যা শিশুর জন্মের এক মাস থেকে তিন বছর মধ্যে প্রকাশ পায়। অটিজম আক্রান্ত ব্যক্তিদের সাধারণত শারীরিক গঠনে কোনো সমস্যা বা ত্রুটি থাকে না। তাদের চেহারা, অবয়ব অন্যান্য সুস্থ ও স্বাভাবিক মানুষের মতই থাকে। অনেক ক্ষেত্রে ছবি আঁকা, গান করা, কম্পিউটার চালনা বা গাণিতিক সমাধানসহ অনেক জটিল বিষয়ে এ ধরনের ব্যক্তিরা বিশেষ দক্ষতা প্রদর্শন করে থাকে।"
        },
        {
          "label": "গ",
          "question": "উদ্দীপকে উল্লিখিত 'X' কোন ধরনের সমস্যার সম্মুখীন হয়েছে?",
          "explanation": "উদ্দীপকের 'X' ইভটিজিং নামক নাগরিক সমস্যার সম্মুখীন হয়েছে। ইভটিজিং বর্তমান সময়ে বহুল আলোচিত একটি নাগরিক সমস্যা। বিশেষভাবে বাংলাদেশের প্রেক্ষাপটে এটি একটি সামাজিক অসুস্থতা হিসেবে পরিলক্ষিত হচ্ছে। 'ইভ' বলতে বোঝায় রমণী বা নারী এবং 'টিজিং' বলতে উত্ত্যক্ত করা বা বিরক্ত করাকে বোঝায়। আর ইভটিজিং হচ্ছে পুরুষ সমাজ কর্তৃক নারীর উত্ত্যক্ত বা বিরক্তির শিকার হওয়া। পুরুষ কর্তৃক নারীর প্রতি বাজে মন্তব্য, কুপ্রস্তাব, অশ্লীল বাক্য প্রয়োগ, অপ্রীতিকর অঙ্গভঙ্গি করা, শারীরিক লাঞ্ছনা, শিস বাজানো, সুযোগে গায়ে পড়ে ধাক্কা দেওয়া, উস্কানিমূলক তালি বাজানো, মোবাইল ফোনে বিরক্ত করা, কাগজে অশ্লীল কথা লিখে মেয়েদের দিকে নিক্ষেপ করা, পথরোধ করা প্রভৃতি ঘটনা যখন ঘটানো হয় তখন তাকে ইভটিজিং বলা হয়। উদ্দীপকে বলা হয়েছে, 'X' একটি স্কুলের ছাত্রী। তার স্কুলে যাওয়া-আসার পথে কিছু বখাটে ছেলে তাকে উত্যক্ত করতো। যা বাংলাদেশের অন্যতম নাগরিক সমস্যা ইভটিজিংয়ের সাথে সামঞ্জস্যপূর্ণ। সুতরাং 'X'-এর সাথে ঘটে যাওয়া সমস্যাটি ইভটিজিংকে নির্দেশ করে।"
        },
        {
          "label": "ঘ",
          "question": "উক্ত সমস্যা সমাধানে কী কী পদক্ষেপ গ্রহণ করা উচিত? তোমার মতামত দাও।",
          "explanation": "উদ্দীপকে বর্ণিত সমস্যা সমাধানে অর্থাৎ ইভটিজিং প্রতিকারে বেশকিছু পদক্ষেপ নেওয়া যেতে পারে বলে আমি মনে করি। ইভটিজিং প্রতিরোধে পারিবারিক ও সামাজিক সচেতনতা সবচেয়ে বেশি ভূমিকা রাখতে পারে। পারিবারিক সুশিক্ষা ও মূল্যবোধ সমাজ থেকে ইভটিজিং নির্মূল করতে বিশেষ ভূমিকা রাখতে সক্ষম। সামাজিক ও রাষ্ট্রীয়ভাবে সচেতনতা বৃদ্ধি করার মাধ্যমে ইভটিজিং প্রতিরোধ করা সম্ভব। প্রকৃত শিক্ষাই জাতিকে এ ধরনের সামাজিক ব্যাধি থেকে মুক্ত করতে পারে। এক্ষেত্রে একাডেমিক শিক্ষার পাশাপাশি সমাজের সকল শ্রেণি-পেশার মানুষের মধ্যে নৈতিক শিক্ষার প্রসার ঘটাতে হবে। শিক্ষা প্রতিষ্ঠানে শিক্ষকগণ ইভটিজিং ও এর নেতিবাচক দিক নিয়ে বিশদভাবে আলোচনা করে শিক্ষার্থীদের মাঝে সচেতনতাবোধ সৃষ্টি করতে পারেন। অত্যন্ত ভয়ানক হয়ে ওঠা এই ব্যাধি দ্রুত প্রতিরোধ করার জন্য কঠোর শাস্তির বিধানের কোনো বিকল্প নেই। দেশের প্রচলিত আইনের সংস্কার করে ইভটিজিং প্রতিরোধে কঠোর শাস্তির ব্যবস্থা কুরা যেতে পারে। তবে আইন প্রণয়নের পাশাপাশি সে আইন যাতে বাস্তবায়িত হয় সেদিকেও সজাগ দৃষ্টি রাখতে হবে। এক্ষেত্রে রাজনৈতিক মতৈক্য একান্ত অপরিহার্য। ক্ষতিগ্রস্তদের মানসিক স্বাস্থ্য সেবার ব্যবস্থা করাও জরুরি। সেইসাথে ভারসাম্যপূর্ণ সামাজিক বিকাশে ব্যবসায়ী, রাজনীতিবিদ, গণমাধ্যম ও বুদ্ধিজীবীসহ সংশ্লিষ্ট সকল পক্ষের যে দায়িত্ব রয়েছে সে সম্পর্কে সজাগ থাকতে হবে। উপরের আলোচনা থেকে বলা যায়, নাগরিক সচেতনতা ও আইনের যথাযথ প্রয়োগই সমাজকে এই সামাজিক ব্যাধি অর্থাৎ ইভটিজিং থেকে মুক্তি দিতে পারে।"
        }
      ]
    },
    {
      "number": "11",
      "uddipok": "মি. (ক) একটি গুরুত্বপূর্ণ সাংবিধানিক পদে অধিষ্ঠিত আছেন। উক্ত প্রতিষ্ঠান নিরপেক্ষভাবে প্রজাতন্ত্রের প্রশাসনিক কর্মকর্তাগণকে বাছাই ও নিয়োগ করেন।",
      "tag": "DC 23",
      "sub_questions": [
        {
          "label": "ক",
          "question": "সাংবিধানিক প্রতিষ্ঠান কাকে বলে?",
          "explanation": "রাষ্ট্র পরিচালনার জন্য সংবিধান কর্তৃক সৃষ্ট প্রতিষ্ঠানকে সাংবিধানিক প্রতিষ্ঠান বলা হয়।"
        },
        {
          "label": "খ",
          "question": "সর্বজনীন ভোটাধিকার বলতে কী বোঝায়?",
          "explanation": "সার্বজনীন ভোটাধিকার বলতে ধর্ম-বর্ণ, নারী-পুরুষ, ধনী-গরিব নির্বিশেষে প্রাপ্তবয়স্ক সকল নাগরিকের ভোটদানের অধিকারকে বোঝায়। ভোটদানের অধিকার নাগরিকদের রাজনৈতিক অধিকার। রাষ্ট্রের সংবিধান এবং সরকারি বিধিবিধানের মাধ্যমে স্বীকৃত পন্থায় নাগরিকদের প্রার্থী বাছাইয়ের ক্ষমতাকে ভোটাধিকার বলা হয়। গণতান্ত্রিক ব্যবস্থায় প্রাপ্তবয়স্ক নাগরিকদের ভোটদানের অধিকার সর্বত্র স্বীকৃত এবং সংরক্ষিত।"
        },
        {
          "label": "গ",
          "question": "উদ্দীপকে বাংলাদেশের কোন সাংবিধানিক প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে বাংলাদেশের সাংবিধানিক প্রতিষ্ঠান 'বাংলাদেশ সরকারি কর্মকমিশনের' কথা বলা হয়েছে। বাংলাদেশ সরকারি কর্মকমিশন একটি সাংবিধানিক সংস্থা। এ প্রতিষ্ঠানটি প্রজাতন্ত্রের বেসামরিক কাজের জন্য মেধাবী 'ও যোগ্য নাগরিকদের বাছাইয়ের কাজ করে। এজন্য সংস্থাটি প্রতিযোগিতামূলক পরীক্ষা নেওয়ার ব্যবস্থা গ্রহণ করে। কর্মকমিশন বাংলাদেশ সরকারের বিভিন্ন মন্ত্রণালয় বা বিভাগকে তাদের নিয়ন্ত্রণাধীন বিভিন্ন সার্ভিস বা পদে নিয়োগকৃতদের পদোন্নতি এবং বদলি সংক্রান্ত বিষয়েও নীতিমালা প্রণয়নের পরামর্শ প্রদান করে। উদ্দীপকে বলা হয়েছে, মি (ক) একটি গুরুত্বপূর্ণ সাংবিধানিক পদে অধিষ্ঠিত যে প্রতিষ্ঠান নিরপেক্ষভাবে প্রজাতন্ত্রের প্রশাসনিক কর্মকর্তাগণকে বাছাই ও নিয়োগ করেন। বাংলাদেশে এরূপ কাজ করে এমন একটি প্রতিষ্ঠান হলো বাংলাদেশ সরকারি কর্মকমিশন। তাই বলা যায়, উদ্দীপকের সাংবিধানিক প্রতিষ্ঠান হলো বাংলাদেশ সরকারি কর্মকমিশন।"
        },
        {
          "label": "ঘ",
          "question": "উদ্দীপকে বর্ণিত সংবিধানিক সংস্থাটি দেশ ও জাতিকে মেধাবী সৎ ও দক্ষ প্রশাসন উপহার দিয়ে সর্বাধিক জনকল্যাণ নিশ্চিত করতে পারে- মূল্যায়ন করো।",
          "explanation": "উদ্দীপকে বর্ণিত সাংবিধানিক সংস্থাটি অর্থাৎ 'বাংলাদেশ সরকারি কর্মকমিশন' দেশ ও জাতিকে মেধাবী, সৎ ও দক্ষ প্রশাসন উপহার দিয়ে সর্বাধিক জনকল্যাণ নিশ্চিত করতে পারে- উক্তিটি যথার্থ। আধুনিক রাষ্ট্র পরিচালনায় সরকার কাঠামোয় দক্ষ কর্মকর্তা-কর্মচারীর গুরুত্ব সর্বজনস্বীকৃত। এজন্য বিশ্বের প্রায় সকল রাষ্ট্রে মেধার ভিত্তিতে কর্মকর্তা বাছাইয়ের প্রক্রিয়া লক্ষ করা যায়। বাংলাদেশ সরকারি কর্মকমিশনও অন্যান্য রাষ্ট্রের মতো মেধাসম্পন্ন যোগ্য ও দক্ষ কর্মকর্তা বাছাইয়ে অসামান্য ভূমিকা রাখে। তীক্ষ্ণ ধীশক্তি ও দূরদৃষ্টিসম্পন্ন এবং নিরপেক্ষ ব্যক্তিবর্গের সমন্বয়ে গঠিত বাংলাদেশ সরকারি কর্মকমিশন। দক্ষতার সাথে দায়িত্ব পালন করা এ কমিশনের মূল কাজ। এ কমিশনের নিকট কর্মকর্তা নিয়োগের ক্ষেত্রে মেধাই মুখ্য এবং অন্য সবকিছু গৌণ। কর্মকর্তা নিয়োগের জন্য বাছাইয়ের কাজ সহজ নয়। একজন ব্যক্তির মেধা যাচাই করা অত্যন্ত কঠিন। একজন দক্ষ ব্যক্তিই পারেন অন্যজনের জ্ঞান যাচাই করতে। এ কমিশন অত্যন্ত দক্ষতার সাথে এ কাজ সম্পাদন করে থাকে। দক্ষতার কোনো বিকল্প নেই। কারণ, কমিশনের দক্ষতার হানি ঘটলে কর্মকর্তা নিয়োগের কাজটি দুর্বলভাবে সম্পাদিত হবে। এমনকি যদি সততার অভাব ঘটে তাহলে জাতির অগ্রগতির পথ রুদ্ধ হয়ে যাবে। এ সকল বিষয় বিবেচনা করে বাংলাদেশ সরকারি কর্মকমিশন দক্ষ ও সৎ প্রশাসন গড়ে তোলার সর্বোচ্চ চেষ্টা করেন। এ কমিশনের ঐকান্তিক প্রচেষ্টায় দক্ষ ও সৎ প্রশাসন গড়ে উঠে। বাংলাদেশের সরকারব্যবস্থা কর্মক্ষম ও সচল করতে সক্ষম করার ক্ষেত্রে সংস্থাটির গুরুত্ব অপরিসীম। উপরের আলোচনায় প্রতীয়মান হয় যে, দেশ ও জাতিকে মেধাবী সৎ ও দক্ষ প্রশাসন উপহার দিয়ে বাংলাদেশ সরকারি কর্মকমিশন সর্বাধিক জনকল্যাণ নিশ্চিত করতে পারে।"
        }
      ]
    }
  ]
}