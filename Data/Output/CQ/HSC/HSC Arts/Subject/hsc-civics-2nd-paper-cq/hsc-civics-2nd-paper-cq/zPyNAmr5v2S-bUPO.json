{
  "title": "ঢাকা বোর্ড ২০২৩",
  "subtitle": "পৌরনীতি ও সুশাসন (11)",
  "questions": [
    {
      "number": "1",
      "uddipok": "জনাব 'ক' দরিদ্র পরিবারের সন্তান হওয়ায় অসহায় ও নির্যাতিত মানুষের দুঃখ- দুর্দশা সহজে অনুভব করতে পারেন। তিনি বরাবরই দরিদ্র, অবহেলিত ও নিপীড়িত কৃষক সমাজের স্বার্থে সংগ্রাম করেন। তাকে বলা হয় 'মজলুম নেতা'।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "এ. কে ফজলুল হক বরিশাল জেলার (বর্তমান ঝালকাঠি জেলা) রাজাপুর উপজেলার সাতুরিয়া গ্রামে নানাবাড়িতে জন্মগ্রহণ করেন।"
        },
        {
          "label": "খ",
          "question": "",
          "explanation": "সংসদীয় গণতান্ত্রিক রীতিনীতি, গণতান্ত্রিক ঐতিহ্য, আইনের শাসন, আইনসভার স্বাধীনতা, এবং নিয়মতান্ত্রিক রাজনীতির প্রতি হোসেন শহীদ সোহরাওয়ার্দীর অসীম শ্রদ্ধা ছিল। গণতান্ত্রিক শাসন প্রতিষ্ঠার জন্য তিনি সকল রাজনৈতিক দলের নেতৃবৃন্দকে ঐক্যবদ্ধ করার প্রয়াস চালান। গণতন্ত্রে জনগণের কথাই যে শেষকথা তা তিনি মনে প্রানে বিশ্বাস করতেন তিনি বিশ্বাস করতেন, ভালো সরকার স্বশাসিত সরকারের বিকল্প নয়। তার সুদীর্ঘ সংগ্রামী রাজনৈতিক জীবনে গণতন্ত্র প্রতিষ্ঠায় আপসহীন লড়াই চালিয়ে গেছেন। তার কর্মময় জীবন মূল্যায়ন করেই তাকে গণতন্ত্রের মানসপুত্র বলা হয়।"
        },
        {
          "label": "গ",
          "question": "",
          "explanation": "উদ্দীপকের উল্লেখিত ব্যক্তির সাথে আমার পাঠ্য বইয়ের মাওলানা আব্দুল হামিদ খান ভাসানীর মিল আছে । বাংলার মাটিতে যে কয়জন নেতা আপামর জননেতার জন্য জীবনভর সংগ্রাম করেছেন, মাওলানা ভাসানী তন্মধ্যে অন্যতম। সারাজীবন তিনি এদেশের গণমানুষের বিশেষ করে কৃষককুলের অধিকার আদায়ে সংগ্রাম করেছেন। মজলুমের পক্ষে তিনি বিভিন্ন সময়ের ব্রিটিশ সরকারের বিরুদ্ধে লড়াই করেছেন। বাংলার মানুষের কাছে তিনি তাই মজলুম জননেতা। উদ্দীপকের জনাব 'ক' দরিদ্র পরিবারের সন্তান হওয়ায় অসহায় ও নির্যাতিত মানুষের দুঃখ- দুর্দশা সহজে অনুভব করতে পারেন। তিনি বরাবরই দরিদ্র, অবহেলিত ও নিপীড়িত কৃষক সমাজের স্বার্থে সংগ্রাম করেন। তাকে বলা হয় 'মজলুম নেতা। ' এরূপ ঘটনায় স্পষ্ট ভাবে মাওলানা আব্দুল খান ভাসানীর প্রতিচ্ছবি প্রকাশ পায়। কেননা এই মহান নেতা কৃষকের দুঃখ -দুর্দশার সাথে আজন্ম পরিচিত এ নেতার সব সম্মেলন এ আন্দোলনের রাজনীতি প্রধানত দরিদ্র, অবহেলিত ও নিপীড়িত কৃষকদের স্বার্থেই পরিচালিত হয়েছিল। এই মহান নেতা সরকারের কুখ্যাত লাইন প্রথা আইনের বিরুদ্ধে আন্দোলন করেন। নিজে দরিদ্র কৃষক পরিবারের জন্ম নেওয়ার কারণে আজীবন তিনি এদেশের দরিদ্র গণমানুষের জন্য সংগ্রাম করেছেন। আর এজন্য তাকে বলা হয় মজলুম নেতা।"
        },
        {
          "label": "ঘ",
          "question": "",
          "explanation": "অন্যায় অবিচার, শোষণ ও বঞ্চনার বিরুদ্ধে উদ্দীপকে উল্লিখিত নেতা অর্থাৎ মাওলানা আব্দুল হামিদ খান ভাসানী ছিলেন এক বলিষ্ঠ কণ্ঠস্বর - মন্তব্যটি যথার্থ। মাওলানা ভাসানী ছিলেন একজন সংগ্রামী ব্যক্তিত্ব। তার রাজনীতির মূলত দরিদ্র, নিপীড়িত, বঞ্চিত, মেহনতি মানুষ ও কৃষককুলের স্বার্থ ও অধিকার প্রতিষ্ঠা কে কেন্দ্র করে আবর্তিত ছিল। তার সংগ্রাম ছিল সকল প্রকার অন্যায়, অবিচার, শোষণ ও বাঞ্চনার বিরুদ্ধে। এ কারণে তিনি গণমানুষের অন্তরে অত্যন্ত গভীরভাবে সাড়া জাগাতে সক্ষম হন। সকল প্রকার আধিপত্যবাদ ও সাম্রাজ্যবাদের ঘোরতর বিরোধী ছিলেন মাওলানা ভাসানী। বাঙালির জনগণের অধিকার ও স্বশাসন প্রতিষ্ঠার লড়াইয়ে তিনি ছিলেন আপসহীন ও নিবেদিতপ্রাণ। তিনি কৃষক - মজুরদের অধিকার প্রতিষ্ঠা করতে চেয়েছিলেন। ভারত কর্তৃক গঙ্গা নদীর উপর ফারাক্কা বাঁধ নির্মাণ করলে বাংলাদেশের উত্তর-পশ্চিমাংশে পানির যে সংকট দেখা দেয় এবং যেভাবে মরুকরণ প্রক্রিয়া শুরু হয় তার বিরুদ্ধেও তিনি সোচ্চার হয়ে ওঠেন। মাওলানা ভাসানী ১৯৭৬ সালে ১৯ মাইল দীর্ঘ লংমার্চ -এ নেতৃত্ব দেন। উপরিয়ক্ত আলোচনার পরিশেষে বলা যায়, মাওলানা ভাসানী ছিলেন অন্যায়, অবিচার, শোষণ ও বঞ্চনার বিরুদ্ধে আপসহীন ও বলিষ্ঠ কণ্ঠস্বর।"
        }
      ]
    },
    {
      "number": "2",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "জাতীয় সংসদের আসন সংখ্যা ৩৫০।"
        },
        {
          "label": "খ",
          "question": "",
          "explanation": "বাংলাদেশের রাষ্ট্রপতির জাতীয় সংসদ সদস্যদের সংখ্যাগরিষ্ঠ ভোটে নির্বাচিত হন। বাংলাদেশের প্রধান নির্বাচন কমিশনার এ নির্বাচনকার্য পরিচালনা করবেন। সংবিধানের বিধান সাপেক্ষে রাষ্ট্রপতি কার্যভার গ্রহণের তারিখ হতে পাঁচ বছরের জন্য তার পদে অধিষ্ঠিত হবেন। তবে রাষ্ট্রপতি পদের মেয়াদ শেষ হওয়া সত্ত্বেও তার উত্তরাধিকারী কার্যভার গ্রহণ না করা পর্যন্ত তিনি স্বীয়পদে বহাল থাকবেন। একাধিক্রমে দুই মেয়াদের বেশি অর্থাৎ ১০ বছরের বেশি কেউ রাষ্ট্রপতি পদে অধিষ্ঠিত হবেন না।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানে সাংবিধানিক প্রতিষ্ঠান নির্বাচন কমিশনকে নির্দেশ করা হয়েছে। নির্বাচন কমিশন একটি সাংবিধানিক প্রতিষ্ঠান,যা গঠনের উদ্দেশ্য হলো প্রজাতন্ত্রের বিভিন্ন পর্যায়ে জনপ্রতিনিধি বাছায়ের সুষ্ঠু পরিবেশ সৃষ্টির লক্ষ্যে প্রয়োজনীয় ব্যবস্থাপনা করা। সুষ্ঠু , নিরপেক্ষ ও গ্রহণযোগ্য নির্বাচনের স্বার্থে কমিশনটি বিভিন্ন উদ্যোগ গ্রহণ করে থাকে। উদ্দীপকে '?' চিহ্নিত স্থান সম্পর্কে বলা হয়েছে, ভোটার তালিকা প্রস্তুতকরণ সংবিধানের ১১৮ (১) অনুচ্ছেদ অনুযায়ী গঠিত এবং জাতীয় সংসদ নির্বাচন অনুষ্ঠান করে। এরূপ বর্ণনায় নির্বাচন কমিশনের স্বরূপ প্রকাশ পায়। কেননা, বাংলাদেশ নির্বাচন কমিশন হলো একটি স্বাধীন ও সাংবিধানিক প্রতিষ্ঠান। সংবিধানের ১১৮ (১) অনুচ্ছেদ অনুযায়ী একজন প্রধান নির্বাচন কমিশনার নির্বাচন কমিশনার (সিইসি) ও অনধিক চারজন নির্বাচন কমিশনার ( ইসি) সমন্বয়ে নির্বাচন কমিশন গঠিত হবে। রাষ্ট্রপতি প্রধান নির্বাচন কমিশনার ও অন্যান্য কমিশনারদের নিয়োগ দান করেন। সংসদের বিধান সাপেক্ষে রাষ্ট্রপতি কর্তৃক তাদের কর্মের শর্তাবলির নির্ধারিত হয়। এক্ষেত্রে নির্বাচন কমিশন একটি অবাধ, সুষ্ঠু ও গ্রহণযোগ্য নির্বাচন নিশ্চিত করার দায়িত্বে নিয়োজিতের একটি সংস্থা হিসেবে পরিগণিত হবে। প্রধান নির্বাচন কমিশনার ও অন্যান্য কমিশনারগণ নির্বাচন কমিশনে দায়িত্ব পালনকালে স্বাধীন থাকবেন এবং সাংবিধানিক আইন অনুযায়ী দায়িত্ব পালন করেন।"
        },
        {
          "label": "ঘ",
          "question": "",
          "explanation": "সুষ্ঠু, নিরপেক্ষ ও গ্রহণযোগ্য নির্বাচন অনুষ্ঠানে উক্ত প্রতিষ্ঠান তথা বাংলাদেশ নির্বাচন কমিশনের কার্যপ্রণালী ব্যাপক। নিচে বর্ণনা করা হলো - নির্বাচন কমিশন একটি সাংবিধানিক প্রতিষ্ঠান, যা গঠনের উদ্দেশ্যই হলো প্রজাতন্ত্রের বিভিন্ন পর্যায়ে জনপ্রতিনিধি, বাছাইয়ের সুষ্ঠু ব্যবস্থাপনা করা। সুষ্ঠু, নিরপেক্ষ ও গ্রহণযোগ্য নির্বাচনের স্বার্থে কমিশনটি বিভিন্ন উদ্যোগ গ্রহণ করে থাকে। এ লক্ষ্যে কমিশন ভোটারের যথার্থতা নির্ধারণের স্বার্থে ভোটার তালিকা প্রণয়ন, তদারকি ও নিয়ন্ত্রণ করে থাকে। আবার সুষ্ঠু ও গ্রহণযোগ্য নির্বাচনের জন্য কমিশন রিটার্নিং অফিসার নিয়োগ প্রদান করে থাকে। নির্ধারিত দিনে ভোট গ্রহন থেকে শুরু করে ভোট প্রদানের তদারকি, বিশৃঙ্খলতা এড়াতে প্রয়োজনীয় আইনশৃঙ্খলা রক্ষাকারী বাহিনীর সহায়তা নিয়ে পরিস্থিতি নিয়ন্ত্রণ, জাল ভোট সহ বিভিন্ন নির্বাচনী অপরাধ ও দুর্নীতি ঠেকাতে ভ্রাম্যমান আদালত পরিচালনা ও প্রয়োজনে দোষীদের শাস্তির বিধান করে এ কমিশন। নিরপেক্ষতা নিশ্চিত করার স্বার্থে বিধিবদ্ধ এ সংস্থাটি স্বাধীন ও প্রভাবমুক্ত অবস্থায় কাজ করে থাকে। নিরপেক্ষতা বজায় রাখতে প্রধান নির্বাচন কমিশনারের পরামর্শক হিসেবে আরও ৪ জন সহকারী নির্বাচন কমিশনার থাকেন। যারা সিদ্ধান্তকে পক্ষপাতমুক্ত করতে প্রভাব রাখতে সক্ষম। সুতরাং দেখা যাচ্ছে, ভোটারদের পরিচয় নিশ্চিত করা থেকে শুরু করে নির্বাচন পরিচালনা সংক্রান্ত এমনকি ফলাফল প্রকাশ পর্যন্ত নির্বাচন কমিশন সুষ্ঠুভাবে ও নিরপেক্ষভাবে ভূমিকা পালন করে। আর সাংবিধানিক উপায়ে ব্যালট পেপারের মাধ্যমে ভোট গ্রহণ করে নির্বাচনকে অবাধ,উন্মুক্ত ও সকলের অংশগ্রহণ ও নিশ্চিত করে কমিশনটি। সুতরাং বলা যায়, সুষ্ঠ,নিরপেক্ষ ও গ্রহণযোগ্য নির্বাচন অনুষ্ঠানে নির্বাচন কমিশনের ভূমিকা অনস্বীকার্য।"
        }
      ]
    },
    {
      "number": "3",
      "uddipok": "মাহিম পাঁচ বছর বয়সী শিশু। সে তার দুটি চোখে ভালোভাবে দেখতে পায় না। যথাযথ লেন্স ব্যবহারের পরেও তার দৃষ্টি তীক্ষ্ণতা ৬/১৮ এর মধ্যে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "HIV- এর পূর্ণরূপ হলো- Human Immuno Deficiency Virus."
        },
        {
          "label": "খ",
          "question": "",
          "explanation": "প্রতিবন্ধীরা তাদের প্রতিবন্ধীত্বের কারণে স্বাভাবিক জীবনযাপন করতে পারে না। সাধারণ মানুষের সহায়তা ছাড়া অনেক প্রতিবন্ধী তাদের আবশ্যিক কাজকর্ম করতে পারেনা। প্রতিবন্ধীদের স্বাভাবিক ও সুন্দর জীবনধারণ নিশ্চিত করার লক্ষ্যে আমাদের দায়িত্ব তাদের প্রতিনিতিবাচক সামাজিক দৃষ্টিভঙ্গির পরিবর্তন এনে তাদের সাহায্য -সহযোগিতা করা।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মাহিম একজন দৃষ্টিপ্রতিবন্ধী শিশু।  শারীরিক যোগ্যতার ভিত্তিতে পৃথিবীতে দুই ধরনের মানুষ দেখতে পাওয়া যায়। এক ধরনের মানুষ নিখুঁত দেহ বৈশিষ্ট্যের অধিকারী, অন্য ধরনের মানুষ রয়েছে যারা দেহগত দিক থেকে ত্রুটিপূর্ণ। এ শ্রেণীর মানুষকে বলা হয় প্রতিবন্ধী। 'উইকিপিডিয়ায় ' প্রতিবন্ধীত্বের সংজ্ঞা দিতে গিয়ে বলা হয়েছে যে, বয়স, লিঙ্গ, জাতি, সংস্কৃতি সামাজিক অবস্থান অনুযায়ী আর দশজন, যে কাজ করতে পারে ইমপেয়ারমেন্ট -এর কারণে সে কাজগুলো প্রাত্যহিক জীবনে করতে না পারার অবস্থানটাই হলো প্রতিবন্ধীকতা।প্রতিবন্ধীত্বের কারণ ও ধরন অনুসারে প্রতিবন্ধী ব্যক্তিদের প্রধানত কয়েকটি শ্রেনীতে বিভক্ত করা যায়। যেমন- ১. দৃষ্টি প্রতিবন্ধী ২. শ্রবণ প্রতিবন্ধী ৩. শারীরিক প্রতিবন্ধী ৪. বাক প্রতিবন্ধী ৫.মানসিক প্রতিবন্ধী ৬.চরম প্রতিবন্ধী ও ৭. বহুমুখী প্রতিবন্ধী। এগুলোর মধ্যে দৃষ্টি প্রতিবন্ধীর অন্যতম। সম্পূর্ণ দৃষ্টিহীনতা,উভয় চোখে আংশিক বা কম দেখতে পারা,এক চোখে দেখতে পাওয়া, দৃষ্টি ক্ষেত্র ২০ ডিগ্রি হতে ৪০ ডিগ্রীর মধ্যে থাকা, যথাযথ লেন্স ব্যবহারের পরেও দৃষ্টি তীক্ষ্ণতা ৬/১৮ বা ২০/৬০ এর মধ্যে থাকা ইত্যাদি বৈশিষ্ট্য সম্পূর্ণ ব্যক্তিদের বলা হয় দৃষ্টি প্রতিবন্ধী। দৃষ্টি প্রতিবন্ধীকে শারীরিক প্রতিবন্ধীর শ্রেণীতে অন্তর্ভুক্ত করা হয়ে থাকে।   উদ্দীপকে দেখা যায়, মাহিম পাঁচ বছর বয়সী শিশু। সে তার দুটি চোখে ভালোভাবে দেখতে পায় না। যথাযথ লেন্স ব্যবহারের পরেও তার দৃষ্টি তীক্ষ্ণতা ৬/১৮ এর মধ্যে। মাহিমের এই বৈশিষ্ট্যগুলো একজন দৃষ্টি প্রতিবন্ধীর বৈশিষ্ট্যের সাথে সামঞ্জস্যপূর্ণ । তাই বলা যায়, উদ্দীপকে উল্লেখিত মাহিম একজন দৃষ্টিপ্রতিবন্ধী শিশু।"
        },
        {
          "label": "ঘ",
          "question": "",
          "explanation": "মাহিম একজন প্রতিবন্ধী শিশু। প্রতিবন্ধী শিশুদের জনসম্পদের পরিণত করতে সমাজের অন্য সদস্যদের ভূমিকা গুরুত্বপূর্ণ বলে আমি মনে করি। পৃথিবীতে সবাই স্বাভাবিকভাবে জন্ম নেয় না। যারা শারীরিক, মানসিক বা আর্থসামাজিক অক্ষমতার কারণে সঠিকভাবে জীবিকা নির্বাহ করতে পারে না তারাই হলো প্রতিবন্ধী। উদ্দীপকে মাহিম একজন প্রতিবন্ধী। সে সমাজেরই একটি অংশ। তাই তার সমস্যাগুলো দূর করতে তাকে জনসম্পদে পরিণত করা সমাজের সদস্যদেরই দায়িত্ব। প্রতিবন্ধী ব্যক্তিদের জনশক্তিতে পরিনত করতে হলে সমাজের মানুষের তাদের প্রতি দৃষ্টিভঙ্গি পরিবর্তন করতে হলে সমাজের মানুষের তাদের প্রতি দৃষ্টিভঙ্গি পরিবর্তন করে তাদের সাহায্য সহযোগিতা করতে হবে। এতে প্রতিবন্ধী শিশুরা সমাজে অবহেলিত হবে না। সমাজের মানুষ প্রতিবন্ধীদের প্রতি সহযোগিতার হাত বাড়িয়ে দিলেই তারা স্বাচ্ছন্দ্যে সমাজের মূল স্রোতধারার সাথে নিজেদের মুক্ত করতে পারবে। প্রতিবন্ধীরা যাতে তাদের স্বাভাবিক জীবনযাপন করতে পারে সেজন্য তাদের নিরাপত্তার দিকে মনোযোগী হতে হবে। সমাজের মানুষের সচেতনতাই পারে এসব প্রতিবন্ধী মানুষের নিরাপত্তা নিশ্চিত করতে। প্রতিবন্ধী মানুষের মাঝে লুকিয়ে আছে অপার সম্ভাবনা। শরীরের একটি বিশেষ অংশের প্রতিবন্ধকতা থাকার পরও কিছু কিছু কাজে এরা অত্যন্ত পারদর্শী হয়। প্রতিবন্ধীদের এসব সম্ভাবনা বের করে এনে তাদের যথাযথ প্রশিক্ষণ প্রদানের মাধ্যমে প্রতিবন্ধীতা জয় করে কর্ম ক্ষেত্রে প্রতিবন্ধীরা বিশেষ ভূমিকা রাখতে পারে। অর্থাৎ সমাজের সদস্যদের সার্বিক সহযোগিতায় পারে প্রতিবন্ধীদের মানবসম্পদে পরিণত করতে। সুতরাং উপরিউক্ত আলোচনার প্রেক্ষিতে বলা যায়, মাহিম এর মত প্রতিবন্ধীদের নানাবিদ সমস্যা দূর করে তাদের জনশক্তিতে পরিণত করতে সমাজের অন্য সদস্যদের ভূমিকা গুরুত্বপূর্ণ।"
        }
      ]
    },
    {
      "number": "4",
      "uddipok": "২০২২ সালের ভয়াবহ বন্যায় সুনামগঞ্জ জেলা প্রত্যন্ত গ্রামের ছেলে সুহানের বাড়িঘর ডুবে যায়। সে বছর তার পরীক্ষা দেওয়া হয়নি। সর্বস্বান্ত হয়ে তার পরিবার সীমাহীন দুর্দশাই পতিত হয়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "শাসন কার্য পরিচালনার সুবিধার্থে ১৯০৫ সালে ইংরেজ সরকার কর্তৃক অবিভক্ত বাংলাকে দুই ভাগে ভাগ করা কে বলা হয় বঙ্গভঙ্গ।"
        },
        {
          "label": "খ",
          "question": "",
          "explanation": "পুরুষ কর্তৃক নারীকে উত্ত্যক্ত, ঠাট্টা, বিরক্ত, বিব্রত, লাঞ্ছিত এবং যৌননিপীড়ন করাকে ইভটিজিং বলে। ইভটিজিং সমাজব্যবস্থায় মারাত্মক ক্ষতিকর প্রভাব ফেলে। বিশেষ করে নারীদের শিক্ষার উপর বেশি প্রভাব ফেলে। রাস্তাঘাটে, শিক্ষা প্রতিষ্ঠানে, যাতায়াতের পথে বা ঘাটে ছেলেরা মেয়েদের উত্ত্যক্ত করলে অভিভাবকরা অনেক সময় মেয়েদের লেখাপড়া বন্ধ করে দেয়। এতে তাদের পড়ালেখায় স্থবিরতা আসে, যার দেশের সামগ্রিক শিক্ষা ব্যবস্থার ওপর নেতিবাচক প্রভাব ফেলে।"
        },
        {
          "label": "গ",
          "question": "",
          "explanation": "উদ্দীপকে সুহানের পরিবারের দুর্দশার পেছনে আমার পাঠ্যবইয়ের জলবায়ু পরিবর্তন জনিত সমস্যা দায়ী। বর্তমান বিশ্বের সবচেয়ে আশঙ্কাজনক এবং উদ্বেগের বিষয় হলো জলবায়ু পরিবর্তন ও এর ফলে সংঘটিত নানা রকম দুর্যোগ। সাধারণত কোন জায়গার গড় জলবায়ু দীর্ঘমেয়াদি ও অর্থপূর্ণ পরিবর্তনকে জলবায়ু পরিবর্তন বলা হয়। জলবায়ু পরিবর্তনজনিত কয়েকটি সমস্যার উদাহরণ হল বারবার খরা, অতিবৃষ্টি, অনাবৃষ্টি, ঘূর্ণিঝড়, ভূমিক্ষয়, জলোচ্ছ্বাস, ভূমিধস প্রভৃতি প্রাকৃতিক দুর্যোগ। এসব প্রাকৃতিক দুর্যোগের পাশাপাশি বায়ুমণ্ডলের তাপমাত্রা বেড়ে যাচ্ছে। অন্যদিকে, বৈশ্বিক উষ্ণায়নের ফলে মেরু অঞ্চলে জমে থাকা ববফ গলে সমুদ্রপৃষ্ঠের উচ্চতা বৃদ্ধি করেছে।ফলে একদিকে উপকূলীয় অঞ্চল তলিয়ে যাচ্ছে এবং স্বাদু পানির সাথে লবণাক্ত পানি মিশে পানযোগ্য পানি ও কৃষি উৎপাদন ক্ষতিগ্রস্ত হচ্ছে। উদ্দীপকে দেখা যায়, ২০২২ সালের ভয়াবহ বন্যায় সুনামগঞ্জ জেলা প্রত্যন্ত গ্রামের ছেলে সুহানের বাড়িঘর ডুবে যায় । সে বছর তার পরীক্ষা দেওয়া হয়নি। সর্বস্বান্ত হয়ে তার পরিবার সীমাহীন দুর্দশাই পতিত হয়। সুহানের পরিবারের এমন দুর্দশার কারণ হচ্ছে হঠাৎ বন্যা বা জলবায়ু পরিবর্তনের ফলে সংঘটিত হয়ে থাকে। সুতরাং উপরিউক্ত আলোচনা প্রেক্ষিতে বলা যায়, সুহানের পরিবারের দুর্দশার জন্য দায়ী হলো জলবায়ু পরিবর্তন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত ঘটনাটি হল জলবায়ু পরিবর্তন জনিত একটি সমস্যা। এ সমস্যা সমাধানে নাগরিক সমাজের নানাবিধ করণীয় রয়েছে। জলবায়ু পরিবর্তন বিষয়টির পেছনে যতগুলো কারণ জড়িত তার বেশিরভাগ কারণ হলো মানুষের কর্মকাণ্ড দ্বারা সৃষ্ট। ফলে জলবায়ু পরিবর্তন জনিত সমস্যা সমাধানে নাগরিক সমাজের ভূমিকা সবার আগে অগ্রগণ্য। যেহেতু বন পরিবেশ রক্ষা করে, তাই সর্বত্র বিশেষ করে উপকূলে বনের বৃদ্ধি করতে হবে। উপকূলে নাগরিকদের অবশ্যই শক্ত ও টেকসই বাঁধ নির্মাণ করতে হবে। একজন নাগরিককে অবশ্যই পরিবেশ ও এর বিভিন্ন উপাদানের ব্যাপক সচেতন জ্ঞান আহরণ করতে হবে যেন ব্যক্তি নিজের প্রাকৃতিক উপাদানের ক্ষতির কারণ হ্রাস করতে পারে। পরিকল্পিত বর্জ্য ব্যবস্থাপনা গড়ে তুলে পরিবেশ দূষণ কমাতে সাহায্য করা প্রতিটি নাগরিকের জন্য অবশ্যই করণীয়। পরিকল্পিতভাবে নগরায়ন ও শিল্পায়ন করে কারখানা, ইটভাটা ও যানবাহনের ধোঁয়া নিয়ন্ত্রণের ব্যবস্থা করতে হবে। এছাড়া কৃষি উৎপাদনে ও জীববৈচিত্র্য রক্ষায় কার্যকর নীতি গ্রহণ করতে হবে। অপ্রয়োজনীয় সার, বিষ ব্যবহার রোধ করা নাগরিকের অবশ্য পালনীয়। জীবাশ্ম জ্বালানি ব্যবহারে নাগরিকদের সচেতন হতে হবে। এভাবে নাগরিকরা তাদের সচেতন পদক্ষেপ দ্বারা উদ্দীপকের উল্লেখিত ভয়াবহ বন্যাসহ অন্যান্য প্রাকৃতিক বিপর্যয়ে নিরসনে গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "5",
      "uddipok": "'X' রাষ্ট্রের স্বাধীনতার পর রাষ্ট্রটি দ্রুততম সময়ের মধ্যে একটি সংবিধান প্রণয়ন করে। সংবিধানের জাতীয়তাবাদ, গণতন্ত্র, সমাজতন্ত্র ও ধর্মীয় নিরপেক্ষতাকে রাষ্ট্র পরিচালনার মূলনীতি হিসেবে রাখা হয়।",
      "tag": "DB 23,BB 23,BB 17",
      "sub_questions": [
        {
          "label": "ক",
          "question": "",
          "explanation": "মৌলিক অধিকার বলতে মানব জীবনের এমন কতকগুলো অপরিহার্য সুযোগ-সুবিধাকে বোঝায়, যেগুলোর পিছনে সমাজ বা রাষ্ট্রীয় কর্তৃত্বের নিশ্চয়তা থাকে।"
        },
        {
          "label": "খ",
          "question": "",
          "explanation": "যে মহান আদর্শে অদ্বুদ্ধ হয়ে বাংলাদেশের জনগণ জাতীয় স্বাধীনতার জন্য এক ঐতিহাসিক সংগ্রামে ঝাঁপিয়ে পড়েছিলো, সেই আদর্শ বাস্তবায়নের উদ্দেশ্য সংবিধানে রাষ্ট্র পরিচালনার যে নীতি সংযোজন করা হয়েছে তাই রাষ্ট্র পরিচালনার মূলনীতি। ১৯৭২ সালের সংবিধানে জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা এ চারটি নীতির উল্লেখ করা হয়েছে। সংবিধানের ৯, ১০, ১১ ও ১২ নং অনুচ্ছেদে এসব নীতির ব্যাখ্যা দেওয়া হয়েছে।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের সংবিধানের সাথে আমার পঠিত বাংলাদেশের সংবিধানের সাদৃশ্য আছে। সংবিধান হলো রাষ্ট্র পরিচালনার জন্য লিখিত ও অলিখিত বিধি-বিধানের সমষ্টি। একটি রাষ্ট্রের সংবিধানে শাসকের ক্ষমতা, শাসিতের অধিকার ও কর্তব্য এবং উভয়ের সম্পর্কের প্রকৃতি সুষ্পষ্টরূপে লেখা থাকে। ১৯৭১ সালে মুক্তিযুদ্ধের মাধ্যমে বাংলাদেশ স্বাধীনতা অর্জন করে। পাকিস্তানের কারাগার থেকে মুক্ত হয়ে ১৯৭২ সালের ১০ জানুয়ারি বাংলাদেশের মাটিতে পা রেখে জাতির পিতা বঙ্গবন্ধু শেখ মুজিবুর রহমান সংবিধান প্রণয়নের পদক্ষেপ গ্রহণ করেন। স্বাধীনতা লাভের পর অত্যন্ত স্বল্প সময়ে (দশ মাস) ১৯৭২ সালের ১৬ই ডিসেম্বর একটি সংবিধান বাংলাদেশ সরকার প্রণয়ন করে। এ সংবিধানের প্রস্তাবনায় রাষ্ট্র পরিচালনার মূলনীতি সমূহ ঘোষণা করা হয়েছে। বাংলাদেশ সংবিধানের ৮ হতে ২৫ নম্বর ধারার মধ্যে এর মূলনীতিগুলো উল্লেখ করা হয়েছে। এ সম্পর্কে সংবিধানের প্রস্তাবনায় বলা হয়, \"যেসব মহান আদর্শ আমাদের বীর জনগণকে জাতীয় মুক্তির জন্য যুদ্ধে আত্মনিয়োগ ও প্রানোৎসর্গ করতে উদ্বুদ্ধ করেছিল যেমন - জাতীয়তাবাদ, সমাজতন্ত্র, গণতন্ত্র এবং ধর্মনিরপেক্ষতা সেসব আদর্শ এ সংবিধানের মূলনীতি হবে। উদ্দীপকেও তেমনি লক্ষ্যনীয় যে, 'X' রাষ্ট্রের স্বাধীনতার পর রাষ্ট্রটি দ্রুততম সময়ের মধ্যে একটি সংবিধান প্রণয়ন করে। সংবিধানের জাতীয়তাবাদ, গণতন্ত্র, সমাজতন্ত্র ও ধর্মীয় নিরপেক্ষতাকে রাষ্ট্র পরিচালনার মূলনীতি হিসেবে রাখা হয়। যা বাংলাদেশের সংবিধানের সাথে সাদৃশ্যপূর্ণ বলে আমি মনে করি। সুতরাং, নিশ্চিত ভাবে বলা যায়, উদ্দীপকের 'X' রাষ্ট্রের সংবিধানের সাথে বাংলাদেশের সংবিধানের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ সংবিধান অর্থাৎ বাংলাদেশ সংবিধান পৃথিবীর অন্যতম শ্রেষ্ঠ সংবিধান। প্রশ্নোত্তর উক্তিটি বাংলাদেশের রাজনৈতিক ইতিহাসের আলোকে যথার্থই সত্য বলে বিবেচিত হয়। সংবিধান হলো রাষ্ট্রের দর্পণ। সংবিধানে একটি রাষ্ট্রের পরিচালনা পদ্ধতি তথা একটি জাতির সমগ্র জীবন পদ্ধতি প্রতিফলিত হয়। সংবিধান রাষ্ট্রের অখন্ডতা রক্ষা করে রাষ্ট্র পরিচালনার দিক নির্দেশনা দিয়ে থাকে। এ কারণে রাষ্ট্রবিজ্ঞানের জনক এরিস্টটল বলেছেন, \"The Constitution is the way of life,the state has Chosen for itself। ' অর্থাৎ সংবিধান হচ্ছে একটি জীবন ব্যবস্থা, যা রাষ্ট্র তার নিজের জন্য নিজেই পছন্দ করেছে । ১৯৭১ সালের ১৬ই ডিসেম্বর মুক্তিযুদ্ধের চূড়ান্ত বিজয়ের মাধ্যমে বিশ্বের মানচিত্র স্বাধীন সার্বভৌম রাষ্ট্র হিসেবে বাংলাদেশ প্রতিষ্ঠা লাভ করে। এ প্রতিষ্ঠার সাথে সাথেই প্রয়োজন হয় রাষ্ট্রীয় সংবিধান রচনা। ১৯৭২ সালের ১০ই জানুয়ারি বাংলাদেশের জাতির জনক বঙ্গবন্ধু শেখ মুজিবুর রহমান পাকিস্তানের কারাগার থেকে মুক্তি পেয়ে ঢাকায় ফিরে আসেন এবং তারপর দিন অর্থাৎ ১১ জানুয়ারি তিনি রাষ্ট্রপ্রধান হিসেবে বাংলাদেশের অস্থায়ী সংবিধান আদেশ জারি করেন। প্রকৃতপক্ষে বাংলাদেশের সাংবিধানিক ইতিহাস তখনি শুরু হয়। অবশেষে ১৯৭২ সালের ১৬ই ডিসেম্বর প্রথম বিজয় দিবস উপলক্ষে সংবিধান কার্যকর করা হয়। বিশ্বের অন্যান্য গণতান্ত্রিক রাষ্ট্রের সংবিধানের ন্যায় বাংলাদেশের সংবিধানেও রয়েছে অনন্য সব বৈশিষ্ট্য। কেননা, যে মহান আদর্শে উদ্বুদ্ধ হয়ে বাংলাদেশের মানুষ স্বাধীনতা যুদ্ধে ঝাঁপিয়ে পড়েছিল সেই আদর্শ বাস্তবায়নের উদ্দেশ্যে সংবিধানের রাষ্ট্র পরিচালনার মূলনীতি সংযোজন করা হয়েছে। তাই আমি মনে করি প্রশ্নোত্তর উক্তিটি সঠিক।"
        }
      ]
    },
    {
      "number": "6",
      "uddipok": "তাওসিফ খান প্রথিতযশা আইনজীবী। মহামান্য রাষ্ট্রপতি তাকে একটি সাংবিধানিক সংস্থার চেয়ারম্যান হিসেবে নিয়োগ দেন। তিনি সেখানে সম্পূর্ণ নিরপেক্ষ, সৎ ও যোগ্য প্রার্থীরর চাকরির ব্যবস্থা করে থাকেন। প্রতিবছর এরূপ নিয়োগের মাধ্যমে তিনি দেশকে মেধাবী ও সৎ প্রশাসন উপহার দিয়ে থাকেন।",
      "tag": "DB 23,MB 23",
      "sub_questions": [
        {
          "label": "ক",
          "question": "",
          "explanation": "ব্যক্তিস্বার্থে অর্পিত ক্ষমতার অপব্যবহার করার নামই দুর্নীতি।"
        },
        {
          "label": "খ",
          "question": "",
          "explanation": "ন্যায়পাল পদের প্রতিষ্ঠা বাংলাদেশ সংবিধানের অন্যতম বৈশিষ্ট্য। সংবিধানে ৭৭ নং অনুচ্ছেদে ঘোষণা করা হয় যে, সংসদ আইনের দ্বারা ন্যায়পালের পদ প্রতিষ্ঠা করতে পারবে। সরকারি কর্তৃপক্ষের কার্যক্রম নিরপেক্ষভাবে তদন্ত করার জন্য ন্যায়পাল পদের প্রতিষ্ঠা করা হয়। তিনি সুপ্রিম কোর্টের আপেল বিভাগের একজন বিচার সমান মর্যাদা ও সুযোগ সুবিধা লাভ করবেন। তবে তিনি তার কাজের জন্য সংশোধন নিকট দায়ী থাকবেন।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের সাংবিধানিক প্রতিষ্ঠান তথা বাংলাদেশ কর্মকমিশনের কথা বলা হয়েছে। প্রত্যেক রাষ্ট্রের সরকারি কর্মচারীদের নিয়োগ এবং সংশ্লিষ্ট বিষয়াদি সম্পাদনের জন্য একটি সরকারি কর্মকমিশন বা অনুরূপ সংস্থা থাকে। বাংলাদেশেও এরূপ একটি সংস্থা রয়েছে, যা বাংলাদেশ সরকারি কর্মকমিশন নামে পরিচিত। ১৯৭২ সালের ৮ এপ্রিল বাংলাদেশ কর্ম কমিশন আদেশ জারি করে তৎকালীন রাষ্ট্রপতি দুটি কর্ম কমিশন প্রতিষ্ঠা করেন। পরবর্তীতে ১৯৭৭ সালে এ দুটি কমিশনের পরিবর্তে একটি কমিশনের গঠিত হয়। বাংলাদেশের কর্ম কমিশন একজন সভাপতি ও কয়েকজন সদস্য সমন্বয়ে গঠিত। কর্ম কমিশনের সভাপতি ও সদস্যগণ রাষ্ট্রপতি কর্তৃক নিযুক্ত হন । তারা নিয়োগ সংক্রান্ত বহুবিধ কার্য সম্পাদন করে থাকে। এক্ষেত্রে প্রতিষ্ঠানটি কর্মকর্তা -কর্মচারীদের নিয়োগ দান ছাড়াও বদলি, পদোন্নতি ও অন্যান্য কাজের সাথে সংশ্লিষ্ট। উদ্দীপকে দেখা যায়, তাওসিফ খানকে রাষ্ট্রপতি একটি সাংবিধানিক প্রতিষ্ঠানের চেয়ারম্যান হিসেবে নিয়োগ দেন। তিনি সেখানে সম্পূর্ণ নিরপেক্ষ, সব ও যোগ্য প্রার্থীর চাকরির ব্যবস্থা করেন। অতএব, নিশ্চিত ভাবে বলা যায়, বাংলাদেশের সাংবিধানিক প্রতিষ্ঠান তথা বাংলাদেশ কর্ম কমিশনের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের উল্লেখিত সাংবিধানিক সংস্থাটি অর্থাৎ কর্মকমিশন \"দেশ ও জাতিকে মেধাবী ও সৎ প্রশাসন উপহার দিতে পারে\"-বক্তব্যটি যথার্থ।  কর্মকমিশন কতগুলো স্বতন্ত্র বৈশিষ্ট্যের অধিকারী । এটি একটি স্বাধীন, নিরপেক্ষ ও স্বতন্ত্র সংস্থা হিসেবে গণ্য হয়। বাংলাদেশ সরকারি কর্মকমিশন একটি স্বাধীন ও স্বতন্ত্র প্রতিষ্ঠান হিসেবে নিজস্ব ধারায় ও নির্দিষ্ট নিয়ম-নীতি অনুযায়ী কাজ করে থাকে। কমিশনের কাজে কেউ হস্তক্ষেপ করতে পারেন না। মূলত কর্ম কমিশন তার মর্যাদা ও দায়িত্ব পালনের ক্ষেত্রে যথেষ্ট স্বতন্ত্র্য ভোগ করে। কর্মকমিশন যেহেতু স্বতন্ত্র মর্যাদাসম্পন্ন একটি সাংবিধানিক সংস্থা সেহেতু কমিশনের নিরপেক্ষতা বাঞ্ছনীয়। কমিশনের সদস্যরা নিরপেক্ষ না হলে প্রতিযোগিতামূলক পরীক্ষার মাধ্যমে প্রজাতন্ত্রের কর্মকর্তাদের যাচাই -বাছাই করা সম্ভব হয় না। কমিশন এক্ষেত্রে নিরপেক্ষতা হারালে দুর্বল প্রশাসন ব্যবস্থা গড়ে উঠতে পারে, যা জাতির জন্য অকল্যাণকর। তাই বাংলাদেশ সরকার কর্মকমিশনের অন্যতম একটি বৈশিষ্ট্য হল নিরপেক্ষতা। গোপনীয়তা বজায় রাখা বাংলাদেশ সরকারি কর্মকমিশনের অন্যতম দায়িত্ব। কমিশনের সদস্যদের সততা ও দক্ষতার অভাব ঘটলে অর্থের বিনিময়ে অযোগ্য ও অসৎ ব্যক্তি প্রজাতন্ত্রের কর্মে নিয়োগপ্রাপ্ত হবে। ফলের যোগ্য ব্যক্তিরা তাদের ন্যায্য অধিকার হতে বঞ্চিত হয়। তাই দক্ষ, সৎ ও মেধাবী প্রশাসন গড়ে তোলার জন্য সরকারি কর্মকমিশন গুরুত্ব অপরিসীম। প্রশ্নোক্ত উক্তিটি সঠিক হয়েছে তা নিঃসন্দেহে বলা যায়।"
        }
      ]
    },
    {
      "number": "7",
      "uddipok": "'X' রাষ্ট্রের স্বাধীনতার দীর্ঘদিন পর অনুষ্ঠিত প্রথম সাধারণ নির্বাচনের জনগণ তাদের পছন্দের দলকে ভোট দিয়ে একক সংখ্যাগরিষ্ঠ আসনে জয়যুক্ত করে। কিন্তু রাষ্ট্রপতিসহ প্রভাবশালী নেতৃবৃন্দ নির্বাচনী ফলাফল না মেনে চক্রান্তে লিপ্ত হন।",
      "tag": "DB 23,BB 23",
      "sub_questions": [
        {
          "label": "ক",
          "question": "",
          "explanation": "ধীরেন্দ্রনাথ দত্ত ছিলেন প্রখ্যাত আইনজীবী, যিনি কুমিল্লা থেকে নির্বাচিত পাকিস্তান গণপরিষদ সদস্য ছিলেন।"
        },
        {
          "label": "খ",
          "question": "",
          "explanation": "১৯৬৬ সালের ৬ দফা ভিত্তিক বাঙালির জাতীয় জাগরণকে চিরতরে নস্যাৎ করার জন্য পাকিস্তানি শাসকগোষ্ঠী বিভিন্ন পন্থা অবলম্বন করে। এরই অংশ হিসেবে ১৯৬৮ সালের জানুয়ারি মাসে তৎকালীন সরকার বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জন বাঙালি সামরিক ও বেসামরিক ব্যক্তির বিরুদ্ধে রাষ্ট্রদ্রোহীতার অভিযোগ মামলা দায়ের করে। ইতিহাসে এ মামলা ঐতিহাসিক 'আগরতলা মামলা ' নামে পরিচিত। এ মামলার আনুষ্ঠানিক নাম ছিল 'রাষ্ট্র বনাম শেখ মুজিবুর রহমান ও অন্যান্য।"
        },
        {
          "label": "গ",
          "question": "",
          "explanation": "হ্যাঁ, উদ্দীপকের সাথে আমার পঠিত ১৯৭০ সালের নির্বাচনের সাথে মিল রয়েছে। ১৯৭০ সালের নির্বাচন পূর্ব বাংলার জনতার বিজয়ের নির্বাচন। এ নির্বাচন বাংলাদেশের স্বাধীনতা আন্দোলনের পটভূমি তৈরি করে। ১৯৭০ সালের এ নির্বাচনে আওয়ামী লীগ ও পিপলস পার্টিসহ আরো অনেক রাজনৈতিক দল অংশগ্রহণ করে। ১৯৭০ সালের এ নির্বাচন আওয়ামী লীগ জাতীয় পরিষদের সর্বমোট ১৬৭ টি আসন লাভ করে এবং পূর্ব পাকিস্তান প্রাদেশিক পরিষদে ২৯৮টি আসল লাভ করে। অপরপক্ষে জাতীয় পরিষদে পশ্চিম পাকিস্তানের পিপলস পার্টি ৮৮টি আসনে জয়লাভ করে। আওয়ামী লীগের এ জয়ে পশ্চিম পাকিস্তানি শাসকগোষ্ঠী আতঙ্কিত হয়ে পড়ে এবং বাঙ্গালীদের হাতে শাসন ক্ষমতা ছেড়ে না দেওয়ার ষড়যন্ত্রে লিপ্ত হয়। এ ষড়যন্ত্র স্বরূপ তারা ১৯৭১ সালের ২৫ মার্চ এদেশের সাধারণ জনগণের ওপর হত্যাযজ্ঞ চালায়। এই প্রেক্ষিতে বিজয়ী দলের নেতা বঙ্গবন্ধু শেখ মুজিবুর রহমান ১৯৭১ সালের ২৬ মার্চ প্রথম প্রহরে স্বাধীনতার ঘোষণা দেন। উদ্দীপকে দেখা যায় , 'X' রাষ্ট্রের স্বাধীনতার দীর্ঘদিন পর অনুষ্ঠিত প্রথম সাধারণ নির্বাচনের জনগণ তাদের পছন্দের দলকে ভোট দিয়ে একক সংখ্যাগরিষ্ঠ আসনে জয়যুক্ত করে। কিন্তু রাষ্ট্রপতিসহ প্রভাবশালী নেতৃবৃন্দ নির্বাচনী ফলাফল না মেনে চক্রান্ত শুরু করে। স্পষ্টত,'X' রাষ্ট্রের নির্বাচনটি সময়, ফলাফল ও ফলাফল পরবর্তী প্রভাব পাকিস্তানের ১৯৭০ সালের সাধারণ নির্বাচনের সাথে অভিন্ন সূত্রে গাঁথা। আর তাই বলা যায়, উদ্দীপকের সাথে আমার পঠিত যে নির্বাচনটি সাদৃশ্য রয়েছে তা হলো ১৯৭০ সালের পাকিস্তানের সাধারণ নির্বাচন ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত নির্বাচন দ্বারা ১৯৭০ সালের নির্বাচনকে বোঝানো হয়েছে। এ নির্বাচন উক্ত রাষ্ট্রের অর্থাৎ পশ্চিম পাকিস্তান ও পূর্ব পাকিস্তানের মাঝে রাজনৈতিক মৃত্যু ঘটায়। ১৯৭০ সালের নির্বাচনে পূর্ব পাকিস্তানে বাঙ্গালীদের স্বতন্ত্র জাতীয়তাবোধ ও স্বাধিকারের দাবির বহিঃপ্রকাশ ঘটে। এ নির্বাচনে আওয়ামী লীগের অদ্ভুত পূর্ব বিজয় পশ্চিমা শাসকগোষ্ঠীর সুদীর্ঘ ২৫ বছরের অত্যাচার ও শোষণের হাত থেকে বাঙালির মুক্তি লাভের আকাঙ্ক্ষারই বহিঃপ্রকাশ।  এ নির্বাচনের মাধ্যমে পূর্ব ও পশ্চিম পাকিস্তান যে এক রাষ্ট্র হতে পারে না, সে সত্য সবার সামনে স্পষ্ট হয়েছিল। এ নির্বাচন প্রমাণ করেছিল, পূর্ব ও পশ্চিম পাকিস্তানের মধ্যে জাতীয় সংহতির অভাব প্রকটভাবে বিদ্যমান। কারণ এ নির্বাচনের ফলাফল অনুযায়ী সংখ্যাগরিষ্ঠ দুই দলই জাতীয় সত্তা হারিয়ে ফেলে এবং আঞ্চলিক দলের পরিণত হয়। পূর্ব পাকিস্তান ও পশ্চিম পাকিস্তান মিলে যে একটি যুক্তরাষ্ট্রীয় সরকার কখনো সম্ভব নয় তা পূর্ব বাংলার নেতৃবৃন্দ এবং জনতা বুঝতে পেরেছিল। একইভাবে পশ্চিম পাকিস্তানি শাসকরাও এই ব্যাপারটি অনুধাবন করতে পারে এবং তারই ভিত্তিতে পূর্ব বাংলার বিরুদ্ধে ঘৃণ্য চক্রান্তে লিপ্ত হয়েছিল। নির্বাচনের ফলাফল অনুযায়ী আওয়ামী লীগের হাতে ক্ষমতার নানা টালবাহানা করে পাকিস্তানের রাজনৈতিক পরিবেশকে পুরোপুরি অশান্ত করে তুলেছিল। ফলে পাকিস্তানের জাতীয়তাবাদের ধারণা পুরোপুরি বিপর্যস্ত হয়ে পড়ে। এ অবস্থায় বঙ্গবন্ধু শেখ মুজিবুর রহমান ২ মার্চ ঢাকায় এবং ৩ মার্চ সমগ্র পূর্ব বাংলায় হরতালের ডাক দেন। ৭ মার্চ ঢাকার রেসকোর্স ময়দানে তার ভাষণে তিনি কৌশলের স্বাধীনতার ডাক দেন।১৯৭১ সালের ২ মার্চ থেকে ২৫ মার্চ পর্যন্ত পাকিস্তানি শাসনের বিরুদ্ধে পূর্ব পাকিস্তানের অসহযোগ আন্দোলন চলে। ২৫ মার্চ রাতে পাকিস্তানি হানাদার বাহিনী ঢাকা সহ বিভিন্ন শহরে হাজার হাজার নিরীহ, নিরস্ত্র বাঙালি কে নির্মমভাবে হত্যা করে। এ অবস্থায় ২৬ মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন ও মুক্তিযুদ্ধের ডাক দেন। এ ঘোষনায় উজ্জীবিতে হয়ে বাংলাদেশের সর্বস্তরের জনগণ যুদ্ধে ঝাঁপিয়ে পড়ে। সুদীর্ঘ ৯ মাস রক্তক্ষয়ী যুদ্ধের পর বাংলাদেশ স্বাধীন হয়।  অতএব বলা যায়, উদ্দীপকে বর্ণিত নির্বাচন বাংলাদেশের স্বাধীনতা লাভের প্রেরণা যুগিয়েছিল।"
        }
      ]
    },
    {
      "number": "8",
      "uddipok": "",
      "tag": "DB 23,MB 23",
      "sub_questions": [
        {
          "label": "ক",
          "question": "",
          "explanation": "১৯৫৬ সালে সংবিধানের বাংলাকে রাষ্ট্রভাষার মর্যাদা দেওয়া হয়।"
        },
        {
          "label": "খ",
          "question": "",
          "explanation": "খেলাফত আন্দোলনের ব্যর্থতার ফলে হিন্দু -মুসলমান সম্প্রীতি বিনষ্ট হবার উপক্রম হলে এ. কে ফজলুল হক, দেশবন্ধু চিত্তরঞ্জন দাস, হোসেন শহীদ সোহরাওয়ার্দী, মাওলানা আকরাম খান, মনিরুজ্জামান ইসলামাবাদী, মৌঃমুজিবুর রহমান প্রমুখ বাংলাদেশের রাজনৈতিক সাম্যবাদী নিয়ে আলাপ-আলোচনা করেন এবং হিন্দু- মুসলমানদের দাবি-দাওয়ার প্রশ্নে একটি চুক্তি সম্পাদন করেন। এ চুক্তি ঐতিহাসিক বেঙ্গল প্যাক্ট নামে খ্যাত।"
        },
        {
          "label": "গ",
          "question": "",
          "explanation": "উদ্দীপকে '?' চিহ্নিত স্থানে ১৯৩৫ সালের ভারত শাসন আইনের কথা বলা হয়েছে । কেননা, ইঙ্গিতপূর্ণ ধারাগুলো অর্থাৎ সর্বভারতীয় যুক্তরাষ্ট্র গঠন, দ্বিকক্ষ বিশিষ্ট আইনসভা ও প্রাদেশিক স্বায়ওশাসন ছিল।। ১৯৩৫ সালের ভারত শাসন আইনের স্বতন্ত্র বৈশিষ্ট্যে সংযোজন যা অন্যান্য আইন থেকে এই আইনকে পৃথক করে। আর তাই নিঃসন্দেহে বলা যায় যে, '?'চিহ্নিত আইনটি ১৯৩৫ সালের ভারত শাসন আইন। উদ্দীপকে উল্লেখিত ভারত শাসন আইনের এই তিনটি বৈশিষ্ট্য ছাড়াও ভারত শাসন আইনের অন্য তিনটি বৈশিষ্ট্য নিম্নরূপ - ১. শাসনসংক্রান্ত বিষয়ের বিভক্তিকরন: ১৯৩৫ সালের আইনের গুরুত্বপূর্ণ বৈশিষ্ট্য হলো শাসন সংক্রান্ত বিষয়সমূহকে তিন ভাগে বিভক্ত করা। এগুলো ছিল - ১. কেন্দ্রীয় তালিকা, ২. প্রাদেশিক তালিকা ও ৩. যুগ্ম তালিকা। ২.যুক্তরাষ্ট্রীয় আদালত: এ আইন দ্বারা সর্বপ্রথম একটি যুক্তরাষ্ট্রীয় আদালত প্রতিষ্ঠা করা হয়। এ আদালত সংবিধানের ব্যাখ্যাদান, কেন্দ্র ও প্রদেশের মধ্যাকর বিবাদ মীমাংসা করতে পারত। ৩. কেন্দ্রে দ্বৈতশাসন: ১৯৩৫ সালের ভারত শাসন আইনের কেন্দ্রে দৈত্যশাসন প্রবর্তিত হয়। কেন্দ্রীয় সরকারের বিষয় সমূহ কে সংরক্ষিত এবং হস্তান্তরিত এই দুই ভাগে ভাগ করা হয়। দেশরক্ষা, পররাষ্ট্র, ধর্মীয় ইত্যাদি বিষয় সংরক্ষিত ছিল, গর্ভনর জেনারেল তার ইচ্ছাধীন ক্ষমতা বলে এসব নিয়ন্ত্রণ করতেন। অপরদিকে, হস্তান্তরিত বিষয়ের মধ্যে ছিল শিক্ষা, স্বাস্থ্য, আইন শৃঙ্খলা ইত্যাদি যা গর্ভনর জেনারেল মন্ত্রিসভার পরামর্শ অনুযায়ী পরিচালনা করতেন।"
        },
        {
          "label": "ঘ",
          "question": "",
          "explanation": "উক্ত আইনে প্রবর্তিত প্রাদেশিক স্বায়ত্তশাসনের কার্যকারিতা বিশ্লেষণ কর। উওর: উক্ত ভারত শাসন আইন অর্থাৎ ১৯৩৫ সালের ভারত শাসন আইনের একটি উল্লেখযোগ্য বৈশিষ্ট্য হলো সর্বভারতীয় যুক্তরাষ্ট্রের অধীনে প্রাদেশিক স্বায়ত্তশাসন প্রবর্তন। প্রাদেশিক স্বায়ত্তশাসন এর অর্থ প্রদেশে স্বশাসন প্রতিষ্ঠা এবং প্রদেশের স্বাধীনভাবে কাজ করার ক্ষমতা। মূলত কেন্দ্রীয় সরকারের নিয়ন্ত্রণ ও প্রভাবমুক্ত থেকে প্রদেশের তালিকাভুক্ত বিষয়গুলোর ওপর প্রাদেশিক সরকারের স্বাধীন নিয়ন্ত্রণ ক্ষমতা কে প্রাদেশিক স্বায়ত্তশাসন বলে। এক্ষেত্রে কেন্দ্রীয় সরকার প্রাদেশিক শাসনের ওপর কোনোরূপ হস্তক্ষেপ করবে না। প্রাদেশিক মন্ত্রিসভা তাদের কাজের জন্য যৌথভাবে প্রাদেশিক আইনসভার নিকট দায়ী থাকবে। ১৯৩৫ সালের ভারত শাসন আইনের প্রাদেশিক স্বায়ত্তশাসন প্রদান করা হলেও বাস্তবে তার কার্যকারিতা লক্ষ্য করা যায়নি। কারণ ১৯৩৫ সালের ভারত শাসন আইনে প্রাদেশিক স্বায়ত্তশাসন শুধু তত্ত্বগতই ছিল,বাস্তবে নয়। এ আইনের অধীনে গর্ভনর জেনারেল ছিলেন প্রভূত ক্ষমতার অধিকারী এবং মহাপরাক্রমশালী শাসক প্রধান। মূলত ১৯৩৫ সালের ভারত শাসন আইনের প্রাদেশিক স্বায়ত্তশাসন ছিল অকার্যকর ও অর্থহীন। পরিশেষে বলা যায়, কংগ্রেস ও মুসলিম লীগের ঐকান্তিক ইচ্ছা থাকা সত্বেও গর্ভনর জেনারেল, গর্ভনর এবং ভারত সচিবের অযাচিত হস্তক্ষেপ এর ফলে প্রাদেশিক স্বায়ত্তশাসনের কার্যকারিতা ব্যর্থতায় পর্যবসিত হয়।"
        }
      ]
    },
    {
      "number": "9",
      "uddipok": "'ক' একটি স্বাধীন রাষ্ট্র। এই রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। কিন্তু তার প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে।",
      "tag": "DB 23,MB 23",
      "sub_questions": [
        {
          "label": "ক",
          "question": "",
          "explanation": "যুক্তফ্রন্টের নির্বাচনী প্রতীক ছিল নৌকা।"
        },
        {
          "label": "খ",
          "question": "",
          "explanation": "স্বাধীন বাংলাদেশের অভ্যুদয়ের মুজিবনগর সরকারের গুরুত্ব অপরিসীম। মুজিবনগর সরকার বাংলাদেশের মুক্তিযুদ্ধকে সার্বিক দিক থেকে নিয়ন্ত্রণের লক্ষ্যে নিয়োজিত ছিল । সামরিক তৎপরতার পাশাপাশি কূটনৈতিকভাবে এ সরকার সক্রিয় ও মৌলিক ভূমিকা পালন করে। মুক্তিযুদ্ধের পক্ষে বিশ্ববাসীর সমর্থন আদায় করা ও মুক্তিযুদ্ধের ব্যয় ও শরণার্থীদের জন্য অর্থ সংগ্রহের মৌলিক প্রতিষ্ঠান এ সরকার। এভাবে মুক্তিযুদ্ধকে সংগঠিত করে একটি সফল জনযুদ্ধে করে বিজয় অর্জনে মুজিবনগর সরকার গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত আন্দোলনের সাথে ঐতিহাসিক ভাষা আন্দোলনের মিল পাওয়া যায়। ১৯৫২ সালের রাষ্ট্রভাষা বাংলার দাবিতে তৎকালীন পাকিস্তানের অংশ পূর্ব পাকিস্তানের সংখ্যাগুরু বাংলাভাষী জনগণ এ আন্দোলন গড়ে তোলে। বাংলা পাকিস্তানের মোট জনগণের সিংহভাগ মানুষের ভাষা হওয়া সত্ত্বেও পশ্চিম পাকিস্তানি শাসকগোষ্ঠী সম্পূর্ণ অর্থনৈতিকভাবে সংখ্যালঘুর ভাষা উর্দুকে পাকিস্তানের একমাত্র রাষ্ট্রভাষা হিসেবে ঘোষণা করে। কিন্তু বাঙালি জাতি তা মেনে নেয়নি। তারা এ ঘোষণার বিরুদ্ধে সাথে সাথেই প্রতিবাদ জানাই। কিন্তু সরকার তার সিদ্ধান্তে অটল থাকলে এর প্রতিবাদে ভাষা আন্দোলন দুর্বার আন্দোলনের রূপ নেয়।ঢাকা বিশ্ববিদ্যালয় কেন্দ্রিক এ আন্দোলন ১৯৫২ সালের ২১ ফেব্রুয়ারি প্রতিবাদ মিছিল ও স্মারকলিপি প্রদানের ঘোষণা দেয়। কিন্তু সরকার ঐদিন ঢাকায় ১৪৪ ধারা জারি করে।ছাত্র জনতা শান্তিপূর্ণভাবে মিছিল নিয়ে অগ্রসর হতে থাকলে পুলিশ মিছিলে গুলি চালায়। দেশব্যাপী আন্দোলন চরম আকারে ছড়িয়ে পড়লে সরকার বাংলাকে অন্যতম রাষ্ট্রভাষা হিসেবে মেনে নিতে বাধ্য হয়। ১৯৫৬ সালের সংবিধানে তা অনুষ্ঠানিকভাবে স্বীকৃত হয়। উদ্দীপকে দেখা যায়, ক' একটি স্বাধীন রাষ্ট্র। এই রাষ্ট্রের শাসকগোষ্ঠী সংখ্যাগরিষ্ঠ মানুষের মাতৃভাষাকে বাদ দিয়ে অন্য ভাষাকে রাষ্ট্রভাষা হিসেবে প্রতিষ্ঠা করতে চায়। কিন্তু তার প্রতিবাদে সংখ্যাগরিষ্ঠ জনগোষ্ঠী তীব্র আন্দোলন গড়ে তোলে। স্পষ্টত, উদ্দীপাকে বর্ণিত ঘটনায় ১৯৫২ সালের ঐতিহাসিক ভাষা আন্দোলনের প্রতিরূপ অঙ্কিত হয়েছে, যা উভয়কে অবিভিন্ন ভাবে সাদৃশ্যপূর্ণ করেছে। আর তাই বলা যায়, উদ্দীপকের সাথে সামঞ্জস্যপূর্ণ ঐতিহাসিক আন্দোলনটি হলো ১৯৫২ সালের ভাষা আন্দোলন।"
        },
        {
          "label": "ঘ",
          "question": "",
          "explanation": "উদ্দীপকে 'ক' রাষ্ট্রের ঘটনা প্রবাহে পূর্ব পাকিস্তানের ভাষা আন্দোলন প্রতিফলিত হয়েছে এবং বর্ণিত ঘটনার প্রেক্ষিতে উক্ত দেশের ভাষা আন্দোলন পরবর্তী রাজনৈতিক প্রবাহে এর ব্যাপক ও গুরুত্বপূর্ণ প্রভাব রয়েছে। ভাষা আন্দোলন শুরুতে কেবলই ভাষা কেন্দ্রিক একটি সাংস্কৃতিক আন্দোলন থাকলেও অচিরেই তারা রাজনৈতিক আন্দোলনের পরিণত হয়। এটি ছিল বাঙালি জাতীয়তাবাদ বিকাশের প্রথম পদক্ষেপ। কেননা, এর মাধ্যমে ভাষাভিত্তিক চেতনায় বাঙালিরা সর্বপ্রথম নিজেদের স্বতন্ত্র সত্তা ও স্বতন্ত্র অধিকার সম্পর্কে সচেতন হয়ে উঠেছিল। ভাষা আন্দোলনের জয় অর্জিত হওয়ার অনুপ্রেরণায় বিভিন্ন অসাম্প্রদায়িক ছাএ ও রাজনৈতিক সংগঠন গড়ে ওঠে। ভাষা আন্দোলনের প্রেরণায় উদ্বুদ্ধ হয়ে বাঙালিরা তাদের ন্যায়সংহত অধিকার আদায়ের দাবি উত্থাপনের সৎ সাহস অর্জন করে। এর প্রত্যক্ষ ফল হল ১৯৫৪ এর নির্বাচনে একুশ দফা ভিত্তিক কর্মসূচি। তাছাড়া ভাষা আন্দোলনে বাঙ্গালীদের রক্তের বিনিময়ে জাতীয়তা আদায়ের শিক্ষা দেয়। সেই সাথে বাঙালি জাতি আত্মনিয়ন্ত্রণ অধিকার আদায়ের সুদৃঢ় প্রেরণা লাভ করে। ২১ ফেব্রুয়ারি বিয়োগান্তক ঘটনায় বাংলার বুদ্ধিজীবী সমাজ সংগ্রামী চেতনায় জেগে ওঠে।ছাত্র, শিক্ষক, কৃষক, শ্রমিক, ব্যবসায়ী নির্বিশেষে সর্বস্তরের জনগণের মধ্যে বৈপ্লবিক চেতনার উন্মেষ ঘটে,যা পরবর্তীকালে স্বাধীনতা আন্দোলনের প্রেরণা যোগায়। স্পষ্টত পাকিস্তান রাষ্ট্রের বিভক্তিসহ এর পুরাতন অন্যান্য প্রতিটি ঘটনা প্রবাহে ৫২ এর ভাষা আন্দোলনের প্রভাব রয়েছে এবং এর সর্বোচ্চ স্তর হলো বাংলাদেশ সার্বভৌম অভ্যুদয়। আর তাই বলা যায় ভাষা আন্দোলনোওর রাজনৈতিক ঘটনাপ্রবাহের এর প্রভাব সুদৃঢ় ও সুস্পষ্ট।"
        }
      ]
    },
    {
      "number": "10",
      "uddipok": "আহনাফ একজন মানবতাবাদী ও অসাম্প্রদায়িক রাজনীতিবিদ। তিনি বিশ্বাস করেন, কৃষকদের উন্নতির ওপর দেশের উন্নতি নির্ভরশীল। তাই তিনি কৃষকদের কল্যাণে যুগান্তকারী পদক্ষেপ গ্রহণ করেন। তার রাজনীতির মূল লক্ষ্য সকলের জন্য দুবেলা ন্যূনতম খাবার নিশ্চিত করা।",
      "tag": "DB 23,BB 23",
      "sub_questions": [
        {
          "label": "ক",
          "question": "",
          "explanation": "বেঙ্গল প্যাক্ট হলো হিন্দু-মুসলমানদের মধ্যে সাম্প্রদায়িক ব্যবধান দূর করে পারস্পারিক সম্প্রীতি তৈরির জন্য ১৯২৩ সালে সম্পাদিত ঐতিহাসিক চুক্তি।"
        },
        {
          "label": "খ",
          "question": "",
          "explanation": "১৯৪০ সালের ২৩ মার্চ লাহোরে নিখিল ভারত মুসলিম লীগের বার্ষিক সম্মেলন অনুষ্ঠিত হয়। উক্ত সম্মেলনে বাংলার কৃতি সন্তান শেরে বাংলা এ.কে ফজলুল হক যে প্রস্তাব উপস্থাপন করেন, সে প্রস্তাবই ঐতিহাসিক লাহোর প্রস্তাব নামে খ্যাত। ব্রিটিশ ভারতের মুসলমানদের রাজনৈতিক ইতিহাসে লাহোর প্রস্তাব একটি গুরুত্বপূর্ণ ঘটনা।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত রাজনৈতিক ব্যক্তিত্ব শেরে বাংলা এ. কে ফজলুল হকের সাদৃশ্য রয়েছে।  শেরে বাংলা এ. কে ফজলুল হক ছিলেন বাংলা তথা অবিভক্ত বাংলার এক মহান রাজনৈতিক ব্যক্তিত্ব। ব্রিটিশ ভারতের রাজনৈতিক ইতিহাসে তিনি ছিলেন সুকৌশলী ও ত্যাগী নেতা। একই সাথে তার মাঝে কঠিনতা ও কোমলতার সংমিশ্রণ ঘটেছিল। অসাম্প্রদায়িক এ নেতা আজীবন সাধারণ মানুষের অধিকার আদায়ে বিশেষ করে কৃষককুলের অধিকার আদায়ের সংগ্রাম করেছেন। এসব অবদানের কারণে তিনি এদেশের মানুষের মাঝে মহান নেতা হিসেবে চিরস্মরণীয় হয়ে আছেন।  উদ্দীপকে আহনাফ একজন মানবতাবাদী ও অসাম্প্রদায়িক রাজনীতিবিদ। তিনি বিশ্বাস করেন, কৃষকদের উন্নতির ওপর দেশের উন্নতি নির্ভরশীল। তাই তিনি কৃষকদের কল্যাণে যুগান্তকারী পদক্ষেপ গ্রহণ করেন। তার রাজনীতির মূল লক্ষ্য সকলের জন্য দুবেলা ন্যূনতম খাবার নিশ্চিত করা। উদ্দীপকের এরূপ ঘটনা মহান রাজনৈতিক ব্যক্তিত্ব শেরে বাংলা এ.কে ফজলুল হকের সাদৃশ্য পাওয়া যায়। কারণ তিনি রাজনীতির পাশাপাশি এদেশের কৃষক সমাজের উন্নতির জন্য ভূমিকা রাখেন।অবহেলিত কৃষক সমাজের উন্নতির জন্য তিনি নিখিল বঙ্গপ্রজা সমিতি গঠন করেন।কৃষিঋণ আইন, ঋণ সালিশি বোর্ড গঠন, বঙ্গীয় প্রজাস্বত্ব আইন প্রণয়ন তারই অক্লান্ত প্রচেষ্টার ফল। তার এদেশের সাধারণ মানুষের জন্য ডালভাত কর্মসূচি সারা বাংলায় আলোড়ন সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত নেতা তথা শেরে বাংলা এ. কে ফজলুল হক কৃষকদের কল্যাণে নানা রকম অবদান রেখেছেন। বাংলা সাধারণ মানুষ ও কৃষকদের ভাগ্যোন্নয়নে যারা রাজনীতি করেছেন তাদের মধ্যে শেরে বাংলা এ.কে ফজলুল হক আজ স্মরণীয়। তিনি কংগ্রেস ও মুসলিম লীগের উচ্চপর্যায়ের রাজনীতির সাথে যুক্ত থেকেও সাধারণ মানুষ বিশেষ করে কৃষকদের কল্যাণে নানাবিধ কার্যক্রম ও পদক্ষেপ গ্রহণ করেছিলেন। সারা বাংলা জুড়ে তার নেতৃত্বে কৃষকদের ভাগ্যোন্নয়নের ধারা সূচিত হয়। 'বাংলার কৃষক, কৃষক বাংলা 'এ কথাটি শেরেবাংলা এ.কে ফজলুল হক মনে প্রানে বিশ্বাস করতেন। তিনি জানতেন বাংলার কৃষককুলের মুক্তি ব্যতীত বাংলার মুক্তি সম্ভব নয়। তাই তিনি অশিক্ষিত কৃষকদেরকে সচেতন করে তোলার জন্য কৃষক- প্রজা আন্দোলন গড়ে তোলেন। অসহায় কৃষকদের সুদখোর মহাজনদের হাত থেকে রক্ষার জন্য তিনি ১৯১৩ সালে বঙ্গীয় কৃষি ঋণ আইন পাস করেন।এছাড়া তিনি মুখ্যমন্ত্রী থাকাকালীন সময়ে ১৯৩৭ সালে ঋণ- সালিশি বোর্ড গঠন করেন, যার ফলে কৃষকদের ঋণভার লাঘব হয়। ১৯৩৮ সালে বঙ্গীয় প্রজাস্বত্ব আইন পাশ হওয়ার পর জমির উপর কৃষকদের স্বত্ব প্রতিষ্ঠিত হয়। এ আইনের ফলে জমিদারি প্রচার অবসান হয়।মোটকথা বাংলার কৃষকদের ভাগ্যোন্নয়নে তিনি আজীবন সংগ্রাম করেছেন। তার সুদূরপ্রসারী ভূমিকার জন্য কৃষকরা মুক্তির পথ পেয়ে যায়। উপরিউক্ত আলোচনা থেকে বলা যায়, সুন্দর কল্যাণে শেরে বাংলা এ. কে ফজলুল হকের অবদান অবিস্মরণীয়।"
        }
      ]
    },
    {
      "number": "11",
      "uddipok": "A দেশটির B অঞ্চল আয়তনে বিশাল। প্রশাসনের পক্ষে এত বড় অঞ্চলের সবকিছু সমানভাবে দেখভাল করা কঠিন হয়ে পড়ে। এই বিবেচনায় তখন অঞ্চলটিকে দুই ভাগে ভাগ করা হয়। কিন্তু কিছুদিন পরে আবার দুটি অঞ্চলকে এক করে দেওয়া হয়। এতে করে একটি অংশে অসন্তোষ প্রকাশ পায়।",
      "tag": "DB 23,MB 23",
      "sub_questions": [
        {
          "label": "ক",
          "question": "",
          "explanation": "অবিভক্ত বাংলার শেষ মুখ্যমন্ত্রী ছিলেন হোসেন শহীদ সোহরাওয়ার্দী।"
        },
        {
          "label": "খ",
          "question": "",
          "explanation": "ভারতবর্ষের দুটি পৃথক জাতি হিন্দু ও মুসলমান বাস করে। মোহাম্মদ আলী জিন্নাহ হিন্দু -মুসলিম সমস্যার সমাধানের জন্য হিন্দু নেতৃত্ববৃন্দের সাথে আলাপ-আলোচনা করেও ব্যর্থ হন। ফলে জিন্নাহ উপলব্ধি করেন যে হিন্দু সম্প্রদায়ের সাথে ঐক্যবদ্ধ থাকলে মুসলমানদের স্বার্থ রক্ষা হবে না। এছাড়া মুসলমানদের কৃষ্টি-কালচার স্বতন্ত্র, আশা-আকাঙ্ক্ষা স্বতন্ত্র এমনকি তাদের ইতিহাস ঐতিহ্য ও স্বতন্ত্র , সুতরাং জাতীয়তার যে কোনো মানদন্ড অনুযায়ী মুসলমান পৃথক জাতি। তারে মতবাদটিই দ্বিজাতি তত্ত্ব নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের আলোচিত বিষয়টি আমার পাঠ্য বইয়ের ১৯০৫ সালের বঙ্গভঙ্গ অংশের সাথে সংহতিপূর্ণ। ব্রিটিশ ভারতের রাজনৈতিক ও শাসনতান্ত্রিক অগ্রগতির ইতিহাসে ১৯০৫ সালের বঙ্গভঙ্গ একটি অনন্য সাধারণ ঘটনা। ব্রিটিশ ভারতের সর্ববৃহৎ প্রদেশ বঙ্গকে বিভক্ত করার প্রাদেশিক চুক্তি দেখিয়ে ১৯০২ সালের লর্ড কার্জন ভারত সচিবকে চিঠি লিখেন। অবিভক্ত বাংলার আয়তন প্রায় ২ লক্ষ বর্গমাইল এবং জনসংখ্যা ছিল প্রায় সাত কোটি। এই বিশাল আয়তনের প্রদেশের শাসনভার একজন গর্ভনরের পক্ষে সুচারুরূপে শাসন করা সম্ভব নয়। এজন্য বঙ্গোপদেশকে বিভক্ত করে ঢাকা, রাজশাহী, চট্টগ্রাম বিভাগ ও আসামকে নিয়ে পূর্ববঙ্গ ও আসাম নামে একটি নতুন প্রদেশের সৃষ্টি করা হয় এবং বাকি অংশ পৃথক প্রদেশের মর্যাদা অটুট থাকে। নতুন প্রদেশের রাজধানী করা হয় ঢাকা এবং ঢাকা কে কেন্দ্র করে দ্রুত বিভিন্ন শিল্প প্রতিষ্ঠান, অফিস, আদালত, শিক্ষা প্রতিষ্ঠান প্রভৃতি গড়ে উঠতে থাকে। ফলে পূর্ব বাংলার গণমানুষের ভাগ্যোন্নয়নের দ্বার উন্মোচিত হয় এবং তারা খুশি হয়। কিন্তু পশ্চিমবঙ্গের শিক্ষিত হিন্দু সমাজ বঙ্গভঙ্গ কে মেনে নিতে পারেনি। তারা এর তীব্র বিরোধিতা করতে শুরু করে। উদ্দীপকে বঙ্গভঙ্গের ঘটনাটি ইঙ্গিতপূর্ণ রয়েছে। এটা দেখা যায় যে, A দেশটির B অঞ্চল বিশালায়তন হওয়ায় প্রশাসনিক কারণে B কে দুই ভাগে বিভক্ত করা হয়। কিন্তু কিছুদিন পর আবারো দুটি অঞ্চলকে এক করে দেওয়া হয়। যেমনটি ঘটেছিল বঙ্গভঙ্গের ক্ষেত্রেও। অর্থাৎ ইঙ্গিত পুর্ন ঘটনাটির প্রেক্ষাপট ও ফলাফল খুব কষ্ট ভাবে বঙ্গভঙ্গের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সাদৃশ্যপূর্ণ ঘটনা অর্থাৎ বঙ্গভঙ্গ এর রদ- এ দুটি ঘটনার প্রভাব ছিল খুবই তাৎপর্যপূর্ণ। ১৯০৫ সালে বঙ্গভঙ্গ প্রস্তাব জনসমক্ষে প্রকাশ করা হলে ভারতবর্ষের হিন্দু ও মুসলমানদের মধ্যে সম্পূর্ণ বিপরীত প্রতিক্রিয়া সৃষ্টি হয়। বঙ্গভঙ্গের ফলে মুসলমান সম্প্রদায় এক নবজীবন লাভ করে। হতাশার গহ্বর থেকে বেরিয়ে এসে তারার নবচেতনায় উদ্দীপ্ত হয় এবং তাদের হৃতগৌরব পূনরুদ্ধার করে। পুরাতন ঢাকা ঝলমলে উঠে নতুনভাবে। অফিস, আদালত, স্কুল কলেজ, রাস্তাঘাট, চিকিৎসা ভবন প্রভৃতি নতুন করে গড়ে উঠতে শুরু করে। ব্যবসা-বাণিজ্য, শিল্প কারখানা ঢাকার জীবনের গতি সঞ্চার করে। পূর্ববঙ্গের মুসলমান সম্প্রদায় ঢাকা কে কেন্দ্র করে গড়ে তুলতে সচেষ্ট হয় এক শাশ্বত জীবনবোধ। পূর্ব বাংলা নামক নতুন প্রদেশ হওয়ায় মুসলমানরা তাদের স্বতন্ত্র কৃষ্টি ও সভ্যতা বিকাশের এক পৃথক ক্ষেত্র খুঁজে পায়। মধ্যবিত্ত মুসলমানগণ এই ব্যবস্থাকে হিন্দু আধিপত্যবাদের বিরুদ্ধে চরম বিজয় বলে উল্লাসে ফেটে পড়ে। অন্যদিকে বঙ্গভঙ্গের প্রতিক্রিয়া স্বরূপ কংগ্রেস ও হিন্দু সম্প্রদায়ের মধ্যে প্রচন্ড ক্ষোভের সৃষ্টি হয়। তারা বঙ্গভঙ্গের ঘটনাকে বাঙালি জাতির বিকাশমান সংহতি ও চেতনার ওপর সুনিশ্চিত আঘাত বলে বর্ণনা করে। এছাড়াও বঙ্গভঙ্গের প্রতিক্রিয়া লক্ষ্য করা যায়, পূর্ব বাংলার মুসলমানদের শাশ্বত জীবনবোধ এবং এর বিপরীতে কলকাতার মাড়োয়ারি, হিন্দু ধনিক ও বণিক সম্প্রদায়ের অর্থনৈতিক জীবন ব্যবস্থার বিপর্যয়। যদিও হিন্দু সম্প্রদায়ের চরম আন্দোলনের মুখে ১৯১১ সালে এই বঙ্গভঙ্গ রহিত হয়ে যায়। আর বঙ্গভঙ্গ রদের প্রভাবে পূর্ব বাংলার গণমানুষের ভাগ্য আবারও বেড়াজালে বন্দি হয়ে পড়ে। মুসলমানদের জাগরন স্তিমিত হলেও হিন্দুরা তাদের হারানো প্রতিপত্তি ফিরে পায়। ফলে মুসলমানরা হতাশা ও হিন্দুরা আনন্দ প্রকাশের মও হয়ে পড়ে এবং সাম্প্রদায়িক সম্প্রীতি ক্ষতিগ্রস্ত হয়।"
        }
      ]
    }
  ]
}