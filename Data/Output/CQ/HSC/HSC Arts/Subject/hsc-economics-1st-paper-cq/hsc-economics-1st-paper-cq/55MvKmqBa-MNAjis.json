{
  "title": "চট্টগ্রাম বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "সাবা সদ্য একটি আর্থিক প্রতিষ্ঠানে চাকরি পান যা দেশের সকল আর্থিক প্রতিষ্ঠানগুলোকে নিয়ন্ত্রণ ও সরকারের পরামর্শদাতা হিসেবে কাজ করে। সাবার বন্ধু নিশাও অন্য একটি আর্থিক প্রতিষ্ঠানে চাকরি করেন যারা জনগণের অর্থ আমানত রাখে ও স্বল্পমেয়াদি ঋণ প্রদানের মাধ্যমে মুনাফা অর্জন করে।",
      "tag": "CTG.B 16",
      "sub_questions": [
        {
          "label": "ক",
          "question": "আরভিং ফিশারের সম্প্রসারণকৃত সমীকরণটি কী?",
          "explanation": "আরভিং ফিশারের সম্প্রসারণকৃত সমীকরণটি নিম্নরূপ : P = M V + M ′ V ′ T \\mathrm{P}=\\frac{\\mathrm{MV}+\\mathrm{M}^{\\prime} \\mathrm{V}^{\\prime}}{\\mathrm{T}} P = T MV + M ′ V ′ ​"
        },
        {
          "label": "খ",
          "question": "মোবাইল ব্যাংক কীভাবে ব্যাংকিং কার্যক্রমকে সহজ করেছে?",
          "explanation": "মোবাইল ব্যাংকিং এ, ব্যাংকিং সেবার ক্ষেত্রে একজন গ্রাহক দেশের যেকোনো স্থান থেকে মোবইল ফোনের সাহায্যে আর্থিক লেনদেন করতে পারে। দূরে ও কাছে কাউকে অর্থ প্রেরণ, ক্রীত দ্রব্য সামগ্রীর মূল্য পরিশোধ, গৃহীত ঋণ প্রত্যর্পণ ইত্যাদি এ ব্যাংকিং সেবার সাহায্যে সহজে ও দ্রুত করা যায় । এ ব্যাংকিং সেবার ক্ষেত্রে গ্রাহককে ব্যক্তিগতভাবে ব্যাংকের কোনো শাখায় উপস্থিত হওয়ার প্রয়োজন নেই। বাড়ি, অফিস কিংবা ব্যবসা প্রতিষ্ঠানে বসেই মোবাইল ফোনের মাধ্যমে আর্থিক লেনদেন করা যায়। এসব ছাড়াও এ ব্যাংকিং সেবার মাধ্যমে বিদ্যুৎ বিল পরিশোধ, ট্রেন, বাসে যাতায়াতের জন্য টিকিট কাটা ইত্যাদি দ্রুততর করা সম্ভব ।"
        },
        {
          "label": "গ",
          "question": "উদ্দীপকের আলোকে সাবার প্রতিষ্ঠানের প্রধান তিনটি কার্যাবলি ব্যাখ্যা করো।",
          "explanation": "সাবা যে প্রতিষ্ঠানে চাকরি করেন তা কেন্দ্রীয় ব্যাংক বলে পরিচিত উদ্দীপকের আলোকে এ প্রতিষ্ঠানের প্রধান তিনটি কার্যাবলি হলো— নোট ও ধাতব মুদ্রা প্রচলন, মুদ্রা বাজার নিয়ন্ত্রণ এবং সরকারের পরামর্শদাতা ও প্রতিনিধিত্ব করা। কেন্দ্রীয় ব্যাংকের প্রধান কাজ হলো, দেশের জনগণ ও ব্যবসায়- বাণিজ্যের প্রয়োজনানুযায়ী, নোট ও ধাতব মুদ্রা প্রচলন করা। এটি এ ব্যাংকের একচেটিয়া অধিকার। নোট প্রচলনের জন্য ব্যাংকটি প্রচলনকৃত নোটের মূল্যের বিপরীতে একটি নির্দিষ্ট শতাংশ স্বর্ণ, রৌপ্য বা বৈদেশিক মুদ্রা রিজার্ভ রাখে। কেন্দ্রীয় ব্যাংক দেশের মুদ্রা বাজারে অভিভাবক। সেজন্য এ ব্যাংক দেশে একটি উন্নত মুদ্রা বাজার গড়া ও নিয়ন্ত্রণের চেষ্টা করে। এ উদ্দেশ্যে এ ব্যাংক বিভিন্ন ব্যাংক ও আর্থিক প্রতিষ্ঠানের কার্যাবলি তদারকি এবং তাদেরকে আর্থিক সহায়তা ও পরামর্শ প্রদান করে। এ ব্যাংক সরকারকে বাজেট, মুদ্রা, বাণিজ্য ও রাজস্ব নীতি প্রণয়ন ও বাস্তবায়নে সাহায্য করে। মুদ্রাস্ফীতি নিয়ন্ত্রণ ও অন্যান্য আর্থিক বিষয়ে পরামর্শ প্রদান করে। তাছাড়া এ ব্যাংক দেশে-বিদেশে সরকারের পক্ষে সকল আর্থিক লেনদেন, দেনা-পাওনা নিষ্পত্তি ও চুক্তি সম্পদান করে। সরকারের ব্যাংকার হিসেবে কাজ করতে গিয়ে এ ব্যাংক সরকারের মালিকানাধীন সব সোনা, রূপা ও বৈদেশিক মুদ্রা সংরক্ষণ করে। তাছাড়া এ ব্যাংক বিভিন্ন উৎস থেকে প্রাপ্ত রাজস্ব ও আয় জমা রাখে এবং সরকারের নির্দেশনানুযায়ী তা বিভিন্ন খাতে ব্যয়ের জন্য প্রদান করে ।"
        },
        {
          "label": "ঘ",
          "question": "উদ্দীপকের আলোকে সাবা ও নিশার প্রতিষ্ঠানের মধ্যে কি কোন পার্থক্য পরিলক্ষিত হয়? তোমার মতামত দাও।",
          "explanation": "উদ্দীপকের আলোকে বলা যায়, সাবা যেখানে কেন্দ্রীয় ব্যাংকে চাকরি করেন সেখানে নিশা বাণিজ্যিক ব্যাংকে কর্মরত। উদ্দীপকের আলোকে সাবা ও নিশার প্রতিষ্ঠান দুটির মধ্যে নিম্নরূপ পার্থক্য পরিলক্ষিত হয় : সাবা যে ব্যাংকে চাকরি করেন তা কেন্দ্রীয় ব্যাংক হওয়ায় মুদ্রা বাজারের মুরব্বি হিসেবে কাজ করে। দেশের মুদ্রা বাজার সুষ্ঠুভাবে পরিচালনার জন্য এ ব্যাংক এখানে কার্যরত সকল আর্থিক প্রতিষ্ঠানের কার্যাবলি পর্যবেক্ষণ ও নিয়ন্ত্রণ করে। প্রয়োজনে এ ব্যাংক মুদ্রা বাজারের সদস্যদের আর্থিক সহায়তা ও পরামর্শ প্রদান করে। অন্যদিকে, নিশা যে ব্যাংকে কর্মরত তা দেশের মুদ্রা বাজারের একজন সদস্য। মুদ্রা বাজারে কার্যরত বিভিন্ন আর্থিক প্রতিষ্ঠানের নিয়ন্ত্রণ ও তদারকির দায়িত্ব এ ব্যাংকের নেই। সাবার ব্যাংকটি সরকারের ব্যাংক। এটি সরকারের কর-রাজস্ব ও আয় সংরক্ষণ করে। এটি সরকারের নির্দেশনানুযায়ী, এ কর-রাজস্ব ও আয় বিভিন্ন খাতে ব্যয়ের জন্য প্রদান করে। এ ব্যাংক সরকারকে বাজেট, মুদ্রা, বাণিজ্য ও রাজস্ব নীতি প্রণয়ন, মুদ্রাস্ফীতি নিয়ন্ত্রণ ও অন্যান্য আর্থিক বিষয়ে পরামর্শ প্রদান করে। তাছাড়া এ ব্যাংক দেশে ও বিদেশে সরকারের প্রতিনিধি হিসেবে সকল আর্থিক লেনদেন, দেনা-পাওনা নিষ্পত্তি ও চুক্তি সম্পাদন করে। কিন্তু নিশা যে ব্যাংকে চাকরি করেন তার এসব দায়-দায়িত্ব নেই। এ ব্যাংক সরকারকে আর্থিক বিষয়ে পরামর্শ দেয় না; অর্থসংক্রান্ত কোনো নীতি প্রণয়নে এ ব্যাংকের ভূমিকা নেই । সাবার ব্যাংকটি দেশের বিভিন্ন ব্যাংকের মোট আমানতের একটি বিশেষ অংশ নিজের কাছে জমা রাখে; কিন্তু জনসাধারণ অর্থ আমানত রাখে না। কিন্তু নিশার ব্যাংকের প্রধান কাজই হলো জনসাধারণের জন্য বিভিন্ন ধরনের আমানত খোলা। সাবার ব্যাংকটি জনসাধারণকে কোনো ঋণ প্রদান করে না; অবশ্য সরকারের প্রয়োজন হলে বিনা সুদে স্বল্পমেয়াদি ঋণ প্রদান করে। কিন্তু নিশার ব্যাংকের দ্বিতীয় গুরুত্বপূর্ণ কাজই হলো জনসাধারণকে ঋণ দান করে। সুতরাং বলা যায়, উদ্দীপকের আলোকে সাবার ও নিশার প্রতিষ্ঠানের মধ্যে যথেষ্ট পার্থক্য রয়েছে।"
        }
      ]
    },
    {
      "number": "2",
      "uddipok": "",
      "tag": "CTG.B 16",
      "sub_questions": [
        {
          "label": "ক",
          "question": "মোট খাজনার সূত্রটি লেখ ।",
          "explanation": "মোট খাজনার সূত্রটি হলো : মোট খাজনা = জমির বিশুদ্ধ খাজনা + জমির মালিকের নিজ শ্রমের মজুরি + জমির মালিকের মূলধন নিয়োগ বাবদ সুদ + জমির মালিক কর্তৃক সরকারকে প্রদত্ত কর + জমির মালিকের ঝুঁকি বহনের জন্য মুনাফা ।"
        },
        {
          "label": "খ",
          "question": "অবস্থানগত পার্থক্যের কারণে কেন খাজনা দেয়া হয়?",
          "explanation": "যেসব কারণে খাজনার উদ্ভব হয়, তার মধ্যে জমির অবস্থানগত পার্থক্য অন্যতম। অভিজ্ঞতায় দেখা যায়, লোকবসতি আছে এমন বা শহরের কাছের জমিগুলোতে দূরের জমিগুলোর তুলনায় সহজেই যাতায়াত করা যায়। এজন্য এসব জমিতে কৃষিকাজ পরিচালনা করতে উৎপাদন খরচ অপেক্ষাকৃত কম হয় । তাছাড়া এসব জমিতে কৃষি উপকরণসমূহ নেওয়া ও সেখান থেকে উৎপাদিত ফসল আনারও খরচ কম হয়। এজন্য এসব জমি দূরের জমিগুলোর তুলনায় উদ্বৃত্ত আয় করে যা খাজনা হিসেবে দেওয়া হয়। এসব কারণে অবস্থানগত পার্থক্যের কারণে খাজনা দেওয়া হয়।"
        },
        {
          "label": "গ",
          "question": "উদ্দীপকটি কোন খাজনা তত্ত্ব ব্যাখ্যা করে? বর্ণনা করো",
          "explanation": "উদ্দীপকটি খাজনার আধুনিক তত্ত্ব প্রকাশ করে। খাজনার আধুনিক তত্ত্বানুযায়ী, অন্যান্য উপাদানের দাম যেভাবে তার চাহিদা ও যোগানের সমতার বিন্দুতে নির্ধারিত হয়, সেভাবে জমি ব্যবহারের দামও অর্থাৎ খাজনা জমির চাহিদা ও যোগানের সমতার দ্বারা নির্ধারিত হয়। জমির চাহিদা নির্ডর করে তার উৎপাদন ক্ষমতার ওপর। জমিতে ক্রমহাসমান প্রান্তিক উৎপাদন বিধি কার্যকর হয় বলে উপকরণ নিয়োগের তুলনায় উৎপাদন কম হয়। এ কারণে জমির চাহিদা রেখা উদ্দীপকে অঙ্কিত D 0 D 0 \\mathrm{D}_{0} \\mathrm{D}_{0} D 0 ​ D 0 ​ রেখার অনুরূপ হয়। অন্যদিকে, জমি প্রকৃতির দান; তার পরিমাণ স্থির। এজন্য জমির দাম বাড়লে বা কমলে তার যোগান বাড়ানো বা কমানো যায় না। এ অবস্থায় জমির যোগান রেখা উদ্দীপকে অঙ্কিত লম্ব অক্ষের সমান্তরাল S S 1 \\mathrm{SS}_{1} SS 1 ​ রেখার অনুরূপ। আধুনিক তত্ত্ব অনুযায়ী, জমির চাহিদা ও যোগানের সমতার বিন্দুতে খাজনা নির্ধারিত হয়। এ হিসেবে উদ্দীপকের চিত্রে যেখানে D 0 D 0 \\mathrm{D}_{0} \\mathrm{D}_{0} D 0 ​ D 0 ​ ও S S 1 \\mathrm{SS}_{1} SS 1 ​ রেখা দুটি পরস্পরকে ছেদ করেছে অর্থাৎ যেখানে জমির চাহিদা ও যোগান সমান হয়েছে, সেখানে খাজনা নির্ধারিত হয়েছে। এ খাজনার পরিমাণ হলো OA। এখন যদি ভূমির চাহিদা বৃদ্ধি পায় তবে ভূমির নতুন চাহিদা রেখা D 1 D 1 \\mathrm{D}_{1} \\mathrm{D}_{1} D 1 ​ D 1 ​ ভূমির যোগান রেখা S S 1 \\mathrm{SS}_{1} SS 1 ​ কে পূর্বের বিন্দুর উপরে ছেদ করবে।ফলে খাজনার পরিমাণ নির্ধারিত হবে O A 1 \\mathrm{OA}_{1} OA 1 ​ । সুতরাং, ভূমির যোগানের সীমাবদ্ধতার কারণে তার চাহিদা বাড়লে খাজনা বাড়বে। এভাবে দেখা যায়, উদ্দীপকটি খাজনার আধুনিক তত্ত্ব ব্যাখ্যা করে।"
        },
        {
          "label": "ঘ",
          "question": "রিকার্ডোর খাজনা তত্ত্বটি এবং উদ্দীপকের তত্ত্বটি কি একই? বিশ্লেষণ করো ।",
          "explanation": "উদ্দীপকে রেখাচিত্রের মাধ্যমে প্রকাশিত তত্ত্বটি হলো খাজনার আধুনিক তত্ত্ব। রিকার্ডোর খাজনা তত্ত্ব আর এ খাজনা তত্ত্বটির মধ্যে যথেষ্ট পার্থক্য রয়েছে। রিকার্ডোর মতে, খাজনা হলো উৎপাদকের উদ্বৃত্ত আয়। এটি উৎকৃষ্ট ও নিকৃষ্ট ভূমির উৎপাদন মূল্যের পার্থক্যের সমান। অন্যদিকে, খাজনার আধুনিক তত্ত্ব মতে, খাজনা হলো অস্থিতিস্থাপক যোগানবিশিষ্ট যেকোনো উপাদান ব্যবহারের দাম। আবার, রিকার্ডোর মতে, কেবল ভূমির ক্ষেত্রেই খাজনার উদ্ভব হয়। কিন্তু খাজনার আধুনিক তত্ত্বানুযায়ী, অস্থিতিস্থাপক যোগানবিশিষ্ট যে কোনো উপাদানের ক্ষেত্রে খাজনার সৃষ্টি হতে পারে। রিকার্ডো মনে করেন, ভূমির উর্বরতার তারতম্যের জন্য খাজনার পার্থক্য দেখা দেয়। নিকৃষ্ট ভূমি তথা অনুর্বর ভূমির তুলনায় উর্বর থেকে উর্বরতর ভূমিগুলো অধিক থেকে অধিকতর ফসল দেয়। এজন্য উর্বরতাভেদে খাজনায় পার্থক্য দেখা দেয়। খাজনার আধুনিক তত্ত্বানুযায়ী, ভূমির চাহিদার পার্থক্যের জন্য খাজনায় পার্থক্য দেখা দেয়। জমির চাহিদা বাড়লে খাজনা বাড়ে, চাহিদা কমলে খাজনা কমে। আবার, রিকার্ডোর মতে, ভূমির অবস্থানগত পার্থক্যের জন্যও খাজনার সৃষ্টি হয়। শহরের কাছের ভূমি, দূরবর্তী ভূমিগুলোর তুলনায় কম খরচসম্পন্ন হওয়ায় অধিক ফসল দেয়। এজন্য সেখানে খাজনা দিতে হয়। কিন্তু খাজনার আধুনিক তত্ত্বানুযায়ী, উপাদানের যোগান কেবল অস্থিতিস্থাপক হলেই খাজনার সূত্রপাত ঘটে। সুতরাং বলা যায়, রিকার্ডোর খাজনা তত্ত্ব এবং খাজনার আধুনিক তত্ত্ব এক নয় বরং এদের মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "3",
      "uddipok": "উৎপাদন পরিমাণ(Q) মোট খরচ ১ ৬ ২ ৮ ৩ ৯ ৪ ১৬ ৫ ৩০",
      "tag": "CTG.B 16",
      "sub_questions": [
        {
          "label": "ক",
          "question": "প্রান্তিক আয়ের সূত্রটি লেখ ।",
          "explanation": "প্রান্তিক আয়ের (Marginal Revenue) সূত্রটি হলো- M R = Δ T R Δ Q \\mathrm{MR}=\\frac{\\Delta \\mathrm{TR}}{\\Delta \\mathrm{Q}} MR = Δ Q Δ TR ​ , যেখানে M R = \\mathrm{MR}= MR = প্রান্তিক আয়, Δ T R = \\Delta \\mathrm{TR}= Δ TR = মোট আয়ের পরিবর্তন এবং Δ Q = \\Delta \\mathrm{Q}= Δ Q = উৎপাদনের পরিমানের পরিবর্তন।"
        },
        {
          "label": "খ",
          "question": "দীর্ঘকাল স্থির ব্যয় থাকে না কেন?",
          "explanation": "অর্থনীতিতে দীর্ঘকাল বলতে এমন সময়কে বোঝায় যে সময়ে উৎপাদনের সকল উপকরণ পরিবর্তন করা সম্ভব। স্বল্পকালে উৎপাদন ব্যয় বলতে স্থির ব্যয় (Fixed Cost ) ও পরিবর্তনীয় ব্যয় (Variable Cost) উভয়কে বোঝানো হয়। কিন্তু দীর্ঘকালে উৎপাদন ব্যয় বলতে শুধু পরিবর্তনশীল ব্যয়কে নির্দেশ করে। কারণ দীর্ঘকালে স্থির ব্যয় শূন্য ধরা হয়। আর এ সময় উৎপাদনের প্রায় সকল উপকরণ পরিবর্তন করা যায়। যেমন— স্বল্পকালে কারখানার যন্ত্রপাতি স্থির থাকে, কিন্তু দীর্ঘকালে তার পরিবর্তন সাধন করা যায়। এজন্যই দীর্ঘকালে কোনো ব্যয়ই স্থির থাকে না; সবই হয় পরিবর্তনশীল ব্যয়।"
        },
        {
          "label": "গ",
          "question": "উদ্দীপকের আলোকে মোট ব্যয় রেখা অংকন করো।",
          "explanation": "প্রদত্ত উদ্দীপকে কোনো একটি ফার্মের মোট ব্যয় (Total Cost ) এর একটি ব্যয় সূচি দেয়া হয়েছে। তার ভিত্তিতে নিচে একটি মোট ব্যয় রেখা অঙ্কন করা হলো— একটি নির্দিষ্ট সময়ে কোনো দ্রব্যের একটি নির্দিষ্ট পরিমাণ উৎপদানের জন্য ফার্মের মোট যে অর্থ ব্যয় হয় তাকে মোট ব্যয় (TC) বলে। চিত্রে ভূমি অক্ষে (OX) উৎপাদনের পরিমাণ ও লম্ব অক্ষে (OY) মোট খরচ দেখানো হয়েছে। উৎপাদনের পরিমাণ যখন ১ একক তখন মোট খরচ ৬ টাকা, যা a বিন্দু দ্বারা নির্দেশিত। উৎপাদনের পরিমাণ বৃদ্ধি পেয়ে যখন ২, ৩, ৪ ও ৫ একক তখন মোট খরচ যথাক্রমে ৮, ৯, ১৬ ও ৩০ টাকা হয়, যা যথাক্রমে b, c, d ও e দ্বারা নির্দেশিত। এখন, a, b, c, d ও e বিন্দুগুলো যোগ করে মোট ব্যয় রেখা বা TC রেখা পাওয়া যায়। এটিই হলো উদ্দীপকের সূচির ভিত্তিতে অঙ্কিত মোট ব্যয় রেখা।"
        },
        {
          "label": "ঘ",
          "question": "উদ্দীপকের সকল স্তরে ব্যয় ও প্রান্তিক ব্যয় সমান থাকে কি? তোমার মতামত দাও ।",
          "explanation": "উদ্দীপকের সব সুরে গড় ব্যয় ও প্রান্তিক ব্যয় সমান থাকে না। নিচে এ বিষয়ে আমার মতামত দেওয়া হলো- কোনো দ্রব্য উৎপাদনের মোট ব্যয়কে মোট উৎপাদনের পরিমাণ দ্বারা ভাগ করলে গড় ব্যয় (Average Cost) পাওয়া যায়। গড় ব্যয় (AC) =  মোট ব্যয় (TC)   উৎপাদনের পরিমাণ  ( Q ) \\frac{\\text { মোট ব্যয় (TC) }}{\\text { উৎপাদনের পরিমাণ }(\\mathrm{Q})}   উৎপাদনের   পরিমাণ   ( Q )   মোট   ব্যয়  (TC)  ​ । উৎপাদনে মোট ব্যয়ের যে পরিবর্তন ঘটে, তাকে প্রান্তিক ব্যয় (Marginal Cost) বলে। প্রাত্তিক ব্যয় (MC) =  মোট ব্যয়ের পরিবর্তন  ( Δ T C )  উৎপাদনের পরিমাণের পরিবর্তন  ( Δ Q ) \\frac{\\text { মোট ব্যয়ের পরিবর্তন }(\\Delta T C)}{\\text { উৎপাদনের পরিমাণের পরিবর্তন }(\\Delta Q)}   উৎপাদনের   পরিমাণের   পরিবর্তন   ( Δ Q )   মোট   ব্যয়ের   পরিবর্তন   ( Δ TC ) ​ । উপরের ছকে উৎপাদনের পরিমাণ যখন ১ একক তখন মোট ব্যয়, গড় ব্যয় এবং প্রান্তিক ব্যয় ৬ টাকা। কিন্তু উৎপাদনের পরিমাণ বৃদ্ধি পেয়ে যখন ২ একক তখন মোট ব্যয়, গড় ব্যয় ও প্রান্তিক ব্যয় যথাক্রনে ৮,৪ ও ২ টাকা। এভাবে উৎপাদনের পরিমাণ যখন ৩, ৪ ও ৫ একক, তখন মোট ব্যয় ৯, ১৬ ও ৩০; গড় ব্যয় ৩, ৪ ও ৬; প্রান্তিক ব্যয় ১, ৭ ও ১৪ টাকা। এতে দেখা যাচ্ছে গড় ব্যয় ও প্রান্তিক ব্যয় প্রথমে ক্রমহ্রসসমান হারে থাকলেও পরবত্তীতে তা ক্রমবর্ধমান হারে বাড়ে। তবে গড় ব্যয়ের তুলনায় প্রান্তিক ব্যয় দ্রুতগতিতে বৃদ্ধি পায়। অতএব বলা যায়, উদ্দীপকের সব স্তুরে গড় ব্যয় ও প্রান্তিক ব্যয় সমান থাকে না।"
        }
      ]
    },
    {
      "number": "4",
      "uddipok": "Q d = 50 − 10 P Q s = 10 + 10 P \\begin{array}{c} \\mathrm{Qd}=50-10 \\mathrm{P} \\\\ \\mathrm{Qs}=10+10 \\mathrm{P} \\end{array} Qd = 50 − 10 P Qs = 10 + 10 P ​",
      "tag": "CTG.B 16",
      "sub_questions": [
        {
          "label": "ক",
          "question": "চলক কী?",
          "explanation": "গাণিতিক প্রক্রিয়ায় যে রাশি বা প্রতীক একই মানে অবস্থান না করে ভিন্ন ভিন্ন মান ধারণ করতে পারে তাকে চলক (Variable) বলে।"
        },
        {
          "label": "খ",
          "question": "আয় চাহিদাকে কীভাবে প্রভাবিত করে?",
          "explanation": "দাম অপরিবর্তিত থাকা অবস্থায় ক্রেতার আয়ের পরিবর্তনে চাহিদারও পরিবর্তন ঘটে।আয় বাড়লে ক্রেতার ক্রয়ক্ষমতা বাড়ার দরুন চাহিদা বাড়ে। আবার আয় কমলে তার ক্রয়ক্ষমতা কমার কারণে চাহিদা কমে। তাছাড়া আয় পরিবর্তিত হলে ক্রেতার রুচি, অভ্যাস ও ফ্যাশন বদলায়। সে ক্ষেত্রে তার চাহিদারও পরিবর্তন ঘটে। আবার কোনো সময়ে অপ্রত্যাশিতভাবে আয় বৃদ্ধি পেলে চাহিদা বাড়ে। এভাবেই আয় চাহিদাকে প্রভাবিত করে।"
        },
        {
          "label": "গ",
          "question": "উদ্দীপকের আলোকে ভারসাম্য দাম ও পরিমাণ নির্ণয় করো।",
          "explanation": "উদ্দীপকে প্রদত্ত চাহিদা ও যোগান সমীকরণের ভিত্তিতে নিম্নরূপভাবে ভারসাম্য দাম ও পরিমাণ নির্ণয় করা হলো- বাজার ভারসাম্য অবস্থায় চাহিদা (Qd) ও যোগান (Qs) পরস্পর সমান হয় । সুতরাং ভারসাম্য অবস্থায়, Q d = Q s \\mathrm{Qd}=\\mathrm{Qs} Qd = Qs বা, 50 − 10 P = 10 + 10 P 50-10 \\mathrm{P}=10+10 \\mathrm{P} 50 − 10 P = 10 + 10 P [সূত্রে মান বসিয়ে] বা, − 10 P − 10 P = 10 − 50 -10 \\mathrm{P}-10 \\mathrm{P}=10-50 − 10 P − 10 P = 10 − 50 বা, − 20 P = − 40 -20 \\mathrm{P}=-40 − 20 P = − 40 ∴ P ‾ = 2 \\therefore \\quad \\overline{\\mathrm{P}}=2 ∴ P = 2 , এটি হলে ভারসাম্য দাম। এখন P ‾ \\overline{\\mathrm{P}} P এর মান প্রদত্ত চাহিদা ও যোগান সমীকরণে বসিয়ে পাই, Q d = 50 − 10 P = 50 − 10 ( 2 ) = 50 − 20 = 30 \\begin{aligned} \\mathrm{Qd} & =50-10 \\mathrm{P} \\\\ & =50-10(2) \\\\ & =50-20 \\\\ & =30 \\end{aligned} Qd ​ = 50 − 10 P = 50 − 10 ( 2 ) = 50 − 20 = 30 ​ এবং  Qs  = 10 + 10 P = 10 + 10 ( 2 ) = 10 + 20 = 30 \\begin{aligned} \\text { Qs } & =10+10 \\mathrm{P} \\\\ & =10+10(2) \\\\ & =10+20 \\\\ & =30 \\end{aligned}  Qs  ​ = 10 + 10 P = 10 + 10 ( 2 ) = 10 + 20 = 30 ​ ∴ Q d = Q s = Q ‾ = 30 \\therefore \\quad \\mathrm{Qd}=\\mathrm{Qs}=\\overline{\\mathrm{Q}}=30 ∴ Qd = Qs = Q ​ = 30 ∴ \\therefore \\quad ∴ ভারসাম্য দাম হলো, 2 টাকা এবং ভারসাম্য পরিমাণ হলো 30 একক।"
        },
        {
          "label": "ঘ",
          "question": "দাম বৃদ্ধি পেলে ভারসাম্যের ওপর কীরূপ প্রভাব পড়বে? তোমার মতামত দাও।",
          "explanation": "উদ্দীপকে প্রদত্ত চাহিদা সমীকরণ Q d = 50 − 10 P \\mathrm{Qd}=50-10 \\mathrm{P} Qd = 50 − 10 P এবং যোগান সমীকরণ Qs = 10 + 10 P =10+10 \\mathrm{P} = 10 + 10 P এর প্রেক্ষিতে ভারসাম্য দাম P ‾ = 2 \\overline{\\mathrm{P}}=2 P = 2 ও পরিমাণ Q ˉ = 30 \\bar{Q}=30 Q ˉ ​ = 30 নির্ধারিত হয়। এ অবস্থায় দাম বৃদ্ধি পেল; ধরা যাক, দাম বৃদ্ধি পেয়ে 4 টাকা হলো। এখন P=4 চাহিদা ও যোগান সমীকরণে বসালে Qd ও Qs এর মান হবে নিম্নরূপ: Q d = 50 − 10 P = 50 − 10 ( 4 )  (P-এর নতুন মান বসিয়ে)  = 50 − 40 = 10 Q s = 10 + 10 P = 10 + 10 ( 4 )  (P-এর নতুন মান বসিয়ে)  = 10 + 40 = 50 \\begin{array}{l} \\mathrm{Qd}=50-10 \\mathrm{P} \\\\ =50-10(4) \\text { (P-এর নতুন মান বসিয়ে) } \\\\ =50-40=10 \\\\ \\mathrm{Qs}=10+10 \\mathrm{P} \\\\ =10+10(4) \\text { (P-এর নতুন মান বসিয়ে) } \\\\ =10+40=50 \\\\ \\end{array} Qd = 50 − 10 P = 50 − 10 ( 4 )  (P- এর   নতুন   মান   বসিয়ে )  = 50 − 40 = 10 Qs = 10 + 10 P = 10 + 10 ( 4 )  (P- এর   নতুন   মান   বসিয়ে )  = 10 + 40 = 50 ​ এ অবস্থায় Qd ≠ \\neq  = Qs হওয়ায় বাজার ভারসাম্য অর্জিত হবে না; বরং তাতে বাজার ভারসাম্য পরিস্থিতি বিঘ্নিত হবে। ফলে বাজারে অস্থিতিশীলতা দেখা দিবে। যেমন 4 টাকা দামে চাহিদা থেকে যোগান যথেষ্ট বেশি হওয়ায় অনেক বিক্রেতারই দ্রব্য অবিক্রিত থেকে যাবে। এ অবস্থায় কিছুটা কম দাম হলেও তারা তাদের অবিক্রিত দ্রব্য বিক্রি করতে চাইবে। বিক্রেতাদের মধ্যে প্রতিযোগিতার দরুন দাম কমে 2 টাকা হলে বাজারে পুনরায় ভারসাম্য প্রতিষ্ঠিত হবে। উপরে বর্ণিত বিশ্লেষণের আলোকে বলা যায়, দাম বৃদ্ধি পেলে বাজার অস্থিতিশীল হয়ে উঠবে, যার ফলে দাম ও পরিমাণ উভয়ই অনির্ধারিত থেকে যাবে।"
        }
      ]
    },
    {
      "number": "5",
      "uddipok": "চট্টগ্রামে অবস্থিত রিফাত ওয়্যারস লি: নামে একটি ফার্মের প্রতিদিন ২০০ টাকা মজুরিতে ২০০ জন শ্রমিক কাজ করে। ফার্মের মালিক উৎপাদন বাড়ানোর জন্য মজুরি বাড়িয়ে ৩০০ টাকা করা হলে ৪০০ জন শ্রমিক কাজ করতে রাজি হয়। মজুরি আরো বাড়িয়ে ৪০০ টাকা করা হলে ৬০০ জন শ্রমিক কাজ করতে রাজি হয়। অন্যদিকে দিনাজপুর জেলার বীরগঞ্জ থানায় ধান কাটার মৌসুমে প্রথম দিকে মজুরি বাড়ানো হলে অধিক শ্রমিক পাওয়া যায়। কিন্তু মজুরি অধিক পরিমাণ বাড়াতে থাকলে শ্রমিকের যোগান কমে যায়। ফলে তখন ধান চাষিরা খুবই বিপাকে পড়েন।",
      "tag": "CTG.B 16",
      "sub_questions": [
        {
          "label": "ক",
          "question": "মজুরি কত প্রকার ও কী কী?",
          "explanation": "মজুরি দুই প্রকার । যথা: ১. আর্থিক মজুরি ২. প্রকৃত মজুরি ।"
        },
        {
          "label": "খ",
          "question": "শ্রমের দক্ষতা কীভাবে মজুরিকে প্রভাবিত করে?",
          "explanation": "শ্রমিকের দক্ষতার পার্থক্যের কারণে মজুরির হারে পার্থক্য হয়ে থাকে । যেসব শ্রমিকের কর্মদক্ষতা উচ্চমানের স্বভাবতই তাদের মজুরি অধিক হয়। পক্ষান্তরে, যেসব শ্রমিকের কর্মদক্ষতা কম তাদের মজুরি অপেক্ষাকৃত কম হয়। দক্ষতার পার্থক্যের কারণে একই পেশায় নিয়োজিত শ্রমিকদের প্রাপ্ত মজুরির মধ্যে পার্থক্য দেখা যায়। এভাবেই শ্রমের দক্ষতা মজুরিকে প্রভাবিত করে।"
        },
        {
          "label": "গ",
          "question": "উদ্দীপকের আলোকে রিফাত ওয়্যারস লিঃ-এর শ্রমের যোগান রেখা অংকন করো।",
          "explanation": "উদ্দীপকের আলোকে রিফাত ওয়্যারস লি. এর শ্রমের যোগান সূচি তৈরি করে তার ভিত্তিতে শ্রমের যোগান রেখা অঙ্কন করা হলো । শ্রমের যোগান সূচি শ্রমের মজুরি (টাকায় শ্রমের যোগান (জন) ২০০ ২০০ ৩০০ ৪০০ ৪০০ ৬০০ শ্রমের যোগান রেখা মজুরি ও শ্রমের যোগানের মধ্যে সম্পর্ক প্রকাশ করে । মজুরির সাথে শ্রমের সরাসরি বা প্রত্যক্ষ সম্পর্ক বিদ্যমান। এজন্য শ্রমের যোগান রেখা ঊর্ধ্বগামী হয় । রেখাচিত্রে ভূমি অক্ষে শ্রমের যোগান ও লম্ব অক্ষে শ্রমের মজুরি পরিমাপ করা হয়েছে। সূচিতে দেখা যায়, ২০০ টাকা মজুরিতে ২০০ জন শ্রমিক কাজ করে, চিত্রে যা a বিন্দু দ্বারা নির্দেশিত হয়েছে। আবার মজুরি বাড়িয়ে যখন ৩০০ টাকা ও ৪০০ টাকা করা হয় তখন শ্রমের যোগানের পরিমাণ বৃদ্ধি পেয়ে হয় যথাক্রমে ৪০০ জন ও ৬০০ জন, চিত্রে যা আবার যথাক্রমে b ও c বিন্দু দ্বারা নির্দেশিত হয়েছে। এখন a, b ও c বিন্দুগুলো যুক্ত করে শ্রমের যোগান রেখা (Supply of Labour) বা S L S_{L} S L ​ রেখাটি পাওয়া যায়। এটিই হলো রিফাত ওয়্যারস লি. এর জন্য শ্রমের যোগান রেখা।"
        },
        {
          "label": "ঘ",
          "question": "উদ্দীপকে উল্লিখিত বীরগঞ্জ থানার কৃষি শ্রমিকের যোগান রেখার আকৃতির তোমার মতামত বিশ্লেষণ করো।",
          "explanation": "উদ্দীপকে উল্লেখিত দিনাজপুর জেলার বীরগঞ্জ থানায় ধান কাটার মৌসুমের প্রথম দিকে মজুরি বাড়ানো হলে অধিক শ্রমিক পাওয়া যায়, কিন্তু পরবর্তীতে মজুরির পরিমাণ বাড়াতে থাকলেও শ্রমিকের যোগান কমে যায়। এরূপ ক্ষেত্রে শ্রমের যে যোগান রেখা পাওয়া যায় তা হচ্ছে শ্রমের পশ্চাৎগামী যোগান রেখা । একটি নির্দিষ্ট স্তর পর্যন্ত মজুরি বৃদ্ধির সাথে সাথে শ্রমের যোগান বৃদ্ধি পায়। কিন্তু এরপর মজুরি বৃদ্ধি পেলে শ্রমের যোগান বৃদ্ধি না পেয়ে বরং হ্রাস পায়। ফলে শ্রমের যোগান রেখা প্রথমে বাম থেকে ডান দিকে ঊর্ধ্বগামী হলেও নির্দিষ্ট বিন্দুর পর মজুরি আরও বাড়ানো হলো তখন শ্রমের যোগান রেখা লম্ব অক্ষের দিকে বেঁকে যায়। এ কারণে শ্রমের পশ্চাৎগামী যোগান রেখা (Backward Bending Supply Curve of Labour) সৃষ্টি হয়। S L \\mathrm{S}_{\\mathrm{L}} S L ​ রেখাটির আকৃতি বিবেচনা করে বলা যায়, W 0 \\mathrm{W}_{0} W 0 ​ মজুরিতে শ্রমিকেরা O L 0 \\mathrm{OL}_{0} OL 0 ​ পরিমাণ শ্রম যোগান দেয় যা চিত্রে a বিন্দু দ্বারা নির্দেশিত। মজুরি বেড়ে O W 1 \\mathrm{OW}_{1} OW 1 ​ হলে শ্রমের যোগান বৃদ্ধি পেয়ে হয় O L 1 \\mathrm{OL}_{1} OL 1 ​ , যা চিত্রে b বিন্দু দ্বারা নির্দেশিত। এক্ষেত্রে S L \\mathrm{S}_{\\mathrm{L}} S L ​ রেখা স্বাভাবিক যোগান রেখার মত ডানদিকে উর্ধ্বগামী হয়। কিন্তু এরপর মজুরি আরও বেড়ে OW শ্রমের যোগান কমে হয় O L 2 \\mathrm{OL}_{2} OL 2 ​ , যা চিত্রে c বিন্দু দ্বারা নির্দেশিত। অর্থাৎ b থেকে c বিন্দু পর্যন্ত S L S_{L} S L ​ রেখা পশ্চাৎমুখী হয়েছে, যা শ্রমের যোগান রেখার ব্যতিক্রম। সুতরাং বলা যায়, মজুরি বাড়লে শ্রমের যোগান বাড়ে; তবে মজুরি অধিক হয়ে পড়লে শ্রমিকেরা কাজ করার পরিবর্তে বিশ্রাম বেশি পছন্দ করে বলে শ্রমের যোগান কমে যায়। এজন্য বীরগঞ্জ থানায় শ্রমের যোগান রেখা S L \\mathrm{S}_{\\mathrm{L}} S L ​ রেখার আকৃতি ধারণ করে।"
        }
      ]
    },
    {
      "number": "6",
      "uddipok": "",
      "tag": "CTG.B 16",
      "sub_questions": [
        {
          "label": "ক",
          "question": "কোন বাজারে একজন মাত্র ক্রেতা থাকে?",
          "explanation": "মনোপসনি বাজারে (Monopsony Market) একজন মাত্র ক্রেতা থাকে ।"
        },
        {
          "label": "খ",
          "question": "অবাধ প্রবেশ ও প্রস্থান কীভাবে একচেটিয়া বাজাকে পূর্ণ প্রতিযোগিতা বাজার থেকে আলাদা করে?",
          "explanation": "একচেটিয়া বাজারে ফার্ম বা বিক্রেতার অবাধ প্রবেশ ও প্রস্থানের সুযোগ থাকে না। কারণ সেখানে একজন মাত্র বিক্রেতা উৎপাদিত পণ্যের সমস্ত যোগান নিয়ন্ত্রণ করে। তাছাড়া এ বাজারে মুনাফা লাভের আশায় কর্মরত ফার্ম যেমন শিল্প থেকে প্রস্থান করে না; তেমনি নতুন ফার্মের শিল্পে প্রবেশের অধিকার থাকে না। অপরদিকে, পূর্ণ প্রতিযোগিতামূলক বাজারে ক্রেতা ও বিক্রেতার পক্ষে সহজে বাজারে প্রবেশ ও সেখান থেকে প্রস্থানের সুযোগ থাকে। এ বাজারে কোনো কর্তৃপক্ষ বা প্রতিষ্ঠান প্রবেশ ও প্রস্থানের ক্ষেত্রে কোনোরূপ বাধা সৃষ্টি করতে পারে না। বাজারের এরূপ অবস্থানের কারণেই একচেটিয়া বাজার পূর্ণ প্রতিযোগিতামূলক বাজার থেকে আলাদা ।"
        },
        {
          "label": "গ",
          "question": "উদ্দীপকে ভারসাম্য বিন্দু নির্দিষ্ট করে মুনাফা নির্ণয় করো।",
          "explanation": "উদ্দীপকে ভারসাম্য বিন্দু নির্দিষ্ট করে মুনাফা নির্ণয় করা হলো— বাজারে ভারসাম্য অর্জনের ক্ষেত্রে নিম্নোক্ত দুটি শর্ত পালন করতে হয়। ১. প্রথম বা প্রয়োজনীয় শর্ত: ভারসাম্য বিন্দুতে প্রান্তিক আয় (MR) = প্রান্তিক ব্যয় (MC) ২. দ্বিতীয় বা পর্যাপ্ত শর্ত: MR রেখার ঢাল < MC রেখার ঢাল, ফলে MC রেখা MR রেখাকে নিচের দিক থেকে ছেদ করে উপরে উঠবে। কোনো ফার্মের ভারসাম্য অর্জনের জন্য ভারসাম্য বিন্দুতে তার প্রান্তিক আয় (MR) ও প্রান্তিক ব্যয় (MC) রেখাদ্বয় পরস্পরকে ছেদ করা তথা MR = MC হওয়া প্রয়োজন। এ হিসেবে বলা যায়, উদ্দীপকের চিত্রে যে বিন্দুতে ফার্মের MR ও MC রেখা পরস্পরকে ছেদ করেছে, সেখানে ভারসাম্য অর্জিত হয়েছে। চিত্রে ভূমি অক্ষে উৎপাদনের পরিমাণ এবং লম্ব অক্ষে দাম, আয় ও ব্যয় পরিমাপ করা হয়েছে। e 2 e_{2} e 2 ​ বিন্দুতে ভারসাম্যে প্রয়োজনীয় ও পর্যাপ্ত শর্ত নির্ধারিত হয়েছে Oq। চিত্র অনুসারে দেখা যায়, ফার্ম অস্বাভাবিক মুনাফাসহ ভারসাম্য অর্জন করেছে, কারণ ফার্মের গড় আয় (AR), গড় ব্যয় (AC)-এর চেয়ে বেশি হয়। এক্ষেত্রে ফার্মের মোট আয় (Total Revenue) = O P 1 × O q = O P 1 =\\mathrm{OP}_{1} \\times \\mathrm{Oq}=\\mathrm{OP}_{1} = OP 1 ​ × Oq = OP 1 ​ aq মোট ব্যয় (Total Cost ) = q b × O q = O P 2 b q )=\\mathrm{qb} \\times \\mathrm{Oq}=\\mathrm{OP}_{2} \\mathrm{bq} ) = qb × Oq = OP 2 ​ bq আমরা জানি, মুনাফা ( π ) = (\\pi)= ( π ) = মোট আয় (TR) − - − মোট ব্যয় (TC) = O P 1 a q − O P 2 b q = P 2 P 1 a b =\\mathrm{OP}_{1} \\mathrm{aq}-\\mathrm{OP}_{2} \\mathrm{bq}=\\mathrm{P}_{2} \\mathrm{P}_{1} \\mathrm{ab} = OP 1 ​ aq − OP 2 ​ bq = P 2 ​ P 1 ​ ab যা অস্বাভাবিক মুনাফা নির্দেশ করে।"
        },
        {
          "label": "ঘ",
          "question": "উদ্দীপকে AC রেখা f বিন্দু দিয়ে অতিক্রম করলে উদ্যোক্তা উৎপাদনকার্য পরিচালনা করবেন কিনা? বিশ্লেষণ করো।",
          "explanation": "প্রশ্নের উত্তর দানের প্রয়োজনে উদ্দীপকের নির্দেশনানুযায়ী, প্রদত্ত চিত্রটি পুনর্বার অঙ্কন করা হলো যেখানে A C 1 \\mathrm{AC}_{1} AC 1 ​ হলো নতুন গড় ব্যয় রেখা যা f f f বিন্দু দিয়ে অতিক্রম করেছে। অঙ্কিত চিত্রটি দেখলে বলা যায়, গড় ব্যয় bq থেকে বৃদ্ধি পেয়ে cq হলে এবং অন্যান্য অবস্থা অপরিবর্তিত থাকলে ফার্মটি gcaP 1 _{1} 1 ​ ক্ষেত্রের সমান ক্ষতির সম্মুখীন হবে। এ অবস্থায় উদ্যোক্তা উল্পিখিত ক্ষেত্রের সমান ক্ষতি স্বীকার করে উৎপাদন কার্য চালিয়ে যাবেন কি না তা বিবেচনা করতে হবে। স্বল্পকালে ফার্মের ক্ষতি হওয়ায় উৎপাদন বন্ধ করলেও উদ্যোক্তাকে মোট স্থির ব্যয়ের সম্পূর্ণটাই বহন করতে হয়। এক্ষেত্রে উৎপাদন বন্ধ করনে উদ্যোক্তাকে P 2 b q O \\mathrm{P}_{2} \\mathrm{bqO} P 2 ​ bqO ক্ষেত্রের সমান ক্ষতি বহন করতেই হয়। এ অবস্থায় ব্যয় বৃদ্ধি সত্ত্বেও উৎপাদন কার্য চালিয়ে গেলে উদ্যোক্তাকে gcaP 1 _{1} 1 ​ ক্ষেত্রের সমান ক্ষতি বহন করতে হয়। এ অবস্থায় g c a P 1 \\mathrm{gcaP}_{1} gcaP 1 ​ ক্ষেত্র < P 2 b q O \\mathrm{P}_{2} \\mathrm{bqO} P 2 ​ bqO ক্ষেত্র হওয়ায় বলা যায়, বৃহত্তর ক্ষতি এড়ানোর জন্য উদ্যোক্তা উৎপাদন কার্য পরিচালনা করবেন।"
        }
      ]
    },
    {
      "number": "7",
      "uddipok": "মি: রহিম সাহেব X দেশে বেড়াতে গেলেন। তিনি দেখলেন সে দেশে উৎপাদন ব্যবস্থা এমনকি চিকিৎসা সেবাও ব্যক্তিগত মালিকানায় পরিচালিত হয়। কিন্তু রহিমের দেশে সরকারি হাসপাতালের পাশাপাশি বেসরকারি ক্লিনিকও আছে।",
      "tag": "CTG.B 16",
      "sub_questions": [
        {
          "label": "ক",
          "question": "ইসলামি অর্থব্যবস্থা কী?",
          "explanation": "যে অর্থব্যবস্থায় কুরআন ও হাদিসের বিধান অনুযায়ী মানুষের জীবিকা অর্জন এবং যাবতীয় অর্থনৈতিক কার্যাবলি সম্পাদিত হয়, তাকে ইসলামি অর্থব্যবস্থা বলা হয় ।"
        },
        {
          "label": "খ",
          "question": "নির্বাচন সমস্যা কী কারণে সৃষ্টি হয়?",
          "explanation": "অসীম অভাবের মধ্যে কোন গুরুত্বপূর্ণ অভাবটি সর্বপ্রথম পূরণ করতে হবে তা নির্ধারণ করাই হচ্ছে নির্বাচন সমস্যা। পৃথিবীতে সম্পদ সীমিত, কিন্তু মানুষের অভাব অসীম। এজন্য মানুষ তুলনামূলক প্রয়োজনীয় অভাব পূরণ করতে গিয়ে নির্বাচন সমস্যার সম্মুখীন হয়। মূলত মানুষের অসীম অভাবের কারণেই নির্বাচন সমস্যা সৃষ্টি হয় ।"
        },
        {
          "label": "গ",
          "question": "X দেশের অর্থব্যবস্থার প্রধান তিনটি বৈশিষ্ট্য লেখ।",
          "explanation": "উদ্দীপকে উল্লিখিত 'X' দেশের অর্থব্যবস্থা হলো ধনতান্ত্রিক অর্থব্যবস্থা। নিচে ধনতান্ত্রিক অর্থব্যবস্থার প্রধান তিনটি বৈশিষ্ট্য লেখা হলো— ১. ধনতান্ত্রিক অর্থনীতির প্রধান বৈশিষ্ট্য হলো সম্পদের ব্যক্তিগত মালিকানা। ধনতান্ত্রিক অর্থনীতিতে জমি, কল-কারখানা, যন্ত্রপাতি ও উৎপাদনের অন্যান্য উপকরণের উপর ব্যক্তিগত মালিকানা স্বীকৃত থাকে। প্রত্যেক ব্যক্তি তার সম্পত্তির অবাধ ভোগ-দখল, হস্তান্তর ও উত্তরাধিকারের অধিকার ভোগ করে । ২. ধনতন্ত্রে অধিকাংশ অর্থনৈতিক কর্মকাণ্ড ব্যক্তিগত উদ্যোগে পরিচালিত হয়। উৎপাদন, বিনিময়, বণ্টন ও ভোগ সব ক্ষেত্রেই বেসরকারি উদ্যোগের প্রাধান্য থাকে । ধনতান্ত্রিক সমাজে অর্থনৈতিক কর্মকাণ্ডে সরকারি অংশগ্রহণ বা হস্তক্ষেপ থাকে না বললেই চলে । ৩. ধনতান্ত্রিক অর্থব্যবস্থার সব ক্ষেত্রে অবাধ প্রতিযোগিতা বিদ্যমান । প্রতিযোগিতার ফলে নতুন নতুন দ্রব্যের উদ্ভাবন সম্ভব হয় এবং উৎপাদনের খরচ হ্রাস পায়। আবার ক্রেতা ও বিক্রেতার প্রতিযোগিতার মাধ্যমে দ্রব্যের দাম নির্ধারিত হয়।"
        },
        {
          "label": "ঘ",
          "question": "তুমি কি মনে করো X দেশের অর্থব্যবস্থা রহিমের দেশের অর্থব্যবস্থার তুলনায় ভালো? তোমার মতামত দাও।",
          "explanation": "আমি মনে করি, 'X' দেশের অর্থব্যবস্থা রহিমের দেশের অর্থব্যবস্থার তুলনায় ভালো নয়। নিচে এ সম্পর্কে আমার মতামত দেয়া হলো— রহিমের দেশের অর্থব্যবস্থা হলো মিশ্র অর্থব্যবস্থা। মিশ্র অর্থব্যবস্থা বলতে এমন একটি অর্থনৈতিক ব্যবস্থা বোঝায়, যেখানে সম্পদের ব্যক্তি মালিকানা ও রাষ্ট্রীয় মালিকানা উভয়ই স্বীকৃত। এ অর্থনীতিতে সরকারি ও বেসরকারি উদ্যোগ পাশাপাশি অবস্থান করে। ধনতন্ত্র এবং সমাজতন্ত্রের একটি সংমিশ্রিত রূপই হলো মিশ্র অর্থব্যবস্থা। এখানে ধনতন্ত্রের ন্যায় সম্পত্তির ব্যক্তিগত মালিকানা ও মুনাফা অর্জন এবং ব্যক্তি উদ্যোগের স্বাধীনতা থাকে, আবার জাতীয় নিরাপত্তাবিষয়ক খাতসমূহ এবং কিছু কিছু বৃহৎ ও মৌলিক শিল্পের উপর রাষ্ট্রীয় মালিকানা বজায় থাকে । অপরদিকে ধনতান্ত্রিক বা পুঁজিবাদী অর্থব্যবস্থা হলো এমন একটি অর্থনৈতিক ব্যবস্থা যেখানে উৎপাদনের উপকরণসমূহের উপর ব্যক্তিগত মালিকানা বজায় থাকে এবং মুনাফার ভিত্তিতে উৎপাদন ব্যবস্থা পরিচালিত হয়। এ অর্থব্যবস্থায় ক্রেতা বা ভোগকারীর ভোগের ক্ষেত্রে পূর্ণ স্বাধীনতা থাকে এবং ভোগকারীর ইচ্ছা ও রুচি অনুযায়ী উৎপাদন করা হয়। এ অর্থব্যবস্থার ভিত্তি হলো অবাধ প্রতিযোগিতা। ক্রেতা ও বিক্রেতার মধ্যে অবাধ প্রতিযোগিতার মাধ্যমে দ্রব্যমূল্য নির্ধারিত হয়। এখানে উৎপাদন, বণ্টন, ভোগ প্রভৃতি নিয়ন্ত্রণের জন্য কোনো কেন্দ্রীয় পরিকল্পনা কর্তৃপক্ষ থাকে না, বরং একটি স্বয়ংক্রিয় দামব্যবস্থার মাধ্যমেই সবকিছু নির্ধারিত হয়। উপরের আলোচনার প্রেক্ষিতে বলা যায় যে, মিশ্র অর্থব্যবস্থায় যেহেতু সরকারি ও বেসরকারি উদ্যোগ পাশাপাশি অবস্থান করে সেহেতু এটি ধনতান্ত্রিক অর্থব্যবস্থা থেকে উত্তম।"
        }
      ]
    },
    {
      "number": "8",
      "uddipok": "রহিম সাহেব ব্যক্তিগতভাবে কিছু মূলধন নিয়ে একটি ওয়েলডিং মেশিন কারখানা প্রতিষ্ঠা করেন। কিছুদিন পর তার কারখানার উৎপাদিত দ্রব্যের চাহিদা বৃদ্ধি পায়। কিন্তু সে চাহিদা অনুযায়ী দ্রব্য সরবরাহ করতে পারছিলেন না। তাই তিনি পলাশ ও জাকিরের সঙ্গে যুক্ত হয়ে কারখানার আকার বৃদ্ধি করেন। এতে দ্রব্য সরবরাহ বৃদ্ধি পায়।",
      "tag": "CTG.B 16",
      "sub_questions": [
        {
          "label": "ক",
          "question": "BRAC-এর পূর্ণরূপ লিখ।",
          "explanation": "BRAC এর পূর্ণরূপ হলো: Bangladesh Rural Advancement Committee."
        },
        {
          "label": "খ",
          "question": "সংগঠনকে শিল্পের চালক (Captain of Industry) বলা হয় কেন?",
          "explanation": "উৎপাদন কাজে যে ব্যক্তি সংগঠনের কাজ করেন তাকে সংগঠক বলা হয়। কোনো কিছু উৎপাদনের উদ্দেশ্যে তিনি উৎপাদন পরিকল্পনা গ্রহণপূর্বক উৎপাদনের প্রয়োজনীয় উপকরণসমূহ একত্রিত করেন। তারপর এগুলোর মধ্যে সমন্বয়সাধন করে যাবতীয় ঝুঁকি বহনসহ উৎপাদন কাজ পরিচালনা ও তত্ত্বাবধান করেন। কারবার প্রতিষ্ঠা থেকে শুরু করে উৎপাদিত দ্রব্য বাজারজাত করা পর্যন্ত সকল কাজের দায়িত্ব ও ঝুঁকি সংগঠকই বহন করেন। এজন্য তাকে শিল্পের চালক (Captain of Industry) বলা হয়।"
        },
        {
          "label": "গ",
          "question": "রহিম সাহেবের প্রতিষ্ঠিত কারখানার তিনটি প্রধান বৈশিষ্ট্য লেখ।",
          "explanation": "রহিম সাহেবের প্রতিষ্ঠিত কারখানাটি হলো একটি একমালিকানা কারবার। নিচে এর প্রধান তিনটি বৈশিষ্ট্য উল্লেখ করা হলো— ১. একমালিকানা কারবার গঠনের জন্য আইনের কোনো আনুষ্ঠানিকতা পালন করতে হয় না বলে তা দ্রুতই গঠন করা যায়। তাছাড়া, এখানে কারবার পরিচালনার ব্যাপারে অন্য কারো পরামর্শ বা অনুমোদনের প্রয়োজন পড়ে না। এজন্য কারবার পরিচালনা সংক্রান্ত বিভিন্ন ব্যাপারে দ্রুতই সিদ্ধান্ত গ্রহণ করা যায় । ২. একমালিকানা কারবারে একজনমাত্র মালিক থাকে বলে কারবারের যাবতীয় ব্যবস্থাপনা ও তত্ত্বাবধান মালিক নিজেই করে। অন্য কেউ এ কারবারের ব্যবস্থাপনা ও তত্ত্বাবধানের দায়িত্বে না থাকায় কারবারের লাভ-ক্ষতিরও অংশীদার হয় না । ৩. একমালিকানা কারবার যেখানে স্থাপিত হয় তার আশপাশের খরিদ্দারদের সাথে মালিক এবং প্রতিষ্ঠানের কর্মচারীদের মেলামেশার ফলে সুসম্পর্ক গড়ে ওঠে যা ব্যবসায়ের ওপর ইতিবাচক প্রভাব ফেলে। তাছাড়া, এখানে মালিকের সাথে প্রতিষ্ঠানের কর্মচারিদের প্রত্যক্ষ যোগাযোগ স্থাপিত হয়। যার ফলে উভয়ের মধ্যে সৌহার্দ্য ও সম্প্রীতি গড়ে ওঠে এবং উৎপাদন ক্ষেত্রে শৃঙ্খলা বিরাজ করে ।"
        },
        {
          "label": "ঘ",
          "question": "যুক্তভাবে প্রতিষ্ঠিত কারখানা প্রথমে প্রতিষ্ঠিত কারখানার তুলনায় কী কী সুবিধা সৃষ্টি করেছে বলে তুমি মনে করো? উদ্দীপকের আলোকে বিশ্লেষণ করো।",
          "explanation": "রহিম সাহেব তার ওয়েল্ডিং মেশিন কারখানাটি প্রথমে একক উদ্যোগে গড়ে তুলেছিলেন। পরে উৎপাদন বৃদ্ধির জন্য মূলধনের প্রয়োজন পড়ায় তিনি তার দু'বন্ধুকে সাথে নিয়ে কারখানাটিকে অংশীদারি কারবারে রূপান্তরিত করেন। এর মাধ্যমে প্রথমটির তুলনায় দ্বিতীয়টিতে কী কী সুবিধা সৃষ্টি হয়েছে তা নিচে উদ্দীপকের আলোকে বিশ্লেষণ করা হলো । রহিম সাহেবের প্রথম কারখানাটি ছিল একমালিকানা কারবার। তার একার পক্ষে কারবার সম্প্রসারণের জন্য প্রয়োজনীয় মূলধন সংগ্রহ করা সম্ভব হয়নি। কিন্তু এখন তা অংশীদারি কারবারে রূপান্তরিত হওয়ায় অংশীদারগণ কম-বেশি মূলধন যোগান দেন বলে এখানে পূর্বের তুলনায় অধিক মূলধন সংগ্রহ করা সম্ভব হয়েছে । মূলধনের স্বল্পতা ও রহিম সাহেবের সীমাবদ্ধ কর্মক্ষমতার জন্য প্রথম কারবারটি ছিল ক্ষুদ্রায়তনের। কিন্তু এখন তা অংশীদারি কারবারে পরিণত হওয়ায় মূলধনের যোগান বেড়েছে। তাছাড়া অংশীদারগণ কারবারের বিভিন্ন কর্মকাণ্ডে নিজ নিজ বুদ্ধিমত্তা, অভিজ্ঞতা ও যোগ্যতার স্বাক্ষর রেখেছেন। এখন তাই বৃহদাকার এ কারবারটিতে ব্যয় সংকোচের সুবিধা ভোগ করা যাচ্ছে।রহিম সাহেবের প্রথম কারবারটিতে অংশীদারদের অনুপস্থিতিতে কারবারের যাবতীয় ঝুঁকি তাকেই বহন করতে হতো। কিন্তু এখন অংশীদারগণ কারবারের যেকোনো ক্ষতি নিজেদের মধ্যে ভাগ করে নেয়ায় রহিম সাহেবের ঝুঁকির মাত্রা অনেক কমে গেছে। পূর্বে রহিম সাহেবের একার পক্ষে ব্যাংক কিংবা কোনো আর্থিক প্রতিষ্ঠান থেকে ঋণ প্রাপ্তি সহজ ছিল না। কিন্তু এখন কারবারে একাধিক ব্যক্তির সমাবেশ ঘটায় ঋণদাতারা কারবারে সহজ শর্তে ঋণ দিতে সম্মত হচ্ছেন। এর ফলে কারবারের চলতি মূলধনের স্বল্পতা দূর হয়েছে। সুতরাং বলা যায়, যুক্তভাবে প্রতিষ্ঠিত কারখানা প্রথমে প্রতিষ্ঠিত কারবারের তুলনায় উপরিউল্লিখিত বিভিন্ন সুবিধা ভোগ করছে।"
        }
      ]
    },
    {
      "number": "9",
      "uddipok": "পঞ্চগড় জেলার দাইমুল সাহেবের চাকরির পাশাপাশি একটি পারিবারিক প্রকাশনা ব্যবসা আছে। সন্তোষজনক বেতন না পাওয়ায় তিনি চাকরি থেকে অবসর গ্রহণ করেন এবং ৫০ লক্ষ টাকা অবসর সুবিধা পান। এ টাকার মধ্যে ৫ লক্ষ টাকা পারিবারিক ব্যয়ের জন্য রাখেন। ১০ লক্ষ টাকায় একটি বাড়ি তৈরি করেন। ১৫ লক্ষ টাকায় ইলেকট্রনিক্স মার্কেটে একটি দোকান ক্রয় করেন। ১২ লক্ষ টাকায় ঐ দোকানে বিক্রয়ের জন্য ইলেকট্রনিক্স পণ্য কিনেন । অবশিষ্ট টাকায় একটি লিচু বাগান ক্রয় করেন। প্রকাশনা ব্যবসা লাভজনক না হওয়ার এ ব্যবসা ৪ লক্ষ টাকায় বিক্রি করে উক্ত টাকায় ভাড়ার উদ্দেশ্যে একটি মাইক্রোবাস ক্রয় করেন, যেটি বগুড়ায় দৈনিক ভাড়ার ভিত্তিতে চলে ।",
      "tag": "CTG.B 16",
      "sub_questions": [
        {
          "label": "ক",
          "question": "মূলধন কী?",
          "explanation": "মানুষের শ্রমের দ্বারা উৎপন্ন সম্পদের যে অংশ সরাসরি ভোগের জন্য ব্যবহৃত না হয়ে পুনরায় অধিকতর উৎপাদনের কাজে লাগে তাকেই অর্থনীতিতে মূলধন বলে।"
        },
        {
          "label": "খ",
          "question": "খনির প্রাকৃতিক গ্যাস কেন মূলধন নয়?",
          "explanation": "খনির প্রাকৃতিক গ্যাস মূলধন নয়। কারণ মূলধন হলো মানবসৃষ্ট সম্পদ অথচ প্রাকৃতিক গ্যাস হলো প্রকৃতি প্রদত্ত সম্পদ। মূলধনের উৎপাদন খরচ আছে, কিন্তু প্রাকৃতিক সম্পদ আপনা-আপনিই উৎপাদিত হয়। এজন্য এর উৎপাদন খরচ নেই । মূলধন সমজাতীয় নয়, কিন্তু প্রাকৃতিক গ্যাস সমজাতীয়। এসব বিষয় বিবেচনা করলে খনির প্রাকৃতিক গ্যাসকে মূলধন বলে গণ্য করা যায় না।"
        },
        {
          "label": "গ",
          "question": "দাইমুল সাহেবের স্থায়ী মূলধন চিহ্নিত করে তার পরিমাণ নির্ণয় করো।",
          "explanation": "উদ্দীপকটি থেকে জানা যায়, দাইমুল সাহেবের যে সম্পদ আছে তার সবগুলোই এক ধরনের নয়। তার কিছু সম্পদকে চলতি মূলধন ও কিছু সম্পদকে স্থায়ী মূলধন হিসেবে চিহ্নিত করা যায় । দাইমুল সাহেব চাকরি থেকে অবসর গ্রহণের পর অবসর গ্রহণ বাবদ ৫০ লক্ষ টাকা অবসর সুবিধা পান। এ টাকার কিছু তিনি অস্থায়ী মূলধন ও কিছু স্থায়ী মূলধনের জন্য ব্যয় করেন। তিনি ১৫ লক্ষ টাকা ব্যয় করে ইলেক্ট্রনিক্স মার্কেটে একটি দোকান ক্রয় করেন। এটি একটি স্থায়ী মূলধন, যা হঠাৎ করে নষ্ট বা নিঃশেষ হওয়ার নয়। কাজেই দোকান ক্রয়ের জন্য বিনিয়োজিত ১৫ লক্ষ টাকা হলো তার স্থায়ী মূলধনের একটি অংশ । আবার পেনশনের ১২ লক্ষ টাকা দিয়ে তিনি তার দোকানে বিক্রির জন্য ইলেক্ট্রনিক্স পণ্য ক্রয় করেন। এ পণ্যও স্বল্প সময়ে নষ্ট হয়ে যায় না । বাস্তবে কোনো কোনো ইলেক্ট্রনিক্স পণ্য বহু বছর ধরে টিকে থাকে। এ অবস্থায় দাইমুল সাহেবের কেনা ইলেক্ট্রনিক্স পণ্যকে স্থায়ী মূলধন হিসেবে গণ্য করা চলে । এসব ছাড়াও প্রকাশনা ব্যবসা বিক্রি করে প্রাপ্ত ৪ লক্ষ টাকা দিয়ে তিনি ব্যবসায়ের কাজের জন্য একটি মাইক্রোবাস ক্রয় করেন। এটিও স্থায়ী মূলধন । সুতরাং বলা যায়, দাইমুল সাহেবের স্থায়ী মূলধনের পরিমাণ হলো (১৫ লক্ষ + ১২ লক্ষ + ০৪ লক্ষ) = ৩১ লক্ষ টাকা।"
        },
        {
          "label": "ঘ",
          "question": "উদ্দীপকে মূলধনের কোন কোন ধরনের গতিশীলতা সৃষ্টি হয়েছে? বিশ্লেষণ করো।",
          "explanation": "দাইমুল সাহেব চাকরি থেকে অবসর গ্রহণ করলেও কর্মক্ষম থাকতে চান। এ জন্য তিনি অবসর সুবিধা ও প্রকাশনা ব্যবসা বিক্রি বাবদ প্রাপ্ত টাকার বেশির ভাগ বিভিন্ন উৎপাদনক্ষম কাজে বিনিয়োগ করেছেন। এর ফলে তার অর্থ মূলধনের বিভিন্ন ধরনের গতিশীলতা সৃষ্টি হয়েছে। প্রথমত , দাইমুল সাহেব তার টাকা বাড়িতে বা ব্যাংকে অলসভাবে ফেলে না রেখে শহরে এনে ব্যবসায়ে বিনিয়োগ করেছেন। এর মাধ্যমে মূলধনের স্থানগত গতিশীলতার সৃষ্টি হয়েছে । দ্বিতীয়ত, দাইমুল সাহেব তার টাকা দিয়ে ইলেক্ট্রনিক্স মার্কেটে একটি দোকান কিনেছেন । তাছাড়া তিনি তার টাকা দিয়ে দোকানে বিক্রির জন্য ইলেক্ট্রনিক্স পণ্যও ক্রয় করেছেন। এ দুই ক্ষেত্রেই মূলধনের বিভিন্ন ধরনের ব্যবহার লক্ষ করা যায়। এর মাধ্যমে মূলধনের ব্যবহারজনিত গতিশীলতার প্রকাশ ঘটে। প্রকৃতপক্ষে, তার ইলেক্ট্রনিক্স দোকানটি ইলেক্ট্রনিক পণ্য বিক্রির কাজে না লাগিয়ে অন্য পণ্যও বিক্রির কাজে কিংবা গোডাউন হিসেবে ব্যবহার করা যায়। এসবই হলো মূলধনের ব্যবহারজনিত গতিশীলতার উৎস।তৃতীয়ত, দাইমুল সাহেব প্রকাশনা ব্যবসা বিক্রি করে প্রাপ্ত টাকা দিয়ে একটি মাইক্রোবাস ক্রয় করেছেন। এতে প্রকাশনা শিল্প থেকে পরিবহন শিল্পে অর্থ মূলধনের স্থানান্তর ঘটেছে। এক্ষেত্রে তাই মূলধনের শিল্পগত গতিশীলতার সৃষ্টি হয়েছে। সুতরাং দেখা যায়, দাইমুল সাহেব তার মূলধন উৎপাদনের বিভিন্ন ক্ষেত্রে বিভিন্নভাবে বিনিয়োগ করেছেন। এ বিনিয়োগের ধরন পর্যালোচনা করে বলা যায়, এক্ষেত্রে মূলধনের স্থানগত, ব্যবহারগত ও শিল্পগত গতিশীলতার প্রকাশ ঘটে ।"
        }
      ]
    }
  ]
}