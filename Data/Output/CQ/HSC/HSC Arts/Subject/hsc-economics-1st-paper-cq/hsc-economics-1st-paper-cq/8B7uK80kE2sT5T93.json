{
  "title": "রাজশাহী বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নিচে X ও Y নামক দুটি দ্রব্য উৎপাদনের একটি উৎপাদন সম্ভাবনা সূচি দেওয়া হলো: সংমিশ্রণ X-দ্রব্য Y-দ্রব্য M 00 24 N 10 20 P 20 10 Q 24 00",
      "tag": "RB 25",
      "sub_questions": [
        {
          "label": "ক",
          "question": "ব্যষ্টিক অর্থনীতি'কী?",
          "explanation": "অর্থশাস্ত্রের যে শাখায় অর্থনীতির অতি ক্ষুদ্র ক্ষুদ্র বিষয় নিয়ে আলোচনা করে তাকে ব্যষ্টিক অর্থনীতি বলে।"
        },
        {
          "label": "খ",
          "question": "'দুষ্প্রাপ্যতার কারণে নির্বাচন সমস্যার সৃষ্টি হয়'- ব্যাখ্যা করো।",
          "explanation": "দুষ্প্রাপ্য সম্পদ দিয়ে সব অভাব পূরণ করা যায় না বলে নির্বাচন সমস্যার সৃষ্টি হয়। অভাবের তুলনায় সম্পদের স্বল্পতাই হলো দুষ্প্রাপ্যতা। মানুষের অভাব অসীম, কিন্তু অভাব পূরণের সম্পদ সীমিত। আবার মানুষের জীবনের সব অভাবের গুরুত্ব একই নয়। মানুষকে একাধিক অভাবের মধ্য থেকে অধিক গুরুত্বপূর্ণ অভাব নির্বাচন করতে হয়। এজন্যই দুষ্প্রাপ্য সম্পদ দিয়ে অভাব পূরণের ক্ষেত্রেনির্বাচন সমস্যার সৃষ্টি হয়।"
        },
        {
          "label": "গ",
          "question": "উদ্দীপক হতে একটি উৎপাদন সম্ভাবনা রেখা অঙ্কন করো।",
          "explanation": "উৎপাদন সম্ভাবনা রেখা দুটি দ্রব্যের সম্ভাব্য উৎপাদনের বিভিন্ন সংমিশ্রণ নির্দেশ করে। বিদ্যমান সম্পদ ও চলতি প্রযুক্তির সাপেক্ষে উৎপন্ন দুটি দ্রব্যের সম্ভাব্য বিভিন্ন সংমিশ্রণ প্রকাশকারী রেখাই উৎপাদন সম্ভাবনা রেখা। এ রেখার মাধ্যমে কোনো দ্রব্যের সর্বোচ্চ সম্ভাব্য উৎপাদনের পরিমাণ জানা যায়। বিদ্যমান সম্পদ ও প্রযুক্তির সাপেক্ষে উৎপাদিত সংমিশ্রণগুলো থেকে চিত্র অঙ্কন করলেই উৎপাদন সম্ভাবনা রেখা পাওয়া যায়। উদ্দীপকের তথ্যের আলোকে উৎপাদন সম্ভাষনা রেখা অঙ্কন করা হলো: চিত্রে ভূমি অক্ষে 'X' দ্রব্য ও লম্ব অক্ষে 'Y' দ্রব্য উৎপাদন নির্দেশিত হয়েছে। বর্তমান প্রযুক্তি ও মূলধন ব্যবহার করে শুধু 'X' দ্রব্য ও ‘Y’ দ্রব্য উৎপাদন হয় 0 ও 24 একক, যা M বিন্দু দ্বারা দেখানো হয়েছে। আবার, 'X' দ্রব্য 10, 20 ও 24 একক উৎপাদন করা হলে 'Y' দ্রব্য যথাক্রমে 20, 10 ও 0 একক উৎপাদন করা যায়। এগুলো চিত্রে N, P ও Q বিন্দু দ্বারা দেখানো হয়েছে। এখন প্রাপ্ত M, N, P ও Q বিন্দুগুলো যোগ করে PPC বা উৎপাদন সম্ভাবনা রেখা পাওয়া যায়। এটিই উদ্দীপকের আলোকে দ্রব্যের অঙ্কিত উৎপাদন সম্ভাবনা রেখা।"
        },
        {
          "label": "ঘ",
          "question": "প্রাপ্ত উৎপাদন সম্ভাবনা রেখা অনুযায়ী উভয় দ্রব্য একই সাথে ২৪ একক করে উৎপাদন করা সম্ভব নয় কেন? বিশ্লেষণ করো।",
          "explanation": "সম্পদের স্বল্পতার কারণে 'X' ও 'Y' দ্রব্য একসাথে 24 একক করে উৎপাদন সম্ভব নয়। উৎপাদন সম্ভাবনা রেখায় বর্তমান প্রযুক্তি ও সম্পদের ভিত্তিতে দুটি দ্রব্যের সর্বোচ্চ উৎপাদন সংমিশ্রণ নির্দেশ করে। এই রেখার অভ্যন্তরে কোনো সংমিশ্রণকে সম্পদের অদক্ষ ব্যবহার এবং বহিস্থ সংমিশ্রণকে অ-অর্জনযোগ্য অঞ্চল নির্দেশ করে। অদক্ষ অঞ্চলে উৎপাদন করা সম্ভব হলেও উৎপাদন কাম্য নয়। আবার অ-অর্জনযোগ্য অঞ্চলে উৎপাদন করা সম্ভব নয়। নিচে চিত্রের মাধ্যমে বিষয়টি বিশ্লেষণ করা হলো- চিত্রে উভয় দ্রব্য 24 একক সংমিশ্রণে প্রাপ্ত R বিন্দু উৎপাদন সম্ভাবনা রেখার বাইরে অবস্থিত। অর্থাৎ, R বিন্দু অ-অর্জনযোগ্য অঞ্চলে অবস্থিত। তাই R বিন্দুতে উৎপাদন কাঙ্ক্ষিত হলেও সম্পদের স্বল্পতার কারণে তা সম্ভব নয়। সুতরাং বলা যায়, 'X' দ্রব্য উৎপাদন 24 একক অবস্থায় 'Y' দ্রব্য 24 একক উৎপাদন করা সম্ভব নয়।"
        }
      ]
    },
    {
      "number": "2",
      "uddipok": "নিচের উদ্দীপক হতে সংশ্লিষ্ট প্রশ্নগুলোর উত্তর দাও: চাহিদা সমীকরণ, Qd = 16-4p যোগান সমীকরণ, Qs =-8 +4p এখানে, P = দাম, Qd = চাহিদার পরিমাণ, Q$ = যোগানের পরিমাণ",
      "tag": "RB 25",
      "sub_questions": [
        {
          "label": "ক",
          "question": "ঢাল কাকে বলে?",
          "explanation": "স্বাধীন চলকের পরিবর্তনের ফলে 'অধীন চলকের পরিবর্তনের আনুপাতিক হারকে ঢাল বলে।"
        },
        {
          "label": "খ",
          "question": "আড়াআড়ি স্থিতিস্থাপকতার মান ধনাত্মক হলে দ্রব্য দুটির প্রকৃতি কীরূপ?",
          "explanation": "আড়াআড়ি স্থিতিস্থাপকতার মান ধনাত্মক হলে দ্রব্য দুটি পরস্পর পরিবর্তক দ্রব্য। পরস্পর সম্পর্কিত দুটি দ্রব্যের দামের ও চাহিদার পরিমাণের আপেক্ষিক পরিবর্তনই হলো চাহিদার আড়াআড়ি স্থিতিস্থাপকতা। পরিবর্তক দ্রব্যের ক্ষেত্রে (চা ও কফি) একটি দ্রব্যের দাম বৃদ্ধি পেলে অপর দ্রব্যের চাহিদার পরিমাণও বৃদ্ধি পায়। ফলে স্থিতিস্থাপকতার মান ধনাত্মক হয়। সুতরাং, পরিবর্তক দ্রব্যের আড়াআড়ি স্থিতিস্থাপকতার মান ধনাত্মক।"
        },
        {
          "label": "গ",
          "question": "উদ্দীপকের আলোকে ভারসাম্য দাম ও পরিমাণ নির্ণয় করো।",
          "explanation": "ভারসাম্য অবস্থায় দ্রব্যের যে দাম ও পরিমাণ নির্ধারিত হয় তা-ই ভারসাম্য দাম ও পরিমাণ। একটি নির্দিষ্ট সময়ে একটি দ্রব্যের চাহিদা ও যোগানের পরিমাণ সমান হলে ভারসাম্য অর্জিত হয়। ভারসাম্য অবস্থায় যে দাম নির্ধারিত হয় তাকে ভারসাম্য দাম বলে। আবার, ভারসাম্য দামে চাহিদা ও যোগানের পরিমাণকে ভারসাম্য পরিমাণ বলে। উদ্দীপকের চাহিদা ও যোগান সমীকরণের সমতা সাপেক্ষে ভারসাম্য দাম ও পরিমাণ নির্ণয় করা হলো- এখন P এর মান চাহিদা (Q d ) ও যোগান (Q s ) সমীকরণে বসিয়ে পাই অতএব, ভারসাম্য দাম P ‾ = 3 \\overline{P} = 3 P = 3 টাকা এবং ভারসাম্য পরিমাণ Q ‾ = 4 \\overline{Q} = 4 Q ​ = 4 একক।"
        },
        {
          "label": "ঘ",
          "question": "চাহিদা সমীকরণ স্থির থেকে যোগান সমীকরণ পরিবর্তিত হয়ে Qs1 = -4 + 4P হলে ভারসাম্য অবস্থার পরিবর্তন ব্যাখ্যা করো।",
          "explanation": "চাহিদা সমীকরণ স্থির রেখে যোগান সমীকরণ, Q s1 = -4 + 4P হলে ভারসাম্য দাম কমবে এবং পরিমাণ বাড়বে। পরিবর্তিত যোগান সমীকরণে ছেদক - ৪ থেকে 4 হলে যোগানের পরিমাণ বেড়ে যাবে। বাজারে যোগানের পরিমাণ বেড়ে যাওয়ার কারণে দামস্তর কমে যাবে। অর্থাৎ, ভারসাম্য দাম ও পরিমাণ উভয়ের পরিবর্তন হবে। পরিবর্তিত যোগান সমীকরণ অনুসারে ভারসাম্য দাম ও যোগান নির্ণয় করা হলো- নতুন ভারসাম্য দাম P ˉ 1 = 2.5 \\bar{P}_1 = 2.5 P ˉ 1 ​ = 2.5 টাকা। P ˉ 1 \\bar{P}_1 P ˉ 1 ​ এর মান চাহিদা ( Q d Q_d Q d ​ ) ও নতুন যোগান ( Q s Q_s Q s ​ ) সমীকরণে বসিয়ে পাই— অতএব, নতুন ভারসাম্য দাম P ‾ 1 = 2.5 \\overline{P}_{1} = 2.5 P 1 ​ = 2.5 টাকা ও ভারসাম্য পরিমাণ Q ‾ 1 = 6 \\overline{Q}_{1} = 6 Q ​ 1 ​ = 6 একক। অর্থাৎ, যোগান সমীকরণ পরিবর্তনের ফলে ভারসাম্য দাম ও পরিমাণ উভয় পরিবর্তন হয়েছে। তবে বাজার ভারসাম্য বজায় রয়েছে।"
        }
      ]
    },
    {
      "number": "3",
      "uddipok": "দেওয়া আছে 'X' দ্রব্য ভোগের একক প্রান্তিক উপযোগ ১ম ১৫ ইউটিল ২য় ১০ ইউটিল ৩য় ৫ ইউটিল ৪র্থ ০ ইউটিল ৫ম - ৫ ইউটিল",
      "tag": "RB 25",
      "sub_questions": [
        {
          "label": "ক",
          "question": "চলক কী?",
          "explanation": "যে সাংকেতিক চিহ্নের মান পরিবর্তনশীল অর্থাৎ, বিভিন্ন সময় বিভিন্ন মান ধারণ করে তাকে চলক বলে।"
        },
        {
          "label": "খ",
          "question": "",
          "explanation": "আয়ের সাথে চাহিদার সমমুখী সম্পর্ক বিদ্যমান। দাম স্থির থেকে ক্রেতার আয় বৃদ্ধি পেলে ক্রেতার ক্রয়ক্ষমতা বাড়ে ফলে তার চাহিদা বৃদ্ধি পায়। আবার আয় কমলে তার ক্রয়ক্ষমতা হ্রাস পায়। তাই সে পূর্বের দামে কম পরিমাণ কিনতে ইচ্ছুক থাকে। ফলে চাহিদা হ্রাস. পায়। অর্থাৎ,আয় বাড়লে চাহিদা বাড়ে এবং আয় কমলে চাহিদা কমে।"
        },
        {
          "label": "গ",
          "question": "",
          "explanation": "মোট উপযোগ রেখার মাধ্যমে কোনো দ্রব্যের ভোগ থেকে প্রাপ্ত মোট উপযোগের পরিমাণ দেখানো হয়। একটি দ্রব্যের বিভিন্ন একক থেকে প্রাপ্ত উপযোগের সমষ্টিকে মোট উপযোগ বলে। অর্থাৎ, কোনো নির্দিষ্ট সময়ে, একটি দ্রব্যের বিভিন্ন একক থেকে প্রাপ্ত প্রান্তিক উপযোগের সমষ্টিই মোট উপযোগ (TU)। উদ্দীপকের তথ্যের আলোকে মোট উপযোগ সূচি নির্ণয় করে রেখা অঙ্কন করা হলো- 'X' দ্রব্য ভোগের একক প্রান্তিক উপযোগ (ইউটিল) মোট উপযোগ (ইউটিল) ১ম ১৫ ১৫ ২য় ১০ ২৫ ৩য় ৫ ৩০ ৪র্থ ০ ৩০ ৫ম -৫ ২৫ চিত্রের ভূমি অক্ষে 'X' দ্রব্য ভোগের একক এবং লম্ব অক্ষে মোট উপযোগ দেখানো হয়েছে। ১ একক 'X' ভোগ করে ১৫ ইউটিল মোট উপযোগ পাওয়া যায়। এটি চিত্রে a বিন্দু দ্বারা দেখানো হয়েছে। একইভাবে ২, ৩, ৪ ও ৫ একক ভোগ করে যথাক্রমে ২৫, ৩০, ৩০ ও ২৫ ইউটিল মোট উপযোগ পাওয়া যায়। এগুলো b, c, d ও e বিন্দু দ্বারা দেখানো হয়েছে। এখন প্রাপ্ত বিন্দুসমূহ যোগ করে মোট উপযোগ (TU) রেখা পাওয়া যায়।"
        },
        {
          "label": "ঘ",
          "question": "",
          "explanation": "প্রান্তিক উপযোগ এবং মোট উপযোগ পরস্পর সম্পর্কযুক্ত। কোনো একটি দ্রব্য ভোগের ফলে ঐ দ্রব্যের সব একক থেকে প্রাপ্ত উপযোগের সমষ্টি হলো মোট উপযোগ। আর একটি দ্রব্যের অতিরিক্ত এক একক ভোগের ফলে মোট উপযোগের যে পরিবর্তন ঘটে তা প্রান্তিক উপযোগ। প্রান্তিক উপযোগ যখন কমবে মোট উপযোগ তখন ক্রমহ্রাসমান হারে বাড়ে। মোট উপযোগ যেখানে সর্বোচ্চ হয় প্রান্তিক উপযোগ সেখানে শূন্য হয়। 'গ' হতে প্রাপ্ত সূচির আলোকে চিত্র অঙ্কন করে পাই চিত্রে ১ম একক থেকে প্রাপ্ত প্রান্তিক উপযোগ ১৫ একক। একইভাবে ২য়, ৩য় ও ৪র্থ একক ভোগ করার ফলে প্রান্তিক উপযোগ কমে যথাক্রমে ১০, ৫ এবং ০ এককে উপনীত হয়। এ সময় মোট উপযোগ বৃদ্ধি পেয়ে সর্বোচ্চ ৩০ একক হয়। এরপর অতিরিক্ত এক একক ভোগে ৫ম এককে প্রান্তিক উপযোগ (– ৫) ঋণাত্মক হয়। ভোগের প্রথম পর্যায়ে যখন মোট উপযোগ ক্রমহ্রাসমান হারে বৃদ্ধি পায়। কিন্তু প্রান্তিক উপযোগ তখন হ্রাস পায়। এক পর্যায়ে মোট উপযোগ সর্বোচ্চ হলে প্রান্তিক উপযোগ শূন্য হয়। এরপরে ভোগ বৃদ্ধি করলে প্রান্তিক উপযোগ ঋণাত্মক হলে মোট উপযোগ কমতে থাকে। তাই বলা যায়, চিত্রের মোট উপযোগ ও প্রান্তিক উপযোগের মধ্যে ঘনিষ্ঠ সম্পর্ক বিদ্যমান।"
        }
      ]
    },
    {
      "number": "4",
      "uddipok": "সাঈদ এমন একটি দেশে উচ্চ শিক্ষা গ্রহণের উদ্দেশ্যে গিয়েছেন- যে দেশের সরকার সকল সম্পদের মালিক এবং জনগণের উৎপাদন, বণ্টন ও ভোগের ক্ষেত্রে কেন্দ্রীয়ভাবে পরিকল্পনা গ্রহণ করে থাকে। অন্যদিকে, সাঈদের দেশে উৎপাদক ও ভোক্তা সিদ্ধান্ত গ্রহণের ক্ষেত্রে পূর্ণস্বাধীনতা ভোগ করে। সরকার অর্থনীতির কোনো খাতে হস্তক্ষেপ করে না।",
      "tag": "RB 25",
      "sub_questions": [
        {
          "label": "ক",
          "question": "দাম প্রক্রিয়া কী?",
          "explanation": "অর্থনীতিতে পণ্য ও সেবার দাম যে প্রক্রিয়ায় নির্ধারিত হয়, সেই প্রক্রিয়াকে দাম প্রক্রিয়া বলে।"
        },
        {
          "label": "খ",
          "question": "সকল অভাব একসাথে পূরণ করা সম্ভব হয় না কেন?",
          "explanation": "অভাবের তুলনায় সম্পদ সীমিত হওয়ায় অর্থনীতিতে সব অভাব একসাথে পূরণ করা সম্ভব হয় না। মানুষের অভাব অসীম। এজন্য একটি অভাব পূরণ হলে আর একটি অভাব নতুনরূপে দেখা দেয়। এসব নতুন অভাব সম্পদের সাহায্যে পূরণ করতে হয়। কিন্তু এ অসীম অভাব পূরণের জন্য প্রাপ্ত সম্পদের পরিমাণ সীমিত। এ সীমিত সম্পদ দিয়ে মানুষ তার অসংখ্য অভাবের সামান্যই মেটাতে পারে। এজন্য মানুষের পক্ষে সব অভার একসাথে পূরণ করা সম্ভব হয় না।"
        },
        {
          "label": "গ",
          "question": "সাঈদের দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "সাঈদের দেশে ধনতান্ত্রিক অর্থব্যবস্থা বিদ্যমান। যে অর্থব্যবস্থায় উৎপাদনের উপাদানসমূহ ব্যক্তিগত মালিকানায় পরিচালিত হয় তা হলো ধনতান্ত্রিক অর্থব্যবস্থা। এ অর্থব্যবস্থায় যেসব দ্রব্য উৎপাদনে মুনাফা বেশি, উদ্যোক্তারা সেগুলোই উৎপাদন করে। এই অর্থব্যবস্থায় ভোক্তা ও উৎপাদকের পূর্ণ স্বাধীনতা বিরাজমান। উদ্দীপকে সাঈদের দেশে উৎপাদক ও ভোক্তা সিদ্ধান্ত গ্রহণের ক্ষেত্রে পূর্ণ স্বাধীনতা ভোগ করে। সেখানে সরকার অর্থনীতির কোনো খাতে হস্তক্ষেপ করে না। অর্থাৎ, সেখানে সব অর্থনৈতিক কাজ ব্যক্তিগত উদ্যোগে পরিচালিত হয়। এটি ধনতান্ত্রিক অথ্যব্যবস্থাকে নির্দেশ করে। ধনতান্ত্রিক অর্থব্যবস্থায় 'সম্পদের মালিকানা, উৎপাদন, বন্টন এবং ভোগের ক্ষেত্রে ব্যক্তির পূর্ণ স্বাধীনতা বিদ্যমান। সুতরাং, সাঈদের দেশে প্রচলিত অর্থব্যবস্থা হলো ধনতান্ত্রিক অর্থব্যবস্থা।"
        },
        {
          "label": "ঘ",
          "question": "উদ্দীপকে সাঈদ যে দেশে উচ্চ শিক্ষা গ্রহণ করতে অর্থব্যবস্থার সাথে বাংলাদেশের অর্থব্যবস্থার তুলনা করো।",
          "explanation": "উদ্দীপকে সাঈদ যে দেশে উচ্চ শিক্ষা গ্রহণ করতে গিয়েছে সে দেশে নির্দেশমূলক এবং বাংলাদেশে মিশ্র অর্থব্যবস্থা বিদ্যমান। যে অর্থব্যবস্থায় বেসরকারি মালিকানার পাশাপাশি রাষ্ট্রীয় মালিকানা ও উদ্যোগ বিদ্যমান তা মিশ্র অর্থব্যবস্থা। এটি মূলত ধনতান্ত্রিক ও সমাজতান্ত্রিক অর্থব্যবস্থার মিশ্ররূপ। আর যে অর্থব্যবস্থায় রাষ্ট্রীয় উদ্যোগে সব অর্থনৈতিক কার্যক্রম পরিচালিত হয় তা সমাজতান্ত্রিক অর্থব্যবস্থা। উদ্দীপকে সাঈদ একটি দেশে উচ্চ শিক্ষা গ্রহণ করতে গিয়েছে। সেখানে সব সম্পদের মালিক সরকার এবং উৎপাদন, বণ্টন ও ভোগের কেন্দ্রীয় পরিকল্পনা গ্রহণ করে। এটি সমাজতান্ত্রিক অর্থব্যবস্থার সাথে সাদৃশ্যপূর্ণ। অন্যদিকে, বাংলাদেশে শুধু বেসরকারি নয়, সরকারি উদ্যোগেও অনেক অর্থনৈতিক কর্মকাণ্ড পরিচালিত হয়। অর্থাৎ, এখানে সরকারি ও বেসরকারি মালিকানা ও উদ্যোগ বিদ্যমান। তাই এটি মিশ্র অর্থনীতির দেশ। সমাজতান্ত্রিক অর্থব্যবস্থায় সম্পদের মালিক রাষ্ট্র। কিন্তু মিশ্র অর্থব্যবস্থায় সরকারি, ও বেসরকারি যৌথ মালিকানা বিদ্যমান। সমাজতান্ত্রিক অর্থব্যবস্থায় রাষ্ট্রীয় উদ্যোগে যাবতীয় অর্থনৈতিক কার্যক্রম পরিচালিত হয়। এখানে ভোক্তা ও উৎপাদনকারীর অবাধ স্বাধীনতা অনুপস্থিত। তাই শ্রেণিবৈষম্য থাকে না। কিন্তু মিশ্র: অর্থব্যবস্থায় যৌথ উদ্যোগ থাকায় ভোক্তার ও উৎপাদনকারীর অবাধ প্রতিযোগিতা বিদ্যমান। তাই এখানে শ্রেণিবৈষম্য লক্ষণীয়। এ অর্থব্যবস্থায় প্রয়োজনে দাম নিয়ন্ত্রণ করতে হয়। কিন্তু সমাজতন্ত্রে দাম নিয়ন্ত্রণ করতে হয় না। অর্থাৎ, বাংলাদেশের অর্থব্যবস্থা তথা মিশ্র অর্থব্যৱস্থা এবং সমাজতান্ত্রিক অর্থব্যবস্থার মধ্যে তুলনামূলক পার্থক্য বিদ্যমান।"
        }
      ]
    },
    {
      "number": "5",
      "uddipok": "সাবান কারখানার উৎপাদন ব্যয় সম্পর্কিত তথ্য নিচে দেওয়া হলো: উৎপাদনের পরিমাণ (একক) টাকা মোট স্থির টাকা ব্যয় (TFC) মোট পরিবর্তনশীল ব্যয় (TVC) টাকা ১ ১৫ ৪ ২ ১৫ ১০ ৩ ১৫ ১৫ ৪ ১৫ ২২ ৫ ১৫ ৩৪",
      "tag": "RB 25",
      "sub_questions": [
        {
          "label": "ক",
          "question": "মাত্রাগত উৎপাদন কাকে বলে?",
          "explanation": "দীর্ঘকালে উৎপাদনের সব উপাদান একটি নির্দিষ্ট অনুপাতে পরিবর্তনের ফলে করলে মোট উৎপাদনের পরিবর্তনই মাত্রাগত উৎপাদন বলে।"
        },
        {
          "label": "খ",
          "question": "'মূলধনকে উৎপাদনের উৎপাদিত উপকরণ বলা হয়'- ব্যাখ্যা করো।",
          "explanation": "মূলধন হলো উৎপাদনের উৎপাদিত উপাদান। মানুষের শ্রম দ্বারা উৎপন্ন সম্পদের যে অংশ সরাসরি ভোগের কাজে ব্যবহৃত না হয়ে উৎপাদন কাজে ব্যবহৃত হয় অর্থনীতিতে তাই মূলধন। এ অর্থে কারখানা, ঘর, যন্ত্রপাতি, গুদামঘর ইত্যাদি হলো মূলধন। কারণ, এগুলো মনুষ্যসৃষ্ট এবং সরাসরি ভোগ না করে এগুলোকে অধিক উৎপাদনে ব্যবহার করা হয়। প্রকৃতি প্রদত্ত সম্পদ মূলধনে রূপান্তরিত করার জন্য মানুষ চেষ্টা ও পরিশ্রম দ্বারা তাকে অধিক উৎপাদনের উপযোগী করে তোলে। এ কারণে মূলধনকে উৎপাদনের উৎপাদিত উপাদান বলা হয়।"
        },
        {
          "label": "গ",
          "question": "উদ্দীপক হতে গড় খরচ (AC)সৃচি তৈরি করো।",
          "explanation": "কোনো দ্রব্যের প্রতি একক উৎপাদন করতেযে ব্যয় হয় তাই গড় ব্যয় বা AC। উৎপাদক উৎপাদনের জন্য মোট পরিবর্তনশীল ও স্থির এই দুই ধরনের ব্যয় বহন করে। আর মোট পরিবর্তনশীল ও স্থির ব্যয়ের যোগফল হলো মোট ব্যয়। মোট ব্যয় (TC) কে উৎপাদন (Q) দ্বারা ভাগ করলে গড় ব্যয় (AC) পাওয়া যায়। উদ্দীপকের তথ্যের আলোকে গড় ব্যয় সূচি তৈরি করা হলো: ওপরের সূচিতে লক্ষ করা যায়, ১ এককে উৎপাদনের ক্ষেত্রে TFC ও TVC যথাক্রমে ১৫ ও ৪ টাকা। মোট ব্যয় TC = TFC + TVC = ১5 + ৪ = ১৯ টাকা। একইভাবে ২, ৩, ৪ ও ৫ একক উৎপাদনে মোট ব্যয় (TC) যথাক্রমে ২৫, ৩০, ৩৭ ও ৪৯ টাকা। এখন, TC কে Qদ্বারাভাগ করলে AC পাওয়া যায়। ১ একক উৎপাদনে AC = ১৯ টাকা। একইভাবে ২, ৩, ৪ ও ৫ একক উৎপাদনের ক্ষেত্রে AC যথাক্রমে ১২.৫০, ১০, ৯.২৫, ৯.৮০ টাকা।"
        },
        {
          "label": "ঘ",
          "question": "উদ্দীপকের তথ্যানুযায়ী যদি একটি গড় খরচ (AC) রেখা অঙ্কন করা হয়, তবে তার আকৃতি কীরূপ হবে? বিশ্লেষণ করো।",
          "explanation": "গড় ব্যয় রেখা \"U\" আকৃতির হয়। মোট ব্যয়কে (TC) উৎপাদনের পরিমাণ দ্বারা ভাগ করে গড় ব্যয় পাওয়া যায়। মোট স্থির ব্যয় ও মোট পরিবর্তনীয় ব্যয় দেওয়া থাকলে মোট ব্যয় নির্ণয় করে গড় ব্যয় হিসাব করা হয়। অর্থাৎ, মোট ব্যয় ( A C ) = T C Q (AC) = \\frac{TC}{Q} ( A C ) = Q TC ​ । উদ্দীপকের তথ্যের আলোকে মোট ব্যয় থেকে গড় ব্যয় সূচি তৈরি ও গড় ব্যয় রেখা অঙ্কন করা হলো: উদ্দীপকের আলোকে প্রাপ্ত গড় ব্যয় সূচিতে দেখা যায়, ১ একক উৎপাদনে গড় ব্যয় ১৯ একক। এটি চিত্রের a বিন্দু দ্বারা নির্দেশিত হয়েছে। একইভাবে, ২, ৩, ৪ ও ৫ একক উৎপাদনে প্রাপ্ত গড় ব্যয় হলো যথাক্রমে ১২.৫০, ১০, ৯.২৫ ও ৯.৮০ একক। এগুলো চিত্রে যথাক্রমে b,c, d ও e বিন্দু দ্বারা দেখানো হয়েছে। এখন প্রাপ্ত বিন্দুগুলো যোগ করে গড় ব্যয় রেখা (AC) পাওয়া যায়। এই গড় ব্যয় রেখাটি অনেকটা ইংরেজি বর্ণ U এর মতো। অর্থাৎ, গড় ব্যয় প্রথমে কমে এবং ৪ একক উৎপাদনে তা সর্বনিম্ন ৯.২৫ একক হয়। এরপর উৎপাদন আরও বাড়ানো হলে গড় ব্যয় বাড়তে থাকায় AC রেখা ঊর্ধ্বগামী হয়। এজন্যই মূলত AC রেখা ইংরেজি বর্ণ U এর মতো আকৃতি লাভ করে।"
        }
      ]
    },
    {
      "number": "6",
      "uddipok": "একটি দ্রব্য উৎপাদনে মূলধনের পরিমাণ ও প্রান্তিক উপাদান নিম্নে দেওয়া হলো- মূলধনের পরিমাণ (একক) প্রান্তিক উৎপাদন (MP) ১০০ ৫ ২০০ ৭ ৩০০ ৯ 8০০ ১১ ৫০০ ১৩",
      "tag": "RB 25",
      "sub_questions": [
        {
          "label": "ক",
          "question": "প্রান্তিক আয় কাকে বলে?",
          "explanation": "উৎপাদনের পরিমাণ এক একক বাড়ানোর ফলে মোট আয়ের যে পরিবর্তন হয় তাকে প্রান্তিক আয় বলে।"
        },
        {
          "label": "খ",
          "question": "কখন ফার্ম ও শিল্প একই? ব্যাখ্যা করো।",
          "explanation": "একচেটিয়া বাজারে একটি মাত্র ফার্ম থাকায় ফার্ম ও শিল্প একই হয়। সমজাতীয় কোনো দ্রব্য ও সেবা উৎপাদনকারী একক প্রতিষ্ঠান হলো ফার্ম। আর ঐ দ্রব্যের যোগানদানকারী বা উৎপাদনকারী সকল ফার্মের.সমষ্টিই হলো শিল্প। একচেটিয়া বাজারে একটি মাত্র ফার্ম বিদ্যমান থাকে। বিদ্যমান ফার্মই বাজারে পণ্যের সব যোগান নিয়ন্ত্রণ করে যা শিল্প হিসেবে বিবেচিত তাই একচেটিয়া বাজারে ফার্ম ও শিল্প অভিন্ন বা একই হয়।"
        },
        {
          "label": "গ",
          "question": "উদ্দীপকের সূচির আলোকে মোট উৎপাদন (TP) রেখা অঙ্কন করো।",
          "explanation": "মোট উৎপাদন রেখার সাহায়্যে উৎপাদনের উপকরণ নিয়োগের সাপেক্ষে উৎপাদনের পরিমাণ দেখানো হয় উৎপাদন ক্ষেত্রে নির্দিষ্ট পরিমাণ উপকরণ নিয়োগে উৎপাদন কার্য পরিচালিত হয়। উপকরণ নিয়োগের ফলে যে পরিমাণ উৎপাদিত দ্রব্য পাওয়া যায় তা-ই মোট উৎপাদন। প্রান্তিক উৎপাদন পরস্পর যোগ করে মোট উৎপাদন পাওয়া যায়। উদ্দীপকের প্রদত্ত সূচির ভিত্তিতে প্রান্তিক উৎপাদন থেকে মোট উৎপাদন নির্ণয় করে রেখা অঙ্কন করি। চিত্রে ভূমি অক্ষে শ্রম এবং লম্ব অক্ষে মোট উৎপাদন নির্দেশ করা হয়েছে। সূচিতে ১০০ একক মূলধন নিয়োগ করে ৫ একক উৎপাদন পাওয়া যায়। এটি চিত্রে a বিন্দু দ্বারা নির্দেশ করা হয়েছে। অনুরূপভাবে ২০০, ৩০০, ৪০০ ও ৫০০ একক মূলধন নিয়োগ করে যথাক্রমে ১২, ২১, ৩২ ও ৪৫ একক উৎপাদন পাওয়া যায়। এগুলো চিত্রে যথাক্রমে b,c, d ওe বিন্দু দ্বারা নির্দেশ করা হয়েছে। এখন প্রাপ্ত a, b, c, d ও e বিন্দুগুলো যোগ করে মোট উৎপাদন রেখা (TP) পাওয়া যায়। এটিই উদ্দীপকের তথ্যের আলোকে অঙ্কিত মোট উৎপাদন রেখা।"
        },
        {
          "label": "ঘ",
          "question": "উদ্দীপকের সূচিটি উৎপাদনের কোন বিধিকে সমর্থন করে- ব্যাখ্যা করো।",
          "explanation": "উদ্দীপকের সূচি ক্রমবর্ধমান প্রান্তিক উৎপাদনবিধিকে সমর্থন করে। মোট উৎপাদনের বৃদ্ধি যদি উপকরণ বৃদ্ধির হার অপেক্ষা বেশি হয়, তাহলো ক্রমবর্ধমান প্রান্তিক উৎপাদন বিধি। উৎপাদন ক্ষেত্রে অন্যান্য উপকরণ অপরিবর্তিত রেখে কোনো নির্দিষ্ট উপকরণ বৃদ্ধি করলে প্রান্তিক উৎপাদন বৃদ্ধি পায়। উদ্দীপকে মূলধন নিয়োগ বৃদ্ধির সাপেক্ষে প্রান্তিক উৎপাদন বৃদ্ধি দেখানো হয়েছে। উদ্দীপকের সূচির আলোকে প্রান্তিক উৎপাদন রেখা নিম্নরূপ চিত্রে ভূমি অক্ষে মূলধন (K) এবং লম্ব অক্ষে প্রান্তিক উৎপাদন (MP) দেখানো হয়েছে। এখন যথাক্রমে ১০০, ২০০, ৩০০, ৪০০ ও ৫০০ একক মূলধন নিয়োগের সাথে সাথে প্রান্তিক উৎপাদন যথাক্রমে ৫, ৭, ৯, ১১ ও ১৩ একক হারে বৃদ্ধি পেয়েছে। যা a, b, c, d ও e বিন্দুতে মিলিত হয়েছে। উক্ত বিন্দুগুলো যোগ করলে MP রেখা পায়। এটি উপকরণ বৃদ্ধির সাথে সাথে ক্রমবর্ধমান হারে বাড়ছে। যা ক্রমবর্ধমান প্রান্তিক উপযোগবিধিকে নির্দেশ করে। সুতরাং বলা যায়, উদ্দীপকের সূচিতে ক্রমবর্ধমান প্রান্তিক উৎপাদন বিধি কার্যকর হয়েছে।"
        }
      ]
    },
    {
      "number": "7",
      "uddipok": "নিচের চিত্রটি লক্ষ করো এবং সংশ্লিষ্ট প্রশ্নের উত্তর দাও:",
      "tag": "RB 25",
      "sub_questions": [
        {
          "label": "ক",
          "question": "স্বল্পকালীন বাজার কী?",
          "explanation": "যে বাজারে দ্রব্যের চাহিদার পরিবর্তনের সাথে সাথে যোগান সামান্য পরিবর্তিত হয় তাকে স্বল্পকালীন বাজার বলে।"
        },
        {
          "label": "খ",
          "question": "ফার্মের স্বাভাবিক মুনাফা বলতে কী বোঝ?",
          "explanation": "ফার্মের মুনাফার পরিমাণ শূন্য (০) হলে ফার্ম স্বাভাবিক মুনাফা অর্জন করে। ফার্মের আয় ও ব্যয় পরস্পর সমান হলে যে মুনাফা পাওয়া যায় তাই স্বাভাবিক মুনাফা। এক্ষেত্রে, মুনাফা ( π ) = T R − T C = 0 (\\pi) = TR - TC = 0 ( π ) = TR − TC = 0 হয়। অর্থাৎ, শূন্য মুনাফাই স্বাভাবিক মুনাফা। সাধারণত দীর্ঘকালীন একচেটিয়া ও পূর্ণ প্রতিযোগিতামূলক বাজারে এরূপ মুনাফা অর্জিত হয়।"
        },
        {
          "label": "গ",
          "question": "উদ্দীপক হতে মুনাফার পরিমাণ নির্ণয় করো।",
          "explanation": "দ্রব্যের দাম ও গড় ব্যয়-থেকে ফার্মের মুনাফার পরিমাণ বের করা যায়। ফার্মের মোট আয় থেকে মোট ব্যয় বাদ দিলে ফার্মের মুনাফা পাওয়া যায়। অর্থাৎ, ফার্মের মুনাফা = মোট আয় – মোট ব্যয়। এক্ষেত্রে ফার্মের মোট আয় মোট ব্যয়ের চেয়ে বেশি হয়। ফার্মের মোট আয় হলো দাম ও পরিমাণের গুণফল। আর মোট ব্যয় হলো গড় ব্যয় ও পরিমাণের গুণফল। উদ্দীপকের চিত্রে E বিন্দুতে MR = MC এবং MR রেখার ঢাল অপেক্ষা MC রেখার ঢাল বেশি হয়েছে। কাজেই ফার্মটি E বিন্দুতে ভারসাম্য অর্জন করেছে। এ অবস্থায়-ভারসাম্য দাম ও পরিমাণ যথাক্রমে 6 টাকা এবং 50 একক। আর ফার্মটির গড় ব্যয় 4 টাকা। এক্ষেত্রে ফার্মটির মোট আয় ( TR ) (\\text{TR}) ( TR ) = দাম × \\times × উৎপাদনের পরিমাণ = 6 × 50 = 300 6 \\times 50 = 300 6 × 50 = 300 মোট ব্যয় ( TC ) (\\text{TC}) ( TC ) = গড় ব্যয় × \\times × উৎপাদনের পরিমাণ = 4 × 50 = 200 4 \\times 50 = 200 4 × 50 = 200 ∴ \\therefore ∴ মুনাফা ( π ) (\\pi) ( π ) = TR − TC = 300 − 200 = 100 \\text{TR} - \\text{TC} = 300 - 200 = 100 TR − TC = 300 − 200 = 100 সুতরাং, ফার্মের মোট আয় 300 মোট ব্যয় 200 এবং মুনাফার পরিমাণ 100।"
        },
        {
          "label": "ঘ",
          "question": "উদ্দীপকের গড় ব্যয় (AC)রেখা স্থানান্তরিত হয়ে E বিন্দুদিয়ে ছেদ করলে মুনাফার ক্ষেত্রে কি কোন পরিবর্তন আসবে? উত্তরের সপক্ষে তোমার মতামত দাও।",
          "explanation": "উদ্দীপকের গড়'ব্যয় (AC) রেখা E বিন্দুতে স্থানান্তরিত হলে ফার্ম স্বল্পকালে স্বাভাবিক মুনাফা অর্জন করবে। AC রেখার অবস্থানের ভিত্তিতে মুনাফার ধরন নির্ণয় করা যায়। এক্ষেত্রে ভারসাম্য বিন্দুতে AC রেখা AR রেখাকে স্পর্শ করলে ফার্ম স্বল্পকালে স্বাভাবিক মুনাফা অর্জন করবে। তখন ফার্মের গড় আয় ও গড় ব্যয় সমান হবে। ফলে মোট আয় ও মোট ব্যয় সমান হবে। উদ্দীপকে ফার্মের অস্বাভাবিক মুনাফা দেখানো হয়েছে। যেখানে ফার্মের মোট ব্যয়, মোট আয়ের থেকে কম। এখন গড় ব্যয় (AC) রেখা E বিন্দু তথা ভারসাম্য বিন্দু দিয়ে ছেদ করলে ফার্ম স্বাভাবিক মুনাফা অর্জন করবে। এটি নিচে চিত্রের মাধ্যমে দেখানো হলো- চিত্রে E বিন্দুতে M R = M C MR = MC MR = MC . এবং M C MC MC রেখার ঢাল > > > M R MR MR রেখার ঢাল হয়েছে। তাই E বিন্দুতে ফার্মটি ভারসাম্য অর্জন করেছে। এক্ষেত্রে ভারসাম্য দাম 6 টাকা এবং ভারসাম্য পরিমাণ 50 একক। অর্থাৎ, ফার্মের মোট আয়, T R = P × Q = 6 × 50 = 300 TR = P \\times Q = 6 \\times 50 = 300 TR = P × Q = 6 × 50 = 300 মোট ব্যয়, T C = A C × Q = 6 × 50 = 300 TC = AC \\times Q = 6 \\times 50 = 300 TC = A C × Q = 6 × 50 = 300 ∴ \\therefore ∴ মুনাফা, π = T R − T C = 300 − 300 = 0 \\pi = TR - TC = 300 - 300 = 0 π = TR − TC = 300 − 300 = 0 সুতরাং, মুনাফার পরিমাণ শূন্য ( ০ ০ ০ ) হওয়ায় ফার্মটি স্বাভাবিক মুনাফা অর্জন করবে।"
        }
      ]
    },
    {
      "number": "8",
      "uddipok": "'ক' এবং 'খ' দুই, ধরনের দ্রব্য। 'ক' দ্রব্যটি উৎপাদনের জন্য অনেকগুলো কোম্পানি রয়েছে। বিভিন্ন নামে ও বিভিন্ন রঙের মোড়কে প্রক্রিয়াজাত হয়ে দ্রব্যটি বাজারে বিক্রয় হয়। বিক্রয়ের পরিমাণ বাড়াতে বিজ্ঞাপন গুরুত্বপূর্ণ ভূমিকা পালন করে। অপরদিকে, 'খ' দ্রব্যটির অসংখ্য ক্রেতা ও বিক্রেতা রয়েছে এবং একটি নির্দিষ্ট দামে দ্রব্যটি বিক্রয় হয়।",
      "tag": "RB 25",
      "sub_questions": [
        {
          "label": "ক",
          "question": "শিল্প কী?",
          "explanation": "ভিন্ন ব্যবস্থাপনায় কোনো সমজাতীয় দ্রব্য উৎপাদনে নিয়োজিত ফার্মের সমষ্টিকে শিল্প বলে।"
        },
        {
          "label": "খ",
          "question": "ফার্মের স্বাভাবিক মুনাফা বলতে কী বোঝায়?",
          "explanation": "ফার্মের মুনাফার পরিমাণ শূন্য ( ০ ০ ০ ) হলে ফার্ম স্বাভাবিক মুনাফা অর্জন করে। ফার্মের আয় ও ব্যয় পরস্পর সমান হলে যে মুনাফা পাওয়া যায় তাই স্বাভাবিক মুনাফা। এক্ষেত্রে, মুনাফা ( π ) = T R − T C = 0 (\\pi) = TR - TC = 0 ( π ) = TR − TC = 0 হয়। অর্থাৎ, শূন্য মুনাফাই স্বাভাবিক মুনাফা। সাধারণত দীর্ঘকালীন একচেটিয়া ও পূর্ণ প্রতিযোগিতামূলক বাজারে এরূপ মুনাফা অর্জিত হয়।"
        },
        {
          "label": "গ",
          "question": "উদ্দীপকে উল্লিখিত 'ক' দ্রব্য কোন বাজারের সাথে সংশ্লিষ্ট? ব্যাখ্যা করো।",
          "explanation": "উদ্দীপকের বাজারটি একচেটিয়া প্রতিযোগিতামূলক বাজার। যে বাজারে অসংখ্য বিক্রেতা সম্পূর্ণ এক না হলেও প্রায় একই ধরনের দ্রব্য বিক্রয় করে তা একচেটিয়া প্রতিযোগিতামূলক বাজার। এ বাজারে সাধারণত ছোট ছোট অনেকগুলো ফার্ম থাকে। প্রত্যেক ফার্ম সামান্য পৃথকীকৃত দ্রব্য ক্রয় বিক্রয় করে থাকে। দ্রব্য ভেদে দাম কিছুটা আলাদা হয়ে থাকে। উদ্দীপকে 'ক' দ্রব্য উৎপাদনের অনেকগুলো কোম্পানি রয়েছে। তাই 'ক' দ্রব্যটি বিভিন্ন নাম ও বিভিন্ন রঙের মোড়কে বিক্রি হয়। এছাড়াও বিক্রয়ের পরিমাণ বাড়াতে বিজ্ঞাপন ভূমিকা রাখে। এটি একচেটিয়া প্রতিযোগিতামূলক বাজারকে নির্দেশ করে। এ ধরনের বাজারে বিক্রেতারা স্বাধীন দামনীতি অনুসরণ করে। এ রাজারে ফার্মের অবাধ প্রবেশ ও প্রস্থানের অধিকার থাকে। তাছাড়া দাম নিয়ন্ত্রণে বিক্রেতার আংশিক প্রভাব লক্ষণীয়।"
        },
        {
          "label": "ঘ",
          "question": "দ্রব্য দুটির বাজারের মধ্যে তুলনামূলক বিশ্লেষণ করো।",
          "explanation": "উদ্দীপকে 'ক' দ্রব্যের বাজার হলো একচেটিয়া প্রতিযোগিতামূলক বাজার এবং 'খ'দ্রব্যের বাজার হলো পূর্ণ প্রতিযোগিতামূলক বাজার। একচেটিয়া প্রতিযোগিতামূলক বাজারের বৈশিষ্ট্য হলো দ্রব্যের পৃথকীকরণ। বিভিন্ন ট্রেডমার্ক, ব্রান্ড, মোড়ক দ্বারা প্রত্যেক বিক্রেতা তার সরবরাহকৃত দ্রব্যকে পৃথক করতে চেষ্টা করে। পক্ষান্তরে, পূর্ণ প্রতিযোগিতামূলক বাজারে বহু সংখ্যক ক্রেতা-বিক্রেতা সমজাতীয় পণ্য ক্রয়- বিক্রয় করে। এ বাজারে ক্রেতা ওও বিক্রেতার মাঝে দরকষাকষি বিদ্যমান উদ্দীপকে 'ক' ও 'খ' দুটি দ্রব্যের বাজার রয়েছে। 'ক' দ্রব্যটি একচেটিয়া প্রতিযোগিতামূলক বাজারকে নির্দেশ করে। অন্যদিকে 'খ\" দ্রব্যটি পূর্ণ প্রতিযোগিতামূলক বাজারকে নির্দেশ করে। একচেটিয়া প্রতিযোগিতামূলক বাজারে কতিপয় বিক্রেতা থাকে। অপরদিকে পূর্ণ প্রতিযোগিতামূলক বাজারে অসংখ্য ক্রেতা-বিক্রেতা ও দরকষাকষি বিদ্যমান। পূর্ণ প্রতিযোগিতামূলক বাজারে একটি সমজাতীয় দ্রব্য ক্রয়-বিক্রয় করা হয়। অপরদিকে, একচেটিয়া প্রতিযোগিতামূলক বাজারে পণ্যসমূহ সমজাতীয় অথচ পৃথকীকরণ করা যায়। পূর্ণ প্রতিযোগিতামূলক বাজারে ফার্মের দ্রব্যের চাহিদা রেখা ভূমি অক্ষের সমন্তিরাল। কিন্তু একচেটিয়া প্রতিযোগিতামূলক বাজারে ফার্মের চাহিদা রেখা নিম্নগামী হয়। এ বাজারে ক্রেতা পণ্যের নির্ধারিত দামে কিনতে বাধ্য হয়। বিক্রেতা দাম নির্ধারণে স্বাধীনতা দেখায়। আর পূর্ণ প্রতিযোগিতামূলক বাজারে ক্রেতা ও বিক্রেতা উভয়ই দাম গ্রহীতা। উভয়ের দর-কষাকষির মাধ্যমে পণ্যের দাম নির্ধারিত হয়।"
        }
      ]
    },
    {
      "number": "9",
      "uddipok": "জনাব আক্তার সাহেব একটি আর্থিক প্রতিষ্ঠানে চাকরি করেন। যাকে মুদ্রাবাজারের অভিভাবক বলা হয়। এটি নোট প্রচলনের একচেটিয়া অধিকার ভোগ করে। তাছাড়াও দেশের ঋণ তদারকি, বৈদেশিক বিনিময় নিয়ন্ত্রণের কাজ করে থাকে। অপরদিকে, জনাব গোফরান অন্য আরেকটি প্রতিষ্ঠানে চাকরি করেন, যা আমানত গ্রহণ করার পাশাপাশি মুনাফা লাভের উদ্দেশ্যে স্বল্পমেয়াদি ঋণ প্রদান ও ঋণ আমানত সৃষ্টি করে থাকে।",
      "tag": "RB 25",
      "sub_questions": [
        {
          "label": "ক",
          "question": "নিকাশঘর কী?",
          "explanation": "ভিন্ন ব্যাংকের মধ্যকার চেকের আদান-প্রদানের ফলে পারস্পরিক দেনা-পাওনার নিষ্পতিকারী প্রতিষ্ঠাই নিকাশ ঘর।"
        },
        {
          "label": "খ",
          "question": "মুদ্রার কার্যাবলি ব্যাখ্যা করো।",
          "explanation": "মুদ্রার কার্যাবলিকে বাণিজ্যিক, সামাজিক ও মনস্তাত্ত্বিক-এ তিন ভাগে ভাগ করা যায়। আমাদের জীবনে বাণিজ্যিক কার্যাবলিতে মুদ্রা সাধারণত বিনিময়ের মাধ্যম, মূল্যের পরিমাপক ও সঞ্চয়ের বাহন ইত্যাদি হিসেবে ব্যবহার হয়ে থাকে। সামাজিকভাবে মুদ্রা আমাদের মর্যাদা, নিরাপত্তা ও সম্পর্ক রক্ষায় সহায়ক ভূমিকা পালন করে। আবার মনস্তাত্ত্বিকভাবে মুদ্রা বা অর্থ সমাজে সম্মান ও প্রফুল্ল থাকতে সহায়তা করে।"
        },
        {
          "label": "গ",
          "question": "উদ্দীপকের আলোকে জনাব আক্তার সাহেবের ব্যাংক কোন ধরনের ব্যাংক? ব্যাখ্যা করো।",
          "explanation": "উদ্দীপকে জনাব আক্তার সাহেবের ব্যাংকটি কেন্দ্রীয় ব্যাংক। যে ব্যাংক দেশের মুদ্রাবাজার ও ব্যাংক ব্যবস্থা নিয়ন্ত্রণ করে তাই কেন্দ্রীয় ব্যাংক। কেন্দ্রীয় ব্যাংকের মূল কাজ প্রয়োজনানুযায়ী বিভিন্ন মূল্যমানের নোট প্রচলন করা। এছাড়াও এ ব্যাংক অন্যান্য দেশের মুদ্রার সাথে দেশীয় মুদ্রার বিনিময় হার নির্ধারণ ও নিয়ন্ত্রণ করে। এই ব্যাংককে মুদ্রাবাজারের অভিভাবকও বলা হয়। উদ্দীপকে জনাব আক্তার সাহেব একটি আর্থিক প্রতিষ্ঠানে চাকরি করেন। এটি দেশের 'সব আর্থিক প্রতিষ্ঠানকে পরামর্শ প্রদান করে। উক্ত প্রতিষ্ঠান নোট প্রচলন ও ঋণ নিয়ন্ত্রণে একচেটিয়া অধিকার ভোগ করে থাকে। অতএব, এটি কেন্দ্রীয় ব্যাংক। এছাড়া মুদ্রাবাজারের অভিভাবক হিসেবে এ ব্যাংক অন্যান্য ব্যাংক বা আর্থিক প্রতিষ্ঠানের কার্যাবলি তদারকি, সহায়তা এবং পরামর্শ দিয়ে থাকে। এছাড়া ব্যাংক হার পরিবর্তন, খোলাবাজার নীতি, জমার অনুপাত পরিবর্তন, ঋণের রেশনিং ইত্যাদি পন্থা অবলম্বন করে এ ব্যাংক ঋণ নিয়ন্ত্রণ করে থাকে। সুতরাং বলা যায়, জনাব আক্তার সাহেবের ব্যাংকটি কেন্দ্রীয় ব্যাংকের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপক অনুযায়ী জনাব আক্তার ও জনাব গোফরানের ব্যাংকের পার্থক্য বিশ্লেষণ করো।",
          "explanation": "উদ্দীপকে জনাব আক্তার ও গোফরান সাহেবের প্রতিষ্ঠান দুটি যথাক্রমে কেন্দ্রীয় ব্যাংক এবং বাণিজ্যিক ব্যাংক। যে ব্যাংক দেশের মুদ্রাবাজার ও সমগ্র ব্যাংক ব্যবস্থাকে নিয়ন্ত্রণ করে তাই কেন্দ্রীয় ব্যাংক। আর মুনাফা অর্জনের লক্ষ্যে যে ব্যাংক পরিচালিত হয় তা বাণিজ্যিক ব্যাংক। পৃথিবীর প্রত্যেক দেশেই একটি কেন্দ্রীয় ব্যাংক থাকে। কিন্তু একটি দেশে অনেক বাণিজ্যিক ব্যাংক থাকে। কোনো দেশের কেন্দ্রীয় ব্যাংকের মালিকানা ও নিয়ন্ত্রণ পরিচালনার ভার সরকারের ওপর ন্যস্ত থাকে। আর সেখানে বাণিজ্যিকব্যাংক বেসরকারি মালিকানায় ও নিয়ন্ত্রণাধীনে পরিচালিত হয়। উদ্দীপকে জনাব আক্তার সাহেবের আর্থিক প্রতিষ্ঠান মুদ্রাবাজারের অভিভাবক হিসেবে খ্যাত কেন্দ্রীয় ব্যাংকে কাজ করেন। অপরদিকে জনাব গোফরান সাহেবের ব্যাংক জনসাধারণের নিকট থেকে অর্থ আমানত হিসেবে সংগ্রহ করে। পরবর্তীতে স্বল্প ও মধ্যমেয়াদে ঋণ প্রদান করে থাকে। অর্থাৎ, এটি একটি বাণিজ্যিক ব্যাংক। এ ব্যাংক মূলত স্বল্পমেয়াদি কারবারি হিসেবে শর্ত সাপেক্ষে এক পক্ষ হতে ঋণ গ্রহণ করে। কেন্দ্রীয় ব্যাংক দেশে কাগজি নোট ও ধাতব মুদ্রা প্রচলনের একচেটিয়া অধিকার ভোগ করে। আর বাণিজ্যিক ব্যাংকগুলোর এরূপ কোনো ক্ষমতা নেই। তবে তারা চেকের মাধ্যমেলেনদেন সম্পন্ন করে। এছাড়া জনগণের থেকে আমানত গ্রহণ ও ঋণ প্রদান করে। কেন্দ্রীয় ব্যাংকের লক্ষ্য হলো সর্বাধিক জনকল্যাণ সাধন। অন্যদিকে, বাণিজ্যিক ব্যাংকের মূল লক্ষ্য হলো মুনাফা সর্বোচ্চকরণ করা। অতএব বলা যায় যে, উদ্দীপকের আলোচিত দুটি ব্যাংকের কাজের মধ্যে অনেক পার্থক্য রয়েছে।"
        }
      ]
    },
    {
      "number": "10",
      "uddipok": "একটি অর্থনীতির মুদ্রা বাজারের তথ্য নিম্নে দেওয়া হলো: বিহিত মুদ্রার পরিমাণ (M) = 7,500 বিহিত মুদ্রার প্রচলন গতি (V) = 15 ব্যাংক সৃষ্ট মুদ্রার পরিমাণ (M₁) = 3,000 ব্যাংক সৃষ্ট মুদ্রার প্রচলন গতি (V₁) = 10 লেনদেনের পরিমাণ (T) = 1000",
      "tag": "RB 25",
      "sub_questions": [
        {
          "label": "ক",
          "question": "বিশেষায়িত ব্যাংক কাকে বলে?",
          "explanation": "যে ব্যাংক গ্রাহকদের প্রয়োজন ও অর্থনীতির বিশেষ কোন দিক নিয়ে ব্যাংকিং কার্যক্রম পরিচালনা করে তাকে বিশেষায়িত ব্যাংক বলে।"
        },
        {
          "label": "খ",
          "question": "কেন্দ্রীয় ব্যাংক নগদ জমার হার পদ্ধতিতে কীভাবে ঋণ নিয়ন্ত্রণ করে?",
          "explanation": "ন্দ্রীয় ব্যাংকের ঋণ নিয়ন্ত্রণের অন্যতম হাতিয়ার বা পদ্ধতি হলো নগদ জমার হার পরিবর্তন করা। কেন্দ্রীয় ব্যাংকের নিকট 'বাণিজ্যিক ব্যাংকগুলোকে নির্দিষ্ট হারে আমানতের যে অংশ জমা রাখতে হয় তাই নগদ জমার হার। বাণিজ্যিক ব্যাংকগুলো যখন অধিক হারে ঋণদান করতে থাকে, তখন কেন্দ্রীয় ব্যাংক নগদ জমার হার বৃদ্ধি করে। ফলে বাণিজ্যিক ব্যাংকগুলোর ঋণদান ক্ষমতা কমে যায়। আবার ঋণ সংকট দেখা দিলে কেন্দ্রীয় ব্যাংক নগদ জমার হার কমিয়ে দেয়। তখন বাণিজ্যিক ব্যাংকের ঋণদান ক্ষমতা বৃদ্ধি পায়। তাই বলা যায়, কেন্দ্রীয় ব্যাংক নগদ জমার হার বাড়িয়ে বা কমিয়ে ঋণ নিয়ন্ত্রণ করে থাকে।"
        },
        {
          "label": "গ",
          "question": "উদ্দীপকে উল্লিখিত তথ্যের ভিত্তিতে দামস্তর নির্ণয় করো।",
          "explanation": "উদ্দীপকে উল্লিখিত তথ্যের ভিত্তিতে, ফিশারের অর্থের বিনিময় সমীকরণ ব্যবহার করে দামস্তর নির্ণয় করা যায়। ফিশারের মুদ্রার পরিমাণ তত্ত্ব অনুসারে ভারসাম্য অবস্থায় অর্থের চাহিদা ও যোগান সমান হয়। অর্থাৎ, PT= MV + M'V' হয়। এটি ফিশারের বিনিময় সমীকরণ নামে পরিচিত। এখানে PT হলো অর্থের চাহিদা এবং MV + M'V' হলো অর্থের যোগান।"
        },
        {
          "label": "ঘ",
          "question": "বিহিত মুদ্রা ও ব্যাংক সৃষ্ট মুদ্রার পরিমাণ দ্বিগুণ করা হলে মূল্যস্তরের. ওপর কীরূপ প্রভাব পড়বে?.উদ্দীপকে প্রদত্ত তথ্যের ভিত্তিতে গাণিতিক প্রক্রিয়ায় নির্ণয় করো।",
          "explanation": "উদ্দীপকে বিহিত মুদ্রা এবং ব্যাংক সৃষ্ট মুদ্রা বেড়ে দ্বিগুণ হলে দামস্তরের ওপর ধনাত্মক প্রভাব পড়বে। কোনো দেশের অর্থনীতিতে অর্থের যোগান বাড়লে দামস্তর বাড়ে। আবার, অর্থের যোগান কমলে দামস্তর কমে। অর্থাৎ, অর্থের যোগানের সাথে দামস্তরের সম্পর্ক সমমুখী। আবার অর্থনীতিতে যদি ব্যাংক সৃষ্ট মুদ্রার পরিমাণ বৃদ্ধি পায় তাহলে দামস্তর বাড়ে। বিপরীতে ব্যাংক সৃষ্ট মুদ্রার পরিমাণ কমলে দামস্তর হ্রাস পায়। অর্থাৎ,ব্যাংক সৃষ্টমুদ্রার সাথে দামস্তরের সমমুখী সম্পর্ক বিদ্যমান। উদ্দীপকের দেশটিতে বিহিত মুদ্রা ও ব্যাংক সৃষ্ট মুদ্রার পরিমাণ বেড়ে দ্বিগুণ করা হলে দামস্তরের প্রভাব নিচে দেখানো হলো- অর্থাৎ, দামস্তর পূর্বের তুলনায় (285 – 142.5) বা, 142.5 টাকা বৃদ্ধি পেয়েছে। অর্থনীতিতে মুদ্রার যোগান বাড়লে দামস্তর বাড়ে। আবার ব্যাংক সৃষ্ট মুদ্রার পরিমাণ বাড়লেও দামস্তর বৃদ্ধি পায়। আর এই দামস্তর বৃদ্ধির ফলে অর্থের মূল্য কমে অর্থনীতিতে মুদ্রাস্ফীতি দেখা দেবে।"
        }
      ]
    },
    {
      "number": "11",
      "uddipok": "একটি তিন খাত বিশিষ্ট অর্থনীতির তথ্য নিম্নরূপ: C= 100+0.75Y, I = 100, G = 150 যেখানে, Y = জাতীয় আয়, C = ভোগ ব্যয়, 1 = বিনিয়োগ ব্যয়, G = সরকারি ব্যয়",
      "tag": "RB 25",
      "sub_questions": [
        {
          "label": "ক",
          "question": "দ্বৈত গণনা সমস্যা কী?",
          "explanation": "সামগ্রিক আয় গণনার সময় কোনো পণ্যের দাম একাধিকবার অন্তর্ভুক্ত হলে তাকে দ্বৈত গণনার সমস্যা বলে।"
        },
        {
          "label": "খ",
          "question": "বিনিয়োগ বাড়লে GNP বাড়ে কেন?",
          "explanation": "কোনো অর্থনীতিতে বিনিয়োগ বাড়লে উৎপাদন বৃদ্ধি পায় বলেই মোট জাতীয় উৎপাদন বা GNP বাড়ে। কোনো নির্দিষ্ট সময়ে একটি দেশের জনগণ কর্তৃক উৎপাদিত পণ্য ও সেবার আর্থিক মূল্যই GNP। একটি দেশে বিনিয়োগের অনুকূল পরিবেশ থাকলে জনগণের সঞ্চিত অর্থ উৎপাদন কাজে ব্যবহৃত হয় তথা বিনিয়োগ বাড়ে। এতে দেশের উৎপাদনের গতিশীলতা বৃদ্ধি পায়। ফলশ্রুতিতে দেশটির উৎপাদন বৃদ্ধির মাধ্যমে GNP বাড়ে। GNP = C + I +G। এক্ষেত্রে বিনিয়োগ (I)বাড়লে GNPও বাড়বে।"
        },
        {
          "label": "গ",
          "question": "উদ্দীপক হতে ভারসাম্য জাতীয় আয় (Y)নির্ণয় করো।",
          "explanation": "সামগ্রিক চাহিদা (AD) ও যোগান (AS) এর সমতার ভিত্তিতে ভারসাম্য জাতীয় আয়ের পরিমাণ করা যায়। এক অর্থবছরে কোনো অর্থনীতিতে সামগ্রিক যোগান (AS) এবং সামগ্রিক চাহিদা (AD) সমান হলো ভারসাম্য জাতীয় আয়। একটি বদ্ধ অর্থনীতিতে সামগ্রিক চাহিদা এবং সামগ্রিক যোগান পরস্পর সমতাকরণের মাধ্যমে ভারসাম্য জাতীয় আয় নির্ণয় করা যায়।। অর্থাৎ ভারসাম্য অবস্থায়, Y=C+I+G হবে। উদ্দীপকের তথ্য অনুযায়ী, ভোগ ব্যয়, C = 100 + 0.75Y; বিনিয়োগ ব্যয়, I = 100 সরকারি ব্যয়, G = 150। ভারসাম্যের শর্তানুসারে, A S = A D AS = AD A S = A D বা, Y = 100 + 0.75 Y + 100 + 150 Y = 100 + 0.75Y + 100 + 150 Y = 100 + 0.75 Y + 100 + 150 বা, Y − 0.75 Y = 350 Y - 0.75Y = 350 Y − 0.75 Y = 350 বা, 0.25 Y = 350 0.25Y = 350 0.25 Y = 350 বা, Y = 350 0.25 Y = \\frac{350}{0.25} Y = 0.25 350 ​ ∴ Y = 1400 \\therefore Y = 1400 ∴ Y = 1400 অর্থাৎ, ভারসাম্য জাতীয় আয়ের পরিমাণ 1400 একক।"
        },
        {
          "label": "ঘ",
          "question": "সরকারি ব্যয় ৫০ টাকা হ্রাস করা হলে ভারসাম্য জাতীয় আয়ের ওপর কী প্রভাব পড়বে- উদ্দীপকের আলোকে আলোচনা করো।",
          "explanation": "সরকারি ব্যয়ের পরিমাণ 50 টাকা হ্রাস করলে জাতীয় আয় বৃদ্ধি পাবে। জাতীয় আয়ের পরিমাণ অর্থনীতির খাতগুলোর ওপর নির্ভর করে। ভারসাম্য জাতীয় আয়ের খাতগুলোর আর্থিক মান বৃদ্ধি পেলে ভারসাম্য জাতীয় আয়ের পরিমাণ বৃদ্ধি পায়। আবার খাতগুলোর আর্থিক মান হ্রাস পেলে ভারসাম্য জাতীয় আয় হ্রাস পায়। উদ্দীপকের সরকারি ব্যয় 50 টাকা হ্রাস হলে G = 150 – 50 = 100 হবে। তখন জাতীয় আয়ের পরিমাণ হবে, ভারসাম্যের শর্তানুসারে, AD = AS বা, C + I + G = Y C + I + G = Y C + I + G = Y বা, 100 + 0.75 Y + 100 + 100 = Y 100 + 0.75Y + 100 + 100 = Y 100 + 0.75 Y + 100 + 100 = Y বা, 300 = Y − 0.75 Y 300 = Y - 0.75Y 300 = Y − 0.75 Y . বা, 0.25 Y = 300 0.25Y = 300 0.25 Y = 300 বা, Y = 300 0.25 Y = \\frac{300}{0.25} Y = 0.25 300 ​ ∴ Y = 1200 \\therefore Y = 1200 ∴ Y = 1200 অর্থাৎ, ভারসাম্য জাতীয় আয় হ্রাস পেয়ে 1200 হবে। সরকারি আয় 50 টাকা কমালে সামগ্রিক চাহিদা (1400 – 1200) = 200 টাকা হ্রাস পাবে। তাই সামগ্রিক চাহিদার সাথে সমতাকরণের মাধ্যমে নিম্নতার কোনো আয়স্তরে ভারসাম্য অর্জিত হবে। এক্ষেত্রে ভারসাম্য আয় হ্রাস পেয়ে 1200 টাকা হবে।"
        }
      ]
    }
  ]
}