{
  "title": "রাজশাহী বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "A ও B দুটি দেশ। A দেশের কৃষক রহিম সাহেব নিজ উদ্যোগেই বিভিন্ন ধরনের কৃষিজ পণ্য উৎপাদন করেন। তিনি ধান ও মশুর ডাল উৎপাদনের সিদ্ধান্ত নিলেন। এক্ষেত্রে রহিম সাহেব শুধুমাত্র মশুর ডাল উৎপাদন করলে ৮০ একক উৎপাদন করতে পারেন। পরবর্তীতে প্রতি এককে ধান উৎপাদন বৃদ্ধির জন্য মশুর ডাল উৎপাদন করতে হলো যথাক্রমে ৭০, ৫০, ২০ একক ধান উৎপাদন ৪ একক হলে মশুর ডাল উৎপাদন করতে পারে না। কিন্তু B দেশের কৃষক করিম সাহেব নিজ উদ্যোগে রহিম সাহেবের মতো উৎপাদন সিদ্ধান্ত গ্রহণ করতে পারেন না। এক্ষেত্রে রাষ্ট্র উৎপাদন সিদ্ধান্ত গ্রহণে ভূমিকা রাখে। এছাড়া B দেশে সুদ, ঘুষ ও মজুতদারি ব্যবস্থা নেই। সামাজিক নিরাপত্তাব্যবস্থা খুবই মজবুত। কোনো প্রকার অপচয় ও বিলাসকে এখানে সমর্থন করা হয় না। তদুপরি, উপার্জন ও উৎপাদন হালাল ও হারামের বিধি- বিধান এখানে অনুসৃত হয় ।",
      "tag": "RB 16",
      "sub_questions": [
        {
          "label": "ক",
          "question": "মৌলিক অর্থনৈতিক সমস্যা কী?",
          "explanation": "কোন কোন দ্রব্য কী পরিমাণে কোন পদ্ধতিতে এবং কাদের ভোগের জন্য উৎপাদন করা হবে তা নির্বাচন করাই হলো সমাজের মৌলিক অর্থনৈতিক সমস্যা।"
        },
        {
          "label": "খ",
          "question": "“ধনতান্ত্রিক অর্থব্যবস্থায় ভোক্তার সার্বভৌমত্ব” ব্যাখ্যা করো।",
          "explanation": "ধনতান্ত্রিক অর্থব্যবস্থায় একটি লক্ষণীয় দিক বা বৈশিষ্ট্য হলো-ভোক্তার সার্বভৌমত্ব। ধনতান্ত্রিক অর্থব্যবস্থায় উদ্যোক্তারা মূলত ভোক্তাদের রুচি ও পছন্দ অনুযায়ী, দ্রব্য ও সেবা উৎপাদনের ব্যবস্থা করে। ভোক্তারা নিজ নিজ সামর্থ্য ও পছন্দ অনুযায়ী, তা ভোগ করে। এক্ষেত্রে ভোক্তারা যেকোনো দ্রব্য বা সেবা যেকোনো পরিমাণে এবং যেকোনো সময় অবাধে ভোগ করতে পারে। দ্রব্য ও সেবা ভোগের ব্যাপারে ভোক্তার এই অবাধ স্বাধীনতাই হলো ভোক্তার সার্বভৌমত্ব।"
        },
        {
          "label": "গ",
          "question": "উদ্দীপকের আলোকে রহিম সাহেব-এর উৎপাদন সম্ভাবনা রেখা অংকন করো ।",
          "explanation": "উদ্দীপকের আলোকে রহিম সাহেবের উৎপাদন সম্ভাবনা রেখা অঙ্কনের জন্য প্রথমে একটি উৎপাদন সম্ভাবনা সূচি তৈরি করে পরে তার ভিত্তিতে একটি উৎপাদন সম্ভাবনা রেখা অঙ্কন করি। চিত্রে ভূমি অক্ষে ধান ও লম্ব অক্ষে মশুরের ডাল উৎপাদনের পরিমাণ পরিমাপ করা হয়েছে। চিত্রে প্রদত্ত সম্পদ দিয়ে ৮০ একক মশুরের ডাল ও ০ একক ধান (a বিন্দুর দ্বারা নির্দেশিক) উৎপাদন করা যায়। আবার মশুরের ডাল ৭০, ৫০, ২০ একক উৎপাদন করলে ধান যথাক্রমে ১, ২, ৩ ও ৪ একক উৎপাদন করা যায়। যা যথাক্রমে b, c, d ও e বিন্দু দ্বারা নির্দেশিত হয়েছে। এখন মশুরের ডাল ও ধান উৎপাদনের বিভিন্ন সংমিশ্রণ নির্দেশক a, b, c, d ও e বিন্দুগুলো যুক্ত করে ae রেখাটি অঙ্কন করা হলো । এটিই হলো রহিম সাহেবের উৎপাদন সম্ভাবনা রেখা ।"
        },
        {
          "label": "ঘ",
          "question": "উদ্দীপকে উল্লিখিত দুটি দেশের অর্থব্যবস্থা একই নয়, ভিন্ন— আলোচনা করো।",
          "explanation": "উদ্দীপকে উল্লিখিত 'A' ও 'B' দেশে প্রচলিত অর্থব্যবস্থা ভিন্ন। 'A' দেশে ধনতান্ত্রিক ও 'B' দেশে ইসলামি অর্থব্যবস্থা প্রচলিত রয়েছে। 'A' দেশে ব্যক্তিগত উদ্যোগে উৎপাদন কর্মকাণ্ড পরিচালিত হয়। এখানে উৎপাদনের মুখ্য উদ্দেশ্য থাকে সর্বাধিক সম্ভব মুনাফা অর্জন করা । অন্যদিকে, 'B' দেশে উদ্যোক্তাদের উৎপাদন সিদ্ধান্ত গ্রহণে রাষ্ট্র ভূমিকা রাখে । এখানে রাষ্ট্রের উদ্দেশ্য হলো— জনগণের প্রাথমিক প্রয়োজনগুলো পূরণ এবং সে লক্ষ্যে ব্যক্তিগত উদ্যোগ নিয়ন্ত্রণ। 'A' দেশের অর্থনীতিতে বিনিয়োগ ও স্থগিত লেনদেনের ক্ষেত্রে সুদ একটি গুরুত্বপূর্ণ নিয়ামক। এখানকার সমাজ ঘুষ ও মজুতদারির মতো ব্যাধি দ্বারা আক্রান্ত। অন্যদিকে, 'B' দেশে সুদ হারাম ও অনৈতিক কার্যকলাপ নিষিদ্ধ হিসেবে গণ্য করা হয়। 'A' দেশে সামাজিক নিরাপত্তা ব্যবস্থা নিশ্চিত করার কোনো সুনির্দিষ্ট দিক-নির্দেশনা নেই। কিন্তু 'B' দেশে সামাজিক নিরাপত্তা নিশ্চিত করা হয়। এমনটি করার জন্য সেখানে বায়তুল মাল, যাকাত, সদকা, ফেতরা ইত্যাদির প্রচলন দেখা যায়। সর্বোপরি 'A' দেশে কোনো দ্রব্য বা সেবা উৎপাদন ও ভোগ যথেচ্ছায় চলায় সেখানে হারাম-হালালের বালাই নেই। কিন্তু 'B' দেশে উৎপাদন, উপার্জন ও ভোগের ক্ষেত্রে হারাম-হালালের বিষয় কঠোরভাবে পালিত হয়।"
        }
      ]
    },
    {
      "number": "2",
      "uddipok": "চাহিদা সমীকরণঃ D = ২০ – ২P যোগানের সমীকরণ S = - ৪ +২P এখানে P = দাম, D = চাহিদার পরিমাণ, S = যোগানের পরিমাণ।",
      "tag": "RB 16",
      "sub_questions": [
        {
          "label": "ক",
          "question": "প্রান্তিক উপযোগ বলতে কী বোঝ?",
          "explanation": "কোনো দ্রব্য বা সেবার অতিরিক্ত একক ভোগ করলে মোট উপযোগের যে পরিবর্তন হয় তাকে প্রান্তিক উপযোগ বলে।"
        },
        {
          "label": "খ",
          "question": "“দামের সাথে যোগানের পরিমাণের সম্পর্ক প্রত্যক্ষ বা সমমুখীন'-ধারণাটি বুঝিয়ে লেখ।",
          "explanation": "দৈনন্দিন জীবনে কেনা-কাটার অভিজ্ঞতা থেকে জানা যায়, কোনো- দ্রব্য বা সেবার দাম বাড়লে তার যোগানের পরিমাণ বাড়ে। দাম মুনফা বাড়ায় এমনটি হয়। আবার কোনো দ্রব্য বা সেবার দাম কমলে তার যোগানের পরিমাণ কমে। দাম কমলে মুনাফা কমে যায় কিংবা ক্ষতি হয় বলে এমন অবস্থার সৃষ্টি হয়। তাই বলা যায়, দামের সাথে যোগানের পরিমাণের সম্পর্ক রয়েছে। আর এ সম্পর্ক হলো প্রত্যক্ষ বা সমমুখী ।"
        },
        {
          "label": "গ",
          "question": "উদ্দীপকে উল্লিখিত চাহিদা সমীকরণ হতে চাহিদা রেখা অংকন করো।",
          "explanation": "প্রদত্ত চাহিদা সমীকরণ থেকে চাহিদা রেখা অঙ্কনের জন্য দাম (P) এর বিভিন্ন মানে চাহিদার পরিমাণ (D) নির্ণয় করে একটি চাহিদা সূচি তৈরি করা হলো। পরে তার ভিত্তিতে একটি চাহিদা রেখা অঙ্কন করা হলো। P = ২ হলে D = ২০ – ২ ( ২) = ১৬ P = 4 হলে D = ২০ – ২ (৪) = ১২ P = ৬ হলে D = ২০ – ২ (৬) = ০৮ এখন P ও D এর বিভিন্ন মানে যে চাহিদা সূচি পাওয়া যায় তা নিম্নরূপ : P (টাকায়) Q (এককে) ২ ১৬ ৪ ১২ ৬ ০৮ প্রদত্ত চিত্রে ভূমি অক্ষ থেকে চাহিদার পরিমাণ তথা D এবং লম্ব অক্ষে দাম তথা P পরিমাপ করা হয়েছে। সূচি অনুযায়ী, প্রয়োজনীয় পরিমাপ গ্রহণ করে চিত্রে D 1 D 1 \\mathrm{D}_{1} \\mathrm{D}_{1} D 1 ​ D 1 ​ রেখা অঙ্কন করা হয়। এটিই হলো উল্লিখিত চাহিদা সমীকরণ হতে অঙ্কিত চাহিদা রেখা ।"
        },
        {
          "label": "ঘ",
          "question": "দাম যখন ৪ টাকা হয়, তখন উদ্দীপকের আলোকে বাজারে কী ধরনের প্রভাব পড়ে তা ব্যাখ্যা করো ।",
          "explanation": "বিবেচ্য দ্রব্যটির দাম যখন ৪ টাকা হয় তখন বাজারে কী ধরনের প্রভাব পরে তা বিবেচনার জন্য প্রথমে বাজার ভারসাম্য দাম ও পরিমাণ নির্ণয় করা প্রয়োজন । বাজার ভারসাম্য অবস্থায় : D=S সে হিসেবে, ২০ – ২P = ৪ + ২P বা, – ২P – ২P = - ৪ - ২০ বা, ৪P = ২৪ বা, P = ৬ টাকা। P = ৬ টাকা অবস্থায়, D = ২০ – ২P = ২০ – ২(৬) = ৮ একক। S=-৪ + ২P = – ৪ + ২ (৬) = ৮ একক। সুতরাং বলা যায়, P = ৪ টাকা হওয়ার পূর্বে বাজার ভারসাম্য অবস্থায় ভারসাম্য দাম ৬ টাকা এবং পরিমাণ ছিল ৮ একক। এখন দাম তথা P = 8 টাকা হলে : D = ২০ – ২ (৪) = (২০ – ৮) = ১২ একক হয় । S=- ৪ + ২(৪) = – ৪ + ৮ = ৪ একক হয় ।"
        }
      ]
    },
    {
      "number": "3",
      "uddipok": "গাজীপুরের কামারগাঁও এলাকার চাষি নজরুল ইসলামের ২ একর জমি আছে। ২০১০ সালে উক্ত জমিতে ১ জন শ্রমিক নিয়োগ করে স্ট্রবেরি চাষ করে উৎপাদন করে ৮ মণ। এটি লাভজনক বিবেচিত হওয়ায় পরবর্তী প্রতি বছর ১ জন করে শ্রমিক নিয়োগ বৃদ্ধি করে একই জমিতে পরবর্তী ৪ বছর উৎপাদন হলো যথাক্রমে ১৪, ১৮, ২০ ও ২১ মণ ।",
      "tag": "RB 16",
      "sub_questions": [
        {
          "label": "ক",
          "question": "অর্থনীতিতে উৎপাদন কী?",
          "explanation": "অর্থনীতিতে উৎপাদন বলতে উপযোগ সৃষ্টিকে বোঝায়; যে উপযোগের বিনিময় মূল্য আছে।"
        },
        {
          "label": "খ",
          "question": "গড় ব্যয় (AC) কি সর্বদা প্রান্তিক ব্যয়ের (MC) সমান? ব্যাখ্যা করো।",
          "explanation": "ফার্মের কোনো দ্রব্য উৎপাদনের গড় ব্যয় (AC) তার প্রান্তিক ব্যয় (MC)-এর সাথে পরিবর্তনশীল সম্পর্কে আবদ্ধ। ১. AC যতক্ষণ কমতে থাকে ততক্ষণ MC ও কমতে থাকে কিন্তু AC > MC থাকে । ২. AC যতক্ষণ বাড়তে থাকে ততক্ষণ MC ও বাড়তে থাকে কিন্তু AC < MC থাকে। ৩. AC যখন বাড়ে বা কমে না অর্থাৎ তা অপরিবর্তিত বা সর্বনিম্ন হয় তখন AC = MC হয়। সুতরাং বলা যায়, AC সর্বদাই MC-এর সমান নয় ।"
        },
        {
          "label": "গ",
          "question": "উদ্দীপকের ভিত্তিতে স্ট্রবেরির মোট উৎপাদন রেখাটি অংকন করো।",
          "explanation": "উদ্দীপকে প্রদত্ত তথ্যের ভিত্তিতে প্রথমে স্ট্রবেরির একটি মোট উৎপাদন (TP) সূচি তৈরি করে এবং পরে তার ভিত্তিতে স্ট্রবেরির TP রেখা অঙ্কন করা হলো । শ্রম (L) মোট উৎপাদনের পরিমাপ (TP) ১ ৮ মণ ২ ১৪ মণ ৩ ১৮ মণ ৪ ২০ মণ ৫ ২১ মণ প্রদত্ত চিত্রে ভূমি অক্ষে শ্ৰম নিয়োগের পরিমাণ (L) এবং লম্ব অক্ষে মোট উৎপাদন ( TP)-এর পরিমাণ পরিমাপ করা হয়েছে। উৎপাদন সূচিতে দেখা যায়, শ্ৰম ১ম, ২য়, ৩য়, ৪র্থ ও ৫ম জন পর্যন্ত নিয়োগ করলে মোট উৎপাদন হয় যথাক্রমে ৮, ১৪, ১৮, ২০ ও ২১ মণ, যা আবার যথাক্রমে a, b, c, d ও e বিন্দু : দ্বারা নির্দেশিত। এখন শ্রম ও মোট উৎপাদনের পরিমাণ নির্দেশক সূচক বিন্দু a, b, c, d ও e যোগ করে TP রেখাটি টানা হলো। এটিই হলো উদ্দীপকে প্রদত্ত তথ্যানুসারে অঙ্কিত স্ট্রবেরির মোট উৎপাদন রেখা ।"
        },
        {
          "label": "ঘ",
          "question": "উদ্দীপকের স্ট্রবেরি চাষের ক্ষেত্রে কোন বিধি কার্যকর হয়েছে এবং তা কোন কোন ক্ষেত্রে প্রযোজ্য হয়? আলোচনা করো।",
          "explanation": "প্রদত্ত উদ্দীপকে চাষি নজরুল ইসলামের ২ একর জমিতে প্রতি বছর ১ একক করে শ্রম নিয়োগের দরুন স্ট্রবেরির মোট উৎপাদনের তথ্যাদি দেয়া হয়েছে। তার ভিত্তিতে বছরান্তে স্ট্রবেরির প্রান্তিক উৎপাদন (MP) এর নিম্নরূপ তালিকা তৈরি করা যায়। স্ট্রবেরির প্রান্তিক উৎপাদন সূচি শ্রম (L) প্রান্তিক উৎপাদন ১ ৮ মণ ২ ৬ মণ ৩ ৪ মণ ৪ ২ মণ ৫ ১ মণ সূচিতে দেখা যায়, ১ম শ্রমিক নিয়োগের ফলে স্ট্রবেরির প্রান্তিক উৎপাদন হয় ৮ মণ। পরবর্তীতে ২য়, ৩য়, ৪র্থ ও ৫ম শ্রমিক নিয়োগের ফলে প্রান্তিক উৎপাদন হয় যথাক্রমে ৬, ৪, ২ ও ১ মণ। প্রান্তিক উৎপাদন প্রাপ্তির এ হিসাবের আলোকে বলা যায়, স্ট্রবেরির উৎপাদনের ক্ষেত্রে ক্রমহ্রাসমান প্রান্তিক উৎপাদন বিধি কার্যকর হয়েছে। ক্রমহ্রাসমান প্রান্তিক উৎপাদন বিধি নিম্নলিখিত ক্ষেত্রগুলোতেও প্রযোজ্য হয়। কৃষিক্ষেত্রে: ক্রমহ্রাসমান প্রান্তিক উৎপাদন বিধিটি কৃষিক্ষেত্রে দ্রুত প্রযোজ্য হয়। ভূমির সীমাবদ্ধ যোগান, ভূমি ক্রমাগত ব্যবহারের ফলে উর্বরাশক্তি হ্রাস, উৎপাদন বাড়ানোর কলাকৌশলের সীমাবদ্ধতা ইত্যাদি কারণে এমনটি হয়ে থাকে। শিল্পক্ষেত্রে: উৎপাদন বাড়ানোর লক্ষ্যে ফার্মে অধিক শ্রম ও মূলধন নিয়োগ করলে প্রথমদিকে অভ্যন্তরীণ ও বাহ্যিক ব্যয়সংকোচনের দরুন ব্যয় বৃদ্ধির তুলনায় উৎপাদন বেশি হারে বাড়ে। তবে একসময় বেশি উপকরণ নিয়োগের দরুন উপকরণ সংমিশ্রণ ত্রুটিপূর্ণ হয়ে উঠলে এবং ব্যবস্থাপনাগত সমস্যা দেখা দিলে ব্যয় বাড়ার তুলনায় উৎপাদন কম হারে বাড়ে। এজন্য এক্ষেত্রে বিধিটি প্রযোজ্য হয়। খনিজ ক্ষেত্রে : বিভিন্ন খনিজ পদার্থ উত্তোলনের জন্য ক্রমশ খনির যত গভীরে যেতে হয় ততই তার তলদেশের গঠন মজবুত হয় ও আলো- বাতাস প্রবেশের জন্য উন্নত ব্যবস্থা করতে হয়। কিন্তু এর ফলে খরচ বাড়ার তুলনায় খনিজদ্রব্য ক্রমান্বয়ে কম হারে তোলা যায়। ফলে বিধিটি প্রযোজ্য হয়। মাছ শিকারের ক্ষেত্রে : পুকুর, বিল, নদী ও সমুদ্র ইত্যাদি মৎস্যক্ষেত্রে বেশি মাছ শিকারের উদ্দেশ্যে অতিরিক্ত শ্রম ও সাজ-সরঞ্জাম নিয়োগ করলে বেশি পরিমাণে মাছ পাওয়া যায় বটে, কিন্তু তা ব্যয় বাড়ার তুলনায় কম হয়। এজন্য এক্ষেত্রেও বিধিটি প্রযোজ্য হয়।"
        }
      ]
    },
    {
      "number": "4",
      "uddipok": "",
      "tag": "RB 16",
      "sub_questions": [
        {
          "label": "ক",
          "question": "একচেটিয়া বাজার কী?",
          "explanation": "যে বাজারে মাত্র একজন উৎপাদনকারী বা বিক্রেতা কোনো দ্রব্যের সম্পূর্ণ যোগান নিয়ন্ত্রণ করে এবং দ্রব্যটির নিকট পরিবর্তিত দ্রব্য থাকে না তাকে একচেটিয়া বাজার বলে ।"
        },
        {
          "label": "খ",
          "question": "ফার্ম ও শিল্পের মধ্যে কোনো পার্থক্য আছে কি? ব্যাখ্যা করো।",
          "explanation": "ফার্ম ও শিল্পের মধ্যে যথেষ্ট পার্থক্য রয়েছে। একই ব্যবস্থাপনা ও মালিকানার অধীনে একই দ্রব্য উৎপাদনকারী স্বয়ংসম্পূর্ণ উৎপাদক ইউনিটকে ফার্ম বলে। কিন্তু একই বা সমজাতীয় দ্রব্য উৎপাদনে নিয়োজিত, কিন্তু বিভিন্ন ব্যবস্থাপনার অধীনে ক্রিয়াশীল সকল ফার্মের সমষ্টিকে শিল্প বলা হয়। আবার কোনো ফার্ম হলো কোনো একটি শিল্পের সদস্য। কিন্তু শিল্প এরকম সকল সদস্য নিয়ে গঠিত হয়। ফার্মের উৎপদান কম হয়, কিন্তু শিল্পের উৎপাদন ফার্মের তুলনায় অনেক বেশি হয় এবং শিল্পে সবসময় কেবল স্বাভাবিক মুনাফা অর্জিত হয়।"
        },
        {
          "label": "গ",
          "question": "স্বল্পকালে ফার্মের ক্ষতির পরিমাণ উদ্দীপকের আলোকে নির্ণয় করো।",
          "explanation": "উদ্দীপকের প্রদত্ত চিত্রে পূর্ণ প্রতিযোগিতামূলক বাজারে কোনো ফার্মের স্বল্পকালীন ভারসাম্য অবস্থা দেখানো হয়েছে। চিত্রের বিন্দুতে ফার্মের ভারসাম্য অর্জনের প্রয়োজনীয় ও পর্যাপ্ত শর্তদ্বয় পূরণের প্রেক্ষিতে ফার্মের এ ভারসাম্য অর্জিত হয়েছে। চিত্রটি পর্যালোচনা করে বলা যায়, স্বল্পকালীন ভারসাম্য অবস্থায় ফার্মটি মুনাফা লাভের পরিবর্তে ক্ষতির সম্মুখীন হয়েছে। ক্ষতির পরিমাণ নিম্নরূপভাবে নির্ণয় করা যায়: ফার্মের মোট আয় (TR) = গড় আয় (AR) × উৎপাদনের পরিমাণ (Q চিত্রানুযায়ী, এক্ষেত্রে তাই T R = P 0 O × O M = O P 0 e 0 M \\mathrm{TR}=\\mathrm{P}_{0} \\mathrm{O} \\times \\mathrm{OM}=\\mathrm{OP}_{0} \\mathrm{e}_{0} \\mathrm{M} TR = P 0 ​ O × OM = OP 0 ​ e 0 ​ M ক্ষেত্র [চিত্রানুযায়ী] ফার্মের মোট ব্যয় (TC) = গড় ব্যয় (AC) × উৎপাদনের পরিমাণ (Q) তাই, T C = P 1 O × O M = O P c M \\mathrm{TC}=\\mathrm{P}_{1} \\mathrm{O} \\times \\mathrm{OM}=\\mathrm{OP}_{\\mathrm{c}} \\mathrm{M} TC = P 1 ​ O × OM = OP c ​ M ক্ষেত্র [চিত্রানুযায়ী]"
        },
        {
          "label": "ঘ",
          "question": "AC রেখাটি নিচের দিকে সরে বিন্দুতে স্পর্শ করলে বাজারে কী ধরনের মুনাফা অর্জিত হয়— বুঝিয়ে লেখ ।",
          "explanation": ""
        }
      ]
    },
    {
      "number": "5",
      "uddipok": "রূপসী বাংলা ফ্যাশন হাউস একটি শতভাগ রপ্তানিমুখী শ্রমিকবান্ধব গার্মেন্টস কারখানা। প্রতিষ্ঠানটি জনপ্রতি শ্রমিকদেরকে দৈনিক ২০০ টাকা মজুরি দিলে তারা ৮ ঘণ্টা কাজ করে। মজুরি বৃদ্ধি করে দৈনিক ৩০০ টাকা দিলে শ্রমিকরা কাজ করে ১০ ঘণ্টা। মজুরি আরও বৃদ্ধি করে দৈনিক জনপ্রতি ৪০০ টাকা দিলে তখন শ্রমিকেরা কাজ করে ৮ ঘণ্টা এবং তখন পরিবারের পিছনে অধিক সময় ব্যয় করে। প্রতিষ্ঠানটি শ্রমিকদের বছরে ২টি উৎসব বোনাস, বার্ষিক মুনাফার নির্দিষ্ট অংশ প্রদান, উন্নত প্রশিক্ষণ, বার্ষিক ১৫ দিন ভ্রমণ ছুটি প্রদান করে। কিন্তু তার পাশের জেমস ফ্যাশন কারখানায় কেবলমাত্র নির্ধারিত মজুরিতেই শ্রমিকদের কাজ করতে হয় ।",
      "tag": "RB 16",
      "sub_questions": [
        {
          "label": "ক",
          "question": "প্রকৃত মজুরি বলতে কী বোঝ?",
          "explanation": "দৈনন্দিন জীবনের বিভিন্ন প্রকার অভাব পূরণের জন্য শ্রমিক তার আর্থিক মজুরি দ্বারা যে পরিমাণ দ্রব্য ও সেবা ক্রয় করে এবং কর্মস্থল থেকে যেসব সুযোগ-সুবিধা লাভ করে—এ দুয়ের সমষ্টিকে শ্রমের প্রকৃত মজুরি বলে ।"
        },
        {
          "label": "খ",
          "question": "মজুরি শ্রমের চাহিদাকে কীভাবে প্রভাবিত করে?",
          "explanation": "শ্রমের চাহিদা হলো উদ্ভূত চাহিদা—এটি শ্রমিকের জন্য নয় বরং তার উৎপাদনশীলতার জন্য হয়। শ্রমিক যা উৎপাদন করে তার মূল্য অর্থাৎ শ্রমিকের উৎপাদনশীলতা যদি তাকে প্রদত্ত মজুরি থেকে বেশি হয়। তবে শ্রমের চাহিদা অধিক হয়। মজুরি কম থাকলে এমনটি হয়। আর শ্রমিকের উৎপাদনশীলতা তাকে প্রদত্ত মজুরি থেকে যদি কম হয় তবে শ্রমের চাহিদাও কম হয়। মজুরি বেশি হলে এমন হয় তাই বেশি মজুরিতে কম এবং কম মজুরিতে বেশি শ্রমের চাহিদা হয়।"
        },
        {
          "label": "গ",
          "question": "উদ্দীপকে উল্লিখিত রূপসী বাংলা কারখানার শ্রমের যোগানরেখা অংকন করো।",
          "explanation": "উদ্দীপকে প্রদত্ত তথ্যাদি থেকে শ্রমের যোগান সূচি তৈরিপূর্বক শ্রমের যোগান রেখা অঙ্কন করা হলো। রেখাচিত্রে ভূমি অক্ষে শ্রমঘণ্টা ও লম্ব অক্ষে মজুরি পরিমাপ করা হয়েছে। সূচিতে দেখা যায় ২০০, ৩০০ ও ৪০০ টাকা মজুরিতে শ্রমের যোগান হয় যথাক্রমে ৮, ১০ ও ৮ ঘণ্টা যা আবার যথাক্রমে a, b ও c বিন্দ দ্বারা নির্দেশিত। এখন বিভিন্ন মজুরিতে শ্রমঘণ্টার যোগানসূচক a, b ও c বিন্দুগুলো যুক্ত করে Sq রেখাটি টানা হয়েছে। এটিই হলো রূপসী বাংলা কারখানার শ্রমের যোগান রেখা ।"
        },
        {
          "label": "ঘ",
          "question": "উদ্দীপকে উল্লিখিত কারখানাগুলোর মধ্যে কোনটিতে শ্রমিকদের জীবনযাত্রার মান উন্নতর এবং কেন?",
          "explanation": "দৈনন্দিন জীবনযাপন করতে গিয়ে শ্রমিকরা কী পরিমাণ দ্রব্য ও সেবা ভোগ করে তার ওপর তাদের জীবনযাত্রার মান নির্ভর করে। যদি তারা আর্থিক মজুরি দিয়ে অধিক পরিমাণে দ্রব্য ও সেবা ক্রয় করতে পারে তবে তা তাদের জীবনযাত্রার মান বাড়ায়। এছাড়া তারা যদি কর্মস্থল থেকে বিভিন্ন সুযোগ-সুবিধা লাভ করে, তবে তা তাদের ভোগ বাড়ায়। এসবই তাদের জীবনযাত্রার মান উন্নত করে। এ প্রেক্ষিতে উদ্দীপকে উল্লিখিত কারখানা দুটির শ্রমিকদের জীবনযাত্রার মান বিবেচনা করা হলো। রূপসী বাংলা ফ্যাশন হাউজ মাঝেমধ্যেই শ্রমিকদের আর্থিক মজুরি বাড়ায়। বাড়তি মজুরি দিয়ে তারা ক্রমেই অধিক পরিমাণে দ্রব্য ও সেবা ক্রয় করতে পারে। তাছাড়া আর্থিক মজুরি অধিক বাড়ায় তারা শ্রমের যোগান কমিয়ে বিশ্রাম বাড়ায়, চিত্তবিনোদনের ব্যবস্থা করে এবং পরিবারের পেছনে অধিক সময় ব্যয় করে। এ অবস্থায় তাদের জীবনযাত্রার মান উন্নত হয়। কিন্তু পাশের 'জেমস ফ্যাশন' কারখানায় দেখা যায়, শ্রমিকরা কেবল নির্ধারিত মজুরিতেই কাজ করে। মুদ্রাস্ফীতির এ যুগে নির্ধারিত মজুরি দিয়ে ক্রমেই কম পরিমাণ দ্রব্য ও সেবা ক্রয় করায় তাদের জীবনযাত্রার মান নিম্ন হয়ে পড়ে। কম মজুরিতে অধিক শ্রম দাম করতে গিয়ে তারা অবসর যাপন ও পরিবারের ঠিকমতো দেখাশুনা করতে পারে না। এসবই তাদের জীবনযাত্রার মানের অবনতি ঘটায়। সর্বোপরি রূপসী বাংলা ফ্যাশন হাউজ শ্রমিকদের বছরে ২টি বোনাস ও বার্ষিক মুনাফার নির্দিষ্ট অংশ প্রদান করে। প্রতিষ্ঠানটি শ্রমিকদের জন্য উন্নত প্রশিক্ষণের ব্যবস্থা, ভ্রমণ ছুটি ইত্যাদি সুযোগ-সুবিধাও দেয়। এসবই শ্রমিকদের জীবনযাত্রার মান উন্নত করে। এসবের অনুপস্থিতিতে জেমস ফ্যাশনের শ্রমিকদের জীবনযাত্রার মান নিম্ন হয়ে পড়ে । সুতরাং বলা যায়, জেমস ফ্যাশনের তুলনায় রুপসী বাংলা ফ্যাশনের শ্রমিকদের জীবনযাত্রার মান অনেক উন্নত।"
        }
      ]
    },
    {
      "number": "6",
      "uddipok": "'সোনার বাংলা' সিমেন্ট ফ্যাক্টরি মেঘনা ঘাটে অবস্থিত একটি সিমেন্ট উৎপাদন কারখানা। উক্ত কারখানায় স্থায়ী মূলধন নিয়োগ করা হয় ৫০০ কোটি টাকা, কাঁচামাল ক্রয়ে নিয়োগ করে ২০০ কোটি টাকা এবং শ্রমিকের মজুরি বাবদ ২ কোটি টাকা ব্যয় করে উৎপাদন শুরু করার পরও দশ বছরে প্রতিষ্ঠানটি উল্লেখযোগ্যভাবে মুনাফা অর্জন করতে পারে নাই। পরবর্তীতে জানতে পারেন যে, রাজশাহীতে আমের জুসের কাঁচামাল সহজলভ্য এবং তুলনামূলক স্বল্পব্যয়ী হওয়ায় তখন সিমেন্ট কারখানা বন্ধ করে সেখানে 'মেধা' জুস উৎপাদন কারখানা স্থাপন করেন। বর্তমানে 'মেধা' জুস দেশের বাইরেও সুনামের সাথে রপ্তানি হচ্ছে।",
      "tag": "RB 16",
      "sub_questions": [
        {
          "label": "ক",
          "question": "মূলধন কী?",
          "explanation": "মানুষের শ্রমের দ্বারা উৎপন্ন সম্পদের যে অংশ সরাসরি ভোগের জন্য ব্যবহার না হয়ে পুনরায় অধিকতর উৎপাদনের কাজে লাগে তাকেই অর্থনীতিতে মূলধন বলে।"
        },
        {
          "label": "খ",
          "question": "করের মাধ্যমে মূলধনের যোগান কীভাবে প্রভাবিত হয়? ব্যাখ্যা করো ।",
          "explanation": "কোনো দেশে করের দ্বারা মূলধনের যোগান বিপরীতভাবে প্রভাবিত হয়। করের হার বাড়লে সঞ্চয় কমে যায় যা মূলধন গঠন বিঘ্নিত করে। ফলে মূলধনের যোগান কমে যায়। উৎপাদনের উপকরণসমূহের ওপর করের হার বৃদ্ধি বা নতুন কর আরোপ করলে বিদ্যমান মূলধনের সাথে অতিরিক্ত মূলধনের সংযোজন তথা বিনিয়োগ কমে যায়। ফলে মূলধন গঠনের হারও কমে। এজন্য মূলধনের যোগানও কমে যায়। সুতরাং বলা যায়, করের মাধ্যমে মূলধনের যোগান বিপরীতভাবে প্রভাবিত হয়।"
        },
        {
          "label": "গ",
          "question": "উদ্দীপকে বিভিন্ন প্রকার মূলধন চিহ্নিত করে তার পরিমাণ নির্ণয় করো।",
          "explanation": "উদ্দীপকে স্থায়ী মূলধন ও চলতি মূলধন ব্যবহৃত হয়েছে এবং উভয় মূলধনের পরিমাণ নির্ণয় করা যায়। যেসব মূলধনসামগ্রী উৎপাদন ক্ষেত্রে দীর্ঘ সময় ধরে ব্যবহার করা যায় সেগুলোকে স্থায়ী মূলধন বলে। এ মূলধন একবার ব্যবহার করলেই শেষ হয়ে যায় না, এগুলো বার বার ব্যবহার করা যায়। যেমন— ভারি যন্ত্রপাতি, কারখানাঘর, গুদামঘর ইত্যাদি। আবার, যে মূলধন উৎপাদন কাজে কেবল একবারই ব্যবহার করা যায় এবং একবার ব্যবহারের ফলে এর রূপগত পরিবর্তন ঘটে তাকে চলতি মূলধন বলে। যেমন— কারখানায় ব্যবহৃত কাঁচামাল। এক্ষেত্রে সিমেন্ট কারখানায় ব্যবহৃত পাথর, চুনাপাথর, বিভিন্ন রাসায়নিক পদার্থ ইত্যাদি হলো তার চলতি মূলধন । 'সোনার বাংলা' সিমেন্ট ফ্যাক্টরিতে স্থায়ী মূলধন এবং চলতি মূলধন ব্যবহৃত হয়েছে। এ ফ্যাক্টরিতে স্থায়ী মূলধনের পরিমাণ হলো ৫০০ কোটি টাকা। তাছাড়া ফ্যাক্টরিতে চলতি মূলধন রয়েছে ২০০ কোটি টাকা। আবার কারখানায় শ্রমিকদেরকে যে মজুরি প্রদান করা হয় তাও চলতি মূলধনের অন্তর্গত। সিমেন্ট ফ্যাক্টরিতে এ কাজে ২ কোটি টাকা ব্যয় করা হয়। সুতরাং, সিমেন্ট কারখানাটিতে মোট স্থায়ী ও চলতি মূলধনের পরিমাণ হলো যথাক্রমে ৫০০ ও ২০২ কোটি টাকা।"
        },
        {
          "label": "ঘ",
          "question": "উদ্দীপকে মূলধনের কোন ধরনের গতিশীলতা সৃষ্টি হয়েছে তা ব্যাখ্যা করো ।",
          "explanation": "উদ্দীপকটি থেকে জানা যায়, মেঘনা ঘাটে স্থাপিত সোনার বাংলা সিমেন্ট কারখানার উদ্যোক্তা খালিদ দীর্ঘ দশ বছরেও উল্লেখযোগ্য মুনাফা অর্জন করতে সক্ষম হননি। নতুন উদ্যোগ গ্রহণের কথা চিন্তা করতে গিয়ে তিনি রাজশাহীর সহজলভ্য আমের কথা জানতে পারেন । পরবর্তীতে তিনি তার মেঘনা ঘাটের সিমেন্ট কারখানাটি বন্ধ করে সেখানে ‘মেধা' নামে আমের জুসের একটি কারখানা স্থাপন করেন। এ ধরনের উদ্যোগ গ্রহণের ফলে মূলধনের বিভিন্ন ধরনের গতিশীলতা লক্ষ করা যায়। প্রথমত, মেঘনা ঘাটের সিমেন্ট কারখানাটির স্থলে আমের জুসের কারখানা স্থাপন করতে গিয়ে মূলধনের এক ধরনের ব্যবহার থেকে অন্য ধরনের ব্যবহারের বিষয় লক্ষ করা যায়। কারখানাটির রূপান্তরের প্রক্রিয়ায় তার অনেকগুলো হাল্কা ও ভারি যন্ত্রপাতি, বৈদ্যুতিক সাজ- সরঞ্জাম, ট্রাক, মাইক্রোবাস ইত্যাদি সিমেন্ট উৎপাদনের কাজ থেকে আমের জুস উৎপাদনের কাজে লাগানো হয়েছে। তাছাড়া এ প্রক্রিয়ায় সিমেন্ট কারখানাটির কারখানাঘর, গুদামঘর, টিন, লোহার বার, আসবাবপত্র, দরজা-জানালা ইত্যাদিও জুসের কারখানায় লাগানো হয়েছে। এসব মূলধনসামগ্রীর এক ব্যবহার থেকে অন্য ব্যবহারের মাধ্যমে মূলধনের ব্যবহারগত গতিশীলতা সৃষ্টি হয়েছে। দ্বিতীয়ত, উদ্যোক্তা তার সিমেন্ট কারখানা বন্ধ করে বিভিন্ন মূলধনসামগ্রী জুস কারখানায় লাগিয়েছেন। তাছাড়া কারখানাটির যেসব যন্ত্রপাতি ও দ্রব্যাদি জুস কারখানায় ব্যবহার করা যায়নি সেগুলো তিনি বিক্রি করেছেন এবং তা থেকে প্রাপ্ত অর্থও তিনি জুস কারখানায় বিনিয়োগ করেছেন। এসবের মাধ্যমে মূলধনের শিল্পগত গতিশীলতা সৃষ্টি হয়েছে। সুতরাং বলা যায়, খালিদ সাহেবের সিমেন্ট কারখানার স্থলে আমের জুসের কারখানা স্থাপনের মধ্য দিয়ে মূলধনের ব্যবহার ও শিল্পগত গতিশীলতা সৃষ্টি হয়েছে।"
        }
      ]
    },
    {
      "number": "7",
      "uddipok": "করিম সাহেব একজন দক্ষ উদ্যোক্তা। তার পর্যাপ্ত মূলধন, ঝুঁকি গ্রহণের ক্ষমতা, একক বুদ্ধিমত্তা, সৃষ্টিশীলতা, দূরদর্শিতা, তত্ত্বাবধান এবং সুষ্ঠু বাজারজাতকরণের ফলে A প্রতিষ্ঠানটির পণ্যটি আজ বিশ্বব্যাপী সমাদৃত। কিন্তু রহিম সাহেব স্বনামধন্য B প্রতিষ্ঠানের কিছু প্রাথমিক শেয়ার ক্রয়ের মাধ্যমে প্রায় নিশ্চিন্তে জীবনযাপন করছেন। কারণ B প্রতিষ্ঠানের অংশীদারদের ঝুঁকি কম, স্থায়িত্ব অধিক, সীমাবদ্ধ দায় এবং এ কারবারের প্রতি জনগণের আস্থা অধিক থাকে।",
      "tag": "RB 16",
      "sub_questions": [
        {
          "label": "ক",
          "question": "এনজিও কী?",
          "explanation": "বেসরকারি উদ্যোগে যে সংগঠন সমাজের অনগ্রসর জনগোষ্ঠীর জন্য বিভিন্ন সেবামূলক কর্মকাণ্ড পরিচালনা করে তাকে এনজিও বলে।"
        },
        {
          "label": "খ",
          "question": "সংগঠন দৃশ্যমান নয় বিষয়টি বুঝিয়ে লেখ।",
          "explanation": "সংগঠন হলো এক কর্মনৈপুণ্য। এটি বস্তুগত নয় বলে দেখা যায় না। উদ্যোক্তাকে এ কর্মনৈপুণ্য কাজে লাগাতে হলে কোনো কিছু উৎপাদনের পরিকল্পনা করতে হয়। তাকে উৎপাদনের প্রয়োজনীয় উপকরণসমূহ সংগ্রহ, তাদের মধ্যে সমন্বয়সাধন করতে হয়। তাকে উৎপাদনের ঝুঁকি নিতে হয়, উৎপাদনে নতুনত্ব প্রবর্তন করতে হয়, নতুন নতুন বাজার অনুসন্ধান ইত্যাদি পদক্ষেপ গ্রহণ করতে হয়। এসব কোনোকিছু দেখা যায় না, তবে তার ফল ভোগ করা যায়। এজন্যই বলা হয়, সংগঠন দৃশ্যমান নয় ।"
        },
        {
          "label": "গ",
          "question": "'A' প্রতিষ্ঠানটির তিনটি অসুবিধা উল্লেখ করো ।",
          "explanation": "উদ্দীপকের আলোকে বলা যায়, 'A' প্রতিষ্ঠানটি হলো একটি একমালিকানা প্রতিষ্ঠান। এ প্রতিষ্ঠানের তিনটি অসুবিধা নিম্নরূপ : ১. একমালিকানা প্রতিষ্ঠানের প্রধান অসুবিধা হলো মূলধনের স্বল্পতা। এর মালিক যতই বিত্তশালী হোন না কেন, তার পক্ষে কারবারের জন্য প্রয়োজনীয় মূলধন সংগ্রহ করা বেশির ভাগ ক্ষেত্রেই সম্ভব হয়। না। মূলধনের অভাবে এ প্রতিষ্ঠান সাধারণত ক্ষুদ্রায়তনের হয়। তাই এখানে বৃহদায়তন উৎপাদন ও ক্রয়-বিক্রয়ের ব্যয়সংকোচ ভোগ করা যায় না। ২. আধুনিক যুগে অধিক ও মানসম্মত দ্রব্য বা সেবা উৎপাদনের জন্য উৎপাদনক্ষেত্রে শ্রমবিভাগ প্রবর্তন করা অত্যাব্যশক। কেবল বৃহদায়তন প্রতিষ্ঠানেই উৎপাদনের এ কৌশল প্রবর্তন সম্ভব। তাই একমালিকানা ক্ষুদ্রায়তন বিধায় কারবারে শ্রমবিভাগ প্রবর্তনের সুযোগ সীমিত। এজন্য এখানে শ্রমবিভাগের সুফল ভোগ তথা উৎপাদন কার্যক্রম দ্রুত ও দক্ষতার সাথে পরিচালনা করা যায় না। ৩. একমালিকানার প্রতিষ্ঠানের ক্ষেত্রে একটি অন্যতম অসুবিধা হলো— ঝুঁকি বহন করা। বেশি উদ্যোক্তা ঝুঁকি বহন করলে উদ্ভূত অনিশ্চয়তা ও সঙ্কট সহজে সমাধান করা যায়। একমালিকানা কারবারে কোনো অংশীদার থাকে না বলে কারবারের যাবতীয় ঝুঁকি ও দেনা এর মালিককেই বহন করতে হয়। কোনো কারণে কারবার অধিক লোকসানের সম্মুখীন হলে মালিক দেউলিয়া হয়ে পড়ে এবং কারবার চিরতরে বিলুপ্ত হয়।"
        },
        {
          "label": "ঘ",
          "question": "অধিক উৎপাদনশীলতা ও কর্মসংস্থান সৃষ্টিতে A অপেক্ষা B প্রতিষ্ঠানটি অধিক যুক্তিযুক্ত- ব্যাখ্যা করো ।",
          "explanation": "উদ্দীপকটি থেকে জানা যায়, উৎপাদনশীলতা বৃদ্ধি ও কর্মসংস্থান সৃষ্টিতে 'A' অপেক্ষা 'B' প্রতিষ্ঠানটি তথা যৌথ মূলধনী কারবার অধিক কার্যকর ও যুক্তিযুক্ত। ১. যৌথ মূলধনী কারবার অনেক দিক থেকে একমালিকানা কারবার অপেক্ষা অধিক উৎপাদনশীল। কারণ, এ কারবারের শেয়ারগুলো কম মূল্যের হওয়ায় সমাজের বিত্তশালী লোকদের সাথে নিম্ন আয়ের লোকেরাও তাদের স্বল্প সঞ্চয় শেয়ার ও বন্ড ক্রয়ে ব্যয় করতে পারে। এভাবে ক্ষুদ্র সঞ্চয়কারী শেয়ার ও বন্ডের লভ্যাংশ পেয়ে তাদের আয় বৃদ্ধি করতে পারে। ২. এ কারবার বৃহদাকার ও পুঁজিবহুল হয় বলে এতে ব্যয়বহুল আধুনিক যন্ত্রপাতি ও সর্বাধুনিক প্রযুক্তি ব্যবহার করা সম্ভব হয়। পণ্যের মানোন্নয়ন ও উৎপাদন ব্যয় হ্রাসের মাধ্যমে অধিক উৎপাদনে সহায়ক এবং এ কারবারে মূলধন বেশি হয় বলে এখানে বেশি বেতনে দক্ষ ও অভিজ্ঞ কর্মী ও ব্যবস্থাপক নিয়োগের অধিক উৎপাদন সম্ভব হয় । ৩. তাছাড়া যৌথ মূলধনী কারবার শেয়ার বিক্রির মাধ্যমে জনসাধারণের কাছ থেকে বিপুল মূলধন সংগ্রহ করতে পারে। এর ফলে এখানে মূলধন নিবিড় বৃহদায়তন উৎপাদন প্রতিষ্ঠান গড়ে তোলা যায় বলে উৎপাদনের অভ্যন্তরীণ ও বাহ্যিক ব্যয়-সংকোচ সুবিধা ভোগ করা যায়। অর্থাৎ কম ব্যয়ে অধিক উৎপাদন সম্ভব হয়। ৪. যৌথ মূলধনী কারবার বিভিন্নভাবে অধিক কর্মসংস্থানেও সাহায্য করে। কারবার বৃহদায়তনের হওয়ায় এখানে অনেক লোকের কর্মসংস্থান হয় । তাছাড়া এখানে শ্রমবিভাগ প্রবর্তন করা যায় বলে বিভিন্ন পদে বিশেষজ্ঞ, প্রশিক্ষণপ্রাপ্ত ও অভিজ্ঞ লোকের নিয়োগ দেওয়া সম্ভব হয়। ফলে অনেক বেকার কাজের সুযোগ পায় । সুতরাং বলা যায়, অধিক উৎপাদনশীলতা ও কর্মসংস্থান সৃষ্টিতে 'A' অপেক্ষা 'B' প্রতিষ্ঠানটি অধিক যুক্তিযুক্ত।"
        }
      ]
    },
    {
      "number": "8",
      "uddipok": "২০১৪ সালে বাংলাদেশের ভোগব্যয় (C) আনুমানিক ৬০ হাজার ৫০ কোটি টাকা, বিনিয়োগ ব্যয় (I) ৪০ হাজার কোটি টাকা এবং সরকারি ব্যয় (G) ২৫ হাজার ৩০০ কোটি টাকা।",
      "tag": "RB 16",
      "sub_questions": [
        {
          "label": "ক",
          "question": "জিডিপি কী?",
          "explanation": "কোনো নির্দিষ্ট সময়ে, সাধারণত একটি আর্থিক বছরে দেশের অভ্যন্তরে উৎপাদিত চূড়ান্ত পর্যায়ের দ্রব্যসামগ্রী ও সেবাকর্মের অর্থমূল্যের সমষ্টিকে জিডিপি বলা হয় ।"
        },
        {
          "label": "খ",
          "question": "ভোগ কি আয়ের ওপর নির্ভরশীল? মতামত দাও ।",
          "explanation": "সাধারণত ভোগ আয়ের ওপর নির্ভরশীল। ভোক্তার আয় বাড়লে তার ভোগ বাড়ে এবং আয় কমলে ভোগ কমে। তবে কখনো কখনো অন্যান্য বিষয় যেমন- সম্পদ, সুদের হার, সঞ্চয়, প্রদর্শন প্রভাব ইত্যাদি দ্বারা ভোগ প্রভাবিত হয়। তাছাড়া, ভোক্তা কোনো সময় অর্থহীন হয়ে পড়লেও অতীত সঞ্চয় বা দান-খয়রাত থেকেও ভোগ করে। সুতরাং বলা যায়, অন্যান্য অবস্থা স্থির থাকলে ভোগ সরাসরি আয়ের ওপর নির্ভর করে।"
        },
        {
          "label": "গ",
          "question": "উদ্দীপক হতে বদ্ধ অর্থনীতিতে সামগ্রিক ব্যয় নির্ণয় করো ।",
          "explanation": "একটি নির্দিষ্ট সময়ে, সাধারণত একটি আর্থিক বছরে দেশের জনগণের বিভিন্ন প্রকার ব্যয়ের সমষ্টি হলো সামগ্রিক ব্যয়। সামাজিক অর্থনীতির দৃষ্টিকোণ থেকে দেশের উৎপাদিত মোট দ্রব্য ও সেবার জন্য ব্যয়ই হলো সামগ্রিক ব্যয়। একটি তিন খাতবিশিষ্ট বদ্ধ অর্থনীতিতে সামগ্রিক ব্যয়ের তিনটি পক্ষ থাকে, যথা— পরিবার, উৎপাদক প্রতিষ্ঠান বা ফার্ম এবং সরকার। সে হিসেবে সমাজের মোট ভোগ ব্যয় (C) ও বিনিয়োগ ব্যয় (I) এর সাথে সরকারি খাতের ভোগ ও বিনিয়োগ ব্যয় (G) যোগ করলে সামগ্রিক ব্যয় (AE) পাওয়া যায়। অর্থাৎ, AE = C+I+G = (৬০,০৫০ + ৪০,০০০ + ২৫,৩০০) কোটি টাকা [সূত্রে মান বসিয়ে = ১,২৫,৩৫০ কোটি টাকা। . উদ্দীপকে বদ্ধ অর্থনীতির সামগ্রিক ব্যয় = ১,২৫,৩৫০ কোটি টাকা ।"
        },
        {
          "label": "ঘ",
          "question": "সরকারি ব্যয় অতিরিক্ত ৫,০০০ কোটি টাকা বৃদ্ধি করলে উদ্দীপকে ভারসাম্য অবস্থার ওপর কী ধরনের পরিবর্তন সূচিত হয়? চিত্রের সাহায্যে ধারণাটির ব্যাখ্যা করো।",
          "explanation": "উদ্দীপকের প্রদত্ত তথ্যানুসারে ২০১৪ সালে বাংলাদেশে ভারসাম্য জাতীয় আয়স্তর নির্ধারিত হয় ১,২৫,৩৫০ কোটি টাকা, যেখানে সামগ্রিক ব্যয়, সামগ্রিক যোগান বা আয়ের সমান হয়। এ অবস্থা অঙ্কিত চিত্রে E 0 \\mathrm{E}_{0} E 0 ​ বিন্দুতে দেখানো হয়েছে। চিত্রে ভূমি অক্ষে জাতীয় আয় বা সামগ্রিক যোগান এবং লম্ব অক্ষে ভোগ ব্যয়, বিনিয়োগ ব্যয় ও সরকারি ব্যয় তথা সামগ্রিক ব্যয় পরিমাপ করা হয়েছে। চিত্রে E 0 \\mathrm{E}_{0} E 0 ​ বিন্দুতে সামগ্রিক ব্যয় রেখা C + 1 + G সামগ্রিক যোগান বা আয় রেখা AS কে E 0 \\mathrm{E}_{0} E 0 ​ বিন্দুতে ছেদ করায় ভারসাম্য আয়স্তর ১,২৫,৩৫০ কোটি টাকা নির্ধারিত হয়েছে। এখন সরকারি ব্যয় ৫,০০০ কোটি টাকা বৃদ্ধি করলে নতুন সামগ্রিক ব্যয় রেখা C + I + G+ AG সামগ্রিক আয় রেখা AS কে E 1 \\mathrm{E}_{1} E 1 ​ বিন্দুতে ছেদ করে। এক্ষেত্রে নতুন ভারসাম্য আয়স্তর ১,৩০,৩৫০ কোটি টাকা নির্ধারিত হয়। সুতরাং বলা যায়, সরকারি ব্যয় বৃদ্ধি করলে পূর্বের ভারসাম্য আয়স্তরের পরিবর্তন ঘটবে এবং নতুন ভারসাম্য আয়স্তর বৃদ্ধি পাবে। চিত্রে দেখা যায়, সরকারি ব্যয় ৫,০০০ কোটি টাকা বৃদ্ধি করলে ভারসাম্য আয়স্তর ৫,০০০ কোটি টাকা বৃদ্ধি পায়।"
        }
      ]
    },
    {
      "number": "9",
      "uddipok": "২০০৫ সালে বাংলাদেশে ১ কেজি আলুর দাম ছিল ১০ টাকা। বর্তমানে ১ কেজি আলুর দাম ২৫ টাকা। এরূপ সব দ্রব্যের মূল্য বৃদ্ধি পাওয়ায় বাংলাদেশ ব্যাংক ব্যাংক হার বৃদ্ধি, খোলাবাজারে ঋণপত্র বিক্রি এবং নগদ জমার হার বাড়িয়ে দেয়। এছাড়া ঋণের রেশনিং ও বন্ধকী ঋণের নগদাংশ পরিবর্তন করে। একইভাবে বাণিজ্যিক ব্যাংকগুলো এ পরিস্থিতিতে আমানতের উপর বৈধ রিজার্ভ অনুপাত ১৮% হতে ২০% এ উন্নীত করে।",
      "tag": "DRMC 24,SJSC 24,BAFSC 24,RB 16",
      "sub_questions": [
        {
          "label": "ক",
          "question": "বিহিত মুদ্রা কী?",
          "explanation": "বিহিত মুদ্রা (Legal Tender) হলো এমন ধরনের মুদ্রা, যা সরকার কর্তৃক আইনি স্বীকৃতি প্রাপ্ত এবং যা দ্বারা ঋণ পরিশোধ বা পণ্য ও সেবা কেনাকাটা করা বাধ্যতামূলকভাবে গ্রহণযোগ্য। এটি আইনের বলে লেনদেনে ব্যবহারযোগ্য।"
        },
        {
          "label": "খ",
          "question": "লেনদেনজনিত চাহিদা মুদ্রার চাহিদাকে কীভাবে প্রভাবিত করে? বুঝিয়ে লেখো।",
          "explanation": "লেনদেনজনিত চাহিদা (Transaction Demand) হলো এমন একটি মুদ্রার চাহিদা, যা ব্যক্তি বা প্রতিষ্ঠান দৈনন্দিন লেনদেনের জন্য রাখে। প্রভাব ব্যাখ্যা: ব্যক্তি ও প্রতিষ্ঠানরা খাদ্য, বাসস্থান, শিক্ষা, পরিবহন ইত্যাদি প্রয়োজনীয় খরচের জন্য হাতে কিছু নগদ টাকা রাখে। অর্থনীতিতে যত বেশি লেনদেন হবে, তত বেশি মুদ্রার লেনদেনজনিত চাহিদা তৈরি হবে। আয় বাড়লে বা মূল্যস্তর বাড়লে মুদ্রার লেনদেনজনিত চাহিদাও বাড়ে।"
        },
        {
          "label": "গ",
          "question": "উদ্দীপক হতে ঋণ নিয়ন্ত্রণের হাতিয়ারগুলো চিহ্নিত করো।",
          "explanation": "উদ্দীপক থেকে চিহ্নিত ঋণ নিয়ন্ত্রণের হাতিয়ারসমূহ: পরিমাণগত/সাধারণ ঋণ নিয়ন্ত্রণ হাতিয়ার: ১. ব্যাংক হার বৃদ্ধি (Bank Rate Policy) কেন্দ্রীয় ব্যাংক থেকে বাণিজ্যিক ব্যাংকে ঋণদানের হার বৃদ্ধি উদ্দেশ্য: ঋণের খরচ বাড়িয়ে ঋণের চাহিদা কমানো ২. খোলাবাজার কার্যক্রম (Open Market Operations) সরকারি বন্ড/ঋণপত্র বিক্রি করা উদ্দেশ্য: বাজার থেকে অতিরিক্ত তরলতা শোষণ করা ৩. নগদ জমার হার বৃদ্ধি (Cash Reserve Ratio - CRR) ব্যাংকগুলোকে কেন্দ্রীয় ব্যাংকে বেশি নগদ রাখতে বাধ্য করা ১৮% থেকে ২০% এ বৃদ্ধি উদ্দেশ্য: ব্যাংকের ঋণদান ক্ষমতা হ্রাস গুণগত/নির্বাচনী ঋণ নিয়ন্ত্রণ হাতিয়ার: ৪. ঋণের রেশনিং (Credit Rationing) নির্দিষ্ট খাতে/উদ্দেশ্যে ঋণের পরিমাণ সীমিত করা উদ্দেশ্য: অপ্রয়োজনীয় খাতে ঋণের প্রবাহ বন্ধ করা ৫. বন্ধকী ঋণের নগদাংশ পরিবর্তন (Margin Requirement) ঋণ নেওয়ার সময় বেশি নগদ অর্থ জমা দেওয়ার শর্ত উদ্দেশ্য: ঋণ নেওয়া কঠিন করে তোলা"
        },
        {
          "label": "ঘ",
          "question": "উদ্দীপকের উল্লিখিত বিষয়াবলি অর্থের মূল্যের উপর কীভাবে প্রভাব ফেলে তা ব্যাখ্যা করো।",
          "explanation": "উদ্দীপকের বিষয়াবলি অর্থের মূল্যের উপর প্রভাব বিশ্লেষণ পরিস্থিতি বিশ্লেষণ প্রাথমিক অবস্থা: ২০০৫ সাল: ১ কেজি আলু = ১০ টাকা বর্তমান: ১ কেজি আলু = ২৫ টাকা দাম বৃদ্ধি: ১৫০% (মুদ্রাস্ফীতির ইঙ্গিত) মুদ্রাস্ফীতির কারণে অর্থের মূল্য হ্রাস: ২০০৫ সালের ১০ টাকার ক্রয়ক্ষমতা = বর্তমান ২৫ টাকার সমান অর্থের মূল্য হ্রাস = ৬০% [(২৅-১০)/২৫ × ১০০] কেন্দ্রীয় ব্যাংকের নীতি ও অর্থের মূল্যের উপর প্রভাব ১. ব্যাংক হার বৃদ্ধির প্রভাব তাৎক্ষণিক প্রভাব: ঋণের খরচ বৃদ্ধি → ঋণের চাহিদা কমে ব্যাংকগুলো কম ঋণ দেয় → অর্থের সরবরাহ কমে সঞ্চয়ে উৎসাহ বৃদ্ধি → ভোগ কমে অর্থের মূল্যের উপর প্রভাব: অর্থের মূল্য বৃদ্ধি পায় কারণ অর্থের সরবরাহ কমে ২. খোলাবাজারে ঋণপত্র বিক্রয়ের প্রভাব কার্যপ্রণালী: কেন্দ্রীয় ব্যাংক বন্ড বিক্রি করে → জনগণ টাকা দিয়ে বন্ড কেনে বাজার থেকে তরল অর্থ কমে যায় অর্থের সরবরাহ হ্রাস পায় অর্থের মূল্যের উপর প্রভাব: অর্থের মূল্য বৃদ্ধি পায় (সরবরাহ কমে চাহিদা বেড়ে) ৩. নগদ জমার হার বৃদ্ধির প্রভাব (CRR: ১৮% → ২০%) প্রক্রিয়া: ব্যাংকগুলো বেশি অর্থ কেন্দ্রীয় ব্যাংকে জমা রাখতে বাধ্য ঋণদানের জন্য কম অর্থ থাকে অর্থ গুণক হ্রাস: ১/০.২০ = ৫ (পূর্বে ১/০.১৮ = ৫.৫৬) অর্থের মূল্যের উপর প্রভাব: অর্থের মূল্য বৃদ্ধি পায় কারণ ব্যাংকিং সিস্টেমে অর্থ সৃষ্টি কমে ৪. ঋণের রেশনিং এর প্রভাব কার্যকারিতা: নির্দিষ্ট খাতে ঋণ সীমিত করা অপ্রয়োজনীয় বিনিয়োগ হ্রাস ভোগ্যপণ্যের চাহিদা কমে অর্থের মূল্যের উপর প্রভাব: অর্থের মূল্য বৃদ্ধি পায় কারণ কার্যকর চাহিদা কমে ৫. বন্ধকী ঋণের নগদাংশ বৃদ্ধির প্রভাব প্রভাব: ঋণ নেওয়া কঠিন হয় → কম মানুষ ঋণ নেয় সম্পত্তি ক্রয়ে বাধা → সম্পত্তির দাম স্থিতিশীল অর্থের চাহিদা কমে অর্থের মূল্যের উপর প্রভাব: অর্থের মূল্য বৃদ্ধি পায় সামগ্রিক প্রভাব বিশ্লেষণ মুদ্রাস্ফীতি নিয়ন্ত্রণের মাধ্যমে অর্থের মূল্য পুনরুদ্ধার: স্বল্পমেয়াদী প্রভাব (৬ মাস - ১ বছর): অর্থের সরবরাহ হ্রাস → তরলতা সংকট সুদের হার বৃদ্ধি → বিনিয়োগ ও ভোগ কমে চাহিদা হ্রাস → দাম বৃদ্ধির হার কমে মুদ্রাস্ফীতি নিয়ন্ত্রণ → অর্থের মূল্য স্থিতিশীল হয় দীর্ঘমেয়াদী প্রভাব (১-৩ বছর): মূল্যস্ফীতি স্থিতিশীল হয়ে যায় অর্থের ক্রয়ক্ষমতা পুনরুদ্ধার হয় বিনিয়োগকারীদের আস্থা ফিরে আসে অর্থনৈতিক স্থিতিশীলতা অর্জিত হয় গাণিতিক বিশ্লেষণ অর্থের মূল্য পরিবর্তনের সূত্র: অর্থের মূল্য ∝ ১/সাধারণ দামস্তর বর্তমান অবস্থা: আলুর দাম ১০ টাকা → ২৫ টাকা (১৫০% বৃদ্ধি) অর্থের মূল্য = ১০/২৫ = ০.৪ (৬০% হ্রাস) লক্ষ্য: কেন্দ্রীয় ব্যাংকের নীতির মাধ্যমে: মুদ্রাস্ফীতির হার কমানো অর্থের মূল্য পুনরুদ্ধার করা দামস্তর স্থিতিশীল রাখা সিদ্ধান্ত উদ্দীপকে উল্লিখিত সকল ব্যবস্থা সংকোচনমূলক মুদ্রানীতি এর অংশ, যা: ইতিবাচক প্রভাব: মুদ্রাস্ফীতি নিয়ন্ত্রণ করে অর্থেদামস্তর স্থিতিশীল রাখে দীর্ঘমেয়াদী অর্থনৈতিক স্থিতিশীলতা আনে"
        }
      ]
    }
  ]
}