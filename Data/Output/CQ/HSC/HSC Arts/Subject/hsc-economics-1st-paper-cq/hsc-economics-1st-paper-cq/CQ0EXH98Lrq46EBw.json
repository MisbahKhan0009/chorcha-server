{
  "title": "বরিশাল বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "রাবেয়া ও সুমি হরিপুরে বাস করে। হঠাৎ করে হরিপুরে প্রাকৃতিক গ্যাসক্ষেত্র আবিষ্কৃত হয়। সেই গ্যাস উত্তোলন করে তারা বিদ্যুৎ উৎপাদন ও গৃহস্থালি কাজে ব্যবহার করতে চায়। তবে সরকার বিদ্যুৎ উৎপাদনকে অগ্রাধিকার দিচ্ছে, কারণ বিদ্যুৎ অর্থনীতির অন্যান্য খাতসমূহকে উন্নয়নে ভূমিকা রাখে।",
      "tag": "BB 16",
      "sub_questions": [
        {
          "label": "ক",
          "question": "দুষ্প্রাপ্যতা ও নির্বাচন বলতে কী বোঝায়?",
          "explanation": "ব্যক্তি বা সমাজ উভয় ক্ষেত্রেই সব অভাব পূরণের জন্য প্রয়োজনীয় দ্রব্যসামগ্রী অপ্রতুল। সম্পদের এ অপ্রতুলতাকে দুষ্প্রাপ্যতা বলে। আবার, অনেক অভাবের মধ্যে থেকে গুরুত্ব অনুসারে কিছু অভাব বাছাইকে নির্বাচন বলে ।"
        },
        {
          "label": "খ",
          "question": "উৎপাদন সম্ভাবনা রেখা বলতে কী বোঝায়?",
          "explanation": "বিদ্যমান প্রযুক্তি ও নির্দিষ্ট পরিমাণ উপকরণ দ্বারা উৎপাদিত দুইটি দ্রব্যের সম্ভাব্য বিভিন্ন সংমিশ্রণ যে রেখার বিভিন্ন বিন্দুতে নির্দেশ করা হয়, তাকে উৎপাদন সম্ভাবনা রেখা (PPC) বলে। মনে করি, একটি সমাজ তার সীমাবদ্ধ সম্পদের সাহায্যে ১ লক্ষ বই অথবা ১ কোটি কলম তৈরি করতে পারে। সমাজ ইচ্ছা করলে কলম উৎপাদন হ্রাস করে বই উৎপাদন বৃদ্ধি করতে পারে। একই পরিমাণ সম্পদের সাহায্যে বই ও কলমের বিভিন্ন সংমিশ্রণ উৎপাদন করা সম্ভব। এভাবে সীমিত সম্পদের সাহায্যে দুটি দ্রব্যের বিভিন্ন সংমিশ্রণ উৎপাদন সম্ভাবনা রেখার (PPC) সাহায্যে দেখানো যায় ।"
        },
        {
          "label": "গ",
          "question": "গ্যাস এর সাহায্যে সরকার বিদ্যুৎ উৎপাদনকে অগ্রাধিকার দেয়ার কারণ ব্যাখ্যা করো।",
          "explanation": "গ্যাস এর সাহায্যে সরকার বিদ্যুৎ উৎপাদনকে অগ্রাধিকার দেওয়ার মূল কারণ হলো বিদ্যুৎ দেশের অর্থনৈতিক উন্নয়নে ভূমিকা রাখে। বিদ্যুৎ এক প্রকার শক্তি যা দেশের অনেক গুরুত্বপূর্ণ ক্ষেত্রে ব্যবহৃত হয় । যেমন— শিল্পক্ষেত্রে, কৃষিক্ষেত্রে, গৃহস্থালির কাজে এবং শিক্ষাক্ষেত্রেও বহুলভাবে ব্যবহৃত হয়। ফলে বিদ্যুতের চাহিদা দিন দিন বৃদ্ধি পাচ্ছে। তাই বিদ্যুৎ উৎপাদন বৃদ্ধি করে বিদ্যুতের এ চাহিদা পূরণ করা সম্ভব। পর্যাপ্ত পরিমাণ বিদ্যুৎ সরবরাহ করতে পারলে শিল্প ও কৃষি ক্ষেত্রসহ অন্যান্য সকল ক্ষেত্রে উৎপাদন বৃদ্ধি পাবে। ফলে দেশের প্রবৃদ্ধিসহ অর্থনৈতিক উন্নয়ন সম্ভব হবে। পৃথিবীর যেসব দেশে বিদ্যুৎ উৎপাদনের পরিমাণ বেশি সেসব দেশ অর্থনৈতিকভাবে সমৃদ্ধিশালী। আবার বাংলাদেশে প্রাকৃতিক গ্যাসের প্রাচুর্যতা থাকায় কম মূল্যে বিদ্যুৎ তৈরির কাঁচামাল হিসেবে ব্যবহার করা যায়। উপর্যুক্ত বিষয়গুলো বিবেচনা করে সরকার সুযোগ ব্যয় ধারণার মাধ্যমে গ্যাস এর সাহায্যে বিদ্যুৎ উৎপাদনকে অগ্রাধিকার প্রদান করছে।"
        },
        {
          "label": "ঘ",
          "question": "“বিদ্যুৎ উৎপাদনের সাহায্যে সবচেয়ে বেশি সংখ্যক অভাব পূরণ সম্ভব”- ব্যাখ্যা করো।",
          "explanation": "\"বিদ্যুৎ উৎপাদনের সাহায্যে সবচেয়ে বেশি সংখ্যক অভাব পূরণ সম্ভব' উক্তিটি যথার্থ। আধুনিক যুগ তথ্য ও প্রযুক্তির যুগ। তথ্য ও প্রযুক্তির প্রতিটি ক্ষেত্রেই বিদ্যুতের ব্যবহার অপরিসীম। বিদ্যুৎ ছাড়া বর্তমান যুগ কল্পনা করা যায় না। এছাড়াও অর্থনীতির প্রতিটি ক্ষেত্রে বিশেষ করে উৎপাদন ক্ষেত্রে বিদ্যুতের ব্যবহার অপরিহার্য। আবার প্রাকৃতিক গ্যাস যদি বিদ্যুৎ উৎপাদনের ক্ষেত্রে ব্যবহার করা হয় তাহলে বিদ্যুৎ উৎপাদনের পরিমাণ বৃদ্ধি পাবে। ফলে বিভিন্ন উৎপাদনক্ষেত্রে বিদ্যুৎ ব্যবহার করা সম্ভব হবে। যার কারণে প্রতিটি ক্ষেত্রে উৎপাদন বৃদ্ধি পাবে। যেমন: i. শিল্পক্ষেত্রে বিদ্যুৎ ব্যবহারের মাধ্যমে শিল্পের উৎপাদন বৃদ্ধি পায়। যার ফলে দেশের শিল্পদ্রব্যের অভাব পূরণ সম্ভব হবে। ii. কৃষিক্ষেত্রে বিদ্যুৎ ব্যবহারের মাধ্যমে কৃষি উৎপাদন বৃদ্ধি পাবে। ফলে কৃষিপণ্যের অভাব পূরণ হবে। iii. চিকিৎসাক্ষেত্রে বিদ্যুৎ ব্যবহারের মাধ্যমে চিকিৎসার আধুনিকায়ন সম্ভব হবে এবং প্রয়োজনীয় যন্ত্রপাতির ব্যবহার বিদ্যুতের আওতায় আসবে। iv. শিক্ষাক্ষেত্রে বিদ্যুৎ ব্যবহারের মাধ্যমে শিক্ষাব্যবস্থার মান উন্নত হবে। v. অন্যান্য ক্ষেত্রেও যেমন: ব্যবসায়, বিনোদন, যোগাযোগ ও ব্যাংকিং ক্ষেত্রে বিদ্যুতের ব্যবহার অপরিহার্য। সুতরাং বলা যায় যে, গৃহস্থালির কর্মকাণ্ডে প্রাকৃতিক গ্যাস ব্যবহারের তুলনায় বিদ্যুৎক্ষেত্রে প্রাকৃতিক গ্যাস ব্যবহারের মাধ্যমে বেশি সংখ্যক অভাব পূরণ করা সম্ভব হবে ।"
        }
      ]
    },
    {
      "number": "2",
      "uddipok": "ধরা যাক, Q s = − 30 + 4 p \\mathrm{Q}_{\\mathrm{s}}=-30+4 \\mathrm{p} Q s ​ = − 30 + 4 p Q s = \\mathrm{Q}_{s}= Q s ​ = যোগানের পরিমাণ Q d = 20 − 6 P \\mathrm{Q}_{\\mathrm{d}}=20-6 \\mathrm{P} Q d ​ = 20 − 6 P Q d = \\mathrm{Q}_{\\mathrm{d}}= Q d ​ = চাহিদার পরিমাণ",
      "tag": "BB 16",
      "sub_questions": [
        {
          "label": "ক",
          "question": "ধ্রুবক কী?",
          "explanation": "গণিতশাস্ত্রে যেসব রাশি বা প্রতীকের মান পরিবর্তিত হয় না তথা অপরিবর্তিত থাকে তাকে ধ্রুবক (Constant) বলে।"
        },
        {
          "label": "খ",
          "question": "রেখার ঢাল বলতে কী বোঝায়?",
          "explanation": "একটি রেখার কোনো নির্দিষ্ট বিন্দুতে ঢাল (Slope ) বলতে ঐ বিন্দু থেকে স্বাধীন চলকের সামান্য পরিবর্তনের ফলে নির্ভরশীল চলকের যে পরিমাণ পরিবর্তন হয় তার অনুপাতকে বোঝায় । অর্থাৎ রেখার ঢাল =  निর্ভরশীল চলকের পরিবর্তন   স্বাধীন চলকের পরিবর্তন  =\\frac{\\text { निর্ভরশীল চলকের পরিবর্তন }}{\\text { স্বাধীন চলকের পরিবর্তন }} =   স্বাধীন   চলকের   পরিবর্তন     निর্ভরশীল   চলকের   পরিবর্তন   ​ সাধারণত স্বাধীন চলককে ভূমি অক্ষে এবং নির্ভরশীল চলককে লম্ব অক্ষে পরিমাপ করা হয়। সুতরাং, একটি সরলরেখা বরাবর লম্ব অক্ষভিত্তিক চলকের পরিবর্তনকে ভূমি অক্ষভিত্তিক চলকের পরিবর্তন দ্বারা ভাগ করলে যা পাওয়া যায় তাই হলো ঐ রেখার ঢাল ।"
        },
        {
          "label": "গ",
          "question": "উদ্দীপকে উল্লিখিত সমীকরণদ্বয়ের আলোকে ভারসাম্য পরিমাণ নির্ণয় করো ।",
          "explanation": "উদ্দীপকে উল্লিখিত সমীকরণদ্বয়ের আলোকে নিম্নরূপ ভাবে পরিমাণ নির্ণয় করা যায়: বাজার ভারসাম্য অবঙ্থায় চাহিদার পরিমাণ (Qd) ও যোগানের পরিমাণ (Qs) পরস্পর সমান হয়; অর্থাৎ বাজার ডারসাম্য অবস্থায়, Q d = Q s \\mathrm{Qd}=\\mathrm{Qs} Qd = Qs বা, 20 − 6 P = − 30 + 4 P 20-6 \\mathrm{P}=-30+4 \\mathrm{P} 20 − 6 P = − 30 + 4 P [মান বসিয়ে পাই] বা, − 6 P − 4 P = − 30 − 20 -6 \\mathrm{P}-4 \\mathrm{P}=-30-20 − 6 P − 4 P = − 30 − 20 বা, − 10 P = − 50 -10 \\mathrm{P}=-50 − 10 P = − 50 বা, 10 P = 50 10 \\mathrm{P}=50 10 P = 50 ∴ P ‾ = 5 \\therefore \\overline{\\mathrm{P}}=5 ∴ P = 5 , এটি ভারসাম্য দাম। এখন P ‾ \\overline{\\mathrm{P}} P এর মান প্রদও চাহিদা ও যোগান সমীকরণে বসিয়ে পাই, Q d = 20 − 6 P  এবং  Q s = − 30 + 4 P = 20 − 6 ( 5 ) [ P ‾  এর মান বসিয়ে  ] = − 30 + 4 ( 5 ) \\begin{array}{l} \\mathrm{Qd}=20-6 \\mathrm{P} \\\\ \\text { এবং } \\mathrm{Qs}=-30+4 \\mathrm{P} \\\\ =20-6(5)[\\overline{\\mathrm{P}} \\text { এর মান বসিয়ে }]=-30+4(5) \\\\ \\end{array} Qd = 20 − 6 P   এবং   Qs = − 30 + 4 P = 20 − 6 ( 5 ) [ P   এর   মান   বসিয়ে   ] = − 30 + 4 ( 5 ) ​ = 20 − 30  [  P ‾  এর মান বসিয়ে]  = − 10 = − 30 + 20 = − 10 \\begin{array}{l} =20-30 \\\\ \\text { [ } \\overline{\\mathrm{P}} \\text { এর মান বসিয়ে] } \\\\ =-10 \\\\ =-30+20 \\\\ =-10 \\\\ \\end{array} = 20 − 30  [  P   এর   মান   বসিয়ে ]  = − 10 = − 30 + 20 = − 10 ​ Q d = Q s = Q ‾ = − 10 = 10  [ঋণাত্মক চিহ্ন অবজ্ঞা করে]  \\begin{aligned} \\mathrm{Qd}=\\mathrm{Qs}=\\overline{\\mathrm{Q}} & =-10 \\\\ & =10 \\text { [ঋণাত্মক চিহ্ন অবজ্ঞা করে] }\\end{aligned} Qd = Qs = Q ​ ​ = − 10 = 10  [ ঋণাত্মক   চিহ্ন   অবজ্ঞা   করে ]  ​ ∴ \\therefore ∴ ভারসাম্য পরিমাণ ( Q ‾ ) = 10 (\\overline{\\mathrm{Q}})=10 ( Q ​ ) = 10 একক।"
        },
        {
          "label": "ঘ",
          "question": "এক্ষেত্রে দাম ১২ টাকা হলে ভারসাম্য অবস্থার কোনো পরিবর্তন হবে কী? ব্যাখ্যা করো।",
          "explanation": "চাহিদা সমীকরণ ( Q d ) = 20 − 6 P (\\mathrm{Qd})=20-6 \\mathrm{P} ( Qd ) = 20 − 6 P এবং যোগান সমীকরণ ( Q s ) = (\\mathrm{Qs})= ( Qs ) = − 30 + 4 P -30+4 \\mathrm{P} − 30 + 4 P প্রদও অবস্থায় ভারসাম্য দাম P ‾ = 5 \\overline{\\mathrm{P}}=5 P = 5 ও ভারসাম্য পরিমাণ Q ‾ \\overline{\\mathrm{Q}} Q ​ = 10 একক নির্ধারিত হয়। এ অবস্থায় বিভিন্ন কারদেণ বাজার ডারসাম্য অবস্থার পরিবর্তন ঘটতে পারে। তখন দানেরও পরিবর্তন ঘটে। এখন যদি P = 12 \\mathrm{P}=12 P = 12 টাকা হয়, তবে Qd ও Qs-এর মান দাঁড়ায় নিম্নরূপ: Q d = 20 − 6 P = 20 − 6 ( 12 )  [মান বসিয়ে]  = 20 − 72 = − 52 = 52  [ঋণাত্মক চিহ্ন অবজ্ঞা করে]  \\begin{aligned} \\mathrm{Qd} & =20-6 \\mathrm{P} \\\\ & =20-6(12) \\text { [মান বসিয়ে] } \\\\ & =20-72 \\\\ & =-52=52 \\text { [ঋণাত্মক চিহ্ন অবজ্ঞা করে] } \\end{aligned} Qd ​ = 20 − 6 P = 20 − 6 ( 12 )  [ মান   বসিয়ে ]  = 20 − 72 = − 52 = 52  [ ঋণাত্মক   চিহ্ন   অবজ্ঞা   করে ]  ​ Q s = − 30 + 4 P = − 30 + 4 ( 12 )  [মান বসিয়ে]  = − 30 + 48 = 18 \\begin{aligned} \\mathrm{Qs} & =-30+4 \\mathrm{P} \\\\ & =-30+4(12) \\text { [মান বসিয়ে] } \\\\ & =-30+48 \\\\ & =18\\end{aligned} Qs ​ = − 30 + 4 P = − 30 + 4 ( 12 )  [ মান   বসিয়ে ]  = − 30 + 48 = 18 ​ এক্ষেত্রে Q d ≠ Q s \\mathrm{Qd} \\neq \\mathrm{Qs} Qd  = Qs হওয়ায় ভারসাম্য অর্জিত হবে না; বরং তাতে বাজার ভারসাম্য পরিস্থিতি বিঘ্নিত হবে এবং বাজার অস্থিতিশীল (Unstable Market) হয়ে উঠবে। যেমন- দাম 12 টাকা হলে যোগান থেকে চাহিদা অনেক বেশি হওয়ায় বহু ক্রেতারই চাহিদা অপূর্ণ থেকে যাবে। এ অবস্থায় কিছুটা বেশি দাম দিয়ে হলেও তারা দ্রব্যটি কিনতে চাইবে। ক্রেতাদের মধ্যে প্রতিযোগিতার দরুন দাম বাড়বে এবং বাজারে দ্রব্যের দামে অভারসাম্য দেখা দিবে। এ অবস্থায় দাম ও পরিমাণ উভয়ই অনির্ধারিত থেকে যাবে।"
        }
      ]
    },
    {
      "number": "3",
      "uddipok": "বাজারে আলুর দাম ৪ টাকা হলে চাহিদার পরিমাণ ২০ একক এবং মোট ব্যয় ৮০ টাকা। বাজারে নতুন আলু উঠায় আলুর দাম ৩ টাকা হলে চাহিদার পরিমাণ ৪০ একক এবং মোট ব্যয় ১২০ টাকা ।",
      "tag": "BB 16",
      "sub_questions": [
        {
          "label": "ক",
          "question": "চাহিদার দাম স্থিতিস্থাপকতা কী?",
          "explanation": "কোনো দ্রব্যের দামের পরিবর্তনের ফলে তার চাহিদা যে মাত্ৰা বা হারে পরিবর্তিত হয় তাকে চাহিদার দাম স্থিতিস্থাপকতা (Price Elasticity) বলে ।"
        },
        {
          "label": "খ",
          "question": "মূল্যবান দ্রব্যের চাহিদা স্থিতিস্থাপক হয় কেন?",
          "explanation": "স্থিতিস্থাপক চাহিদার (Elasticity of Demand) ক্ষেত্রে দ্রব্যের দামের সামান্য পরিবর্তন হলে চাহিদার পরিবর্তনের মাত্রা অধিক হয়। মূল্যবান দ্রব্য সাধারণত ধনী লোকেরাই বেশি ক্রয় করে। তবে মধ্যবিত্তের লোকদেরও তা ক্রয়ের ইচ্ছা থাকে, যদিও এমনটি করার জন্য তাদের আর্থিক সামর্থ্য অনেক সময় থাকে না। যখন এরকম দ্রব্যের দাম কমে তখন ধনী ও মধ্যবিত্তের লোক মিলে তা বেশি করে ক্রয়। অর্থাৎ এসব দ্রব্যের দাম বৃদ্ধি পেলে চাহিদা অধিক হ্রাস পায় এবং দাম হ্রাস পেলে চাহিদা ব্যাপক বৃদ্ধি পায়। এক্ষেত্রে মূল্যবান দ্রব্যের চাহিদা হয় স্থিতিস্থাপক।"
        },
        {
          "label": "গ",
          "question": "আলুর দাম স্থিতিস্থাপকতা নির্ণয় করো।",
          "explanation": "চাহিদার দাম স্থিতিস্থাপকতার ( E p ) \\left(\\mathrm{E}_{\\mathrm{p}}\\right) ( E p ​ ) সৃত্রানূযায়ী নিচে আলূর 'দাম স্থিতিস্থাপকতা’ নির্ণয় করা হলো: আমরা জানি, দাম স্থিতিস্থাপকতা ( E p ) \\left.\\mathrm{E}_{\\mathrm{p}}\\right) E p ​ ) এর সূত্র নিম্নরূপ: P = \\mathrm{P}= P = প্রাথমিক দাম, Δ Q = \\Delta \\mathrm{Q}= Δ Q = চাহিদার পরিমাণের পরিবর্তন, Δ P = \\Delta \\mathrm{P}= Δ P = দাবের পরিবর্তন] এখন সূত্রানুযায়ী নিম্নোক্তভাবে E p E_{p} E p ​ বের করা হলো: উদ্দীপকের প্রদত্ত তথ্যানুযায়ী, আলুর প্রাথমিক দাম ( P ) = 8 (\\mathrm{P})=8 ( P ) = 8 টাকা ও পরিবর্তিত দাম ( P 1 ) = ৩ \\left(\\mathrm{P}_{1}\\right)=৩ ( P 1 ​ ) = ৩ টাকা ∴ \\therefore ∴ দামের পরিবর্তন ( Δ P ) = ( ৩ − 8 ) = − ১ (\\Delta \\mathrm{P})=(৩-8)=-১ ( Δ P ) = ( ৩ − 8 ) = − ১ আবার, আলু প্রাথমিক চাহিদার পরিমাণ ( Q ) = ২০ (Q)=২ ০ ( Q ) = ২০ একক ও পরিবর্তিত চাহিদার পরিমাণ ( Q 1 ) = 8 ∘ \\left(\\mathrm{Q}_{1}\\right)=8 \\circ ( Q 1 ​ ) = 8 ∘ একক ∴ \\therefore \\quad ∴ চাহিদার পরিমাণের পরিবর্তন ( Δ Q ) = ( 8 ∘ − ২০ ) = ২০ (\\Delta Q)=(8 \\circ-২ ০)=২ ০ ( Δ Q ) = ( 8 ∘ − ২০ ) = ২০ এখন সূত্রে মান বসিয়ে পাওয়া যায় : E p = P Q Δ Q Δ P = 8 20 ⋅ 20 − 1 = − 8 = 8  [ঋণাত্মক চিহ্ন অবজ্ঞা করে]  \\begin{array}{l} \\mathrm{E}_{\\mathrm{p}}=\\frac{\\mathrm{P}}{\\mathrm{Q}} \\frac{\\Delta \\mathrm{Q}}{\\Delta \\mathrm{P}} \\\\ =\\frac{8}{20} \\cdot \\frac{20}{-1} \\\\ =-8 \\\\ =8 \\text { [ঋণাত্মক চিহ্ন অবজ্ঞা করে] } \\\\ \\end{array} E p ​ = Q P ​ Δ P Δ Q ​ = 20 8 ​ ⋅ − 1 20 ​ = − 8 = 8  [ ঋণাত্মক   চিহ্ন   অবজ্ঞা   করে ]  ​ ∴ \\therefore \\quad ∴ আলুর দাম স্থিতিস্থাপকতা হলো ৪ ।"
        },
        {
          "label": "ঘ",
          "question": "তথ্য বিশ্লেষণ করে স্থিতিস্থাপকতার ওপর মন্তব্য করো।",
          "explanation": "উদ্দীপকটির তথ্য থেকে জানা যায়, আলুর দাম ৪ টাকা হলে, তার চাহিদার পরিমাণ হয় ২০ একক। তা ক্রয়ের জন্য মোট ব্যয় হয় ৮০ টাকা। আলুর দাম কমে ৩ টাকা হলে তার চাহিদা বেড়ে হয় ৪০ একক। এখন তা ক্রয়ের জন্য মোট ব্যয় হয় ১২০ টাকা। এ অবস্থায় আলুর দাম পরিবর্তনের ফলে তার জন্য ক্রেতার মোট ব্যয় পরিবর্তনের প্রেক্ষিতে আলুর চাহিদার স্থিতিস্থাপকতার ওপর মন্তব্য করা যায়। আমরা জানি, ব্রিটিশ অর্থনীতিবিদ আলফ্রেড মার্শাল (১৮৪২-১৯২৪) প্রদত্ত চাহিদার দাম স্থিতিস্থাপকতা পরিমাপের মোট ব্যয় পদ্ধতি অনুযায়ী, ‘কোনো দ্রব্যের দাম কমার ফলে তা ক্রয়ের জন্য ক্রেতার মোট ব্যয় যদি পূর্বাপেক্ষা বাড়ে তাহলে তাকে এককের চেয়ে বেশি স্থিতিস্থাপক বা স্থিতিস্থাপক চাহিদা বলে।' স্থিতিস্থাপক চাহিদার ক্ষেত্রে দ্রব্যের দাম সামান্য কমলে তার চাহিদা পরিমাণে বাড়ে। এক্ষেত্রে আলুর দাম মাত্র ১ টাকা কমায় তার চাহিদা বেড়েছে ২০ একক। সুতরাং আলুর চাহিদা হলো স্থিতিস্থাপক।"
        }
      ]
    },
    {
      "number": "4",
      "uddipok": "জামিলের একটি তাঁত শিল্প আছে। সেখানে ২০১৪ সালের মার্চ থেকে জুন মাস পর্যন্ত উৎপাদন ও ব্যয়ের একটি তালিকা দেওয়া হলো- সময় মোট ব্যয় (টাকায়) মোট উৎপাদন (এককে) মার্চ /২০১৪ ১০,০০০ ১০০ এপ্রিল/২০১৪ ২০,০০০ ২০০ মে/ ২০১৪ ৩০,০০০ ৩০০ জুন/২০১৪ ৪০,০০০ ৪০০",
      "tag": "BB 16",
      "sub_questions": [
        {
          "label": "ক",
          "question": "উৎপাদন বিধি কী?",
          "explanation": "যে বিধির সাহায্যে উপকরণ নিয়োগ তথা উৎপাদন খরচ এবং উৎপাদনের আনুপাতিক পরিবর্তন জানা যায়, তাকে উৎপাদন বিধি (Law of Returns) বলে।"
        },
        {
          "label": "খ",
          "question": "শিল্পক্ষেত্রে ক্রমহ্রাসমান প্রান্তিক উৎপাদন বিধিটি কি কার্যকর?",
          "explanation": "শিল্পক্ষেত্রে ক্রমহ্রাসমান প্রান্তিক উৎপাদন বিধিটি (Law of Diminishing Marginal Returns) বিলম্বে কার্যকর হয়। উৎপাদনের প্রথমদিকে শ্রম (Labour) ও মূলধন (Capital) বৃদ্ধির ফলে শিল্প অভ্যন্তরীণ ও বাহ্যিক ব্যয় সংকোচন সুবিধা লাভ করে। ফলে শিল্পের একক প্রতি উৎপাদন খরচ কমে, এ অবস্থায় শিল্পে ক্রমবর্ধমান মাত্রাগত উৎপাদন বিধি (Increasing Returns to Scale) কার্যকর থাকে। কিন্তু কোনো কারখানার আয়তন সীমাহীনভাবে বৃদ্ধি করা যায় না। একটি নির্দিষ্ট সময়ের পর শ্রম ও মূলধন অধিক নিয়োগ করলে উৎপাদন ক্রমবর্ধমান হারে না বেড়ে ক্রমহ্রাসমান হারে বাড়তে থাকে ।"
        },
        {
          "label": "গ",
          "question": "প্রদত্ত সূচি অনুযায়ী প্রান্তিক উৎপাদন রেখা অঙ্কন করো।",
          "explanation": "প্রদত্ত সূচি অনুযায়ী প্রান্তিক উৎপাদন রেখা অঙ্কন করতে হলে প্রথমে প্রান্তিক উৎপাদন সূচি তৈরি করতে হবে। নিচে প্রান্তিক উৎপাদন সূচি দেখানো হলো— প্রান্তিক উৎপাদন সূচি সময় (সাল ২০১৪) মোট ব্যয় (টাকায়) মোট উৎপাদন (এককে) প্রান্তিক উৎপাদন (এককে) মার্চ ১০,০০০ ১০০ ১০০ এপ্রিল ২০,০০০ ২০০ ১০০ মে ৩০,০০০ ৩০০ ১০০ জুন ৪০,০০০ ৪০০ ১০০ এখন গঠনকৃত প্রান্তিক উৎপাদন সূচির ভিত্তিতে চিত্রে MP রেখা অঙ্কন করা হলো: টাকা ব্যয়ে প্রান্তিক উৎপাদন হলো ১০০ একক চিত্রে যা a বিন্দু দ্বারা নির্দেশিত। এবার ব্যয় ক্রমান্বয়ে বৃদ্ধি করে ২০,০০০, ৩০,০০০ ও ৪০,০০০ টাকা করা হলে প্রান্তিক উৎপাদন যথাক্রমে প্রতিবারই ১০০ একক হয়, চিত্রে যা আবার যথাক্রমে b, c ও d বিন্দু দ্বারা নির্দেশিত। এখন মোট ব্যয় ও প্রান্তিক উৎপাদন সূচক বিন্দুগুলো যুক্ত করে MP রেখাটি টানি। এটিই হলো প্রদত্ত সূচি অনুযায়ী, প্রান্তিক উৎপাদন (MP) রেখা ।"
        },
        {
          "label": "ঘ",
          "question": "প্রাপ্ত প্রান্তিক উৎপাদন রেখা উৎপাদনের কোন বিধিকে সমর্থন করে ব্যাখ্যা করো ।",
          "explanation": "প্রাপ্ত প্রান্তিক উৎপাদন রেখা উৎপাদনের সমানুপাতিক প্রান্তিক উৎপাদন বিধিকে (Law of Constant Marginal Returns ) সমর্থন করে। কোনো উৎপাদন ক্ষেত্রে যে হারে শ্রম ও মূলধন নিয়োগ করা হয় উৎপাদন যদি ঐ একই হারে বৃদ্ধি পায় তাহলে উৎপাদন বৃদ্ধির এ প্রবণতাকে সমানুপাতিক প্রান্তিক উৎপাদন বিধি বলে। এ বিধি অনুযায়ী শ্রম ও মূলধন বৃদ্ধির হার ও মোট উৎপাদন বৃদ্ধির হার সমান হয়। অঙ্কিত চিত্রটিতে MP রেখামটি প্রমি (Tউৎপাদনের উপর মোট ব্যয় বৃদ্ধির প্রভাব দেখায়। চিত্রে দেখা যায়, তাঁত শিল্পটি তার বিদ্যমান উপকরণ ব্যয়ের সাথে প্রতিবারই ১০,০০০ টাকা করে ব্যয় যুক্ত করলে প্রান্তিক উৎপাদন প্রতিবারই ১০০ একক করে বাড়ে। অর্থাৎ ব্যয় ও উৎপাদনের পরিমাণ অপরিবর্তিত থাকে। যেমন— চিত্রের a, b, c ও d বিন্দু যথাক্রমে ১০,০০০, ২০,০০০, ৩০,০০০ও ৪০,০০০ টাকার উপকরণ ব্যয় এবং ১০০ একক প্রান্তিক উৎপাদন নির্দেশ করছে। MP রেখাটি তাই সমানুপাতিক প্রান্তিক উৎপাদন বিধিকে সমর্থন করে।"
        }
      ]
    },
    {
      "number": "5",
      "uddipok": "তানিয়া তার বাবার সাথে বইয়ের দোকানে যায়। বিভিন্ন দোকান ঘুরে দেখে যে সকল দোকানে দাম একই। এতে সে খুব আনন্দ পায় ।",
      "tag": "BB 16",
      "sub_questions": [
        {
          "label": "ক",
          "question": "অর্থনীতিতে বাজার কী?",
          "explanation": "অর্থনীতিতে বাজার বলতে এমন দ্রব্যকে বোঝায় যা এক বা একাধিক অঞ্চলের ক্রেতা ও বিক্রেতাদের মধ্যে প্রত্যক্ষ বা পরোক্ষ দর কষাকষির মাধ্যমে একটি নির্ধারিত দামে ক্রয়-বিক্রয় হয়ে থাকে।"
        },
        {
          "label": "খ",
          "question": "স্থানীয় বাজার বলতে কী বোঝায়?",
          "explanation": "যেসব দ্রব্যের ক্রয়-বিক্রয় একটি বিশেষ এলাকার মধ্যে সীমাবদ্ধ থাকে তাকে স্থানীয় বাজার বলে। স্থানীয় বাজারে দ্রব্যের চাহিদা ও উৎপাদনের পরিমাণ কম হয়। এ বাজারে দ্রুত পচনশীল এবং সহজে পরিবহণযোগ্য নয় এমন দ্রব্য বেশি ক্রয় বিক্রয় করা হয়। এ বাজার নির্দিষ্ট অঞ্চলের মধ্যে সীমাবদ্ধ থাকে। স্থানীয় বাজারে মাছ, মাংস, শাকসবজি, দুধ প্রভৃতি ক্রয়-বিক্রয় করা হয়।"
        },
        {
          "label": "গ",
          "question": "উদ্দীপকের বাজারের ধরন ব্যাখ্যা করো।",
          "explanation": "উদ্দীপকের বাজারের ধরন হলো পূর্ণ প্রতিযোগিতামূলক বাজার। তানিয়ার বই এর দোকান থেকে বই কেনা হলো পূর্ণ প্রতিযোগিতার বাজারের পণ্য। এর কারণ হলো, সব বই এর দোকানে একই দাম বিরাজ করে। পূর্ণ প্রতিযোগিতার বাজারের বৈশিষ্ট্যের সাথে বই এর দামের বৈশিষ্ট্যের মিল লক্ষ করা যায়। নিচে বিষয়টি ব্যাখ্যা করা হলো: i. পূর্ণ প্রতিযোগিতার বাজারে বহুসংখ্যক ক্রেতা ও বিক্রেতা থাকে। বই এর দোকানের ক্রেতা-বিক্রেতার সংখ্যাও অনেক। ii. পূর্ণ প্রতিযোগিতার বাজারে একটি সমজাতীয় দ্রব্য ক্রয়-বিক্রয় করা হয়। বই এর দোকানেও বই একটি সমজাতীয় পণ্য । iii. পূর্ণ প্রতিযোগিতার বাজারে ক্রেতা-বিক্রেতা বাজারে বিদ্যমান দাম সম্পর্কে পূর্ণভাবে জ্ঞাত থাকে। বই এর দাম সম্পর্কেও সকলে অবহিত থাকে । iv. পূর্ণ প্রতিযোগিতার বাজার থেকে যে কেউ চলে যেতে কিংবা তাতে নতুন কেউ যোগদান করতে পারে। বই এর বাজারেও যে কেউ ব্যবসা করতে পারে বা তা থেকে চলে যেতে পারে। v. এ বাজারে পরিবহণ ব্যয় অনুপস্থিত থাকে। বই এর বাজারেও বই এর দাম ধার্যের সময় পরিবহণ ব্যয় অন্তর্ভুক্ত হয় না । সুতরাং, উদ্দীপকের বইয়ের বাজার হলো পূর্ণ প্রতিযোগিতার বাজার সেখানে বহুসংখ্যক ক্রেতা-বিক্রেতা থাকায় কেউ এককভাবে বইয়ের দামকে প্রভাবিত করতে পারে না।"
        },
        {
          "label": "ঘ",
          "question": "আনন্দ বা ভালো লাগার কারণ ব্যাখ্যা করো ।",
          "explanation": "পূর্ণ প্রতিযোগিতামূলক বাজারের বৈশিষ্ট্যগুলোই তানিয়ার ভালো লাগার কারণ। পূর্ণ প্রতিযোগিতার দ্বারা এমন একটি বাজার কাঠামো বোঝানো হয়। যেখানে অসংখ্য ক্রেতা ও বিক্রেতা সমজাতীয় দ্রব্য নির্দিষ্ট দামে ক্রয়- বিক্রয় করে, তাদের কেউই এককভাবে বাজার দামকে প্রভাবিত করতে পারে না এবং বাজারে তাদের প্রবেশ ও প্রস্থানে কোনো বাধা থাকে না । এ বাজারে ক্রেতা ও বিক্রেতা উভয়ই দামগ্রহীতা। কারণ যে দাম বাজারের মাধ্যমে নির্ধারিত হয়, ক্রেতা-বিক্রেতাকে সেই নির্ধারিত দাম মেনে চলতে হয় । এসকল বৈশিষ্ট্যের কারণেই এ বাজার অন্যান্য বাজার হতে আলাদা । এ বাজারের একটি গুরুত্বপূর্ণ বৈশিষ্ট্য হচ্ছে দ্রব্য সমজাতীয়, অর্থাৎ প্রভেদীকৃত নয়। তাই নির্দিষ্ট দামের ভিত্তিতে সমজাতীয় দ্রব্য ক্রয় ও বিক্রয়ের সিদ্ধান্তে উক্ত বাজার পরিচালিত হয়। এ বাজারে বহুসংখ্যক বিক্রেতা থাকে, যেখানে কোনো বিক্রেতা দাম ও পরিমাণের উপর এককভাবে প্রভাব বিস্তার করতে পারে না। একইভাবে সেখানে বহু সংখ্যক ক্রেতা থাকে যেখানে কোনো ক্রেতা দাম ও পরিমাণের উপর এককভাবে প্রভাব বিস্তার করতে পারে না। পূর্ণ প্রতিযোগিতার বাজারে ক্রেতা ও বিক্রেতার স্বাধীন সিদ্ধান্ত গ্রহণের ক্ষমতা থাকে। বিক্রেতাদের মধ্যে কোনো জোটবদ্ধতা থাকে না। এখানে ক্রেতা স্বেচ্ছাধীনে ক্রয় কাজ পরিচালনা করে, অপর কারো দ্বারা সে প্ররোচিত হয় না । পূর্ণ প্রতিযোগিতার অধীনে বইয়ের অসংখ্য বিক্রেতা থাকলেও তারা বাজার দামকে প্রভাবিত করতে পারছে না। বাজার দামকে মেনে নিয়েই বিক্রেতা বই বিক্রয় করছে। বাজারের এ ধরনের পরিস্থিতি দেখে তানিয়া আনন্দিত হয়েছে।"
        }
      ]
    },
    {
      "number": "6",
      "uddipok": "রবিন একজন সেলাই মেশিন শ্রমিক। সে নিখুঁতভাবে সেলাই কাজ করতে পারে। তার মাসিক বেতন ৫,০০০ টাকা। ঐ বেতনে তার সংসার চলে না । সে বেশি বেতনের চাকরি খুঁজতে থাকে। ভাগ্যক্রমে সে ৭০০০ টাকা বেতনে একই ধরনের চাকরি পায়। রবিন ভাবে বাংলাদেশে লোকসংখ্যা বেশি কিন্তু চাকরির সুবিধা কম, তাই বেতন কম ।",
      "tag": "BB 16",
      "sub_questions": [
        {
          "label": "ক",
          "question": "অর্থনীতিতে শ্রম বলতে কী বোঝায় ?",
          "explanation": "উৎপাদন কাজে ব্যবহত মানুষের সব ধরনের শারীরিক ও মানসিক পরিশ্রমকে অর্থনীতিতে শ্রম (Labour) বলে ।"
        },
        {
          "label": "খ",
          "question": "শ্রমকে জীবন্ত উপকরণ বলা হয় কেন?",
          "explanation": "সাধারণত শ্রম বলতে মানুষের শারীরিক পরিশ্রমকে বোঝায় । মানুষের সব কর্মই শ্রম নয়। শুধুমাত্র অর্থ উপার্জনের জন্য মানুষ যে পরিশ্রম করে তাকে শ্রম বলে। যতক্ষণ শ্রমিকের জীবনীশক্তি বিদ্যমান ততক্ষণ শ্রমের অস্তিত্ব থাকে। তাই শ্রমই হলো উৎপাদনের জীবন্ত উপকরণ।"
        },
        {
          "label": "গ",
          "question": "রবিনের বেতনের সম্ভাব্য পার্থক্যের কারণ ব্যাখ্যা করো ।",
          "explanation": "সেলাই মেশিন শ্রমিক রবিন পূর্বে যেখানে কাজ করতো, সেখানে মাত্র ৫,০০০ টাকা বেতন পেতো। কিন্তু বর্তমানে সে যেখানে কর্মরত সেখানে সে ৭,০০০ টাকা বেতন পায়। তার বেতনের পার্থক্যের সম্ভাব্য কারণ নিচে ব্যাখ্যা করা হলো: অদক্ষ শ্রমিক কর্তৃক উৎপাদিত দ্রব্য বা সেবার মান হয় নিম্ন, উৎপাদনের পরিমাণও হয় কম। এজন্য অদক্ষ শ্রমিকের উৎপাদনশীলতা (Productivity) কম। এ প্রেক্ষিতে নিয়োগকর্তা তাকে কম বেতন দিতে চায়। তাই পূর্বে রবিন যেখানে অদক্ষ শ্রমিক হিসেবে কাজ করতো সেখানে সে কম বেতন পেতো । আবার, দক্ষ ও অভিজ্ঞ শ্রমিকের দ্বারা উৎপাদিত দ্রব্য বা সেবা হয় উন্নত মানের, সে উৎপাদনও বেশি করতে পারে। তার উৎপাদিত দ্রব্য বা সেবা বিক্রি করে নিয়োগকর্তা বেশি আয় করে। এসবের প্রেক্ষিতে বলা যায়, দক্ষ শ্রমিকের উৎপাদনশীলতা বেশি। অধিক উৎপাদনশীলতার জন্য তাকে নিয়োগকর্তা বেশি বেতন দেয়। রবিনকে বর্তমানে তার নিয়োগকর্তা বেশি বেতন দেয়; কারণ এখন সে দক্ষ শ্রমিক হিসেবে বিবেচিত হয়। সুতরাং বলা যায়, শ্রমের দক্ষতার তারতম্যই হলো রবিনের বেতনের সম্ভাব্য পার্থক্যের কারণ।"
        },
        {
          "label": "ঘ",
          "question": "রবিনের ভাবনার আলোকে শ্রম বাজারে মজুরির নির্ধারণ প্রক্রিয়া আলোচনা করো ।",
          "explanation": "রবিনের ভাবনার আলোকে শ্রমবাজারে মজুরি নির্ধারণ প্রক্রিয়া নিচে আলোচনা করা হলো— বাংলাদেশে লোকসংখ্যা বেশি, কিন্তু চাকরির সুবিধা কম। তাই বেতন কম। রবিনের এ ভাবনাটি অর্থনীতির ভাষায় বিশ্লেষণ করলে দেখা যায়, এখানে শ্রমের যোগান ( Supply of Labour) বেশি কিন্তু যোগানের তুলনায় শ্রমের চাহিদা (Demand for Labour) কম, ফলে মজুরিও কম হয় । শ্রমবাজারে শ্রমের চাহিদা ও যোগানের সমতা দ্বারা ভারসাম্য মজুরি নির্ধারিত হয়। রবিনের এমন ধারণার আলোকে এদেশে শ্রমবাজারে শ্রমের চাহিদা ও যোগানের ঘাত-প্রতিঘাত দ্বারা মজুরি নির্ধারণ প্রক্রিয়া নিচে রেখাচিত্রের সাহায্যে আলোচনা করা হলো : শ্রমবাজারে ঐ মজুরিই নির্ধারিত হয় যেখানে শ্রমের চাহিদা ও শ্রমের যোগান পরস্পর সমান হয়। রেখাচিত্রে ভূমি অক্ষে শ্রমের চাহিদা D L \\mathrm{D}_{\\mathrm{L}} D L ​ ও শ্রমের যোগান S L \\mathrm{S}_{\\mathrm{L}} S L ​ এবং লম্ব অক্ষে মজুরি (W) পরিমাপ করা হয়েছে। D L \\mathrm{D}_{\\mathrm{L}} D L ​ ও S L \\mathrm{S}_{\\mathrm{L}} S L ​ রেখা হলো যথাক্রমে শ্রমের চাহিদা ও যোগান রেখা। শ্রমিকের নিম্ন উৎপাদনশীলতার জন্য D L \\mathrm{D}_{\\mathrm{L}} D L ​ রেখা বামদিক থেকে ডানদিকে নিম্নগামী। বেশি মজুরিতে শ্রমের যোগান বেশি হয় বলে S L \\mathrm{S}_{\\mathrm{L}} S L ​ রেখা বামদিক থেকে ডানদিকে ঊর্ধ্বগামী; তবে অধিক মজুরিতে শ্রমের যোগান কমে যায় বলে তখন তা পশ্চাৎগামী হয়। এ কারণে S L \\mathrm{S}_{\\mathrm{L}} S L ​ রেখা প্রথমে বামদিক থেকে ডানদিকে ঊর্ধ্বগামী হয়ে পরে আবার বামদিকে বেঁকে গেছে। চিত্রে দেখা যায়, E 0 \\mathrm{E}_{\\mathrm{0}} E 0 ​ বিন্দুতে D L \\mathrm{D}_{\\mathrm{L}} D L ​ ও S L \\mathrm{S}_{\\mathrm{L}} S L ​ রেখাদ্বয় পরস্পরকে ছেদ করায় সেখানে শ্রমের চাহিদা ও যোগান সমান হয়েছে। ফলে ঐ বিন্দুতে O W 0 \\mathrm{OW}_{\\mathrm{0}} OW 0 ​ মজুরি নির্ধারিত হয়েছে। এটিই হলো রবিনের ভাবনার আলোকে শ্রমবাজারে নির্ধারিত মজুরি।"
        }
      ]
    },
    {
      "number": "7",
      "uddipok": "",
      "tag": "BB 16",
      "sub_questions": [
        {
          "label": "ক",
          "question": "নিট খাজনা কী?",
          "explanation": "শুধু জমি ব্যবহারের জন্য এর মালিককে যে অর্থ প্রদান করা হয়, তাকে নিট খাজনা বলে ।"
        },
        {
          "label": "খ",
          "question": "খাজনা কেন দেয়া হয়?",
          "explanation": "খাজনা দেওয়ার প্রধান কারণ জমির যোগানের সীমাবদ্ধতা। দেশের জনসংখ্যা দিন দিন বৃদ্ধি পাচ্ছে। ফলে জমির চাহিদাও বৃদ্ধি পাচ্ছে। কিন্তু জমির যোগান সীমাবদ্ধ হওয়ায় জমির পরিমাণ বাড়ানো যাচ্ছে না। তাছাড়া, জমির উর্বরতা পার্থক্যের কারণে খাজনার উদ্ভব হয়। জমির ক্ষেত্রে লক্ষ করা যায়, কোনো জমি বেশি উর্বর আবার কোনো জমি কম উর্বর। অপেক্ষাকৃত বেশি উর্বর জমির খাজনাও বেশি হয়। আবার জমির অবস্থানগত পার্থক্যের কারণে খাজনার উদ্ভব ঘটে। মূলত এসব কারণে খাজনা দেওয়া হয় ।"
        },
        {
          "label": "গ",
          "question": "উপরের রেখাচিত্রে খাজনা নির্ধারণের কোন তত্ত্বটি তুলে ধরা হয়েছে ব্যাখ্যা করো।",
          "explanation": "উদ্দীপকে প্রদত্ত রেখাচিত্রটি খাজনা নির্ধারণ সম্পর্কিত ডেভিড রিকার্ডোর খাজনা তত্ত্বটিকে উপস্থাপন করে। ইংল্যান্ডের প্রখ্যাত ক্লাসিক্যাল অর্থনীতিবিদ ডেভিড রিকার্ডো ১৮১৭ সালে তাঁর বিখ্যাত গ্রন্থ \"The Principles of Political Economy and Taxation\"-এ খাজনা সম্পর্কে যে মত প্রকাশ করেন, তাই তাঁর নামানুসারে 'Recardian Theory of Rent' নামে পরিচিতি লাভ করে। তিনি বলেন, খাজনা হচ্ছে জমির মালিক ও অবিনশ্বর ক্ষমতার প্রতিদান । এ ক্ষমতা বলতে তিনি জমির উর্বরা শক্তিকেই নির্দেশ করেন। তাঁর মতে, সব জমির উর্বরা শক্তি সমান নয়, এক্ষেত্রে উৎকৃষ্ট ও নিকৃষ্ট জমি রয়েছে। এর উৎপন্ন ফসলের পার্থক্যের উপরই খাজনা নির্ভর করে। রিকার্ডোর মতে, যে জমির উৎপাদন খরচ ও আয় পরস্পর সমান সেরূপ জমিকে ‘খাজনাবিহীন জমি' বা 'প্রান্তিক জমি' বলা হয়। সুতরাং বিভিন্ন প্রকার জমির উর্বরা শক্তির পার্থক্যের জন্য খাজনার সৃষ্টি হয়। এজন্য তিনি খাজনাকে ‘উৎপাদকের উদ্বৃত্ত বা পার্থক্যজনিত প্রাপ্তি' বলে অভিহিত করেন। উদ্দীপকের চিত্রে OA, AB ও BC কে যথাক্রমে ১ম, ২য় ও ৩য় শ্রেণির জমি হিসেবে ধরা হলো। তিন শ্রেণির জমিরই উৎপাদন ব্যয় সমান এবং তা চিত্র অনুযায়ী ধরা যাক ৪০০ টাকা। এখানে, প্রথম শ্রেণির জমির খাজনা = (৬০০ – ৪০০) টাকা = ২০০ টাকা । দ্বিতীয় শ্রেণির জমির খাজনা = ( ৫০০ – ৪০০) টাকা = ১০০ টাকা তৃতীয় শ্রেণির জমির খাজনা = (৪০০ – ৪০০) টাকা = ০ টাকা এক্ষেত্রে ১ম ও ২য় শ্রেণির জমিতে যে পরিমাণ উদ্বৃত্ত সৃষ্টি হয় তাই হলো ঐসব জমির খাজনা। ৩য় শ্রেণির জমিতে কোনো উদ্বৃত্ত না থাকায়, এ জমির কোনো খাজনা নেই; এটি প্রান্তিক বা খাজনাবিহীন জমি। উদ্দীপকে প্রদত্ত চিত্রটি এভাবে রিকার্ডোর খাজনা তত্ত্বটি তুলে ধরেছে।"
        },
        {
          "label": "ঘ",
          "question": "চিত্রে খাজনার পরিমাণ কত এবং কীভাবে খাজনা নির্ধারিত হয়েছে বিশ্লেষণ করো।",
          "explanation": "নিম্নে চিত্রের সাহায্যে খাজনার পরিমাণ যেভাবে নির্ধারিত হয়েছে তা বিশ্লেষণ করা হলো— উপরের চিত্রে OX অক্ষে জমির শ্রেণি এবং OY অক্ষে আয় ও ব্যয় নির্দেশ করা হয়েছে। ১ম, ২য় ও ৩য় শ্রেণির জমিকে যথাক্রমে OA, AB ও BC হিসেবে চিহ্নিত করা হলো । প্রদত্ত চিত্রে রিকার্ডোর খাজনা তত্ত্বটি প্রকাশের জন্য ধরে নেওয়া হচ্ছে যে, সকল চাষযোগ্য জমি সম আয়তনবিশিষ্ট হলেও উর্বরতার দিক থেকে ভিন্ন। এ হিসেবে অধিক উর্বর জমি OA কে ১ম শ্রেণির জমি, অপেক্ষাকৃত কম উর্বর জমি AB কে ২য় শ্রেণির জমি এবং ৩য় শ্রেণির জমি BC কে প্রান্তিক জমি বলে চিহ্নিত করা হয়েছে। সকল জমিতে চাষের খরচ ধরা হয়েছে ৪০০ টাকা। এসবের প্রেক্ষিতে প্রথম শ্রেণির জমিতে খাজনা নির্ধারিত হয়েছে (৬০০ – ৪০০) টাকা = ২০০ টাকা । ২য় শ্রেণির জমিতে খাজনা নির্ধারিত হয়েছে (৫০০ – ৪০০) টাকা ১০০ টাকা এবং ৩য় শ্রেণির জমিতে খাজনা নির্ধারিত হয়েছে (৪০০ – ৪০০) টাকা = ০ টাকা । বিভিন্ন জমির উর্বরতা শক্তি বিভিন্ন রকমের হয়ে থাকে। এ উর্বরতা শক্তির পার্থক্যের কারণে রিকার্ডো জমিকে ১ম, ২য় ও ৩য় এ তিন শ্রেণিতে বিভক্ত করেছেন। ১ম শ্রেণির জমি উর্বরতার দিক দিয়ে উৎকৃষ্ট এবং উৎপাদন বেশি হয়, ফলে খাজনাও বেশি প্রদান করতে হয়। ২য় শ্রেণির জমি উর্বরতার প্রেক্ষিতে মধ্যম ও উৎপাদন ১ম শ্রেণির জমির তুলনায় কম হয় ফলে খাজনাও অপেক্ষাকৃত কম প্রদান করতে হয় এবং ৩য় শ্রেণির জমি উর্বরতার দিক দিয়ে নিকৃষ্ট বলে ধরা হয়। এ শ্রেণির জমিতে আয়-ব্যয় সমান হয় বলে কোনো উদ্বৃত্ত থাকে না, ফলে খাজনাও প্রদান করতে হয় না।"
        }
      ]
    },
    {
      "number": "8",
      "uddipok": "জাতীয় আয় (Y) = 1C + 11 + 1G ; যেখানে C = ভোগ ব্যয়, I বিনিয়োগ ব্যয়, G = সরকারি ব্যয়",
      "tag": "BB 16",
      "sub_questions": [
        {
          "label": "ক",
          "question": "মোট জাতীয় আয় কী?",
          "explanation": "কোনো নির্দিষ্ট সময়ে (সাধারণত একটি আর্থিক বছরে) কোনো দেশের নাগরিকগণ কর্তৃক যে পরিমাণ চূড়ান্ত দ্রব্য ও সেবা উৎপন্ন হয় তার বাজারমূল্যের সমষ্টিকে মোট জাতীয় আয় বলে ।"
        },
        {
          "label": "খ",
          "question": "নিট জাতীয় আয় তুমি কীভাবে পরিমাপ করবে?",
          "explanation": "কোনো নির্দিষ্ট সময়ে কোনো অর্থনীতিতে চূড়ান্ত পর্যায়ের দ্রব্য ও সেবার আর্থিক মূল্য থেকে মূলধনের ব্যবহারজনিত অবচয় ব্যয় বাদ দিয়ে যা থাকে তাকে নিট জাতীয় আয় বলে। উৎপাদনক্ষেত্রে দ্রব্যসামগ্রী ও সেবাকর্ম উৎপাদনে যন্ত্রপাতি, কলকারখানা, আসবাবপত্র, ঘরবাড়ি ইত্যাদির ক্ষয়ক্ষতিজনিত ব্যয় অধিক হয়ে থাকে। মোট জাতীয় আয় থেকে মূলধনসামগ্রীর ক্ষয়ক্ষতিজনিত ব্যয় বা অবচয় ব্যয় বাদ দিলে যা অবশিষ্ট থাকে, তা-ই হলো নিট জাতীয় আয়। সমীকরণের সাহায্যে – NNI = GNI - DC যেখানে, NNI = Net Naitonal Income GNI-Gross National Income DC = Depreciation Cost"
        },
        {
          "label": "গ",
          "question": "উদ্দীপকটি জাতীয় আয় পরিমাপের কোন পদ্ধতি নির্দেশ করে? কেন?",
          "explanation": "উদ্দীপকটি জাতীয় আয় পরিমাপের ব্যয় পদ্ধতি নির্দেশ করে। ব্যয় পদ্ধতিতে সামগ্রিক আয় হলো কোনো নির্দিষ্ট সময়ে সমাজের সকল প্রকার ব্যয়ের যোগফল। সমাজের মোট ব্যয় বলতে জনগণ ও সরকারের মোট ভোগ ব্যয় ও মোট বিনিয়োগ ব্যয় বোঝায়। কোনো নির্দিষ্ট সময়ে ভোগ্যপণ্য ক্রয়ে কোনো দেশের মোট যে ব্যয় হয় তাকে ভোগ ব্যয় বলে। আবার, মূলধন বৃদ্ধির জন্য যে পরিমাণ অর্থ বিনিয়োগ করা হয় তাকে বিনিয়োগ ব্যয় বলে । উদ্দীপকে উল্লিখিত জাতীয় আয়ের সমীকরণটিতে Σ C \\Sigma \\mathrm{C} Σ C হচ্ছে মোট ভোগ ব্যয়। যা একটি দেশের জনসাধারণ কর্তৃক ভোগের জন্য ব্যয়। পরবর্তী অংশে Σ I \\Sigma \\mathrm{I} Σ I উল্লেখ করা হয়েছে। যা দিয়ে মোট বিনিয়োগ ব্যয়কে বোঝানো হয়। বেসরকারি উদ্যোক্তা ও ব্যবসায়ীরা এ বিনিয়োগ করে থাকে। তাছাড়া Σ G \\Sigma \\mathrm{G} Σ G দ্বারা মোট সরকারি ব্যয়কে বোঝানো হয়েছে। আধুনিক যুগে সরকার জাতীয় আয়ের একটি অংশ বিভিন্ন উন্নয়নমূলক কাজে ব্যয় করে। সুতরাং, যদি ব্যয় পদ্ধতিতে জাতীয় আয় পরিমাপ করা হয় তবে Σ C \\Sigma \\mathrm{C} Σ C + Σ I \\Sigma \\mathrm{I} Σ I + Σ G \\Sigma \\mathrm{G} Σ G এর সমষ্টি নেওয়া প্রয়োজন ।"
        },
        {
          "label": "ঘ",
          "question": "জাতীয় আয় পরিমাপের এ পদ্ধতি উন্নয়নশীল দেশে কার্যকর কিনা মতামত দাও ৷",
          "explanation": "ব্যয় পদ্ধতিতে জাতীয় আয় পরিমাপ করা বেশ জটিল। উন্নত দেশে ব্যয় পদ্ধতিতে জাতীয় আয় পরিমাপের জন্য জনসাধারণের ব্যয় সম্পর্কিত নির্ভরযোগ্য তথ্য ও উপাত্ত পাওয়া গেলেও উন্নয়নশীল দেশে ঐসব তথ্য ও উপাত্ত পাওয়া বেশ কঠিন। নিচে এ সম্পর্কে মতামত দেওয়া হলো— প্রথমত, যে পদ্ধতিতেই জাতীয় আয় পরিমাপ করা হোক না কেন, তার কার্যকারিতা প্রধানত নির্ভর করে— নির্ভরযোগ্য তথ্য ও উপাত্তের ওপর। উন্নয়নশীল দেশে দুর্বল প্রশাসনিক কাঠামো ও অর্থনৈতিক অব্যবস্থাপনার জন্য সঠিক তথ্য ও উপাত্ত সংগ্রহ করা যায় না । দ্বিতীয়ত, সামগ্রিক আয় গণনা ও হিসাবের ক্ষেত্রে ক্ষয়ক্ষতিজনিত ব্যয় নির্ধারণ করা জটিল বিষয়। এছাড়া এ ব্যয়ের পরিমাণ নির্ধারণের কোনো নির্দিষ্ট মাপকাঠি নেই । তৃতীয়ত, উন্নয়নশীল দেশে সংখ্যাগরিষ্ঠ মানুষ কৃষিকাজ করে জীবিকা নির্বাহ করে। কৃষিক্ষেত্রে উৎপন্ন দ্রব্যের একটি উল্লেখযোগ্য অংশ উৎপাদনকারীরা নিজেরাই ভোগ করে ফেলে। এ ভোগ ব্যয়ের অর্থ মূল্যে প্রকাশিত হয় না । চতুর্থত, উন্নয়নশীল দেশে জনসাধারণ নানা কারণে তাদের প্রকৃত ব্যয়ের হিসাব গোপন রাখে। ফলে ব্যয় পদ্ধতিতে জাতীয় আয় পরিমাপ করতে গেলে এ গোপন ব্যয়ের সঠিক হিসাব করা সম্ভব হয় না। পঞ্চমত, উৎপাদনকারী যেসব দ্রব্য ও সেবা উৎপন্ন করে তার মূল্য বিভিন্ন স্থানে বিভিন্ন হয়ে থাকে। ঐসব দ্রব্যের জন্য একক মূল্য নির্ধারণ করা সম্ভব হয় না। এক্ষেত্রে ঐ সব দ্রব্যের জন্য দেশের বিভিন্ন স্থানের জনসাধারণের বিভিন্ন রকম ব্যয় হয় । উন্নয়নশীল দেশে জাতীয় আয় পরিমাপের ক্ষেত্রে উৎপাদন পদ্ধতি ও আয় পদ্ধতি অধিক প্রচলিত দুটি পদ্ধতি। তাছাড়া উপরিউক্ত ত্রুটিগুলো থাকা সত্ত্বেও ক্ষেত্র বিশেষে ব্যয় পদ্ধতির প্রচলন রয়েছে।"
        }
      ]
    },
    {
      "number": "9",
      "uddipok": "রহিম একজন ব্যাংকার। তার দুই বন্ধু কৃষি কাজ করে। একদিন তার দুই বন্ধু রহিমের কাছে কৃষি ঋণ গ্রহণ সম্পর্কে জানতে চাইলে, রহিম বলল সে এমন এক ব্যাংকে চাকরি করে যা সাধারণ জনগণকে ঋণ দেয় না । এই ব্যাংক নোট প্রচলন এবং সরকারের ব্যাংকে হিসাবে অনেক দায়িত্বপূর্ণ কাজ করে যা অন্য ব্যাংক করে না। বিভিন্ন পন্থা অবলম্বনের মাধ্যমে ঋণও নিয়ন্ত্রণ করে ।",
      "tag": "BB 16",
      "sub_questions": [
        {
          "label": "ক",
          "question": "মুদ্রার সংজ্ঞা দাও।",
          "explanation": "যে বস্তু বিনিময়ের মাধ্যমে এবং দেনা-পাওনা মেটানোর উপায় হিসেবে সর্বত্র গ্রহণযোগ্য এবং যা মূল্যের পরিমাপক, স্থগিত লেনদেনের মান, তারল্যের মান, এবং সঞ্চয়ের ভাণ্ডার হিসেবে কাজ করে তাকেই মুদ্রা বলা হয় ।"
        },
        {
          "label": "খ",
          "question": "কেন্দ্রীয় ব্যাংকের খোলা বাজার নীতির কার্যক্রম লিখ।",
          "explanation": "কেন্দ্রীয় ব্যাংকের ঋণ নিয়ন্ত্রণের একটি গুরুত্বপূর্ণ হাতিয়ার হলো খোলা বাজার নীতি কার্যক্রম। কেন্দ্রীয় ব্যাংকের খোলা বাজার নীতি দু'ভাবে কার্যকরী হয়। যথা- (i) ঋণপত্র ক্রয় এবং (ii) ঋণপত্র বিক্রয়। কেন্দ্রীয় ব্যাংক যখন দেশে ঋণের পরিমাণ কমাতে চায় তখন বাজারে সরকারি ঋণপত্র বিক্রয় করে । আবার, কেন্দ্রীয় ব্যাংক যখন ঋণের পরিমাণ বাড়াতে চায় তখন বাজার থেকে সরকারি ঋণপত্র ক্রয় করে। এভাবে খোলা বাজারে ঋণপত্র ক্রয়- বিক্রয়ের মাধ্যমে কেন্দ্রীয় ব্যাংক বাণিজ্যিক ব্যাংকের ঋণদান ক্ষমতা নিয়ন্ত্রণ করে।"
        },
        {
          "label": "গ",
          "question": "রহিম যে ব্যাংকে চাকরি করে সেই ব্যাংকের দুইটি কাজের বিবরণ দাও অন্য ব্যাংক করে না।",
          "explanation": "রহিম কেন্দ্রীয় ব্যাংকে চাকরি করে এবং সেই ব্যাংক নোট প্রচলন এবং সরকারের ব্যাংক হিসেবে গুরুত্বপূর্ণ কাজ করে থাকে । কেন্দ্রীয় ব্যাংকের প্রধান ও অন্যতম প্রধান কাজ হলো নোট ও মুদ্রার প্রচলন করা। কাগজি মুদ্রা প্রচলনের জন্য কেন্দ্রীয় ব্যাংককে কিছু পরিমাণ স্বর্ণ ও বৈদেশিক মুদ্রা জমা রাখতে হয়। নোটের নিরাপত্তার জন্য বাংলাদেশ ব্যাংক মোট কাগজি মুদ্রার শতকরা ৩০ ভাগ স্বর্ণ, রৌপ্য অথবা বৈদেশিক মুদ্রা রিজার্ভ রাখে। অভ্যন্তরীণ ও বহির্মূল্য যাতে স্থিতিশীল থাকে সেজন্য নোট প্রচলনের অধিকার একমাত্র কেন্দ্রীয় ব্যাংকের ওপর ন্যস্ত করা হয়েছে। কেন্দ্রীয় ব্যাংক প্রয়োজনবোধে কাগজি মুদ্রার পরিমাণ বাড়িয়ে বা কমিয়ে মুদ্রার যোগান নিয়ন্ত্রণ করে। কেন্দ্রীয় ব্যাংক সরকারের মুদ্রা বিনা সুদে জমা রাখে এবং কেন্দ্রীয় ব্যাংকের মাধ্যমে সকল ব্যয় নির্বাহ করা হয়। কেন্দ্রীয় ব্যাংক সরকারের আর্থিক প্রতিনিধিরূপে বিভিন্ন উৎস হতে সরকারের পাওনা আদায় করে এবং বিভিন্ন খাতে দেনা পরিশোধ করে। কেন্দ্রীয় ব্যাংক সরকারের অভ্যন্তরীণ ও বৈদেশিক ঋণের হিসাব-নিকাশ করে ও ব্যবস্থাপনার দায়িত্ব পালন করে। এভাবে কেন্দ্রীয় ব্যাংক সরকারের ব্যাংক হিসেবে কাজ করে । সুতরাং বলা যায়, রহিম কেন্দ্রীয় ব্যাংকে চাকরি করে এবং এই ব্যাংক নোট প্রচলন এবং সরকারের ব্যাংক হিসেবে গুরুত্বপূর্ণ কাজ করে থাকে।"
        },
        {
          "label": "ঘ",
          "question": "রহিমের ব্যাংক কীভাবে ঋণ নিয়ন্ত্রণ করে তা বিশ্লেষণ করো।",
          "explanation": "রহিম কেন্দ্রীয় ব্যাংকে চাকরি করেন এবং কেন্দ্রীয় ব্যাংক বিভিন্ন পদ্ধতি অবলম্বন করে ঋণ নিয়ন্ত্রণ করতে পারে। কেন্দ্রীয় ব্যাংকের একটি অন্যতম প্রধান কাজ হলো দেশের ঋণ নিয়ন্ত্রণ করা। বাণিজ্যিক ব্যাংক কর্তৃক অতিরিক্ত ঋণ সৃষ্টির জন্য দেশের মুদ্রাস্ফীতি অথবা ঋণ সৃষ্টির স্বল্পতার কারণে দেশের মুদ্রাসংকোচন দেখা দেয়। এমতাবস্থায় কেন্দ্রীয় ব্যাংক ঋণ নিয়ন্ত্রণের উদ্দেশ্যে বিভিন্ন ব্যবস্থা, যেমন- ব্যাংক হার পরিবর্তন, খোলা বাজার নীতি, নগদ জমার অনুপাত পরিবর্তন ইত্যাদি পদ্ধতি গ্রহণ করে। কেন্দ্রীয় ব্যাংকের ঋণ নিয়ন্ত্রণের প্রধান হাতিয়ার হলো ব্যাংক হার পরিবর্তন। কেন্দ্রীয় ব্যাংক যখন দেশে ঋণের সংকোচন ঘটাতে চায় তখন ব্যাংকের হার বৃদ্ধি করে। আবার, যখন ঋণের প্রবাহ বাড়াতে চায় তখন ব্যাংক হার হ্রাস করে। কেন্দ্রীয় ব্যাংক খোলা বাজার নীতি অনুসরণের মাধ্যমে ঋণ নিয়ন্ত্রণ করে থাকে। এ ব্যাংক যখন দেশে ঋণের পরিমাণ কমাতে চায় তখন বাজারে সরকারি ঋণপত্র বিক্রয় করে এবং যখন ঋণের পরিমাণ বাড়াতে চায় তখন বাজার থেকে ঋণপত্র ক্রয় করে। কেন্দ্রীয় ব্যাংকের ঋণ নিয়ন্ত্রণের সর্বাধুনিক হাতিয়ার হচ্ছে নগদ জমার অনুপাতের পরিবর্তন। প্রত্যেক দেশেই বাণিজ্যিক ব্যাংকগুলোকে প্রচলিত নিয়মানুসারে মোট আমানতের একটি অংশ কেন্দ্রীয় ব্যাংকে নগদ আকারে জমা রাখতে হয়। এই নগদ জমার অনুপাত পরিবর্তন করে কেন্দ্রীয় ব্যাংক বাণিজ্যিক ব্যাংক সমূহের ঋণদান ক্ষমতা বাড়াতে বা হ্রাস করতে পারে । সুতরাং বলা যায়, রহিম যে কেন্দ্রীয় ব্যাংকের চাকরি করে তা উপরে উল্লিখিত পদ্ধতি ঋণ নিয়ন্ত্রণ করতে পারে। ঋণ নিয়ন্ত্রণের এ পদ্ধতিগুলোর মধ্যে নগদ জমার অনুপাত পরিবর্তন পদ্ধতিটি অন্যান্য পদ্ধতিগুলোর চাইতে অপেক্ষাকৃত অধিক কার্যকরী।"
        }
      ]
    }
  ]
}