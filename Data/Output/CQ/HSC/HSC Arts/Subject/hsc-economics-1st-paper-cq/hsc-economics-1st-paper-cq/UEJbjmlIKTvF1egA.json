{
  "title": "যশোর বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "একটি বেকারিতে ব্রেড তৈরির ব্যয় নিম্নরুপঃ ব্রেডের পরিমাণ (পাউন্ড) 1 2 3 4 5 6 মোট ব্যয় (টাকা) 60 80 90 120 200 360",
      "tag": "JB 22",
      "sub_questions": [
        {
          "label": "ক",
          "question": "উৎপাদন কাকে বলে?",
          "explanation": "প্রকৃতি প্রদত্ত বস্তুর রূপগত ও অবস্থার পরিবর্তনের মাধ্যমে নতুন উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "দীর্ঘকালে স্থির ব্যয় থাকে না কেন? বুঝিয়ে বলো।",
          "explanation": "দীর্ঘকালে উৎপাদনের সব উপকরণ পরিবর্তনশীল বলেই স্থির ব্যয় থাকে না । দীর্ঘকালে উৎপাদন ব্যয় বলতে শুধু পরিবর্তনশীল ব্যয়কে নির্দেশ করে। কারণ দীর্ঘকালে স্থির ব্যয় শূন্য ধরা হয়। আর এ সময় উৎপাদনের প্রায় সকল উপকরণ পরিবর্তন করা যায়। যেমন- স্বল্পকালে কারখানার যন্ত্রপাতি স্থির থাকে, কিন্তু দীর্ঘকালে তার পরিবর্তন সাধন করা যায়। এজন্যই দীর্ঘকালে কোনো ব্যয়ই স্থির থাকে না; সবই হয় পরিবর্তনশীল ব্যয়।"
        },
        {
          "label": "গ",
          "question": "ব্রেড তৈরির মোট ব্যয় রেখা অঙ্কন করো।",
          "explanation": "মোট ব্যয়ের জ্যামিতিক রূপ হলো মোট ব্যয় রেখা । কোনো দ্রব্য উৎপানের ক্ষেত্রে যে পরিমাণ অর্থ ব্যয় করা হয় তা-ই মোট ব্যয়। বিভিন্ন একক দ্রব্য উৎপাদনের ব্যয় যোগ করলে মোট ব্যয় পাওয়া যায়। উৎপাদনের একক ও মোট ব্যয়কে রেখাচিত্রে রূপ দিলে মোট ব্যয় রেখা পাওয়া যায় । উদ্দীপকে ব্রেডের পরিমাণ ও মোট ব্যয় দেওয়া আছে। প্রদত্ত তথ্যের আলোকে নিচে মোট ব্যয় রেখা অঙ্কন করা হলো- চিত্রে ভূমি অক্ষে ব্রেডের পরিমাণ (পাউন্ড) এবং লম্ব অক্ষে মোট ব্যয় পরিমাপ করা হয়েছে। উৎপাদন ১ পাউন্ড হলে মোট খরচ ৬০ টাকা। ফলে প্রাপ্ত বিন্দু a। একইভাবে উৎপাদন ২, ৩, ৪, ৫ ও ৬ পাউন্ড হলে মোট খরচ যথাক্রমে ৪0, 90, 120, 2003 360 টাকা। ফলে প্রাপ্ত বিন্দু যথাক্রমে b, c, d, e ও f। এখন প্রাপ্ত বিন্দুগুলো যোগ করলে পাওয়া যায় TC মোট উৎপাদন রেখা ।"
        },
        {
          "label": "ঘ",
          "question": "ব্রেড তৈরির গড় ব্যয় ও প্রান্তিক ব্যয়ের মধ্যে সম্পর্ক বিশ্লেষণ করো ।",
          "explanation": "উৎপাদনের বিভিন্ন পর্যায়ে গড় ব্যয় ও প্রান্তিক ব্যয়ের মধ্যে তিন ধরনের সম্পর্ক লক্ষ্য করা যায়। কোনো দ্রব্যের প্রতি একক উৎপাদন করতে যে খরচ হয় তা গড় ব্যয় । মোট ব্যয়কে মোট উৎপাদনের পরিমাণ দ্বারা ভাগ করলে গড় ব্যয় পাওয়া যায়। আর উৎপাদনের পরিমাণ এক একক বৃদ্ধির ফলে মোট ব্যয়ের যে পরিবর্তন হয় তা প্রান্তিক ব্যয়। মোট ব্যয়ের পরিবর্তনকে মোট উৎপাদনের পরিবর্তন দ্বারা ভাগ করলে প্রান্তিক ব্যয় পাওয়া যায় । উদ্দীপকে একটি বেকারির ব্রেড উৎপাদনের পরিমাণ ও মোট ব্যয় দেওয়া আছে। নিচে প্রদত্ত তথ্যের আলোকে গড় ব্যয় ও প্রান্তিক ব্যয় নির্ণয় করা হলো: ব্রেডের পরিমাণ মোট ব্যয় (টাকা) গড় ব্যয় (টাকা) প্রান্তিক ব্যয় (টাকা) ১ ৬০ ৬০ ৬০ ২ ৮০ ৪০ ২০ ৩ ৯০ ৩০ ১০ ৪ ১২০ ৩০ ৩০ ৫ ২০০ ৪০ ৮০ ৬ ৩৬০ ৬০ ১৬০ ছকে ব্রেডের উৎপাদন ১ একক হলে গড় ব্যয় ৬০ টাকা এবং প্রান্তিক ব্যয় ৬০ টাকা। উৎপাদনের পরিমাণ বাড়ালে গড় ব্যয় ও প্রান্তিক ব্যয় উভয় কমে। তবে প্রান্তিক ব্যয় অধিক হারে কমায় গড় ব্যয় প্রান্তিক ব্যয় অপেক্ষা বেশি হয়। উৎপাদনের পরিমাণ বাড়াতে থাকলে ৪র্থ এককে প্রান্তিক ব্যয় ও গড় ব্যয় পরস্পর সমান হয়। উৎপাদনের পরিমাণ আরও বাড়ালে গড় ব্যয় ও প্রান্তিক ব্যয় উভয়ই বাড়ে। তবে প্রান্তিক ব্যয় অধিক হারে বাড়তে থাকায় প্রান্তিক ব্যয় গড় ব্যয় অপেক্ষা বেশি হয়। এভাবে প্রান্তিক ব্যয় ও গড় ব্যয় উৎপাদনের বিভিন্ন এককে সম্পর্কযুক্ত।"
        }
      ]
    },
    {
      "number": "2",
      "uddipok": "একটি দেশে ২০২০ সালে একটি বাণিজ্যিক ব্যাংকের প্রাথমিক আমানত ১০০০ কোটি টাকা এবং ঐ বছর কেন্দ্রীয় ব্যাংক কর্তৃক নির্ধারিত রিজার্ভ অনুপাত ছিল ২০%। ২০২১ সালে দেশটির কেন্দ্রীয় ব্যাংক রিজার্ভ অনুপাত বাড়ানোর পাশাপাশি ব্যাংক হার বাড়িয়ে দিল এবং খোলাবাজারে ঋণপত্র বিক্রি করল।",
      "tag": "JB 22",
      "sub_questions": [
        {
          "label": "ক",
          "question": "সসীম বিহিত মুদ্রা কাকে বলে?",
          "explanation": "যে মুদ্রা লেনদেনের ক্ষেত্রে একটি নির্দিষ্ট সীমার ওপরে গ্রাহককে লেনদেনে বাধ্য করা যায় না তাকে সসীম বিহিত মুদ্রা বলে।"
        },
        {
          "label": "খ",
          "question": "মুদ্রার যোগানের সাথে মুদ্রার মূল্যের সম্পর্ক কেমন? ব্যাখ্যা করো।",
          "explanation": "মুদ্রার যোগানের সাথে মুদ্রার মূল্যের সম্পর্ক ঋণাত্মক। এক একক মুদ্রা যে পরিমাণ দ্রব্য সামগ্রী ক্রয় করতে সক্ষম তাকে মুদ্রার মূল্য বলে। মুদ্রার যোগান বাড়লে মুদ্রাস্ফীতি বাড়ে। ফলে মুদ্রার মূল্য কমে। বিপরীতে মুদ্রার যোগান কমলে দামস্তর কমে। ফলে মুদ্রার মূল্য বাড়ে। অর্থাৎ মুদ্রার যোগানের পরিবর্তনের সাথে মুদ্রার মূল্যের পরিবর্তন বিপরীতমুখী। এটি ঋণাত্মক সম্পর্ক নির্দেশ করে।"
        },
        {
          "label": "গ",
          "question": "উদ্দীপকে উল্লিখিত ব্যাংক দুইটির কার্যাবলির মধ্যে পার্থক্য ব্যাখ্যা করো।",
          "explanation": "উদ্দীপকে উল্লিখিত ব্যাংক দুটির একটি হলো বাণিজ্যিক ব্যাংক এবং অন্যটি হলো কেন্দ্রীয় ব্যাংক। যে ব্যাংক জনগণের কাছ থেকে আমানত সংগ্রহ করে এবং জনগণ ও প্রতিষ্ঠানের প্রয়োজনে তাদের ঋণ প্রদান করে তা বাণিজ্যিক ব্যাংক। অন্যদিকে, মুদ্রা বাজারের শীর্ষে অবস্থান করে দেশের অর্থ ও ব্যাংক ব্যবস্থাকে নিয়ন্ত্রণ করে যে ব্যাংক তাকে কেন্দ্রীয় ব্যাংক বলে । উদ্দীপকে একটি বাণিজ্যিক ব্যাংক এবং একটি কেন্দ্রীয় ব্যাংকের উল্লেখ করা হয়েছে। বাণিজ্যিক ব্যাংক জনগণ থেকে আমানত সংগ্রহ করে এবং জনগণ ও অন্যান্য প্রতিষ্ঠানের কাছে ঋণ দেয়। অন্যদিকে কেন্দ্রীয় ব্যাংক কোনো ব্যক্তিকে ঋণ দেয় না; বরং প্রয়োজনে বাণিজ্যিক ব্যাংককে ঋণ দেয়। বাণিজ্যিক ব্যাংকের লক্ষ্য হলো মুনাফা অর্জন করা। কিন্তু কেন্দ্রীয় ব্যাংকের লক্ষ্য হলো বাণিজ্যিক ব্যাংক ও দেশের মুদ্রাব্যবস্থা নিয়ন্ত্রণ করা। বাণিজ্যিক ব্যাংক নোট ছাপাতে পারে না। কিন্তু কেন্দ্রীয় ব্যাংক নোট ছাপানোর একক ক্ষমতা ভোগ করে । এছাড়াও ব্যাংক দুটির কার্যাবলির মধ্যে বহুমুখী পার্থক্য লক্ষ করা যায়।"
        },
        {
          "label": "ঘ",
          "question": "২০২১ সালে কেন্দ্রীয় ব্যাংক কর্তৃক গৃহীত পদক্ষেপ দেশটির বাণিজ্যিক ব্যাংকগুলোর ঋণদানের ক্ষমতার ওপর কি প্রভাব ফেলবে? বিশ্লেষণ করো।",
          "explanation": "২০২১ সালে কেন্দ্রীয় ব্যাংক কর্তৃক গৃহীত পদক্ষেপ দেশটির বাণিজ্যিক ব্যাংকগুলোর ঋণদানের ক্ষমতার ওপর নেতিবাচক প্রভাব ফেলবে। দেশের অর্থনৈতিক ও মুদ্রাব্যবস্থার স্থিতিশীলতা আনয়নের লক্ষ্যে কেন্দ্রীয় ব্যাংক বিভিন্ন নীতি গ্রহণ করে। এগুলোর মধ্যে বাণিজ্যিক ব্যাংকের ব্যাংক হার পরিবর্তন, খোলাবাজারে ঋণপত্র বিক্রয়, নগদ জমার হার পরিবর্তন ইত্যাদি। এসব নীতির পরিবর্তন ঘটলে বাণিজ্যিক ব্যাংক ঋণ প্রদানের ক্ষমতা প্রভাবিত হয়। উদ্দীপকে একটি দেশে ২০০০ সালে বাণিজ্যিক ব্যাংকের প্রাথমিক আমানত ১,০০০ কোটি টাকা এবং নির্ধারিত রিজার্ভ অনুপাত ২০%। ২০২১ সালে কেন্দ্রীয় ব্যাংক রিজার্ভ অনুপাত বাড়ানোর পাশাপাশি ব্যাংক হার বাড়িয়ে দেয়। এছাড়াও খোলাবাজারে ঋণপত্র বিক্রয় করে। অর্থাৎ দেশটির কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণের জন্য পদক্ষেপ গ্রহণ করেন। কেন্দ্রীয় ব্যাংক বাণিজ্যিক ব্যাংকের নির্ধারিত রিজার্ভ অনুপাত বাড়িয়ে দিলে বাণিজ্যিক ব্যাংকের ঋণযোগ্য রিজার্ভ কমে যায়। আবার, ব্যাংক হার বাড়িয়ে দিলে বাণিজ্যিক ব্যাংকের সুদের হার বৃদ্ধি পায়। ফলে ঋণের চাহিদা হ্রাস পায়। আর খোলাবাজারে ঋণপত্র বিক্রয় করলে বাণিজ্যিক ব্যাংকের নগদ রিজার্ভ কমে যায়। ফলে ঋণ প্রদান সক্ষমতা কমে। সুতরাং বলা যায়, কেন্দ্রীয় ব্যাংক কর্তৃক গৃহীত রিজার্ভ অনুপাত বাড়ানো, ব্যাংক হার পরিবর্তন ও ঋণপত্র বিক্রয় বাণিজ্যিক ব্যাংকের ঋণদান ক্ষমতার ওপর প্রভাব ফেলবে।"
        }
      ]
    },
    {
      "number": "3",
      "uddipok": "X' ব্যাংক আমানত গ্রহণ, ঋণ প্রদান, অর্থ স্থানান্তর ইত্যাদি কাজের পাশাপাশি গ্রাহকদের পক্ষে অর্থ সংগ্রহ, অর্থ পরিশোধ এবং শেয়ার, সিকিউরিটি ইত্যাদি ক্রয়-বিক্রয় করে। সম্প্রতি ব্যাংকটি মোবাইল ফোন ও ইন্টারনেটের সাহায্যে ব্যাংকিং সেবা জনগণের দ্বারপ্রান্তে পৌঁছে দিয়েছে। এতে শ্রম, সময় ও খরচ সাশ্রয়ের পাশাপাশি গ্রিন ব্যাংকিং এর সুযোগ সৃষ্টি হয়েছে।",
      "tag": "JB 22",
      "sub_questions": [
        {
          "label": "ক",
          "question": "খোলাবাজার কারবার কী?",
          "explanation": "কেন্দ্রীয় ব্যাংক কর্তৃক বাণিজ্যিক ব্যাংকের কাছে ঋণপত্র বিক্রয়কে খোলাবাজার কারবার বলে ।"
        },
        {
          "label": "খ",
          "question": "কেন্দ্রীয় ব্যাংককে কেন ঋণের শেষ আশ্রয়স্থল বলা হয়?",
          "explanation": "অর্থ বাজারের অভিভাবক হিসেবে কেন্দ্রীয় ব্যাংক তালিকাভুক্ত ব্যাংকগুলোকে প্রয়োজনীয় আর্থিক সহায়তা দেয়। দেশের তালিকাভুক্ত ব্যাংকগুলো তারল্য সংকটের সময় বিভিন্ন উৎস থেকে ঋণ সংগ্রহে ব্যর্থ হলে কেন্দ্রীয় ব্যাংকের শরণাপন্ন হয়। এক্ষেত্রে কেন্দ্রীয় ব্যাংক সরাসরি ঋণ প্রদান করে। কিংবা বন্ড ও সিকিউরিটি ক্রয়-বিক্রয়ের মাধ্যমে বাণিজ্যিক ব্যাংকগুলোর দুর্দিনে তহবিলের যোগান দিয়ে থাকে। এরূপ ভূমিকার কারণেই কেন্দ্রীয় ব্যাংককে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "'X' ব্যাংকের কর্মকাণ্ডের আলোকে বাণিজ্যিক ব্যাংকের প্রতিনিধিত্বমূলক কার্যাবলি ব্যাখ্যা করো।",
          "explanation": "বাণিজ্যিক ব্যাংকের বিভিন্নরকম কাজের মধ্যে প্রতিনিধিত্বমূলক কার্যক্রম অন্যতম। বাণিজ্যিক ব্যাংক কখনো কখনো গ্রাহকদের বিভিন্ন ধরনের কাজকর্মে সহযোগিতা করে। যেমন- ক্রয়-বিক্রয়ে অর্থ পরিশোধ করা, শেয়ার সিকিউরিটি ক্রয়-বিক্রয় করা, বিদ্যুৎ, গ্যাস বিল ইত্যাদি পরিশোধ করে দেওয়া। বাণিজ্যিক ব্যাংকের এ ধরনের কাজকে প্রতিনিধিত্বমূলক কাজ বলে। এ ধরনের কাজগুলোর ফলে জনগণের দৈনন্দিন লেনদেন সহজতর হয়।. উদ্দীপকে 'X' ব্যাংক আমানত গ্রহণ করে; ঋণ প্রদান করে, অর্থ স্থানান্তর করে ইত্যাদি। এর পাশাপাশি গ্রাহকদের পক্ষে অর্থ সংগ্রহ; অর্থ পরিশোধ এবং শেয়ার-সিকিউরিটি ইত্যাদি ক্রয়-বিক্রয় করে। অর্থাৎ 'X' ব্যাংকটির কর্মকাণ্ডের মধ্যে গ্রাহকদের প্রতিনিধিত্বমূলক কর্মকাণ্ডগুলো অন্তর্ভুক্ত। উল্লিখিত কার্যাবলি ছাড়াও বাণিজ্যিক ব্যাংক গ্রাহকদের প্রতিনিধি হিসেবে টিকেট, পাসপোর্ট ইত্যাদি সংগ্রহ করে। এছাড়াও বাড়ি ভাড়া, আয়কর, বিমার প্রিমিয়াম, টেলিফোন বিল ইত্যাদি পরিশোধ করে। এ ধরনের কর্মকাণ্ডের ফলে ব্যাংকের সুনাম বৃদ্ধি পায় ।"
        },
        {
          "label": "ঘ",
          "question": "'X' ব্যাংক সম্প্রতি যে ব্যাংকিং সেবা চালু করেছে তার সুবিধা উদ্দীপকের তথ্যের ভিত্তিতে মূল্যায়ন করো।",
          "explanation": "X’ ব্যাংকে সম্প্রতি মোবাইল ব্যাংকিং ও অনলাইন ব্যাংকিং সেবা চালু করেছে । মোবাইল ডিভাইস ব্যবহার করে যে ব্যাংকিং কার্যক্রম পরিচালিত হয় তা মোবাইল ব্যাংকিং । এ ব্যাংকিং সিস্টেমে গ্রাহককে শারীরিকভাবে ব্যাংকের কোনো শাখায় উপস্থিত হওয়ার প্রয়োজন হয় না। দিন রাতের যেকোনো সময় ব্যাংকিং সেবা গ্রহণ করা যায়। অন্যদিকে ইন্টারনেটের মাধ্যমে ব্যাংকিং সেবা গ্রহণ করা হলো অনলাইন ব্যাংকিং। উদ্দীপকে 'X' ব্যাংক মোবাইল ফোন ও ইন্টারনেটের মাধ্যমে ব্যাংকিং সেবা জনগণের দ্বারপ্রান্তে পৌঁছে দিয়েছে। এতে শ্রম সময় ও খরচ সাশ্রয়ের পাশাপাশি গ্রিন ব্যাংকিংয়ের সুযোগ সৃষ্টি হয়েছে। অর্থাৎ 'X'' ব্যাংকটি মোবাইল ব্যাংকিং এবং অনলাইন ব্যাংকিং সেবা চালু করেছে। এ ধরনের সেবা চালুর ফলে গ্রাহকরা বিভিন্ন ধরনের সুযোগ-সুবিধা লাভ করতে পারে। মোবাইল ব্যাংকিংয়ের মাধ্যমে যেকোনো সময় হিসাব খোলা থেকে শুরু করে টাকা জমা, উত্তোলনসহ বিভিন্ন ধরনের লেনদেন করা যায়। দিন- রাতের ২৪ ঘণ্টাই মোবাইল ব্যাংকিং সেবা চালু থাকায় লেনদেন আরো সাশ্রয়ী হয়। এজন্য দরকার শুধু একটি হ্যান্ডসেট। একইভাবে অনলাইনে ব্যাংকিং সেবাও গ্রাহকদের বিভিন্ন সুযোগ-সুবিধার দ্বার উন্মোচন করেছে। ইন্টারনেট সংযোগ ব্যবহার করে ব্যাংকের যোকোনো লেনদেন করা সম্ভব। তাই ব্যাংকে আর শারীরিকভাবে উপস্থিত হতে হয় না। ফলে সময়, খরচ, শ্রম ইত্যাদি সাশ্রয় হয়েছে।"
        }
      ]
    },
    {
      "number": "4",
      "uddipok": "আপেলের দাম ১২০ টাকা কেজি থেকে বেড়ে ১৫০ টাকা কেজি হলে বাজারে আপেলের চাহিদার পরিমাণ ৪০০ কেজি থেকে কমে ২৪০ কেজি হয়। অন্যদিকে, আপলের দাম বেড়ে যাওয়ায় কমলার চাহিদা ২৫০ কেজি থেকে বেড়ে ৩০০ কেজি হয়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বিভিন্ন দামে চাহিদার বিভিন্ন পরিমাণকে তালিকায় প্রকাশ করা হলে তাকে চাহিদা সূচি বলে।"
        },
        {
          "label": "খ",
          "question": "",
          "explanation": "সাধারণভাবে মজুদ ও যোগান কথা দুটি সমার্থক মনে হলেও অর্থনীতিতে এ ধারণা দুটির ভিন্ন অর্থ রয়েছে।' বিক্রয়যোগ্য একটি দ্রব্যের মোট পরিমাণ হলো মজুদ। কিন্তু কোনো নিদিষ্ট সময় ও নির্দিষ্ট দামে বিক্রেতা কোনো দ্রব্যের যে পরিমাণ বিক্রয়। করতে ইচ্ছুক তাকে ঐ দ্রব্যের যোগান বলে। যোগান হলো মজুদের একটি অংশ। তাই বলা যায়, অর্থনীতিতে যোগান ও মজুদ কথাটির অর্থ এক নয়।"
        },
        {
          "label": "গ",
          "question": "",
          "explanation": "আড়াআড়ি স্থিতিস্থাপকতার ভিত্তিতে আপেল ও কমলার সম্পর্ক পরিবর্তক। অন্যান্য অবস্থা স্থির থেকে একটি দ্রব্যের দামের পরিবর্তন ঘটলে অন্য দ্রব্যের চাহিদার পরিবর্তন ঘটে। দাম ও চাহিদার এ পরিবর্তনের মাত্রাকে চাহিদার আড়াআড়ি স্থিতিস্থাপকতা বলে। সাধারণত আড়াআড়ি স্থিতিস্থাপকতার মান ধনাত্মক হলে দ্রব্য দুটি পরিবর্তক দ্রব্য। আর ঋণাত্মক হলে দ্রব্য দুটি পরস্পর পরিপুরক দ্রব্য। উদ্দীপকে আপেলের দাম প্রতি কেজি ১২০ টাকা থেকে বেড়ে ১৫০ টাকা হলে চাহিদা কমে ৪০০ কেজি থেকে ২৪০ কেজি হয়। অন্যদিকে কমলার চাহিদা বেড়ে ২৫০ কেজি থেকে ৩০০ কেজি হয়। নিচে দ্রব্য দুটির আড়াআড়ি স্থিতিস্থাপকতা বের করা হলো- চাহিদার আড়াআড়ি স্থিতিস্থাপকতা = Δ Q x Δ P y × P y Q x =\\frac{\\Delta Q \\mathrm{x}}{\\Delta \\mathrm{Py}} \\times \\frac{\\mathrm{Py}}{\\mathrm{Qx}} = Δ Py Δ Q x ​ × Qx Py ​ = ৫০ ৩০ × ১২০ ২৫০ =\\frac{৫০}{৩০}\\times\\frac{১২০}{২৫০} = ৩০ ৫০ ​ × ২৫০ ১২০ ​ = ৪ ৫ = ০ . ৮০ =\\frac{৪}{৫}=০.৮০ = ৫ ৪ ​ = ০ . ৮০ এখানে, Δ Q x = ৩০০ − ২৫০ = ৫০ Δ P y = ১৫০ − ১২০ = ৩০ P y ′ = ১২০ Q x = 2 ৫০ \\begin{array}{l}\\Delta Q x=৩ ০ ০-২ ৫ ০=৫০ \\\\ \\Delta P y=১ ৫ ০-১ ২ ০=৩০ \\\\ P y^{\\prime}=১ ২ ০ \\\\ Q x=2 ৫ ০\\end{array} Δ Q x = ৩০০ − ২৫০ = ৫০ Δ P y = ১৫০ − ১২০ = ৩০ P y ′ = ১২০ Q x = 2 ৫০ ​ আড়াআড়ি স্থিতিস্থাপকতার মান ০.৮০। এটি ধনাত্মক সংখ্যা। সুতরাং, দ্রব্য দুটি পরস্পর পরিবর্তক দ্রব্য।"
        },
        {
          "label": "ঘ",
          "question": "",
          "explanation": "হ্যাঁ, আপেলের চাহিদা স্থিতিস্থাপক। অন্যান্য অবস্থা স্থির থেকে কোনো দ্রব্যের দাম পরিবর্তন হলে তার চাহিদার পরিবর্তন হয়। দাম ও চাহিদার পরিবর্তনের মাত্রা বা অনুপাতকে চাহিদার স্থিতিস্থাপকতা বলে। সাধারণভাবে চাহিদার দাম স্থিতিস্থাপকতা দুই প্রকার। যথা: স্থিতিস্থাপক চাহিদা ও অস্থিতিস্থাপক চাহিদা। দামের সামান্য পরিবর্তনের ফলে, চাহিদার ব্যাপক পরিবর্তন হলে তা স্থিতিস্থাপক চাহিদা। উদ্দীপকে আপেলের দাম প্রতি কেজি ১২০ টাকায় চাহিদার পরিমাণ ৪০০ কেজি। দাম বেড়ে ১৫০ টাকা হলে বাজারে আপেলের চাহিদার পরিমাণ ২৪০ কেজি হয়। নিচে চাহিদার স্থিতিস্থাপকতার মান নির্ণয় করা হলো- চাহিদার স্থিতিস্থাপকতা = Δ Q Δ P × P . Q . =\\frac{\\Delta Q \\mathrm{}}{\\Delta \\mathrm{P}} \\times \\frac{\\mathrm{P.}}{\\mathrm{Q.}} = Δ P Δ Q ​ × Q. P. ​ = − ১৬০ ৩০ × ১২০ ৪০০ =\\frac{-১৬০}{৩০}\\times\\frac{১২০}{৪০০} = ৩০ − ১৬০ ​ × ৪০০ ১২০ ​ = − ১ . ৬ =-১.৬ = − ১ . ৬ এখানে, Δ Q = ২৪০ − ৪০০ = − ১৬০ Δ P = ১৫ 0 − ১২০ = ৩০ P 0 = ১২০ Q 0 = ৪০০ \\begin{array}{l} \\Delta Q=২৪০-৪০০=-১৬০\\\\ \\Delta P= ১৫0-১২০=৩০ \\\\ P_{0}=১২০ \\\\ Q_{0}=৪০০ \\end{array} Δ Q = ২৪০ − ৪০০ = − ১৬০ Δ P = ১৫ 0 − ১২০ = ৩০ P 0 ​ = ১২০ Q 0 ​ = ৪০০ ​ [ঋণাত্মক চিহ্ন অবজ্ঞা করে। অর্থাৎ, চাহিদার স্থিতিস্থাপকতার মান ১.৬। স্থিতিস্থাপক চাহিদার ক্ষেত্রে দামের শতাংশিক পরিবর্তনের ফলে চাহিদার শতাংশিক পরিবর্তন বেশি হয়। তাই এক্ষেত্রে চাহিদার দোর স্থিতিস্থাপকতার মান এক এককের চেয়ে বড় হয়। উদ্দীপকের তাপেলের দাম স্থিতিস্থাপকতার মান ১.৬। এটি এক এককের বড়। তাই দামের তুলনায় চাহিদার পরিবর্তন বেশি বোঝায়। সুতরাং, আপেলের চাহিদা স্থিতিস্থাপকতা হবে।"
        }
      ]
    },
    {
      "number": "5",
      "uddipok": "মি. করিম এমন একটি দেশের নাগরিক যেখানে নাগরিকরা। নিজ যোগ্যতা অনুযায়ী কাজ করেন এবং প্রয়োজন অনুযায়ী ভোগ করেন। উৎপাদনের উপকরণের ওপর তাদের কোনো মালিকানা নেই। কারণ তার দেশের সরকার সব সম্পদের মালিক এবং কেন্দ্রীয়। পরিকল্পনা কর্তৃপক্ষের মাধ্যমে উৎপাদন ও বণ্টন নিয়ন্ত্রিত হয়।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "অর্থনীতিতে নির্বাচন বলতে অনেক অভাবের মধ্য থেকে সর্বাধিক প্রয়োজনীয় অভাবগুলো বাছাই করার পন্থাকে বোঝায়।"
        },
        {
          "label": "খ",
          "question": "",
          "explanation": "ধনতান্ত্রিক অর্থব্যবস্থায় দ্রব্যের দাম চাহিদা ও যোগানের ঘাত- প্রতিঘাত দ্বারা নির্ধারিত হয়। ধনতান্ত্রিক অর্থব্যবস্থার অন্যতম বৈশিষ্ট্য হলো চাহিদা ও যোগানের ঘাত-প্রতিঘাত দ্বারা দাম নির্ধারিত হওয়া। এটি স্বয়ংক্রিয় দামব্যবস্থা নামে পরিচিত। এ পদ্ধতিতে দ্রব্যের চাহিদা অপেক্ষা যোগান বেশি হলে দাম কমে। আবার চাহিদা অপেক্ষা যোগান কম হলে দ্রব্যের দাম বাড়ে। এভাবে চাহিদা ও যোগানের ঘাত-প্রতিঘাতের ফলে যেখানে চাহিদা ও যোগান পরস্পর সমান হয়, সেখানে দ্রব্যের দাম নির্ধারিত হয়।"
        },
        {
          "label": "গ",
          "question": "",
          "explanation": "করিমের দেশের অর্থব্যবস্থা সমাজতান্ত্রিক অর্থব্যবস্থার অনুরূপ। যে অর্থব্যবস্থায় সম্পদের রাষ্ট্রীয় মালিকানা বিদ্যমান তা সমাজতান্ত্রিক অর্থব্যবস্থা। এ অর্থব্যবস্থায় কেন্দ্রীয় পরিকল্পনা কর্তৃপক্ষের মাধ্যমে। যাবতীয় অর্থনৈতিক কর্মকাণ্ড তথা উৎপাদন, বণ্টন ও বিনিময় নিয়ন্ত্রিত হয়। এখানে উৎপাদনকারী ও ভোক্তার অবাধ স্বাধীনতা অনুপস্থিত থাকে। উদ্দীপকে মি. করিমের দেশের নাগরিকরা নিজ যোগ্যতা অনুযায়ী কাজ, করেন। প্রয়োজন অনুযায়ী ভোগ করেন। উৎপাদনের উপকরণের ওপর তাদের কোনো মালিকানা নেই। কারণ তার দেশের সব সম্পদের মালিক সরকার। কেন্দ্রীয় পরিকল্পনা কর্তৃপক্ষের মাধ্যমে উৎপাদন ও বণ্টন নিয়ন্ত্রণ করা হয়। অর্থাৎ করিমের দেশের অর্থব্যবস্থা, সমাজতান্ত্রিক অর্থব্যবস্থার সাথে সাদৃশ্যপূর্ণ। এ ধরনের অর্থব্যবস্থায় বেসরকারি উদ্যোগ না থাকায় শ্রেণিবৈষম্য অনুপস্থিত থাকে। সামাজিক নিরাপত্তা এবং সুষম উন্নয়ন নিশ্চিত হয়।"
        },
        {
          "label": "ঘ",
          "question": "",
          "explanation": "করিমের দেশে বিদ্যমান সমাজতান্ত্রিক অর্থব্যবস্থা জনকল্যাণে • ভূমিকা রাখছে বলে আমি মনে করি। সমাজতান্ত্রিক অর্থব্যবস্থায় কেন্দ্রীয় পরিকল্পনার মাধ্যমে যাবতীয় অর্থনৈতিক কর্মকাণ্ড পরিচালিত হয়। এ ধরনের অর্থব্যবস্থায়, শ্রমিক শোষণ; শ্রেণিবৈষম্য, উচ্চ মুদ্রাস্ফীতি ইত্যাদি থাকে না। সামাজিক নিরাপত্তা নিশ্চিতকরণে বিভিন্ন সরকারি পদক্ষেপ এ অর্থব্যবস্থায় লক্ষ করা যায়। উদ্দীপকের করিমের দেশের নাগরিকরা নিজ যোগ্যতা অনুযায়ী কাজ করেন। প্রয়োজন অনুযায়ী ভোগ করেন। তাদের যাবতীয় অর্থনৈতিক কর্মকাণ্ড কেন্দ্রীয় পরিকল্পনা কর্তৃপক্ষের মাধ্যমে নিয়ন্ত্রিত হয়। অর্থাৎ তারা যোগ্যতা অনুযায়ী কাজ পায়। ফলে তারা শোষণের শিকার হয় না। সমাজতান্ত্রিক অর্থব্যবস্থায় বেসরকারি কোনো উদ্যোগ না থাকায় - উৎপাদনের ক্ষেত্রে অবাধ প্রতিযোগিতা অনুপস্থিত থাকে। ফলে শ্রেণিবৈষম্য, বেকারত্ব ইত্যাদি বিদ্যমান থাকে না। কেন্দ্রীয় পরিকল্পনা অনুযায়ী দেশের জনগণের চাহিদা মোতাবেক দ্রব্যসামগ্রী উৎপাদন, বিনিময়, বণ্টন ও ভোগ নিয়ন্ত্রিত হয়। ফলে সামাজিক কল্যাণ বৃদ্ধি বা নিশ্চিত হয়। এছাড়াও রাষ্ট্রীয় উদ্যোগে সামাজিক নিরাপত্তা নিশ্চিতকরণে পদক্ষেপ নেওয়ার ফলে বিভিন্ন দিক থেকে জনকল্যাণ নিশ্চিত হয়। সুতরাং বলা যায়, করিমের দেশে বিদ্যমান অর্থব্যবস্থা জনকল্যাণে যথেষ্ট ভূমিকা রাখছে।"
        }
      ]
    },
    {
      "number": "6",
      "uddipok": "একটি পোশাক কারখানায় ব্যবহৃত উপকরণ ও শার্ট তৈরির তথ্য নিম্নরূপ— কর্মীর সংখ্যা সেলাই মেশিনের সংখ্যা শার্টের সংখ্যা 50 10 200 100 20 400 150 30 600",
      "tag": "BAFSC 24,JB 22",
      "sub_questions": [
        {
          "label": "ক",
          "question": "স্বল্পকালীন উৎপাদন অপেক্ষক কাকে বলে?",
          "explanation": "উৎপাদন অপেক্ষকে স্থির উপকরণের সাথে পরিবর্তনশীল উপকরণ বিবেচনা করা হলে তাকে স্বল্পকালীন উৎপাদন অপেক্ষক বলে।"
        },
        {
          "label": "খ",
          "question": "সিলেটের কমলা ঢাকায় আনাকে কি উৎপাদন বলা যায়? বুঝিয়ে বলো ।",
          "explanation": "সিলেটের কমলা ঢাকায় আনাকে উৎপাদন বলা যায় ৷ প্রকৃতি প্রদত্ত বস্তুর রূপ পরিবর্তন এবং স্থানান্তরের মাধ্যমে নতুন উপযোগ সৃষ্টি হলে তা উৎপাদন। বিভিন্নভাবে দ্রব্যের নতুন উপযোগ সৃষ্টি হতে পারে। যেমন স্থানগত উপযোগ। কোনো দ্রব্য স্থান পরিবর্তনের ফলে দ্রব্যের উপযোগ বৃদ্ধি পায়। তেমনি সিলেটের কমলা ঢাকায় আনলে কমলার উপযোগ বৃদ্ধি পায়। তাই সিলেটের কমলা ঢাকায় আনাকে উৎপাদন বলা যায় ।"
        },
        {
          "label": "গ",
          "question": "পোশাক কারখানাটিতে উৎপাদনের কোন বিধি কার্যকর হয়েছে? ব্যাখ্যা করো।",
          "explanation": "পোশাক কারখানাটিতে উৎপাদনের স্থির মাত্রাগত উৎপাদন বিধি কার্যকর হয়েছে । দীর্ঘকালে উৎপাদনের উপকরণ একটি নির্দিষ্ট অনুপাতে বৃদ্ধি করলে মোট উৎপাদন অনেক সময় একই অনুপাতে বৃদ্ধি পায়। উপকরণ বাড়ানোর ফলে মোট উৎপাদনের এরূপ বৃদ্ধিকে স্থির মাত্রাগত উৎপাদন বলে। এক্ষেত্রে প্রান্তিক উৎপাদন সর্বদা স্থির থাকে। এ ধরনের উৎপাদন বিধি সাধারণত দীর্ঘকালে কার্যকর। তাই উৎপাদনের সকল উপকরণ পরিবর্তনশীল । উদ্দীপকের পোশাক কারখানায় ব্যবহৃত উপকরণ, কর্মী ও মেশিনের সংখ্যা বাড়ানোর সাথে শার্টের উৎপাদন বৃদ্ধি পেয়েছে। কর্মীর সংখ্যা ৫০ থেকে ১০০ এবং মেশিনের সংখ্যা ১০ থেকে ২০ হলে শার্টের উৎপাদন ২০০ থেকে বেড়ে ৪০০ হয়। এক্ষেত্রে শার্টের উৎপাদন বৃদ্ধি পেয়েছে ২০০ টি। একইভাবে কর্মী ও মেশিনের সংখ্যা পূর্বের অনুপাতে বাড়ালে শার্টের মোট উৎপাদনও ২০০ টি করে বৃদ্ধি পায়। অর্থাৎ একই অনুপাতে বাড়ে। এটি স্থির মাত্রাগত উৎপাদনের সাথে সাদৃশ্যপূর্ণ। সুতরাং বলা যায়, পোশাক কারখানাটিতে উৎপাদনের স্থির মাত্রাগত উৎপাদন বিধি কার্যকর হয়েছে।"
        },
        {
          "label": "ঘ",
          "question": "পোশাক কারখানাটিতে কি শ্রমের প্রান্তিক উৎপাদন নির্ণয় করা যাবে? কেনো? বিশ্লেষণ করো।",
          "explanation": "পোশাক কারখানাটিতে শুধু শ্রমের প্রান্তিক উৎপাদন নির্ণয় করা যাবে না । উৎপাদনের অন্যান্য উপকরণ স্থির রেখে শ্রম নিয়োগ এক একক বাড়ালে মোট উৎপাদন যতটুকু বৃদ্ধি পায় তা শ্রমের প্রান্তিক উৎপাদন অর্থাৎ অতিরিক্ত এক একক শ্রমের উৎপাদনই হলো প্রান্তিক উৎপাদন। এক্ষেত্রে উৎপাদনের উপকরণের পরিমাণ বা নিয়োগ বৃদ্ধি পেলে এককভাবে শ্রমের প্রান্তিক উৎপাদন নির্ণয় করা যায় না। উদ্দীপকে একটি পোশাক কারখানায় ব্যবহৃত উপকরণ ও শার্ট তৈরির তথ্য দেওয়া হয়েছে। কর্মীর সংখ্যা ৫০ একক এবং মেশিনের সংখ্যা ১০ একক করে বাড়ানো হয়েছে। ফলে মোট উৎপাদন ২০০ একক করে বৃদ্ধি পেয়েছে। অর্থাৎ কর্মী ও সেলাই মেশিনের সংখ্যা উভয়ই বাড়ানোর ফলে মোট উৎপাদন বৃদ্ধি পেয়েছে। তাই একক ভাবে শ্রমের প্রান্তিক উৎপাদন বের করা সম্ভব নয়। কোনো উপকরণের প্রান্তিক উৎপাদন পরিমাপ করা হয় অন্যান্য উপকরণের নিয়োগ স্থির ধরে। কিন্তু দুই বা ততোধিক উপকরণের নিয়োগ বাড়ালে মোট উৎপাদন বৃদ্ধির পেছনে সব উপকরণই কাজ করে। ফলে এককভাবে কোনো একটি উপকরণের প্রান্তিক উৎপাদন নির্ণয় করা সম্ভব না। সুতরাং বলা যায়, কারখানায় শ্রমের প্রান্তিক, উৎপাদন নির্ণয় করা যাবে না।"
        }
      ]
    },
    {
      "number": "7",
      "uddipok": "চিনির চাহিদা অপেক্ষক, Q = 450 – 4P, যেখানে, P = দাম (টাকা/ কেজি), Q = চাহিদার পরিমাণ।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বাজারে চাহিদা ও যোগানের পরিমাণ সমান হলে তাকে বাজার ভারসাম্য বলে।"
        },
        {
          "label": "খ",
          "question": "",
          "explanation": "পরিবহন খরচ বাড়লে যোগান হ্রাস পায়। বিভিন্ন দামে বিক্রেতা কোনো দ্রব্যের যে পরিমাণ বিক্রি করতে ইচ্ছুক তা যোগান। দ্রব্যের দাম ছাড়াও পরিবহন খরচ, কাঁচামালের দাম, সময়, আবহাওয়া ইত্যাদির ওপর নির্ভর করে। সাধারণত পরিবহন খরচ বৃদ্ধি পেলে দ্রব্যের উৎপাদন খরচ বৃদ্ধি পায়। তাই পূর্বের একই পরিমাণ দামে বিক্রেতা কম পরিমাণ বিক্রয় করেন। ফলে যোগান হ্রাস পায়।"
        },
        {
          "label": "গ",
          "question": "",
          "explanation": "ঢাল হলো দুটি চলকের পরিবর্তনের অনুপাত। চাহিদা রেখার লম্ব অক্ষ ও ভূমি অক্ষের পরিবর্তনের অনুপাতকে চাহিদা রেখার ঢাল বলে। কোনো দ্রব্যের চাহিদা অপেক্ষক দেওয়া থাকলে তা থেকে চাহিদা রেখা অঙ্কনের মাধ্যমে ঢাল নির্ণয় করা যায়। ঢাল নির্ণয়ের সূত্রটি হলো: ঢাল = লম্ব অক্ষের পরিবর্তন ভূমি অক্ষের পরিবর্তন। উদ্দীপকে চিনির চাহিদা অপেক্ষক। Q = 450-4P দেওয়া আছে। নিচে চাহিদা সূচি নির্ণয় করে চাহিদা রেখা অঙ্কন করা হলো- চিনির দাম (টাকা) চিনির চাহিদা (কেজি) 10 410 20 370 30 330 40 290 লম্ব অক্ষের পরিবর্তন △ A = 20 − 10 = 10 \\triangle A=20-10=10 △ A = 20 − 10 = 10 ভূমি অক্ষের পরিবর্তন △ Q = 370 − 410 = 40 \\triangle Q=370-410=40 △ Q = 370 − 410 = 40 রেখাটির ঢাল = Δ P Δ Q = 10 40 = 1 4 =\\frac{\\Delta P}{\\Delta Q}=\\frac{10}{40}=\\frac{1}{4} = Δ Q Δ P ​ = 40 10 ​ = 4 1 ​ সুতরাং, রেখাটির ঢাল হবে 1 4 \\frac{1}{4} 4 1 ​"
        },
        {
          "label": "ঘ",
          "question": "",
          "explanation": "দামের হ্রাস-বৃদ্ধির ফলে চাহিদার সংকোচন-প্রসারণ ঘটে। অন্যান্য বিষয় অপরিবর্তিত অবস্থায় চাহিদা অপেক্ষকে আলোচ্য দ্রব্যের দামের পরিবর্তন হলে দ্রব্যের চাহিদার পরিবর্তন ঘটে। একে চাহিদার সংকোচন ও প্রসারণ বলে। দ্রব্যের দাম হ্রাস পেলে চাহিদা বৃদ্ধি পায়। এটি চাহিদার প্রসারণ। আবার দাম বৃদ্ধি পেলে চাহিদা হ্রাস পায়। এটি চাহিদার সংকোচন। 'গ' নং থেকে প্রাপ্ত চাহিদা সূচি থেকে চাহিদা রেখা অঙ্কন করে চাহিদার সংকোচন ও প্রসারণ দেখানো হলো- চিত্র অনুযায়ী চিনির দাম 10 টাকা হলে চাহিদার পরিমাণ 410 কেজি। দাম বৃদ্ধি পেয়ে 20 টাকা হলে চাহিদা হ্রাস পেয়ে 370 কেজি হয়। একইভাবে দাম বেড়ে 30 ও 40 টাকা হলে চাহিদা কমে যথাক্রমে 330 ও 290 কেজি হয়। অর্থাৎ দাম বৃদ্ধির ফলে চাহিদা হ্রাস পেয়েছে। এটি চাহিদার সংকোচনকে নির্দেশ করে। বিপরীতে চিনির দাম 40 টাকা হলে চিনির চাহিদা 290 কেজি। দাম কমে 30, 20 ও 10 টাকা হলে চাহিদা বৃদ্ধি পেয়ে যথাক্রমে 330, 370 ও 410 কেজি হয়। অর্থাৎ দাম হ্রাসের ফলে চাহিদার পরিমাণ বৃদ্ধি পেয়েছে। এটি চাহিদার প্রসারণকে নির্দেশ করে।"
        }
      ]
    },
    {
      "number": "8",
      "uddipok": "একজন কৃষিবিদ এক বিঘা জমিতে গম ও আলুর সম্ভাব্য ফলনের তথ্য একটি রেখার সাহায্যে তুলে ধরলে রেখাটি নিম্নরূপ:",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় অর্থব্যবস্থার ক্ষুদ্র একক বা আচরণ বিশ্লেষণ করা হয় তাকে ব্যষ্টিক অর্থনীতি বলে।"
        },
        {
          "label": "খ",
          "question": "",
          "explanation": "অর্থনীতিতে অসীম অভাব ও সীমিত সম্পদের জন্য নির্বাচন সমস্যা দেখা দেয়। মানুষের অভাব অসীম। কিন্তু অভাব পূরণের জন্য প্রয়োজনীয় সম্পদ সীমিত। তাই অভাবের গুরুত্বানুসারে প্রয়োজনীয় অভাবগুলো সম্পদের বিকল্প ব্যবহারের মাধ্যমে পূরণ করা হয়। এক্ষেত্রে প্রয়োজনীয় অভাব এবং সম্পদের বিকল্প ব্যবহার কীভাবে করা হবে তা নির্বাচন করতে হয়। ফলে নির্বাচন সমস্যার উদ্ভব ঘটে।"
        },
        {
          "label": "গ",
          "question": "",
          "explanation": "কৃষিবিদ উদ্দীপকের রেখাচিত্রেটির সাহায্যে উৎপাদন সম্ভাবনা রেখা দেখিয়েছেন। নির্দিষ্ট পরিমাণ সম্পদ ও চলতি প্রযুক্তির সাপেক্ষে দুটি উৎপন্ন দ্রব্যের বিভিন্ন সংমিশ্রণ উৎপাদন সম্ভাবনা রেখার মাধ্যমে প্রকাশ করা যায়। অর্থাৎ এ রেখা সীমাবদ্ধ সম্পদ দ্বারা কীভাবে দুটি দ্রব্যের বিভিন্ন সমন্বয় উৎপাদন করা যায় তা প্রকাশ করে। এ রেখা থেকে উৎপাদনের পূর্ণ নিয়োগ, অ-অর্জনযোগ্য অঞ্চল সম্পর্কে ধারণা পাওয়া যায়। উদ্দীপকে একজন কৃষিবিদ এক বিঘা জমিতে গম আলুর সম্ভাব্য ফলনের তথ্য একটি রেখা চিত্রের সাহায্যে তুলে ধরেন। রেখাচিত্রে A বিন্দুতে আলুর ৬০ মণ এবং গমের উৎপাদন ০ মণ নির্দেশ করে। এভাবে B, C, D ও E বিন্দুতে আলু ও গমের উৎপাদন যথাক্রমে (৫৫, ৫), (৪৫, ১০), (৩০, ২০) ও (০, ২০) মণ নির্দেশ করে। অর্থাৎ রেখাটি উৎপাদন সম্ভাবনা রেখার সাথে সাদৃশ্যপূর্ণ। এ রেখার ওপরস্থ বিন্দুগুলো সম্পদের পূর্ণ নিয়োগ নির্দেশ করে। অন্তঃস্থ যেকোনো বিন্দু অর্জনযোগ্য, কিন্তু অপূর্ণ নিয়োগ নির্দেশ করে। এ রেখার সাহায্যে সুযোগ ব্যয়, অর্থনৈতিক উন্নয়ন, বেকারত্ব ইত্যাদি ধারণা ব্যাখ্যা করা যায়।"
        },
        {
          "label": "ঘ",
          "question": "",
          "explanation": "না, কোনো কৃষক যদি M বিন্দুতে উৎপাদন করে তবে তাকে দক্ষ কৃষক বলা যায় না। উৎপাদন সম্ভাবনার রেখা নির্দিষ্ট পরিমাণ সম্পদ ও চলতি প্রযুক্তির সাপেক্ষে দুটি উৎপন্ন দ্রব্যের বিভিন্ন সংমিশ্রণ নির্দেশ করে। তাই এ রেখার ওপরস্থ বিন্দুগুলো সম্পদের পূর্ণ নিয়োগ নির্দেশ করে। আর এ রেখার অভ্যন্তরে যেকোনো বিন্দুতে উৎপাদন করা যায়। কিন্তু সেখানে সম্পদের দক্ষ ব্যবহার হয় না। ফলে উৎপাদনের পরিমাণ কম হয়। উদ্দীপকে A, B, C, D ও E বিন্দুগুলো সংযুক্ত করে একটি উৎপাদন সম্ভাবনা রেখা দেখানো হয়েছে। এ রেখার অভ্যন্তরে একটি বিন্দু M দেখানো হয়েছে। এটি প্রদত্ত সম্পদ ও প্রযুক্তির সাপেক্ষে উৎপাদনযোগ্য বিন্দু। কিন্তু তা সম্পদের অপূর্ণ নিয়োগ নির্দেশ করে। অর্থাৎ এ বিন্দুতে উৎপাদন করলে সর্বোচ্চ পরিমাণ উৎপাদন সম্ভব নয়। বিদ্যমান সম্পদ ও প্রযুক্তির সাপেক্ষে সর্বোচ্চ পরিমাণ দ্রব্য ও সেবা উৎপাদন করাই কাম্য। উৎপাদন সম্ভাবনা রেখার ওপরস্থ বিন্দুগুলোতে উৎপাদনের পূর্ণ নিয়োগ নির্দেশ করে। তাই এ বিন্দুগুলোতে উৎপাদন কার্যক্রম চালানো হয়। এ রেখার অভ্যন্তরে কোনো বিন্দুতে উৎপাদন করলে উৎপাদনের অনেক উপকরণ অব্যবহৃত থাকে। যাকে সম্পদের অদক্ষ ব্যবহার বলে। এখানে সম্পদের অপূর্ণ নিয়োগ নির্দেশ করে। ফলে উৎপাদন কম হয়। তাই কোনো কৃষক এ ধরনের বিন্দু তথা M | বিন্দুতে উৎপাদন চালালে তাকে দক্ষ কৃষক বলা যায় না।"
        }
      ]
    },
    {
      "number": "9",
      "uddipok": "একটি শহরে 'W' নামের প্রতিষ্ঠান আবাসিক এলাকায় পানি সরবরাহ করে। প্রতিষ্ঠানটির মাসিক গড় ব্যয়, প্রান্তিক ব্যয়, গড় আয় ও প্রান্তিক আয় রেখা নিম্নরূপ:",
      "tag": "JB 22",
      "sub_questions": [
        {
          "label": "ক",
          "question": "মনোপসনি বাজার কাকে বলে?",
          "explanation": "যে বাজারে একজন ক্রেতা, কিন্তু অসংখ্য বিক্রেতা কোনো দ্রব্য ক্রয়-বিক্রয় করে তাকে মনোপসনি বাজার বলে।."
        },
        {
          "label": "খ",
          "question": "পূর্ণ প্রতিযোগিতামূলক বাজারে কেন প্রান্তিক আয় ও গড় আয় দামের সমান হয়?",
          "explanation": "পূর্ণ প্রতিযোগিতামূলক বাজারে দাম স্থির থাকায় প্রান্তিক আর ও গড় আয় দামের সমান হয়। যে বাজারে অসংখ্য ক্রেতা ও বিক্রেতা দরকষাকষির মাধ্যমে নির্দিষ্ট দামে কোনো পণ্য ক্রয়-বিক্রয় করে তাই পূর্ণ প্রতিযোগিতামূলক বাজার। এ বাজারে চাহিদা ও যোগানের সমতা দ্বারা দাম নির্ধারিত হয়। এককভারে কোনো ক্রেতা বা বিক্রেতা দ্রব্যের দামকে প্রভাবিত করতে পারে। ফলে বিক্রয়ের পরিমাণ বাড়ালেও দ্রব্যের দাম স্থির থাকে। তাই প্রতি একব দ্রব্যের গড় আয় ও প্রান্তিক আয় দামের সমান হয়।"
        },
        {
          "label": "গ",
          "question": "উদ্দীপকের আলোকে প্রতিষ্ঠানটির মুনাফার পরিমাণ নির্ণয় করো।",
          "explanation": "দ্রব্যের দাম ও গড় ব্যয় থেকে প্রতিষ্ঠানটির মুনাফার পরিমাণ বের করা যায়। মোট আয় থেকে মোট ব্যয় বাদ দিলে ফার্মের মুনাফা পাওয়া যায়। অর্থাৎ মুনাফা = মোট আয় - মোট ব্যয়। এক্ষেত্রে মোট আর মোট ব্যয়ের চেয়ে বেশি হয়। মোট আয় হলো দাম ও পরিমাণের গুণফল। আর মোট ব্যয় হলো গড় ব্যয় ও পরিমাণের গুণফল। উদ্দীপকের চিত্রে 'E' বিন্দুতে ফার্মের MR = MC এবং MC রেখার ঢাল > MR রেখার ঢাল হয়েছে। তাই 'E' বিন্দুতে ফার্মের ভারসাম্য অর্জিত হয়েছে। এ বিন্দুতে ফার্মের ভারসাম্য উৎপাদন ৫০ হাজার বাড়ি এবং দাম ২০০ টাকা এবং গড় ব্যয় ১৫০ টাকা। সুতরাং, ফার্মের মুনাফা = মোট আয় – মোট ব্যয় =PxQ-ACxQ = (২০০ x ৫০,০০০ - ১৫০ x ৫০,০০০) টাকা = (১০,০০০,০০০ – ৭৫,০০,০০০) টাকা = ২৫,০০,০০০ টাকা সুতরাং, ফার্মের মুনাফার পরিমাণ ২৫,০০,০০০ টাকা।"
        },
        {
          "label": "ঘ",
          "question": "উদ্দীপকের চিত্রে AC রেখা যদি G বিন্দুকে স্পর্শ করে তাহলে মুনাফার পরিমাণ বিশ্লেষণ করো।",
          "explanation": "AC রেখা G বিন্দুকে স্পর্শ করলে তা ফার্ম স্বাভাবিক মুনাফা অর্জন করবে। AC রেখা যদি ভারসাম্য অবস্থায় AR এর ওপরে অবস্থান করে তাহলে ফার্ম ক্ষতির সম্মুখীন হয়। আর যদি AC রেখা AR রেখার নিচে অবস্থান করে তাহলে অস্বাভাবিক মুনাফা অর্জন করে। আর AR রেখার সাথে স্পর্শ করে থাকলে স্বাভাবিক মুনাফা অর্জন করবে। উদ্দীপকের চিত্রে ভারসাম্য অবস্থায় AC রেখা G বিন্দুকে স্পর্শ করলে তা AR রেখাকে স্পর্শ করবে। এক্ষেত্রে ফার্মের ভারসাম্য চিত্রটি হবে নিম্নরূপ: চিত্রে ভূমি অক্ষে উৎপাদনের পরিমাণ এবং লম্ব অক্ষে আয়, ব্যয় ও দাম নির্দেশ করা হয়েছে। চিত্রে দেখা যায় E বিন্দুতে ভারসাম্য অর্জন হয়। এক্ষেত্রে ফার্মের মোট আয় (TR) = ২০০ x ৫০,০০০ = ১,০০,০০,০০০ টাকা আর, মোট ব্যয় (TC) = ২০০ x ৫০,০০০ = ১,০০,০০,০০০ টাকা সুতরাং, মুনাফা = ১,০০,০০,০০০ - ১,০০,০০,০০০ = ০ টাকা সুতরাং, AC রেখা G বিন্দুকে স্পর্শ করলে ফার্ম স্বাভাবিক মুনাফা অর্জন করে।"
        }
      ]
    },
    {
      "number": "10",
      "uddipok": "D 1 D 1 ′ D_1D'_1 D 1 ​ D 1 ′ ​ = স্বাভাবিক সময়ের চাহিদা রেখা, D 2 D 2 ′ D_2D'_2 D 2 ​ D 2 ′ ​ =ঈদ বাজারে",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বিভিন্ন দামে ক্রেতা কোনো দ্রব্যের যে পরিমাণ ক্রয় করতে ইচ্ছুক তাকে চাহিদা বলে।"
        },
        {
          "label": "খ",
          "question": "",
          "explanation": "কোনো দ্রব্যের পরিপূরক দ্রব্যের দাম বাড়লে দ্রব্যটির চাহিদা হ্রাস পায়। দুটি দ্রব্যের মধ্যে একটি দ্রব্যের ভোগ বাড়াতে হলে যদি অপর দ্রব্যের ভোগ বাড়াতে হয়। আর এ দ্রব্য দুটিকে একটি অপরটির পরিপূরক বলা হয়। অর্থাৎ পরিপূরক দ্রব্যের ক্ষেত্রে দ্রব্য দুটি একসাথে ভোগ করতে হয়। এক্ষেত্রে পরিপূরক দ্রব্যের দাম বাড়লে ভোগের মোট খরচ বৃদ্ধি পায়। ফলে দ্রব্যটির চাহিদা কমে যায়।"
        },
        {
          "label": "গ",
          "question": "",
          "explanation": "যোগান রেখার দাম ও পরিমাণ নির্দেশক সংমিশ্রণ থেকে যোগান সূচি বের করা যায়। বিভিন্ন দামে বিক্রেতা কোনো দ্রব্যের যে পরিমাণ বিক্রয় করতে প্রস্তুত থাকেন তাই যোগান। দ্রব্যের চাহিদা ও যোগান নির্দেশক বিন্দুগুলো যোগ করে যোগান রেখা পাওয়া যায়। বিপরীতে যোগান রেখার বিন্দুগুলো থেকে দ্রব্যের দাম ও যোগানের পরিমাণ তালিকা প্রকাশ করলে যোগান সূচি পাওয়া যায়। উদ্দীপকে জামদানি শাড়ির যোগান রেখা SS' দেওয়া আছে। চিত্রে ভূমি অক্ষে শাড়ির সংখ্যা এবং লম্ব অক্ষে শাড়ির দাম দেওয়া আছে। উত্ত যোগান রেখা থেকে যোগান সূচি নির্ণয় করা হলো- শাড়ির দাম (হাজার টাকা) শাড়ির সংখ্যা (শত) ২ ৫ ৩ ১০ ৪ ১৫"
        },
        {
          "label": "ঘ",
          "question": "",
          "explanation": "স্বাভাবিক সময়ের তুলনায় ঈদ বাজারে জামদানি শাড়ির বাজার ভারসাম্যে ভারসাম্য দাম ও পরিমাণ বৃদ্ধি পায়। সাধারণত ভারসাম্য অবস্থার দ্রব্যের চাহিদা ও যোগানের পরিমাণ পরম্পর সমান থাকে। কিন্তু যোগানের পরিমাণ স্থির থেকে যদি চাহিদার পরিমাণ বৃদ্ধি পায় তবে ভারসাম্য দাম ও পরিমাণ বাড়ে। আবার, চাহিদা হ্রাস পেলে ভারসাম্য দাম ও পরিমাণ কমে। উদ্দীপকে জামদানি শাড়ির বাজার চাহিদা ও যোগান রেখার মাধ্যমে ভারসাম্য দেখানো হয়েছে। প্রদত্ত চিত্রের প্রাথমিকভাবে রেখাদ্বয় পরস্পর 'E' বিন্দুতে ছেদ করে ভারসাম্য অর্জন করেছে। ফলে ভারসাম্য দাম ও হাজার টাকা এবং পরিমাণ ১০০০ টি শাড়ি নির্ধারিত হয়েছে। ঈদের সময় চাহিদ বৃদ্ধি পেয়ে D₂D₂ হলে F বিন্দুতে ভারসাম্য অর্জন করে। ভারসাম্য দাম ৪ হাজার টাকা এবং ভারসাম্য পরিমাণ ১৫শত শাড়ি নির্ধারিত হয়। বাজার ভারসাম্য নির্ধারিত হয় চাহিদা ও যোগান রেখার ছেদ বিন্দুতে। কোনো কারণে বাজার যোগান অপরিবর্তিত থেকে বাজার চাহিদা বাড়াতে পারে। এরূপ অবস্থায় বাজার চাহিদা রেখা ডানদিকে স্থানান্তরিত হয়। ফলে যোগান রেখা ও চাহিদা রেখা প্রাথমিক ভারসাম্য বিন্দুর ডানে কোনো বিন্দুতে ছেদ করে। ফলে ভারসাম্য দাম ও যোগান উভয়ই বৃদ্ধি পায়। সুতরাং, উদ্দীপকের ঈদ বাজারে জামদানি শাড়ির বাজার ভারসাম্যে দাম ও পরিমাণ উভয়ই বৃদ্ধি পেয়েছে।"
        }
      ]
    },
    {
      "number": "11",
      "uddipok": "একটি দেশের ২০২০ সালের বিনিয়োগ ব্যয় I =50, সরকারি ব্যয় G = 25 এবং ভোগ ব্যয় C = 100+0.5Y। ২০২১ সালে সরকারি ব্যয় বৃদ্ধি পেয়ে G = 50 হলো।",
      "tag": "JB 22",
      "sub_questions": [
        {
          "label": "ক",
          "question": "GDP কাকে বলে?",
          "explanation": "কোনো দেশের অভ্যন্তরে কোনো নির্দিষ্ট সময়ে উৎপাদিত দ্রব্য সামগ্রীর বাজারমূল্যের সমষ্টিকে GDP বলে।"
        },
        {
          "label": "খ",
          "question": "যন্ত্রপাতি মেরামতের খরচ বাড়লে NNI এর ওপর কী প্রভাব পড়ে? ব্যাখ্যা করো।",
          "explanation": "যন্ত্রপাতি মেরামতের খরচ বাড়লে NNI এর ওপর নেতিবাচক প্রভাব পড়বে। কোনো নির্দিষ্ট সময়ে দেশের মোট জাতীয় আয় থেকে অবচয় ব্যয় বাদ দিলে NNI পাওয়া যায়। অবচয় ব্যয় বলতে যন্ত্রপাতির ক্ষয়ক্ষতিজনিত ব্যয়কে বোঝায়। এ ধরনের ব্যয় বৃদ্ধি পেলে অবচয় ব্যয় বৃদ্ধি পায়। ফলে মোট জাতীয় আয় থেকে বৃদ্ধি প্রাপ্ত অবচয় ব্যয় বাদ দিলে নিট জাতীয় আয় হ্রাস পায়।"
        },
        {
          "label": "গ",
          "question": "দেশটির ভোগ রেখা অঙ্কন করো।",
          "explanation": "কোনো দেশের আয়ের সাপেক্ষে ভোগের পরিমাণ থেকে ভোগ রেখা পাওয়া যায়। কোনো ব্যক্তি বা দেশের বিভিন্ন পরিমাণ আয়ের সাপেক্ষে ভোগের পরিমাণ রেখা চিত্রে দেখানো হলে তা ভোগ ব্যয় রেখা। ভোগ সমীকরণ দেওয়া থাকলে ভোগ সূচি তৈরি করে ভোগ ব্যয় রেখা অঙ্কন করা যায়। উদ্দীপকে একটি দেশের ২০২০ সালের ভোগ ব্যয় সমীকরণ C = 100 + 0.5Y দেওয়া আছে। সমীকরণ থেকে ভোগসূচি তৈরি করে রেখা অঙ্কন করা হলো- চিত্রে ভূমি অক্ষে আয় এবং লম্ব অক্ষে ভোগের পরিমান পরিমাপ করা হয়েছে। আয়ের পরিমাণ হলেও ভোগ পরিমাণ 100 একক। ফলে প্রাপ্ত বিন্দু । এভাবে আয় বেড়ে 100, 200, 300 একক হলে ভোগ ব্যয় বেড়ে 150, 200 ও 250 একক হয়। ফলে প্রাপ্ত বিন্ধু যথাক্রমে b, c ও ১। এখন বিন্দুগুলো যোগ করে প্রাপ্ত সরলরেখাই হলো প্রদত্ত সমীকরণের ভোগ রেখা।"
        },
        {
          "label": "ঘ",
          "question": "দেশটির ভারসাম্য জাতীয় আয় ২০২০ সালের তুলনায় কি ২০২১ সালে বৃদ্ধি পেয়েছে? উদ্দীপকের তথ্য বিশ্লেষণ করে মতামত দাও।",
          "explanation": "দেশটির ভারসাম্য জাতীয় আয় ২০২০ সালের তুলনায় ২০২১ সালে বৃদ্ধি পাবে। কোনো দেশের জাতীয় আয়ের যে স্তরে সামগ্রিক চাহিদা ও সামগ্রিক যোগান পরস্পর সমান হয় তা ভারসাম্য জাতীয় আয়। ভারসাম্য জাতীয় অর্থনীতির খাতগুলোর ওপর নির্ভরশীল। কোনো একটি খাতের ব্যয় বৃদ্ধি পেলে ভারসাম্য জাতীয় আয় বৃদ্ধি পায়। উদ্দীপকের দেশটির ২০২০ সালের বিনিয়োগ ব্যয় 150, সরকারি ব্যয় G = 25 এবং ভোগ ব্যয় C = 100+ 0.5Y. আর ২০২১ সালে সরকারি ব্যয় বৃদ্ধি পেয়ে G = 50 হয়। নিচে দুটি বছরের ভারসাম্য জাতীয় আয় নির্ণয় করা হলো- ২০২০ সালের ভারসাম্য জাতীয় আয় ভারসাম্যের শর্তানুসারে, Y=C+I+G বা, Y=100+0.5Y+50+25 বা, 0.5Y = 175 বা, Y =175/ 0.5 = 350 ২০২১ সালের ভারসাম্য জাতীয় আয় ভারসাম্যের শর্তানুসারে, Y=C+I+G বা, Y100+0.5Y+50+50 বা, 0.5Y = 200 বা, Y =200/0.5 = 400 অর্থাৎ জাতীয় আয় বৃদ্ধি পেয়েছে। ভারসাম্য জাতীয় আয় সাধারণত অর্থনীতির খাতগুলোতে ব্যয়িত অর্থ যোগ করার মাধ্যমে হিসাব করা হয়। কোনো একটি খাতে ব্যয়ের পরিমাণ বাড়লে সামগ্রিক চাহিদা বৃদ্ধি পায়। ফলে দেশের সামগ্রিক চাহিদা ও যোগান পরস্পর সমান হয়ে নির্ধারিত হয় জাতীয় আয়। ফলে ভারসাম্য আয়ের পরিমাণও বৃদ্ধি পায়। সুতরাং বলা যায়, ২০২১ সালে সরকারি ব্যয় বৃদ্ধি পাওয়ায় ভারসাম্য জাতীয় আয় বৃদ্ধি পেয়েছে।"
        }
      ]
    }
  ]
}