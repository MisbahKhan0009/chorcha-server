{
  "title": "দিনাজপুর বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "শাকিলা ও আফরোজা পরস্পর বান্ধবী। শাকিলা A দেশে এবং আফরোজা B দেশে বাস করেন । প্রায়ই তাদের সাথে ফোনে কথা হয়। একদিন শাকিলা, আফরোজকে ফোন করে এবং বেশ কিছুক্ষণ কথা বলে । শাকিলা: আফরোজা, তোমার দেশের আবহাওয়া কেমন? আফরোজা : খুবই ভালো। তবে ধন বৈষম্য প্রকট শাকিলা : আচ্ছা আফরোজা, তোমার দেশের অর্থনৈতিক ব্যবস্থা কীরূপ? আফরোজা : এখানে ব্যক্তিগত উদ্যোগে সকল অর্থনৈতিক কর্মকাণ্ড পরিচালিত হয় এবং দ্রব্যের দাম স্বয়ংক্রিয়ভাবে নির্ধারিত হয়। শাকিলা : ও, তাই! আমাদের এখানে অর্থনৈতিক কর্মকাণ্ড রাষ্ট্রীয় কর্তৃপক্ষের নিয়ন্ত্রণাধীন।",
      "tag": "DIN.B 16",
      "sub_questions": [
        {
          "label": "ক",
          "question": "অর্থনৈতিক ব্যবস্থা কী?",
          "explanation": "যে সব প্রাতিষ্ঠানিক কাঠামো ও অর্থনৈতিক পরিবেশ দ্বারা মানুষের অর্থনৈতিক কার্যকলাপ পরিচালিত হয়, তাকে অর্থনৈতিক ব্যবস্থা বলা হয়।"
        },
        {
          "label": "খ",
          "question": "নির্দেশমূলক অর্থব্যবস্থায় স্বয়ংক্রিয় নাম ব্যবস্থার গুরুত্ব নেই কেন? ব্যাখ্যা করো ।",
          "explanation": "নির্দেশমূলক অর্থব্যবস্থায় স্বয়ংক্রিয় দামব্যবস্থার গুরুত্ব নেই। কারণ সেখানে দেশের কেন্দ্রীয় পরিকল্পনা কর্তৃপক্ষ কর্তৃক কোনো দ্রব্য বা সেবার দাম নির্ধারিত হয়। চাহিদা ও যোগানের ঘাত-প্রতিঘাতে দাম নির্ধারিত হওয়াকে স্বয়ংক্রিয় দামব্যবস্থা বলে। কিন্তু নির্দেশমূলক অর্থব্যবস্থায় স্বয়ংক্রিয় দামব্যবস্থা অনুপস্থিত। কারণ সেখানে 'আরোপিত দাম' অর্থাৎ যা কিনা কেন্দ্ৰীয় পরিকল্পনা কর্তৃপক্ষ নির্ধারণ করে। এ জন্যই নির্দেশমূলক অর্থব্যবস্থায় স্বয়ংক্রিয় দামব্যবস্থার গুরুত্ব নেই ।"
        },
        {
          "label": "গ",
          "question": "A. দেশের অর্থব্যবস্থার ধরন উদ্দীপকের আলোকে ব্যাখ্যা করো ।",
          "explanation": "উদ্দীপকের আলোকে বলা যায়, শাকিলার দেশে বা 'A' দেশে নির্দেশমূলক অর্থব্যবস্থা প্রচলিত রয়েছে। কারণ 'A' দেশের অর্থনৈতিক কর্মকাণ্ড রাষ্ট্রীয় কর্তৃপক্ষের নিয়ন্ত্রণাধীন। নিচে 'A' দেশের অর্থব্যবস্থার ধরন ব্যাখ্যা করা হলো— নির্দেশমূলক অর্থব্যবস্থার প্রধান বৈশিষ্ট্য হলো সম্পদের ব্যক্তিগত মালিকানার অবসান । দেশের সকল সম্পদ ও উৎপাদনের উপকরণসমূহের উপর সামাজিক ও রাষ্ট্রীয় মালিকানা প্রতিষ্ঠিত হয়। নির্দেশমূলক অর্থনীতির অন্যতম বৈশিষ্ট্য হলো শোষণহীন সমাজব্যবস্থা। এ অর্থব্যবস্থায় সম্পদের ব্যক্তিগত মালিকানা নেই বলে পুঁজিপতি শ্রেণিও থাকে না। ফলে শ্রমিক শোষণের কোনো সুযোগ নেই । প্রত্যেক ব্যক্তিই এখানে সামাজিক অধিকার ভোগের সুযোগ পায়। নির্দেশমূলক অর্থনীতিতে দেশের উৎপাদন ও বণ্টন ব্যবস্থা সামাজিক কল্যাণের দিকে লক্ষ্য রেখেই পরিচালিত হয়। এ অর্থব্যবস্থায় উৎপাদনের মূল লক্ষ্য হলো সর্বাধিক সামাজিক কল্যাণ সাধন। এ অর্থব্যবস্থা কেন্দ্রীয় পরিকল্পনার ভিত্তিতে পরিচালিত হয়। আর কেন্দ্রীয় পরিকল্পনায় দেশের সব অঞ্চলের গুরুত্ব দেওয়া হয়। ফলে সমাজের উন্নয়ন হয় সুষম। নির্দেশমূলক অর্থব্যবস্থার বৈশিষ্ট্যগুলোর সাথে 'A' দেশের অর্থব্যবস্থার বৈশিষ্ট্যের মিল রয়েছে। তাই বলা যায়, 'A' দেশে নির্দেশমূলক অর্থব্যবস্থা প্রচলিত রয়েছে।"
        },
        {
          "label": "ঘ",
          "question": "A. দেশের অর্থব্যবস্থার সাথে B দেশের অর্থব্যবস্থার পার্থক্য রয়েছে কি? যুক্তিসহ মতামত দাও।",
          "explanation": "উদ্দীপকে 'A' দেশে নির্দেশমূলক অর্থব্যবস্থা এবং 'B' দেশে ধনতান্ত্রিক অর্থব্যবস্থা প্রচলিত রয়েছে। উভয় অর্থব্যবস্থার মধ্যে যথেষ্ঠ পার্থক্য পরিলক্ষিত হয়। ১. যে অর্থব্যবস্থায় সমাজের অধিকাংশ সম্পদ ও উৎপাদনের উপাদানের উপর ব্যক্তিগত মালিকানার পরিবর্তে রাষ্ট্রীয় মালিকানা বজায় থাকে তাকে নির্দেশমূলক অর্থব্যবস্থা বলে। পক্ষান্তরে, যে অর্থব্যবস্থায় সম্পদের ব্যক্তিমালিকানা ও ব্যক্তিস্বাতন্ত্র্য বিদ্যমান তাকে ধনতান্ত্রিক অর্থব্যবস্থা বলে। ২. নির্দেশমূলক অর্থব্যবস্থায় উৎপাদন, বিনিময়, বণ্টন ও ভোগের ক্ষেত্রে ব্যক্তির পরিবর্তে রাষ্ট্রীয় নিয়ন্ত্রণ বিদ্যমান। কিন্তু ধনতান্ত্রিক অর্থব্যবস্থায় উৎপাদন বিনিময়, বণ্টন ও ভোগের ক্ষেত্রে ব্যক্তিগত স্বাধীনতা স্বীকৃত। ৩. নির্দেশমূলক অর্থব্যবস্থায় রাষ্ট্রীয় উদ্যোগে উৎপাদনকার্য পরিচালিত হওয়ায় এখানে শ্রমিক শোষণের অবকাশ কম। এ সমাজে কিছু ব্যক্তি মুনাফা অর্জনের দ্বারা ধনী হয় না বলে ধনী ও দরিদ্রের বৈষম্য কমে। অপরদিকে, ধনতান্ত্রিক অর্থনীতিতে উৎপাদনের উপকরণগুলোর ওপর ব্যক্তিগত মালিকানা থাকায়। উৎপাদনকারী বা পুঁজির মালিক শ্রমিককে তার ন্যায্য মজুরি থেকে বঞ্চিত করে। ফলে সমাজে ধনী ও দরিদ্র এ দুই শ্রেণির মধ্যে বৈষম্য বাড়ে। ৪. নির্দেশমূলক অর্থব্যবস্থায় ভোক্তা দ্রব্য ভোগে অবাধ স্বাধীনতা ভোগ করে না। কেননা দ্রব্যসামগ্রীর প্রকৃতি ও উৎপাদনের পরিমাণ সরকারের সিদ্ধান্ত দ্বারা স্থির হয়। রাষ্ট্রীয় উদ্যোগে উৎপাদিত দ্রব্যসামগ্রী ক্রেতা ক্রয় করতে বাধ্য থাকে। অন্যদিকে, ধনতন্ত্রে ভোগকারীর স্বাধীনতা বজায় থাকে। সমাজে কোন কোন দ্রব্য উৎপাদিত হবে তা ভোক্তাদের দ্বারা নির্ধারিত হয় এবং উৎপাদনকারী সে অনুযায়ী দ্রব্য উৎপাদন করে মুনাফা অর্জন করে। উপরের সার্বিক বিশ্লেষণে বলা যায়, ধনতান্ত্রিক অর্থব্যবস্থায় অসম বণ্টন ও শ্রেণিশোষণ সত্ত্বেও জনকল্যাণমুখী নীতি গ্রহণ ও অপচয় বন্ধ করা হলে জাতীয় উন্নয়ন ঘটে। পক্ষান্তরে, নির্দেশমূলক অর্থব্যবস্থায় সম্পদের সুষম বণ্টন ও পরিকল্পিত উৎপাদন বাধাহীন অর্থনৈতিক উন্নয়নে সহায়ক। কিন্তু রাষ্ট্রীয় নিয়ন্ত্রণের নামে জনমানুষের উপর নিপীড়ণমূলক পদক্ষেপ আরোপিত হলে জাতীয় উন্নয়ন ক্ষুণ্ণ হয় ।"
        }
      ]
    },
    {
      "number": "2",
      "uddipok": "বিভিন্ন দামে লেবুর চাহিদা ও যোগান সূচি নিম্নরূপ : দাম (টাকায়) মোট চাহিদা (একক) মোট যোগান (একক) ২ ৯০ ৩০ ৪ ৬০ ৬০ ৬ ৩০ ৯০",
      "tag": "DIN.B 16",
      "sub_questions": [
        {
          "label": "ক",
          "question": "প্রান্তিক উপযোগ কী?",
          "explanation": "কোনো নির্দিষ্ট সময়ে একটি দ্রব্যের অতিরিক্ত এক একক ভোগের ফলে মোট উপযোগ যতটুকু বৃদ্ধি পায় তাকে প্রান্তিক উপযোগ বলে ।"
        },
        {
          "label": "খ",
          "question": "চাহিদার ওপর প্রভাব বিস্তারকারী দুটি উপাদানের ব্যাখ্যা দাও ।",
          "explanation": "কোনো দ্রব্যের চাহিদার ওপর প্রভাব বিস্তারকারী দুটি উপাদান হলো: ১. দ্রব্যের নিজস্ব দাম ২. ক্রেতার আয় । দ্রব্যের নিজস্ব দামের ওপর চাহিদা বহুলাংশে নির্ভরশীল। কোনো নির্দিষ্ট সময়ে দ্রব্যের দাম বাড়লে তার চাহিদা কমে, আবার দাম কমলে তার চাহিদা বাড়ে; অর্থাৎ কোনো দ্রব্যের দামের সাথে দ্রব্যের চাহিদার সম্পর্ক ঋণাত্মক। আবার, আয়ের সাথে চাহিদার পরিমাণের ধনাত্মক সম্পর্ক রয়েছে। ভোক্তার আয় বৃদ্ধি পেলে সংশ্লিষ্ট দ্রব্যের চাহিদা বৃদ্ধি পায়। আর ভোক্তার আয় হ্রাস পেলে দ্রব্যের চাহিদা হ্রাস পায়।"
        },
        {
          "label": "গ",
          "question": "উদ্দীপকের তথ্যের ভিত্তিতে চিত্রের সাহায্যে লেবুর ভারসাম্য দাম ও পরিমাণ চিত্রে দেখাও।",
          "explanation": "উদ্দীপকের সূচিতে বিভিন্ন দামে লেবুর চাহিদা ও যোগানের মাধ্যমে লেবুর ভারসাম্য দাম ও পরিমাণ নির্ধারণ চিত্রের সাহায্যে দেখানো হলো : চিত্রে, ভূমি অক্ষে লেবুর মোট চাহিদা ও যোগান এবং লম্ব অক্ষে তার দাম পরিমাপ করা হয়েছে। প্রদত্ত সূচির ভিত্তিতে প্রয়োজনীয় পরিমাপ গ্রহণ করে লেবুর বাজার চাহিদা রেখা DD ও বাজার যোগান রেখা ss অঙ্কন করা হয়েছে। চিত্রে দেখা যায়, ২ টাকা দামে লেবুর চাহিদা (D) হয় ৯০ একক এবং লেবুর যোগান (S) হয় ৩০ একক। এক্ষেত্রে লেবুর চাহিদা, লেবুর যোগান অপেক্ষা বেশি অর্থাৎ D>S হওয়ায় দাম বাড়বে এবং তা অনির্ধারিত থেকে যাবে। আবার, ৬ টাকা দামে লেবুর চাহিদা ৩০ একক এবং লেবুর যোগদান ৯০ একক। এখানে লেবুর যোগান, লেবুর চাহিদা অপেক্ষা বেশি। অর্থাৎ, S>D হওয়ায় দাম কমবে ও তা অনির্ধারিত থেকে যাবে। কিন্তু চিত্রের E 0 \\mathrm{E}_{0} E 0 ​ বিন্দুতে যখন লেবুর দাম ৪ টাকা হবে তখন লেবুর চাহিদা ও যোগান উভয়ই ৬০ একক অর্থাৎ D = S হওয়ায় দাম বাড়া কিংবা কমার প্রবণতা থাকবে না ও তা স্থিতিশীল হবে। এটি হবে নির্ধারিত ভারসাম্য দাম; আর এ দাম ভারসাম্য পরিমাণ হবে ৬০ একক।"
        },
        {
          "label": "ঘ",
          "question": "লেবুর দাম ও চাহিদা অপরিবর্তিত থেকে যোগান যথাক্রমে ৪০, ৭০ এবং ১০০ একক হলে ভারসাম্যের ওপর কীরূপ প্রভাব পড়বে তা চিত্রের মাধ্যমে বিশ্লেষণ করো।",
          "explanation": "লেবুর দাম ও চাহিদা অপরিবর্তিত থেকে যোগান যথাক্রমে ৪০, ৭০ এবং ১০০ একক হলে ভারসাম্য দাম কমবে এবং পরিমাণ বাড়বে। প্রথমে প্রদত্ত সূচির ভিত্তিতে প্রয়োজনীয় পরিমাপ গ্রহণ করে লেবুর বিভিন্ন দামে তার চাহিদা ও যোগানের ঘাত-প্রতিঘাতের দ্বারা ভারসাম্য দাম ও পরিমাণ নির্ধারণ রেখাচিত্রের সাহায্যে দেখানো হলো। চিত্রে দেখা যায়, লেবুর চাহিদা রেখা DD ও যোগান রেখা SS পরস্পর E 0 \\mathrm{E}_{0} E 0 ​ বিন্দুতে ছেদ করায় সেখানে ভারসাম্য দাম ৪ টাকা ও পরিমাণ ৬০ একক নির্ধারিত হয়েছে। এখন দাম ও চাহিদা অপরিবর্তিত থেকে লেবুর যোগান যথাক্রমে ৪০, ৭০ ও ১০০ একক হলে প্রয়োজনীয় পরিমাপ গ্রহণপূর্বক নতুন যোগান রেখা S 1 \\mathrm{S}_{1} S 1 ​ S 1 \\mathrm{S}_{1} S 1 ​ অঙ্কন করা হলো। চিত্রে দেখা যায়, S 1 \\mathrm{S}_{1} S 1 ​ S 1 \\mathrm{S}_{1} S 1 ​ রেখা DD রেখাকে E 1 \\mathrm{E}_{1} E 1 ​ বিন্দুতে ছেদ করায় সেখানে চাহিদা ও যোগান সমান হয় এবং ভারসাম্য দাম ৩.৫০ টাকা এবং ভারসাম্য পরিমাণ ৬৫ একক নির্ধারিত হয়। এক্ষেত্রে ভারসাম্য দাম কমে ও পরিমাণ বাড়ে।"
        }
      ]
    },
    {
      "number": "3",
      "uddipok": "রমজান আলী একজন কৃষক, রমজান আলীর ১ একর জমি রয়েছে, তার ১ একর জমিতে ৫০০ টাকার শ্রম ও মূলধন বিনিয়োগ করে ৮০০ কেজি ধান উৎপাদন করেন। কিন্তু রমজান আলী অধিক উৎপাদনের আশায় পরবর্তী বছরগুলোতে অধিক পরিমাণ শ্রম ও মূলধন নিয়োগ করেন, যা নিম্নের সূচির মাধ্যমে দেখানো হলো, সূচিটি পর্যবেক্ষণ করে সংশ্লিষ্ট প্রশ্নগুলোর উত্তর দাও : জমির পরিমাণ শ্ৰম/মূলধন (L/K) (টাকায়) মোট উৎপাদন (TP) কিলোগ্রাম প্রান্তিক উৎপাদন (MP) কিলোগ্রাম ১ একর ৫০০ ৮০০ ৮০০ ১ একর ৬০০ ১৪০০ ৬০০ ১ একর ৭০০ ১০০০ ৪০০ ১ একর ৮০০ ৮০০ ২০০",
      "tag": "DIN.B 16",
      "sub_questions": [
        {
          "label": "ক",
          "question": "উৎপাদন কী?",
          "explanation": "অর্থনীতিতে উৎপাদনের অর্থ হলো কোনো কিছু সৃষ্টি নয় বরং কোনো কিছুতে অতিরিক্ত উপযোগ সৃষ্টি যে উপযোগের বিনিময় মূল্য আছে ।"
        },
        {
          "label": "খ",
          "question": "‘মূলধন উৎপাদনের উৎপাদিত উপাদান' ব্যাখ্যা করো ।",
          "explanation": "মূলধন হলো মানুষ কর্তৃক উৎপাদিত উৎপাদনের একমাত্র উপকরণ, যা উৎপাদন বা আয় বৃদ্ধিতে সহায়তা করে। মানুষের শ্রমে উৎপন্ন সম্পদের যে অংশ সরাসরি ভোগের জন্য ব্যবহৃত না হয়ে পুনরায় অধিকতর উৎপাদনের কাজে লাগে তাই হলো মূলধন । এ অর্থে কারখানা, যন্ত্রপাতি, কাঁচামাল, গুদামঘর ইত্যাদি হলো মূলধন। কারণ এগুলো মনুষ্যসৃষ্ট এবং এগুলো সরাসরি ভোগ করা যায় না; তবে মানুষ তার বুদ্ধি খাটিয়ে ও পরিশ্রম করে এগুলোকে অধিক উৎপাদনের কাজে ব্যবহার করতে পারে। প্রকৃতি প্রদত্ত সম্পদ মূলধন নয়; এটি তখনই মূলধনে রূপান্তরিত হবে যখন মানুষ চেষ্টা ও পরিশ্রম দ্বারা তাকে অধিক উৎপাদনের উপযোগী করে তুলবে।"
        },
        {
          "label": "গ",
          "question": "উদ্দীপকে উল্লিখিত তথ্যের ভিত্তিতে ধানের প্রান্তিক উৎপাদন (MP) রেখা অংকন করো।",
          "explanation": "উদ্দীপকে উল্লিখিত তথ্যের ভিত্তিতে নিচে ধানের প্রান্তিক উৎপাদন (MP) রেখা অঙ্কন করা হলো । চিত্রে ভূমি অক্ষে শ্রম/মূলধন (LK ) ও লম্ব অক্ষে প্রান্তিক উৎপাদন (MP) পরিমাপ করা হয়েছে। সূচিতে দেখা যায়, ৫০০ টাকার শ্রম/মূলধন (L/K) ব্যয় করে ধানের প্রান্তিক উৎপাদন পাওয়া যায় ৮০০ কিলোগ্রাম, চিত্রে যা a বিন্দু দ্বারা সূচিত হয়েছে। এরপর ৬০০, ৭০০ ও ৮০০ টাকার শ্রম/মূলধন (L/K) ব্যয় করে প্রাপ্ত প্রান্তিক উৎপাদন হয় যথাক্রমে ৬০০, ৪০০ ও ২০০ কিলোগ্রাম, যা চিত্রে যথাক্রমে b, c ও d বিন্দু দ্বারা নির্দেশিত হয়েছে। এখন শ্রম/মূলধন এর পরিমাণ ও ধানের প্রান্তিক উৎপাদন নির্দেশক a, b, c ও d বিন্দুগুলো যুক্ত করে MP রেখাটি টানা হলো। এটিই হলো উদ্দীপকে উল্লিখিত তথ্যের ভিত্তিতে অঙ্কিত ধানের প্রান্তিক উৎপাদন (MP) রেখা ।"
        },
        {
          "label": "ঘ",
          "question": "সূচিতে প্রকাশিত ক্রমহ্রাসমান প্রান্তিক উৎপাদন (MP) বিধিটি কোন কোন ক্ষেত্রে প্রযোজ্য নয়? ব্যাখ্যা করো।",
          "explanation": "উদ্দীপকে প্রদত্ত সূচিটি পর্যালোচনা করে বলা যায়, ক্রমহ্রাসমান প্রান্তিক উৎপাদন বিধিটিতে ক্ষেত্র বিশেষে এর ব্যতিক্রম লক্ষ করা যায়। অনেক সময় কোনো উৎপাদন ক্ষেত্রে উৎপাদনের শুরুতে পরিবর্তনীয় উপকরণ নিয়োগের পরিমাণ বাড়িয়ে চললে স্থির উপকরণগুলোর সাথে তার উপযুক্ত উপকরণ সংমিশ্রণ ঘটে। এর ফলে প্রান্তিক উৎপাদন কমে না; বরং বাড়ে । উৎপাদন ক্ষেত্রে উপকরণ নিয়োগ বৃদ্ধির ফলে উৎপাদনের আয়তন বাড়ে। এ কারণে সেখানে অভ্যন্তরীণ ব্যয়-সংকোচন সৃষ্টি হয়; যন্ত্রপাতি ও ব্যবস্থাপনার মতো অবিভাজ্য উপকরণগুলোর সদ্ব্যবহার ঘটে। ফলে উৎপাদন ব্যয়ের তুলনায় উৎপাদন অধিক হারে বৃদ্ধি পায়। তখন সেখানে ক্রমবর্ধমান প্রান্তিক উৎপাদন বিধি কার্যকর হতে দেখা যায়। আবার, উৎপাদন ক্ষেত্রে যদি ক্রমান্বয়ে উন্নততর উৎপাদন পদ্ধতি প্রয়োগ করা হয় তাহলে সেখানে বিধিটির ব্যতিক্রম দেখা যায়। উন্নততর উৎপাদন পদ্ধতি উৎপাদনের দক্ষতা বাড়ায় বলে এমন হয়। উৎপাদনকারী একই মানের উপকরণ ব্যবহার করতে করতে কোনো এক সময়ে অপেক্ষাকৃত উন্নতমানের উপকরণ ব্যবহার করতে পারে। এ অবস্থায় উপকরণ নিয়োগের তুলনায় উৎপাদন অধিক হারে বাড়ে। তখন বিধিটি প্রযোজ্য হয় না। কখনও উৎপাদনের উপকরণের যোগান হঠাৎ করে বেড়ে যেতে পারে। যেমন কৃষিতে কোনো কাঁচামালের বাম্পার ফলন হতে পারে। তখন ঐ কাঁচামালের ওপর নির্ভরশীল শিল্পটি কম দামে উপকরণ সংগ্রহ করতে পারে। এ অবস্থায় বিধিটি কার্যকর হয় না। অনেক ক্ষেত্রে, কোনো উৎপাদন উপকরণ যে হারে বৃদ্ধি করা হয় উৎপাদনও সে হারে বাড়তে পারে। সেক্ষেত্রে বিধিটি প্রযোজ্য হয় না । সুতরাং বলা যায়, উৎপাদনের বিভিন্ন ক্ষেত্রে বিশেষ বিশেষ অবস্থায় ক্রমহ্রাসমান প্রান্তিক উৎপাদন বিধিটি প্রযোজ্য নাও হতে পারে ।"
        }
      ]
    },
    {
      "number": "4",
      "uddipok": "নিচের চিত্রটি লক্ষ কর এবং নিম্নোক্ত প্রশ্নের উত্তর দাও:",
      "tag": "DIN.B 16",
      "sub_questions": [
        {
          "label": "ক",
          "question": "বাজার কী?",
          "explanation": "যে দ্রব্য একটি নির্ধারিত দামে ক্রয়-বিক্রয় হয় তাকে বাজার বলে।"
        },
        {
          "label": "খ",
          "question": "পূর্ণ প্রতিযোগিতামূলক বাজারে AR, MR রেখা ভূমি অক্ষের সমান্তরাল হয় কেন?",
          "explanation": "পূর্ণ প্রতিযোগিতামূলক বাজারে দাম (P), গড় আয় (AR) ও প্রান্তিক আয় (MR) পরস্পর সমান হওয়ায় গড় আয় ও প্রান্তিক আয় রেখা ভূমি অক্ষের সমান্তরাল হয়। যেমন— একটি ফার্ম (একজন কৃষক) গম উৎপাদন ও বিক্রি করে। গমের সামগ্রিক বাজারে গমের দাম নির্দিষ্ট থাকে। আর এই নির্দিষ্ট দাম (ভারসাম্য দাম) বাজার চাহিদা ও বাজার যোগানের সমতা দ্বারা নির্ধারিত হয়। এই দাম পূর্ণ প্রতিযোগী শিল্পের অধীনে সকল ফার্মের জন্য প্রযোজ্য। উক্ত দাম মেনে নিয়ে একটি ফার্ম যতটা গম বিক্রি করতে চায়, ততটাই তার পক্ষে সম্ভব। যেহেতু ভারসাম্য দাম ফার্ম মেনে নেয় এবং দামের উপর কোনো প্রভাব বিস্তার করার ক্ষমতা রাখে না তাই পূর্ণ প্রতিযোগী ফার্মের উৎপন্ন দ্রব্যের চাহিদা রেখা তথা গড় আয় = প্রান্তিক আয় রেখা ভূমি অক্ষের সমান্তরাল হয়।"
        },
        {
          "label": "গ",
          "question": "চিত্র থেকে মুনাফার পরিমাণ নির্ণয় করো।",
          "explanation": "উদ্দীপকের চিত্রটি একচেটিয়া বাজারের স্বল্পকালীন ভারসাম্যের ইঙ্গিত করছে। উক্ত চিত্রের মাধ্যমে মুনাফার পরিমাণ নির্ণয় করা হলো— একচেটিয়া বাজারে ফার্মের স্বল্পকালীন গড় আয় (AR) বা দাম (P) যদি স্বল্পকালীন গড় ব্যয়ের (AC) চেয়ে বেশি হয় তাহলে ফার্ম স্বল্পকালে অস্বাভাবিক মুনাফা অর্জন করবে। চিত্রে, MC হচ্ছে প্রান্তিক ব্যয় রেখা এবং MR হচ্ছে প্রাত্তিক আয় রেখা। E বিন্দুতে MC রেখা MR রেখাকে নিচের দিক থেকে ছেদ করে উপরের দিকে উঠে যাওয়ায় ভারসাম্য অর্জিত হয়েছে। ফলে O P 1 \\mathrm{OP}_{1} OP 1 ​ ভারসাম্য দাম এবং O q 0 \\mathrm{Oq}_{0} Oq 0 ​ ভারসাম্য পরিমাণ, এখাতে O q 0 \\mathrm{Oq}_{0} Oq 0 ​ উৎপাদন স্তরে গড় আয়, গড় ব্যয়ের চেয়ে বেশি। তাই ফার্ম অস্বাভাবিক মুনাফা অর্জন করবে। আমরা জানি, মুনাফা ( π ) = (\\pi)= ( π ) = দোট আয় (TR)- মোট ব্যয় (TC) = ( A R × Q ) − ( A C × Q ) = P 1 O q 0   d − P 2 O q 0   b = P 1 P 2  bd  \\begin{array}{l} =(\\mathrm{AR} \\times \\mathrm{Q})-(\\mathrm{AC} \\times \\mathrm{Q}) \\\\ =\\mathrm{P}_{1} \\mathrm{Oq}_{0} \\mathrm{~d}-\\mathrm{P}_{2} \\mathrm{Oq}_{0} \\mathrm{~b} \\\\ =\\mathrm{P}_{1} \\mathrm{P}_{2} \\text { bd } \\\\ \\end{array} = ( AR × Q ) − ( AC × Q ) = P 1 ​ Oq 0 ​   d − P 2 ​ Oq 0 ​   b = P 1 ​ P 2 ​  bd  ​ সুতরাং ফার্ম ভারসাম্য বিন্দু E তে অম্বাভাবিক মুনাফা অর্জন করতে। এ মুনাফার পরিমাণ হলো P 1 d b P 2 \\mathrm{P}_{1} \\mathrm{dbP}_{2} P 1 ​ dbP 2 ​ ক্ষেত্রের সমান।"
        },
        {
          "label": "ঘ",
          "question": "চিত্রে উল্লিখিত মুনাফা কি সকল ক্ষেত্রেই অর্জন করা সম্ভব? যুক্তিসহ মতামত দাও।",
          "explanation": "একচেটিয়া ফার্ম একজন শক্তিশালী উৎপাদনকারী বা বিক্রেতা হলেও তার পক্ষে সবসময় চিত্রে প্রদর্শিত মুনাফা তথা অস্বাভাবিক মুনাফা অর্জন করা সম্ভব হয় না। কারণ— স্বল্পকালীন সময়ে কখনো একচেটিয়া ফার্ম ভারসাম্য অবস্থায় এমন পরিস্থিতিরও সম্মুখীন হতে পারে যেখানে ভারসাম্য বিন্দুতে তার গড় আয় (AR) = গড় ব্যয় (AC) অর্থাৎ AR = AC হয়। এ অবস্থায় ফার্ম কেবল স্বাভাবিক মুনাফা অর্জন করে। তাই বলা যায়, একচেটিয়া ফার্মের জন্য এমন ভারসাম্য অবস্থার সৃষ্টি হলে তার পক্ষে কেবল স্বাভাবিক মুনাফা অর্জন সম্ভব হবে। স্বল্পকালে একচেটিয়া ফার্ম কখনও কখনও ক্ষতি স্বীকার করেও ভারসাম্য অর্জন করতে পারে। এ অবস্থায় ভারসাম্য স্থলে AC < AR হয়ে পড়লে এমন পরিস্থিতি সৃষ্টি হয়। অবশ্য এ পরিস্থিতিতে ফার্মকে সিদ্ধান্ত নিতে হয়, সে কতটা ক্ষতি স্বীকার করেও উৎপাদন কাজ চালিয়ে যাবে। এক্ষেত্রে বিবেচ্য বিষয় হলো ফার্ম ভারসাম্য অবস্থায় বিক্রয়লব্ধ অর্থ দিয়ে পরিবর্তনীয় ব্যয়ের সম্পূর্ণটা এবং স্থির ব্যয়ের অংশবিশেষ মেটাতে সক্ষম হচ্ছে কি না। যদি ফার্ম তা পারে তবে ক্ষতি ন্যূনতম রাখার জন্য উৎপাদন কাজ চালিয়ে যাবে। কিন্তু যখন তার পক্ষে এমনটি করা সম্ভব হবে না, তখন উৎপাদন কাজ বন্ধ করে দিবে। এ ভারসাম্য স্থলে ফার্মের AC> P = AR > AVC হলে এমন অবস্থা অর্জিত হবে। [এক্ষেত্রে P হলো দাম ও AVC হলো গড় পরিবর্তনীয় ব্যয়। ] সুতরাং বলা যায়, একচেটিয়া ফার্মের পক্ষে সকল ক্ষেত্রেই চিত্রে উল্লিখিত অনুরূপ মুনাফা অর্জন সম্ভব নয় ।"
        }
      ]
    },
    {
      "number": "5",
      "uddipok": "রানা ও রাজু দুই বন্ধু। দুজনেই দুটি প্রতিষ্ঠানে কর্মরত আছেন। রানা কোম্পানির নিকট থেকে প্রতিমাসে ৫০,০০০ টাকা বেতন পান। অন্যদিকে রাজু তার কোম্পানি থেকে মাসিক ৪০,০০০ টাকা বেতন পান। রাজুকে কোম্পানি থেকে পরিবহন সুবিধা, বাসস্থান ও চিকিৎসা সুবিধা প্রদান করা হয়।",
      "tag": "DIN.B 16",
      "sub_questions": [
        {
          "label": "ক",
          "question": "মজুরি কী?",
          "explanation": "শ্রমিক তার শারীরিক ও মানসিক শ্রমের বিনিময়ে পারিশ্রমিক হিসেবে যে অর্থ লাভ করে তাকে মজুরি বলে।"
        },
        {
          "label": "খ",
          "question": "আর্থিক মজুরি নয়, প্রকৃত মজুরি দ্বারা শ্রমিকের প্রকৃত অবস্থা জানা যায়- ব্যাখ্যা করো ।",
          "explanation": "আর্থিক মজুরির ক্রয়ক্ষমতা ও অন্যান্য সুযোগ-সুবিধার ভিত্তিতে প্রকৃত মজুরি পরিমাপ করা হয়ে থাকে। শ্রমিক তার আর্থিক মজুরি দ্বারা যে পরিমাণ দ্রব্যসামগ্রী ও সেবা ক্রয় করতে পারে এবং কর্মস্থল থেকে অন্য যেসব সুযোগ-সুবিধা পায় তার সমষ্টিকে প্রকৃত মজুরি বলে। শ্রমিকের প্রকৃত অর্থনৈতিক অবস্থা প্রকৃত মজুরির ওপর নির্ভরশীল। আবার, প্রকৃত মজুরি দামস্তর দ্বারা প্রভাবিত হয়। ফলে প্রকৃত মজুরি হ্রাস, বৃদ্ধি পায়। এজন্য বলা হয়, শ্রমিকের প্রকৃত অবস্থা আর্থিক মজুরি নয়, প্রকৃত মজুরি দ্বারা জানা যায়।"
        },
        {
          "label": "গ",
          "question": "রানা ও রাজুর মজুরির মধ্যে পার্থক্য লেখ।",
          "explanation": "উদ্দীপকের রানা প্রতিমাসে ৫০,০০০ টাকা বেতন পায় যা তার আর্থিক মজুরি। আর রাজু আর্থিক মজুরি হিসেবে ৪০,০০০ টাকা পাওয়ার পাশাপাশি কোম্পানি হতে আরও কিছু সুযোগ-সুবিধা পায় যার ভিত্তিতে বলা যায় সে প্রকৃত মজুরি পায়। নিচে দুই ধরনের মজুরির মধ্যে পার্থক্য দেখানো হলো— ১. কোনো শ্রমিক উৎপাদন কাজে অংশগ্রহণের জন্য যে পরিমাণ অর্থ লাভ করে তাই হলো আর্থিক মজুরি। অন্যদিকে, প্রকৃত মজুরি হলো আর্থিক মজুরি দ্বারা ক্রয়কৃত দ্রব্য ও সেবা এবং চাকরি স্থল থেকে প্রাপ্ত সুযোগ-সুবিধার সমষ্টি। ২. আর্থিক মজুরি দামস্তর দ্বারা প্রভাবিত হয় না। অপরদিকে, প্রকৃত মজুরি দামস্তর দ্বারা প্রভাবিত হয়। অর্থাৎ আর্থিক মজুরি স্থির থেকে দামস্তর বাড়লে প্রকৃত মজুরি কমে এবং দামস্তর কমলে প্রকৃত মজুরি বাড়ে । ৩. আর্থিক মজুরি শুধু প্রাপ্য নগদ অর্থের সমান হয়ে থাকে। একে সাধারণত 'W' দ্বারা প্রকাশ করা হয়। অপরদিকে, প্রকৃত মজুরি প্রাপ্য নগদ অর্ত্রের ক্রয়ক্ষমতা ও অন্যান্য সুবিধার সমষ্টির সমান হয়ে থাকে; এক্ষেত্রে প্রকৃত মজুরি W R = W + A B P + C \\mathrm{W}_{\\mathrm{R}}=\\frac{\\mathrm{W}+\\mathrm{AB}}{\\mathrm{P}}+\\mathrm{C} W R ​ = P W + AB ​ + C দ্বারা প্রকাশ করা হয়। [এখানে, W R = \\mathrm{W}_{\\mathrm{R}}= W R ​ = প্রকৃত মজুরি, P = \\mathrm{P}= P = দামস্তর, W = \\mathrm{W}= W = আর্থিক মজুরি, A B = \\mathrm{AB}= AB = অন্যান্য সুযোগ-সুবিধা যা অর্থের মাধ্যমে পরিমাপযোগ্য এবং C = \\mathrm{C}= C = অন্যান্য সুযোগ-সুবিধা যা অর্থ দ্বারা পরিমাপযোগ্য নয়] ৪. শ্রমিকের অর্থনৈতিক অবস্থা ও জীবনযাত্রার মান আর্থিক মজুরির উপর নির্ভর করে না। অন্যদিকে, শ্রমিকের অর্থনৈতিক অবস্থা ও জীবনযাত্রার মান প্রকৃত মজুরির উপর নির্ভর করে। ৫. মনে করি, কোনো শ্রমিকের কোনো প্রতিষ্ঠানে চাকরি করে মাসিক ১০,০০০ টাকা বেতন পায়। এক্ষেত্রে, আর্থিক মজুরি W = ১০,০০০ টাকা। অপরদিকে, কোনো শ্রমিক যদি মাসিক ১০,০০০ টাকা। আর্থিক মজুরি ছাড়াও পোশাক-পরিচ্ছদ, ঔষধপত্র, বাসস্থান, সন্তানদের লেখাপড়ার খরচ, গাড়ি ইত্যাদি বাবদ আরও ৬,০০০ টাকার সুবিধা ভোগ করে, তবে তার প্রকৃত মজুরি হবে WR = (১০,০০০ + ৬,০০০) টাকা = ১৬,০০০ টাকা। সুতরাং বলা যায়, রানা ও রাজুর মজুরির মধ্যে যথেষ্ট পার্থক্য রয়েছে।"
        },
        {
          "label": "ঘ",
          "question": "উদ্দীপকে কার মজুরি বেশি এবং কেন?",
          "explanation": "উদ্দীপকের রাজুর মজুরি বেশি। কারণ তিনি কর্মস্থল থেকে আর্থিক মজুরির পাশাপাশি প্রকৃত মজুরি পেয়ে থাকেন যা তার সুন্দরভাবে জীবনযাপনের জন্য সহায়ক। প্রকৃত মজুরি হলো আর্থিক মজুরি দ্বারা ক্রয়কৃত দ্রব্য ও সেবা এবং চাকরি স্থল থেকে প্রাপ্ত সুযোগ-সুবিধার সমষ্টি। শ্রমিকের প্রকৃত অবস্থা বলতে সে যে মানের জীবনযাপন করে সেটি বোঝায়। যদি তার জীবনযাত্রার মান উন্নত হয় তবে বলা যায়, তার প্রকৃত অবস্থা ভালো; অন্যথায় বলা যাবে, তার প্রকৃত অবস্থা খারাপ। উন্নত জীবনযাত্রার মান আর্থিক মজুরির ওপর নয় বরং প্রকৃত মজুরির উপর নির্ভর করে। রানা মজুরি হিসেবে কেবল একগাছা অর্থই পান; তার সাথে আনুষঙ্গিক কোনো সুযোগ-সুবিধা পান না। তাই তিনি প্রাপ্ত মজুরি দিয়ে জীবনযাত্রার মান খুব একটা উন্নত করতে পারছেন না। কিন্তু রাজু কর্মস্থল থেকে নগদ অর্থে মজুরি পাওয়ার সাথে সুন্দরভাবে জীবনযাপনের জন্য বিভিন্ন সুযোগ-সুবিধাও (যেমন- পোশাক- পরিচ্ছেদ, ঔষধপত্র, বাসস্থান, সন্তানদের লেখাপড়ার খরচ, গাড়ি) লাভ করেন। এসব সুযোগ-সুবিধা পাওয়ার ফলে রানার তুলনায় রাজুর জীবনযাত্রার মান উন্নত। তাছাড়া, রাজুকে কর্মস্থল থেকে এসব সুযোগ- সুবিধা পাওয়ার জন্য অতিরিক্ত কোনো পরিশ্রম করতে হয় না। প্রতিমাসে রুটিনমাফিক তিনি তা পেয়ে যান, এবং তিনি আনুষঙ্গিক সুযোগ-সুবিধা পাওয়ার দরুন যথেষ্ট অবসর সময় পান যা তিনি পরিবারের দেখাশোনার কাজে ব্যয় করেন । কাজেই বলা যায়, রানা যে প্রতিষ্ঠানে কাজ করেন সেখান থেকে তিনি কেবল আর্থিক মজুরি বাবদ প্রতিমাসে ৫০,০০০ টাকা বেতন পান; অন্যদিকে তার বন্ধু রাজু যেখানে কাজ করেন সেখান থেকে তিনি মাসিক ৪০,০০০ টাকা বেতন ছাড়াও পরিবহন সুবিধা, বাসস্থান ও চিকিৎসা সুবিধা পেয়ে থাকেন। যদিও রাজু তার বন্ধু রানা সাহেব থেকে ১০,০০০ টাকা কম বেতন পান, কিন্তু রাজু যে আনুষঙ্গিক সুবিধাগুলো ভোগ করেন তার আর্থিক মূল্য ১০,০০০ টাকার চেয়ে যথেষ্ট বেশি। উপরোল্লিখিত বিভিন্ন কারণে বলা যায়, রানার চেয়ে রাজু বেশি মজুরি পান।"
        }
      ]
    },
    {
      "number": "6",
      "uddipok": "আবুল কালাম একজর ব্যবসায়ী। হরিদেবপুর বাজারে তার একটি কাপড়ের দোকান রয়েছে। যাতে তার বিনিয়োগের পরিমাণ ৪ লক্ষ টাকা। এক বছর ব্যবসা পরিচালনার পর হিসাব করে দেখেন তার মূলধন ৫ লক্ষ টাকা হয়েছে। পরবর্তী ছয় মাসে তিনি ৭০ হাজার টাকা মুনাফা লাভ করেন। সম্প্রতি তিনি সিদ্ধান্ত নিয়েছেন ব্যাংক থেকে ঋণ নিয়ে দোকানটি শহরে স্থানান্তর করবেন। তাছাড়া তার ২ লক্ষ টাকা স্থায়ী আমানত (FD) করা রয়েছে।",
      "tag": "DIN.B 16",
      "sub_questions": [
        {
          "label": "ক",
          "question": "অর্থনীতিতে মূলধন কাকে বলে?",
          "explanation": "যে উপাদান মানুষের শ্রমের দ্বারা উৎপাদিত হয়ে পুনরায় অধিকতর উৎপাদন কাজে ব্যবহৃত হয়, তাকে মূলধন বলে। যেমন— যন্ত্রপাতি, বিল্ডিং ইত্যাদি ।"
        },
        {
          "label": "খ",
          "question": "সঞ্চয় বাড়লেই মূলধন গঠন হয় না কেন?",
          "explanation": "সঞ্চয় বাড়লেই তা মূলধন গঠন হয় না। কারণ সঞ্চয়কৃত অর্থের যতটুকু বিনিয়োগ হয়, ততটুকু দ্বারা কেবল মূলধন গঠিত হয় । মূলধন গঠন সরাসরি সঞ্চয়ের সামর্থ্যের ওপর নির্ভর করে। কোনো সমাজে সঞ্চয়ের পরিমাণ যত বেশি হবে মূলধন গঠনের পরিমাণ তত বেশি হবে। কিন্তু, সঞ্চয় বৃদ্ধি পেলেই বিনিয়োগ বৃদ্ধি পাবে, তা সর্বদা বলা যায় না। কারণ বিনিয়োগ সঞ্চয় ছাড়াও বিনিয়োগ পরিবেশ, রাজনৈতিক পরিস্থিতি ও সামাজিক নিরাপত্তা প্রভৃতির ওপর নির্ভরশীল কাজেই, রাজনৈতিক পরিস্থিতি ও সামাজিক অবস্থা প্রতিকূল হলে বিনিয়োগ বৃদ্ধি পায় না। ফলে মূলধন গঠন ব্যাহত হয়। অর্থাৎ সঞ্জয় বাড়লেই তা মূলধন গঠন বৃদ্ধি করে না ।"
        },
        {
          "label": "গ",
          "question": "উদ্দীপকে মূলধনের কোন ধরনের গতিশীলতা লক্ষ করা যায়?",
          "explanation": "উদ্দীপকে মূলধনের স্থানগত গতিশীলতা লক্ষ করা যায়। দেশের অভ্যন্তরে এক স্থান থেকে অন্য স্থানে অতিরিক্ত মুনাফার প্রত্যাশায় মূলধন স্থানান্তর করলে তাকে মূলধনের স্থানগত গতিশীলতা বলে। মূলধনের এরূপ গতিশীলতাকে ভৌগোলিক গতিশীলতাও বলা হয়। তাছাড়া মূলধনের স্থানগত গতিশীলতা ঋণের সুবিধা ও সুদের হারের উপরও অনেকাংশে নির্ভর করে। উদ্দীপকের আবুল কালাম একজন কাপড় ব্যবসায়ী। তার হরিদেবপুরে একটি কাপড়ের দোকান রয়েছে। তিনি সম্প্রতি সিদ্ধান্ত নিয়েছেন ব্যাংক থেকে ঋণ গ্রহণ করে শহরে তার দোকানটি স্থানান্তর করবেন এবং তিনি মনে করেন এতে তার মুনাফা পূর্বের তুলনায় আরও বৃদ্ধি পাবে। সুতরাং, গ্রাম থেকে শহরে দোকানটি স্থানান্তর করায় এক্ষেত্রে মূলধনের স্থানগত গতিশীলতা সৃষ্টি হবে।"
        },
        {
          "label": "ঘ",
          "question": "ব্যাংক ঋণ না পেলেও আবুল কালামের পক্ষে দোকানটি শহরে স্থানান্তর করা সম্ভব— বিশ্লেষণ করো।",
          "explanation": "ব্যাংক ঋণ না পেলেও আবুল কালামের পক্ষে তার যে সম্পদ আছে তা দিয়েই দোকানটি গ্রাম থেকে শহরে স্থানান্তর করা সম্ভব। আবুল কালাম তার সঞ্চিত ৪ লক্ষ টাকা বিনিয়োগ করে হরিদেবপুর বাজারে একটি কাপড়ের দোকান দেন। এক বছর পরই তার মূলধন ৫ লক্ষ টাকা হয়। পরবর্তী ৬ মাসে তিনি আরও ৭০ হাজার টাকার মুনাফা লাভ করেন এতে তার মূলধনের পরিমাণ বেড়ে দাঁড়ায় ৫ লক্ষ ৭০ হাজার টাকা, এছাড়া তার ২ লক্ষ টাকার একটি স্থায়ী আমানত (Fixed Deposit) রয়েছে। তিনি সম্প্রতি সিদ্ধান্ত নিয়েছেন ব্যাংক থেকে ঋণ নিয়ে দোকানটি গ্রাম থেকে শহরে স্থানান্তর করবেন। এখন যদি তিনি ব্যাংক থেকে ঋণ না পান তাও দোকানটি গ্রাম থেকে শহরে স্থানান্তর করতে পারবেন। কারণ, তার হাতে মূলধন রয়েছে ৫ লক্ষ ৭০ হাজার টাকা। তাছাড়া তার কাছে যে ২ লক্ষ টাকার স্থায়ী আমানত রয়েছে প্রয়োজনে তিনি তা ভাঙ্গিয়ে অর্থ সংগ্রহ করতে পারবেন। এছাড়াও গ্রামের দোকানের জমি লিজ দিয়েও তিনি কিছু টাকা পেতে পারেন। তাছাড়া গ্রামে ব্যবসা করতে গিয়ে তিনি যে ব্যবসায়িক অভিজ্ঞতা অর্জন করেছেন এখন তিনি তা কাজে লাগাতে পারেন এবং প্রয়োজনে তিনি তার আশপাশের ব্যবসায়ীদের থেকেও ধার নিতে পারেন। উপরের আলোচনার পরিপ্রেক্ষিতে বলা যায়, ব্যাংক ঋণ না পেলেও নিজস্ব অর্থায়নের মাধ্যমে আবুল কালামের পক্ষে দোকানটি গ্রাম থেকে শহরে স্থানান্তর করা সম্ভব।"
        }
      ]
    },
    {
      "number": "7",
      "uddipok": "অর্থনীতি ক্লাসে প্রফেসর আঃ মান্নান ছাত্রছাত্রীদের উদ্দেশ্য খাজনা নির্ধারণ সম্পর্কে দুটি তত্ত্ব নিয়ে আলোচনা করেন। তিনি বলেন, রিকার্ডোর খাজনা তত্ত্বের সমস্ত সীমাবদ্ধতা দূর করতে আধুনিক অর্থনীতিবিদগণ খাজনা সম্পর্কিত এ তত্ত্বটি প্রদান করেন।",
      "tag": "DIN.B 16",
      "sub_questions": [
        {
          "label": "ক",
          "question": "অনুপার্জিত আয় কাকে বলে?",
          "explanation": "ভূমির মালিকের নিজস্ব শ্রম বা বিনিয়োগ ছাড়া ভূমির মূল্য বৃদ্ধি পেলে এর মালিক যে অতিরিক্ত অর্থ লাভ করে, তাকে অনুপার্জিত আয় বলে।"
        },
        {
          "label": "খ",
          "question": "জমিতে ক্রমহ্রাসমান প্রান্তিক উৎপাদন বিধির কার্যকারিতার দরুন খাজনার উদ্ভব হয়— ব্যাখ্যা করো।",
          "explanation": "ক্রমহ্রাসমান প্রান্তিক উৎপাদন বিধির কার্যকারিতার দরুন খাজনার উদ্ভব হয় । একটি নির্দিষ্ট পরিমাণ জমিতে অধিক পরিমাণ শ্রম ও মূলধনের নিয়োগ বাড়াতে থাকলে প্রাথমিক অবস্থায় মোট উৎপাদন ক্রমবর্ধমান হারে বাড়লেও পরবর্তীতে ক্রমহ্রাসমান হারে কমে। অপর দিকে, জমির পরিমাণ বাড়ানো যায় না বলে অতিরিক্ত উৎপাদনের জন্য জমির চাহিদা বাড়ে। যে কারণে জমির খাজনার উদ্ভব হয়।"
        },
        {
          "label": "গ",
          "question": "খাজনা নির্ধারণের ক্লাসিক্যাল ও আধুনিক অর্থনীতিবদগণের ধারণার পার্থক্য ব্যাখ্যা করো।",
          "explanation": "খাজনা নির্ধারণের লক্ষ্যে দুটি তত্ত্ব প্রচলিত আছে। যথা— ক. রিকার্ডোর খাজনা তত্ত্ব বা ক্লাসিক্যাল খাজনা তত্ত্ব এবং খ. আধুনিক খাজনা তত্ত্ব। নিচে খাজনা নির্ধারণে এই দুই প্রজন্মের অর্থনীতিবিদগণের ধারণার পার্থক্য ব্যাখ্যা করা হলো- ১. ইংল্যান্ডের প্রখ্যাত ক্লাসিক্যাল অর্থনীতিবিদ ডেভিড রিকার্ডো বলেন, 'খাজনা হলো জমির উৎপাদনের সে অংশ যা জমির আদি ও অক্ষয় শক্তি ব্যবহারের জন্য জমির মালিককে দেওয়া হয়।' অন্যদিকে, আধুনিক অর্থনীতিবিদরা বলেন, 'খাজনা শুধু জমির ক্ষেত্রে প্রযোজ্য হতে পারে না, বরং সব উপাদানের আয়ের মধ্যে খাজনা অন্তর্ভুক্ত থাকতে পারে।' ২. ক্ল্যাসিক্যাল অর্থনীতিবিদদের মতে, 'প্রথমে উৎকৃষ্ট জমি ও পরে নিকৃষ্ট জমি চাষ করা হয়'। অপরদিকে, আধুনিক অর্থনীতিবিদগণের মতে, 'উর্বরতার দিক দিয়ে সর্বোৎকৃষ্ট না হলেও কোনো জমি যদি চাষাবাদের জন্য অধিক সুবিধাজনক হয়। তাহলেও ঐ জমি প্রথমে চাষ করা যেতে পারে'। ৩. ক্লাসিক্যাল অর্থনীতিবিদদের মতে, 'খাজনা দামের অংশ নয়'। অপরপক্ষে, আধুনিক অর্থনীতিবিদদের মতে, ‘খাজনা বেশি হওয়ার কারণে দাম বৃদ্ধি পায়। কাজেই কোনো কোনো ক্ষেত্রে খাজনা দামের অন্তর্ভুক্ত হয়'। ৪. ক্লাসিক্যাল অর্থনীতিবিদদের মতে, 'জমির আদি ও অবিনশ্বর ক্ষমতা রয়েছে অর্থাৎ জমির উর্বরতা সবসময় একই রকম থাকে'। অপরপক্ষে, আধুনিক অর্থনীতিবিদদের মতে, মাতগত চাষাবাদের ফলে জমির উর্বরতা যেমনি হ্রাস পায়, তেমনি উন্নত চাষ পদ্ধতি, সার, সেচ প্রয়োগ করে জমির উর্বরতা বৃদ্ধি করা যায়'। অতএব বলা যায়, ক্লাসিক্যাল ও আধুনিক অর্থনীতিবিদদের মধ্যে খাজনা নির্ধারণে পার্থক্য রয়েছে।"
        },
        {
          "label": "ঘ",
          "question": "আধুনিক অর্থনীতিবিদগণ কীভাবে খাজনা নির্ধারণের তত্ত্ব তুলে ধরেছেন চিত্রসহ ব্যাখ্যা করো।",
          "explanation": "আধুনিক অর্থনীতিবিদগণ খাজনা নির্ধারণের ক্ষেত্রে যে তত্ত্ব প্রদান করেছেন তা নিচে চিত্রসহ ব্যাখ্যা করা হলো । আধুনিক অর্থনীতিতে খাজনা বলতে অপ্রাচুর্যজনিত খাজনাকে (Scarcity rent) বোঝায়। এ খাজনার উদ্ভব তখনই হয়, যখন উৎপাদনের কোনো উপাদান তার ন্যূনতম যোগান দামের চেয়ে অতিরিক্ত আয় উপার্জন করে। তারা মনে করেন, খাজনা হলো একটি উপাদানের দাম। তাই অন্যান্য (যেমন- শ্রম) উপাদানের দাম যেভাবে তার চাহিদা ও যোগানের ক্রিয়া-প্রতিক্রিয়া দ্বারা নির্ধারিত হয়, একইভাবে জমি ব্যবহারের দাম অর্থাৎ খাজনা জমির চাহিদা ও যোগানের দ্বারা নির্ধারিত হয়। সমাজে মোট ভূমির পরিমাণ কখনো বাড়ানো কিংবা কমানো যায় না। ফলে ভূমির যোগান সামগ্রিকভাবে সীমাবদ্ধ। সে কারণে ভূমির যোগান সম্পূর্ণ অস্থিতিস্থাপক এবং এর যোগান রেখা লম্ব অক্ষের সমান্তরাল। অপরদিকে, ভূমির চাহিদা নির্ভর করে ভূমির উৎপাদন ক্ষমতার ওপর। অধিক ব্যবহারের ফলে ভূমির উৎপাদন ক্ষমতা কমে আসে বলে জমির চাহিদাও কমে আসে। এ কারণে জমির চাহিদা রেখা বামদিক থেকে ডানদিকে নিম্নগামী হয় । সামাজিক দৃষ্টিকোণ থেকে ভূমির চাহিদা ও যোগানের সমতা দ্বারা যে দাম নির্ধারিত হয় তাই অর্থনীতিতে খাজনা হিসেবে বিবেচিত। আধুনিক খাজনা তত্ত্বটি চিত্রের মাধ্যমে ব্যাখ্যা করা যায়। রেখাচিত্রে আধুনিক খাজনা তত্ত্বটি চিত্রের মাধ্যমে ব্যাখ্যা করা যায়। রেখাচিত্রে (OX) ভূমি অক্ষে জমি ও (OY) লম্ব খাজনার অক্ষে পরিমাণ পরিমাপ করা হয়েছে। D 1 \\mathrm{D}_{1} D 1 ​ D 1 \\mathrm{D}_{1} D 1 ​ ও S 1 \\mathrm{S}_{1} S 1 ​ S 1 \\mathrm{S}_{1} S 1 ​ হলো যথাক্রমে জমির চাহিদা ও যোগান রেখা। চিত্রে D 1 \\mathrm{D}_{1} D 1 ​ D 1 \\mathrm{D}_{1} D 1 ​ রেখা S 1 \\mathrm{S}_{1} S 1 ​ S 1 \\mathrm{S}_{1} S 1 ​ রেখাকে M বিন্দুতে ছেদ করায় সেখানে খাজনা নির্ধারিত হয়েছে OK পরিমাণ। খাজনার আধুনিক তত্ত্বে এভাবেই খাজনা নির্ধারিত হয়।"
        }
      ]
    },
    {
      "number": "8",
      "uddipok": "মোট বিনিয়োগ (কোটি টাকায় )নিম্নে সামগ্রিক আয় (Y), মোট সঞ্চয় (S) ও মোট বিনিয়োগ (I)- এর সূচি দেওয়া হলো সূচিটি পর্যালোচনা করে সংশ্লিষ্ট প্রশ্নগুলোর উত্তর দাও: সামগ্রিক আয় (Y) (কোটি টাকায়) মোট সঞ্চয় (S)(কোটি টাকায়) মোট বিনিয়োগ (কোটি টাকায় ) ৩০০ ৫০ ১০০ ৪০০ ১০০ ১০০ ৫০০ ১৫০ ১০০",
      "tag": "DIN.B 16",
      "sub_questions": [
        {
          "label": "ক",
          "question": "জাতীয় আয় কী?",
          "explanation": "কোনো নির্দিষ্ট সময়ে সাধারণত একটি আর্থিক বছরে কোনো দেশের নাগরিকগণ কর্তৃক যে পরিমাণ চূড়ান্ত দ্রব্য ও সেবা উৎপন্ন হয় তার বাজার মূল্যের সমষ্টিকে মোট জাতীয় আয় বলে ।"
        },
        {
          "label": "খ",
          "question": "বিনিয়োগ সঞ্চয়ের ওপর নির্ভরশীল — ব্যাখ্যা করো।",
          "explanation": "বিনিয়োগ সঞ্চয়ের ওপর নির্ভরশীল। আয়ের যে অংশ বর্তমানে ভোগ না করে ভবিষ্যতের জন্য রাখা হয় তাকে সঞ্জয় বলে। আর এই সঞ্চিত অর্থকে মূলধন গঠনের উদ্দেশ্যে উৎপাদন ক্ষেত্রে নিয়োগ করাকে বিনিয়োগ বলে। মূলত সঞ্চয় থেকেই বিনিয়োগের সৃষ্টি। অন্যান্য অবস্থা স্থির এবং দেশে বিনিয়োগের অনুকূল পরিবেশ থাকলে মানুষের সঞ্চয় বাড়বে ফলে বিনিয়োগের পরিমাণও বাড়বে। আবার ফলপ্রসূ বিনিয়োগ সম্ভব হলে উৎপাদন, আয় ও সঞ্চয় বাড়বে। এভাবে সঞ্চয় ও বিনিয়োগের মধ্যে একটি পারস্পরিক নির্ভরশীলতার সম্পর্ক দেখা যায় ।"
        },
        {
          "label": "গ",
          "question": "উপরোক্ত সূচি হতে সঞ্চয় রেখা অংকন করো ।",
          "explanation": "উদ্দীপকে প্রদত্ত সূচির ভিত্তিতে একটি সঞ্চয় রেখা অঙ্কন করা হলো— চিত্রে, OX ভূমি অক্ষে সামগ্রিক আয় (Y) এবং OY লম্ব অক্ষে সঞ্চয় (S) নির্দেশিত । সূচিতে দেখা যায়, সামগ্রিক আয় যখন ৩০০ কোটি টাকা তখন সঞ্চয় হলো ৫০ কোটি টাকা চিত্রে যা a বিন্দু দ্বারা নির্দেশিত হয়েছে। সামগ্রিক আয় বেড়ে ৪০০ ও ৫০০ কোটি টাকা হলে; সঞ্চয় হয় যথাক্রমে ১০০ ও ১৫০ কোটি টাকা; যা যথাক্রমে b ও c বিন্দু দ্বারা নির্দেশিত হয়েছে। এখন সামগ্রিক আয় ও মোট সঞ্জয়সূচক a, b ও c বিন্দুগুলো যুক্ত করে SS রেখা টানা হয়েছে। এটিই হলো উদ্দীপকের আলোকে অঙ্কিত সঞ্চয় রেখা ।"
        },
        {
          "label": "ঘ",
          "question": "সূচির আলোকে রেখাচিত্রের মাধ্যমে ভারসাম্য আয়স্তর নির্ধারণ করো ।",
          "explanation": "উদ্দীপকে প্রদত্ত সূচির আলোকে রেখাচিত্রের সাহায্যে ভারসাম্য আয়স্তর নির্ধারণ করা যায়। বিনিয়োগকে স্বয়ম্ভূত বা স্থির ধরা হলে, যে আয়ের ক্ষেত্রে সঞ্চয় ও বিনিয়োগ পরস্পর সমান, সেই পরিমাণ আয়কে ভারসাম্য জাতীয় আয় বলে। চিত্রে ভূমি অক্ষে সামগ্রিক আয় (Y) ও লম্ব অক্ষে মোট সঞ্জয় (S) ও মোট বিনিয়োগ (I) পরিমাপ করা হয়েছে। চিত্রে প্রয়োজনীয় পরিমাপ গ্রহণ করে মোট সঞ্চয় ও বিনিয়োগ রেখা অঙ্কন করা হয়েছে। চিত্রে SS হলো সঞ্চয় রেখা এবং (II) হলো বিনিয়োগ রেখা । ভারসাম্য আয়স্তরের সূত্রানুযায়ী, সামগ্রিক আয় (Y)-এর যে স্তরে সঞ্চয় (S) ও বিনিয়োগ (I) পরস্পর সমান হয় সেখানে ভারসাম্য আয়স্তর নির্ধারিত হয়। চিত্রে সঞ্চয় ও বিনিয়োগ রেখা চ বিন্দুতে পরস্পরকে ছেদ করার মাধ্যমে ভারসাম্য আয় নির্ধারিত হয় ৪০০ কোটি টাকা। ৪০০ কোটি টাকার কম আয়স্তরে S আয় স্তরে S > I হয়। একমাত্র ৪০০ কোটি টাকা আয়ের ক্ষেত্রে S = I হওয়ায় b বিন্দুতে ভারসাম্য আয়স্তর নির্ধারিত হয়েছে।"
        }
      ]
    },
    {
      "number": "9",
      "uddipok": "নিচের চিত্রটি লক্ষ কর এবং নিম্নোক্ত প্রশ্নের উত্তর দাও:",
      "tag": "DIN.B 16",
      "sub_questions": [
        {
          "label": "ক",
          "question": "অর্থ কী?",
          "explanation": "যা কিছু বিনিময়ের সাধারণ মাধ্যম, ঋণ গ্রহণ ও পরিশোধের উপায়, মূল্যের পরিমাপ ও সঞ্চয়ের বাহন হিসেবে সরকার কর্তৃক প্রবর্তিত ও সকলের নিকট সাধারণভাবে গ্রহণযোগ্য হয় তাকে অর্থ বলা হয়।"
        },
        {
          "label": "খ",
          "question": "'সুদের হার হ্রাস পেলে অর্থের ফকটা চাহিদা বৃদ্ধি পায়'— ব্যাখ্যা করো।",
          "explanation": "সুদের হার কম হলে অর্থের ফটকা চাহিদা বেশি হয়, কারণ তখন নগদ অর্থ ধার দিয়ে আয় অপেক্ষা ঋণপত্র থেকে প্রাপ্ত হার বেশি হয়। কিছু বাড়তি লাভের প্রত্যাশায় ঋণপত্রে টাকা খাটানোর কাজকে ফটকা কারবার বলে । ফটকা কারবারের উদ্দেশ্যে ফটকা কারবারি যে পরিমাণ নগদ অর্থ হাতে রাখতে চায় তাই হলো মুদ্রার ফটকা চাহিদা। অর্থের ফটকা চাহিদা বাজার সুদের হারের ওপর নির্ভর করে। বাজারে সুদের হার বেশি হলে ফটকা অর্থের চাহিদা কম হয়; কারণ তখন ঋণপত্র থেকে প্রাপ্ত মুনাফা অপেক্ষা অর্থ ধার দিয়ে বেশি আয় হয়। সুতরাং বলা যায়, সুদের হার হ্রাস পেলে অর্থের ফটকা চাহিদা বৃদ্ধি পায়।"
        },
        {
          "label": "গ",
          "question": "উদ্দীপকের চিত্রে অর্থের মূল্য ও দামস্তরের মধ্যে যে সম্পর্ক প্রকাশ করে তা ব্যাখ্যা করো।",
          "explanation": "উদ্দীপকে প্রদত্ত চিত্রটিতে অর্থের মূল্য ও দামস্তরের মধ্যে যে সম্পর্ক প্রকাশ পেয়েছে তার মাধ্যমে আসলে অর্থনীতিবিদ ফিশারের অর্থের পরিমাণ তত্ত্বেরই প্রকাশ ঘটেছে। ফিশারের অর্থের পরিমাণ তত্ত্বানুযায়ী, 'অন্যান্য অবস্থা অপরিবর্তিত থাকা অবস্থায়' অর্থের পরিমাণের সাথে দামস্তরের সম্পর্ক হয় সমমুখী ও সমানুপাতিক এবং অর্থের মূল্যের সাথে সম্পর্ক হয় বিপরীতমুখী। সুতরাং তত্ত্বানুসারে বলা যায়, দামস্তর ও অর্থের মূল্য পরস্পর বিপরীতভাবে সম্পর্কযুক্ত। ধরা যাক, কোনো নির্দিষ্ট সময় অর্থের পরিমাণ দ্বিগুণ হলো। এ অবস্থায় দামস্তরও দ্বিগুণ এবং অর্থের মূল্য অর্ধেক হবে। আবার অর্থের পরিমাণ অর্ধেক হলে দামস্তর হবে অর্ধেক এবং অর্থের মূল্য দ্বিগুণ হবে। অর্থাৎ দামস্তর কমলে অর্থের মূল্য বাড়ে এবং দামস্তর বাড়লে অর্থের মূল্য কমে। প্রদত্ত চিত্রে অর্থের মূল্য ও দামস্তরের মধ্যে এমন সম্পর্কই প্রকাশ পায়। চিত্রে দেখা যায়, দামস্তর P 2 \\mathrm{P}_{2} P 2 ​ থেকে কমে P 1 \\mathrm{P}_{1} P 1 ​ হলে অর্থের মূল্য V m 1 \\mathrm{Vm}_{1} Vm 1 ​ থেকে বেড়ে V m 2 \\mathrm{Vm}_{2} Vm 2 ​ হয়। সুতরাং বলা যায়, উদ্দীপকের চিত্রে ফিশারের বিনিময় তত্ত্বেরই প্রকাশ ঘটেছে।"
        },
        {
          "label": "ঘ",
          "question": "অর্থেরমূল্য V m 1 \\mathrm{Vm}_{1} Vm 1 ​ থেকে V m 2 \\mathrm{Vm}_{2} Vm 2 ​ হলে বাজার ব্যবস্থায় কোনোরূপ প্রভাব পড়বে কিনা, তোমার মতামত ব্যক্ত করো।",
          "explanation": "অর্থের মূল্য V m 1 \\mathrm{Vm}_{1} Vm 1 ​ থেকে V m 2 \\mathrm{Vm}_{2} Vm 2 ​ হলে বাজার ব্যবস্থায় দামস্তর বৃদ্ধির মাধ্যমে নতুন ভারসাম্য দাম ও পরিমাণ নির্ধারিত হবে। বাজারব্যবস্থা বলতে এমন এক প্রক্রিয়াকে বোঝায় যেখানে চাহিদা ও যোগানের ঘাত-প্রতিঘাত দ্বারা ভারসাম্য দামও পরিমাণ নির্ধারিত হয়। আর নির্ধারিত দামে ক্রয়-বিক্রয় চলে। এ অবস্থায় বাজারে স্থিতিশীলতা বিরাজ করে। এমন পরিস্থিতিতে অর্থের পরিমাণ বৃদ্ধির দরুন দামস্তর বাড়লে অর্থের মূল্য কমবে। তখন চাহিদা কমলে চাহিদার তুলনায় যোগান বেশি হবে। ফলে বিক্রয়যোগ্য দ্রব্যের কিছু অংশ অবিক্রীত থেকে যাবে। এতে বিক্রেতাদের ক্ষতি হবে; কারণ দ্রব্য উৎপাদন করা হয় কিংবা যোগান দেয়া হয়, বিক্রি করে লাভ করার জন্য। এ অবস্থায় অবিক্রীত দ্রব্য বিক্রি ও পুরাতন ক্রেতাদের ধরে রাখার জন্য বিক্রেতাদের মধ্যে প্রতিযোগিতার দরুন দাম কমবে। এ অবস্থায় পুরাতন চাহিদা ও নতুন যোগানের সমতাস্থলে আবার নতুন ভারসাম্য দাম ও পরিমাণ নির্ধারিত হবে । উপরে উল্লিখিত ধারণার প্রেক্ষিতে বলা যায়, প্রদত্ত চিত্রে অর্থের মূল্য V m 1 \\mathrm{Vm}_{1} Vm 1 ​ থেকে কমে V m 2 \\mathrm{Vm}_{2} Vm 2 ​ হলে, দামস্তর P 1 \\mathrm{P}_{1} P 1 ​ থেকে বেড়ে P 2 \\mathrm{P}_{2} P 2 ​ হবে। অর্থাৎ অর্থের মূল্য কমায় দামস্তর বাড়বে। তখন চাহিদা ও যোগানের মধ্যে পারস্পরিক ক্রিয়া-প্রতিক্রিয়ার দ্বারা নতুন ভারসাম্য দাম ও পরিমাণ নির্ধারিত হবে । সুতরাং বলা যায়, অর্থের মূল্য V m 1 \\mathrm{Vm}_{1} Vm 1 ​ থেকে V m 2 \\mathrm{Vm}_{2} Vm 2 ​ হলে বাজারব্যবস্থায় তার প্রভাব পড়বে। এ প্রভাব দাম বৃদ্ধির মাধ্যমে প্রকাশ পাবে।"
        }
      ]
    }
  ]
}