{
  "title": "সিলেট বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব রহমান 'X' দেশের একটি সরকারি অফিসে কাজের জন্য গিয়ে দেখতে পেলেন সেই দেশের সব সম্পদের মালিক সরকার। এবং সব অর্থনৈতিক কর্মকাণ্ড সরকারের নিয়ন্ত্রণে পরিচালিত হয়। অথচ তার নিজ দেশ বাংলাদেশের পরিস্থিতি সম্পূর্ণ ভিন্ন।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "অভাবের তীব্রতা অনুসারে অধিক গুরুত্বপূর্ণ অভাবগুলো বাছাই করাই হলো নির্বাচন।"
        },
        {
          "label": "খ",
          "question": "",
          "explanation": "ধনতান্ত্রিক অর্থব্যবস্থায় ভোক্তা অবাধ স্বাধীনতা ভোগ করে। ধনতান্ত্রিক অর্থব্যবস্থায় সম্পদের ব্যক্তিমালিকানা বিদ্যমান এবং বেসরকারি উদ্যোগে যাবতীয় অর্থনৈতিক কর্মকাণ্ড পরিচালিত হয়। এ অর্থব্যবস্থায় উৎপাদনকারী ও ভোক্তা তাদের ইচ্ছেমতো উৎপাদন ও ভোগ করতে পারে। এক্ষেত্রে সরকার হস্তক্ষেপ করে না। শুধু দ্রব্য কেনার সামর্থ্য থাকলেই যেকোনো দ্রব্য ভোগ করা যায়। তাই বলা যায়, ধনতান্ত্রিক অর্থব্যবস্থায় ভোক্তার সার্বভৌমত্ব নিশ্চিত হয়।"
        },
        {
          "label": "গ",
          "question": "",
          "explanation": "'X' দেশে প্রচলিত অর্থব্যবস্থার সাথে সমাজতান্ত্রিক অর্থব্যবস্থার মিল রয়েছে। সমাজতান্ত্রিক অর্থব্যবস্থায় সম্পদের রাষ্ট্রীয় মালিকানা বিদ্যমান এবং কেন্দ্রীয় পরিকল্পনা অনুসারে সব অর্থনৈতিক কর্মকাণ্ড পরিচালিত হয়। এ ধরনের অর্থব্যবস্থায় বেসরকারি উদ্যোগ অনুপস্থিত। কী উৎপাদন করা হবে, কার জন্য করা হবে এবং কতটুকু করা হবে ইত্যাদি সরকার কর্তৃক নিয়ন্ত্রিত হয়। এখানে ভোক্তার অবাধ স্বাধীনতা বিদ্যমান থাকে না। উদ্দীপকে 'X' দেশের সব সম্পদের মালিক সরকার। এখানে সব অর্থনৈতিক কর্মকাণ্ড সরকারের নিয়ন্ত্রণে পরিচালিত হয়। অর্থাৎ উৎপাদন, বণ্টন, বিনিময় ও ভোগ ইত্যাদি সরকার কর্তৃক নিয়ন্ত্রিত হয়। তাই এ অর্থব্যবস্থায় ব্যক্তি স্বাধীনতা অনুপস্থিত। এসব বৈশিষ্ট্য সমাজতান্ত্রিক অর্থনীতির সাথে সাদৃশ্যপূর্ণ। তাই বলা যায়, 'X', দেশে প্রচলিত অর্থব্যবস্থার সাথে সমাজতান্ত্রিক অর্থব্যবস্থার মিল রয়েছে।"
        },
        {
          "label": "ঘ",
          "question": "",
          "explanation": "'X' দেশে বাংলাদেশের মতো অর্থনৈতিক ব্যবস্থা চালু করতে হলে ধনতান্ত্রিক অর্থব্যবস্থার বৈশিষ্ট্য অন্তর্ভুক্ত করতে হবে। যে অর্থব্যবস্থায় সম্পদের বেসরকারি মালিকানা ও উদ্যোগের স্বাধীনতা বিদ্যমান তা ধনতান্ত্রিক অর্থব্যবস্থা। এ ধরনের অর্থব্যবস্থায় উৎপাদনের অধিকাংশ খাত বেসরকারি মালিকানায় বিদ্যমান। এখানে উৎপাদনকারী ভোক্তার চাহিদা অনুযায়ী দ্রব্য সামগ্রী উৎপাদন করে। আবার ভোক্তা ভোগের ক্ষেত্রে পূর্ণ স্বাধীনতা ভোগ করে। এ অর্থব্যবস্থায় স্বয়ংক্রিয় দামব্যবস্থার মাধ্যমে বাজার পরিচালিত হয়। উদ্দীপকের 'X' দেশের সব সম্পদের মালিক সরকার। এখানে সব অর্থনৈতিক কর্মকাণ্ড সরকারের নিয়ন্ত্রণে পরিচারিত হয়। অর্থাৎ 'X' দেশে সমাজতান্ত্রিক অর্থব্যবস্থা বিদ্যমান। অন্যদিকে, জনাব রহমানের দেশ বাংলাদেশের পরিস্থিতি সম্পূর্ণ বিপরীত। অর্থাৎ এখানে সব সম্পদ • বেসরকারি খাতের অন্তর্ভুক্ত এবং বেসরকারি উদ্যোগেই পরিচালিত হয়। তাই এটি ধনতান্ত্রিক অর্থব্যবস্থা। সম্পদের মালিকানা ও অর্থনৈতিক কর্মকাণ্ডে পরিবর্তনের মাধ্যমে কোনো দেশকে সমাজতন্ত্র থেকে ধনতন্ত্রে রূপান্তর করা যায়। সমাজতান্ত্রিক অর্থব্যবস্থায় সম্পদের রাষ্ট্রীয় মালিকানা বিদ্যমান। সম্পদের এ ধরনের মালিকানা হস্তান্তর করে বেসরকারি মালিকানায় ছেড়ে দিতে হবে। দামব্যবস্থা নিয়ন্ত্রণ না করে চাহিদা ও যোগানের ভিত্তিতে দাম নির্ধারণের সুযোগ তৈরি করতে হবে। এছাড়াও উৎপাদন ও ভোগের ক্ষেত্রে বেসরকারি উদ্যোগের স্বাধীনতা দিতে হবে। এসব পদক্ষেপ গ্রহণ করলে 'X' দেশ ধনতান্ত্রিক অর্থনীতির দেশে রূপান্তর হবে।"
        }
      ]
    },
    {
      "number": "2",
      "uddipok": "দেওয়া আছে, S = 40 + 0.5Y এবং I = 200 যেখানে, S = সঞ্চয় I = বিনিয়োগ Y = জাতীয় আয়",
      "tag": "BAFSC 24,RB 22,SB 22",
      "sub_questions": [
        {
          "label": "ক",
          "question": "মোট দেশজ উৎপাদন বলতে কী বোঝ ?",
          "explanation": "কোনো নির্দিষ্ট সময়ে একটি দেশের ভৌগোলিক সীমারেখার মধ্যে উৎপাদিত দ্রব্য ও সেবাকর্মের আর্থিক মূল্যকে মোট দেশজ উৎপাদন বলে।"
        },
        {
          "label": "খ",
          "question": "স্বল্পকালীন ও দীর্ঘকালীন ভোগ অপেক্ষকের মধ্যে কোনো পার্থক্য আছে কি না?",
          "explanation": "স্বল্পকালীন ভোগ অপেক্ষকে স্বয়ম্ভূত ভোগ ব্যয় থাকলে দীর্ঘকালীন ভোগ অপেক্ষকে স্বয়ম্ভূত ভোগ ব্যয় থাকে না । স্বয়ম্ভূত ভোগের অস্তিত্বসহ আয়ের ওপর ভোগের নির্ভরশীলতার সম্পর্ককে স্বল্পকালীন ভোগ অপেক্ষক বলে। পক্ষান্তরে, ভোক্তার চলমান আয়ের ওপর ভোগের নির্ভলশীলতাকে দীর্ঘকালীন ভোগ অপেক্ষক বলে । অর্থাৎ, স্বল্পকালীন ভোগ অপেক্ষকে স্বয়ম্ভূত ভোগ থাকায় আয় শূন্য অবস্থায় ভোগ ব্যয় ধনাত্মক হয়। কিন্তু দীর্ঘকালীন ভোগ অপেক্ষকে স্বয়ম্ভূত ভোগ না থাকায় আয় শূন্য হলে ভোগ ব্যয়ও শূন্য হয় ।"
        },
        {
          "label": "গ",
          "question": "ওপরের উদ্দীপক থেকে ভারসাম্য জাতীয় আয় নির্ণয় করো ।",
          "explanation": "যে পরিমাণ জাতীয় আয়ে দেশের সামগ্রিক আয় ও সামগ্রিক ব্যয় সমান তা ভারসাম্য জাতীয় আয় । ভারসাম্য জাতীয় আয় (Y) মূলত অর্থনীতির পরিধি তথা অর্থনীতির খাতগুলোর ওপর নির্ভর করে। একটি দ্বিখাত বিশিষ্ট অর্থনীতিতে ভোগ ব্যয় ও বিনিয়োগ ব্যয় এবং আয়ের সমতা দ্বারা ভারসাম্য জাতীয় আয় নির্ধারণ করা যায়। আবার, সঞ্চয় ও বিনিয়োগের সমতা দ্বারাও ভারসাম্য জাতীয় আয় নির্ণয় করা যায়। তবে উভয় পদ্ধতিতেই একই পরিমাণ জাতীয় আয়ের হিসাব পাওয়া যায় । ঊদীপকে সঞ্চয় সমীকরণ S = − 40 + 0.5 Y \\mathrm{S}=-40+0.5 \\mathrm{Y} S = − 40 + 0.5 Y , বিনিয়োগ 1 = 200 1=200 1 = 200 দেওয়া আছে। সুতরাং, ভারসাম্য জাতীয় আয় (Y) হবে, ভারসাদ্যের শর্তানুসারে, S = 1 S=1 S = 1 বা, − 40 + 0.5 Y = 200 -40+0.5 \\mathrm{Y}=200 − 40 + 0.5 Y = 200 বা, Y = 240 0.5 Y=\\frac{240}{0.5} Y = 0.5 240 ​ বা, Y = 480 Y=480 Y = 480 , সুতরাং ভারসাম্য জাতীয় আয় (Y) = 480।"
        },
        {
          "label": "ঘ",
          "question": "বিনিয়োগের পরিমাণ 250 টাকা হলে ভারসাম্য জাতীয় আয়ে কী ধরনের পরিবর্তন হবে? বিশ্লেষণ করো।",
          "explanation": "বিনিয়োগের পরিমাণ 250 হলে জাতীয় আয় বৃদ্ধি পাবে। জাতীয় আয়ের পরিমাণ অর্থনীতির খাতগুলোর ওপর নির্ভর করে। খাতগুলোর আর্থিকমান বৃদ্ধি পেলে ভারসাম্য জাতীয় আয়ের পরিমাণ বৃদ্ধি পায়। আবার খাতগুলোর আর্থিক মান হ্রাস পেলে ভারসাম্য জাতীয় আয় হ্রাস পায়। এটি চিত্রের মাধ্যমেও উপস্থাপন করা যায়। উদ্দীপকে সঞ্জয় সমীকরণ S = - 40 + 0.SY এবং বিনিয়োগ I = 200 দেওয়া আছে। বিনিয়োগের পরিমাণ 250 টাকা হলে জাতীয় আয়ের পরিমাণ হবে । ভারসাম্যের শর্তানুসারে, S = I − 40 + 0.5 Y = 250 \\begin{array}{l} \\mathrm{S}=\\mathrm{I} \\\\ -40+0.5 \\mathrm{Y}=250 \\end{array} S = I − 40 + 0.5 Y = 250 ​ বা, Y = 290 0.5 Y=\\frac{290}{0.5} Y = 0.5 290 ​ বা, Y = 580 Y=580 Y = 580 অর্থাৎ ভারসাম্য জাতীয় আয় বৃদ্ধি পেয়ে 580 টাকা হবে। কোনো নির্দিষ্ট আয় স্তরে অর্থনীতি সঞ্চয় ও বিনিয়োগের পরিমাণ সমান হলে ঐ আয়স্তরে ভারসাম্য জাতীয় আয় নির্ধারিত হয়। সঞ্চয় বা বিনিয়োগের যে কোনো একটি উপাদান বৃদ্ধি পেলে উচ্চতর কোনো | আয় স্তরে পরস্পর সমান হয়। ফলে ঐ স্তরে ভারসাম্য নির্ধারিত হয়। অর্থাৎ ভারসাম্য জাতীয় আয় বৃদ্ধি পায়। সুতরাং বলা যায়, বিনিয়োগের 'পরিমাণ 250 টাকা হলে ভারসাম্য জাতীয় বেড়ে 580 টাকা হবে ।"
        }
      ]
    },
    {
      "number": "3",
      "uddipok": "জমির পরিমাণ শ্রম (L) মূলধন (K) মোট উৎপাদন (TP) ১ একর ১ ১০০০ ৪০ কেজি ২ একর ২ ১০০০ ৭০ কেজি ৩ একর ৩ ১০০০ ৯০ কেজি ৪ একর ৪ ১০০০ ১০০ কেজি",
      "tag": "SB 22",
      "sub_questions": [
        {
          "label": "ক",
          "question": "উৎপাদন বলতে কী বোঝ ?",
          "explanation": "প্রকৃতি প্রদত্ত বস্তুর রূপগত ও অবস্থার পরিবর্তনের মাধ্যমে নতুন উপযোগ সৃষ্টি করাকে উৎপাদন বলে ।"
        },
        {
          "label": "খ",
          "question": "মূলধন উৎপাদনের উৎপাদিত উপাদান—ব্যাখ্যা করো ।",
          "explanation": "মূলধন হলো উৎপাদনের উৎপাদিত উপাদান । মানুষের শ্রম দ্বারা উৎপন্ন সম্পদের যে অংশ সরাসরি ভোগের কাজে ব্যবহৃত না হয়ে উৎপাদন কাজে ব্যবহৃত হয় অর্থনীতিতে তাকেই মূলধন বলে। এ অর্থে কারখানা ঘর, যন্ত্রপাতি, গুদামঘর ইত্যাদি হলো মূলধন। কারণ, এগুলো মনুষ্যসৃষ্ট এবং সরাসরি ভোগ না করে এগুলোকে অধিক উৎপাদনে ব্যবহার করা হয়। প্রকৃতি প্রদত্ত সম্পদ মূলধন নয়; এটি তখনই মূলধনে রূপান্তরিত হবে যখন মানুষ চেষ্টা ও পরিশ্রম দ্বারা তাকে অধিক উৎপাদনের উপযোগী করে তুলবে। এ কারণে মূলধনকে উৎপাদনের উৎপাদিত উপাদান বলা হয়"
        },
        {
          "label": "গ",
          "question": "উদ্দীপকে উল্লিখিত তথ্যের ভিত্তিতে শ্রমের প্রান্তিক উৎপাদন রেখা অঙ্কন করো ।",
          "explanation": "প্রান্তিক উৎপাদনকে রেখা চিত্রে প্রকাশ করলে প্রান্তিক উৎপাদন রেখা পাওয়া যায় । উৎপাদনের অন্যান্য উপকরণ স্থির রেখে একটি উপকরণের এক একর বৃদ্ধির ফলে উৎপাদনের যে পরিবর্তন হয় তা প্রান্তিক উৎপাদন। প্রান্তিক উৎপাদন মূলত অতিরিক্ত একক থেকে প্রাপ্ত উৎপাদনের পরিমাণ । উদ্দীপকে জমি ও মূলধনের পরিমাণ স্থির রেখে শ্রমের পরিমাণ বাড়ানো হয়েছে। নিচে প্রান্তিক উৎপাদন সূচি নির্ণয় করে প্রান্তিক উৎপাদন রেখা অঙ্কন করা হলো: চিত্রে ভূমি অক্ষে উপকরণের (শ্রম) পরিমাণ এবং লম্ব অক্ষে প্রান্তির উৎপাদনের পরিমাণ দেখানো হয়েছে। শ্রম নিয়োগ ১. ২, ৩ ও ৪ এবং প্রান্তিক উৎপাদন যথাক্রমে ৪০, ৩০, ২০ ও ১০ কেজি নির্দেশক \"বিন্দুগুলো যথাক্রমে a, b, c ও di প্রাপ্ত বিন্দুগুলো যোগ করলে MP প্রান্তিক উৎপাদন রেখা পাওয়া যায়।"
        },
        {
          "label": "ঘ",
          "question": "উদ্দীপক থেকে প্রাপ্ত প্রান্তিক উৎপাদন (MP) রেখাটি উৎপাদনের কোন বিধির সাথে সামঞ্জস্যপূর্ণ বিশ্লেষণ করো।",
          "explanation": "উদ্দীপক থেকে প্রাপ্ত প্রান্তিক উৎপাদন রেখাটি ক্রমহ্রাসমান প্রান্তিক উৎপাদন বিধির সাথে সামঞ্জস্যপূর্ণ। উৎপাদনের উপকরণ বৃদ্ধির ফলে মোট উৎপাদন অনেক সময় ক্রমহ্রাসমান হারে বাড়ে। ফলে প্রান্তিক উৎপাদন ও ক্রমহ্রাসমান হয়। উপকরণ বৃদ্ধির সাথে উৎপাদন বৃদ্ধির এ সম্পর্ককে ক্রমহ্রাসমান প্রান্তিক উৎপাদন বিধি বলে। এক্ষেত্রে উৎপাদনের অন্যান্য উপকরণ স্থির রেখে একটি উপকরণের নিয়োগ বাড়ানো হয় । উদ্দীপকে জমি ও মূলধনের পরিমাণ স্থির রেখে শ্রম নিয়োগের পরিমাণ বাড়ানো হয়েছে । এক একক শ্রম নিয়োগ থেকে মোট উৎপাদন ৪০ কেজি। শ্রম নিয়োগ বাড়িয়ে ২, ৩, ও ৪ একক করলে প্রান্তিক উৎপাদন যথাক্রমে ৩০, ২০ ও ১০ একক। অর্থাৎ উপকরণ বৃদ্ধির ফলে প্রান্তিক উৎপাদন ক্রমশ হ্রাস পেয়েছে। এটি ক্রমহ্রাসমান প্রান্তিক উৎপাদন বিধিকে প্রতিফলিত করে। ক্রমহ্রাসমান প্রান্তিক উৎপাদন বিধি কার্যকর হলে উপকরণ বৃদ্ধির সাথে প্রান্তিক উৎপাদন ক্রমহ্রাসমান হারে বাড়ে। অর্থাৎ উপকরণ বাড়ালে প্রান্তিক উৎপাদন কমে যায়। তাই উপকরণ নিয়োগ ও প্রান্তিক উৎপাদন নির্দেশক বিন্দুগুলো থেকে রেখা অঙ্কন করলে তা বাম থেকে ডানদিকে নিম্নগামী হবে। উদ্দীপক থেকে 'গ' নং এ প্রাপ্ত প্রান্তিক উৎপাদন রেখাটি তেমনিভাবে ডানদিকে নিম্নগামী হয়েছে। সুতরাং বলা যায়, প্রান্তিক উৎপাদন রেখাটি ক্রমহ্রাসমান প্রান্তিক উৎপাদন বিধির সাথে সামঞ্জস্যপূর্ণ।"
        }
      ]
    },
    {
      "number": "4",
      "uddipok": "দ্রব্যের একক মোট উপযোগ প্রান্তিক উপযোগ ১ ২০ ২০ ২ ৩৫ ১৫ ৩ ৪৫ ১০ ৪ ৫০ ৫ ৫ ৫০ ০ ৬ ৪৫ -৫",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "যেসব রাশির মান পরিবর্তনশীল তাকে চলক বলে।"
        },
        {
          "label": "খ",
          "question": "",
          "explanation": "উপকরণের দাম যোগানের পরিমাণকে ঋণাত্মকভাবে প্রভাবিত করে। কোনো দ্রব্য উৎপাদনের প্রয়োজনীয় উপকরণসমূহের দাম বৃদ্ধি পেলে উক্ত দ্রব্যের মোট উৎপাদন খরচ বৃদ্ধি পায়। ফলে উৎপাদিত দ্রব্যের কাঙ্ক্ষিত যোগান নিশ্চিত করা সম্ভব হয় না। অন্যদিকে, প্রয়োজনীয় উপকরণের মূল্য কম হলে উৎপাদন ব্যয় হ্রাস পায়। এতে মোট উৎপাদন বৃদ্ধি পায়। ফলে পর্যাপ্ত যোগান দেওয়া সম্ভব হয়। অর্থাৎ উপকরণের দাম বৃদ্ধি পেলে সংশ্লিষ্ট দ্রব্যের যোগান হ্রাস পায়। আবার উপকরণের দাম হ্রাস পেলে দ্রব্যের যোগান বৃদ্ধি পায়। এভাবে উপকরণের দাম সংশ্লিষ্ট দ্রব্যের যোগানকে প্রভাবিত করে।"
        },
        {
          "label": "গ",
          "question": "",
          "explanation": "প্রান্তিক উপযোগ রেখা মূলত প্রান্তিক উপযোগের জ্যামিতিক রূপ। কোনো দ্রব্যের অতিরিক্ত এক একক ভোগের ফলে মোট উপযোগের যে পরিবর্তন হয় তাকে প্রান্তিক উপযোগ বলে। প্রান্তিক উপযোগ মূলত অতিরিক্ত এক একক থেকে প্রাপ্ত উপযোগ। দ্রব্যের একক ও প্রাপ্ত প্রান্তিক উপযোগ নির্দেশক বিন্দুগুলো যোগ করলে প্রান্তিক উপযোগ রেখা পাওয়া যায়। উদ্দীপকে দ্রব্যের একক ও প্রান্তিক উপযোগের পরিমাণ দেওয়া আছে। নিচে প্রান্তিক উপযোগ রেখা অঙ্কন করা হলো- চিত্রে লম্ব অক্ষে প্রান্তিক উপযোগ এবং ভূমি অক্ষে দ্রব্য ভোগের পরিমাণ পরিমাপ করা হয়েছে। ভোগের পরিমাণ ১ একক হলে প্রান্তিক উপযোগ ২০ একক। ফলে প্রাপ্ত বিন্দু। এভাবে দ্রব্য ভোগের পরিমাণ ২, ৩, ৪, ৫, ও ৬ একক হলে প্রান্তিক উপযোগ যথাক্রমে ১৫, ১০, ৫, ০৫-৫ একক। ফলে প্রাপ্ত বিন্দু যথাক্রমে b, c, d, e, এবং f। প্রাপ্ত বিন্দুগুলো যোগ করলেই MU প্রান্তিক উৎপাদন রেখা পাওয়া যায়।"
        },
        {
          "label": "ঘ",
          "question": "",
          "explanation": "মোট উপযোগ ও প্রান্তিক উপযোগ পরস্পর সম্পর্কযুক্ত। কোনো দ্রব্যের ভোগ এক একক বৃদ্ধি করার ফলে মোট উপযোগের যে পরিবর্তন হয় তাই প্রান্তিক উপযোগ। আর কোনো দ্রব্যের বিভিন্ন একক থেকে প্রাপ্ত উপযোগের সমষ্টি হলো মোট উপযোগ। মোট উপযোগ মূলত বিভিন্ন এককের প্রান্তিক উপযোগের সমষ্টি। তাই মোট উপযোগ ও প্রান্তিক উপযোগের মধ্যে সম্পর্ক বিদ্যমান। উদ্দীপকে দ্রব্যের একক, মোট উপযোগ এবং প্রান্তিক উপযোগ দেওয়া আছে। দ্রব্যের ভোগ ১ একক হলে মোট উপযোগ ২০ একক এবং প্রান্তিক উপযোগ ২০ একক। দ্রব্যের একক বেড়ে ২, ৩, ৪, ৫ ও ৬ একক হলে মোট উপযোগ ক্রমহ্রাসমান হারে বেড়ে ৩৫, ৪৫, ৫০, ৫০ ও ৪৫ হয়। আর প্রান্তিক উপযোগ ক্রমশ কমে ১৫, ১০, ৫, ০ ও ৫ হয়। মোট উপযোগ - যখন সর্বোচ্চ ৫০ একক তখন প্রান্তিক উপযোগ শূন্য। এরপর মোট উপযোগ কমে ৪৫ একক হলে প্রান্তিক উপযোগ ঋণাত্মক হয়। দ্রব্য ভোগের বিভিন্ন এককে মোট উপযোগ ও প্রান্তিক উপযোগের মধ্যে সম্পর্ক লক্ষ করা যায়। মোট উপযোগ ক্রমহ্রাসমান হারে বাড়লে প্রান্তিক -উপযোগও ক্রমহ্রাসমান হয়। ভোগের পরিমাণ বাড়ালে মোট উপযোগ বৃদ্ধি পেয়ে সর্বোচ্চ হয়। তখন প্রান্তিক উপযোগ হয় শূন্য। এরপরও ভোগের পরিমাণ বাড়ালে মোট উপযোগ হ্রাস পায়। ফলে প্রান্তিক উপযোগ ঋণাত্মক হয়। এভাবে প্রান্তিক উপযোগ ও মোট উপযোগ পরস্পর সম্পর্কযুক্ত।"
        }
      ]
    },
    {
      "number": "5",
      "uddipok": "একটি দ্রব্যের দাম ও চাহিদার তথ্য নিম্নের টেবিলে প্রদত্ত হলো- সংমিশ্রণ দাম (টাকা) চাহিদার পরিমাণ (একক) A ৬ ২০ B ১০ ১৬ C ১২ ১২",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "চাহিদা বলতে ক্রেতা বিভিন্ন দামে কোনো 'দ্রব্যের যে পরিমাণ কিনতে ইচ্ছুক তাকে বোঝায়।"
        },
        {
          "label": "খ",
          "question": "",
          "explanation": "ক্রেতার আয়ের সাথে চাহিদার সমমুখী সম্পর্ক বিদ্যমান। দাম স্থির থেকে ক্রেতার আয় বৃদ্ধি পেলে ক্রেতার ক্রয়ক্ষমতা বাড়ে। ফলে তার চাহিদা বৃদ্ধি পায়। আবার আয় কমলে তার ক্রয়ক্ষমতা হ্রাস পায়। তাই সে পূর্বের দামে কম পরিমাণ কিনতে ইচ্ছুক থাকে। ফলে চাহিদা হ্রাস পায়। অর্থাৎ ক্রেতার আয় বাড়লে চাহিদা বাড়ে। আবার আয় কমলে চাহিদা কমে।"
        },
        {
          "label": "গ",
          "question": "",
          "explanation": "চাহিদা রেখা হলো চাহিদা বিধির জ্যামিতিক রূপ। দ্রব্যের দামের সাথে চাহিদার পরিমাণের বিপরীতমুখী সম্পর্ক যে রেখার মাধ্যমে দেখানো হয় তা চাহিদা রেখা। দ্রব্যের দাম ও চাহিদার পরিমাণ নির্দেশক বিন্দুগুলো যোগ করলে চাহিদা রেখা পাওয়া যায়। চাহিদা রেখা সাধারণত বাম থেকে ডানদিকে নিম্নগামী হয়। উদ্দীপকের ছকে প্রদত্ত মান অনুসারে নিচে চাহিদা রেখা অঙ্কন করা হলো- চিত্রে, OX অক্ষে চাহিদার পরিমাণ ও OY অক্ষে দ্রব্যের দাম দেখানো হয়েছে। A বিন্দুতে ৬ টাকা দামে দ্রব্যের চাহিদার পরিমাণ ২০ একক। দাম বৃদ্ধি পেয়ে ১০ ও ১২ টাকা হলে চাহিদার পরিমাণ কমে যথাক্রমে ১৬ ও ১২ একক হয়। এটি B ও C বিন্দু দ্বারা নির্দেশ করা হয়েছে। এখন A, B ও C বিন্দুগুলো যোগ করে DD' রেখা পাওয়া যায়। এই DD' রেখাটিই হলো প্রদত্ত সূচির তথ্যের আলোকে অঙ্কিত চাহিদা রেখা।"
        },
        {
          "label": "ঘ",
          "question": "",
          "explanation": "দ্রব্যের দামের সাথে চাহিদার পরিবর্তনের মাত্রা তথা স্থিতিস্থাপকতার মাধ্যমে দ্রব্যের প্রকৃতি জানা যায়। স্বাভাবিক দ্রব্যের ক্ষেত্রে দাম বাড়লে দ্রব্যের চাহিদা হ্রাস পায়। দামের পরিবর্তনের হার অপেক্ষা চাহিদার পরিবর্তনের হার কম হয়। এ পরিবর্তনের অনুপাত স্থিতিস্থাপক চাহিদা। দাম ও চাহিদার পরিবর্তনের মাত্রা তথা স্থিতিস্থাপকতা নির্ণয়ের মাধ্যমে দ্রব্যের প্রকৃতি সম্পর্কে ধারণা করা সম্ভব। সাধারণত স্থিতিস্থাপক দ্রব্যের ক্ষেত্রে স্থিতিস্থপকতার মান এক এককের চেয়ে বেশি হয়। উদ্দীপকে B বিন্দুতে দাম ১০ টাকা এবং চাহিদার পরিমাণ ১৬ একক। আর C বিন্দুতে দাম ১২ টাকা এবং চাহিদা ১২ একক। নিচে B ও C বিন্দুর আলোকে দাম স্থিতিস্থপকতা নির্ণয় করা হলো: দাম স্থিতিস্থাপকতা = Δ Q Δ P ⋅ P Q =\\frac{\\Delta Q}{\\Delta P} \\cdot \\frac{P}{Q} = Δ P Δ Q ​ ⋅ Q P ​ = − 8 2 . ১০ ১৬ \\frac{-8}{2}.\\frac{১০}{১৬} 2 − 8 ​ . ১৬ ১০ ​ = = − ৫ ৪ = ১ . ২৫ =-\\frac{৫}{৪}=১.২৫ = − ৪ ৫ ​ = ১ . ২৫ Δ Q = ১২ − ১৬ = − 8 Δ P = ১২ − ১ O = 2 \\begin{array}{l}\\Delta Q=১২-১ ৬=-8 \\\\ \\Delta P=১২-১ O=2\\end{array} Δ Q = ১২ − ১৬ = − 8 Δ P = ১২ − ১ O = 2 ​ [ঋণাত্মক চিহ্ন বাদ দিয়ে] অর্থাৎ দ্রব্যের স্থিতিস্থাপকতার মান, এক এককের চেয়ে বেশি। কোনো দ্রব্যের স্থিতিস্থাপকতার মান অনুযায়ী দ্রব্যের প্রভৃতি বিভিন্ন রকম হয়। দ্রব্যের দাম স্থিতিস্থাপকতার মান এক এককের চেয়ে কম হলে তা অস্থিতিস্থাপক দ্রব্য। অন্যদিকে স্থিতিস্থাপকতার মান এক এককের চেয়ে বেশি হলে তা স্থিতিস্থাপক দ্রব্য হিসেবে বিবেচনা করা হয়। উদ্দীপকের B ও C বিন্দু বিবেচনায় স্থিতিস্থপকতার মান E d E_d E d ​ > ১.২৫। | সুতরাং, দ্রব্যটি স্থিতিস্থাপক দ্রব্য।"
        }
      ]
    },
    {
      "number": "6",
      "uddipok": "= চাহিদা সমীকরণ: D = 20-2P যোগান সমীকরণ: S = -8 +2P যেখানে, D = চাহিদার পরিমাণ S = যোগানের পরিমাণ P = দ্রব্যের দাম",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "অতিরিক্ত এক একক ভোগের ফলে মোট উপযোগের যে পরিবর্তন হয় তাই প্রান্তিক উপযোগ।"
        },
        {
          "label": "খ",
          "question": "",
          "explanation": "ভোক্তার রুচির সাথে চাহিদার সম্পর্ক সমমুখী। কোনো দ্রব্যের চাহিদা বিভিন্ন উপাদানের ওপর নির্ভর করে। উপাদানগুলো হলো দ্রব্যের দাম, ভোক্তার আয়, ভোক্তার রুচি ইত্যাদি। সাধারণত অন্যান্য বিষয় অপরিবর্তিত থেকে ভোক্তার রুচি বৃদ্ধি পেলে দ্রব্যের চাহিদা বৃদ্ধি পায়। আবার ভোক্তার রুচি হ্রাস পেলে দ্রব্যের চাহিদা হ্রাস পায়। অর্থাৎ ভোক্তার রুচি যে দিকে পরিবর্তন হয় চাহিদাও সেদিকে পরিবর্তিত হয়। এটি সমমুখী সম্পর্ক নির্দেশ করে।"
        },
        {
          "label": "গ",
          "question": "",
          "explanation": "চাহিদা ও যোগান পরস্পর সমান হলে ভারসাম্য অর্জিত হয়। যে নির্দিষ্ট দামে কোনো দ্রব্যের চাহিদা ও যোগান পরস্পর সমান হয় তা ভারসাম্য দাম। আর ভারসাম্য দামে যে পরিমাণ দ্রব্য ক্রয়-বিক্রয় হয় তা ভারসাম্য পরিমাণ। দ্রব্যের চাহিদা ও যোগান সমীকরণ দেওয়া থাকলে সমীকরণদ্বয় সমতাকরণের মাধ্যমে ভারসাম্য দাম ও ভারসাম্য পরিমাণ পাওয়া যায়। উদ্দীপকে চাহিদা সমীকরণ D = 20 - 2P এবং যোগান সমীকরণ S =- 8 + 2P দেওয়া আছে। ভারসাম্যের শর্তানুসারে, Q d = Q s  বা,  20 − 2 P = − 8 + 2 P  বা,  − 4 P = − 28  বা,  P = 28 4 = 7 \\begin{array}{l} Q_{d}=Q_{s} \\\\ \\text { বা, } 20-2 P=-8+2 P \\\\ \\text { বা, }-4 P=-28 \\\\ \\text { বা, } P=\\frac{28}{4}=7 \\end{array} Q d ​ = Q s ​   বা ,  20 − 2 P = − 8 + 2 P   বা ,  − 4 P = − 28   বা ,  P = 4 28 ​ = 7 ​ দাম P = 7 কোনো একটি সমীকরণে বসিয়ে পাই, Q d = 20 − 2 × 7 = 6 Q_{d}=20-2 \\times 7=6 Q d ​ = 20 − 2 × 7 = 6 সুতরাং, ভারসাম্য দাম P = 7 টাকা এবং ভারসাম্য পরিমাণ Q = 6 একক।"
        },
        {
          "label": "ঘ",
          "question": "",
          "explanation": "দাম 4 টাকা হলে চাহিদার পরিমাণ বাড়বে কিন্তু যোগানের পরিমাণ কমবে। যে নির্দিষ্ট দামে কোনো দ্রব্যের চাহিদা ও যোগান পরস্পর সমান হয় তা ভারসাম্য দাম। দামের সাথে চাহিদা ও যোগানের পরিমাণের সম্পর্ক বিদ্যমান। তাই দামের হ্রাস-বৃদ্ধি ঘটলে চাহিদা ও যোগান হ্রাস-বৃদ্ধি পায়। সাধারণত ভারসাম্য দামের চেয়ে বাজার দাম কম হলে চাহিদার পরিমাণ বাড়ে। কিন্তু যোগানের পরিমাণ কমে। উদ্দীপকে একটি চাহিদা সমীকরণ ও যোগান সমীকরণ দেওয়া আছে। সমীকরণদ্বয়ের সাপেক্ষে ভারসাম্য দাম ৭ টাকা এবং পরিমাণ ৬ একক। দাম ৪ টাকা হলে চাহিদার পরিমাণ D = 20-2 × 4 = 12 একক হবে। যোগানের পরিমাণ S= -8 + 2 × 4 = 0 'হবে। অর্থাৎ চাহিদা বাড়বে। কিন্তু যোগান কমবে। নিচে চিত্রের মাধ্যমে চাহিদার বৃদ্ধি ও যোগানের হাস দেখানো হলো- চিত্রে চাহিদা ও যোগান পরস্পর 'E' বিন্দুতে সমান সমান হয়েছে। তাই এটি ভারসাম্য বিন্দু হবে। এক্ষেত্রে ভারসাম্য দাম 7 টাকা। কিন্তু দাম কমে 4 টাকা হলে চাহিদার পরিমাণ বেড়ে 12 একক হয়। এটি a বিন্দু দ্বারা দেখানো হয়েছে। অন্যদিকে যোগানের পরিমাণ কতে ০ একক হয়েছে। এটি ৮ বিন্দু দ্বারা নির্দেশিত। দ্রব্যের চাহিদা যোগান অপেক্ষা বেশি হওয়ায় ab পরিমাণ যোগান ঘাটতি সৃষ্টি হয়েছে।"
        }
      ]
    },
    {
      "number": "7",
      "uddipok": "",
      "tag": "DRMC 24,SB 22",
      "sub_questions": [
        {
          "label": "ক",
          "question": "অর্থনীতিতে বাজার বলতে কী বোঝায়?",
          "explanation": "ক্রেতা-বিক্রেতার দরকষাকষিতে কোনো নির্দিষ্ট দামে কোনো পণ্যের ক্রয়-বিক্রয়কে বাজার বলে।"
        },
        {
          "label": "খ",
          "question": "পূর্ণ প্রতিযোগিতামূলক বাজারে P = AR = MR হয় কেন?",
          "explanation": "পূর্ণ প্রতিযোগিতামূলক বাজারে দাম স্থির থাকায় প্রান্তিক আয় ও গড় আয় দামের সমান হয়। যে বাজারে অসংখ্য ক্রেতা ও বিক্রেতা দরকষাকষির মাধ্যমে নির্দিষ্ট দামে কোনো পণ্য ক্রয়-বিক্রয় করে তা পূর্ণ প্রতিযোগিতামূলক বাজার। এ বাজারে চাহিদা ও যোগানের সমতা দ্বারা দাম নির্ধারিত হয়। এককভাবে কোনো ক্রেতা বা বিক্রেতা দ্রব্যের দামকে প্রভাবিত করতে পারে না। ফলে বিক্রয়ের পরিমাণ বাড়ালেও দ্রব্যের দাম স্থির থাকে। তাই প্রতি একক দ্রব্যের দাম একই হয় বলে গড় আয় ও প্রান্তিক আয় দামের সমান হয়। অর্থাৎ P = AR = MR হয়।"
        },
        {
          "label": "গ",
          "question": "উদ্দীপকের আলোকে মোট আয়, মোট খরচ এবং মুনাফার পরিমাণ নির্ণয় করো।",
          "explanation": "দ্রব্যের দাম ও গড় ব্যয় থেকে ফার্মের মুনাফার পরিমাণ বের করা যায়। ফার্মের মোট আয় থেকে মোট ব্যয় বাদ দিলে ফার্মের মুনাফা পাওয়া যায়। অর্থাৎ ফার্মের মুনাফা = মোট আয় মোট ব্যয়। এক্ষেত্রে ফার্মের মোট আয় মোট ব্যয়ের চেয়ে বেশি হয়। ফার্মের মোট আয় হলো দাম ও পরিমাণের গুণফল। আর মোট ব্যয় হলো গড় ব্যয় ও পরিমাণের গুণফল। উদ্দীপকের চিত্রে 'E' বিন্দুতে ফার্মের MR = MC এবং MC রেখার ঢাল > MR রেখার ঢাল হয়েছে। তাই 'E' বিন্দুতে ফার্মের ভারসাম্য অর্জিত হয়েছে। এ বিন্দুতে ফার্মের ভারসাম্য উৎপাদন Q, দাম P এবং গড় ব্যয় P₁ সুতরাং, ফার্মের মোট আয় = P × Q = O P × O Q = O P E Q =\\mathrm{P} \\times \\mathrm{Q}=\\mathrm{OP} \\times \\mathrm{OQ}=\\mathrm{OPEQ} = P × Q = OP × OQ = OPEQ মোট ব্যয় = A C × Q = O P 1 × O Q = O P 1 F Q =\\mathrm{AC} \\times \\mathrm{Q}=\\mathrm{OP}_{1} \\times \\mathrm{OQ}=\\mathrm{OP}_{1} \\mathrm{FQ} = AC × Q = OP 1 ​ × OQ = OP 1 ​ FQ মুনাফা = আয় – ব্যয় = O P E Q − O P 1 F Q = P 1 P E F =O P E Q-O P_{1} F Q=P_{1} P E F = OPEQ − O P 1 ​ FQ = P 1 ​ PEF সুতরাং, ফার্মের আয় OPEQ, ব্যয় OP,FS এবং মুনাফার পরিমাণ P1PEF।"
        },
        {
          "label": "ঘ",
          "question": "উদ্দীপকে AC রেখা E বিন্দুতে স্পর্শ করলে ফার্মটি কী ধরনের মুনাফা অর্জন করবে? ব্যাখ্যা করো।",
          "explanation": "AC রেখা E বিন্দুতে স্পর্শ করে ফার্ম স্বাভাবিক মুনাফা অর্জন করবে। AC রেখা যদি ভারসাম্য অবস্থায় AR রেখার ওপরে অবস্থান করে তাহলে ফার্ম ক্ষতির সম্মুখীন হয়। আর যদি AC রেখা AR রেখার নিচে অবস্থান করে তাহলে অস্বাভাবিক মুনাফা অর্জন করে। তবে AR রেখার সাথে স্পর্শ করে থাকলে স্বাভাবিক মুনাফা অর্জন করবে।। উদ্দীপকের চিত্রে ভারসাম্য অবস্থায় AC রেখা যদি 'E' বিন্দুতে স্পর্শ করে তাহলে তা AR রেখাকে স্পর্শ করবে। তখন ফার্মের দাম ও গড় ব্যয় সমান হবে। তাই ফার্ম স্বাভাবিক মুনাফা অর্জন করবে। এক্ষেত্রে চিত্রটি হবে নিম্নরূপ: চিত্রে ভূমি অক্ষে উৎপাদনের পরিমাণ এবং লম্ব অক্ষে আয়, ব্যয় ও দাম নির্দেশ করা হয়েছে। চিত্রে দেখা যায় E বিন্দুতে ভারসাম্য অর্জন হয়। এক্ষেত্রে ফার্মের মোট আয় (TR) = OP × OQ = OPEQ আর, মোট ব্যয় (TC)=OPOQ=OPEQ সুতরাং, মুনাফা = OPEQ-OPEQ=0 সুতরাং, AC রেখা E বিন্দুতে স্পর্শ করলে ফার্ম স্বাভাবিক মুনাফা অর্জন করে।"
        }
      ]
    },
    {
      "number": "8",
      "uddipok": "দ্রব্যের একক (Q) মোট স্থির ব্যয় (TFC) মোট পরিবর্তনীয় ব্যয় (TVC) ১ ২০০ ৬০ ২ ২০০ ১০০ ৩ ২০০ ২৬০ ৪ ২০০ ৫০০",
      "tag": "SB 22",
      "sub_questions": [
        {
          "label": "ক",
          "question": "পরিবর্তনীয় ব্যয় কী?",
          "explanation": "উৎপাদন বৃদ্ধির সাথে যে ব্যয় পরিবর্তনশীল তা পরিবর্তনীয় ব্যয়।"
        },
        {
          "label": "খ",
          "question": "\"দীর্ঘকালে স্থির ব্যয় থাকে না”- ব্যাখ্যা করো।",
          "explanation": "দীর্ঘকালে সমস্ত ব্যয়ই পরিবর্তনশীল ব্যয়। দীর্ঘকালে উৎপাদক চাইলে তার ফার্মের আকার-আকৃতি বা প্রযুক্তিগত পরিবর্তন ঘটাতে পারেন। ফলে কোন ব্যয়ই আর স্থির থাকে না। স্বল্পকালে উৎপাদক তার ইচ্ছামতো উপকরণ বিনিয়োগ বা পরিবর্তন করতে পারে না। কিন্তু দীর্ঘকালে তার পক্ষে এটা সম্ভব এবং দীর্ঘকালে চাইলে ফার্ম বন্ধ করে দেওয়াও সম্ভব, যা স্বল্পকালে সম্ভব না। আর এসব কারণে দীর্ঘকালে ফার্মে স্থির ব্যয় থাকে না।"
        },
        {
          "label": "গ",
          "question": "উদ্দীপক থেকে গড় ব্যয় (AC) রেখা অঙ্কন করো।",
          "explanation": "মোট ব্যয় থেকে গড় ব্যয় নির্ণয় করে গড় ব্যয় রেখা অঙ্কন করা যায় । কোনো দ্রব্যের প্রতি একক উৎপাদন করতে যে অর্থ ব্যয় হয় তা গড় ব্যয় । মোট ব্যয়কে মোট উৎপাদনের পরিমাণ দিয়ে ভাগ করলে গড় ব্যয় পাওয়া যায়। মোট স্থির ব্যয় ও মোট পরিবর্তনীয় ব্যয় দেওয়া থাকলে মোট ব্যয় নির্ণয় করে গড় ব্যয় হিসাব করা যায়। উদ্দীপকে দ্রব্যের একক, মোট স্থির ব্যয় এবং মোট পরিবর্তনীয় ব্যয় দেওয়া আছে। নিচে গড় ব্যয় সূচি তৈরি করে গড় ব্যয় রেখা অঙ্কন করা হলো: দ্রব্যের একক (Q) মোট স্থির ব্যয় (TFC) মোট পরিবর্তনীয় ব্যয় TVC গড় ব্যয় (AC)= T F C Q \\frac{TFC}{Q} Q TFC ​ (টাকা) ১ ২০০ ৬০ ২৬০ ২ ২০০ ১০০ ১৫০ ৩ ২০০ ২৬০ ১৫৩ ৪ ২০০ ৫০০ ১৭৫ চিত্রে ভূমি অক্ষে উৎপাদনের একক এবং লম্ব অক্ষে গড় ব্যয় পরিমাপ করা হয়েছে। দ্রব্যের বিভিন্ন একক ও গড় ব্যয় নির্দেশক বিন্দু a, b, c ও d। এখন বিন্দুগুলো যোগ করে প্রাপ্ত AC রেখাই হলো গড় ব্যয় রেখা ।"
        },
        {
          "label": "ঘ",
          "question": "উদ্দীপক থেকে গড় ব্যয় (AC) ও প্রান্তিক ব্যয় (MC) রেখা অঙ্কন করে সম্পর্ক দেখাও।",
          "explanation": "উৎপাদনের বিভিন্ন স্তরে গড় ব্যয় ও প্রান্তিক ব্যয় রেখার মধ্যে বিভিন্ন রকম সম্পর্ক বিদ্যমান থাকে। মোট ব্যয়কে উৎপাদনের পরিমাণ দ্বারা ভাগ করলে গড় ব্যয় পাওয়া যায়। আর অতিরিক্ত এক একক উৎপাদনের ফলে মোট ব্যয়ের যে পরিবর্তন হয় তাকে প্রান্তিক ব্যয় বলে। গড় ব্যয় কখনো প্রান্তিক ব্যয় অপেক্ষা বেশি হয়। আবার কখনো সমান হয়। আবার কখনো গড় ব্যয় প্রান্তিক ব্যয় অপেক্ষা কম হয়। উদ্দীপকে দ্রব্যের একক, মোট স্থির ব্যয় ও মোট পরিবর্তনীয় ব্যয় দেওয়া আছে। প্রদত্ত তথ্য ব্যবহার করে গড় ব্যয় ও প্রান্তিক ব্যয় হিসাব করা হয়েছে: দ্রব্যের একক (Q) মোট স্থির ব্যয় TC (TFC +TVC) গড় ব্যয় (AC) প্রান্তিক ব্যয় (MC) ১ ২০০+৬০=২৬০ ২৬০ ২৬০ ২ ২০০+১০০=৩০০ ১৫০ ৪০ ৩ ২০০+২৬০=৪৬০ ১৫৩ ১৬০ ৪ ২০০+৫০০=৭০০ ১৭৫ ২৪০ উপরোক্ত তথ্যের আলোকে গড় ব্যয় (AC) ও প্রান্তিক ব্যয় (MC) রেখা অঙ্কন করা হলো- চিত্রে ভূমি অক্ষে উৎপাদনের পরিমাণ এবং লম্ব অক্ষে গড় ব্যয় ও প্রান্তিক ব্যয় পরিমাপ করা হয়েছে। MC ও AC দ্বারা প্রান্তিক ব্যয় ও গড় ব্যয় নির্দেশ করা হয়েছে। চিত্রে দেখা যায়, উৎপাদনের প্রাথমিক পর্যায়ে উৎপাদনের পরিমাণ বাড়ার সাথে গড় ব্যয় ও প্রান্তিক ব্যয় উভয়ই কমতে থাকে। এক্ষেত্রে প্রান্তিক ব্যয় অধিক কমায় AC > MC হয়। উৎপাদনের পরিমাণ বাড়ালে এক পর্যায়ে AC ও MC সমান হয়। এসময় MC রেখা AC রেখাকে নিচের দিক থেকে ছেদ করে। এরপরও উৎপাদন বাড়ালে AC ও MC উভয়ই বাড়ে । কিন্তু MC অধিক বৃদ্ধি পাওয়ায় MC> AC হয়।"
        }
      ]
    },
    {
      "number": "9",
      "uddipok": "",
      "tag": "SB 22",
      "sub_questions": [
        {
          "label": "ক",
          "question": "অলিগোপলি বাজার বলতে কী বোঝায়?",
          "explanation": "যে বাজারে অসংখ্য ক্রেতা, কিন্তু মুষ্টিমেয় বিক্রেতা কোনো দ্রব্য বিক্রয় করে তাকে অলিগোপলি বাজার বলে।"
        },
        {
          "label": "খ",
          "question": "অবাধ প্রবেশ এবং প্রস্থান একচেটিয়া বাজারকে পূর্ণ প্রতিযোগিতা থেকে আলাদা করে- ব্যাখ্যা করো।",
          "explanation": "অবাধ প্রবেশ এবং প্রস্থান একচেটিয়া বাজারকে পূর্ণ প্রতিযোগিতা থেকে আলাদা করে। পূর্ণ প্রতিযোগিতামূলক বাজারে ক্রেতা-বিক্রেতার অবাধ প্রবেশ ও প্রস্থানের স্বাধীনতা থাকায় প্রচুর নতুন ফার্ম বাজারে প্রবেশ করতে পারে। ফলে বিক্রেতার সংখ্যা অসংখ্য হওয়ায় বাজারে একক বিক্রেতার প্রভাব থাকে না। অন্যদিকে, একচেটিয়া বাজারে বিক্রেতার অবাধ প্রবেশের সুযোগ না থাকায় একজন বিক্রেতা অবস্থান করতে থাকে। ফুলে তার বাজার প্রভাবও একচেটিয়ার মতোই বিদ্যমান থাকে।"
        },
        {
          "label": "গ",
          "question": "উদ্দীপক অনুযায়ী ফার্মের মুনাফা নির্ণয় করো।",
          "explanation": "দ্রব্যের দাম ও গড় ব্যয় থেকে ফার্মের মুনাফার পরিমাণ বের করা যায়। ফার্মের মোট আয় থেকে মোট ব্যয় ব্যয় বাদ দিলে ফার্মের মুনাফা পাওয়া যায়। অর্থাৎ ফার্মের মুনাফা = মোট আয়- মোট ব্যয়। এক্ষেত্রে ফার্মের মোট আয় মোট ব্যয়ের চেয়ে বেশি হয়। ফার্মের মোট আয় হলো দাম ও পরিমাণের গুণফল। আর মোট ব্যয় হলো গড় ব্যয় ও পরিমাণের গুণফল। উদ্দীপকের চিত্রে 'g' বিন্দুতে ফার্মের MR = MC এবং MC রেখার ঢাল > MR রেখার ঢাল হয়েছে। তাই 'g' বিন্দুতে ফার্মের ভারসাম্য অর্জিত হয়েছে। এ বিন্দুতে ফার্মের ভারসাম্য উৎপাদন ৫০ একক, দাম ২০ একক এবং গড় ব্যয় ১০ একক। সুতরাং, ফার্মের মুনাফা = মোট আয় – মোট ব্যয়=(PxQ) (AC x Q)= ২০ x ৫০-১০ x ৫০= ১০০০ - ৫০০=৫০০ সতরাং, ফার্মের মুনাফার পরিমাণ ৫০০ একক।"
        },
        {
          "label": "ঘ",
          "question": "উদ্দীপকের AC রেখা K বিন্দু দিয়ে গমন করলে ফার্মের ওপর কী প্রভাব পড়বে? বিশ্লেষণ করো।",
          "explanation": "AC রেখা যদি K বিন্দু দিয়ে যায় তাহলে ফার্মের ক্ষতি হবে। AC রেখা যদি ভারসাম্য অবস্থায় AR এর ওপরে অবস্থান করে তাহলে ফার্ম ক্ষতির সম্মুখীন হয়। আর যদি AC রেখা AR রেখার নিচে অবস্থান করে তাহলে অস্বাভাবিক মুনাফা অর্জন করে। আর AR রেখার সাথে স্পর্শ করে থাকলে স্বাভাবিক মুনাফা অর্জন করবে। উদ্দীপকের চিত্রে ভারসাম্য অবস্থায় AC রেখা যদি K বিন্দু দিয়ে যায় তাহলে তা AR রেখার ওপরে অবস্থান করবে। ফলে ফার্মের গড় ব্যয় দামের চেয়ে বেশি হবে। তাই ফার্মের ক্ষতি হবে। নিচের চিত্রে দেখানো হলো- চিত্রে দেখা যায় ৪ বিন্দুতে ভারসাম্য অর্জন হয়। এক্ষেত্রে ফার্মের ভারসাম্য পরিমাণ ৫০ একক, দাম ২০ একক এবং গড় ব্যয় ২৫ একক। সুতরাং, ফার্মের মোট মুনাফা = মোট আয় – মোট ব্যয় = ২০ × ৫০ - ২৫ × ৫০ = ১০০০ – ১২৫০ = - ২৫০ [অর্থাৎ ক্ষতি হবে] সুতরাং, উদ্দীপকের AC রেখা K বিন্দু দিয়ে গমন করলে ফার্মের ক্ষতি হবে।"
        }
      ]
    },
    {
      "number": "10",
      "uddipok": "ক দ্রব্য (একক) খ দ্রব্য (একক) ০ ১১০ ৪০ ৯০ ৮০ ৬০ ১১০ ০",
      "tag": "BAFSC 24,SB 22",
      "sub_questions": [
        {
          "label": "ক",
          "question": "ব্যষ্টিক অর্থনীতি কী?",
          "explanation": "ব্যষ্টিক অর্থনীতি (Microeconomics) অর্থনীতির একটি শাখা, যা কোন অর্থনীতির ক্ষুদ্র একক যেমন—ভোক্তা, উৎপাদক, পণ্যের দাম, বাজারে চাহিদা-যোগান ইত্যাদি বিষয়ে আলোচনা করে।"
        },
        {
          "label": "খ",
          "question": "সম্পদের দুষ্প্রাপ্যতাই অর্থনৈতিক সমস্যার মূল কারণ- ব্যাখ্যা করো।",
          "explanation": "আমাদের চাহিদা অসীম, কিন্তু সম্পদ (সময়, শ্রম, মাটি, মূলধন) সীমিত। এই সীমাবদ্ধতাই দুষ্প্রাপ্যতা। এই দুষ্প্রাপ্যতা থেকেই মানুষকে বেছে নিতে হয়—কোন পণ্য উৎপাদন করবে, কতটুকু ভোগ করবে ইত্যাদি। এভাবেই অর্থনৈতিক সমস্যা সৃষ্টি হয়। দুষ্প্রাপ্যতা → বাছাই/নির্বাচন → ত্যাগ (Opportunity Cost) → অর্থনৈতিক সমস্যা।"
        },
        {
          "label": "গ",
          "question": "উদ্দীপকের সূচিটি ব্যবহার করে উৎপাদন সম্ভাবনা রেখা অঙ্কন করো।",
          "explanation": "উৎপাদন সম্ভাবনা রেখা (Production Possibility Curve) প্রদত্ত তথ্য ক দ্রব্য (একক) খ দ্রব্য (একক) 0 120 40 90 80 60 120 0 বিশ্লেষণ: ১. রেখার প্রকৃতি: উৎপাদন সম্ভাবনা রেখাটি বহির্মুখী (Concave to origin) এবং নিম্নগামী ২. সুযোগ ব্যয়: ক দ্রব্য ৪০ একক বাড়ালে খ দ্রব্য ৩০ একক কমতে হয় (গড়ে) ৩. সর্বোচ্চ উৎপাদন: ক দ্রব্যের সর্বোচ্চ = ১২০ একক, খ দ্রব্যের সর্বোচ্চ = ১২০ একক ৪. দক্ষতা: রেখার উপরের যেকোনো বিন্দু দক্ষ উৎপাদনের প্রতিনিধিত্ব করে ৫. ক্রমবর্ধমান সুযোগ ব্যয়: আরও বেশি ক দ্রব্য উৎপাদন করতে গেলে খ দ্রব্যের ক্রমবর্ধমান ত্যাগ করতে হয়"
        },
        {
          "label": "ঘ",
          "question": "(ক= ৮০ একক, খ =৫০ একক) এবং (ক =১১০ একক, খ =৩০ একক) সংমিশ্রণে উৎপাদনের যৌক্তিকতা বিশ্লেষণ করো।",
          "explanation": "উৎপাদন সম্ভাবনা রেখা (Production Possibility Curve) প্রদত্ত তথ্য ক দ্রব্য (একক) খ দ্রব্য (একক) 0 120 40 90 80 60 120 0 নতুন সংমিশ্রণের যৌক্তিকতা বিশ্লেষণ: E বিন্দু (ক=৮০, খ=৫০): • এই বিন্দুটি PPC রেখার নিচে/ভিতরে অবস্থিত • এটি অদক্ষ উৎপাদন নির্দেশ করে • কারণ: PPC অনুযায়ী ৮০ একক ক দ্রব্য উৎপাদন করলে ৬০ একক খ দ্রব্য উৎপাদন সম্ভব • কিন্তু এখানে মাত্র ৫০ একক খ দ্রব্য উৎপাদন হচ্ছে (১০ একক কম) • সিদ্ধান্ত: সম্পদের অপব্যবহার বা অদক্ষতার কারণে এই অবস্থা F বিন্দু (ক=১১০, খ=৩০): • এই বিন্দুটি PPC রেখার উপরে/বাইরে অবস্থিত • এটি বর্তমান সম্পদ ও প্রযুক্তিতে অসম্ভব • কারণ: সর্বোচ্চ ক দ্রব্য উৎপাদন = ১২০ একক (খ = ০ হলে) • ১১০ একক ক দ্রব্য উৎপাদনে আনুমানিক ৬-৮ একক খ দ্রব্য উৎপাদন সম্ভব • কিন্তু এখানে ৩০ একক খ দ্রব্য দাবি করা হচ্ছে • সিদ্ধান্ত: অতিরিক্ত সম্পদ বা উন্নত প্রযুক্তি ছাড়া অসম্ভব সার্বিক মূল্যায়ন: • E বিন্দু: অদক্ষ কিন্তু অর্জনযোগ্য • F বিন্দু: বর্তমানে অসম্ভব • উভয় বিন্দুই PPC রেখার উপর নেই, তাই দক্ষ নয়"
        }
      ]
    },
    {
      "number": "11",
      "uddipok": "অর্থের যোগান ও দামস্তর সম্পর্কিত তথ্য নিম্নের ছকে দেয়া হলো:-",
      "tag": "SB 22,SB 17",
      "sub_questions": [
        {
          "label": "ক",
          "question": "বাণিজ্যিক ব্যাংক কাকে বলে?",
          "explanation": "মুনাফা অর্জনের উদ্দেশ্যে যে ব্যাংক জনসাধারণের নিকট থেকে আমানত গ্রহণ করে এবং ব্যবসায়-বাণিজ্য ও অন্যান্য প্রয়োজনে স্বল্পমেয়াদি ঋণ দান করে, তাকে বাণিজ্যিক ব্যাংক বলে।"
        },
        {
          "label": "খ",
          "question": "কেন্দ্রীয় ব্যাংককে ঋণের শেষ আশ্রয়স্থল বলা হয় কেন?",
          "explanation": "অর্থ বাজারের অভিভাবক হিসেবে কেন্দ্রীয় ব্যাংক তালিকাভুক্ত ব্যাংকগুলোকে প্রয়োজনীয় আর্থিক সহায়তা দেয়। দেশের তালিকাভুক্ত ব্যাংকগুলো তারল্য সংকটের সময় বিভিন্ন উৎস থেকে ঋণ সংগ্রহে ব্যর্থ হলে কেন্দ্রীয় ব্যাংকের শরণাপন্ন হয়। কেন্দ্রীয় ব্যাংক অর্থ বাজারের অভিভাবক হিসেবে তালিকাভুক্ত ব্যাংকগুলোকে ঋণদানে এগিয়ে আসে। এক্ষেত্রে কেন্দ্রীয় ব্যাংক সরাসরি ঋণ প্রদান করে অথবা বন্ড ও সিকিউরিটি ইত্যাদি ক্রয়-বিক্রয়ের মাধ্যমে বাণিজ্যিক ব্যাংকগুলোর দুর্দিনে তহবিলের যোগান দিয়ে থাকে। এরূপ ভূমিকার কারণেই কেন্দ্রীয় ব্যাংককে ঋণদানের শেষ আশ্রয়স্থল বলা হয়।"
        },
        {
          "label": "গ",
          "question": "উদ্দীপকের আলোকে দামস্তর ও অর্থের যোগানের মধ্যে সম্পর্ক চিত্রের সাহায্যে ব্যাখ্যা করো।",
          "explanation": "উদ্দীপকের দামস্তর (P) ও অর্থের যোগান (M)-এর মধ্যে সম্পর্ক দেখানোর জন্য উদ্দীপকে প্রদত্ত তথ্যের ভিত্তিতে প্রয়োজনীয় পরিমাপ গ্রহণ করে চিত্রে P= f (M) রেখা তথা দামস্তর রেখা অঙ্কন করা হয়েছে। রেখাটির বিভিন্ন বিন্দুতে আনুভূমিক ও লম্ব দূরত্ব সমান হওয়ায় তা 45° রেখায় পরিণত হয়েছে। ফলে রেখাটি অর্থের যোগান ও দামস্তরের মধ্যে সমানুপাতিক সম্পর্ক তুলে ধরে। চিত্রে দেখা যায়, যখন অর্থের যোগান ১০০ কোটি টাকা থেকে বেড়ে ২০০ কোটি এবং ২০০ কোটি টাকা থেকে বেড়ে ৩০০ কোটি টাকা হয় তখন দামস্তরও সমানুপাতিকভাবে বেড়ে যথাক্রমে ৫ টাকা থেকে ১০ টাকা এবং ১০ টাকা থেকে ১৫ টাকা হয়। সুতরাং বলা যায়, অর্থের যোগান বাড়লে দামস্তরও সমানুপাতিকভাবে বাড়ে এবং অর্থের যোগান কমলে দামস্তরও সমানুপাতিকভাবে কমে।"
        },
        {
          "label": "ঘ",
          "question": "অর্থের যোগান ১০০ কোটি টাকা হতে ২০০ কোটি টাকায় বৃদ্ধি পেলে অর্থের মূল্যের ওপর কী প্রভাব পড়বে? ব্যাখ্যা করো।",
          "explanation": "অর্থের যোগান ১০০ কোটি টাকা থেকে ২০০ কোটি টাকায় বৃদ্ধি পেলে অর্থের মূল্যের ওপর ঋণাত্মক প্রভাব পড়বে। নিচে তা উদ্দীপকের আলোকে রেখাচিত্রের সাহায্যে ব্যাখ্যা করা হলো: প্রদত্ত 'ক' ও 'খ' উভয় চিত্রেই ভূমি অক্ষে অর্থের যোগান (M), 'ক' চিত্রে লম্ব অক্ষে দামস্তর (P) এবং 'খ' চিত্রে লম্ব অক্ষে মুদ্রার মূল্য পরিমাপ করা হয়েছে। 'ক' চিত্রে P= f (M) তথা দামস্তর রেখা 45° ও ঊর্ধ্বমুখী হওয়ায় তা অর্থের যোগান ও দামস্তরের মধ্যে সরাসরি ও সমানুপাতিক সম্পর্ক দেখায়। 'খ' চিত্রে Vm-g (M) তথা অর্থের মূল্যরেখা নিম্নমুখী হওয়ায় তা অর্থের যোগান ও অর্থের মূল্যের মধ্যে বিপরীতমুখী সম্পর্ক দেখায়। 'ক' চিত্রে দেখা যায়, অর্থের যোগান বৃদ্ধি পেয়ে ১০০ কোটি টাকা থেকে ২০০ কোটি টাকা ও ৩০০ কোটি টাকা হলে দামস্তরও বৃদ্ধি পেয়ে যথাক্রমে ৫ টাকা থেকে ১০ টাকা ও ১৫ টাকা হয়; কিন্তু এ অবস্থায় 'খ' চিত্রে অর্থের মূল্য যথাক্রমে ১/৫ থেকে কমে ১/১০ ও ১/১৫ হয়। অর্থাৎ অর্থের যোগান বৃদ্ধি পেলে দামস্তর বৃদ্ধি পায়; কিন্তু অর্থের মূল্য হ্রাস পায়। সুতরাং উদ্দীপকের প্রেক্ষিতে বলা যায়, অর্থের যোগান ১০০ কোটি থেকে হতে ২০০ কোটি টাকায় বৃদ্ধি পেলে অর্থের মূল্য কমে যাবে।"
        }
      ]
    }
  ]
}