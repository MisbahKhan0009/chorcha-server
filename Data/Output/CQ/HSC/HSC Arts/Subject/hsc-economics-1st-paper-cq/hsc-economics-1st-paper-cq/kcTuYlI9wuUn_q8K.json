{
  "title": "নটরডেম কলেজ, ঢাকা ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব Y রাষ্ট্র-পরিচালিত একটি হাসপাতালের চিকিৎসক। তার ভাইয়ের একটি নিজস্ব এয়ার অ্যাম্বুলেন্স আছে। যার মাধ্যমে প্রত্যন্ত অঞ্চল থেকে জরুরি ভিত্তিতে হাসপাতালে রোগী পরিবহণ করে জীবিকানির্বাহ করেন। অপরদিকে, X দেশে জনগণের চিকিৎসাসহ সব সুযোগ-সুবিধাদি রাষ্ট্র নিশ্চিত করে।",
      "tag": "NDCD 25",
      "sub_questions": [
        {
          "label": "ক",
          "question": "অর্থনীতিতে নির্বাচন কাকে বলে?",
          "explanation": "অনেক অভাবের মধ্য থেকে সর্বাধিক প্রয়োজনীয় অভাবগুলো বাছাই করার পন্থাকে অর্থনীতিতে নির্বাচন বলে।"
        },
        {
          "label": "খ",
          "question": "নির্দেশমূলক অর্থব্যবস্থায় স্বয়ংক্রিয় দামব্যবস্থা অকার্যকর কেন?",
          "explanation": "নির্দেশমূলক অর্থ-ব্যবস্থায় উৎপাদনকারী ও ভোক্তার স্বাধীনতা না থাকায় স্বয়ংক্রিয় দামব্যবস্থা অকার্যকর হয়ে পড়ে। যে অর্থব্যবস্থায় উৎপাদনের উপকরণসমূহের রাষ্ট্রীয় মালিকানা এবং রাষ্ট্রীয় উদ্যোগ বিদ্যমান তা নির্দেশমূলক অর্থব্যবস্থা। এ ধরনের অর্থব্যবস্থায় ব্যক্তিগত উদ্যোগ ও ভোগের স্বাধীনতা অনুপস্থিত থাকে। উৎপাদন, ভোগ ও পণ্যের দাম রাষ্ট্র কর্তৃক নিয়ন্ত্রিত হয়। ফলে ব্যক্তি স্বার্থ হাসিলের সুযোগ থাকে না। তাই নির্দেশমূলক অর্থব্যবস্থায় চাহিদা, ও যোগানের প্রতিযোগিতার ভিত্তিতে দাম নির্ধারিত হয় না। এজন্য এ অর্থব্যবস্থায় স্বয়ংক্রিয় দামব্যবস্থা অকার্যকর হয়।"
        },
        {
          "label": "গ",
          "question": "উদ্দীপক হতে উভয় দেশের অর্থব্যবস্থা চিহ্নিত করো।",
          "explanation": "উদ্দীপকের জনার Y-এর দেশে মিশ্র এবং X দেশে সমাজতান্ত্রিক অর্থব্যবস্থা বিদ্যমান। যে অর্থব্যবস্থায় সম্পদের ব্যক্তিমালিকানার পাশাপাশি সরকারি মালিকানা বিদ্যমান তা মিশ্র অর্থব্যবস্থা। মিশ্র অর্থব্যবস্থায় সরকারি ও বেসরকারি যৌথ উদ্যোগে পরিচালিত হয়। অন্যদিকে, সমাজতান্ত্রিক অর্থব্যবস্থায় সম্পদ ও উৎপাদনের উপকরণের মালিক সরকার। যাবতীয় অর্থনৈতিক কর্মকাণ্ড সরকারি উদ্যোগেই পরিচালিত হয়। উদ্দীপকে জনাব Y রাষ্ট্র পরিচালিত একটি হাসপাতালের চিকিৎসক। তার ভাই নিজস্ব এয়ার অ্যাম্বুলেন্সের মাধ্যমে রোগী পরিবহণ করে, জীবিকানির্বাহ করে। অর্থাৎ, এখানে সরকারি মালিকানার পাশাপাশি ব্যক্তিমালিকানা 'পরিলক্ষিত হয়। তাই জনাব Y-এর দেশের অর্থব্যবস্থা মিশ্র অর্থব্যবস্থা। অন্যদিকে, X দেশে জনগণের চিকিৎসাসহ সব সুযোগ-সুবিধা রাষ্ট্র নিশ্চিত করে। অর্থাৎ, X দেশে যাবতীয় অর্থনৈতিক কর্মকাণ্ড সরকারি উদ্যোগে পরিচালিত হয়। তাই X দেশে সমাজতান্ত্রিক অর্থব্যবস্থা বিদ্যমান। এ অর্থব্যবস্থায় সম্পদের রাষ্ট্রীয় মালিকানা থাকায় শ্রেণিশোষণ অনুপস্থিত থাকে। পক্ষান্তরে মিশ্র অর্থব্যবস্থা শ্রমিকের স্বার্থ সংরক্ষণ করা হয় না।"
        },
        {
          "label": "ঘ",
          "question": "তোমার পঠিত বাংলাদেশের অর্থব্যবস্থার সাথে এখানে উল্লিখিত কোন অর্থব্যবস্থার মিল আছে কি না-ব্যাখ্যা করো।",
          "explanation": "বাংলাদেশের অর্থব্যবস্থার সাথে উদ্দীপকে উল্লিখিত জনাব Y-এর দেশের মিশ্র অর্থব্যবস্থার মিল রয়েছে। মিশ্র অর্থব্যবস্থায় সম্পদ ও উৎপাদনের উপকরণগুলোর ওপর সরকারি ও ব্যক্তিমালিকানা থাকে। তাই প্রতিরক্ষা, প্রশাসনের মতো জনগুরুত্বপূর্ণ সেবা প্রতিষ্ঠান সরকারি মালিকানায় থাকে। আবার, ব্যক্তি মালিকানাতেও শিল্প ও সেবা খাতসহ অনেক গুরুত্বপূর্ণ খাত থাকে। এ অর্থব্যবস্থায় সরকারি উদ্যোগের পাশাপাশি ব্যক্তিগত উদ্যোগ, ব্যবসা-বাণিজ্য, পেশা নির্বাচন ইত্যাদির স্বাধীনতা স্বীকৃত। উদ্দীপকে জনাব Y রাষ্ট্র পরিচালিত একটি হাসপাতালের চিকিৎসক। তার ভাই নিজস্ব এয়ার অ্যাম্বুলেন্সের মাধ্যমে রোগী পরিবহণ করে জীবিকানির্বাহ করে। অর্থাৎ, জনাব Y-এর দেশে কেন্দ্রীয় পরিকল্পনার পাশাপাশি ব্যক্তিগত মালিকানা লক্ষ করা যায়। এটি মিশ্র অর্থব্যস্থাকে নির্দেশ করে। বাংলাদেশেও সরকারি পরিকল্পনার পাশাপাশি বেসরকারি উদ্যোগ বিদ্যমান। বাংলাদেশের অর্থব্যবস্থায় সম্পদের ব্যক্তিমালিকানা থাকায় মুনাফা অর্জন সম্ভব। ফলে আয়ের ক্ষেত্রে অসম বণ্টন লক্ষ করা যায়। অর্থাৎ, বাংলাদেশের অর্থব্যবস্থাও মিশ্র অর্থব্যস্থা। কেন্দ্রীয়ভাবে পরিকল্পনা ও বেসরকারি উদ্যোগের সমন্বয়ে মিশ্র অর্থব্যবস্থা গঠিত হয়। এ অর্থব্যবস্থায় ধনতান্ত্রিক অর্থব্যবস্থার সম্পদের ব্যক্তি মালিকানা ও নির্দেশমূলক অর্থব্যবস্থার রাষ্ট্রীয় মালিকানা বিদ্যমান। এছাড়া সরকার মুদ্রানীতি ও রাজস্বনীতির মাধ্যমে মুদ্রাস্ফীতি ও মুদ্রাসংকোচন নিয়ন্ত্রণ করে। তাছাড়া এ অর্থব্যবস্থায় সরকার অর্থনৈতিক অস্থিতিশীলতা, বাণিজ্যচক্র ও বেকারত্ব নিয়ন্ত্রণ করে থাকে। আবার মিশ্র অর্থব্যবস্থায় উৎপাদক ও ভোক্তার সার্বভৌমত্ব থাকলেও কেন্দ্রীয় চাহিদা নিয়ন্ত্রণ করা হয়। সুতরাং জনাব Y-এর দেশের মিশ্র অর্থব্যবস্থা বাংলাদেশে বিরাজমান।"
        }
      ]
    },
    {
      "number": "2",
      "uddipok": "নিম্নে AB একটি উৎপাদন সম্ভাবনা রেখা।",
      "tag": "NDCD 25",
      "sub_questions": [
        {
          "label": "ক",
          "question": "কোন রেখার সাহায্যে উৎপাদন পদ্ধতি নির্বাচন করা হয়?",
          "explanation": "উৎপাদন রেখার সাহায্যে উৎপাদন পদ্ধতি নির্বাচন করা হয়।"
        },
        {
          "label": "খ",
          "question": "ব্যষ্টিক ও সামষ্টিক অর্থনীতিকে একে অপরের পরিপুরক বলা হয় কেন?",
          "explanation": "কিছু অমিল বা বৈসাদৃশ্য থাকা সত্ত্বেও ব্যষ্টিক এবং সামষ্টিক অর্থনীতি পরস্পর নির্ভরশীল। ব্যষ্টিক অর্থনীতির বিষয় হলো' একজন ভোক্তা বা একক ফার্মের আচরণ, চাহিদা ও সঞ্চয়, আয়, ব্যয় ইত্যাদি। অন্যদিকে, সামষ্টিক অর্থনীতির বিষয় হলো একটি দেশের মোট উৎপাদন, জাতীয় আয়, মোট চাহিদা ও যোগান, সাধারণ দামস্তর ইত্যাদি। তাই ব্যষ্টিক ও সামষ্টিক অর্থনীতি পৃথকভাবে একটি অসম্পূর্ণ অর্থনৈতিক বিশ্লেষণ। কারণ সামষ্টিককে বাদ দিয়ে ব্যষ্টিক আলোচনা অসম্পূর্ণ। আবার, ব্যষ্টিককে বাদ দিয়ে সামষ্টিক আলোচনা নিরর্থক। তাই বলা যায়, ব্যষ্টিক ও সামষ্টিক অর্থনীতি একে অপরের পরিপূরক।"
        },
        {
          "label": "গ",
          "question": "উদ্দীপকের C থেকে D বিন্দুতে সুযোগ ব্যয়ের পরিমাণ নির্ণয় করো।",
          "explanation": "একটি দ্রব্যের অতিরিক্ত উৎপাদন পাওয়ার জন্য অপর দ্রব্যের যতটুকু ছেড়ে দিতে হয় ঐ ছেড়ে দেওয়া অংশই হলো সুযোগ ব্যয়। মানুষ সবকিছু একসাথে করতে পারে না। এজন্য পছন্দমতো কোনো কাজ করতে হলে তাকে অপর একটি কাজের সুযোগ ত্যাগ করতে হয়। যেমন: স্কুলে লেখাপড়ার জন্য সময় ব্যয় করলে কাজ করে অর্থ উপার্জনের সুযোগ থেকে বঞ্চিত হতেঁ হয়। এরূপ একটি সুযোগ গ্রহণ করতে হলে অপর একটি সুযোগ ছাড়তে হয় এটিই সুযোগ ব্যয়। উদ্দীপকের চিত্রে ভূমি অক্ষে ধানের উৎপাদন এবং লম্ব অক্ষে পাটের উৎপাদন নির্দেশিত। সীমিত সম্পদ দিয়ে শুধু OB পরিমাণ ধান উৎপাদন করা সম্ভব। আবার, শুধু পাট উৎপাদন করলে OA পরিমাণ পাট উৎপাদন করা সম্ভব। C বিন্দু থেকে D বিন্দুতে অগ্রসর হলে ধানের উৎপাদন ১০০ মণ বাড়ানোর জন্য পাটের উৎপাদন ৫০ বেল ছেড়ে দিতে হয়। অতএব, ১০০ মণ ধান উৎপাদনের সুযোগ ব্যয় হলো ৫০ বেল পাটের উৎপাদন।"
        },
        {
          "label": "ঘ",
          "question": "উদ্দীপকের E এবং F বিন্দুতে উৎপাদনের যৌক্তিকতা ব্যাখ্যা করো।",
          "explanation": "উদ্দীপকে E বিন্দু অদক্ষ অঞ্চল এবং F বিন্দু অ-অর্জনযোগ্য অঞ্চলে অবস্থিত হওয়ায় বিন্দুদ্বয়ে উৎপাদন করা যৌক্তিক নয়। উৎপাদন সম্ভাবনা রেখার ওপরস্থ বিন্দুগুলো বিদ্যমান প্রযুক্তি ও সম্পদের সাপেক্ষে দুটি দ্রব্যের সম্ভাব্য সর্বোচ্চ সংমিশ্রণ নির্দেশ করে। তাই এ রেখার ওপরে যেকোনো বিন্দুতে উৎপাদন কাম্য। আর এ রেখার বহিস্থ কোনো বিন্দুতে উৎপাদনের পরিমাণ বেশি হলেও তা অ-অর্জনযোগ্য। আবার ভেতরের বিন্দুতে উৎপাদনযোগ্য হলেও তা অপূর্ণ নিয়োগ নির্দেশ করে। উদ্দীপকের চিত্রানুসারে পাট ৫০ বেল ও ধান ৫০ মণ হলে সংমিশ্রণ বিন্দু E পাওয়া যায়। এ বিন্দুতে উৎপাদন সম্ভব হলেও কাম্য নয়। কারণ এ বিন্দুতে প্রদত্ত সম্পদের অপূর্ণ ব্যবহার হয়। কাজেই E বিন্দুতে উৎপাদন সম্ভব হলেও তা যৌক্তিক হবে না। আবার পাট ১০০ বেল ও ধান ১৫০ মণ হলে সংমিশ্রণ বিন্দু F পাওয়া যায়। আর F বিন্দুতে উৎপাদন সম্ভব নয়। কারণ এটি AB উৎপাদন সম্ভাবনা রেখার বাইরে অবস্থিত। অর্থাৎ, F বিন্দু অ-অর্জনযোগ্য অঞ্চলে অবস্থিত। তাই F বিন্দুতে উৎপাদন সম্ভব নয়।"
        }
      ]
    },
    {
      "number": "3",
      "uddipok": "দাম (P) চাহিদা (Qd) যোগান (Qs) 4 টাকা 150 একক 50 একক 8 টাকা 100 একক 100 একক 12 টাকা 50 একক 150 একক",
      "tag": "NDCD 25",
      "sub_questions": [
        {
          "label": "ক",
          "question": "সহগ কী?",
          "explanation": "কোনো ধ্রুবক চলকের সাথে গুণন আকারে বসলে তাকে সহগ বলে।"
        },
        {
          "label": "খ",
          "question": "একটি দ্রব্যের দাম বাড়লে যদি অপর একটি দ্রব্যের চাহিদা বাড়ে, তবে দ্রব্য দু'টির সম্পর্ক কীরূপ-ব্যাখ্যা করো।",
          "explanation": "একটি দ্রব্যের দাম বাড়লে যদি অপর একটি দ্রব্যের চাহিদা বাড়ে, তবে দ্রব্য দুটি পরস্পর পরিবর্তক দ্রব্য। সাধারণত যদি দুটি দ্রব্যের মধ্যে একটির পরিবর্তে অন্যটি ভোগ করে প্রায় সমান উপযোগ লাভ করা যায়, তবে দ্রব্য দুটিকে পরস্পর পরিবর্তক বা বিকল্প দ্রব্য বলা হয়। এ ধরনের দ্রব্যের ক্ষেত্রে একটির দাম বৃদ্ধি পেলে অপরটির চাহিদা বেড়ে যায়। যেমন: চা ও কফির মধ্যে যদি চায়ের দাম বৃদ্ধি পায়। তখন কফির চাহিদা তথা ভোগ বৃদ্ধি পাবে। এজন্য পরস্পর পরিবর্তক দ্রব্যের দাম ও চাহিদার মধ্যে সমমুখী সম্পর্ক বিদ্যমান।"
        },
        {
          "label": "গ",
          "question": "উদ্দীপক হতে চিত্রের সাহায্যে ভারসাম্য দাম নির্ণয় করো।",
          "explanation": "চাহিদা ও যোগানের ছেদ বিন্দু থেকে ভারসাম্য দাম ও পরিমাণ নির্ণয় করা যায়। যে দামে বাজারে কোনো দ্রব্যের চাহিদা ও যোগানের পরিমাণ পরস্পর সমান হয় তাই ভারসাম্য দাম। আর ভারসাম্য- দামে যে পরিমাণ দ্রব্য ক্রয়-বিক্রয় হয় তাহলো ভারসাম্য পরিমাণ। চাহিদা ও যোগান রেখা পরস্পর যে বিন্দুতে ছেদ করে ঐ বিন্দুতে একটি নির্দিষ্ট দামে চাহিদা ও যোগানের পরিমাণ সমান হয়। উদ্দীপকের তথ্য হতে চিত্র অঙ্কন করা হলো- চিত্রে ভূমি অক্ষে দ্রব্যের চাহিদা ও যোগানের পরিমাণ (Q) এবং লম্ব অক্ষে দাম (OP) দেখানো হয়েছে। DD' ও SS' যথাক্রমে দ্রব্যের চাহিদা ও যোগান রেখা। রেখাদ্বয় পরস্পর 'E' বিন্দুতে ছেদ করেছে। অর্থাৎ 'E' বিন্দুতে চাহিদার পরিমাণ ও যোগানের পরিমাণ পরস্পর সমান হয়েছে। তাইলা' বিন্দুতে ভারসাম্য অর্জিত হয়েছে। এ বিন্দুতে ভারসাম্য পরিমাণ 100 একক এবং ভারসাম্য দাম ৮ টাকা নির্ণিত হয়েছে।"
        },
        {
          "label": "ঘ",
          "question": "উদ্দীপকের 4 এবং 12 টাকায় বাজার পরিস্থিতি চিত্রের সাহায্যে আলোচনা করো।",
          "explanation": "সর্বনিম্ন দাম 4 টাকা হলে বাজারে ঘাটতি এবং সর্বোচ্চ দাম 12 টাকা হলে বাজারে উদ্বৃত্ত দেখা দিবে। বাজারে কোনো নির্দিষ্ট দ্রব্যের চাহিদার চেয়ে যোগান কম হলে ঘাটতি দেখা দিবে। আবার বাজারে কোনো পণ্যের চাহিদার চেয়ে যোগান বেশি হলে উদ্বৃিত্ত দেখা দিবে। এরূপ উত্তর পরিস্থিতিতেই বাজার ভারাসাম্যের বিঘ্ন ঘটবে। উদ্দীপকের সূচি হতে চিত্র অঙ্কন করে দেখানো হলো- প্রশ্নানুযায়ী দাম 4 টাকা হলে বাজারে বিবেচ্য দ্রব্যটির চাহিদার চেয়ে যোগান কম হয়। অর্থাৎ, বাজারে (150 - 50) = 100 একক ঘাটতি দেখা যায়। এটি চিত্রে ab দ্বারা দেখানো হয়েছে। একইভাবে দাম 12 টাকা হলে দ্রব্যটির চাহিদার চেয়ে যোগান বেশি হয়। এটি চিত্রে cd দ্বারা দেখানো হয়েছে। এক্ষেত্রে cd পরিমাণ তথা (150 - 50) = 100 একক উদ্বৃত্ত। তাই বলা যায়, দাম 4 টাকা ও 12 টাকা হলে বাজারে ভারসাম্যের বিঘ্ন দেখা যাবে।"
        }
      ]
    },
    {
      "number": "4",
      "uddipok": "দাম (P) চাহিদা (Q) 4 টাকা 50 একক 2 টাকা 60 একক",
      "tag": "NDCD 25",
      "sub_questions": [
        {
          "label": "ক",
          "question": "যোগানের স্থিতিস্থাপকতা কাকে বলে?",
          "explanation": "কোনো দ্রব্যের দামের আপেক্ষিক পরিবর্তনে যোগানের পরিমাণের যে আপেক্ষিক পরিবর্তন হয়, এদের অনুপাতকে যোগানের স্থিতিস্থাপকতা বলে।"
        },
        {
          "label": "খ",
          "question": "বিধি অনুযায়ী মোট ও প্রান্তিক উপযোগের সম্পর্ক ব্যাখ্যা করো।",
          "explanation": "মোট উপযোগ ও প্রান্তিক উপযোগের সম্পর্কে অত্যন্ত ঘনিষ্ঠ। একটি দ্রব্যের বিভিন্ন একক থেকে প্রাপ্ত উপযোগের সমষ্টি হলো মোট উপযোগ। আর কোনো দ্রব্যের অতিরিক্ত এক একক ভোগের ফলে মোট উপযোগের যে পরিবর্তন, হয় তাই প্রান্তিক উপযোগ। মোট উপযোগ ক্রমহ্রাসমান হারে বাড়লে প্রান্তিক উপযোগের হ্রাস পায়। মোট উপযোগ ঋণাত্মক হলে মোট উপযোগ কমতে থাকে। কিন্তু যখন সর্বোচ্চ হয় প্রান্তিক উপযোগ তখন শূন্য হয়। প্রান্তিক উপযোগ ঋণাত্মক হয় না। তাই মোট ও প্রান্তিক উপযোগের সম্পর্ক অত্যন্ত গভীর।"
        },
        {
          "label": "গ",
          "question": "উদ্দীপক হতে চাহিদা সমীকরণ গঠন করো।",
          "explanation": "দ্রব্যের দাম ও চাহিদার পরিমাণ থেকে চাহিদা সমীকরণ নির্ণয় করা যায়। দাম ও চাহিদার মধ্যকার বিপরীত সম্পর্ক যে সমীকরণে দেখানো হয়, তাহলো চাহিদা সমীকরণ। একটি একমাত্রিক চাহিদা সমীকরণ d = a,-bp. যেখানে, a হলো দাম শূন্য হলে যে চাহিদা হয়; b হলো চাহিদার, ঢাল এবং p হলো দাম। উদ্দীপকে, দাম 4 টাকা থেকে কমে 2 টাকা হলে চাহিদার পরিমাণ 50 একক থেকে বেড়ে 60 একক হয়। এক্ষেত্রে চাহিদা সমীকরণ হবে সূত্রানুসারে, Q d − Q 1 Q 1 − Q 2 = P − P 1 P 1 − P 2 \\frac{Q_{d}-Q_{1}}{Q_{1}-Q_{2}}=\\frac{P-P_{1}}{P_{1}-P_{2}} Q 1 ​ − Q 2 ​ Q d ​ − Q 1 ​ ​ = P 1 ​ − P 2 ​ P − P 1 ​ ​ বা, Q d − 50 50 − 60 = P − 4 4 − 2 \\frac{Q_{d}-50}{50-60}=\\frac{P-4}{4-2} 50 − 60 Q d ​ − 50 ​ = 4 − 2 P − 4 ​ বা, Q d − 50 − 10 = P − 4 2 \\frac{Q_{d}-50}{-10}=\\frac{P-4}{2} − 10 Q d ​ − 50 ​ = 2 P − 4 ​ বা, 2 Q d − 100 = − 10 P + 40 2 Q_{d}-100=-10 P+40 2 Q d ​ − 100 = − 10 P + 40 বা; 2 Q d = − 10 P + 40 + 100 2 \\mathrm{Q}_{\\mathrm{d}}=-10 \\mathrm{P}+40+100 2 Q d ​ = − 10 P + 40 + 100 বা, 2 Q d = − 10 P + 140 2 Q_{d}=-10 P+140 2 Q d ​ = − 10 P + 140 বা, Q d = − 10 P + 140 2 Q_{d}=\\frac{-10 P+140}{2} Q d ​ = 2 − 10 P + 140 ​ বা, Q d = − 5 P + 70 Q_{d}=-5 P+70 Q d ​ = − 5 P + 70 ∴ Q d = 70 − 5 P \\therefore \\mathrm{Q}_{\\mathrm{d}}=70-5 \\mathrm{P} ∴ Q d ​ = 70 − 5 P অতএব, নির্ণেয় চাহিদা সমীকরণ Q d = 70 − 5 P \\mathrm{Q}_{\\mathrm{d}}=70-5 \\mathrm{P} Q d ​ = 70 − 5 P ।"
        },
        {
          "label": "ঘ",
          "question": "উদ্দীপক হতে চাহিদার স্থিতিস্থাপকতা নির্ণয় পূর্বক দ্রব্যের প্রকৃতির ওপর মতামত দাও।",
          "explanation": "চাহিদার স্থিতিস্থাপকতার মাধ্যমে দ্রব্যের প্রকৃতি জানা যায়। দ্রব্যের দাম পরিবর্তিত হলে দ্রব্যের চাহিদাও পরিবর্তিত হয়। দামের পরিবর্তনের হার অপেক্ষা চাহিদার পরিবর্তনের হার অধিক হলে স্থিতিস্থাপক চাহিদা নির্দেশ করে। দাম ও চাহিদার পরিবর্তনের মাত্রা তথা স্থিতিস্থাপকতা নির্ণয়ের মাধ্যমে দ্রব্যের প্রকৃতি সম্পর্কে ধারণা করা সম্ভব। সাধারণত স্থিতিস্থাপক দ্রব্যের ক্ষেত্রে স্থিতিস্থাপকতার মান এক এককের চেয়ে বেশি হয়। উদ্দীপকে দাম 4 টাকা হলে চাহিদার পরিমাণ 50 একক। আর দাম 2 টাকা হলে চাহিদা 60 একক। নিচে এই দামের আলোকে দাম স্থিতিস্থাপকতা নির্ণয় করা হলো: দাম স্থিতিস্থাপকতা, এখানে, Δ Q = 60 − 50 = 10 Δ P = 2 − 4 = − 2 \\begin{array}{l} \\Delta Q=60-50=10 \\\\ \\Delta P=2-4=-2 \\end{array} Δ Q = 60 − 50 = 10 Δ P = 2 − 4 = − 2 ​ E d = Δ Q Δ P ⋅ P Q = 10 − 2 × 4 50 = 400 − 100 = − 4 ∴ E d = 4 \\begin{aligned} E_{d} & =\\frac{\\Delta Q}{\\Delta P} \\cdot \\frac{P}{Q} \\\\ & =\\frac{10}{-2} \\times \\frac{4}{50} \\\\ & =\\frac{400}{-100} \\\\ & =-4 \\\\ & \\therefore E_{d}=4 \\end{aligned} E d ​ ​ = Δ P Δ Q ​ ⋅ Q P ​ = − 2 10 ​ × 50 4 ​ = − 100 400 ​ = − 4 ∴ E d ​ = 4 ​ [ঋণাত্মক চিহ্ন বাদ দিয়ে। ] অর্থাৎ, দ্রব্যের স্থিতিস্থাপকতার মান এক এককের চেয়ে বেশি। = কোনো দ্রব্যের স্থিতিস্থাপকতার মান অনুযায়ী দ্রব্যের প্রকৃতি বিভিন্ন রকম হয়। দ্রব্যের দাম স্থিতিস্থাপকতার মান এক এককের চেয়ে কম হলে তা অস্থিতিস্থাপক দ্রব্য। অন্যদিকে, স্থিতিস্থাপকতার মান এক এককের চেয়ে বেশি হলে তা স্থিতিস্থাপক দ্রব্য হিসেবে বিবেচনা করা হয়। উদ্দীপকের দাম বিবেচনায় স্থিতিস্থপকতার মান E d > 4। সুতরাং দ্রব্যটি স্থিতিস্থাপক দ্রব্য।"
        }
      ]
    },
    {
      "number": "5",
      "uddipok": "শ্রম (L) মোট উৎপাদন (TP) 0 একক 0 একক 1 একক 4 একক 2 একক 7 একক 3 একক 9 একক 4 একক 10 একক 5 একক 10 একক 6 একক 9 একক",
      "tag": "NDCD 25",
      "sub_questions": [
        {
          "label": "ক",
          "question": "মাত্রাগত উৎপাদন কাকে বলে?",
          "explanation": "দীর্ঘকালে উৎপাদনের সব উপাদান একটি নির্দিষ্ট অনুপাতে পরিবর্তন করলে মোট উৎপাদনের পরিবর্তনকে মাত্রাগত উৎপাদন বলে।"
        },
        {
          "label": "খ",
          "question": "সংগঠন ও সংগঠকের ধারণা এক নয় কেন?",
          "explanation": "সংগঠন হলো একটি দক্ষতা বা গুণ এবং সংগঠক হলেন সেই দক্ষতা বা গুণ ব্যবহারকারী ব্যক্তি। কারবারের পরিকল্পনা প্রণয়ন থেকে শুরু করে নীতি-নির্ধারণ, ব্যবসা পরিচালনা, তত্ত্বাবধান, ঝুঁকিবহন প্রভৃতি কাজের সার্বিক দায়িত্ব সম্পাদনের।। কর্মপ্রক্রিয়া হলো সংগঠন। আর যে ব্যক্তি এসব সাংগঠনিক কাজগুলো সম্পন্ন করেন তাকে সংগঠক বলে। তাই সংগঠন হলো এক কর্মনৈপুণ্য, আর সংগঠক হলেন- ঐ কর্মনৈপুণ্যের প্রয়োগকারী ব্যক্তি। কাজেই বলা যায়, সংগঠন ও সংগঠক এক নয়।"
        },
        {
          "label": "গ",
          "question": "উদ্দীপক হতে প্রান্তিক উৎপাদন রেখা অঙ্কন করো।",
          "explanation": "প্রান্তিক উৎপাদনকে রেখাচিত্রে প্রকাশ করলে প্রান্তিক উৎপাদন রেখা পাওয়া যায়। উৎপাদনের অন্যান্য উপকরণ স্থির রেখে একটি উপকরণের এক একক বৃদ্ধির ফলে উৎপাদনের যে পরিবর্তন হয় তাহলো প্রান্তিক উৎপাদন। প্রান্তিক উৎপাদন মূলত অতিরিক্ত একক থেকে প্রাপ্ত উৎপাদনের পরিমাণ। উদ্দীপকে শ্রমের পরিমাণ ও মোট উৎপাদনের পরিমাণ দেওয়া আছে। নিচে প্রান্তিক উৎপাদন সূচি নির্ণয় করে প্রান্তিক উৎপাদন রেখা অঙ্কন করা হলো: চিত্রে ভূমি অক্ষে উপকরণের (শ্রম) পরিমাণ এবং লম্ব অক্ষে প্রান্তিক উৎপাদনের পরিমাণ দেখানো হয়েছে। শ্রম নিয়োগ 1, 2, 3, 4, 5 3 6 একক হলে প্রান্তিক উৎপাদন যথাক্রমে 4, 3, 2, 1,0 ও-1 একক নির্দেশক বিন্দুগুলো যথাক্রমে a, b, c, d, e ও f। প্রাপ্ত বিন্দুগুলো যোগ করলে MP প্রান্তিক উৎপাদন রেখা পাওয়া যায়।"
        },
        {
          "label": "ঘ",
          "question": "উদ্দীপকে উৎপাদনের যে বিধি কার্যকর তা কোন কোন ক্ষেত্রে প্রযোজ্য হবে বলে মনে করো?",
          "explanation": "উদ্দীপকে ক্রমহ্রাসমান প্রান্তিক উৎপাদন বিধি কৃষিক্ষেত্র, খনিজ ও শিল্পক্ষেত্রসহ প্রায় সব ক্ষেত্রেই কার্যকর হয়। উৎপাদনের উপকরণ বৃদ্ধির ফলে মোট উৎপাদন অনেক সময় ক্রমহ্রাসমান হারে বাড়ে। ফলে প্রান্তিক উৎপাদনও ক্রমহ্রাসমান হয়। উপকরণ বৃদ্ধির সাথে উৎপাদন বৃদ্ধির এ সম্পর্ককে ক্রমহ্রাসমান প্রান্তিক উৎপাদন বিধি বলে। অর্থাৎ, এ বিধি অনুযায়ী শ্রম নিয়োগের হার অপেক্ষা উৎপাদন কম হারে বৃদ্ধি পায়। উদ্দীপকে এক একক শ্রম নিয়োগ থেকে প্রান্তিক উৎপাদন 4 একক। শ্রম নিয়োগ বাড়িয়ে 2, 3, 4, 5 ও 6 একক করলে প্রান্তিক উৎপাদন যথাক্রমে 3, 2, 1, 0 ও 1 একক। অর্থাৎ, উপকরণ বৃদ্ধির ফলে প্রান্তিক উৎপাদন -ক্রমশ হ্রাস পেয়েছে। এটি ক্রমহ্রাসমান প্রান্তিক উৎপাদন বিধিকে প্রতিফলিত করে। শিল্পক্ষেত্রে উৎপাদনের প্রথম দিকে উপকরণ বৃদ্ধির হার অপেক্ষা উৎপাদন বেশি হারে বৃদ্ধি পায়। কারখানায় আয়তন সীমাহীনভাবে বৃদ্ধি করা যায় না। ফলে এক সময় উপকরণ বৃদ্ধির হার অপেক্ষা উৎপাদন কম হারে বৃদ্ধি পায়। তখন ক্রমহ্রাসমান প্রান্তিক উৎপাদন বিধি কার্যকর হয়। এছাড়া খনিজক্ষেত্রে খনির গভীরতা যত বৃদ্ধি পায় উপকরণ নিয়োগ অপেক্ষা এর উৎপাদন তত কম হয়। তাই খনিজক্ষেত্রেও এ বিধিটি কার্যকর হয়। তাছাড়া মৎস্য ও বনজ সম্পদসহ প্রায় সব ক্ষেত্রেই এ বিধিটি কার্যকর হয়।"
        }
      ]
    },
    {
      "number": "6",
      "uddipok": "উৎপাদনের পরিমাণ (Q) মোট ব্যয় (TC) ১ ১০০ ২ ১৬০ ৩ ২১০ ৪ ২৮০ ৫ ৪০০ ৬ ৬০০",
      "tag": "NDCD 25",
      "sub_questions": [
        {
          "label": "ক",
          "question": "একই চিত্রে একাধিক সম-উৎপাদন রেখা উপস্থাপন করলে তাকে কী বলে?",
          "explanation": "একই চিত্রে একাধিক সম-উৎপাদন রেখা উপস্থাপন করলে তাকে সম-উৎপাদন মানচিত্র বলে।"
        },
        {
          "label": "খ",
          "question": "স্বল্পকালীন ও দীর্ঘকালীন উৎপাদন অপেক্ষকের মধ্যে দুটি পার্থক্য দেখাও।",
          "explanation": "স্বল্পকালীন ও দীর্ঘকালীন উৎপাদন অপেক্ষকে পার্থক্য রয়েছে। স্থির উপকরণ ও পরিবর্তনশীল উপকরণ সংবলিত উৎপাদন অপেক্ষককে স্বল্পকালীন উৎপাদন অপেক্ষক বলে। অর্থাৎ, স্বল্পকালীন উৎপাদন অপেক্ষকে স্থির উপকরণ ও পরিবর্তনশীল উপকরণ একই সাথে বিবেচনা করা হয়। পক্ষান্তরে যে উৎপাদন অপেক্ষকে উৎপাদনের সব উপকরণই পরিবর্তনশীল তাকে দীর্ঘকালীন উৎপাদন অপেক্ষক বলে। অর্থাৎ, পরিবর্তনশীল উপাদান সংবলিত অপেক্ষকই দীর্ঘকালীন উৎপাদন অপেক্ষক।"
        },
        {
          "label": "গ",
          "question": "উদ্দীপক হতে গড় ব্যয় (AC) সূচি তৈরি করো।",
          "explanation": "ফার্মের গড় ব্যয়কে তালিকায় প্রকাশ করলে গড় ব্যয় সূচি পাওয়া যায়। কোনো দ্রব্যের একক প্রতি আয়কে গড় আয় বলে। সাধারণত মোট ব্যয় ও উৎপাদনের এককের অনুপাত থেকে গড় ব্যয় নির্ণয় করা যায়। অর্থাৎ, গড় ব্যয় (AC) = মোট ব্যয় (TC) ÷ উৎপাদনের একক (Q)। উদ্দীপকে একটি ফার্মের উৎপাদনের একক ও মোট ব্যয় দেওয়া আছে। ১ম একক উৎপাদনের ক্ষেত্রে মোট ব্যয় ১০০। এক্ষেত্রে গড় ব্যয়ও ১০০। ২য় একক উৎপাদনের মোট ব্যয় ১৬০। গড় ব্যয় ১৬০ ÷ ২ = ৮০। এভাবে ৩, ৪, ৫ ও ৬ এককের গড় ব্যয় নির্ণয় করে সূচি তৈরি করা হলো: উৎপাদন (একক) মোট ব্যয় গড় ব্যয় ১ ১০০ ১০০ ২ ১৬০ ৮০ ৩ ২১০ ৭০ ৪ ২৮০ ৭০ ৫ ৪০০ ৮০ ৬ ৬০০ ১০০"
        },
        {
          "label": "ঘ",
          "question": "উদ্দীপক হতে চিত্রের সাহায্যে AC ও MC এর সম্পর্ক ব্যাখ্যা করো।",
          "explanation": "উৎপাদনের বিভিন্ন স্তরে গড় ব্যয় ও প্রান্তিক ব্যয় রেখার মধ্যে বিভিন্ন রকম সম্পর্ক বিদ্যমান থাকে। মোট ব্যয়কে উৎপাদনের পরিমাণ দ্বারা ভাগ করলে গড় ব্যয় পাওয়া যায়। আর অতিরিক্ত এক একক উৎপাদনের ফলে মোট ব্যয়ের যে পরিবর্তন হয় তা প্রান্তিক ব্যয়। গড় ব্যয় কখনো প্রান্তিক ব্যয় অপেক্ষা বেশি হয়। আবার কখনো সমান হয়। আবার কখনো গড় ব্যয় প্রান্তিক ব্যয় অপেক্ষা কম হয়। উদ্দীপকে উৎপাদনের পরিমাণ ও মোট ব্যয় দেওয়া আছে। প্রদত্ত তথ্য ব্যবহার করে গড় ব্যয় ও প্রান্তিক ব্যয় নির্ণয় করা হলো- উৎপাদন (একক) মোট ব্যয় (TC) গড় ব্যয় (AC) প্রান্তিক ব্যয় (MC) ১ ১০০ ১০০ ১০০ ২ ১৬০ ৮০ ৬০ ৩ ২১০ ৭০ ৫০ ৪ ২৮০ ৭০ ৭০ ৫ ৪০০ ৮০ ১২০ ৬ ৬০০ ১০০ ২০০ উপরিউক্ত তথ্যের আলোকে গড় ব্যয় (AC) ও প্রান্তিক ব্যয় (MC) রেখা অঙ্কন করা হলো- চিত্রে ভূমি অক্ষে উৎপাদনের পরিমাণ এবং লম্ব অক্ষে গড় ব্যয় ও প্রান্তিক ব্যয় পরিমাণ করা হয়েছে। MC ও AC দ্বারা প্রান্তিক ব্যয় ও গড় ব্যয় নির্দেশ করা হয়েছে। চিত্রে, প্রাথমিক পর্যায়ে উৎপাদনের পরিমাণ বাড়ার সাথে সাথে গড় ব্যয় ও প্রান্তিক ব্যয় উভয়ই কমতে থাকে। এক্ষেত্রে প্রান্তিক ব্যয় অধিক হারে কমায় AC > MC হয়। উৎপাদনের পরিমাণ বেড়ে ৪র্থ একক হলে AC ও MC উভয় সমান হয়। এ বিন্দুতে MC রেখা AC রেখাকে নিচের দিক থেকে ছেদ করে। এরপর AC ও MC উভয়ই বাড়তে থাকে। কিন্তু MC অধিক হারে বাড়ায় MC > AC হয়।"
        }
      ]
    },
    {
      "number": "7",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "অপূর্ণ প্রতিযোগিতামূলক বাজার কাকে বলে?",
          "explanation": "যে বাজারে অসংখ্য ক্রেতা কিন্তু স্বল্পসংখ্যক বিক্রেতা অসম প্রতিযোগিতার মাধ্যমে দ্রব্য ক্রয়-বিক্রয় করে তা অপূর্ণ প্রতিযোগিতামূলক বাজার।"
        },
        {
          "label": "খ",
          "question": "মনোপলি ও মনোপসনি বাজারের ধারণা পৃথক-ব্যাখ্যা করো",
          "explanation": "মনোপলি ও মনোপসনি পরস্পর বিপরীতধর্মী বাজার। যে বাজারে একটি মাত্র উৎপাদনকারী প্রতিষ্ঠান বা একজন বিক্রেতা এবং অসংখ্য ক্রেতা থাকে তা মনোপলি বাজার। অন্যদিকে যে বাজারে বিক্রেতার সংখ্যা বেশি কিন্তু ক্রেতা মাত্র একজন তাই মনোপসনি বাজার। অর্থাৎ, মনোপসনি হলো মনোপলি বাজারের বিপরীত। তাই বলা যায়, মনোপলি ও মনোপসনি দুটি পৃথক ধারণা।"
        },
        {
          "label": "গ",
          "question": "উদ্দীপক হতে ফার্মের মোট মুনাফা বা ক্ষতির পরিমাণ নির্ণয় করো।",
          "explanation": "গড় আয়ের তুলনায় গড় ব্যয় বেশি হলে ফার্ম ক্ষতির সম্মুখীন হয়। স্বল্পকালে ফার্ম ভারসাম্য অবস্থায় স্বাভাবিক ও অস্বাভাবিক মুনাফা এবং ক্ষতির সম্মুখীন হতে পারে। অর্থাৎ, স্বল্পকালে পূর্ণ প্রতিযোগিতায় ফার্ম ভারসাম্য অবস্থায় ধনাত্মক মুনাফা অর্জন করবে এমন কোনো নিশ্চয়তা নেই। এক্ষেত্রে অনেক সময় ফার্মকে ক্ষতি স্বীকার করেও উৎপাদন পরিচালনা করতে হয়। উদ্দীপকের চিত্রে C বিন্দুতে MR MC এবং MC রেখার ঢাল> MR রেখার ঢাল হওয়ায় ফার্মটি ভারসাম্য অর্জন করেছে। দেখা যাচ্ছে, ফার্মের গড় ব্যয় OE ভারসাম্য দাম OB থেকে বেশি হয়। এজন্য ফার্মটি ক্ষতির সম্মুখীন হয়। এ অবস্থায় ফার্মের ভারসাম্য উৎপাদন (Q) OG, দাম (P) = OB এবং গড় ব্যয় OE । মোট আয়, T R = O G × O B = O B C G \\mathrm{TR}=\\mathrm{OG} \\times \\mathrm{OB}=\\mathrm{OBCG} TR = OG × OB = OBCG । মোট ব্যয়, T C = \\mathrm{TC}= TC = O G × O E = O E F G \\mathrm{OG} \\times \\mathrm{OE}=\\mathrm{OEFG} OG × OE = OEFG । সুতরাং ফার্মের মুনাফা, π = T R − T C = O B C G − \\pi=\\mathrm{TR}-\\mathrm{TC}=\\mathrm{OBCG}- π = TR − TC = OBCG − O E F G = − B E F C \\mathrm{OEFG}=-\\mathrm{BEFC} OEFG = − BEFC । অর্থাৎ, ফার্মীটির ক্ষতির পরিমাণ BEFC হয়।"
        },
        {
          "label": "ঘ",
          "question": "AC রেখা স্থানান্তর হয়ে D বিন্দু বরাবর অবস্থান করলে উৎপাদকের অবস্থার কীরূপ পরিবর্তন হবে-চিত্রের সাহায্যে ব্যাখ্যা করো।",
          "explanation": "AC রেখা স্থানান্তর হয়ে D বিন্দু বরাবর অবস্থান করলে উৎপাদক অস্বাভাবিক মুনাফা অর্জন করবে। স্বল্পকালে ফার্ম গড় ব্যয় রেখার অবস্থানের ভিত্তিতে কখনো স্বাভাবিক মুনাফা আবার কখনো অস্বাভাবিক মুনাফা অর্জন করে। ভারসাম্য অবস্থায় ফার্মের গড় ব্যয় দাম অপেক্ষা কম হলে ফার্ম অস্বাভাবিক মুনাফা অর্জন করে। তাই গড় ব্যয় রেখা দাম রেখার নিচে অবস্থান করে। আবার গড় ব্যয় রেখা দামের সমান হলে ফার্ম স্বাভাবিক মুনাফা অর্জন করে। উদ্দীপকে ফার্মের প্রান্তিক আয় ও গড় আয় এবং স্বল্পকালীন প্রান্তিক ব্যয় রেখা দেওয়া আছে। ফার্মটি 'C' বিন্দুতে ভারসাম্য অর্জন করেছে। এ অবস্থায় AC রেখা D বিন্দুতে স্থানান্তর হলে উৎপাদক অস্বাভাবিক মুনাফা অর্জন করবে। নিচে চিত্রের সাহায্যে এটি ব্যাখ্যা করা হলো- চিত্রে C বিন্দুতে ভারসাম্য অর্জনের উভয় শর্ত পালিত হওয়ায় উক্ত বিন্দুতে ফার্ম ভারসাম্য অর্জন করেছে। ভারসাম্য অবস্থায় ফার্মের গড় ব্যয় OA এবং দাম OB পরিমাণ। OG পরিমাণ উৎপাদন স্তরে ফার্মের মোট মুনাফা= মোট আয় – মোট ব্যয় = দাম × পরিমাণ – গড় ব্যয় × পরিমাণ = OB x OG - OA × OG = OBCG - OADG = ABCD অর্থাৎ, ABCD পরিমাণ অস্বাভাবিক মুনাফা অর্জিত হয়েছে। সুতরাং ফর্মের গড় ব্যয় দামের চেয়ে কম হওয়ায় উৎপাদক ABCD অঞ্চলটি উদ্বৃত্ত হিসেবে লাভ করেছে।"
        }
      ]
    },
    {
      "number": "8",
      "uddipok": "",
      "tag": "NDCD 25",
      "sub_questions": [
        {
          "label": "ক",
          "question": "অর্থনীতিতে বাজার কাকে বলে?",
          "explanation": "অর্থনীতিতে বাজার বলতে কোনো পণ্যকে বোঝায়, যা ক্রেতা ও বিক্রেতার দরকষাকষির মাধ্যমে নির্ধারিত দামে ক্রয়-বিক্রয় হয়।"
        },
        {
          "label": "খ",
          "question": "একচেটিয়া বাজারে ফার্ম ও শিল্পের ধারণা এক হয় কেন?",
          "explanation": "একচেটিয়া বাজারে একটি মাত্র ফার্ম থাকায় ফার্ম ও শিল্প অভিন্ন হয়। সমজাতীয় কোনো দ্রব্য ও সেবা উৎপাদনকারী একক প্রতিষ্ঠানকে ফার্ম বলে। আর ঐ দ্রব্যের যোগানদানকারী বা উৎপাদনকারী সকল ফার্মের সমষ্টিই হলো শিল্প। একচেটিয়া বাজারে একটি মাত্র ফার্ম বিদ্যমান থাকে। বিদ্যমান ফার্মই বাজারে পণ্যের সমস্ত যোগান নিয়ন্ত্রণ করে। ফলে উক্ত ফার্মটিই শিল্প হিসেবে বিবেচিত। তাই একচেটিয়া বাজারে ফার্ম ও শিল্প অভিন্ন বা একই হয়।"
        },
        {
          "label": "গ",
          "question": "উদ্দীপক হতে ফার্মের মোট মুনাফার পরিমাণ নির্ণয় করো।",
          "explanation": "দ্রব্যের দাম ও গড় ব্যয় থেকে ফার্মের মুনাফার পরিমাণ বের করা যায়। ফার্মের মোট আয় থেকে মোট ব্যয় ব্যয় বাদ দিলে ফার্মের মুনাফা পাওয়া যায়। অর্থাৎ, ফার্মের মুনাফা মোট আয় মোট ব্যয়। এক্ষেত্রে ফার্মের মোট আয় মোট ব্যয়ের চেয়ে বেশি হয়। ফার্মের মোট আয় হলো দাম ও পরিমাণের গুণফল। আর মোট ব্যয় হলো গড় ব্যয় ও পরিমাণের গুণফল। উদ্দীপকের চিত্রে 'E' বিন্দুতে ফার্মের MR MC এবং MC রেখার ঢাল > MR রেখার ঢাল হয়েছে। অর্থাৎ, ভারসাম্যের উভয় শর্ত পালিত হয়েছে। তাই 'E' বিন্দু ফার্মের ভারসাম্য বিন্দু। এ বিন্দুতে ফার্মের ভারসাম্য উৎপাদন 120 একক, দাম 50 টাকা এবং গড় ব্যয় 40 টাকা। অর্থাৎ, ফার্মের মুনাফা = মোট আয় - মোট ব্যয় = ( P × Q ) − ( A C × Q ) = ( 50 × 120 ) − ( 40 × 120 ) = 6000 − 4800 = 1200 \\begin{array}{l} =(\\mathrm{P} \\times \\mathrm{Q})-(\\mathrm{AC} \\times \\mathrm{Q}) \\\\ =(50 \\times 120)-(40 \\times 120) \\\\ =6000-4800 \\\\ =1200 \\end{array} = ( P × Q ) − ( AC × Q ) = ( 50 × 120 ) − ( 40 × 120 ) = 6000 − 4800 = 1200 ​ সুতরাং ফার্মের মুনাফার পরিমাণ 1200 টাকা।"
        },
        {
          "label": "ঘ",
          "question": "উদ্দীপকের বাজারব্যবস্থা কী পূর্ণ প্রতিযোগিতামূলক বাজার ব্যবস্থার সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকের একচেটিয়া বাজারব্যবস্থা পূর্ণ প্রতিযোগিতামূলক বাজার ব্যবস্থার সাথে সামঞ্জস্যপূর্ণ নয়। যে বাজারে একজন বিক্রেতা বা একটি উৎপাদন প্রতিষ্ঠান কোনো নির্দিষ্ট দ্রব্যের মোট যোগান প্রদান করে তাকে একচেটিয়া বাজার বলে। সাধারণত এ বাজারে বিক্রেতা বা উৎপাদক একক ভাবে দ্রব্যের দাম ও যোগান নিয়ন্ত্রণ করে থাকে। অন্যদিকে, যে বাজারে অসংখ্য ক্রেতা ও বিক্রেতা একই সমজাতীয় দ্রব্য ক্রয়-বিক্রয় করে তাকে পূর্ণ প্রতিযোগিতামূলক বাজার বলে। উদ্দীপকের চিত্রে দেখা যায়, গড় ব্যয় রেখা (AR) হ্রাস পায় এবং নিম্নগামী হয়। আবার প্রান্তিক ব্যয় (MC) রেখাও হ্রাস পেয়ে নিম্নগামী হয়। তবে MR রেখার ঢাল AR রেখার ঢালের তুলনায় বেশি হয়। এটি একচেটিয়া বাজারকে নির্দেশ করে। কিন্তু পূর্ণ প্রতিযোগিতামূলক বাজারে গড় আয় ও প্রান্তিক ব্যয় দামের সমান হয়। এ বাজারে P = AR = MR রেখা ভূমি অক্ষের সমান্তরাল হয়। একচেটিয়া বাজারে দাম কমলে বিক্রয়ের পরিমাণ বাড়ে। ফলে AR রেখা হ্রাস পেয়ে নিম্নগামী হয়। আবার এ বাজারে বিক্রেতা দামের ওপর প্রভাব বিস্তার করে। ফলে MR রেখা হ্রাস পায় এবং ডানদিকে নিম্নগামী হয়। তবে MR রেখার ঢাল > AR রেখার ঢালের চেয়ে বড় হয়। পূর্ণ প্রতিযোগিতামূলক বাজারে পণ্যের দাম স্থির থাকে। এর ফলে গড় আয় (AR) স্থির থাকে। আবার গড় আয় স্থির থাকলে প্রান্তিক আয়ও স্থির থাকে। তাই পূর্ণ প্রতিযোগিতামূলক বাজারে গড় আয় (AR) এবং প্রান্তিক আয় (MR) পরস্পর সমান হয়। এটি আবার দামেরও সমান হয়। অর্থাৎ, P = AR = MR হয়। সুতরাং বলা যায়, একচেটিয়া বাজারব্যবস্থা পূর্ণ প্রতিযোগিতামূলক বাজারব্যবস্থার সাথে সামঞ্জস্যপূর্ণ নয়।"
        }
      ]
    },
    {
      "number": "9",
      "uddipok": "ভোগ অপেক্ষক, C = 100 + 0.75Y এবং বিনিয়োগের পরিমাণ, I = 200.",
      "tag": "NDCD 25",
      "sub_questions": [
        {
          "label": "ক",
          "question": "সামগ্রিক চাহিদা কাকে বলে?",
          "explanation": "কোনো নির্দিষ্ট সময়ে একটি দেশের মধ্যে বসবাসরত সকল মানুষের দ্রব্যসামগ্রী ও সেবাকর্মের মোট চাহিদাকে সামগ্রিক চাহিদা বলে।"
        },
        {
          "label": "খ",
          "question": "স্বয়ম্ভূত ও প্ররোচিত ভোগের ধারণা দাও।",
          "explanation": "স্বয়ম্ভূত ভোগ আয়ের ওপর নির্ভরশীল নয় কিন্তু প্ররোচিত ভোগ আয়ের ওপর নির্ভরশীল। যে ভোগ আয় দ্বারা প্রভাবিত হয় না তাকে স্বয়ম্ভূত ভোগ বলে। অর্থাৎ, ভোক্তার আয় বাড়লে বা কমলে এ ধরনের ভোগের পরিবর্তন হয় না। অন্যদিকে, যে ভোগ আয় দ্বারা প্রভাবিত হয় তা প্ররোচিত ভোগ। ভোক্তার আয় বাড়লে প্ররোচিত ভোগ বাড়ে। আবার, আয় কমলে প্ররোচিত ভোগ কমে। তাই বলা যায়, স্বয়ম্ভূত ও প্ররোচিত ভোগ ভিন্ন ধারণা।"
        },
        {
          "label": "গ",
          "question": "উদ্দীপক হতে সঞ্চয় অপেক্ষক (S) নির্ণয় করো।",
          "explanation": "আয় থেকে ভোগ ব্যয় বাদ দিলে সঞ্চয় পাওয়া যায়। মানুষ তার আয়ের যে অংশ বর্তমান ভোগের জন্য ব্যয় না করে ভবিষ্যতের জন্য জমা রাখে তাকে সঞ্চয় বলে। ভবিষ্যতে ভোগের মাধ্যমে উপযোগ বৃদ্ধিতে বা বিনিয়োগের মাধ্যমে সম্পদ বৃদ্ধিতে এটি সহায়তা করে। Y = আয় এবং C = ভোগ ব্যয় যেখানে, সঞ্চয় S = Y-C। উদ্দীপকে ভোগ অপেক্ষক, C = 100 + 0.75Y এবং বিনিয়োগ I = 200 দেওয়া আছে। নিচে সঞ্চয় অপেক্ষক নির্ণয় করা হলো। আমরা জানি, এখানে, S = \\mathrm{S}= S = সঞ্চয় Y = \\mathrm{Y}= Y = আয় C = \\mathrm{C}= C = ভোগ S = Y − C  বা,  S = Y − ( 100 + 0.75 Y )  বা,  S = Y − 100 − 0.25 Y ∴ S = − 100 + 0.25 Y \\begin{array}{l} S=Y-C \\\\ \\text { বা, } S=Y-(100+0.75 Y) \\\\ \\text { বা, } S=Y-100-0.25 Y \\\\ \\therefore S=-100+0.25 Y \\end{array} S = Y − C   বা ,  S = Y − ( 100 + 0.75 Y )   বা ,  S = Y − 100 − 0.25 Y ∴ S = − 100 + 0.25 Y ​ সুতরাং, S = - 100 + 0.25Y এটিই সঞ্চয় অপেক্ষক।"
        },
        {
          "label": "ঘ",
          "question": "বিনিয়োগের পরিমাণ I = 300 হলে ভারসাম্য জাতীয় আয়ের পরিবর্তন সঞ্চয় ও বিনিয়োগের সমতার সাহায্যে ব্যাখ্যা করো।",
          "explanation": "সঞ্চয় ও বিনিয়োগের সমতা সাপেক্ষে ভারসাম্য জাতীয় আয় পাওয়া যায়। যে আয়স্তরে সামগ্রিক চাহিদা (AD) ও সামগ্রিক যোগান (AS) সমান হয়, সেই আয়স্তরে সঞ্চয় ও বিনিয়োগ সমান হয়। ফলে S = I এর ভিত্তিতে ভারসাম্য জাতীয় আয় নির্ণয় হয়। এ পদ্ধতিতে জাতীয় আয় নির্ণয় হলো সঞ্চয় ও বিনিয়োগ সমতা পদ্ধতি। (গ) হতে পাই সঞ্চয় অপেক্ষক, S = - 100 + 0.25Y । ভারসাম্য অবস্থায়, S = I হয়। এখন জাতীয় আয়ের পরিবর্তন, Δ Y = ( Y ‾ 1 − Y ‾ ) = 1600 − 1200 = 400 \\Delta \\mathrm{Y}=\\left(\\overline{\\mathrm{Y}}_{1}-\\overline{\\mathrm{Y}}\\right)=1600-1200=400 Δ Y = ( Y 1 ​ − Y ) = 1600 − 1200 = 400 সুতরাং, বিনিয়োগ 200 টাকা থেকে 300 টাকা হলে জাতীয় আয় 400 টাকা বাড়বে।"
        }
      ]
    },
    {
      "number": "10",
      "uddipok": "বিহিত মুদ্রার পরিমাণ, M = 1500; বিহিত মুদ্রার প্রচলন গতি, V = 30; ঋণপত্রের পরিমাণ, M' = 1000; ঋণপত্রের প্রচলন গতি, V' = 15; লেনদেনের পরিমাণ, T = 3000।",
      "tag": "NDCD 25",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "যে ব্যাংকিং ব্যবস্থায় ইন্টারনেটের মাধ্যমে ব্যাংকিং কার্যক্রম পরিচালিত হয় তাকে অনলাইন ব্যাংকিং বলে।"
        },
        {
          "label": "খ",
          "question": "অসীম ও সসীম বিহিত মুদ্রার মধ্যে পার্থক্য নির্দেশ করো।",
          "explanation": "অসীম বিহিত মুদ্রায় গ্রাহক লেনদেনে বাধ্য থাকে কিন্তু সসীম বিহিত মুদ্রায় লেনদেনে বাধ্য করা যায় না। অসীম বিহিত মুদ্রা যেকোনো পরিমাণে লেনদেন করা যায়। এ মুদ্রা দিয়ে দেনা-পাওনা পরিশোধ করলে গ্রাহক তা গ্রহণে বাধ্য থাকে। অন্যদিকে, সসীম বিহিত মুদ্রা একটি নির্দিষ্ট সীমার ওপরে গ্রাহককে গ্রহণে বাধ্য করা যায় না। গ্রাহক তার ইচ্ছানুযায়ী যেকোনো পরিমাণ সসীম বিহিত মুদ্রা গ্রহণ করতে পারে। ১০, ২০, ৫০, ১০, ২০০, ৫০০ ও ১০০০ টাকার নোট হলো অসীম বিহিত মুদ্রা। কিন্তু ১, ২ ও ৫ টাকার কাগজি ও ধাতব মুদ্রা হলো সসীম বিহিত মুদ্রা। সুতরাং অসীম ও সসীম বিহিত মুদ্রার মধ্যে যথেষ্ট পার্থক্য রয়েছে।"
        },
        {
          "label": "গ",
          "question": "উদ্দীপক হতে ফিশারের বিনিময় সমীকরণের সাহায্যে অর্থের মূল্য নির্ণয় করো।",
          "explanation": "ফিশারের বিনিময় সমীকরণের আলোকে প্রদত্ত তথ্যের ভিত্তিতে দামস্তর (P) নির্ণয় করা যায়। ফিশারের মুদ্রার পরিমাণ তত্ত্ব অনুসারে ভারসাম্য অবস্থায় অর্থের চাহিদা ও যোগান সমান হয়। অর্থাৎ, PT = MV + M'V' হয়। যা ফিশারের বিনিময় সমীকরণ নামে পরিচিত। এক্ষেত্রে, PT হলো অর্থের চাহিদা এবং MV + M'V' হলো অর্থের যোগান। সুতরাং ফিশারের বিনিময় সমীকরণ হতে পাওয়া যায়, এখানে, M = 1500 , M ′ = 1000 , V = 30 , V ′ = 15 M=1500, M^{\\prime}=1000, V=30, V^{\\prime}=15 M = 1500 , M ′ = 1000 , V = 30 , V ′ = 15 এবং T = 3000 T=3000 T = 3000 হলে, দামস্তর, P = 1500 × 30 + 1000 × 15 3000 = 60000 3000 = 20 \\mathrm{P}=\\frac{1500 \\times 30+1000 \\times 15}{3000}=\\frac{60000}{3000}=20 P = 3000 1500 × 30 + 1000 × 15 ​ = 3000 60000 ​ = 20 এবং অর্থের মূল্য, V m = 1 P = 1 20 = 0.05 \\mathrm{V}_{\\mathrm{m}}=\\frac{1}{\\mathrm{P}}=\\frac{1}{20}=0.05 V m ​ = P 1 ​ = 20 1 ​ = 0.05 অতএব, অর্থের মূল্য V m = 0.05 \\mathrm{V}_{\\mathrm{m}}=0.05 V m ​ = 0.05"
        },
        {
          "label": "ঘ",
          "question": "বিহিত মুদ্রার প্রচলন গতি, V = 60 ঋণপত্রের প্রচলন গতি, V' = 30 এবং লেনদেনের পরিমাণ, T = 6000 হলে অর্থের মূল্যের কোনো পরিবর্তন হবে কি না-ব্যাখ্যা করো।",
          "explanation": "উদ্দীপকে V, V' ও T এর পরিমাণ দ্বিগুণ করা হলে অর্থের মূল্য অপরিবর্তিত থাকবে। অর্থনীতিবিদ আরভিং' ফিশারের মতে, অর্থের পরিমাণের সাথে দামস্তরের সম্পর্ক সমানুপাতিক হয়। আবার, দামস্তরের সাথে অর্থের মূল্য (Vm) এর সম্পর্ক হয় বিপরীত। এ অবস্থায় অর্থের পরিমাণ দ্বিগুণ হলে অর্থের মূল্য অর্ধেক হবে। তবে দামস্তর স্থির থাকলে অর্থের মূল্যও স্থির থাকবে। উদ্দীপকে উল্লিখিত বিহিত মুদ্রার প্রচলন গতি, V = 60 ঋণপত্রের প্রচলন গতি, V' = 30 এবং লেনদেনের পরিমাণ T = 60 করা হলে অর্থের মূল্যের পরিবর্তন নিচে দেখানো হলো- উপরের টেবিলে, বিহিত মুদ্রার প্রচলন গতি (V), ঋণপত্রের প্রচলন গতি (V') এবং লেনদেনের পরিমান (T) দ্বিগুণ করা হয়েছে। এমতাবস্থায়, দামস্তরের কোনো পরিবর্তন হয়নি। অর্থাৎ, P 1 = P 2 = 20 ফলে অর্থের মূল্যও অপরিবর্তিত রয়েছে। অর্থাৎ, V m1 = V m2 = 0.05 হয়েছে। সুতরাং বলা যায়, V, V' ও T এর পরিমাণ দিগুণ করা হলে দামস্তরের পরিবর্তন না হওয়ায় অর্থের মূল্যও অপরিবর্তিত থাকে।"
        }
      ]
    },
    {
      "number": "11",
      "uddipok": "জনাব রাশেদ 'X' ব্যাংকে গিয়ে হিসাব খুলতে পারেননি। অফিসার বললেন, এই ব্যাংক জনগণের আমানত সংগ্রহ করে না বরং দেশের অর্থনৈতিক স্থিতিশীলতা বজায় রাখার জন্য রিজার্ভের হার পরিবর্তন, ঋণের রেশনিং, ঋণের সর্বোচ্চ সীমা নির্ধারণ, খোলাবাজার নীতি, মার্জিন নির্ধারণ, ব্যাংক হার পরিবর্তন, প্রচারসহ বিভিন্ন কার্যক্রম পরিচালনা করে। পরবর্তী সময়ে তিনি 'Y' ব্যাংকে গিয়ে একটি সঞ্চয়ী আমানত হিসাব খোলেন।",
      "tag": "NDCD 25",
      "sub_questions": [
        {
          "label": "ক",
          "question": "ব্যাংকের পরিভাষায় তালিকাভুক্তকরণ কী?",
          "explanation": "কোম্পানির শেয়ার বা স্টককে উন্মুক্ত বাজারে কেনাবেচার জন্য শেয়ারবাজারে অন্তর্ভুক্ত করার প্রক্রিয়াই তালিকাভুক্তকরণ।"
        },
        {
          "label": "খ",
          "question": "বিলের বাট্টাকরণ ও পুনঃবাট্টাকরণের ধারণা দাও।",
          "explanation": "বিল বাট্টাকরণ মূলত একটি প্রথম লেনদেনের দলিল এবং পুনঃবাট্টাকরণ হলো সেই লেনদেনের পুনরাবৃত্তি বা পুনঃনির্ধারণ। বিল বাট্টাকরণ হলো একটি লিখিত চুক্তি বা নথি। এটি একজন ঋণদাতা (অর্ডিনার) অন্য এক পক্ষকে (অর্ডিনি) একটি নির্দিষ্ট পরিমাণ অর্থ নির্দিষ্ট সময়ে পরিশোধ করার জন্য নির্দেশ দেয়। অন্যদিকে, পুনঃবাট্টাকরণ হলো একটি নতুন বিল যা পূর্বের বিল বাট্টাকরণের ব্যর্থতা বা ত্রুটির কারণে তৈরি করা হয়। অর্থাৎ, এটি পুরনো বিলে কোনো পরিবর্তন বা সংশোধন করতে ব্যবহৃত হয়।"
        },
        {
          "label": "গ",
          "question": "উদ্দীপক হতে 'X' ব্যাংকের ঋণ নিয়ন্ত্রণের পরিমাণগত হাতিয়ারের একটি তালিকা তৈরি করো।",
          "explanation": "উদ্দীপকের 'X' ব্যাংকটি হলো কেন্দ্রীয় ব্যাংক। যে ব্যাংক দেশের মুদ্রাবাজার ও ব্যাংক ব্যবস্থা নিয়ন্ত্রণ করে তাই কেন্দ্রীয় ব্যাংক। এ ব্যাংকের ঋণ নিয়ন্ত্রণের অন্যতম হাতিয়ার হলো পরিমাণগত পদ্ধতি। যে প্রক্রিয়ায় কেন্দ্রীয় ব্যাংক বাণিজ্যিক ব্যাংক কর্তৃক সৃষ্ট ঋণের সংকোচন বা সম্প্রসারণ ঘটায় তাকে পরিমাণগত ঋণ নিয়ন্ত্রণ পদ্ধতি বলে। পরিমাণগত ঋণ নিয়ন্ত্রণ পদ্ধতি ঋণদাতার ওপর প্রভাব বিস্তার করে। উদ্দীপকের 'X' ব্যাংক জনগণের আমানত গ্রহণ করে না। এ ব্যাংক দেশের স্থিতিশীলতা বজায় রাখতে বিভিন্ন পদক্ষেপ নেয়। রিজার্ভের হার পরিবর্তন, ঋণের রেশনিং, ঋণের সর্বোচ্চ সীমা নির্ধারণ, খোলাবাজার নীতি, ব্যাংক \"হার পরিবর্তন প্রভৃতি উল্লেখযোগ্য। এগুলো কেন্দ্রীয় ব্যাংকের ঋণ নিয়ন্ত্রণ পদ্ধতিতে নির্দেশ করে। এজন্য 'X' ব্যাংকটি হলো কেন্দ্রীয় ব্যাংক। এ ব্যাংকের ঋণ নিয়ন্ত্রণের পরিমানগত হাতিয়ারের তালিকা হলো- পরিমাণগত পদ্ধতি: ১. ব্যাংক হার পরিবর্তন ২. খোলাবাজার নীতি ৩. রিজার্ভ হারের পরিবর্তন নীতি ৪. নগদ জমার হার পরিবর্তন নীতি"
        },
        {
          "label": "ঘ",
          "question": "উদ্দীপকের 'X' ও 'Y' ব্যাংক ব্যবস্থার মধ্যে যথেষ্ট অমিল রয়েছে-মতামত দাও।",
          "explanation": "উদ্দীপকে উল্লিখিত বাণিজ্যিক ব্যাংকের সাথে কেন্দ্রীয় ব্যাংকের অনেক পার্থক্য পরিলক্ষিত হয়। কেন্দ্রীয় ব্যাংক মুদ্রা বাজারে অভিভাবক হিসেবে কাজ করে। দেশের মুদ্রা বাজার সুষ্ঠুভাবে পরিচালনার জন্য এ ব্যাংক সকল আর্থিক প্রতিষ্ঠানের কার্যাবলি পর্যবেক্ষণ ও নিয়ন্ত্রণ করে। অন্যদিকে, বাণিজ্যিক ব্যাংক দেশের মুদ্রা বাজারের একজন সদস্য। মুদ্রা বাজারে কার্যরত বিভিন্ন আর্থিক প্রতিষ্ঠানের নিয়ন্ত্রণ ও তদারকির দায়িত্ব এ ব্যাংকের নেই। উদ্দীপকের 'X' ব্যাংক জনগণের আমানত গ্রহণ করে না। দেশের স্থিতিশীলতা রক্ষায় বিভিন্ন পদক্ষেপ নেয়। এগুলো হলো রিজার্ভের হার পরিবর্তন, ঋণের রেশনিং, খোলাবাজার নীতি ও ব্যাংক হার পরিবর্তন প্রভৃতি। এগুলো কেন্দ্রীয় ব্যাংকের ঋণ নিয়ন্ত্রণ পদ্ধতি। অর্থাৎ, 'X' ব্যাংকটি কেন্দ্রীয় ব্যাংক। 'Y' ব্যাংক জনগণের আমানত জমা রাখে। এটি বাণিজ্যিক ব্যাংককে নির্দেশ করে। এ ব্যাংকটি জনগণের অর্থ আমানত হিসেবে গ্রহণ করলেও কেন্দ্রীয় ব্যাংক সেটি করে না। কারণ এটি দেশের সার্বিক কল্যাণের জন্য পরিচালিত হয়। কেন্দ্রীয় ব্যাংক সরকারের ব্যাংক। এটি সরকারের কর-রাজস্ব ও আয় সংরক্ষণ করে এবং অন্যান্য আর্থিক বিষয়ে পরামর্শ প্রদান করে। কিন্তু বাণিজ্যিক ব্যাংক সরকারের আর্থিক বিষয়ে কোনো পরামর্শ দেয় না। এছাড়াও অর্থসংক্রান্ত কোনো নীতি প্রণয়নে ভূমিকা রাখে না। সুতরাং বলা যায়, বাণিজ্যিক ব্যাংক এবং কেন্দ্রীয় ব্যাংকের মধ্যে যথেষ্ট অমিল রয়েছে।"
        }
      ]
    }
  ]
}