{
  "title": "ঢাকা বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "আদিব সাহেব 'A' দেশে গিয়ে দেখলেন যে, দেশটিতে বৃহদায়তন উৎপাদনব্যবস্থা ও সম্পদের ব্যক্তিমালিকানা বিদ্যমান। কিন্তু তার নিজের দেশে সকল অর্থনৈতিক কার্যক্রম কেন্দ্রীয় পরিকল্পনা দ্বারা নিয়ন্ত্রিত হয়।",
      "tag": "DB 25",
      "sub_questions": [
        {
          "label": "ক",
          "question": "উৎপাদন সম্ভাবনা রেখা কী?",
          "explanation": "বিদ্যমান সম্পদ ও চলতি প্রযুক্তির সাপেক্ষে উৎপন্ন দুটি দ্রব্যের সম্ভাব্য বিভিন্ন সংমিশ্রণ প্রকাশকারী রেখাই উৎপাদন সম্ভাবনা রেখা।"
        },
        {
          "label": "খ",
          "question": "ব্যষ্টিক ও সামষ্টিক অর্থনীতি পরস্পর পরিপূরক- ব্যাখ্যা করো।",
          "explanation": "কিছু অমিল বা বৈসাদৃশ্য থাকা সত্ত্বেও ব্যষ্টিক এবং সামষ্টিক অর্থনীতি পরস্পর নির্ভরশীল। ব্যষ্টিক অর্থনীতির বিষয় হলো একজন ভোক্তা বা একক ফার্মের আচরণ, চাহিদা, ভোগ, সঞ্চয়,আয়, ব্যয় ইত্যাদি। অন্যদিকে, সামষ্টিক অর্থনীতির বিষয় হলো একটি দেশের মোট উৎপাদন, জাতীয় আয়, মোট চাহিদা, মোট যোগান, সাধারণ দামস্তর ইত্যাদি। তাই ব্যষ্টিক ও সামষ্টিক অর্থনীতি পৃথকভাবে একটি অসম্পূর্ণ অর্থনৈতিক বিশ্লেষণ। কারণ সামষ্টিক বাদ দিয়ে যেমন ব্যষ্টিক আলোচনা অসম্পূর্ণ, তেমনি ব্যষ্টিককে বাদ দিয়ে সামষ্টিক আলোচনা নিরর্থক। তাই বলা যায়, ব্যষ্টিক ও সামষ্টিক অর্থনীতি একে অপরের পরিপূরক।"
        },
        {
          "label": "গ",
          "question": "আদিব সাহে এর দেশে বিদ্যমান অর্থব্যবস্থার প্রকৃতি নির্ণয় করে এর তিনটি বৈশিষ্ট্য লেখো।",
          "explanation": "আদিব সাহেবের দেশে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় সম্পদের রাষ্ট্রীয় মালিকানা স্বীকৃত। এক্ষেত্রে কেন্দ্রীয় পরিকল্পনার মাধ্যমে যাবতীয় অর্থনৈতিক কর্মকাণ্ড পরিচালিত হয়। অর্থাৎ, এ অর্থব্যবস্থায় সব সম্পদের মালিক রাষ্ট্র। সমাজতান্ত্রিক অর্থব্যবস্থায় ভোক্তার স্বাধীনতা, শ্রেণিবৈষম্য, ব্যক্তিগত মুনাফা ইত্যাদি অনুপস্থিত। এ অর্থব্যবস্থায় মুনাফা অর্জন নয় বরং সামাজিক কল্যাণ নিশ্চিত করতেই যাবতীয় অর্থনৈতিক কর্মকাণ্ড পরিচালিত হয়। উদ্দীপকের আদিব সাহেবের দেশে সব অর্থনৈতিক কার্যক্রম কেন্দ্রীয় পরিকল্পনা দ্বারা পরিচালিত হয়। এটি সমাজতান্ত্রিক অর্থব্যবস্থার সাথে সাদৃশ্যপূর্ণ। এখানে কেন্দ্রীয় পরিকল্পনার সিদ্ধান্তের দ্বারা উৎপাদন কাজ পরিচালিত হয়। এজন্য এ ধরনের অর্থব্যবস্থায় অবাধ প্রতিযোগিতা লক্ষ করা যায় না। এ অর্থব্যবস্থায় শ্রমিক তার ন্যায্য মজুরি পায়। ফলে শ্রেণিবৈষম্য ও শ্রমিক শোষণ অনুপস্থিত থাকে।"
        },
        {
          "label": "ঘ",
          "question": "'A' দেশের অর্থব্যবস্থা ও বাংলাদেশের অর্থব্যবস্থা কি একই? বিশ্লেষণ করো।",
          "explanation": "বাংলাদেশের মিশ্র অর্থব্যবস্থার সাথে 'A' দেশের ধনতান্ত্রিক অর্থব্যবস্থা এক নয়। যে অর্থব্যবস্থায় উৎপাদনের উপকরণসমূহের ব্যক্তিমালিকানায় বিদ্যমান তা ধনতান্ত্রিক অর্থব্যবস্থা। এ অর্থব্যবস্থায় সব অর্থনৈতিক কর্মকাণ্ড ব্যক্তিগত উদ্যোগে পরিচালিত হয়। আর মিশ্র অর্থব্যবস্থায় বেসরকারি উদ্যোগের পাশাপাশি সরকারি উদ্যোগও বিদ্যমান। এখানে সরকারি উদ্যোগে জনগুরুত্বপূর্ণ পণ্য ও সেবা উৎপাদিত হয়। এ অর্থব্যবস্থায় ব্যক্তি উদ্যোগের স্বাধীনতা থাকলেও জনকল্যাণের স্বার্থে সরকার পরোক্ষ নিয়ন্ত্রণ ব্যবস্থা আরোপ করতে পারে। উদ্দীপকের আদিব সাহেব 'A' দেশে গিয়ে দেখলেন যে, দেশটিতে বৃহদায়তন উৎপাদন ব্যবসা ও সম্পদের ব্যক্তি মালিকানা বিদ্যমান। অর্থাৎ, দেশটিতে অর্থনৈতিক কার্যক্রমসমূহ ব্যক্তি মালিকানা ও ব্যক্তিগত উদ্যোগে পরিচালিত হয়। তাই এটি ধনতান্ত্রিক অর্থব্যবস্থাকে নির্দেশ করছে। অন্যদিকে বাংলাদেশে সরকারি ও ব্যক্তিগত যৌথ মালিকানা বিদ্যমান। এটি মিশ্র অর্থব্যবস্থার অনুরূপ। এ অর্থব্যবস্থা দুটির মধ্যে পার্থক্য রয়েছে। ধনতন্ত্রে প্রত্যেক ভোক্তা তার নিজস্ব পছন্দ, ইচ্ছা ও রুচি অনুযায়ী অবাধে দ্রব্য ক্রয় ও ভোগ করতে পারে। ভোক্তার চাহিদা অনুযায়ী উৎপাদনকারী দ্রব্য সরবরাহ করে। কিন্তু মিশ্র অর্থব্যবস্থায় ভোক্তা দ্রব্য ক্রয়-বিক্রয় ও ভোগে অবাধ স্বাধীনতা ভোগ করে। তবে সরকার প্রয়োজনবোধে দ্রব্যের দামের ওপর প্রভাব বিস্তার করতে পারে। এছাড়াও মিশ্র অর্থব্যবস্থার নানা ধরনের জনকল্যাণমূলক কার্যক্রম দেখা যায়। এগুলো ধনতন্ত্রে অনুপস্থিত। অতএব বলা যায়, ধনতান্ত্রিক ও মিশ্র অর্থব্যবস্থার মধ্যে স্পষ্টতই পার্থক্য বিদ্যমান।"
        }
      ]
    },
    {
      "number": "2",
      "uddipok": "দুটি দ্রব্যের উৎপাদন সম্ভাবনা সূচি নিম্নরূপ: X দ্রব্য Y দ্রব্য ০ ৬০ ১০ ৫৫ ২০ ৪০ ৩০ ৩০ ৪০ ১৫ ৫০ ০",
      "tag": "DB 25",
      "sub_questions": [
        {
          "label": "ক",
          "question": "অর্থনৈতিক ব্যবস্থা কী?",
          "explanation": "যে প্রাতিষ্ঠানিক কাঠামো দ্বারা মানুষের অর্থনৈতিক কার্যাবলি পরিচালিত ও নিয়ন্ত্রিত হয় তাকে অর্থনৈতিক ব্যবস্থা বলে।"
        },
        {
          "label": "খ",
          "question": "অর্থনীতিতে নির্বাচনের সমস্যা দেখা দেয় কেন?",
          "explanation": "অর্থনীতিতে অসীম অভাব ও সীমিত সম্পদের জন্য নির্বাচন সমস্যা দেখা দেয়। মানুষের অভাব অসীম। কিন্তু অভাব পূরণের জন্য প্রয়োজনীয় সম্পদ সীমিত। তাই অভাবগুলো সম্পদের বিকল্প ব্যবহারের মাধ্যমে পূরণ করা হয়। এক্ষেত্রে গুরুত্বপূর্ণ অভাব এবং সম্পদের বিকল্প ব্যবহার কীভাবে ঠিক করা হবে তা নির্বাচন করতে হয়। ফলে নির্বাচন সমস্যার উদ্ভব ঘটে।"
        },
        {
          "label": "গ",
          "question": "উদ্দীপকের আলোকে উৎপাদন সম্ভাবনা রেখা অঙ্কন করো।",
          "explanation": "উৎপাদন সম্ভাবনা রেখা দুটি দ্রব্য উৎপাদনের বিভিন্ন সম্ভাব্য সংমিশ্রণ নির্দেশ করে। নির্দিষ্ট পরিমাণ সম্পদ ও চলতি প্রযুক্তির সাপেক্ষে উৎপন্ন দুটি দ্রব্যের সম্ভাব্য সর্বোচ্চ সংমিশ্রণ জানা যায়। সংমিশ্রণগুলো থেকে চিত্র অঙ্কন করলেই উৎপাদন সম্ভাবনা রেখা পাওয়া যায়। এ রেখার মাধ্যমে কোনো দ্রব্যের সর্বোচ্চ সম্ভাব্য উৎপাদনের পরিমাণ জানা যায়। উদ্দীপকের সংমিশ্রণগুলোর সাপেক্ষে নিচে একটি উৎপাদন সম্ভাবনা রেখা অঙ্কন করা হলো: চিত্রে ভূমি অক্ষে 'X' দ্রব্য এবং লম্ব অক্ষে 'Y' দ্রব্যের উৎপাদন পরিমাপ করা হয়েছে। 'X' দ্রব্য ০ একক হলে 'Y' দ্রব্য ৬০ একক উৎপাদন করা যায়, যা A বিন্দু দ্বারা নির্দেশিত হয়েছে। এভাবে 'X' দ্রব্যের উৎপাদন ১০, ২০, ৩০, ৪০ ও ৫০ একক হলে 'Y' দ্রব্যের উৎপাদন যথাক্রমে ৫৫, ৪০, ৩০, ১৫ ও ০ একক হয়। যা B, C, D, E ও F বিন্দু দ্বারা নির্দেশিত হয়েছে। এখন প্রাপ্ত A, B, C, D ও E বিন্দু যোগ করলেই পাওয়া যায় AF উৎপাদন সম্ভাবনা রেখা।"
        },
        {
          "label": "ঘ",
          "question": "উদ্দীপকে 20 একক 'x' দ্রব্যের সাথে 30 একক 'Y' দ্রব্যের উৎপাদনের সম্ভাব্যতা ও যৌক্তিকতা বিশ্লেষণ করো।'",
          "explanation": "উদ্দীপকে ২০ একক X দ্রব্যের সাথে ৩০ একক দ্রব্যের উৎপাদন সম্ভব, তবে যৌক্তিক নয়। উৎপাদন সম্ভাবনা রেখার উপরস্থ বিন্দুগুলো বিদ্যমান প্রযুক্তি ও সম্পদের সাপেক্ষে দুটি দ্রব্যের সম্ভাব্য সর্বোচ্চ সংমিশ্রণ নির্দেশ করে। তাই এ রেখার ওপর যেকোনো বিন্দুতে উৎপাদন করা কাম্য। আর এ রেখার বহিস্থ কোনো বিন্দুতে উৎপাদনের পরিমাণ বেশি হলেও তা অ-অর্জনযোগ্য। আবার অভ্যন্তরীণ বিন্দুতে উৎপাদনযোগ্য হলেও তা অপূর্ণ নিয়োগ করে। উদ্দীপকে X দ্রব্যের উৎপাদন ২০ একক ও Y দ্রব্যের উৎপাদন ৩০ একক সংমিশ্রণ বিবেচনা করা হলে সংমিশ্রণটির অবস্থান হবে নিম্নরূপ: চিত্রে ভূমি অক্ষে X দ্রব্য এবং লম্ব অক্ষে Y দ্রব্য পরিমাপ করা হয়েছে। X দ্রব্য ২০ একক ও দ্রব্য ৩০ একক হলে নতুন 'সংমিশ্রণ বিন্দু G পাওয়া যায়। বিন্দুটি AF উৎপাদন সম্ভাবনা রেখার অভ্যন্তরে অবস্থিত। তাই G বিন্দুতে উৎপাদন সম্ভব কিন্তু যৌক্তিক নয়। কারণ এ রেখার ভেতরে যেকোনো বিন্দুতে উৎপাদন করলে উপকরণসমূহের অপূর্ণ নিয়োগ হয়। এতে বেকারত্ব বৃদ্ধি পায় এবং উৎপাদন কম হয়।"
        }
      ]
    },
    {
      "number": "3",
      "uddipok": "কোনো দ্রব্যের দাম যখন 5 টাকা তখন চাহিদার পরিমাণ 10 একক। দাম হ্রাস 20 পেয়ে 4 টাকা হলে চাহিদার পরিমাণ হয় 20 একক।",
      "tag": "DB 25",
      "sub_questions": [
        {
          "label": "ক",
          "question": "চলক কী?",
          "explanation": "যেসব রাশির মান পরিবর্তন হয় তাকে চলক বলে।"
        },
        {
          "label": "খ",
          "question": "যোগানের পরিমাণের ওপর ভর্তুকির প্রভাব ব্যাখ্যা করো।",
          "explanation": "যোগানের ওপর ভর্তুকির প্রভাব ধনাত্মক। কোনো নির্দিষ্ট দামে বিক্রেতা কোনো দ্রব্যের যে নির্দিষ্ট পরিমাণ বিক্রয় করতে ইচ্ছুক তা যোগান। কোনো দ্রব্যের ওপর ভর্তুকি প্রদান করা হলে উৎপাদন ব্যয় হ্রাস পায়। এতে প্রতি একক দ্রব্যে মুনাফার পরিমাণ বাড়ে। ফলে বিক্রেতাও অধিক মুনাফা লাভের আশায় দ্রব্যের যোগান বাড়িয়ে দেন। এভাবে যোগানের পরিমাণের ওপর ভর্তুকির ইতিবাচক প্রভাব পড়ে"
        },
        {
          "label": "গ",
          "question": "উদ্দীপক হতে চাহিদা সুচি তৈরি করে চাহিদা রেখা অঙ্কন করো।",
          "explanation": "দাম ও চাহিদার সম্পর্ককে চাহিদা রেখার সাহায্যে দেখানো যায়। ক্রেতা ভিন্ন দামে কোনো দ্রব্যের যে পরিমাণ কিনতে ইচ্ছুক তা যে রেখার মাধ্যমে দেখানো হয় তা চাহিদা রেখা। চাহিদা রেখা হলো চাহিদা বিধির জ্যামিতিক প্রকাশ। কোনো দ্রব্যের দাম ও চাহিদার পরিমাণ দেওয়া থাকলে চাহিদা সৃচি তৈরির মাধ্যমে চাহিদা রেখা তঙ্কন করা যায়। উদ্দীপকের তথ্যের আলোকে চাহিদা সূচি তৈরি করে চিত্র অঙ্কন করা হলো- চিত্রে ভূমি অক্ষে দ্রব্যের পরিমাণ এবং লম্ব অক্ষে দ্রব্যের দাম পরিমাপ করা হয়েছে। দাম 5 টাকা হলে চাহিদার পরিমাণ 10 একক। ফলে প্রাপ্ত বিন্দু a। এভাবে দাম কমে 4 টাকা হলে চাহিদা বৃদ্ধি পায় 20 একক হয়। ফলে প্রাপ্ত বিন্দু ৮। এখন প্রাপ্ত a,b বিন্দু যোগ করলেই পাওয়া যাবে DD' চাহিদা রেখা।"
        },
        {
          "label": "ঘ",
          "question": "উদ্দীপক হতে চাহিদার স্থিতিস্থাপকতা নির্ণয় করে দ্রব্যের প্রকৃতির ওপর মন্তব্য করো।",
          "explanation": "দামের শতাংশিক পরিবর্তনের ফলে চাহিদার যে শতাংশিক পরিবর্তন হয় তাকে চাহিদার স্থিতিস্থাপতা বলে। দ্রব্যের প্রকৃতিভেদে স্থিতিস্থাপকতার মান বিভিন্ন রকমের হয়। দাম স্থিতিস্থাপকতার পরিমাণ থেকে দ্রব্যের প্রকৃতি সম্পর্কে জানা যায়। সাধারণত নিত্যপ্রয়োজনীয় দ্রব্যের ক্ষেত্রে স্থিতিস্থাপকতার মান এক এককের চেয়ে কম হয়। কিন্তু বিলাসজাত দ্রব্যের ক্ষেত্রে এক একক অপেক্ষা বেশি হয়। উদ্দীপকে দাম 5 টাকা হলে চাহিদার পরিমাণ 10 একক। দাম কমে 4 টাকা হলে চাহিদার পরিমাণ হয় 20 একক। এক্ষেত্রে, অতএব, চাহিদার স্থিতিস্থাপকতার মান এক একক অপেক্ষা অধিক। অর্থাৎ, E d > 1 হওয়ায় বলা যায় দ্রব্যটির চাহিদা স্থিতিস্থাপক। অর্থাৎ, এর দাম যে হারে পরিবর্তিত হয় চাহিদার পরিমাণ তার চেয়ে অধিক হারে পরিবর্তিত হয়। এ কারণে চাহিদার দাম স্থিতিস্থাপকতা এক এককের চেয়ে বেশি হয়েছে। এটি সাধারণত বিলাস জাতীয় দ্রব্যের ক্ষেত্রে ঘটে থাকে। সুতরাং বলা যায়,উদ্দীপকে বর্ণিত দ্রব্যটির প্রকৃতি হলো বিলাসজাত দ্রব্য।"
        }
      ]
    },
    {
      "number": "4",
      "uddipok": "চাহিদার অপেক্ষক, Qd = 20 – 2P যোগানের অপেক্ষক, Qs =-5+3P",
      "tag": "DB 25",
      "sub_questions": [
        {
          "label": "ক",
          "question": "প্রান্তিক উপযোগ কী?",
          "explanation": "অতিরিক্ত এক একক ভোগের ফলে মোট উপযোগের যে পরিবর্তন হয় তাই প্রান্তিক উপযোগ।"
        },
        {
          "label": "খ",
          "question": "ক্রেতার আয় কীভাবে চাহিদার পরিমাণকে প্রভাবিত করে?",
          "explanation": "ক্রেতার আয় চাহিদা বৃদ্ধি ও হ্রাস করাতে পারে। দাম স্থির থেকে ক্রেতার আয় বৃদ্ধি পেলে ক্রেতার ক্রয়ক্ষমতা বাড়ে। ফলে তার চাহিদা বৃদ্ধি পায়। আবার আয় কমলে তার ক্রয়ক্ষমতা হ্রাস পায়। তাই সে পূর্বের দামে কম্ পরিমাণ কিনতে ইচ্ছুক থাকে। ফলে চাহিদা হ্রাস পায়। অর্থাৎ, ক্লেতার আয় বাড়লে চাহিদা বাড়ে। আবার আয় কমলে চাহিদা কমে।"
        },
        {
          "label": "গ",
          "question": "উদ্দীপকের আলোকে ভারসাম্য দাম ও পরিমাণ নির্ণয় করো।",
          "explanation": "চাহিদা ও যোগান পরস্পর সমান হলে ভারসাম্য অর্জিত হয়। যে নির্দিষ্ট দামে কোনো দ্রব্যের চাহিদা ও যোগান পরস্পর সমান হয় তা ভারসাম্য দাম। আর ভারসাম্য দামে যে পরিমাণ দ্রব্য ক্রয়-বিক্রয় হয় তা ভারসাম্য পরিমাণ। দ্রব্যের চাহিদা ও যোগান সমীকরণদ্বয় সমতাকরণের মাধ্যমে ভারসাম্য দাম ও ভারসাম্য পরিমাণ পাওয়া যায়। উদ্দীপকে চাহিদা সমীকরণ Q d = 20 – 2P এবং যোগান সমীকরণ Q s -5 + 3P দেওয়া আছে। ভারসাম্যের শর্তানুসারে, Q d = Q s Q_d = Q_s Q d ​ = Q s ​ বা, 20 − 2 P = − 5 + 3 P 20 - 2P = -5 + 3P 20 − 2 P = − 5 + 3 P বা, − 5 P = − 25 -5P = -25 − 5 P = − 25 বা, P = − 25 − 5 = 5 P = \\frac{-25}{-5} = 5 P = − 5 − 25 ​ = 5 ∴ P ˉ = 5 \\therefore \\bar{P} = 5 ∴ P ˉ = 5 অর্থাৎ, ভারসাম্য দাম ( P ˉ \\bar{\\text{P}} P ˉ ) = 5। এখন, দাম P ˉ \\bar{\\text{P}} P ˉ = 5 যেকোনো একটি সমীকরণে বসিয়ে পাই, Q d \\text{Q}_{\\text{d}} Q d ​ = 20 – 2 × 5 = 10। সুতরাং, ভারসাম্য দাম 5 টাকা এবং ভারসাম্য পরিমাণ 10 একক।"
        },
        {
          "label": "ঘ",
          "question": "দাম 3 টাকা এবং 6 টাকা হলে ভারসাম্যের ওপর কী প্রভাব পড়বে তা উদ্দীপকের আলোকে বিশ্লেষণ করো।",
          "explanation": "দাম বৃদ্ধি পেলে দ্রব্যের উদ্বৃত্ত দেখা দেবে তথা বাজার ভারসাম্য বিঘ্নিত হবে। যে নির্দিষ্ট দামে কোনো দ্রব্যের চাহিদা ও যোগানের পরিমাণ পরস্পর সমান হয় তা ভারসাম্য দাম। দামের সাথে চাহিদা ও যোগান উভয়ই সম্পর্কযুক্ত। তাই দামের হ্রাস-বৃদ্ধি ঘটলে চাহিদা ও যোগান হ্রাস-বৃদ্ধি পায়। সাধারণত বাজার দাম ভারসাম্য দামের চেয়ে বেশি হলে যোগানের পরিমাণ বাড়ে। কিন্তু চাহিদার পরিমাণ হ্রাস পায়। উদ্দীপকে একটি চাহিদা সমীকরণ Q d = 20 − 2 P Q_d = 20 - 2P Q d ​ = 20 − 2 P এবং যোগান সমীকরণ Q s = − 5 + 3 P Q_s = -5 + 3P Q s ​ = − 5 + 3 P দেওয়া আছে। সমীকরণের সাপেক্ষে ভারসাম্য দাম 5 টাকা এবং ভারসাম্য পরিমাণ 10 একক। দাম 3 টাকা ও 6 টাকা হলে চাহিদা Q d = 20 − 2.3 = 14 Q_d = 20 - 2.3 = 14 Q d ​ = 20 − 2.3 = 14 এবং Q d = 20 − 2.6 = 8 Q_d = 20 - 2.6 = 8 Q d ​ = 20 − 2.6 = 8 একক হবে। অন্যদিকে যোগান Q s = − 5 + 3.3 = 4 Q_s = -5 + 3.3 = 4 Q s ​ = − 5 + 3.3 = 4 এবং Q s = − 5 + 3.6 = 13 Q_s = -5 + 3.6 = 13 Q s ​ = − 5 + 3.6 = 13 একক হবে। অর্থাৎ, কোনো ক্ষেত্রেই চাহিদা ও যোগান পরস্পর সমান হবে না। ভারসাম্য অবস্থায় দ্রব্যের চাহিদা ও যোগান পরস্পর সমান হয়। কিন্তু কোনো কারণে দ্রব্যের দাম ভারসাম্য দাম অপেক্ষা কম বা বেশি হলে চাহিদা ও যোগানের পরিমাণ কম বা বেশি হয়। দামের সাথে যোগানের সম্মুখী সম্পর্ক থাকায় দ্রব্যের দাম বাড়লে যোগান বাড়ে। কিন্তু চাহিদার সম্পর্ক বিপরীতমুখী হওয়ায় দাম বাড়লে চাহিদা কমে। ফলে যোগানের পরিমাণ চাহিদা অপেক্ষা বেশি হয়। তখন যোগানের উদ্বৃত্ত দেখা দেয়। ফলে বাজার ভারসাম্য নষ্ট হয়। বিপরীতে বাজার দাম ভারসাম্য দাম অপেক্ষা কম হলে যোগান ঘাটতি বা অতিরিক্ত চাহিদার সৃষ্টি হয়। সুতরাং বলা যায়, দাম 3 টাকা ও 6 টাকা হলে বাজার ভারসাম্য নষ্ট হবে।"
        }
      ]
    },
    {
      "number": "5",
      "uddipok": "একটি ফার্মের উৎপাদন ও ব্যয় সূচি নিম্নরূপ উৎপাদন (Q) মোট স্থির ব্যয় (TFC) মোট পরিবর্তনশীল ব্যয় (TVC) ১ ২০ ১০ ২ ২০ ১৬ ৩ ২০ ১৯ ৪ ২০ ৩২ ৫ ২০ ৪৫",
      "tag": "DB 25",
      "sub_questions": [
        {
          "label": "ক",
          "question": "গড় আয় কী?",
          "explanation": "দ্রব্যের প্রতি একক বিক্রয় করে বিক্রেতা যে আয় করে তাকে গড় আয় বলে।"
        },
        {
          "label": "খ",
          "question": "শ্রমকে উৎপাদনের জীবন্ত উপকরণ বলা হয় কেন?",
          "explanation": "শ্রমিকের জীবনীশক্তি যতক্ষণ বিদ্যমান থাকে ততক্ষণ শ্রমের অস্তিত্ব থাকে তাই শ্রম উৎপাদনের জীবন্ত উপকরণ। শ্রম ক্ষণস্থায়ী হওয়ায় শ্রমকে সঞ্চয় করা যায় না। যে সময়টি অবহেলায় বা অন্য যেকোনোভাবে অতিবাহিত হয় তা চিরতরে বিলুপ্ত হয়ে যায়। এছাড়া শ্রম একটি গতিশীল উপাদান। শ্রম বিক্রির জন্য শ্রমিককে উৎপাদন ক্ষেত্রে উপস্থিত হতে হয়। অর্থাৎ, শ্রম সক্রিয় উপকরণ বলে শ্রমকে উৎপাদনের জীবন্ত উপকরণ বলা হয়।"
        },
        {
          "label": "গ",
          "question": "উদ্দীপকের আলোকে মোট ব্যয় সূচি তৈরি করো",
          "explanation": "মোট ব্যয়কে তালিকা আকারে প্রকাশ করলে মোট ব্যয় সূচি পাওয়া যায় একটি নির্দিষ্ট পরিমাণ দ্রব্য উৎপাদনের জন্য মোট যে ব্যয় বহন করতে হয় তা মোট ব্যয়। স্বল্পকালে স্থির ব্যয় ও পরিবর্তনশীল ব্যয়ের সমষ্টিই হলো মোট ব্যয়। অর্থাৎ, উৎপাদনের পরিমাণের বিপরীতে স্থির ব্যয় ও পরিবর্তনশীল ব্যয় দেওয়া থাকলে মোট ব্যয় নির্ণয় করা যায়। উদ্দীপকে উৎপাদনের পরিমাণ মোট স্থির ব্যয় ও পরিবর্তনশীল ব্যয় দেওয়া আছে। নিচে মোট ব্যয় সূচি তৈরি করা হলো। সূচিতে উৎপাদন বৃদ্ধির সাথে সাথে মোট ব্যয় ক্রমাগত বৃদ্ধি পেয়েছে।"
        },
        {
          "label": "ঘ",
          "question": "উদ্দীপকের তথ্য থেকে TFC রেখা অঙ্কন করে রেখাটির আকৃতির ওপর মন্তব্য করো।",
          "explanation": "স্থির ব্যয় যে রেখার মাধ্যমে প্রকাশ কররা হয় তাকে TFC (মোট স্থির ব্যয়) রেখা বলে। ফার্মের উৎপাদন বাড়লে, কমলে বা সাময়িক বন্ধ হলেও ফার্মকে যেসব ব্যয় বহন করতেই হয় তা সমষ্টিকে মোট স্থির ব্যয় (TFC) বলে। এসব ব্যয় কম-বেশি করা যায় না। যেমন- কারখানার ভাড়া, স্থায়ী কর্মচারীদের বেতন, অবচয় ব্যয় ইত্যাদি। উৎপাদনের পরিমাণ যতই হোক না কেন ঐ ব্যয়গুলো মূলত স্থির থাকে। উদ্দীপকে উৎপাদনের পরিমাণ ও মোট স্থির ব্যয় দেওয়া আছে। নিচে মোট স্থির ব্যয় রেখা অঙ্কন করা হলো- চিত্রে ভূমি অক্ষে উৎপাদনের পরিমাণ ও লম্ব অক্ষে মোট স্থির ব্যয় দেখানো হয়েছে। 1 একক উৎপাদনে মোট স্থির ব্যয় 20 একক, যা A বিন্দু দ্বারা নির্দেশিত হয়েছে। অনুরূপভাবে 2, 3, 4 ও 5 একক উৎপাদনেও স্থির ব্যয় একই অর্থাৎ, 20 একক। ফলে প্রাপ্ত বিন্দুসমূহ হলো B, C, D3E। এখন মোট উৎপাদন ও মোট স্থির ব্যয় নির্দেশক A, B, C, D ও E বিন্দুগুলো যোগ করে TFC রেখা পাওয়া যায়। এটি ভূমি অক্ষের সমান্তরাল।"
        }
      ]
    },
    {
      "number": "6",
      "uddipok": "নিচের সূচিটি লক্ষ করো: জমি (একর) শ্রম ও মূলধন (একক) মোট উৎপাদন।(একক) ১ ১ ২০ ১ ২ ৩৫ ১ ৩ ৪৫ ১ ৪ ৫০",
      "tag": "DB 25",
      "sub_questions": [
        {
          "label": "ক",
          "question": "প্রান্তিক ব্যয় কী?",
          "explanation": "কোনো দ্রব্যের উৎপাদন অতিরিক্ত এক একক বৃদ্ধি করলে মোট ব্যয়ের যে পরিবর্তন হয় তা-ই প্রান্তিক ব্যয়।"
        },
        {
          "label": "খ",
          "question": "একচেটিয়া বাজারে গড় আয় রেখা নিম্নগামী হয় কেন?",
          "explanation": "একচেটিয়া বাজারে গড় আয় রেখা দাম বা ক্রেতার চাহিদা রেখার সমার্থক হওয়ায় তা বাম থেকে ডানদিকে নিম্নগামী হয়। একচেটিয়া প্রতিযোগিতামূলক বাজারে কোনো ফার্ম বা বিক্রেতাকে বেশি পরিমাণে দ্রব্য বিক্রয় করতে হলে দ্রব্যের দাম কমাতে হয়।. এজন্য এরূপ বাজারে যত বেশি পরিমাণ দ্রব্য বিক্রয় হয়, দাম বা গড় আয় ততই হ্রাস পায়। একারণে একচেটিয়া বাজারে গড় আয় (AR) রেখা ডানদিকে নিম্নগামী হয়।"
        },
        {
          "label": "গ",
          "question": "উদ্দীপকের আলোকে মোট উৎপাদন রেখা অঙ্কন করো।",
          "explanation": "উপকরণ নিয়োগের সাপেক্ষে প্রাপ্ত মোট উৎপাদনকে রেখাচিত্রে উপস্থাপন করলে মোট উৎপাদন রেখা পাওয়া যায়। উপকরণের বিভিন্ন পরিমাণ ব্যবহার করে মোট যে পরিমাণ উৎপাদন পাওয়া যায় তা হলো মোট উৎপাদন। অর্থাৎ, উপকরণের বিভিন্ন একক থেকে প্রাপ্ত উৎপাদনের সমষ্টিই হলো মোট উৎপাদন। উদ্দীপকের তথ্যের আলোকে মোট উৎপাদন রেখা অঙ্কন করা হলো চিত্রের ভূমি অক্ষেশ্রম ও মূলধন এবং লম্ব অক্ষে মোট উৎপাদন দেখানো হয়েছে। 1 একক মূলধন ও শ্রম নিয়োগ করলে মোট উৎপাদন হয় 20 একক। এটি চিত্রে a বিন্দু দ্বারা দেখানো হয়েছে। এখন শ্রম ও মূলধন বৃদ্ধি করে 2, 3 ও 4 একক করা হলে মোট উৎপাদন বৃদ্ধি পেয়ে যথাক্রমে 35, 45 ও 50 একক হয়। এগুলো চিত্রে যথাক্রমে ৮ বিন্দু, c বিন্দু ও d বিন্দু দ্বারা দেখানো হয়েছে। এখন শ্রম ও মোট উৎপাদন নির্দেশক a, b,c ও d বিন্দুগুলো যোগ করে পাওয়া যায় মোট উৎপাদন রেখা (TP)।"
        },
        {
          "label": "ঘ",
          "question": "উদ্দীপকের আলোকে প্রান্তিক উৎপাদন রেখা অঙ্কন করে রেখাটি উৎপাদনের কোন বিধির সাথে সামঞ্জস্যপূর্ণ তা বিশ্লেষণ করো।",
          "explanation": "উদ্দীপকে ক্রমহ্রাসমান প্রান্তিক উৎপাদন বিধি কার্যকর হয়েছে। উৎপাদন কৌশল ও অন্যান্য উপকরণ স্থির রেখে শ্রম ও মূলধন বৃদ্ধির ফলে উৎপাদন প্রাথমিকভাবে ক্রমবর্ধমান হারে বাড়ে। একপর্যায়ে উপকরণটির নিয়োগ বাড়ালে মোট উৎপাদন ক্রমহ্রাসমান হারে বাড়ে। ফলে প্রান্তিক উৎপাদন হ্রাস পায়। উপকরণ ব্যবহারের সাথে উৎপাদন বাড়ার এ নিয়মই হলো ক্রমহ্রাসমান প্রান্তিক উৎপাদন বিধি। উদ্দীপকের জমির পরিমাণ ১ একক স্থির রেখে ১ একক মূলধন ও শ্রম নিয়োগ করলে মোট উৎপাদন ২০ একক হয়। এ ক্ষেত্রে প্রান্তিক উৎপাদন ২০ একক। শ্রম ও মূলধন নিয়োগ বাড়িয়ে ২, ৩ ও ৪ একক করলে মোট উৎপাদন যথাক্রমে ৩৫, ৪৫ ও ৫০ একক হয়। ফলে প্রান্তিক উৎপাদন যথাক্রমে ১৫, ১০ ও ৫ একক হয়। নিচে প্রান্তিক উৎপাদন রেখা অঙ্কন করা হলো- চিত্রে শ্রম ও মূলধন নিয়োগ ১ একক হলে প্রান্তিক উৎপাদন ২০ একক হয় শ্রম ও মূলধন বৃদ্ধি পেয়ে ২ একক হলে, প্রান্তিক উৎপাদন হয় ১৫ একক। এখন শ্রম ও মূলধন আরও বৃদ্ধি পেয়ে ৩ একক ও ৪ একক হলে প্রান্তিক উৎপাদন যথাক্রমে ১০ ও ৫ একক হয়। অর্থাৎ, এক্ষেত্রে শ্রম নিয়োগ বৃদ্ধির সাথে সাথে প্রান্তিক উৎপাদন ক্রমান্বয়ে কমতে থাকে। এটি ক্রমহ্রাসমান প্রান্তিক উৎপাদন বিধিকে সমর্থন করে।"
        }
      ]
    },
    {
      "number": "7",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "অলিগোপলি বাজার কী?",
          "explanation": "যে বাজারে মুষ্টিমেয় কয়েকজন বিক্রেতা সমজাতীয় অথবা পৃথিকীকৃত দ্রব্য বিক্রয় করে, তাকে অলিগোপলি বাজার বলে।"
        },
        {
          "label": "খ",
          "question": "একচেটিয়া বাজারে বিজ্ঞাপনের প্রয়োজন হয় না কেন?",
          "explanation": "একচেটিয়া কারবারির কোনো প্রতিযোগী প্রতিষ্ঠান না থাকায় তাকে প্রতিযোগিতামূলক বিজ্ঞাপনের জন্য কোনো ব্যয় বহন করতে হয় না। একচেটিয়া বাজারে বিক্রেতা ও উৎপাদনকারীকে বিজ্ঞাপনের জন্য ব্যয় করতে হয় না। কারণ তার পণ্যের ঘনিষ্ঠ পরিবর্তক বাজারে অনুপস্থিত। তবে জনস্বার্থে তথ্যমূলক বিজ্ঞাপনের জন্য কিছু পরিমাণ অর্থ ব্যয় করতে হয়। তাই এ-বাজারের কোনো প্রতিদ্বন্দ্বী না থাকায় বিজ্ঞাপন খরচ নেই।"
        },
        {
          "label": "গ",
          "question": "উদ্দীপকের আলোকে ফার্মটির মুনাফার পরিমাণ নির্ণয় করো।",
          "explanation": "দ্রব্যের দাম ও গড় ব্যয় থেকে ফার্মের মুনাফার পরিমাণ বের করা যায়। ফার্মের মোট আয় থেকে মোট ব্যয় বাদ দিলে ফার্মের মুনাফা পাওয়া যায়। অর্থাৎ, ফার্মের মুনাফা = = = মোট আয় − - − মোট ব্যয়। এক্ষেত্রে ফার্মের মোট আয় মোট ব্যয়ের চেয়ে বেশি হয়। ফার্মের মোট আয় হলো দাম ও পরিমাণের গুণফল। আর মোট ব্যয় হলো গড় ব্যয় ও পরিমাণের গুণফল। উদ্দীপকের চিত্রে ‘a’ বিন্দুতে ফার্মের M R = M C MR = MC MR = MC এবং M C MC MC রেখার ঢাল > > > M R MR MR রেখার ঢাল হয়েছে। তাই ‘a’ বিন্দুতে ফার্মের ভারসাম্য অর্জিত হয়েছে। এ বিন্দুতে ফার্মের ভারসাম্য উৎপাদন 50 একক, দাম 40 এবং গড় ব্যয় 30। সুতরাং, ফার্মের মোট আয় = = = P × \\times × Q = = = 40 × \\times × 50 = = = 2000 মোট ব্যয় = = = AC × \\times × Q = = = 30 × \\times × 50 = = = 1,500 মুনাফা = = = আয় − - − ব্যয় = = = 2000 − - − 1500 = = = 500 সুতরাং, ফার্মের মুনাফার পরিমাণ 500।"
        },
        {
          "label": "ঘ",
          "question": "AC রেখা যদি 'a' বিন্দুতে স্পর্শ করে তবে ফার্মের মুনাফার ওপর কী প্রভাব পড়বে তা চিত্রের সাহায্যে বিশ্লেষণ করো।",
          "explanation": "AC রেখা a বিন্দুতে স্পর্শ করলে ফার্ম স্বাভাবিক সুনাফা অর্জন করবে। AC রেখা যদি ভারসাম্য অবস্থায় AR রেখার ওপরে অবস্থান করে তাহলে ফার্ম ক্ষতির সম্মুখীন হয়। আর যদি AC রেখা AR রেখার নিচে অবস্থান করে তাহলে অস্বাভাবিক মুনাফা অর্জন করে। তবে AR রেখার সাথে স্পর্শ করে থাকলে স্বাভাবিক মুনাফা অর্জন করবে। উদ্দীপকের চিত্রে ভারসাম্য অবস্থায় AC রেখা যদি a বিন্দুতে স্পর্শ করে তাহলে তা AR রেখাকে স্পর্শ করবে। তখন ফার্মের দাম ও গড় ব্যয় সমান হবে। তাই ফার্ম স্বাভাবিক মুর্নাফা অর্জন করবে। অর্থাৎ, ফার্মটি শূন্য লাভ বা ক্ষতি অবস্থায় থাকবে। এক্ষেত্রে চিত্রটি হবে নিম্নরূপ: চিত্রে ভূমি অক্ষে উৎপাদনের পরিমাণ এবং লম্ব অক্ষে আয়, ব্যয় ও দাম নির্দেশ করা হয়েছে। চিত্রে দেখা যায় a বিন্দুতে ভারসাম্য অর্জন হয়। এক্ষেত্রে ফার্মের মোট আয় (TR) = 40 × 50 = 2000 = 40 \\times 50 = 2000 = 40 × 50 = 2000 আর, মোট ব্যয় (TC) = 40 × 50 = 2000 = 40 \\times 50 = 2000 = 40 × 50 = 2000 সুতরাং, মুনাফা = 2000 − 2000 = 0 = 2000 - 2000 = 0 = 2000 − 2000 = 0 অর্থাৎ স্বাভাবিক মুনাফা অর্জন করবে। সুতরাং, AC রেখা a বিন্দুতে স্পর্শ করলে ফার্ম স্বাভাবিক মুনাফা অর্জন করবে।"
        }
      ]
    },
    {
      "number": "8",
      "uddipok": "",
      "tag": "DB 25",
      "sub_questions": [
        {
          "label": "ক",
          "question": "অর্থনীতিতে বাজার কী?",
          "explanation": "অর্থনীতিতে বাজার বলতে কোনো পণ্যকে বোঝায়, যা ক্রেতা ও বিক্রেতার দরকষাকষির মাধ্যমে নির্ধারিত দামে ক্রয়-বিক্রয় হয়।"
        },
        {
          "label": "খ",
          "question": "পূর্ণ প্রতিযোগিতামূলক বাজারে কেন AR = MR হয়?",
          "explanation": "পূর্ণ প্রতিযোগিতামূলক বাজারে দাম স্থির থাকায় প্রান্তিক আয় ও গড় আয় সমান হয়। যে বাজারে অসংখ্য ক্রেতা ও বিক্রেতা দরকষাকষির মাধ্যমে নির্দিষ্ট দামে কোনো পণ্য ক্রয়-বিক্রয় করে তা.পূর্ণ প্রতিযোগিতামূলক বাজার। এ বাজারে চাহিদা ও যোগানের সমতা দ্বারা দাম নির্ধারিত হয়। এককভাবে কোনো ক্রেতা বা বিক্রেতা দ্রব্যের দামকে প্রভাবিত করতে পারে না। ফলে বিক্রয়ের পরিমাণ বাড়ালেও দ্রব্যের দাম স্থির থাকে। তাই প্রতি একক দ্রব্যের দাম একই হয় বলে গড় আয় ও প্রান্তিক আয় সমান হয়। অর্থাৎ, AR = MR হয়।"
        },
        {
          "label": "গ",
          "question": "উদ্দীপক হতে ফার্মের ভারসাম্য বিন্দু নির্দেশ করো এবং মুনাফার পরিমাণ নির্ণয় করো।",
          "explanation": "উদ্দীপকের চিত্রে a 'বিন্দুতে ফার্ম ভারসাম্য অর্জন করেছে। বাজারে ফার্মকে ভারসাম্য অর্জন করতে হলে দুটি শর্ত পূরণ করতে হয়। প্রথমত, ভারসাম্য অবস্থায় ফার্মের M C = M R MC = MR MC = MR হবে। দ্বিতীয়ত, ভারসাম্য বিন্দুতে MC রেখার ঢাল MR রেখার ঢালের চেয়ে বড় হবে। এছা\\u200cড়া ভারসাম্য অবস্থায় ফার্মের দাম (P) বা গড় আয় (AR) অপেক্ষা গড় ব্যয় (AC) হলে ফার্ম অস্বাভাবিক মুনাফা অর্জন করবে। উদ্দীপকে চিত্রের a বিন্দুতে ফার্মের M C = M R MC = MR MC = MR এবং MC রেখার ঢাল MR রেখার ঢালের চেয়ে বড়। অর্থাৎ, a বিন্দুতে ভারসাম্যের উভয় শর্ত পালিত হয়েছে। তাই a বিন্দু হলো ভারসাম্য বিন্দু। ভারসাম্য বিন্দুতে P = A R = 25 P = AR = 25 P = A R = 25 টাকা এবং A C = 20 AC = 20 A C = 20 টাকা। অর্থাৎ, গড় ব্যয়, গড় আয়ের চেয়ে কম হওয়ায় ফার্মটি অস্বাভাবিক মুনাফা অর্জন করেছে। এক্ষেত্রে, ফার্মটির মোট আয় ( T R TR TR ) = = = দাম ( P P P ) × \\times × উৎপাদনের পরিমাণ ( Q Q Q ) = 25 × 80 = 2000 = 25 \\times 80 = 2000 = 25 × 80 = 2000 এবং মোট ব্যয় ( T C TC TC ) = = = গড়.ব্যয় ( A C AC A C ) × \\times × উৎপাদনের পরিমাণ ( Q Q Q ) = 20 × 80 = 1600 = 20 \\times 80 = 1600 = 20 × 80 = 1600 ∴ \\therefore ∴ ফার্মের মুনাফার পরিমাণ = = = T R – T C = 2000 – 1600 = 400 TR – TC = 2000 – 1600 = 400 TR – TC = 2000–1600 = 400 অর্থাৎ, ফার্মটি 400 টাকা মুনাফা অর্জন করেছে।"
        },
        {
          "label": "ঘ",
          "question": "উদ্দীপকে AC রেখা 'f বিন্দুদিয়ে অতিক্রম করলে মুনাফার ওপর কী প্রভাব পড়বে তা চিত্রের সাহায্যে বিশ্লেষণ করো।",
          "explanation": "AC রেখা যদি f বিন্দু দিয়ে যায় তাহলে ফার্মের ক্ষতি হবে। AC রেখা যদি ভারসাম্য অবস্থায় AR এর ওপরে অবস্থান করে তাহলে ফার্ম ক্ষতির সম্মুখীন হয়। আর যদি AC রেখা AR রেখার নিচে অবস্থান করে তাহলে অস্বাভাবিক মুনাফা অর্জন করে। আবার AR রেখার সাথে স্পর্শ করে থাকলে স্বাভাবিক মুনাফা অর্জন করবে। উদ্দীপকের চিত্রে ভারসাম্য অবস্থায় AC রেখা যদি f বিন্দুদিয়ে যায় তাহলে তা AR রেখার ওপরে অবস্থান করবে। ফলে ফার্মের গড় ব্যয় দামের চেয়ে বেশি হবে। তাই ফার্মের ক্ষতি হবে। নিচের চিত্রে দেখানো হলো- চিত্রে a বিন্দুতে ভারসাম্যের দুটি শর্ত পালিত হওয়ায় ফার্মের ভারসাম্য অর্জন হয়। এক্ষেত্রে ফার্মের ভারসাম্য পরিমাণ ৪0 একক দাম 25 এবং গড় ব্যয় 30। সুতরাং, ফার্মের মোট মুনাফা = মোট আয় – মোট ব্যয় = 25 × 80 − 30 × 80 = 25 \\times 80 - 30 \\times 80 = 25 × 80 − 30 × 80 = 2 , 000 − 2 , 400 = 400 = 2,000 - 2,400 = 400 = 2 , 000 − 2 , 400 = 400 সুতরাং, উদ্দীপকের AC রেখা f বিন্দু দিয়ে অতিক্রম করলে ফার্মের 400 টাকা ক্ষতি হবে।"
        }
      ]
    },
    {
      "number": "9",
      "uddipok": "C= 200 + 0.5Y I = -300 যেখানে, C = ভোগ, 1 = বিনিয়োগ",
      "tag": "DB 25",
      "sub_questions": [
        {
          "label": "ক",
          "question": "জাতীয় আয় কী?",
          "explanation": "এক অর্থবছরে কোনো দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার বাজারমূল্যের সমষ্টিকে মোট জাতীয় আয় বলে।"
        },
        {
          "label": "খ",
          "question": "সঞ্চয় ও বিনিয়োগের সম্পর্ক ব্যাখ্যা করো।",
          "explanation": "সঞ্চয়ের সাথে বিনিয়োগ ধনাত্মকভাবে সম্পর্কিত। আয়ের যে অংশ বর্তমানে ভোগ না করে ভবিষ্যতের জন্য রাখা হয় তাই সঞ্চয়। আর সঞ্চিত অর্থকে মূলধন গঠনের উদ্দেশ্যে উৎপাদন ক্ষেত্রে নিয়োগ করা হলো বিনিয়োগ। সঞ্চয় থেকেই বিনিয়োগের সৃষ্টি; এ জন্য সঞ্চয় ও বিনিয়োগ ঘনিষ্ঠ সম্পর্কে আবদ্ধ। বিপরীতিতে সঞ্চয়ের পরিমাণ কমলে বিনিয়োগের পরিমাণও কমে। অর্থাৎ সঞ্চয় যে দিকে পরিবর্তিত হয় বিনিয়োগও সেদিকে পরিবর্তিত হয়। তাই সঞ্চয় ও বিনিয়োগের সম্পর্ক ধনাত্মক।"
        },
        {
          "label": "গ",
          "question": "উদ্দীপকের আলোকে ভারসাম্য জাতীয় আয় নির্ণয় করো।",
          "explanation": "জাতীয় আয়ের যে স্তরে দেশের সামগ্রিক আয় (AD) ও সামগ্রিক ব্যয় (AS) সমান হয় তা ভারসাম্য জাতীয় আয়। একটি দ্বিঘাত বিশিষ্ট অর্থনীতিতে ভারসাম্য জাতীয় আয় নির্ধারিত হয় ভোগ ব্যয় (C) এবং বিনিয়োগ ব্যয়ের (I) সমষ্টি দ্বারা। এখানে দেশের মোট উৎপাদন বা আয় (Y) মোট ব্যয়ের ( A D = C + I AD = C + I A D = C + I ) সমান হয়। দেশের ভোগ ব্যয় ও বিনিয়োগ ব্যয় দেওয়া থাকলে তাদের সমষ্টি নির্ণয়ের মাধ্যমে ভারসাম্য জাতীয় আয় নির্ণয় করা যায়। উদ্দীপকে কোনো একটি অর্থনীতির ভোগ সমীকরণ, C = 200 + 0.5 Y C = 200 + 0.5Y C = 200 + 0.5 Y এবং বিনিয়োগ সমীকরণ I = 300 I = 300 I = 300 দেওয়া আছে। নিচে ভারসাম্য জাতীয় আয় নির্ণয় করা হলো— ভারসাম্যের শর্তানুসারে, সামগ্রিক আয় = সামগ্রিক ব্যয় Y = C + I Y = C + I Y = C + I বা, Y = 200 + 0.5 Y + 300 Y = 200 + 0.5Y + 300 Y = 200 + 0.5 Y + 300 বা, Y − 0.5 Y = 500 Y - 0.5Y = 500 Y − 0.5 Y = 500 বা, 0.5 Y = 500 0.5Y = 500 0.5 Y = 500 বা, Y = 500 0.5 = 1 , 000 Y = \\frac{500}{0.5} = 1,000 Y = 0.5 500 ​ = 1 , 000 ∴ \\therefore ∴ ভারসাম্য জাতীয় আয়ের পরিমাণ Y ‾ = 1 , 000 \\overline{Y} = 1,000 Y = 1 , 000 ।"
        },
        {
          "label": "ঘ",
          "question": "সরকারি ব্যয় 625 টাকা যুক্ত হলে ভারসাম্য জাতীয় আয়ের ক্ষেত্রে কী পরিবর্তন ঘটবে? মতামত দাও।",
          "explanation": "উদ্দীপকের সাথে সরকারি ব্যয় (G) 625 অন্তর্ভুক্ত করলে ভারসাম্য জাতীয় আয় বৃদ্ধি পাবে। ভারসাম্য জাতীয় আয়ের পরিমাণ অর্থনীতির খাতগুলোর ওপর নির্ভর করে। একটি দ্বি-খাত বিশিষ্ট অর্থনীতিতে ভারসাম্য জাতীয় আয় নির্ধারিত হয় ভোগ ব্যয় ও বিনিয়োগ ব্যয়ের সমষ্টি দ্বারা। এর সাথে সরকারি ব্যয় অন্তর্ভুক্ত করলে তা তিন খাত বিশিষ্ট্য অর্থনীতিতে পরিণত হয়। তখন সামগ্রিক চাহিদা বৃদ্ধি পায়। ফলে ভারসাম্য জাতীয় আয়ও বৃদ্ধি পায়। উদ্দীপকের ভোগ ও বিনিয়োগ সমীকরণের সাপেক্ষে জাতীয় আয় 1000। সরকারি ব্যয় 650 টাকা অন্তর্ভুক্ত করলে ভারসাম্য জাতীয় আয় হবে, ভারসাম্যের শর্তানুসারে, AS = AD বা, Y = 200 + 0.5 Y + 300 + 625 Y = 200 + 0.5Y + 300 + 625 Y = 200 + 0.5 Y + 300 + 625 বা, Y − 0.5 Y = 1 , 125 Y - 0.5Y = 1,125 Y − 0.5 Y = 1 , 125 বা, 0.5 Y = 1 , 125 0.5Y = 1,125 0.5 Y = 1 , 125 বা, Y = 1 , 125 0.5 = 2 , 250 Y = \\frac{1,125}{0.5} = 2,250 Y = 0.5 1 , 125 ​ = 2 , 250 অর্থাৎ, ভারসাম্য জাতীয় আয় বৃদ্ধি পেয়ে 2250 হবে। দ্বিখাত বিশিষ্ট অর্থনীতিতে সরকারি ব্যয় অন্তর্ভুক্ত হলে সামগ্রিক চাহিদা বৃদ্ধি পায়। এতে সামগ্রিক যোগান চাহিদার চেয়ে কম হয়। তাই ভারসাম্য অর্জন করতে উচ্চতর কোনো এক আয়স্তরে সামগ্রিক চাহিদা ও যোগান সমান হয়-। এ কারণে ভারসাম্য আয় বৃদ্ধি পায়।"
        }
      ]
    },
    {
      "number": "10",
      "uddipok": "মোট বিহিত অর্থের পরিমাণ, M = 5,000 অর্থের প্রচলন গতি, V = 10 লেনদেনের পরিমাণ, T = 10,000",
      "tag": "DB 25",
      "sub_questions": [
        {
          "label": "ক",
          "question": "অর্থ কী?",
          "explanation": "যা বিনিময়ের মাধ্যম, 'মূল্যের পরিমাপ হিসেবে সরকার কর্তৃক প্রবর্তিত ও সকলের নিকট গ্রহণযোগ্য হয়, তাকে অর্থ বলে।"
        },
        {
          "label": "খ",
          "question": "মোবাইল ব্যাংকিং কীভাবে ব্যাংকিং কার্যক্রমকে সহজ করেছে?",
          "explanation": "মোবাইল ব্যাংকিং একটি যুগপোযোগী ব্যাংকিং। মোবাইল ডিভাইসের মাধ্যমে কোনো আর্থিক প্রতিষ্ঠানের গ্রাহকদেরকে লেনদেন সম্পর্কিত সুবিধা প্রদানের মাধ্যমই হলো মোবাইল ব্যাংকিং। এ পদ্ধতিতে শাখাবিহীন ব্যাংকিং করা যায়। স্বল্প খরচে ও স্বল্প সময়ে দক্ষতার সাথে আর্থিক সেবা প্রান্তিক জনগোষ্ঠীর কাছে পৌঁছে দেওয়া যায়। ফলে ব্যাংকিং কার্যক্রম গতিশীল ও সহজতর হয়েছে।"
        },
        {
          "label": "গ",
          "question": "উদ্দীপক হতে দামস্তর (P)নির্ণয় করো।",
          "explanation": "উদ্দীপকের তথ্যের আলোকে ফিশারের বিনিময় সমীকরণ ব্যবহার করে দামস্তর নির্ণয় করা যায় ফিশারের মুদ্রার পরিমাণ তত্ত্ব অনুসারে, ভারসাম্য অবস্থায় অর্থের চাহিদা ও যোগান সমান হয়। অর্থাৎ, PT = MV হয়। এটিই অর্থের বিনিময় সমীকরণ নামে পরিচিত। এক্ষেত্রে PT হলো অর্থের চাহিদা এবং MV হলো অর্থের যোগান। উদ্দীপকে, মোট বিহিত মুদ্রার পরিমাণ (M) = 5,000; অর্থের প্রচলন গতি (V) = 10 এবং লেনদেনের পরিমাণ (T) 10,000 দেওয়া আছে। সুতরাং, P T = M V PT = MV PT = M V বা, P = M V T P = \\frac{MV}{T} P = T M V ​ বা, P = 50 , 000 10 , 000 P = \\frac{50,000}{10,000} P = 10 , 000 50 , 000 ​ বা, P = 5 , 000 × 10 10 , 000 P = \\frac{5,000 \\times 10}{10,000} P = 10 , 000 5 , 000 × 10 ​ বা, P = 5 P = 5 P = 5 সুতরাং, উদ্দীপকের তথ্যের আলোকে ভারসাম্য দামস্তর হলো 5।"
        },
        {
          "label": "ঘ",
          "question": "উদ্দীপকে অর্থের পরিমাণ দ্বিগুণ হলে অর্থের মূল্যের ওপর কীরূপ প্রভাব পড়বে? ব্যাখ্যা করো।",
          "explanation": "অন্যান্য অবস্থা অপরিবর্তিত থেকে অর্থের পরিমাণ বাড়লে অর্থের মূল্য কমবে। সাধারণত দামস্তরের সাথে অর্থের পরিমাণের সম্পর্ক সমমুখী। অর্থাৎ, অর্থের পরিমাণ বাড়লে দামস্তর বাড়ে। বিপরীতে অর্থের পরিমাণ কমলে দামস্তর কমে। ফলে অর্থমূল্য বৃদ্ধি পায়। তাই দামস্তরের সাথে অর্থমূল্যের সম্পর্ক বিপরীতমুখী হয়। উদ্দীপকে বিহিত মুদ্রার পরিমাণ, অর্থের প্রচলন গতি এবং লেনদেনের পরিমাণ দেওয়া আছে। অর্থের পরিমাণ (T)বেড়ে দিগুণ তথা M = 5,000 × 2 =10,000 হলে, ফিশারের সমীকরণ অনুসারে দামস্তর হবে, P 1 = M V T P_1 = \\frac{MV}{T} P 1 ​ = T M V ​ বা, P 1 = 10000 × 10 10000 P_1 = \\frac{10000 \\times 10}{10000} P 1 ​ = 10000 10000 × 10 ​ বা, P 1 = 10 P_1 = 10 P 1 ​ = 10 অর্থাৎ, নতুন দামস্তর P 1 = 10 P_1 = 10 P 1 ​ = 10 . দামস্তর P 0 = 5 P_0 = 5 P 0 ​ = 5 টাকা হলে অর্থের মূল্য V m = 1 5 = 0.2 V_m = \\frac{1}{5} = 0.2 V m ​ = 5 1 ​ = 0.2 হবে। আবার দামস্তর বেড়ে P 1 = 10 P_1 = 10 P 1 ​ = 10 হলে অর্থের মূল্য V m = 1 5 = 0.1 V_m = \\frac{1}{5} = 0.1 V m ​ = 5 1 ​ = 0.1 হবে। অর্থাৎ, অর্থের পরিমাণ দ্বিগুণ হওয়ায় দামস্তর দ্বিগুণ হবে। ফলে অর্থের মূল্য অর্ধেক হবে। সুতরাং বলা যায়, অর্থের পরিমাণ বেড়ে দ্বিগুণ হলে অর্থের মূল্যের ওপর নেতিবাচক প্রভাব পড়বে।"
        }
      ]
    },
    {
      "number": "11",
      "uddipok": "একটি বাণিজ্যিক ব্যাংকের প্রাথমিক আমানতের পরিমাণ 4,00,000 টাকা এবং ন্যূনতম রিজার্ভ অনুপাত 10%।",
      "tag": "DB 25",
      "sub_questions": [
        {
          "label": "ক",
          "question": "অর্থের চাহিদা কী?",
          "explanation": "একটি নির্দিষ্ট সময়ে দেশের জনগণ বিভিন্ন প্রয়োজনে যে পরিমাণ নগদ মুদ্রা হাতে ধরে রাখতে চায় তা-ই অর্থের চাহিদা।"
        },
        {
          "label": "খ",
          "question": "কেন্দ্রীয় ব্যাংক খোলাবাজার নীতি পদ্ধতির মাধ্যমে কীভাবে ঋণ নিয়ন্ত্রণ করে?",
          "explanation": "কেন্দ্রীয় ব্যাংক কর্তৃক খোলাবাজার ঋণ, সঞ্চয়পত্র ইত্যাদি ক্রয়- বিক্রয় করাকে খোলাবাজার নীতি বলে। কেন্দ্রীয় ব্যাংকের খোলা বাজার নীতি দু'ভাবে কার্যকরী হয়। যথা-(i) ঋণপত্র ক্রয় এবং (ii) ঋণপত্র বিক্রয়। কেন্দ্রীয় ব্যাংক যখন দেশে ঋণের পরিমাণ কমাতে চায় তখন বাজারে সরকারি ঋণপত্র বিক্রয় করে। আবার, কেন্দ্রীয় ব্যাংক যখন ঋণের পরিমাণ বাড়াতে চায় তখন বাজার থেকে সরকারি ঋণপত্র ক্রয়' করে। এভাবে, খোলা বাজারে ঋণপত্র ক্রয়-বিক্রয়ের মাধ্যমে কেন্দ্রীয় ব্যাংক বাণিজ্যিক ব্যাংকের ঋণদান ক্ষমতা নিয়ন্ত্রণ করে।"
        },
        {
          "label": "গ",
          "question": "উদ্দীপকের ব্যাংকটির সৃষ্ট আমানতের পরিমাণ নির্ণয় করো।",
          "explanation": "বাণিজ্যিক ব্যাংক তার জমাকৃত আমানত থেকে রিজার্ভ অনুপাত বাদ দিয়ে যা থাকে তাই তার সৃষ্ট আমানত। কেন্দ্রীয় ব্যাংকের কাছে বাণিজ্যিক ব্যাংকগুলোকে নির্দিষ্ট হারে আমানতের যে অংশ জমা রাখে তা-ইরিজার্ভ হার। বাণিজ্যিক ব্যাংক প্রাথমিক আমানতের একটি নির্দিষ্ট অংশ কেন্দ্রীয় ব্যাংকে রিজার্ভ হিসেবে জমা রেখে বাকি অংশ ঋণপ্রদান করে থাকে। আর যে প্রক্রিয়ায় বাণিজ্যিক ব্যাংক ঋণপ্রদান কার্যক্রম চালায় তাকে ঋণসৃজন প্রক্রিয়া বলে। উদ্দীপকে 'X' বাণিজ্যিক ব্যাংকের প্রাথমিক আমানত 5,000 টাকা। ব্যাংকের প্রয়োজনীয় বৈধ রিজার্ভ 10% হলে মোট আমানতের পরিমাণ নিম্নরূপ: সুতরাং, মোট সৃষ্ট আমানত = 40,00,000– 4,00,000 = 36,00,000 অতএব, ব্যাংকটির সৃষ্ট আমানতের পরিমাণ 36,00,000 টাকা।"
        },
        {
          "label": "ঘ",
          "question": "কেন্দ্রীয় ব্যাংক রিজার্ভ অনুপাত ২০% বৃদ্ধি করলে অর্থনীতিতে কীরূপ প্রভাব পড়বে? বিশ্লেষণ করো।",
          "explanation": "কেন্দ্রীয় ব্যাংক রিজার্ভ অনুপাত বৃদ্ধি করলে ঋণের পরিমাণ কমবে। অন্যান্য অবস্থা অপরিবর্তিত থাকা অবস্থায় কেন্দ্রীয় ব্যাংক রিজার্ডের পরিমাণ বাড়িয়ে দিলে বাণিজ্যিক ব্যাংকের ঋণপ্রদান ক্ষমতা হ্রাস পায়। তখন দেশে অর্থের যোগান কমে যায়। ফলে মুদ্রাস্ফীতিও কমে যায়। উদ্দীপকে কেন্দ্রীয় ব্যাংক বৈধ রিজার্ভ 10% থেকে বৃদ্ধি করে 20% হলে মোট আমানতের পরিমাণ নিম্নরূপ: সুতরাং বলা যায়, রিজার্ভের পরিমাণ 10% থেকে 20% করায় মোট সৃষ্ট আমানতের পরিমাণ কমছে। ফলে বাণিজ্যিক ব্যাংকগুলোর ঋণদান ক্ষমতা হ্রাস পাবে। অর্থের যোগান কমবে এবং এটি মুদ্রাস্ফীতি রোধ করতে সহায়ক হবে। ফলে অর্থনীতির ওপর ইতিবাচক প্রভাব তৈরি হবে।"
        }
      ]
    }
  ]
}