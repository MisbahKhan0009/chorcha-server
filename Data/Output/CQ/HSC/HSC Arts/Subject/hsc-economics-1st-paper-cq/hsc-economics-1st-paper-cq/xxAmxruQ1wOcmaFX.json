{
  "title": "কুমিল্লা বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. রহিম একজন যুক্তিবাদী কৃষক। তার ১০ একর জমির ধান ও পাট উৎপাদন নিম্নরূপ-",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "নির্দেশমূলক অর্থব্যবস্থা হলো এমন এক ধরনের অর্থনৈতিক ব্যবস্থা যেখানে দেশের যাবতীয় সম্পদ রাষ্ট্রীয় মালিকানায় থাকে এবং কেন্দ্রীয় পরিকল্পনা কর্তৃপক্ষের অধীনে অর্থনৈতিক কার্যাবলি পরিচালিত হয়।"
        },
        {
          "label": "খ",
          "question": "",
          "explanation": "অর্থনীতিতে দুষ্প্রাপ্যতা ও নির্বাচন ধারণা দুটি অত্যন্ত গুরুত্বপূর্ণ ও এদের মধ্যে নিবিড় সম্পর্ক বিদ্যমান। মানুষের সব অর্থনৈতিক সমস্যার মূলে রয়েছে দুষ্প্রাপ্যতা ও নির্বাচন। মানুষের অসংখ্য অভাবের তুলনায় সম্পদের সীমাবদ্ধতাই হলো দুষ্প্রাপ্যতা। অপরদিকে, অসংখ্য অভাবের মধ্য থেকে গুরুত্ব অনুসারে কিছু অভাবের বাছাই হলো নির্বাচন। তাই মানুষকে সম্পদের দুষ্প্রাপ্যতার জন্যই অসীম অভাবকে তীব্রতার মাত্রানুসারে নির্বাচন করতে হয়।"
        },
        {
          "label": "গ",
          "question": "",
          "explanation": "উদ্দীপকের প্রদত্ত উৎপাদন সম্ভাবনা সূচিটি ব্যবহার করে নিচে মি. রহিমের ধান ও পাটের উৎপাদন সম্ভাবনা রেখা অঙ্কন করা হলো। চিত্রে ভূমি (OX) অক্ষে ধান এবং লম্ব (OY) অক্ষে পাট উৎপাদনের পরিমাণ পরিমাপ করা হয়েছে। সূচিতে দেখা যায়, প্রদত্ত সম্পদ দ্বারা প্রচলিত প্রযুক্তির অধীনে ৩০ মে. টন ধান ও ০ মে. টন পাট উৎপাদন করা যায়, চিত্রে যা a দ্বারা নির্দেশিত হয়েছে। আবার ২৫, ২০, ১০ ও ০ মে. টন ধান উৎপাদন করলে পাট যথাক্রমে ১৫, ২৫, ৩০, ৩২ মে. টন উৎপাদন করা যায় যা চিত্রে যথাক্রমে b, c, d ও e বিন্দু দ্বারা নির্দেশিত হয়েছে। এখন ধান ও পাট উৎপাদনের পরিমাণে বিভিন্ন সংমিশ্রণ নির্দেশক a, b, c, d ও e বিন্দুগুলো যুক্ত করে ae রেখাটি টানি। এটিই হলো উদ্দীপকের প্রদত্ত সূচির ভিত্তিতে অঙ্কিত মি. রহিমের ধান ও পাটের উৎপাদন সম্ভাবনা রেখা।"
        },
        {
          "label": "ঘ",
          "question": "",
          "explanation": "প্রশ্নের উত্তর দানের প্রয়োজনে প্রদত্ত উৎপাদন সম্ভাবনা সূচির ভিত্তিতে প্রয়োজনীয় পরিমাপ গ্রহণ করে প্রথমে মি. রহিমের উৎপাদন সম্ভাবনা রেখাটি আবার অঙ্কন করি। এখন চিত্রে একটি বিন্দু। নেওয়া হলো যার স্থানাঙ্ক হলো যথাক্রমে X = ১০ (মে. টন ধান) এবং Y = ১৫ (মে. টন পাট)। এখন উৎপাদনের এ বিন্দুটিতে মি. রহিম উৎপাদন করবে না কেন সে সম্পর্কে আমার মতামত দেওয়া হলো: প্রদত্ত চিত্রটি লক্ষ করলে দেখা যায়, f বিন্দুটি উৎপাদন সম্ভাবনা রেখা ae এর অভ্যন্তরে অবস্থিত। এ বিন্দুর অবস্থান এমন হওয়ায়, তা প্রদত্ত সম্পদের অদক্ষ ব্যবহার কিংবা অপচয় নির্দেশ করে। মি. রহিমের কাছে যে সম্পদ আছে সে তার সুষ্ঠু ব্যবহার করেনি। প্রদত্ত সম্পদের সুষ্ঠু ব্যবহার করলে সে ১০ মে. টন ধানে ৩০ মে. টন পাট উৎপাদন করতে পারতো। অধিক পাট উৎপাদনের সম্ভাবনা থাকা সত্ত্বেও সে তা গ্রহণ করেনি। তাই এ বিন্দু মি. রহিমকে প্রদত্ত সম্পদ ব্যবহারে আরও তৎপর ও উদ্যোগী হতে বাধ্য করে এবং তার দক্ষতা বাড়াতে উদ্বুদ্ধ করে। কাজেই বলা যায়, মি. রহিম ১০ মে. টন ধানে ১৫ মে. টন পাট উৎপাদন করবে না।"
        }
      ]
    },
    {
      "number": "2",
      "uddipok": "মি. 'X' অর্থনীতি পড়ান। তিনি ছাত্রদের বললেন, বাজারে পাটের কুইন্টাল যখন ২,৪০০ টাকা, তখন চাহিদা ছিল ৫০০ কুইন্টাল। কমলার দাম প্রতি ডজন যখন ২০০ টাকা, তখন কমলার চাহিদা ছিল ১০০ ডজন। বর্তমানে প্রতি কুইন্টালে পাটের দাম ২,৮০০ টাকা হওয়ায় পাটের চাহিদা কমে হয় ৩০০ কুইন্টাল। অথচ দেখা গেল কমলালেবুর চাহিদার কোনো পরিবর্তন হয়নি।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট সময়ে একটি দ্রব্যের অতিরিক্ত এক একক ভোগের ফলে মোট উপযোগ যতটুকু বৃদ্ধি পায় তাকে প্রান্তিক উপযোগ (Marginal Utility) বলে।"
        },
        {
          "label": "খ",
          "question": "",
          "explanation": "উপকরণের দাম যোগানের পরিমাণকে ঋণাত্মকভাবে প্রভাবিত করে। কোন দ্রব্য উৎপাদনের প্রয়োজনীয় উপকরণসমূহের দাম বৃদ্ধি পেলে উক্ত দ্রব্যের মোট উৎপাদন খরচ বৃদ্ধি পায়। ফলে উৎপাদিত দ্রব্যের কাঙ্ক্ষিত যোগান নিশ্চিত করা সম্ভব হয় না। অন্যদিকে, প্রয়োজনীয় উপকরণের মূল্য কম হলে উৎপাদন ব্যয় হ্রাস পায়। এতে মোট উৎপাদন বৃদ্ধি পায়। ফলে পর্যাপ্ত যোগান দেওয়া সম্ভব হয়। অর্থাৎ উপকরণের দাম বৃদ্ধি পেলে সংশ্লিষ্ট দ্রব্যের যোগান হ্রাস পায় ও উপকরণের দাম হ্রাস পেলে দ্রব্যের যোগান বৃদ্ধি পায়। এভাবে উপকরণের দাম সংশ্লিষ্ট দ্রব্যের যোগানকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকের তথ্যের ভিত্তিতে পাটের চাহিদার দাম স্থিতিস্থাপকতা ( E P ) \\left(E_{P}\\right) ( E P ​ ) নির্ণয় করা হলো: পাটের দাম কুইন্টালপ্রতি ২৪০০ টাকা থেকে বৃদ্ধি পেয়ে ২৮০০ টাকা হওয়া অবস্থায়: P = ২৪০০ টাকা, P₁ = ২৮০০ টাকা ∴ Δ P = ( P 1 − P ) \\therefore \\Delta \\mathrm{P}=\\left(\\mathrm{P}_{1}-\\mathrm{P}\\right) ∴ Δ P = ( P 1 ​ − P ) = (২৮০০ – ২৪০০) টাকা = ৪০০ টাকা Q = ৫০০ কুইন্টাল, Q₁ = ৩০০ কুইন্টাল ∴ Δ Q = ( Q 1 − Q ) \\therefore \\Delta \\mathrm{Q}=\\left(\\mathrm{Q}_{1}-\\mathrm{Q}\\right) ∴ Δ Q = ( Q 1 ​ − Q ) = (৩০০ – ৫০০) কুইন্টাল = - ২০০ কুইন্টাল এখন চাহিদার দাম স্থিতিস্থাপকতা ( E P ) \\left(E_{P}\\right) ( E P ​ ) এর সূত্র অনুযায়ী: E P = P Q × Δ P Δ Q E_{P}=\\frac{P}{Q} \\times \\frac{\\Delta P}{\\Delta Q} E P ​ = Q P ​ × Δ Q Δ P ​ = ২৪০০ ৫০০ × − ২০০ ৪০০ =\\frac{২৪০০}{৫০০} \\times \\frac{-২০০}{৪০০} = ৫০০ ২৪০০ ​ × ৪০০ − ২০০ ​ [সূত্রে মান বসিয়ে] = −  ১২  ৫ =  ১২ ৫ =\\frac{-\\ ১২}{\\ ৫}=\\frac{\\ ১২}{৫} =   ৫ −   ১২ ​ = ৫   ১২ ​ [ঋণাত্মক চিহ্ন অবজ্ঞা করে] = ২.৪ ∴ \\therefore ∴ উদ্দীপকের ভিত্তিতে পাটের চাহিদার দাম স্থিতিস্থাপকতা হলো ২.৪।"
        },
        {
          "label": "ঘ",
          "question": "",
          "explanation": "উদ্দীপকটি পড়ে জানা যায়, সম্পর্কহীন বা স্বাধীন দুটি দ্রব্য, পাট ও কমলালেবুর মধ্যে পাটের দাম ২৪০০ টাকা থেকে বেড়ে ২৮০০ টাকা হলেও কমলালেবুর চাহিদা ১০০ ডজনেই স্থির রয়ে গেছে। এসব দ্রব্যের ক্ষেত্রে চাহিদার আড়াআড়ি স্থিতিস্থাপকতা ( E c ) \\left(E_{c}\\right) ( E c ​ ) এর মান শূন্য হয়। এক্ষেত্রে P j P_{j} P j ​ (পাটের প্রাথমিক দাম) = ২৪০০ টাকা, P j 1 P_{j1} P j 1 ​ (পাটের পরিবর্তিত দাম) = ২৮০০ টাকা Q o Q_{o} Q o ​ (কমলালেবুর প্রাথমিক চাহিদা) = ১০০ ডজন, Q o 1 Q_{o1} Q o 1 ​ (কমলালেবুর পরিবর্তিত চাহিদা) = ১০০ ডজন সুতরাং A P j AP_{j} A P j ​ = ( P j 1 − P j ) \\left(\\mathrm{P}_{\\mathrm{j} 1}-\\mathrm{P}_{\\mathrm{j}}\\right) ( P j 1 ​ − P j ​ ) = (২৮০০-২৪০০) টাকা = ৪০০ টাকা Δ Q o = ( Q o 1 − Q o ) = \\Delta \\mathrm{Q}_{\\mathrm{o}}=\\left(\\mathrm{Q}_{\\mathrm{o} 1}-\\mathrm{Q}_{\\mathrm{o}}\\right)= Δ Q o ​ = ( Q o 1 ​ − Q o ​ ) = = (১০০ - ১০০) ডজন = ০ ডজন এখন আড়াআড়ি স্থিতিস্থাপকতা ( E c ) \\left(E_{c}\\right) ( E c ​ ) নির্ণয় করি: ( E c ) \\left(E_{c}\\right) ( E c ​ ) = P j Q o × Δ Q o Δ P j = ২৮ o o ১০০ × ০ ৪০০ =\\frac{\\mathrm{P}_{\\mathrm{j}}}{\\mathrm{Q}_{\\mathrm{o}}} \\times \\frac{\\Delta \\mathrm{Q}_{\\mathrm{o}}}{\\Delta \\mathrm{P}_{\\mathrm{j}}}=\\frac{\\mathrm{২৮oo}}{১০০} \\times \\frac{০}{৪০০} = Q o ​ P j ​ ​ × Δ P j ​ Δ Q o ​ ​ = ১০০ ২৮ oo ​ × ৪০০ ০ ​ = ০ [সূত্রে মান বসিয়ে] এখানে পাটের প্রেক্ষিতে কমলালেবুর আড়াআড়ি স্থিতিস্থাপকতার মান হলো ০ (শূন্য)। সুতরাং বলা যায়, পাটের দামের প্রেক্ষিতে কমলালেবুর আড়াআড়ি স্থিতিস্থাপকতার মান ০ (শূন্য) হওয়ায় পাটের দাম পরিবর্তন হওয়া সত্ত্বেও কমলালেবুর চাহিদার পরিবর্তন ঘটেনি।"
        }
      ]
    },
    {
      "number": "3",
      "uddipok": "কক্সবাজারে গত মাসে মাছের চাহিদা ও যোগানের নিম্নরূপ তথ্য পাওয়া যায়-",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "গণিতশাস্ত্রে যেসব রাশির মান পরিবর্তনশীল, সেসব রাশিকে চলক (Variable) বলে।"
        },
        {
          "label": "খ",
          "question": "",
          "explanation": "বিলাসজাত দ্রব্য আভিজাত্যের কারণ বলে বিবেচিত হয়, সে কারণে এতে চাহিদা বিধি কার্যকর হয় না। এটি চাহিদা বিধির ব্যতিক্রম বলা যায়। যে সমস্ত দ্রব্য সামাজিক মর্যাদা বাড়ায় (যেমন- দামি গাড়ি, সৌখিন গহনা ইত্যাদি) সেগুলোর দাম বাড়লেও চাহিদা না কমে বরং বাড়ে। এক্ষেত্রে চাহিদা বিধি কার্যকর হয় না। এ সমস্ত দ্রব্যের ক্ষেত্রে চাহিদা রেখা ডানদিকে ঊর্ধ্বগামী হয়। কাজেই বলা যায়, বিলাসজাত দ্রব্যের ক্ষেত্রে চাহিদা বিধি কার্যকর হয় না।"
        },
        {
          "label": "গ",
          "question": "",
          "explanation": "উদ্দীপকের সূচিতে বিভিন্ন দামে কক্সবাজারে মাছের চাহিদা ও যোগান দেখানো হয়েছে। এ সূচির ভিত্তিতে মাছের ভারসাম্য দাম ও পরিমাণ নির্ধারণ করে নিম্নের চিত্রের সাহায্যে দেখানো হলো: প্রদত্ত চিত্রে ভূমি (OX) অক্ষে মাছের মোট চাহিদা ও যোগান এবং লম্ব (OY) অক্ষে মাছের দাম পরিমাপ করা হয়েছে। প্রদত্ত সূচির ভিত্তিতে প্রয়োজনীয় পরিমাপ গ্রহণ করে মাছের বাজার চাহিদা রেখা D f D_{f} D f ​ ও বাজার যোগান রেখা S f S_{f} S f ​ অংকন করা হয়েছে। বাজার ভারসাম্যের শর্তানুসারে মাছের বাজারে যে দামে মাছের মোট চাহিদা ও যোগান সমান হয় সেখানে ভারসাম্য দাম ও পরিমাণ নির্ধারিত হয়। চিত্রে এ অবস্থা D f D_{f} D f ​ ও S f S_{f} S f ​ রেখাদ্বয়ের ছেদ বিন্দু E o E_{o} E o ​ তে অর্জিত হয়েছে। ঐ বিন্দুতে দেখা যায়, কক্সবাজারে মাছের ভারসাম্য দাম ১৬০ টাকা ও ভারসাম্য পরিমাণ ২০ কেজি নির্ধারিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অঞ্চলে জনসংখ্যা বৃদ্ধি পেলে ভারসাম্যের ওপর কী প্রভাব পড়বে নিচে তা চিত্রসহ বিশ্লেষণ করা হলো। প্রশ্নত্তরের প্রয়োজনে প্রথমে চাহিদা অপরিবর্তিত থাকা অবস্থায় প্রদত্ত তথ্যের ভিত্তিতে প্রয়োজনীয় পরিমাপ গ্রহণ করে চাহিদা রেখা D f D_{f} D f ​ ও যোগান রেখা S f S_{f} S f ​ অংকন করা হলো। রেখাদ্বয় পরস্পরকে E o E_{o} E o ​ বিন্দুতে ছেদ করায় সেখানে মাছের ভারসাম্য দাম ১৬০ টাকা ও ভারসাম্য পরিমাণ ২০ কেজি নির্ধারিত হয়েছে। ধরা যাক, যোগান স্থির অবস্থায় জনসংখ্যা বৃদ্ধি পাওয়ায় চাহিদা বৃদ্ধি পেল। এ অবস্থায় মনে করি D f D_{f} D f ​ রেখা ওপরে ডানদিকে স্থানান্তরিত হয়ে মাছের নতুন চাহিদা রেখা D f 1 D_{f1} D f 1 ​ তে রূপান্তরিত হলো। চিত্রে দেখা যায়, পরিবর্তিত চাহিদা রেখা D f 1 D_{f1} D f 1 ​ অপরিবর্তিত যোগান রেখা S f S_{f} S f ​ কে E₁ বিন্দুতে ছেদ করে। ফলে সেখানে নতুন ভারসাম্য দাম ১৮০ টাকা ও পরিমাণ ২৫ কেজি নির্ধারিত হয়। এখন লক্ষ করলে দেখা যায়, এ ভারসাম্য দাম ও পরিমাণ পূর্বের ভারসাম্য দাম ও পরিমাণের চেয়ে বেশি। সুতরাং বলা যায়, উল্লিখিত অঞ্চলে জনসংখ্যা বৃদ্ধি পেলে ভারসাম্য অবস্থার পরিবর্তন ঘটবে; ফলে সৃষ্ট নতুন ভারসাম্য অবস্থায় মাছের ভারসাম্য দাম ও পরিমাণ পরিবর্তিত হয়ে যাবে।"
        }
      ]
    },
    {
      "number": "4",
      "uddipok": "একটি ফুটবল তৈরির কারখানায় উৎপাদন ও ব্যয়ের তথ্য নিম্নরূপ:",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "দীর্ঘকালে উৎপাদনের সকল উপাদান একটি নির্দিষ্ট অনুপাতে পরিবর্তন করলে মোট উৎপাদনের পরিমাণের যে পরিবর্তন দেখা দেয় তাকে মাত্রাগত উৎপাদন বলে।"
        },
        {
          "label": "খ",
          "question": "",
          "explanation": "পূর্ণ প্রতিযোগিতামূলক বাজারে উৎপাদিত পণ্যের দাম নির্দিষ্ট থাকায় গড় আয় ও প্রান্তিক আয় রেখা একই হয়। পূর্ণ প্রতিযোগিতামূলক বাজারে ক্রেতা ও বিক্রেতা সমজাতীয় পণ্য নির্দিষ্ট দামে কেনাবেচা করে। এ বাজারে উৎপাদিত পণ্যের মোট চাহিদা ও যোগানের সমতা দ্বারা দাম নির্ধারিত হয়। ক্রেতা-বিক্রেতা কেউই নির্ধারিত দামের ওপর প্রভাব বিস্তার করতে পারে না। দাম (P) = গড় আয় (AR) হওয়ায় এ বাজারে গড় আয় সব সময় একই থাকে, ফলে প্রান্তিক আয়ও (MR) একই হয়। এজন্যই পূর্ণ প্রতিযোগিতামূলক বাজারে গড় আয় ও প্রান্তিক আয় রেখা একই হয়।"
        },
        {
          "label": "গ",
          "question": "",
          "explanation": "উদ্দীপকের আলোকে নিচে ফুটবল তৈরির কারখানার গড় ব্যয় (AC) ও গড় পরিবর্তনীয় ব্যয়ের (AVC) সূচি তৈরি করা হলো: কোনো দ্রব্য উৎপাদনের মোট ব্যয়কে মোট উৎপাদনের পরিমাণ দিয়ে ভাগ করলে গড় ব্যয় (AC) পাওয়া যায়। অন্যদিকে, উৎপাদন বৃদ্ধি পেলে যে ব্যয় বৃদ্ধি পায় তাকে পরিবর্তনীয় ব্যয় (VC) বলে। আর মোট পরিবর্তনীয় ব্যয়কে মোট উৎপাদন দিয়ে ভাগ করলে গড় পরিবর্তনীয় ব্যয় (AVC) পাওয়া যায়। উদ্দীপকে প্রদত্ত তথ্যের ভিত্তিতে তৈরিকৃত ফুটবল তৈরির কারখানার গড় ব্যয় ও গড় পরিবর্তনীয় ব্যয়ের সূচিটি হবে-"
        },
        {
          "label": "ঘ",
          "question": "",
          "explanation": "উদ্দীপকের প্রদত্ত তথ্যের ভিত্তিতে প্রথমে গড় ব্যয় (AC) ও প্রান্তিক ব্যয় (MC) এর একটি সূচি তৈরি করা হলো। এ সূচির ভিত্তিতে AC ও MC রেখা অঙ্কন করে তাদের মধ্যকার সম্পর্ক বিশ্লেষণ করা হলো। তৈরিকৃত সূচির ভিত্তিতে অঙ্কিত লেখচিত্রে AC ও MC রেখাদ্বয় হলো যথাক্রমে গড় ব্যয় ও প্রান্তিক ব্যয় রেখা। রেখা দুটির আকৃতি পর্যালোচনা করে বলা যায়, উৎপাদনের প্রারম্ভিক পর্যায়ে AC রেখা যখন নিম্নগামী হয়, তখন MC রেখাও নিম্নগামী হয় এবং তা AC রেখার নিচে অবস্থান করে। এ পর্যায়ে MC < AC হয়। উৎপাদনের দ্বিতীয় পর্যায়ে AC রেখা সর্বনিম্ন অবস্থায় MC রেখা AC রেখাকে ছেদ করে; এখানে AC = MC হয়। এরপর সর্বশেষ স্তরে AC রেখা ঊর্ধ্বগামী হলে MC রেখাও ঊর্ধ্বগামী হয় এবং AC রেখার ওপর অবস্থান করে। এ পর্যায়ে MC > AC হয়।"
        }
      ]
    },
    {
      "number": "5",
      "uddipok": "চিত্রটি লক্ষ কর এবং চিত্রানুযায়ী সংশ্লিষ্ট প্রশ্নের উত্তর দাও:",
      "tag": "CTG.B 19,CB 17",
      "sub_questions": [
        {
          "label": "ক",
          "question": "",
          "explanation": "ক্রেতা ও বিক্রেতার দর কষাকষির মাধ্যমে একটি নির্দিষ্ট দামে কোনো দ্রব্যের ক্রয়-বিক্রয়কে অর্থনীতিতে বাজার বলে।"
        },
        {
          "label": "খ",
          "question": "",
          "explanation": "স্বল্পকালে পূর্ণ প্রতিযোগিতায় কোনো ফার্ম স্বাভাবিক মুনাফা, অস্বাভাবিক মুনাফা বা ক্ষতি স্বীকার করে উৎপাদন কাজ অব্যাহত রাখলেও দীর্ঘমেয়াদে ফার্মসমূহ কেবল স্বাভাবিক মুনাফা অর্জন করে ভারসাম্যে পৌঁছে। দীর্ঘকাল বলতে এমন একটি সময় বা মেয়াদকে বোঝায় যে অবস্থায় কোনো ফার্মের সকল ব্যয়ই হয় পরিবর্তনীয় এবং নতুন নতুন ফার্ম শিল্পে প্রবেশ করতে পারে বা পুরাতন ফার্ম ইচ্ছা করলে শিল্প থেকে বের হয়ে যেতে পারে। সুতরাং দীর্ঘকালে ফার্মের আয়তন ও সংখ্যা উভয়ই পরিবর্তন করা যায়। তাই এ সময়ে ফার্ম বাজারে টিকে থাকতে কেবল স্বাভাবিক মুনাফা (normal profit) অর্জন করে।"
        },
        {
          "label": "গ",
          "question": "",
          "explanation": "উদ্দীপকের প্রদর্শিত চিত্র হতে গড় ব্যয় AC-এর ভিত্তিতে ফার্মের অস্বাভাবিক মুনাফার পরিমাণ নিচে নির্ণয় করা হলো: পূর্ণ প্রতিযোগিতামূলক বাজারে ভারসাম্য অবস্থায় ফার্মের প্রান্তিক আয় (MR) ও প্রান্তিক ব্যয় (MC) সমান হয় এবং MR রেখার ঢাল অপেক্ষা MC রেখার ঢাল বেশি হয়। প্রদর্শিত চিত্রে লক্ষ করা যায়, ফার্মটির গড় ব্যয় (AC) রেখা e বিন্দুতে প্রান্তিক আয় (MR) রেখাকে নিচের দিক থেকে ছেদ করেছে। ফলে e বিন্দুতে MR = MC এবং MR রেখার ঢাল অপেক্ষা MC রেখার ঢাল বেশি। কাজেই ফার্মটি e বিন্দুতে ভারসাম্য অর্জন করে। এ অবস্থায় ভারসাম্য দাম ও পরিমাণ যথাক্রমে 14 টাকা ও 20 একক। এই ভারসাম্য পরিমাণ 20 এককে ফার্মটির গড় ব্যয় 11 টাকা। কাজেই ফার্মটির মোট আয় (TR) = দাম × উৎপাদনের পরিমাণ = 14 × 20 = 280 মোট ব্যয় (TC) = গড় ব্যয় উৎপাদনের পরিমাণ= 11×20= 220 ∴ \\therefore ∴ মুনাফা ( π ) (\\pi) ( π ) = TR-TC = 280 - 220 = 60 অর্থাৎ, TR > TC হওয়ায় ফার্মটি 60 টাকা অস্বাভাবিক মুনাফা অর্জন করে।"
        },
        {
          "label": "ঘ",
          "question": "",
          "explanation": "উদ্দীপক অনুযায়ী গড় ব্যয় AC এর পরিবর্তে A C 1 \\mathrm{AC}_{1}^{} AC 1 ​ হলে ফার্মটি ক্ষতির সম্মুখীন হবে। স্বল্পকালে পূর্ণ প্রতিযোগিতামূলক বাজারে দাম (P) বা গড় আয় (AR) অপেক্ষা গড় ব্যয় (AC) বেশি হলে ফার্ম ক্ষতির সম্মুখীন হয়। এক্ষেত্রে AC > P > AVC হলে তথা দাম, গড় পরিবর্তনশীল ব্যয় (AVC) অপেক্ষা বেশি হলে ফার্ম ক্ষতি স্বীকার করেও উৎপাদন চালিয়ে যাবে। উদ্দীপকে লক্ষ করা যায়, গড় ব্যয় রেখা AC-এর পরিবর্তে A C 1 \\mathrm{AC}_{1}^{} AC 1 ​ হলে 20 একক উৎপাদনে ফার্মের গড় ব্যয় 19 টাকা হয়। তাই এক্ষেত্রে ফার্মটির মোট আয় (TR) = দাম × উৎপাদনের পরিমাণ = 14 x 20 = 280 এবং মোট ব্যয় (TC) = গড় ব্যয় উৎপাদনের পরিমাণ = 19 x 20 = 380 মুনাফা ( π ) (\\pi) ( π ) = TC-TR = 380-280 = 100 অর্থাৎ ফার্মটি 100 টাকা ক্ষতির সম্মুখীন হবে। সুতরাং উদ্দীপক অনুযায়ী গড় ব্যয় AC-এর পরিবর্তে A C 1 \\mathrm{AC}_{1}^{} AC 1 ​ হয় তাহলে ফার্মটির 100 টাকা ক্ষতি হবে।"
        }
      ]
    },
    {
      "number": "6",
      "uddipok": "আকরাম খান A দেশের শ্রমিক সংঘের নেতা। তিনি শ্রমিকদের কাজে যোগদানের উপর প্রভাব ফেলতে পারেন না। তবে মজুরি নির্ধারণে নিয়োগকারীর সাথে দরকষাকষি করতে পারেন। গত ৫ বছরে যেখানে মজুরি হার ও শ্রমের যোগান নিম্নরূপ:",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "শ্রমিকের কাজ করার ক্ষমতা বা উৎপাদন ক্ষমতাকে শ্রমের দক্ষতা (Efficiency of Labour) বলে।"
        },
        {
          "label": "খ",
          "question": "",
          "explanation": "প্রকৃত মজুরি দামস্তর দ্বারা প্রভাবিত হয়। কারণ দামস্তর বৃদ্ধি পেলে প্রকৃত মজুরি হ্রাস পায় এবং দাম স্তর হ্রাস পেলে প্রকৃত মজুরি বৃদ্ধি পায়। তাই দামস্তরের সাথে প্রকৃত মজুরির বিপরীতমুখী সম্পর্ক বিরাজমান। তাছাড়া প্রকৃত মজুরি শ্রমিকের আর্থিক মজুরির পরিমাণ এবং জিনিসপত্রের বাজার দামের (দামস্তর) ওপর নির্ভর করে।"
        },
        {
          "label": "গ",
          "question": "",
          "explanation": "উদ্দীপকে 'A' দেশে বিভিন্ন মজুরির হারে শ্রমের যোগান সম্পর্কিত তথ্যের একটি তালিকা দেওয়া হয়েছে। তার আলোকে নিচে 'A' দেশের শ্রমের যোগান রেখা অঙ্কন করা হলো। রেখাচিত্রে ভূমি (OX) অক্ষে শ্রমের যোগান (হাজারে) ও লম্ব (OY) অক্ষে মজুরি পরিমাপ করা হয়েছে। সূচিতে দেখা যায় ৩০০ টাকা, ৩৫০ টাকা, ৪০০ টাকা, ৪৫০ টাকা ও ৫০০ টাকা মজুরিতে 'A' দেশে শ্রমের যোগান হয় যথাক্রমে ২০০, ২৩০, ২৬০, ২৪০ ও ২১০ হাজার যা চিত্রে যথাক্রমে a, b, c, d ও e বিন্দু দ্বারা নির্দেশিত হয়েছে। এখন বিভিন্ন মজুরিতে শ্রমের যোগান সূচক a, b, c, d ও e বিন্দুগুলো যুক্ত করে S L \\mathrm{S}_{\\mathrm{L}} S L ​ রেখাটি টানি। এটিই হলো উদ্দীপকের আলোকে 'A' দেশের শ্রমের যোগান রেখা।"
        },
        {
          "label": "ঘ",
          "question": "",
          "explanation": "উদ্দীপক থেকে প্রাপ্ত যোগান রেখার আকৃতির আলোকে A দেশের অর্থনৈতিক অবস্থা ব্যাখ্যা করার জন্য উদ্দীপকের ভিত্তিতে প্রয়োজনীয় পরিমাপ গ্রহণ করে শ্রমের যোগান রেখা S L \\mathrm{S}_{\\mathrm{L}} S L ​ অঙ্কন করা হলো। চিত্রে অঙ্কিত S L \\mathrm{S}_{\\mathrm{L}} S L ​ রেখার আকৃতি পর্যালোচনা বলা যায়, ৩০০ টাকা মজুরিতে ২০০ হাজার শ্রমের যোগান হয় যা চিত্রে ‍a বিন্দু দ্বারা নির্দেশিত হয়েছে। মজুরি বৃদ্ধি পেয়ে ৩৫০ ও ৪০০ টাকা হলে শ্রমের যোগান হয় যথাক্রমে ২৩০ ও ২৬০ হাজার যা চিত্রে যথাক্রমে b ও c বিন্দু দ্বারা নির্দেশিত হয়েছে। মজুরি ও শ্রমের যোগানের মধ্যে সমমুখী সম্পর্ক থাকায় S L \\mathrm{S}_{\\mathrm{L}} S L ​ রেখা একটি স্বাভাবিক যোগান রেখার আকৃতি ধারণ করেছে। কিন্তু এরপর মজুরি আরো বৃদ্ধি পেয়ে ৪৫০ ও ৫০০ টাকা হলে শ্রমের যোগান কমে যথাক্রমে হয় ২৪০ ও ২১০ হাজার চিত্রে যা যথাক্রমে d ও e বিন্দু দ্বারা নির্দেশিত হয়েছে। এক্ষেত্রে c থেকে e পর্যন্ত S L \\mathrm{S}_{\\mathrm{L}} S L ​ রেখা পশ্চাৎমুখী অর্থাৎ বামদিকে বাঁকা যা স্বাভাবিক যোগান রেখার ব্যতিক্রম। S L \\mathrm{S}_{\\mathrm{L}} S L ​ রেখার উল্লিখিত আকৃতির আলোকে বলা যায়, 'A' দেশের অর্থনৈতিক অবস্থা ভালো তথা দেশটি উন্নত। এরকম অর্থনীতিতে মজুরি অধিক বাড়ায় শ্রমিকরা মজুরি বৃদ্ধির তুলনায় বিশ্রাম ও সুখভোগ অধিক পছন্দ করেন। ঐ অবস্থায় তারা শ্রমের যোগান কমিয়ে বিশ্রাম বাড়ান, চিত্তবিনোদনের ব্যবস্থা করেন এবং পরিবারের সুখ-সমৃদ্ধির জন্য অধিক সময় ব্যয় করেন। এ অবস্থায় শ্রমিকের জীবনযাত্রার মান উন্নত হয় যা উন্নত দেশেই সম্ভব। সুতরাং উদ্দীপক থেকে প্রাপ্ত যোগান রেখার আলোকে বলা যায়, 'A' দেশের অর্থনৈতিক অবস্থা উন্নত দেশগুলোর মতো।"
        }
      ]
    },
    {
      "number": "7",
      "uddipok": "মি. Y তার সঞ্চিত ২০০ কোটি টাকা ও ব্যাংক ঋণের ৩০০ কোটি টাকায় একটি পোশাক কারখানা স্থাপন করলেন। সেখানে তিনি ১০ কোটি টাকার কেনা জমির উপর ৫০ কোটি টাকায় ভবন নির্মাণ করেছেন। কারখানার জন্য ৩৫০ কোটি টাকার ভারী যন্ত্রপাতি, ২০ কোটি টাকার যানবাহন, যানবাহনের জন্য জ্বালানি ২ কোটি টাকার, কাপড় ৬০ কোটি টাকা খরচ করলেন। তিনি দেখলেন তার কারখানার ক্ষমতার মাত্র ৭০% ব্যবহৃত হচ্ছে। তিনি আরও ১০০ কোটি টাকা ব্যাংক ঋণ নিয়ে মূলধন বাড়ানোর সিদ্ধান্ত নিলেন।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "মূলধনসামগ্রী একস্থান হতে অন্যস্থানে, এক শিল্প হতে অন্য শিল্পে এবং এক ধরনের ব্যবহার হতে অন্য ধরনের ব্যবহারে স্থানান্তর করাকেই মূলধনের গতিশীলতা বলে।"
        },
        {
          "label": "খ",
          "question": "",
          "explanation": "সঞ্চয়ের সামর্থ্যের ওপর মূলধন গঠনের হার নির্ভর করে। তবে এ সঞ্চয়ের সামর্থ্য মানুষের আয়ের ওপর নির্ভরশীল। আয় বেশি হলে সঞ্চয়ের সামর্থ্য বেশি হয় এবং আয় কম হলে সঞ্চয়ের সামর্থ্য কম হয়। মানুষের জীবনধারণের ব্যয়ভার বহন করার পর যা উদ্বৃত্ত থাকে তাই সঞ্চয়। ফলে যে দেশে আয় বেশি সে দেশে সঞ্চয়ের পরিমাণ বেশি। এ কারণে এসব দেশে মূলধন গঠনের হারও বেশি। সুতরাং মানুষের সঞ্চয়ের সামর্থ্যই হলো মূলধন গঠনের প্রধান উৎস।"
        },
        {
          "label": "গ",
          "question": "",
          "explanation": "উদ্দীপকটি পড়ে জানা যায়, মি. Y তার সঞ্চিত অর্থ ও ব্যাংক থেকে ঋণ নিয়ে একটি পোশাক কারখানা স্থাপন করেছেন। এ কাজে তিনি স্থায়ী ও চলতি মূলধন বাবদ অনেক টাকা ব্যয় করেছেন। নিচে উদ্দীপকের আলোকে তার কারখানার স্থায়ী ও চলতি মূলধনের পরিমাণ নির্ণয় করা হলো: চলতি মূলধন: যে মূলধন উৎপাদন কাজে কেবল একবারই ব্যবহৃত হয় এবং তারপর নষ্ট হয়ে যায় বা তার রূপগত বা আকারগত পরিবর্তন ঘটে তাই হলো চলতি মূলধন। সে হিসেবে মি. Y এর কারখানায় চলতি মূলধনের পরিমাণ দাঁড়ায় নিম্নরূপ: স্থায়ী মূলধন: যে মূলধন উৎপাদন কাজে বার বার বহুদিন ধরে ব্যবহৃত হয় তাই হলো স্থায়ী মূলধন। সে হিসেবে স্থায়ী মূলধনের পরিমাণ হলো নিম্নরূপ: সুতরাং মি. Y এর চলতি মূলধনের পরিমাণ হলো ৫৬২ কোটি এবং স্থায়ী মূলধনের পরিমাণ হলো ৪৩০ কোটি টাকা।"
        },
        {
          "label": "ঘ",
          "question": "",
          "explanation": "উদ্দীপকটি পড়ে জানা যায়, মি. Y তার কারখানার জন্য এ যাবৎ চলতি ও স্থায়ী মূলধন বাবদ ৯৯২ কোটি টাকা বিনিয়োগ করেছেন। এ বিপুল পরিমাণ মূলধন বিনিয়োগ করেও তিনি সর্বাধিক সম্ভব মুনাফা অর্জন করতে ব্যর্থ হচ্ছেন। এর কারণ অনুসন্ধান করতে গিয়ে তিনি জানতে পারলেন, কারখানাটি তার উৎপাদন ক্ষমতার পুরোটাই ব্যবহার করতে পারে না। মি. Y দেখলেন তার কারখানার উৎপাদন ক্ষমতার ৭০% ব্যবহৃত হচ্ছে; বাকি ৩০% উৎপাদন ক্ষমতা অব্যবহৃতই থেকে যাচ্ছে। এর ফলে উৎপাদন কম হচ্ছে, এবং কারখানার অভ্যন্তরীণ ব্যয়-সংকোচের সুবিধা ঠিকমতো ভোগ করা যাচ্ছে না। ফলশ্রুতিতে গড়পড়তা উৎপাদন ব্যয় তেমন কমছে না এবং মুনাফাও বাড়ছে না। স্থির উপকরণের সাথে পরিবর্তনীয় উপকরণের সার্বিক সমন্বয়ের অভাবে উৎপাদন কম হয় ও গড় খরচ তেমন কমে না। এ অবস্থায় পরিবর্তনীয় উপকরণসমূহের পরিমাণ বৃদ্ধি করা প্রয়োজন। আর পরিবর্তনীয় উপকরণসমূহ অধিক পরিমাণে সংগ্রহের জন্য অধিক চলতি মূলধন প্রয়োজন। এ অবস্থার প্রেক্ষিতে কারখানার পূর্ণ ক্ষমতা ব্যবহারের উদ্দেশ্যে অধিক পরিমাণে পরিবর্তনীয় উপকরণসমূহ নিয়োগের জন্য মি. Y আরো ১০০ কোটি টাকার ব্যাংক ঋণ নিয়ে তার চলতি মূলধন বাড়ানোর সিদ্ধান্ত গ্রহণ করেন।"
        }
      ]
    },
    {
      "number": "8",
      "uddipok": "আমজাদ ও আযাদ দু'জন উৎপাদনকারী। আমজাদ আযাদকে বলল, আমার পুঁজি সামান্য। তাই উৎপাদন কম। তবে উৎপাদন প্রক্রিয়ায় আমি দ্রুত সিদ্ধান্ত নিতে পারি। বাজার সম্প্রসারণ করতে পারছি না, ব্যাংকও পর্যাপ্ত ঋণ দিচ্ছে না। জবাবে আযাদ বলল, আমরা প্রচুর ব্যাংক ঋণ পাই। বাজারে শেয়ার বিক্রি করি। আমাদের উৎপাদন খরচও কম।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "উৎপাদনের জন্য প্রয়োজনীয় উপাদানগুলোর সুষ্ঠু সমন্বয় সাধনের কাজকে সংগঠন বলে।"
        },
        {
          "label": "খ",
          "question": "",
          "explanation": "উৎপাদনের উপাদানসমূহের মধ্যে সমন্বয় সাধন করা উদ্যোক্তার প্রধান কাজ। উৎপাদনের উপকরণগুলোকে সমন্বয় করে উৎপাদন কাজটি সঠিকভাবে যে ব্যক্তি পরিচালনা করেন তাকে সংগঠক বা উদ্যোক্তা বলা হয়। উৎপাদনের জন্য প্রয়োজনীয় উপকরণ ভূমি, শ্রম ও মূলধন- এ তিনটি উপকরণের সমন্বয় সাধন করেন সংগঠক। উদ্যোক্তা প্রয়োজনীয় মূলধন ও দক্ষ শ্রমিক নির্ধারণ করেন এবং উপযুক্ত জায়গা নির্বাচন করে উৎপাদন কাজ পরিচালনা করেন।"
        },
        {
          "label": "গ",
          "question": "",
          "explanation": "আমজাদের কারবার হলো একমালিকানা কারবার আর আযাদের কারবার হলো একটি যৌথ মূলধনী কারবার। নিচে উদ্দীপকের ভিত্তিতে আমজাদ ও আযাদের কারবারের মধ্যে তিনটি পার্থক্য দেওয়া হলো: আমজাদের কারবার একমালিকানা হওয়ায় তার একারপক্ষে কারবারের জন্য প্রয়োজনীয় পুঁজি সংগ্রহ করা বেশির ভাগ ক্ষেত্রেই সম্ভব হয় না। ফলে প্রতিষ্ঠানে পুজির স্বল্পতা লেগেই থাকে। এদিক থেকে আযাদের কারবারের যথেষ্ট সুবিধা রয়েছে। এটি যৌথ মূলধনী হওয়ায় এখানে অতি সহজে শেয়ার বিক্রি করে বিপুল পরিমাণ মূলধন সংগ্রহ করা সম্ভব হয়। পরিচিতি ও আর্থিক সক্ষমতার কারণে ব্যাংকও এখানে ঋণ দিতে আগ্রহী থাকে। আমজাদের কারবারে একজন মালিক; এজন্য এখানে কোনো ব্যাপারে এককভাবে ও দ্রুত সিদ্ধান্ত গ্রহণ করা যায়। এক্ষেত্রে আযাদের কারবার বোর্ড অব ডাইরেক্টর দ্বারা পরিচালিত হওয়ায় সমস্যা সংকুল ও জটিল পরিস্থিতিতে তাৎক্ষণিক সিদ্ধান্ত গ্রহণ করা সম্ভব হয় না। ফলে এ কারবার তাৎক্ষণিকভাবে সঙ্কটের মোকাবিলা করতে পারে না। অন্যদিকে, আমজাদের কারবার ক্ষুদ্রায়তনের হওয়ায় তা বৃহদায়তন উৎপাদনের ব্যয়-দ্রুতই কমানো যায় না। কিন্তু আযাদের কারবার বৃহদায়তনের হওয়ায় এখানে অভ্যন্তরীণ ব্যয় সংকোচের সুবিধা ভোগ করা যায়; যার ফলে এখানে উৎপাদনের ব্যয় কম ও উৎপাদন অধিক হয়।"
        },
        {
          "label": "ঘ",
          "question": "",
          "explanation": "আমজাদের কারবার হলো একমালিকানা কারবার যেখানে উৎপাদন অত্যন্ত কম ও কর্মসংস্থানের সুযোগও একেবারে সীমিত। এদিক থেকে আযাদের কারবার যৌথ মূলধনী কারবার হওয়ায় সেখানে উৎপাদন বেশি ও কর্মসংস্থানের অনেক সুযোগ রয়েছে। দেশের অর্থনৈতিক উন্নয়নের জন্য আমজাদের মতো নয়, বরং আযাদের মতো কারবারের বিস্তৃতি দরকার। নিচে এ বিষয়টির সত্যতা যাচাই করা হলো। বাংলাদেশের মতো উন্নয়নশীল দেশে বিশাল জনসংখ্যা ও তার দ্রুত বৃদ্ধির দরুন বিভিন্ন দ্রব্য ও সেবাকর্মের চাহিদা দ্রুত বাড়ে। এরূপ বর্ধিষ্ণু চাহিদা পূরণের জন্য বৃহদায়তনের উৎপাদন একান্ত প্রয়োজন। এজন্য যে বিপুল মূলধনের প্রয়োজন হয় তা যৌথ মূলধনী কোম্পানিগুলো শেয়ার বিক্রির মাধ্যমে সংগ্রহ করে। বৃহদায়তন উৎপাদন প্রতিষ্ঠান অভ্যন্তরীণ ও বাহ্যিক ব্যয়-সংকোচের সুবিধা ভোগ করে কম খরচে অধিক উৎপাদন করতে সক্ষম। ফলে বর্ধিত উৎপাদন ক্রমবর্ধমান জনগোষ্ঠীর বিভিন্ন ধরনের চাহিদা পূরণ করে। বাংলাদেশের মতো জনবহুল উন্নয়নশীল দেশগুলোতে বেকার সমস্যা প্রকট যা তাদের দ্রুত অর্থনৈতিক উন্নয়নের পথে একটি বিরাট অন্তরায়। যৌথ মূলধনী কোম্পানিগুলো সাধারণত বৃহদায়তনের হয় বলে সেখানে বহু লোকের কর্মসংস্থান হয়। এভাবে কোম্পানিগুলো দেশের বেকারত্ব লাঘব করে, মানবসম্পদের যথাযথ ব্যবহার নিশ্চিত করে এবং সমাজকে বেকারত্বের বিভিন্ন সামাজিক সমস্যা থেকে মুক্ত রাখে। সুতরাং বলা যায়, দেশের সার্বিক উন্নয়নের স্বার্থে আমজাদের মতো নয় বরং আযাদের মতো কারবারের বিস্তৃতি অধিক প্রয়োজন।"
        }
      ]
    },
    {
      "number": "9",
      "uddipok": "মি. 'M' এর অনেক সম্পদ। তিনি বিভিন্ন প্রকার ব্যবসায় জড়িত। তিনি তাঁর ভবনসমূহ ভাড়া দিয়ে মাসে ২০,০০০ টাকা, যন্ত্রপাতির ভাড়া বাবদ ১৫,০০০ টাকা পান। তাঁর গ্রামের জমি চাষাবাদের বিনিময়ে তাকে চাষিরা ১,০০০ টাকা দেন। সরকার তার এলাকায় শিল্প পার্ক করার সিদ্ধান্ত নিয়েছে। এখন তার ভবন ও যন্ত্রপাতি হতে প্রতি মাসে যথাক্রমে ২৫,০০০ ও ২০,০০০ টাকা আয় হয়।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "ভূমি ব্যবহারের জন্য তার মালিককে যে অর্থ দেওয়া হয়, তাকে অর্থনৈতিক খাজনা বলে।"
        },
        {
          "label": "খ",
          "question": "",
          "explanation": "ক্রমহ্রাসমান প্রান্তিক উৎপাদন বিধির কার্যকারিতার দরুন খাজনার উদ্ভব হয়। একটি নির্দিষ্ট পরিমাণ জমিতে অধিক পরিমাণে শ্রম ও মূলধনের নিয়োগ বাড়াতে থাকলে প্রাথমিক অবস্থায় মোট উৎপাদন ক্রমবর্ধমান হারে বাড়লেও পরবর্তীতে ক্রমহ্রাসমান হারে কমে। অপরদিকে, জমির পরিমাণ বাড়ানো যায় না বলে অতিরিক্ত উৎপাদনের জন্য জমির চাহিদা বাড়ে। যে কারণে জমির খাজনার উদ্ভব হয়।"
        },
        {
          "label": "গ",
          "question": "",
          "explanation": "উদ্দীপকের ভিত্তিতে মি. M’ এর মোট খাজনা ও নিম খাজনার পরিমাণ নির্ণয় করা হলো: মি. M’ এর মোট খাজনার পরিমাণ নির্ণয়: কোনো জমি, বাড়ি, গাড়ি প্রভৃতি নির্দিষ্ট সময়ের মধ্যে ব্যবহার করার জন্য ব্যবহারকারী তার মালিককে চুক্তি অনুসারে যে অর্থ প্রদান করে তাই হলো মোট খাজনা। এ হিসেবে মি. M’ এর মাসিক মোট খাজনার পরিমাণ নিচে নির্ণয় করা যায়: মি. M’ এর নিম খাজনার পরিমাণ নির্ণয়: মানুষের সৃষ্ট ঘর-বাড়ি, কলকারখানা, যন্ত্রপাতি ইত্যাদির যোগান স্বল্পকালে সীমাবদ্ধ থাকে বলে এসব হতে স্বাভাবিক আয় অপেক্ষা যে অতিরিক্ত আয় পাওয়া যায়, তাই হলো নিম খাজনা। এ হিসেবে মি. M’ এর মোট খাজনার পরিমাণ নিচে নির্ণয় করা যায়: ∴ \\therefore ∴ মোট খাজনা, ৩৬,০০০ টাকা এবং নিম খাজনা ৪০,০০০ টাকা।"
        },
        {
          "label": "ঘ",
          "question": "",
          "explanation": "কোনো শহর বা এলাকার জনসংখ্যা বৃদ্ধি, রাস্তাঘাট নির্মাণ, পানি নিষ্কাশন ও পয়ঃবন্দোবস্ত আধুনিকীকরণ, ব্যবসা কেন্দ্র ও কলকারখানা স্থাপন ইত্যাদির ফলে সেখানকার জমির দাম অনেক বেড়ে যায়। এর ফলে সে স্থানের জমির মালিক বাড়তি পরিশ্রম ও মূলধন বিনিয়োগ ছাড়াই অতিরিক্ত অর্থ অর্জন করে। এ আয়ই হলো অনুপার্জিত আয়। উদ্দীপকে মি. M’ এর এলাকায় সরকার শিল্প পার্ক স্থাপনের পূর্বেও রাস্তাঘাট নির্মাণ, অফিস-আদালত স্থাপন, ব্যবসা-বাণিজ্যের প্রসার ইত্যাদির দরুন সেখানে জমির দাম বেড়েছিল। নানামুখী উন্নয়নমূলক কর্মকান্ডের ফলে ঐ এলাকায় ইতোমধ্যে অনুপার্জিত আয় সৃষ্টি হচ্ছিল। এখন ঐ এলাকায় সরকারের শিল্প পার্ক স্থাপনের সিদ্ধান্তের ফলে জমির দাম পূর্বাপেক্ষা বাড়বে। ফলে ঐ এলাকায় অনুপার্জিত আয় আগের তুলনায় আরও বৃদ্ধি পাবে এবং মানুষ অতিরিক্ত আয় করতে সক্ষম হবে। সুতরাং বলা যায়, মি. M’ এর এলাকায় শিল্প পার্ক স্থাপনের দরুন অনুপার্জিত আয় পূর্বাপেক্ষা বাড়বে।"
        }
      ]
    },
    {
      "number": "10",
      "uddipok": "A ও B যথাক্রমে মুক্ত অর্থনীতি ও আবদ্ধ অর্থনীতির দেশ। B দেশের আমদান ও রপ্তানির পরিমাণ শূন্য। A দেশের অর্থনৈতিক তথ্যাবলি নিম্নরূপ-",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট সময়ে (সাধারণত এক বছরে) একটি দেশের ভৌগোলিক সীমারেখার মধ্যে যেসব দ্রব্য ও সেবাকর্ম উৎপন্ন হয় তার আর্থিক মূল্যকে মোট দেশজ উৎপাদন (Gross Domestic Product বা GDP) বলে।"
        },
        {
          "label": "খ",
          "question": "",
          "explanation": "হ্যাঁ, স্বল্পকালীন ও দীর্ঘকালীন মোট অপেক্ষকের মধ্যে সুস্পষ্ট পার্থক্য বিদ্যমান। স্বল্পকালীন উৎপাদন অপেক্ষকে স্থির ও পরিবর্তনশীল উভয় প্রকার উপকরণ বিদ্যমান। অন্যদিকে, দীর্ঘকালীন উৎপাদন অপেক্ষকে উৎপাদনের সকল উপকরণ পরিবর্তনশীল। স্বল্পকালে সময়ের সীমাবদ্ধতা থাকায় উদ্যোক্তা তার সকল স্থির উপকরণের পরিবর্তন করতে পারে না। কিন্তু দীর্ঘকালে সময়ের পরিধি ব্যাপক হওয়ায় উদ্যোক্তা সমস্ত উপকরণ ও উৎপাদন কৌশল পরিবর্তন করতে পারে। যেমন: দীর্ঘকালীন উৎপাদন অপেক্ষক Q = f(L, K)। এখানে উৎপাদনের উপকরণ শ্রম (L) ও মূলধন (K) উভয়ই পরিবর্তনশীল। কিন্তু স্বল্পকালীন উৎপাদন অপেক্ষক Q = f(L, K ‾ ) \\overline{\\mathrm{K}}) K ) । এখানে উৎপাদনের উপকরণ শ্রম (L) পরিবর্তনশীল হলেও মূলধন ( K ‾ ) (\\overline{\\mathrm{K}}) ( K ) একটি স্থির উপকরণ।"
        },
        {
          "label": "গ",
          "question": "",
          "explanation": "উদ্দীপকে একটি মুক্ত অর্থনীতির দেশ তথা 'A' দেশের ২০১৭ সালের মোট জাতীয় আয় নির্ণয় করতে বলা হয়েছে। প্রদত্ত তথ্যাদির ভিত্তিতে ব্যয় পদ্ধতিতে (Expenditure Method) দেশটির ২০১৭ সালের মোট জাতীয় আয় নির্ণয় করা হলো: একটি উন্মুক্ত অর্থনীতিতে ব্যয় পদ্ধতিতে জাতীয় আয় পরিমাপের সূত্র হলো: GNI = C+I+G+(X - M) যেখানে GNI = মোট জাতীয় আয়, C = মোট বেসরকারি ভোগ ব্যয়, I = মোট বেসরকারি বিনিয়োগ ব্যয়, G মোট সরকারি ব্যয়, X = মোট রপ্তানি আয় ও M = মোট আমদানি ব্যয়। এ হিসেবে নিচে 'A' দেশের ২০১৭ সালের মোট জাতীয় আয় নির্ণয় করা হলো: GNI = C+I+G+(X - M) = ৬০০ কোটি টাকা +৫০০ কোটি টাকা+ ১০০০ কোটি টাকা + (৯০০ কোটি টাকা - ৭০০ কোটি টাকা) = ২১০০ কোটি টাকা + ২০০ কোটি টাকা = ২৩০০ কোটি টাকা। অতএব, ২০১৭ সালে 'A' দেশের মোট জাতীয় আয় হলো ২৩০০ কোটি টাকা।"
        },
        {
          "label": "ঘ",
          "question": "",
          "explanation": "উদ্দীপকের 'A' দেশটি হলো একটি মুক্ত অর্থনীতির দেশ। আর 'B' দেশের অর্থনীতি হলো একটি বদ্ধ অর্থনীতি। বিভিন্ন দিক থেকে এ দুটি অর্থনীতির মধ্যে তুলনা করা যায়। বৈদেশিক বাণিজ্যে লিপ্ত হয়ে 'A' দেশ ঐসব দ্রব্য উৎপাদন করে যেগুলো উৎপাদনে তার তুলনামূলক খরচ কম এবং সেগুলোর বিনিময়ে এমন সব দ্রব্য আমদানি করে যেগুলোর উৎপাদনে তুলনামূলক খরচ বেশি পড়ে। এভাবে দেশটি তার সম্পদের সর্বোত্তম ও সুষ্ঠু উপায়ে ব্যবহার করতে ও উৎপাদন বাড়াতে সক্ষম হয়। 'B' দেশ এসব সুবিধা থেকে বঞ্চিত থাকে। 'A' দেশ বৈদেশিক বাণিজ্য থেকে লাভ ও বাণিজ্যে টিকে থাকার জন্য নিজ দ্রব্যের মান উন্নয়ন ও খরচ হ্রাসে সদা সচেষ্ট থাকে। এ প্রক্রিয়ায় উৎপাদনের দক্ষতা বাড়ে, উৎপাদিত দ্রব্য গুণে ও মানে সমৃদ্ধ হয়। দেশটি বাণিজ্যের মাধ্যমে মূল্যবান বৈদেশিক মুদ্রা অর্জন করে তা দিয়ে মূলধনী যন্ত্রপাতি ও শিল্পের কাঁচামাল আমদানি করে। এ সুবিধার ফলে তার শিল্পোন্নয়ন তথা অর্থনৈতিক উন্নয়ন ত্বরান্বিত হয়। সাধারণত 'B' দেশের ক্ষেত্রে এসব সুবিধা পরিলক্ষিত হয় না। বৈদেশিক বাণিজ্যরত 'A' দেশ যেসব ভোগদ্রব্য উৎপাদন করে না তা অন্য দেশ থেকে আমদানি করে ভোক্তাসাধারণের বিভিন্নমুখী চাহিদা পূরণের সুযোগ করে দেয়। এর ফলে তাদের জীবনযাত্রার মান উন্নত হয়। অন্যদিকে 'B' দেশ বৈদেশিক বাণিজ্যের অবর্তমানে এসব সুবিধা হাতছাড়া করে। বৈদেশিক বাণিজ্যের মাধ্যমেই 'A' দেশ অন্য দেশের উন্নত কারিগরি জ্ঞান ও প্রযুক্তি আমদানি, ঋণ ও সাহায্য হিসেবে বৈদেশিক পুঁজি লাভ ও বাড়তি জনশক্তি রপ্তানি করে বেকার সমস্যা লাঘব করতে পারে। সুতরাং বলা যায়, উদ্দীপকের আলোকে 'B' দেশের অর্থনীতির চেয়ে 'A' দেশের অর্থনীতি উত্তম।"
        }
      ]
    },
    {
      "number": "11",
      "uddipok": "মতি ও তুহিন দুটি আলাদা ব্যাংকের কর্মকর্তা। তাদের ব্যাংকের কার্যক্রমের ওপর তারা কথা বলছিল। মতি বলল, প্রতি বছর ঈদের আগে আমাদের ব্যাংক পর্যাপ্ত পরিমাণে নতুন নোট বিভিন্ন ব্যাংকের মাধ্যমে বাজারে ছাড়ে। গত বছর মুদ্রাস্ফীতির সময় খোলাবাজারে স্বাভাবিক অবস্থা ফিরে আসে। তুহিন বলল, আমাদের ব্যাংক দেশের অর্থনৈতিক উন্নয়নে কৃষক, ব্যবসায়ী, শিল্পপতি সবার কাছে ঋণ বিতরণ করেন। আন্তর্জাতিক বাণিজ্যেও আমাদের ব্যাংক গুরুত্বপূর্ণ ভূমিকা পালন করে।",
      "tag": "CB 17",
      "sub_questions": [
        {
          "label": "ক",
          "question": "",
          "explanation": "দৈনন্দিন লেনদেনে জনগণ বিনিময়ের যে মাধ্যম ব্যবহার করতে আইনত বাধ্য থাকে তাকে বিহিত মুদ্রা বলে।"
        },
        {
          "label": "খ",
          "question": "",
          "explanation": "অর্থনীতিবিদ আরভিং ফিশারের মতে, অর্থের পরিমাণ বা যোগানের ওপরই অর্থের মূল্য নির্ভর করে এবং অর্থের যোগানের পরিবর্তন হলে অর্থের মূল্যেরও পরিবর্তন হয়। অন্যান্য অবস্থা অপরিবর্তিত অবস্থায় অর্থের পরিমাণের সাথে অর্থের মূল্য সমানুপাতিক এবং বিপরীতমুখী। অর্থের যোগান যে হারে বাড়ে অর্থের মূল্যও ওই একই হারে কমে। আর অর্থের যোগান যে হারে কমে অর্থের মূল্যও ওই একই হারে বাড়ে। অর্থাৎ অর্থের যোগান দ্বিগুণ হলে অর্থের মূল্য অর্ধেক হবে এবং অর্থের যোগান অর্ধেক হলে অর্থের মূল্য দ্বিগুণ হবে।"
        },
        {
          "label": "গ",
          "question": "",
          "explanation": "উদ্দীপকের আলোকে বলা যায়, মতি যে ব্যাংকে কার্যরত ঐ ব্যাংকটি হলো দেশের কেন্দ্রীয় ব্যাংক। নিচে উদ্দীপকের আলোকে মতির ব্যাংক তথা কেন্দ্রীয় ব্যাংকের তিনটি কাজের কথা উল্লেখ করা হলো: কেন্দ্রীয় ব্যাংকের প্রধান কাজ হলো দেশের মুদ্রাব্যবস্থার প্রয়োজন অনুযায়ী বিভিন্ন মূল্যমানের কাগজি নোট প্রচলন করা। এটি তার একচেটিয়া অধিকার। নোট প্রচলনের ক্ষেত্রে কেন্দ্রীয় ব্যাংক প্রচলনকৃত নোটের মূল্যের বিপরীতে একটি নির্দিষ্ট শতাংশ স্বর্ণ, রৌপ্য বা বৈদেশিক মুদ্রা রিজার্ভে রাখে। বাণিজ্যিক ব্যাংকসৃষ্ট ঋণ মুদ্রার যোগানের অন্যতম উপাদান। কেন্দ্রীয় ব্যাংক দেশে মুদ্রার যোগান নিয়ন্ত্রণের উদ্দেশ্যে এ ঋণ নিয়ন্ত্রণ করে। দেশে মুদ্রার বিপুল যোগানের কারণে মুদ্রাস্ফীতি দেখা দিলে কেন্দ্রীয় ব্যাংক খোলাবাজারে সরকারি ঋণপত্র বিক্রি করে। বাণিজ্যিক ব্যাংক এগুলো ক্রয় করলে তাদের হাতে নগদ অর্থের পরিমাণ কমে গেলে ঋণদানের ক্ষমতাও কমে যায়। তখন মুদ্রাস্ফীতি কিছুটা নিয়ন্ত্রণে আসে। এছাড়া কেন্দ্রীয় ব্যাংক অন্যান্য ব্যাংকের ব্যাংকার হিসেবে কাজ করে। প্রত্যেক দেশেরই ব্যাংকিং নিয়মানুযায়ী কেন্দ্রীয় ব্যাংক তার তালিকাভুক্ত ব্যাংকগুলোর আমানতের একটি নির্দিষ্ট অংশ জমা রাখে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মতির ব্যাংক হলো কেন্দ্রীয় ব্যাংক এবং তুহিনের ব্যাংক হলো বাণিজ্যিক ব্যাংক। দেশের স্থিতিশীল উন্নয়নে তুহিনের ব্যাংক তথা বাণিজ্যিক ব্যাংকের চেয়ে মতির ব্যাংক বা কেন্দ্রীয় ব্যাংকের ভূমিকা অধিক গুরুত্বপূর্ণ। নিচে তা ব্যাখ্যা করা হলো: কোনো দেশে স্থিতিশীল অর্থনৈতিক ব্যবস্থার উন্নয়নের জন্য মুদ্রার যোগান কার্যকরভাবে নিয়ন্ত্রণ করা আবশ্যক। বাণিজ্যিক ব্যাংক সৃষ্ট ঋণ মুদ্রার যোগানের অন্যতম অংশ হওয়ায় তা নিয়ন্ত্রণের জন্য কেন্দ্রীয় ব্যাংককে উপযুক্ত ব্যবস্থা গ্রহণ করতে হয়। কেন্দ্রীয় ব্যাংক বিভিন্ন উপায়ে তার এ দায়িত্ব পালন করে মুদ্রা বাজারকে স্থিতিশীল ও মুদ্রাস্ফীতি নিয়ন্ত্রণে রাখে। কেন্দ্রীয় ব্যাংক সরকার কর্তৃক প্রতিষ্ঠিত বিভিন্ন বিশেষায়িত ব্যাংক ও আর্থিক প্রতিষ্ঠানগুলোকে নগদ তহবিল সরবরাহ করে। এর মাধ্যমে কেন্দ্রীয় ব্যাংক এসব প্রতিষ্ঠানকে তাদের নিজ নিজ দায়িত্ব পালনে সহায়তা করে উন্নয়নের ধারা অব্যাহত রাখতে সহায়তা করে। মিশ্র অর্থনীতির দেশগুলোতে বেসরকারি খাতের মূলধনের চাহিদা পূরণ করা অত্যন্ত জরুরি; কারণ এখানে বেশির ভাগ উন্নয়ন কর্মকাণ্ড বেসরকারি খাতেই পরিচালিত হয়। কেন্দ্রীয় ব্যাংক বেসরকারি খাতে পর্যাপ্ত মূলধন সরবরাহের উদ্দেশ্যে দেশের শেয়ার বাজারকে তার নেতৃত্বে গতিশীল রাখে। এছাড়া উন্নয়নশীল দেশগুলোতে বৈদেশিক মুদ্রা উন্নয়নের একটি গুরুত্বপূর্ণ হাতিয়ার। কেন্দ্রীয় ব্যাংক দেশের স্বার্থে বৈদেশিক বিনিময় হার নির্ধারণ ও নিয়ন্ত্রণ করে। সুতরাং বলা যায়, দেশের স্থিতিশীল উন্নয়নে মতি ও তুহিনের ব্যাংকের মধ্যে মতির ব্যাংকের ভূমিকা গুরুত্বপূর্ণ।"
        }
      ]
    }
  ]
}