{
  "title": "হলিক্রস কলেজ ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "রহিম মিয়ার যে পরিমাণ জমি আছে, তাতে যে পরিমাণ ফসল উৎপাদন হয় তা দিয়ে পরিবার পরিজন নিয়ে দিন চলে যায়। কিন্তু রহিম মিয়ার ভাই কামাল মিয়া জমিতে উন্নত বীজ, সার, প্রযুক্তি ব্যবহার করে অধিক ফসল উৎপাদন করে। এতে করে যেমন দেশের খাদ্য ঘাটতি পূরণ হচ্ছে তেমনি অন্যদিকে বৈদেশিক মুদ্রা অর্জন করা যাচ্ছে।",
      "tag": "HC 24",
      "sub_questions": [
        {
          "label": "ক",
          "question": "মাশরুম কী?",
          "explanation": "মাশরুম হলো মৃতজীবী ছত্রাকের ভক্ষণযোগ্য ফলন্ত অঙ্গ যা ঔষধি গুণসম্পন্ন সবজি।"
        },
        {
          "label": "খ",
          "question": "কৃষিতে' উন্নতবীজ কীভাবে কর্মসংস্থানকে প্রভাবিত করে?",
          "explanation": "বেশি করে মূলধন ও নতুন নতুন বিনিয়োগ সৃষ্টির মাধ্যমে কৃষিতে উন্নত বীজের ব্যবহার কর্মসংস্থান বৃদ্ধি প্রভাবিত করে। উন্নত বীজের মাধ্যমে চাষ করলে অল্প জমিতে অধিক ফসল পাওয়া যায়। এতে করে কৃষক উদ্বৃত্ত ফসল বিক্রি করে সে টাকায় আরও বেশি জমি নিয়ে বাণিজ্যিক ভিত্তিতে চাষাবাদ করতে পারে। অন্যদিকে, বাণিজ্যিকভিত্তিক চাষাবাদে কৃষকের একার কিংবা পরিবারের শ্রম যথেষ্ট হয় না। এজন্য তাকে বাইরে থেকে শ্রমিক নিয়োগ দিতে হয়। যার ফলে নতুন নতুন কর্মসংস্থান সৃষ্টি হয়।"
        },
        {
          "label": "গ",
          "question": "উদ্দীপক অনুসারে রহিম মিয়ার খামার কোন ধরনের খামার? ব্যাখ্যা করো।",
          "explanation": "রহিম মিয়ার কৃষি খামারটি জীবননির্বাহী খামার। জীবননির্বাহের উদ্দেশ্যে যে ক্ষুদ্রায়তনের ভূমি চাষাবাদের মাধ্যমে ফসল উৎপাদন করা হয় তা জীবননির্বাহী খামার। এ ধরনের খামারের ব্যবস্থাপনা নিম্নমানের। আবার, চাষাবাদও সনাতন পদ্ধতির। তাই উৎপাদন কম হয়। এ কারণে কোনো উদ্বৃত্ত থাকে না। উদ্দীপকে রহিম মিয়া তার অল্প জমিতে পরম যত্নে চাষাবাদ করে। উক্ত জমিতে তিনি, যে ফসল উৎপাদন করেন তা দিয়ে কোনোমতে তার পরিবারের ভরণপোষণ চলে। কিন্তু বাজারজাত করারমতো কোনো উদ্বৃত্ত থাকে না। অর্থাৎ রহিম মিয়ার খামারটি ক্ষুদ্রায়তনের জীবন নির্বাহী। তার খামারের উৎপাদন কৌশল সনাতনী পদ্ধতির, ব্যবস্থাপনা অসংগঠিত এবং পরিদর্শন ব্যবস্থাও অদক্ষ। সুতরাং বলা যায়, ফজলুর খামারটি জীবননির্বাহী খামার।"
        },
        {
          "label": "ঘ",
          "question": "উদ্দীপক অনুসারে কামাল মিয়ার খামার কোন ধরনের খামার এবং কোনো অর্থনীতিতে এ ধরনের খামারের গুরুত্বপূর্ণ বিশ্লেষণ করো ।",
          "explanation": "উদ্দীপকে কামাল মিয়ার খামারটি একটি বাণিজ্যিক খামার, যা দেশের অর্থনৈতিক উন্নয়নে গুরুত্বপূর্ণ ভূমিকা রাখবে। বাণিজ্যিক খামারে মুনাফা অর্জনের উদ্দেশ্যে বাণিজ্যিক ভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক নিজস্ব ও ভাড়া নেওয়া শ্রমের ব্যবহার এবং অধিক মূলধন বিনিয়োগ করে থাকে। এ ধরনের খামার সাধারণত অধিক উৎপাদনের লক্ষ্যে আধুনিক যন্ত্রপাতি ও প্রযুক্তির সাহায্যে দক্ষ ব্যবস্থাপনায় উৎপাদন পরিচালিত হয়। উদ্দীপকে কামাল মিয়া তার জমিতে উন্নত জীব, সার, প্রযুক্তি ব্যবহার করে অধিক ফসল উৎপাদন করে। এতে যেমন দেশের খাদ্য ঘাটতি পূরণ হচ্ছে তেমনি বৈদেশিক মুদ্রা অর্জন করা যাচ্ছে। অর্থাৎ কামাল মিয়ার খামারটি আয়তনে অধিক এবং উন্নত প্রযুক্তি ও দক্ষ ব্যবস্থাপনায় পরিচালিত হয়। ফলে উৎপাদনের পরিমাণ অধিক হয়। তাই কামাল মিয়ার খামারটি হলো একটি বাণিজ্যিক খামার। বাণিজ্যিক উদ্দেশ্যে পরিচালিত খামারের আয়তন অধিক হওয়ায় বাইরের শ্রমিকদের দিয়ে কাজ করানো হয়। ফলে অনেক লোকের কর্মসংস্থান হয় এবং বেকার সমস্যা দূর হয়। বাণিজ্যিক খামারে অধিক উৎপাদন হয় বলে তা দেশের সামগ্রিক জিডিপি বৃদ্ধিতে ভূমিকা রাখে। এছাড়া, উৎপাদিত উদ্বৃত্ত পণ্য দেশের চাহিদা পূরণ করে বিদেশে রপ্তানি করে বৈদেশিক মুদ্রা অর্জন করতে পারে। সুতরাং বলা যায়, কামাল মিয়ার খামার তথা বাণিজ্যিক খামার একটি দেশের দ্রুত অর্থনৈতিক উন্নয়নে গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "2",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "শস্য বহুমুখীকরণ বলতে একই জমিতে বিভিন্ন মৌসুমে কেবল একটি শস্যের পরিবর্তে ভিন্ন ভিন্ন শস্য উৎপাদন করার প্রক্রিয়াকে বোঝায়।"
        },
        {
          "label": "খ",
          "question": "বাংলাদেশের কৃষকরা কেন কৃষিঋণ গ্রহণ করে?",
          "explanation": "কৃষকরা কৃষিকাজ পরিচালনার জন্য ঋণ গ্রহণ করে। কৃষিকাজ পরিচালনার জন্য বিভিন্ন প্রয়োজনে কৃষকরা যে ঋণ নেয় তা কৃষিঋণ। বাংলাদেশের অধিকাংশ কৃষক দরিদ্র। তাই কৃষি কাজের বিভিন্ন যন্ত্রপাতি, সার, বীজ, কীটনাশক ইত্যাদি ক্রয়ের ক্ষেত্রে অর্থের প্রয়োজন হয়। এছাড়াও ফসল মাড়াই, গুদামজাতকরণ ও পরিবহনের ক্ষেত্রে অর্থের প্রয়োজন যা কৃষকের হাতে থাকে না। তাই বাংলাদেশে কৃষকরা কৃষিঋণ গ্রহণ করে থাকেন।"
        },
        {
          "label": "গ",
          "question": "উদ্দীপকের ? বিষয়টি কী , এবং ? বিষয়টিতে কী কী সমস্যা রয়েছে ? ব্যাখ্যা কর।",
          "explanation": "উদ্দীপকে '?' চিহ্নিত বিষয়টি কৃষি পণ্য বিপণন সমস্যাকে নির্দেশ করে। কৃষি পণ্যের বিপণন বলতে কৃষি পণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এ ব্যবস্থার মধ্যে অর্থযোগান, গুদামজাতকরণ, পরিবহন, বাজার সংক্রান্ত তথ্য সংগ্রহ এবং বিক্রয় ইত্যাদি কাজ অন্তর্ভুক্ত। বাংলাদেশে কৃষিজাত পণ্যের এ বিপণন ব্যবস্থা উন্নত নয়। ফলে কৃষকরা তাদের উৎপাদিত দ্রব্যসামগ্রীর ন্যায্য দাম থেকে বঞ্চিত হয়। উদ্দীপকে মধ্যস্বত্বভোগকারী, সংরক্ষণের অভাব, ওজন সমস্যার কথা উল্লেখ করা হয়েছে। অর্থাৎ এখানে কোনো দ্রব্য ক্রয় ও বিক্রয়ে মধ্যস্বত্বভোগীদের দৌরাত্ম, সংরক্ষণের অভাবে কম দামে বিক্রিয় করার সমস্যা দেখা যায়। এছাড়াও বাজারে ত্রুটিপূর্ণ ওজন ব্যবহারও করা হয়। অতএব এ সমস্যাগুলো কৃষি পণ্যের বিপণন সমস্যাকে নির্দেশ করে। সমস্যার মধ্যে আরও কিছু সমস্যা, হলো অনুন্নত পরিবহন ও যোগাযোগ ব্যবস্থা, কৃষকের দারিদ্র্য, দুর্বল বাজার কাঠামো ইত্যাদি উল্লেখযোগ্য। অতএব, '?' চিহ্নিত বিষয়টি কৃষি, বিপণন সমস্যাকে নির্দেশ করে।"
        },
        {
          "label": "ঘ",
          "question": "? বিষয়টি কীভাবে সমাধান করা যায়? বিশ্লেষণ করো।",
          "explanation": "উদ্দীপকের কৃষি পণ্য বিপণনের সমস্যা সমাধানে রাষ্ট্রীয় পর্যায়ে বিভিন্ন পদক্ষেপ গ্রহণ করা উচিত বলে আমি মনে করি। বাংলাদেশের কৃষি পণ্যের বিপণন ব্যবস্থায় বিভিন্ন ধরনের সমস্যা বা ত্রুটি লক্ষ করা যায়। ফলে কৃষকরা ন্যায্যমূল্য থেকে বঞ্চিত হন। তাই কৃষি বিপণনের সমস্যা সমাধানে পরিবহন ও যোগাযোগ ব্যবস্থার উন্নয়ন, দালাল ও ফড়িয়াদের দৌরাত্ম্য বন্ধ করতে হবে। পাশাপাশি বাজার নিয়ন্ত্রণ ও পণ্য মূল্যের দাম নির্ধারণ করা উচিত। উদ্দীপকের মধ্য স্বত্বভোগকারী তথা দালাল ও ফড়িয়াদের দৌরাত্ম্য, সংরক্ষণের অভাব, ওজনের সমস্যা ইত্যাদির কথা উল্লেখ করা হয়েছে। এগুলো কৃষি পণ্যের বিপণন সমস্যাকে নির্দেশ করে। সরকারি বিভিন্ন কার্যকরী পদক্ষেপ গ্রহণের মাধ্যমে সহজেই এ ধরনের সমস্যা দূর করা সম্ভব। সরকার রাস্তাঘাট তথা বাজারের ভৌত অবকাঠামোগত উন্নয়ন করলে কৃষিজ দ্রব্যের পরিবহন খরচ কমবে। ফলে কৃষকরা কম খরচে ও সহজে কৃষি পণ্য বাজারজাত করতে পারে। বাজারে দালাল ও ফড়িয়াদের বিলোপসাধন করলে কৃষকরা ন্যায্যমূল্যে তাদের দ্রব্য বিক্রয় করতে পারবেন। আবার পণ্যের গুদামজাতকরণ ও পণ্যমূল্য নির্ধারণ করা হলে কৃষকরা সময়মতো সঠিক দামে তাদের পণ্য বিক্রি করতে সক্ষম হবেন। এছাড়াও সরকার কৃষকদের পর্যাপ্ত ঋণ সরবরাহ, বাজার নিয়ন্ত্রণ ইত্যাদি পদক্ষেপ গ্রহণ করতে পারে। এসব ব্যবস্থা গ্রহণ করলে কৃষি বিপণনের সমস্যা অনেকাংশে দূরীভূত হবে।"
        }
      ]
    },
    {
      "number": "3",
      "uddipok": "শিল্পটির যাত্রা ১৯৭৬ সালে। বর্তমানে \"Y\" দেশের মোট রপ্তানি আয়ে দুই- -তৃতীয়াংশ শিল্পটি থেকে আসে, কোটা আরোপ ঋণের অসুবিধা রয়েছে শিল্পটিতে। কিন্তু কর্মসংস্থান ও জীবনযাত্রার মান বৃদ্ধিতে ভূমিকা রাখে।",
      "tag": "HC 24",
      "sub_questions": [
        {
          "label": "ক",
          "question": "কুটির শিল্প কী?",
          "explanation": "পারিবারিক ভিত্তিতে স্বল্প মূলধন, সহজলভ্য কাঁচামাল ও ছোটখাটো যন্ত্রপাতির সাহায্যে পরিচালিত শিল্পই কুটির শিল্প।"
        },
        {
          "label": "খ",
          "question": "পাটকে কেন সোনালি আঁশ বলা হয়?",
          "explanation": "পাট বাংলাদেশের প্রধান অর্থকরী ফসল। প্রাচীনকাল থেকে এদেশে উৎকৃষ্টমানের পাট উৎপন্ন হয়ে আসছে। পাটের আঁশের রং সোনালি। এছাড়া পাট ও পাটজাত দ্রব্য রপ্তানির মাধ্যমে বাংলাদেশ প্রতি বছর বিপুল পরিমাণ বৈদেশিক মুদ্রা অর্জন করে। এজন্য পাটকে 'সোনালি আঁশ' বলা হয়।"
        },
        {
          "label": "গ",
          "question": "উদ্দীপকের উল্লিখিত শিল্পটির কী কী সমস্যা রয়েছে? ব্যাখ্যা করো।",
          "explanation": "উদ্দীপকে উল্লিখিত শিল্পটি হলো বাংলাদেশের তৈরি পোশাক শিল্প। বাংলাদেশে তৈরি পোশাক শিল্প ১৯৭৬ সালে যাত্রা শুরু হয়। বর্তমানে দেশে প্রায় ৫ হাজার পোশাক তৈরির কারখানা রয়েছে। এসব কারখানায় প্রায় ৪৪ লক্ষ শ্রমিক কর্মরত। এদের প্রায় ৮০ শতাংশই হলো অশিক্ষিত ও অর্ধশিক্ষিত নারী কর্মী। এছাড়া দেশের রপ্তানি আয়ের প্রায় ৮৬ শতাংশই পোশাক শিল্প থেকে অর্জিত হয়। উদ্দীপকের শিল্পটি ১৯৭৬ সালে রপ্তানি শুরু করে। বর্তমানে 'Y' দেশের মোট রপ্তানি আয়ের দুই-তৃতীয়াংশ এ শিল্পটি থেকে আসে। এটি দেশের কর্মসংস্থান ও জীবনযাত্রার মান বৃদ্ধিতে ভূমিকা রাখছে। শিল্পটিতে কোটা আরোপ ও ঋণের অসুবিধা রয়েছে। অর্থাৎ শিল্পটি তৈরি পোশাক শিল্পকে নির্দেশ করে। বর্তমানে শিল্পটি বিভিন্ন ধরনের সমস্যার সম্মুখীন হচ্ছে। যেমন- পোশাক শিল্পের উন্নয়নের জন্য উন্নতমানের কর্মপরিবেশ বেশির ভাগ কারখানায় নেই। এছাড়া দেশে পর্যাপ্ত পরিমাণে সময়মতো কাঁচামালের অভাবে এ শিল্পের উৎপাদন ব্যাহত হয়। তাছাড়া মূলধনের অভাব, দক্ষ শ্রমিকের অভাব, জ্বালানির অভাব, রাজনৈতিক অস্থিতিশীলতা বিদ্যমান থাকায় এ শিল্প হুমকির মুখে পড়েছে। তাই বর্তমানে বাংলাদেশের পোশাক শিল্প বিশ্ব বাজারে প্রবল প্রতিযোগিতায় টিকে থাকতে সমস্যা হচ্ছে।"
        },
        {
          "label": "ঘ",
          "question": "উদ্দীপকের শিল্পটি দেশের অর্থনৈতিক উন্নয়নে গুরুত্বপূর্ণ ভূমিকা পালন করে? বিশ্লেষণ করো।",
          "explanation": "উদ্দীপকের গার্মেন্টস শিল্পটি বাংলাদেশের কর্মসংস্থানের পাশাপাশি বৈদেশিক মুদ্রা অর্জনে রপ্তানি বাণিজ্যের সর্ববৃহৎ খাত। পোশাক শিল্প বাংলাদেশের শিল্পক্ষেত্রে নতুন সম্ভাবনার দিগন্ত উন্মোচিত করেছে। বর্তমানে দেশে প্রায় ৫ হাজার তৈরি পোশাক শিল্পের কারখানা রয়েছে। এসব কারখানায় বিপুল পরিমাণ কর্মসংস্থান সৃষ্টি হয়েছে। এ শিল্পের প্রায় ৮০% হলো অশিক্ষিত ও অর্ধশিক্ষিত মহিলা কর্মী। দেশের রপ্তানি বাণিজ্যে এ শিল্পের অবদান অপরিসীম। উদ্দীপকে ১৯৭৬ সালে যাত্রা করা শিল্পটি Y দেশের মোট রপ্তানি আয়ের দুই-তৃতীয়াংশ অর্জন করে। শিল্পটি দেশটির কর্মসংস্থান ও জীবনযাত্রার মান বৃদ্ধিতে ভূমিকা রাখছে। অর্থাৎ শিল্পটি বাংলাদেশের তৈরি শিল্পের সাথে সামঞ্জস্যপূর্ণ।পোশাক শিল্পে পরোক্ষভাবে প্রায় ২ কোটি শ্রমিক নিয়োজিত। তাই বাংলাদেশের মতো জনবহুল দেশে কর্মসংস্থান সৃষ্টিতে এ শিল্পের অবদান অধিক। পাশাপাশি এ শিল্পের উৎপাদিত পণ্য বিদেশে রপ্তানি করে সবচেয়ে বেশি বৈদেশিক মুদ্রা অর্জিত হয়। বাংলাদেশের রপ্তানি আয়ের প্রায় ৭৫ থেকে ৮৩ ভাগ তৈরি পোশাক শিল্প থেকে অর্জিত হয়। ২০২২-২০২৩ (ফেব্রুয়ারি) অর্থবছরে এ শিল্পের রপ্তানি আয় ছিল ৩১৩৬২ মিলিয়ন মার্কিন ডলার। এটি রপ্তানি আয় বৃদ্ধিতে ইতিবাচক ভূমিকা পালন করছে। সুতরাং বলা যায়, বাংলাদেশের কর্মসংস্থানের পাশাপাশি বৈদেশিক মুদ্রা অর্জনের মাধ্যমে দেশের অর্থনৈতিক উন্নয়নে তৈরি পোশাক শিল্প গুরুত্বপূর্ণ ভূমিকা পালন করছে।"
        }
      ]
    },
    {
      "number": "4",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "শূন্য মুদ্রাস্ফীতি কী?",
          "explanation": "দ্রব্যের দামস্তর বৃদ্ধি না পেলে যে মুদ্রাস্ফীতি দেখা দেয়, তা শূন্য। মুদ্রাস্ফীতি।"
        },
        {
          "label": "খ",
          "question": "রাজনৈতিক পরিবেশ দ্রব্যমূল্য বৃদ্ধি ও হ্রাসে কীভাবে ভূমিক পালন করে?",
          "explanation": "রাজনৈতিক পরিবেশ দ্রব্যমূল্য হ্রাস-বৃদ্ধিতে ভূমিকা পালন করে। দেশে ঘনঘন রাজনৈতিক সংকট দেখা দিলে উৎপাদন ও পরিবহন ব্যহত হয়। ফলে সামগ্রিক যোগান হ্রাস পায় এবং মুদ্রাস্ফীতি দেখা দেয়। আর দূর্নীতি, স্বজনপ্রীতি, সন্ত্রাস ইত্যাদি কারণে সুষ্ঠু বিনিয়েগ ও বণ্টন হয় না। এজন্যও মুদ্রাস্ফীতি দেখা দিতে পারে। বিপরীতে দেশে দক্ষ ও স্থিতিশীল সরকার বা রাজনৈতিক পরিবেশ থাকলে বিনিয়োগ ও মোট উৎপাদন বাড়ে। ফলে দামস্তরও নিয়ন্ত্রিত থাকে।"
        },
        {
          "label": "গ",
          "question": "উদ্দীপকের চিত্রে কোন বিষয়টি নির্দেশ করছে? ব্যাখ্যা করো।",
          "explanation": "উদ্দীপকে প্রদর্শিত চিত্রে চাহিদা হ্রাসজনিত কারণে মুদ্রাসংকোচন সৃষ্টি হয়েছে। সামগ্রিক যোগান স্থির থেকে সামগ্রিক চাহিদা হ্রাস পেলে বাজারে মূল্যস্তর হ্রাস পায়। তখন শ্রমের দক্ষতা, যোগান, উৎপাদন কৌশল, উৎপাদন ব্যয় স্থির অবস্থায় সামগ্রিক যোগান স্থির থাকে। কিন্তু চাহিদা হ্রাস পায়। ফলে দামস্তরও হ্রাস পায়। অর্থাৎ সামগ্রিক যোগান স্থির থেকে সামগ্রিক চাহিদা হ্রাস পেলে এ মুদ্রাসংকোচন সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান ও বিন্দুতে পরস্পর সমান হয়েছে। এ অবস্থায় 10 একক উৎপাদনে ভারসাম্য দাম 10। এখন সামগ্রিক যোগান AS স্থির থেকে সামগ্রিক চাহিদা AD ০ হ্রাস পেয়ে AD 1 হলে দামস্তর 10 থেকে কমে 5 হয়। এক্ষেত্রে দেশটিতে দামস্তর 10-5 = 5 একক হ্রাস পায়। যেহেতু সামগ্রিক চাহিদা হ্রাসের জন্য দামস্তরের এই সংকোচন ঘটেছে, তাই একে মুদ্রাসংকোচন বলা যায়।"
        },
        {
          "label": "ঘ",
          "question": "যদি দ্রব্যের দামস্তর হ্রাস না পেয়ে যদি দামস্তর বৃদ্ধি পায় তবে চিত্রে কী ধরনের পরিবর্তন হবে? উদ্দীপকের চিত্রের সাথে পার্থক্য বিশ্লেষণ করো।",
          "explanation": "উদ্দীপকের চিত্রে দ্রব্যের দামস্তর হ্রাস না পেয়ে যদি বৃদ্ধি পায় তবে সামগ্রিক চাহিদা উপরের দিকে স্থানান্তর হবে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। ভোগ ব্যয়, বিনিয়োগ ও সরকারি ব্যয় বৃদ্ধি পেলে সামগ্রিক চাহিদা বৃদ্ধি পায়। এক্ষেত্রে সামগ্রিক চাহিদা রেখা ডানদিকে উপরে দিকে স্থানান্তরিত হয়। ফলে চাহিদা বৃদ্ধিজনিত মুদ্রাস্ফীতি তৈরি হয়। উদ্দীপকে যদি দ্রব্যের দামস্তর বৃদ্ধি পায় তবে চিত্রটি হবে, নিম্নরূপ চিত্রে প্রাথমিক, অবস্থায় সামগ্রিক চাহিদা ও যোগান বিন্দুতে পরস্পর সমান হওয়ায় হয়েছে। তাই ১০ একক উৎপাদনে ভারসাম্য দামস্তর 5। এখন সামগ্রিক যোগান AS স্থির থেকে সামগ্রিক চাহিদা AD 1 থেকে বৃদ্ধি পেয়ে AD 2 হলে দামস্তর বেড়ে 10 হয়।"
        }
      ]
    },
    {
      "number": "5",
      "uddipok": "'Z' দেশের শিল্প কাঠামো ৫ প্রকার, মোট শ্রমশক্তি ২০.৪% শিল্প খাতে কাজ- করে। মূলধনের অভাব, দক্ষ শ্রমিকের অভাব, ইত্যাদি সমস্যা রয়েছে। কিন্তু তা স্বত্ত্বেও 'Z' দেশের শিল্প এগিয়ে যাচ্ছে। 'Z' দেশে আগে যেসব পণ্য বিদেশ থেকে আমদানি করে আনতো। সেসব পণ্যের কারখানা দেশে গড়ে তোলা হয়েছে।",
      "tag": "HC 24",
      "sub_questions": [
        {
          "label": "ক",
          "question": "শিল্পনীতি কী?",
          "explanation": "শিল্প খাত ও শিল্পোন্নয়ন এর সাথে রাষ্ট্র ও ব্যক্তির সম্পর্ক কীরূপ এ সংক্রান্ত সরকারি নীতিমালাকে শিল্পনীতি বলে।"
        },
        {
          "label": "খ",
          "question": "কৃষি উন্নয়নে বৃহৎ শিল্প কীভাবে ভূমিকা রাখে?",
          "explanation": "বৃহৎ শিল্প থেকে প্রাপ্ত কৃষি প্রযুক্তির প্রধান উপকরণগুলো ব্যবহারের মাধ্যমে কৃষি উন্নয়ন করা যায়। বৃহৎ শিল্পে উৎপাদিত চাষাবাদের যন্ত্রপাতি, রাসায়নিক সার, কীটনাশক, উচ্চ ফলনশীল বীজ ইত্যাদি কৃষিকাজে ব্যবহার করা হয়। তাই বৃহৎ শিল্পের উন্নয়ন হলে কৃষিতে আধুনিক সাজ-সরঞ্জামের যোগান বৃদ্ধি পাবে। ফলে কৃষির উৎপাদনশীলতা বাড়বে। এভাবে কৃষির উন্নয়নে বৃহৎ শিল্প ভূমিকা রাখে।"
        },
        {
          "label": "গ",
          "question": "উদ্দীপক অনুসারে 'Z' দেশের শিল্প কাঠামো ব্যাখ্যা করো।",
          "explanation": "কোনো দেশের শিল্পের সার্বিক রূপ বা বৈশিষ্ট্যই হলো উত্ত দেশের শিল্পের কাঠামো। প্রত্যেক দেশেরই একটি স্বতন্ত্র্য শিল্প কাঠামো রয়েছে। কোনো দেশের শিল্পের কাঠামো খুঁজতে হলে তার উপখাত, শ্রেণিবিভাগ, অবদান, ইত্যাদি সম্পর্কে জানতে হবে। সময়ের পরিবর্তনে শিল্পের পরিবর্তন হয়। উদ্দীপকে 'Z' দেশের শিল্প কাঠামো ৫ প্রকার। মোট শ্রমশক্তির ২০.৮% শিল্প খাতে কাজ করে। দেশে মূলধনের অভাব, দক্ষ শ্রমিকের অভাব, ইত্যাদি সমস্যা রয়েছে। এটি বাংলাদেশের শিল্প কাঠামোর অনুরূপ। বাংলাদেশে শিল্পের দ্বৈত মালিকানা বিদ্যমান। এদেশের শিল্প খাতকে ম্যানুফ্যাকচারিং, খনিজ ও খনন, বিদ্যুৎ, গ্যাস ও পানি এবং নির্মাণ এ চারটি উপখাতে ভাগ করা হয়েছে। এদেশের শিল্প কাঠামোয় বস্ত্র শিল্পের প্রাধান্য, মূলধনের স্বল্পতা, খনিজ সম্পদের অভাব, শ্রমনির্ভর উৎপাদন কৌশল ইত্যাদি লক্ষ করা যায়।"
        },
        {
          "label": "ঘ",
          "question": "উদ্দীপক অনুসারে আমদানি না করে দেশে শিল্প কলকারখানা গড়ে তোলা অত্যন্ত গুরুত্বপূর্ণ। বিশ্লেষণ করো।",
          "explanation": "দেশীয় শিল্পের বিকাশে উদ্দীপকে বর্ণিত আমদানি বিকল্প শিল্প গড়ে তোলা অত্যন্ত গুরুত্বপূর্ণ। বিদেশ থেকে আমদানি না করে দেশের অভ্যন্তরে উৎপাদনের লক্ষ্যে শিল্প স্থাপন করাই হলো আমদানিবিকল্প শিল্প। এ শিল্পের মাধ্যমে দেশীয় উৎপাদন দ্বারাই জনগণের চাহিদা পূরণ করা হয়। আবার এ শিল্প কারখানার কাঁচামালের, যোগানকে কেন্দ্র করেও অনেক ক্ষুদ্র ক্ষুদ্র শিল্প গড়ে ওঠে। উদ্দীপকে 'Z' দেশে আগে যেসব পণ্য বিদেশ থেকে আমদানি করত এখন' সেসব পণ্যের কারখানা দেশে গড়ে তোলা হয়েছে। অর্থাৎ দেশের অভ্যন্তরে উৎপাদনের মাধ্যমে দেশীয় জনগণের চাহিদা পূরণের ব্যবস্থা করা হয়েছে। 'Z' দেশের এ নীতি আমদানি বিকল্প শিল্পের সাথে সাদৃশ্যপূর্ণ। আমদানি বিকল্প শিল্পে আমদানিকৃত শিল্পজাত দ্রব্য দেশের অভ্যন্তরেই উৎপাদিত হয়। তাই আর বিদেশ থেকে আমদানির প্রয়োজন পড়ে না। ফলে . একদিকে যেমন বৈদেশিক মুদ্রার সাশ্রয় হয় তেমিন দেশের মধ্যে শিল্পায়ন ঘটে। আবার দেশীয় শিল্পগুলো বৈদেশিক প্রতিযোগিতার হাত থেকে রক্ষা পায়। এছাড়াও আমদানি বিকল্প শিল্পের মাধ্যমে দেশীয় কাঁচামাল এবং অন্যান্য উপকরণ সামগ্রীর পূর্ণ সদ্ব্যবহার সম্ভব হয়। তাই এসব কাঁচামাল ও উপকরণ সামগ্রীর যোগান দাতা শিল্পগুলোও বিকশিত হয়। এভাবে দেশে শিল্পায়নের মাধ্যমে অর্থনৈতিক উন্নয়ন বৃদ্ধি পায়। সুতরাং বলা যায়, আমদানি না করে দেশে শিল্প কারখানা গড়ে তোলা গুরুত্বপূর্ণ।"
        }
      ]
    },
    {
      "number": "6",
      "uddipok": "সাদিয়ার দেশের আয়তন ১,৪৭,৫৭০ বর্গকিলোমিটার। দেশটির সম্পদের তুলনায় জনসংখ্যা বেশি, ফলে দেশের অভ্যন্তরে যে পরিমাণ দ্রব্য উৎপাদন হয় তা দিয়ে চাহিদাপূরণ হয় না। এ কারণে বিশ্বের বিভিন্ন স্বাধীন ও সার্বভৌম দেশ থেকে পণ্য আমদানি করা হয়। সাদিয়ার দেশের উৎপাদনকারী একই উৎপাদন কৌশল ও একই বাণিজ্যনীতি অনুসরণ করে। এছাড়া দেশটি গতানুগতিক পণ্য রপ্তানি অধিকাংশ নৌপথে এবং খাদ্যদ্রব্য আমদানি করে।",
      "tag": "HC 24",
      "sub_questions": [
        {
          "label": "ক",
          "question": "অপ্রচলিত পণ্য কী?",
          "explanation": "যেসব পণ্য কিছুকাল আগেও রপ্তানি করা হতো না কিন্তু বর্তমানে রপ্তানি করা হয়, সেগুলোকে অপ্রচলিত পণ্য বলে।"
        },
        {
          "label": "খ",
          "question": "যুক্তরাষ্ট্র বাংলাদেশের পণ্যের সবচেয়ে বড় বাজার কেন?",
          "explanation": "যুক্তরাষ্ট্র বাংলাদেশের পণ্যের সবচেয়ে বড় বাজার। বাংলাদেশ বিপুল পরিমাণ দ্রব্য সমগ্রী বিশেষত তৈরি পোশাক। বিশ্বের বিভিন্ন দেশে রপ্তানি করে আসছে। এগুলোর মধ্যে যুক্তরাষ্ট্র, কানাডা, ইউরোপীয় ইউনিয়ন, জাপান প্রভৃতি দেশ উল্লেখযোগ্য। এ দেশগুলোর মধ্যে মার্কিন যুক্তরাষ্ট্রের বাজারে বাংলাদেশ বিভিন্ন সুযোগ-সুবিধা পেয়ে থাকে। আবার যুক্তরাষ্ট্রের সাথে বাংলাদেশের পররাষ্ট্রনীতি রপ্তানির অনূকূল হওয়ায় রপ্তানির পরিমাণ বেশি। তাই যুক্তরাষ্ট্র বাংলাদেশের পণ্যের সবচেয়ে বড় বাজার।"
        },
        {
          "label": "গ",
          "question": "উদ্দীপক অনুসারে সাদিয়ার দেশের উৎপাদনকারী একই বাণিজ্যনীতি অনুসরণ করে যে বাণিজ্য করে, সেই বাণিজ্যের বৈশিষ্ট্য ব্যাখ্যা করো।",
          "explanation": "উদ্দীপকের সাদিয়ার দেশের উৎপাদনকারী অভ্যন্তরীণ বাণিজ্য পরিচালিত করেন। একই দেশের বিভিন্ন অঞ্চলের মধ্যে দ্রব্য ও সেবার বিনিময়কে অভ্যন্তরীণ বাণিজ্য বলে। অর্থাৎ অভ্যন্তরীণ বাণিজ্য একই দেশের বা জাতীভুক্ত মানুষের মধ্যে সংগঠিত হয়। সাধারণত এ ধরনের বাণিজ্য একই মুদ্রা, রাজস্বনীতি ও দেশের প্রচলিত আইনের মধ্যে পরিচালিত হয়। উদ্দীপকের সাদিয়ার দেশে যে দ্রব্য সামগ্রী উৎপাদিত হয় তা দিয়ে চাহিদা পূরণ হয় না। এ দেশের উৎপাদনকারী একই উৎপাদন কৌশল ও একই বাণিজ্যনীতি অনুসরণ করে। অর্থাৎ দেশটির বাণিজ্য একই দেশের মধ্যে সংগঠিত হয় বলে একই বাণিজ্য নীতি অনুসরণ করা হয়। তাই এটি অভ্যন্তরীণ বাণিজ্য। এ ধরনের বাণিজ্য একই ভৌগোলিক সীমার মধ্যে একই ধরনের ক্ষুদ্র ও বাণিজ্যনীতি অনুসরণ করে। এক্ষেত্রে মুদ্রার লেনদেন ভারসাম্যের কোনো, সমস্যা থাকে না। এক্ষেত্রে উৎপাদন অত্যন্ত গতিশীল হয়।"
        },
        {
          "label": "ঘ",
          "question": "উদ্দীপকের আলোকে রাষ্ট্রীয় সীমার বাইরে সাদিয়ার যে বাণিজ্য হয় তার বৈশিষ্ট্য বিশ্লেষণ করো।",
          "explanation": "উদ্দীপকে রাষ্ট্রীয় সীমার বাইরে সাদিয়ার দেশের বাণিজ্যকে আন্তর্জাতিক বাণিজ্য বলা যায়। দুই বা ততোধিক স্বাধীন দেশের মধ্যে যে বাণিজ্য ঘটে তাকে আন্তর্জাতিক বাণিজ্য বলে। আন্তর্জাতিক বণিজ্যে একটি দেশ কোনো দ্রব্য রপ্তানি করলে অন্য দেশ তা আমদানি করে। অর্থাৎ আন্তর্জাতিক বাণিজ্যে নিজ দেশের প্রয়োজনে কোনো দেশ অন্য দেশ থেকে পণ্য আমদানি করে। আবার দেশের উদ্বৃত্ত পণ্য অন্য দেশে রপ্তানি করে। উদ্দীপকে সাদিয়ার দেশে যে দ্রব্য সামগ্রী উৎপাদন করা হয় তা দিয়ে দেশের চাহিদা পূরণ করা হয় না। এ কারণে বিশ্বের বিভিন্ন স্বাধীন ও সার্বভৌম দেশ থেকে আমদানি করা হয়। এছাড়া দেশটি গতানুগতিক পণ্য রপ্তানি এবং খাদ্য আমদানি করে। অর্থাৎ দেশটি অন্য স্বাধীন দেশের সাথে বাণিজ্যে লিপ্ত। সুতরাং, এসব বৈশিষ্ট্যের ভিত্তিতে সাদিয়ার দেশের বাণিজ্যকে আন্তর্জাতিক বাণিজ্য বলা যায়। আন্তর্জাতিক বাণিজ্য সাধারণত দুটি স্বাধীন দেশের মধ্যে সংগঠিত হয়। তাই এ ধরনের বাণিজ্যের ক্ষেত্রে সরকারি নীতির ভিন্নতা এবং মুদ্রা ও ব্যাংক ব্যবস্থায় পার্থক্য পরিলক্ষিত হয়। তাই এ ধরনের বাণিজ্য একটু জটিল প্রকৃতির হয়। এর মাধ্যমে দেশের উদ্বৃত্ত পণ্য রপ্তানি ও প্রয়োজনীয় পণ্য আমদানির সুযোগ হয়। ফলে মোট উৎপাদন ও ভোগের পরিমাণ বাড়ানো যায়। এ ধরনের বাণিজ্য বিভিন্ন বিধি নিষেধ, রুচি ও রাজনৈতিক প্রভাব দ্বারা প্রভাবিত।"
        }
      ]
    },
    {
      "number": "7",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "কাম্য জনসংখ্যা কী?",
          "explanation": "কোনো দেশে একটি নির্দিষ্ট সময়ে যে জনসংখ্যা বর্তমান থাকলে গড় উৎপাদন বা মাথাপিছু আয় সর্বোচ্চ হয় তাকে কাম্য জনসংখ্যা বলে।"
        },
        {
          "label": "খ",
          "question": "জনসংখ্যা বৃদ্ধি কী খাদ্যের উপর প্রভাব ফেলে?",
          "explanation": "জনসংখ্যা বৃদ্ধি খাদ্য সমস্যা সৃষ্টি করে; কারণ অধিক জনগণের জন্য অধিক খাদ্যের প্রয়োজন। একটি দেশের খাদ্য উৎপাদনের প্রবৃদ্ধির হার অপেক্ষা জনসংখ্যা-বৃদ্ধির হার বেশি হলে খাদ্য ঘাটতি দেখা দেয়। তাই অতিরিক্ত জনগণের জন্য খাদ্য আমদানি করতে হয়। কিন্তু বিশ্ব বাজারে খাদ্য শস্যের চাহিদা বৃদ্ধি পাওয়ায় এর দাম অনেক বেশি। ফলে স্বল্প আয়ের দেশগুলো চাহিদার তুলনায় প্রয়োজনীয় খাদ্যের যোগান দিতে ব্যর্থ হয়। তাই বলা যায়, অতিরিক্ত জনসংখ্যা খাদ্য সমস্যা তৈরি করে।"
        },
        {
          "label": "গ",
          "question": "উদ্দীপকে কোন তত্ত্বটি নির্দেশ করে। ব্যাখ্যা করো।",
          "explanation": "নিম্নের অনুরূপ: উদ্দীপকের চিত্রের সাথে সামঞ্জস্যপূর্ণ তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্বের মূলভিত্তি হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার। ফলে জনসংখ্যা ও খাদ্য উৎপাদনের মধ্যে ভারসাম্য বিনিষ্ট হয়। উদ্দীপকের চিত্রে ২৫ বছর থেকে ৫০ বছরে দেখা যায় খাদ্যের উৎপাদন হয়েছে ৩ একক। এ সময় জনসংখ্যা বৃদ্ধি পেয়ে ৪ একক হয়েছে। অনুরূপভাবে ৭৫ ও ১০০ বছরে দেখা যায় খাদ্য উৎপাদন বেড়ে হয়েছে যথাক্রমে ৪ ও ৫ একক। এ সময়ে জনসংখ্যা বৃদ্ধি পেয়ে যথাক্রমে ৮ ও ১৬ একক হয়েছে। অর্থাৎ জনসংখ্যা জ্যামিতিক হারে বৃদ্ধি পেয়েছে এবং খাদ্য উৎপাদন সে অনুপাতে না বেড়ে গাণিতিক হারে বৃদ্ধি পেয়েছে। ফলে খাদ্য ও জনসংখ্যার মধ্যে ভারসাম্যহীনতা লক্ষ করা যায়। অর্থাৎ এটি ম্যালথাসের জনসংখ্যা তত্ত্বকে সমর্থন করে।"
        },
        {
          "label": "ঘ",
          "question": "উদ্দীপকের তত্ত্বটি তোমার দেশে কতটা কার্যকর তা বিশ্লেষণ করো।",
          "explanation": "নিম্নের অনুরূপ: বাংলাদেশের জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে দেখানো হয়েছে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান প্রান্তিক উৎপাদন বিধি কার্যকর। তাই উৎপাদিত খাদ্য জনসংখ্যার তুলনায় অপর্যাপ্ত। বর্তমানে জনসংখ্যার নিয়ন্ত্রণ ব্যবস্থা গ্রহণের ফলে আংশিক কার্যকর রয়েছে। বাংলাদেশ বিশ্বের অন্যতম জনবহুল দেশ। ১৯৬১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা ৩০ বছরে জনসংখ্যা বৃদ্ধি পেয়ে ১১.১৪ কোটি হয়। অর্থাৎ জনসংখ্যা দ্বিগুণ বৃদ্ধি পেয়েছে, যা ম্যালথাসের তত্ত্বকে সমর্থন করে। কিন্তু ২০১১ সালে জনসংখ্যা বৃদ্ধি পেয়ে ১৪.৯৮ কোটি। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয়নি। যেখানে ১৯৬১ সালে দেশের জনসংখ্যা বৃদ্ধির হার ছিল ২.১২%। কিন্তু বর্তমানে বৃদ্ধির হার ১.৩%। অর্থাৎ ম্যালথাসের জনসংখ্যা তত্ত্বটি বাংলাদেশের জনসংখ্যার ক্ষেত্রে বর্তমানে কিছুটা কার্যকর হলেও পূর্বে পুরোপুরি কার্যকর ছিল।"
        }
      ]
    },
    {
      "number": "8",
      "uddipok": "চিত্রে প্রদর্শিত পরিস্থিতি সৃষ্টির কারণ হচ্ছে ঋণের প্রসার, সরকারের ব্যয় বৃদ্ধি, পরোক্ষ কর ও জনসংখ্যা বৃদ্ধি ইত্যাদি।",
      "tag": "HC 24",
      "sub_questions": [
        {
          "label": "ক",
          "question": "ভোক্তার দাম সূচকের সূত্র লেখো।",
          "explanation": "ভোক্তার দাম সূচকের সূত্রটি হলো C P I = ∑ P n Q 0 ∑ P 0 Q 0 \\mathrm{CPI}=\\frac{\\sum \\mathrm{P}_{\\mathrm{n}} \\mathrm{Q}_{0}}{\\sum \\mathrm{P}_{0} \\mathrm{Q}_{0}} CPI = ∑ P 0 ​ Q 0 ​ ∑ P n ​ Q 0 ​ ​ *১০০ ।"
        },
        {
          "label": "খ",
          "question": "কৃষক ও নির্দিষ্ট আয়ের মানুষের ওপর মুদ্রাস্ফীতির প্রভাব কীরূপ হয়?",
          "explanation": "মুদ্রাস্ফীতির ফলে কৃষক লাভবান হয় কিন্তু নির্দিষ্ট আয়ের মানুষ ক্ষতিগ্রস্ত হয়। সাধারণত দামস্তর ক্রমাগত বৃদ্ধির প্রবণতাই হলো মুদ্রাস্ফীতি। মুদ্রাস্ফীতির ফলে অর্থের ক্রয়ক্ষমতা হ্রাস পায়। ফলে সীমিত আয়ের লোকেরা পূর্বের ন্যায় দ্রব্যসামগ্রী ক্রয় করতে পারে না। এভাবে তারা ক্ষতিগ্রস্থ হয়। কিন্তু মুদ্রাস্ফীতিতে কৃষি উপকরণের দামের চেয়ে দ্রব্য মূল্যের দাম অধিক বৃদ্ধি পায়। ফলে কৃষক অধিক মুনাফা অর্জন করতে পারে। এভাবে কৃষক লাভবান হয়।"
        },
        {
          "label": "গ",
          "question": "উদ্দীপকের চিত্রে কোন ধরনের মুদ্রাস্ফীতি নির্দেশ করে। ব্যাখ্যা করো।",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। ভোগ ব্যয়, বিনিয়োগ ও সরকারি ব্যয় বৃদ্ধি পেলে সামগ্রিক চাহিদা বৃদ্ধি পায়। কিন্তু সামগ্রিক যোগান স্থির থাকলে এক্ষেত্রে দামস্তর বৃদ্ধি পায়। ফলে চাহিদা বৃদ্ধিজনিত মুদ্রাস্ফীতি তৈরি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান E বিন্দুতে পরস্পর সমান হয়। ফলে OQ₁ উৎপাদনে ভারসাম্য দাম OP₁। এখন সামগ্রিক যোগান AS স্থির থেকে সামগ্রিক চাহিদা AD₁ থেকে বৃদ্ধি পেয়ে AD₂ হলে দামস্তর OP₁ থেকে বেড়ে OP₂ হয়। এক্ষেত্রে দেশটিতে দামস্তর P₁P₂ পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "চিত্রে প্রদর্শিত পরিস্থিতির জন্য উদ্দীপকের উল্লিখিত কারণগুলোই দায়ী বিশ্লেষণ করো।",
          "explanation": "উদ্দীপকে অর্থের যোগান বৃদ্ধির কারণে চাহিদা বৃদ্ধিজনিত মুদ্রাস্ফীতির সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। আর দ্রব্যের চাহিদা বৃদ্ধির কারণ হলো অর্থের যোগান বৃদ্ধি। বিভিন্ন কারণে অর্থের যোগান বৃদ্ধি পেতে পারে। যেমন- নতুন মুদ্রা ছাপানো, অপরিকল্পিত ঋণ বৃদ্ধিও সরকারি ব্যয় বাড়ানো ইত্যাদি। উদ্দীপকের চিত্রে সামগ্রিক চাহিদা ও যোগান E বিন্দুতে পরস্পর সমান হওয়ায় ভারসাম্য দাম OP₁। এখন সামগ্রিক যোগান AS স্থির থেকে সামগ্রিক চাহিদা AD₁ থেকে বৃদ্ধি পেয়ে AD₂ হলে দামস্তর OP₁ থেকে বেড়ে OP₂ হয়। এক্ষেত্রে দামস্তর P₁P₂ বৃদ্ধি পায়। যা চাহিদা বৃদ্ধিজনিত মুদ্রাস্ফীতি। এ পরিস্থিতি সৃষ্টির কারণ হচ্ছে ঋণের প্রসার, সরকারের ব্যয় বৃদ্ধি, পরোক্ষ কর জনসংখ্যা বৃদ্ধি ইত্যাদি। ও অনিয়ন্ত্রিত ঋণের প্রসার ঘটলে জনগণের হাতে প্রচুর পরিমাণ তরল মুদ্রা জমা হয়। ফলে ভোগ ব্যয় ও বিনিয়োগ ব্যয় বৃদ্ধি পায়। আবার,, অনুৎপাদনশীল খাতে সরকারি ব্যয় বাড়লে উৎপাদন বাড়ে না। কিন্তু জনগণের আয় বৃদ্ধির কারণে ভোগ ব্যয় বাড়ে। এছাড়াও জনসংখ্যা বৃদ্ধির মাধ্যমে ভোগ ও বিনিয়োগ ব্যয় বৃদ্ধি পায়। এভাবে ভোগ, বিনিয়োগ, সরকারি ব্যয় ও রপ্তানি বৃদ্ধির কারণে চাহিদা বৃদ্ধিজনিত মুদ্রাস্ফীতি ঘটে।"
        }
      ]
    },
    {
      "number": "9",
      "uddipok": "অর্থনীতি পড়ে একাদশ ও দ্বাদশ শ্রেণি ছাত্র-ছাত্রীরা জানতে পারলে, যে কোনো দেশের জনসংখ্যাকে শিক্ষা ও প্রশিক্ষণ দ্বারা সম্পদের পরিণত করা যায়। শিক্ষা, প্রশিক্ষণ, কারিগরি জ্ঞান ও সুস্থ্যসবল জনগণ দেশের অর্থনৈতিক উন্নয়নে ভূমিকা রাখে। তাই প্রত্যেক দেশের সরকার জনগণকে সম্পদে পরিণত করার জন্য কাজ করে যাচ্ছে।",
      "tag": "HC 24",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "নিজস্ব জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে জীবিকা অর্জনের ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "বাংলাদেশের জনসংখ্যার কী কী বৈশিষ্ট্য রয়েছে?",
          "explanation": "বাংলাদেশের জনসংখ্যার কাঠামো থেকে জনসংখ্যার বৈশিষ্ট্য জানা যায়। বিভিন্ন দৃষ্টিকোণ থেকে দেশের জনসংখ্যার বৈশিষ্ট্য বা কাঠামো জ্ঞান যায়। যেমন- নারী-পুরুষের অনুপাত, ঘনত্ব ইত্যাদি। বর্তমানে বাংলাদেশের জনসংখ্যা মোট ১৬ কোটি ৯৮ লক্ষ। জনসংখ্যা বৃদ্ধির হার ১.৩০% এবং জনসংখ্যা ঘনত্ব ১১৫১ জন। দেশের নারী ও পুরুষের অনুপাত বর্তমানে ১০০.৪: ১০০। দেশের এ বিপুল পরিমাণ জনসংখ্যা মধ্যে নির্ভরশীল জনসংখ্যার পরিমাণই বেশি।"
        },
        {
          "label": "গ",
          "question": "উদ্দীপকের বিষয়বস্তু চিহ্নিত করে তা উন্নয়নের উপায়গুলো ব্যাখ্যা করো।",
          "explanation": "উদ্দীপকের বিষয়বস্তুগুলো দ্বারা মানবসম্পদ উন্নয়নের কথা বলা হয়েছে। একটি দেশের জনসংখ্যাকে প্রয়োজনীয় শিক্ষা ও প্রশিক্ষণের দ্বারা জনশক্তিতে রূপান্তর করাকে মানবসম্পদ উন্নয়ন বলে। কোনো দেশের আর্থ-সামাজিক উন্নয়নের জন্য জনসমষ্টিকে মানবসম্পদ বা দক্ষ জনশক্তি হিসেবে গড়ে তোলা জরুরি। এর জন্য প্রয়োজন শিক্ষিত, দক্ষ ও কর্মক্ষম জাতি তৈরি করা। উদ্দীপকে বলা হয়েছে যে, কোনো দেশের জনগণকে শিক্ষা ও প্রশিক্ষণ দ্বারা সম্পদে পরিণত করা যায়। অর্থাৎ এখানে মানবসম্পদ উন্নয়নের কথা বলা হয়েছে। মানবসম্পদ উন্নয়নের জন্য সরকারি-বেসরকারি পর্যায়ে শিক্ষা, প্রশিক্ষণ, চিকিৎসার সুবিধা ও স্বাস্থ্য সচেতনতা বৃদ্ধির পদক্ষেপ গ্রহণ করতে হবে। এছাড়াও মানবসম্পদ উন্নয়নের আরও কিছু উপায় হলো নারীর ক্ষমতায়ন, খাদ্য ও পুষ্টি, পরিবার পরিকল্পনা গ্রহণ, সামাজিক নিরাপত্তা বৃদ্ধি প্রভৃতি। অতএব, উপরোক্ত উপায়গুলো গ্রহণ করলে মানবসম্পদ উন্নয়ন হবে বলে আশা করা যায়।"
        },
        {
          "label": "ঘ",
          "question": "তোমার দেশের সরকার উদ্দীপকের বিষয়টি উন্নয়নের জন্য যে সব পদক্ষেপ গ্রহণ করেছে তা কী তুমি যুক্তিযুক্ত মনে করো? বিশ্লেষণ করো।",
          "explanation": "উদ্দীপকের সরকার মানবসম্পদ উন্নয়নে গৃহীত পদক্ষেপগুলো যুক্তিযুক্ত। অর্থনৈতিক প্রবৃদ্ধি ও মানবসম্পদ উন্নয়নের মধ্যে এক নিবিড় সম্পর্ক বিদ্যমান। যেকোনো দেশে দ্রুত অর্থনৈতিক উন্নয়নের জন্য প্রয়োজন সু-স্বাস্থ্যের অধিকারী, শিক্ষিত এবং বিভিন্ন কাজে প্রশিক্ষণপ্রাপ্ত জনগোষ্ঠী। এটি কেবল বিভিন্ন কার্যকারি পদক্ষেপ গ্রহণ করে মানবসম্পদ উন্নয়নের মাধ্যমেই সম্ভব। উদ্দীপকে বলা হয়েছে দেশের জনসংখ্যাকে শিক্ষা ও প্রশিক্ষণের মাধ্যমে সম্পদে পরিণত করা যায়। তাই দেশের সরকার জনগণকে সম্পদে পরিণত করার জন্য কাজ করে যাচ্ছে। অর্থাৎ সরকার দেশের জনগণকে মানবসম্পদ উন্নয়নের লক্ষ্যে বিভিন্ন ধরনের পদক্ষেপ গ্রহণ করেছে। মানবসম্পদ উন্নয়নের লক্ষ্যে বর্তমানে সরকার বাধ্যতামূলক প্রাথমিক শিক্ষা, স্বাস্থ্যসুবিধা বৃদ্ধি, নারীর ক্ষমতায়ন প্রভৃতি পদক্ষেপ গ্রহণ করেছে। যেমন: সরকার শিক্ষিত ও দক্ষ মানবসম্পদ হিসেবে গড়ে তোলার লক্ষ্যে জাতীয় শিক্ষা নীতি-২০১০ বাস্তবায়ন করেছে। এছাড়া সবার জন্য স্বাস্থ্যসেবা নিশ্চিত করার লক্ষ্যে জাতীয় স্বাস্থ্যনীতি-২০১১ গ্রহণ এবং জাতীয় ঔষধ নীতি যুগোপযোগী করা হয়েছে। যার মাধ্যমে দেশের জনগোষ্ঠীকে শিক্ষিত, দক্ষ ও কর্মক্ষম নাগরিক হিসেবে গড়ে ওঠবে। সুতরাং সরকার গৃহীত পদক্ষেপগুলোকে যুক্তিযুক্ত বলা যায়।"
        }
      ]
    },
    {
      "number": "10",
      "uddipok": "'Q' দেশের দু'টি সময়ের কয়েকটি নিত্যপ্রয়োজনীয় দ্রব্যের দামের তালিকা দেওয়া হলো: দ্রব্য 2020 সালে দাম 2022 সালে দাম চাল 20 25 আটা 15 18 চিনি 40 45 ডাল 80 85",
      "tag": "HC 24",
      "sub_questions": [
        {
          "label": "ক",
          "question": "পণ্য কর কী?",
          "explanation": "পণ্যদ্রব্য বিক্রির ওপর একক প্রতি অথবা তার মূল্যের ভিত্তিতে যে কর ধার্য করা হয় তাকে পণ্য কর বলে।"
        },
        {
          "label": "খ",
          "question": "সরকার কেন ব্যয় করে?",
          "explanation": "সরকার সুষ্ঠুভাবে রাষ্ট্রপরিচালনা জন্য ব্যয় করে থাকে। আধুনিককালে সরকারি ব্যয়ের আওতা বা খাত প্রসারিত হয়েছে। সরকার এসব খাতে প্রতি বছর বিভিন্ন প্রয়োজন বা উদ্দেশ্যে ব্যয় করে থাকে। যেমন দেশের স্বাধীনতা রক্ষার্থে সামরিক ব্যয় করে। দেশের জনগণকে শিক্ষিত দক্ষ করে তুলতে শিক্ষা, স্বাস্থ্য ইত্যাদি খাতে ব্যয় করে। দেশের শৃঙ্খলা বজায় রাখতে বিচার বিভাগ, জননিরাপত্তা ইত্যাদি খাতে ব্যয় করে থাকে। তাছাড়াও সরকার আরো বিভিন্ন খাতে ব্যয় করে থাকে।"
        },
        {
          "label": "গ",
          "question": "উদ্দীপক হতে উভয় সময়ের দামগুলো শতকরায় প্রকাশ করো।",
          "explanation": "উদ্দীপক থেকে উভয় সময়ের দামগুলো শতকরায় প্রকাশ করা যায়। সাধারণত ভিত্তি বছর ও হিসাবি বছরের দাম শতকরা প্রকাশের মাধ্যমে মুদ্রাস্ফীতি নির্ণয় করা হয়। এক্ষেত্রে ভিত্তি বছরের দামকে সাধারণত ১০০- এর সমান ধরে নেওয়া হয়। আর হিসাবি বছরের অনরূপ দ্রব্যগুলোর দামের শতকরা পরিবর্তন নির্ণয় করা হয়। এক্ষেত্রে P n P 0 × 100 \\frac{\\mathrm{P}_{\\mathrm{n}}}{\\mathrm{P}_{0}} \\times 100 P 0 ​ P n ​ ​ × 100 এই সূত্রটি ব্যবহার করা হয়। উদ্দীপকের প্রয়োজনীয় দ্রব্যের দুটি সময়ের দামের শতকরা নির্ণয় করা হলো"
        },
        {
          "label": "ঘ",
          "question": "উদ্দীপক হতে দাম সূচকের সাহায্যে মুদ্রাস্ফীতির হার কী নির্ণয় করা যাবে। বিশ্লেষণ করো।",
          "explanation": "উদ্দীপক হতে দাম সূচকের মাধ্যমে মুদ্রাস্ফীতি হার নির্ণয় করা সম্ভব নয়। দাম সূচকের মাধ্যমে মুদ্রাস্ফীতি নির্ণয়ের ক্ষেত্রে চলতি বছরের দাম সূচক থেকে ভিত্তি বছরের দাম সূচক বিয়োগ করতে হয়। এক্ষেত্রে দামসূচক হলো ভোক্তার প্রতিনিধিত্বমূলক দ্রব্যগুচ্ছের গুরুত্বশীল সূচক সংখ্যা। এখানে গুরুত্ব হিসেবে দ্রব্যের পরিমাণ ব্যবহৃত হয়। দাম সূচক নির্ণয়ের সূত্রটি হলো CPI = ∑ P n Q 0 ∑ P n Q 0 × 100 =\\frac{\\sum \\mathrm{P}_{\\mathrm{n}} \\mathrm{Q}_{0}}{\\sum \\mathrm{P}_{\\mathrm{n}} \\mathrm{Q}_{0}} \\times 100 = ∑ P n ​ Q 0 ​ ∑ P n ​ Q 0 ​ ​ × 100 উদ্দীপকে দেশের দুটি সময়ের কয়েকটি নিত্যপ্রয়োজনীয় দ্রব্যের তালিকা দেওয়া আছে। এছাড়াও ২০২০ সালের এবং ২০২২ সালের একই দ্রব্যের দাম উল্লেখ করা হয়েছে। কিন্তু দ্রব্যগুলোর প্রয়োজনীয় গুরুত্ব বা পরিমাণ (Q) দেওয়া নেই। তাই উদ্দীপক থেকে দাম সূচকের সাহায্যে মুদ্রাস্ফীতির হার নির্ণয় করা যাবে না। দাম সূচক নির্ণয়ের ক্ষেত্রে নির্দিষ্ট দ্রব্যগুচ্ছ ক্রয় করতে বর্তমান সময়ে যে খরচ হয় তাকে ভিত্তি বছরের খরচ দিয়ে ভাগ করে ১০০ দিয়ে গুণ করতে হয়। এক্ষেতে চলতি বা ভিত্তি বছরের ব্যয় হিসাবের সময় দ্রব্যের পরিমাণের সাথে দ্রব্যের দামে গুণ করা হয়। তাই দ্রব্যের পরিমাণের কোনো তথ্য যদি না থাকে তবে দামসূচক নির্ণয় করা সম্ভব নয়। এ কারণে উদ্দীপক থেকে দাম সূচকের সাহায্যে মুদ্রাস্ফীতির হার নির্ণয় করা যাবে না।।"
        }
      ]
    },
    {
      "number": "11",
      "uddipok": "'Y' দেশটি ১৯৭১ সালের ১৬ই ডিসেম্বর স্বাধীনতা লাভ করে। বর্তমানে দেশটি উন্নয়নশীল দেশ। অর্থনৈতিক উন্নয়নের জন্য দেশটি অভ্যন্তরীণ ও আন্তর্জাতিক উৎস থেকে আয় সংগ্রহ করে। এছাড়া বন্ধুরাষ্ট্র থেকে নানা শর্তে সাহায্য ও ঋণ নিয়ে থাকে।",
      "tag": "HC 24",
      "sub_questions": [
        {
          "label": "ক",
          "question": "কর কী?",
          "explanation": "প্রত্যক্ষ কোনো উপকারের আশা না করে সরকারকে বাধ্যতামূলকভাবে যা প্রদান করা হয় তাই কর।"
        },
        {
          "label": "খ",
          "question": "প্রত্যেক্ষ কর কেন জনপ্রিয় নয়?",
          "explanation": "প্রত্যক্ষ করের চেয়ে পরোক্ষ কর অধিক জনপ্রিয়। যে করের করভার ও করঘাত একই ব্যক্তির ওপর পড়ে তাকে প্রত্যক্ষ কর বলে। এধরনের করের ভার অন্যের ওপর চাপানো যায় না। যেমন- আয়কর, কর্পোরেশন কর ইত্যাদি। প্রত্যক্ষ কর ব্যক্তিকে নিজ দায়িত্বে করের পরিমাণ হিসাব করে সুনির্দিষ্ট জায়গায় উপস্থিত হয়ে পরিশোধ করতে হয়। এছাড়া জেনে শুনেই প্রত্যক্ষ কর অর্থ পরিশোধ করতে হয়। এসব কারণে প্রত্যক্ষ কর জনপ্রিয় নয়।"
        },
        {
          "label": "গ",
          "question": "উদ্দীপক অনুসারে 'Y' দেশের অর্থনৈতিক উন্নয়নে আয়ের উৎসগুলো বর্ণনা করো।",
          "explanation": "উদ্দীপকে সরকারের অর্থ সংগ্রহের উৎস হলো কর রাজস্ব ও কর বহির্ভূত রাজস্ব। সরকারের আয়ের প্রধান উৎস দুটি। যথাঃ কর রাজস্ব ও কর বহির্ভূত রাজস্ব। সরকার করের মাধ্যমে যে আয় বা রাজস্ব সংগ্রহ করে তাকে কর রাজস্ব কর বলে। আর কর ছাড়া অন্যান্য যে উৎস থেকে সরকার আয় করে তা কর বহির্ভূত রাজস্ব। যেমন- জরিমানা, বিভিন্ন ধরনের ফি, সরকারি ঋণ ইত্যাদি। উদ্দীপকে 'Y' একটি উন্নয়নশীল দেশ। অর্থনৈতিক উন্নয়নের জন্য দেশটি অভ্যন্তরীণ ও আন্তর্জাতিক উৎস থেকে আয় সংগ্রহ করে। এছাড়াও বন্ধু রাষ্ট্র থেকে নানা শর্তে সাহায্য ও ঋণ নিয়ে থাকে। অর্থাৎ দেশটি বিভিন্ন ধরনের কর আরোপ, বিভিন্ন ধরনের ফি, জরিমানা ইত্যাদি থেকে আয় করে থাকে। এতে ব্যয় সংকুলান না হলে বৈদেশিক ঋণ গ্রহণ করে। সরকারি আয়ের এ উৎসগুলো কর রাজস্ব ও কর বহির্ভূত রাজস্বের অন্তর্ভুক্ত। সুতরাং বলা যায়, উদ্দীপকের সরকার অর্থ সংগ্রহের উৎস হলো কর রাজস্ব ও কর বহির্ভূত রাজস্ব।"
        },
        {
          "label": "ঘ",
          "question": "বন্ধুরাষ্ট্র না, অভ্যন্তরীণ খাত কোনটি থেকে অর্থ সংগ্রহ করা 'Y' দেশের জন্য মঙ্গলজনক। বিশ্লেষণ করো।",
          "explanation": "অভ্যন্তরীণ উৎস থেকে ঋণ গ্রহণ করা অর্থনীতির জন্য অনেকাংশে যুক্তিযুক্ত। সরকারি আয় দ্বারা সরকারি ব্যয় সংকুলান না হলে সরকারকে ঋণ নিতে হয়। সরকার অভ্যন্তরীণ ও বৈদেশিক দুটি উৎস থেকে ঋণ নিতে পারে। সরকারি ঋণের অভ্যন্তরীণ উৎসের মধ্যে ব্যক্তি, বাণিজ্যক ব্যাংক ও কেন্দ্রীয় ব্যাংক থেকে ঋণ ইত্যাদি উল্লেখযোগ্য। অন্যদিকে বৈদেশিক উৎসের মধ্যে বিদেশি সরকার ও বিভিন্ন আন্তর্জাতিক প্রতিষ্ঠান থেকে ঋণ নিতে পারে। উদ্দীপকে 'Y' দেশেটি অর্থনৈতিক উন্নয়নের জন্য বিভিন্ন অভ্যন্তরীণ ও আন্তর্জাতিক উৎস থেকে আয় সংগ্রহ করে। এছাড়াও বন্ধু রাষ্ট্র থেকে নানা শর্তে সাহায্য ও ঋণ গ্রহণ করে। অর্থাৎ 'Y' দেশটি বৈদেশিক সাহায্য ও ঋণ গ্রহণ করে থাকে। এ ধরনের সাহায্য ও ঋণের কিছু অসুবিধা লক্ষ করা যায়। অভ্যন্তরীণ উৎস থেকে ঋণ গ্রহণ, পরিশোধ এবং শর্তাবলি বৈদেশিক ঋণ গ্রহণের চেয়ে সহজ। এছাড়াও অভ্যন্তরীণ ঋণের প্রধান সুবিধা হলো এ ঋণের কোনো আর্থিক দায়ভার নেই। এ ধরনের ঋণের শুধু প্রকৃত দায়ভার আছে। কিন্তু তা দেশের অর্থনৈতিক কল্যাণ হ্রাস করে না। অভ্যন্তরীণ ঋণ উৎপাদনশীল খাতে ব্যবহার করা হলে অর্থনৈতিক কল্যাণ বহুগুণ বৃদ্ধি পায়। কিন্তু বৈদেশিক ঋণ প্রায়ই উচ্চ সুদ, কঠিন শর্তযুক্ত এবং রাজনৈতিক প্রভাবযুক্ত হয়। ফলে দীর্ঘমেয়াদে দেশ নির্ভরশীল হয়ে পড়ে। তাই বলা যায়, স্বল্প পরিমাণ ঋণের ক্ষেত্রে অভ্যন্তরীণ উৎসই অধিক যৌক্তিক।"
        }
      ]
    }
  ]
}