{
  "title": "সিলেট বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "কৃষকদের দারিদ্র্য, অনুন্নত পরিবহন ও যোগাযোগ ব্যবস্থা, গুদামজাতকরণ ও সংরক্ষণের অসুবিধা, দুর্বল বাজার কাঠামো, ঋণের অভাব, ত্রুটিপূর্ণ ওজন ও পরিমাণসহ নানাবিধ সমস্যার কারণে কৃষকরা তাদের উৎপাদিত ফসলের ন্যায্যমূল্য প্রাপ্তি হতে বঞ্চিত হয়। ফলে তাদের আর্থ-সামাজিক উন্নয়ন ব্যহত হয়। উল্লিখিত সমস্যাগুলো সমাধান করা হলে কৃষকরা উৎপাদিত ফসলের ন্যায্যমূল্য লাভ করবে। এবং তাদের জীবনযাত্রার মান উন্নত হবে।",
      "tag": "SB 22",
      "sub_questions": [
        {
          "label": "ক",
          "question": "কৃষি ঋণ কী?",
          "explanation": "কৃষিকাজ পরিচালনার জন্য কৃষক যে ঋণ গ্রহণ করে, তাকে কৃষি ঋণ বলে।"
        },
        {
          "label": "খ",
          "question": "শস্য বহুমুখীকরণের ফলে কর্মসংস্থান কীভাবে প্রভাবিত হয়?",
          "explanation": "শস্য বহুমুখীকরণের ফলে কর্মসংস্থান বৃদ্ধি পায়। এক ফসলের পরিবর্তে বিভিন্ন মৌসুমে ভিন্ন ভিন্ন ফসল উৎপাদন করার প্রক্রিয়াকে শস্য বহুমুখীকরণ বলে। শস্য বহুমুখীকরণের ফলে জমির উৎপাদনশীলতা বৃদ্ধি পায় এবং সারা বছরব্যাপী জমিতে নিবিড় চাষাবাদ চলে। ফলে সারাবছরই শস্য উৎপাদন ও বাজারজাতকরনের প্রক্রিয়া চলে। তাই কর্মসংস্থান বৃদ্ধি পায়।"
        },
        {
          "label": "গ",
          "question": "উদ্দীপকে কৃষকদের কোন সমস্যার দিকটি প্রতিফলিত হয়েছে ? ব্যাখ্যা কর।",
          "explanation": "উদ্দীপকে কৃষকদের কৃষিপণ্যের বিপণনের সমস্যার দিকটি প্রতিফলিত হয়েছে। কৃষিপণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এ ব্যবস্থার মধ্যে পণ্যের যোগান, গুদামজাতকরণ, পরিবহন ও বাজার সংক্রান্ত তথ্য সংগ্রহ ইত্যাদি কার্যাবলি অন্তর্ভুক্ত। বাংলাদেশে কৃষিপণ্যের বিপণন ব্যবস্থা নানা ধরনের সমস্যা রয়েছে। ফলে কৃষকরা ন্যায্য দাম থেকে বঞ্চিত হয়।উদ্দীপকে বাংলাদেশের কৃষকরা দারিদ্র। ফলে তারা তাদের উৎপাদিত ফসল গুদামজাত ও সংরক্ষণ করে বাজারজাত করতে পারে না। তাছাড়া অনুন্নত পরিবহন ও যোগাযোগ ব্যবস্থা দূর্বল বাজার কাঠামো, ঋণের অভাব, ত্রুটিপূর্ণ ওজনসহ নানাবিধ সমস্যা রয়েছে। এসব কারণে কৃষকরা উৎপাদিত পণ্যের ন্যায্যমূল্য থেকে বঞ্চিত হয়। কৃষকদের এ সমস্যাগুলো কৃষিপণ্য বিপণনের সাথে সম্পর্কিত তাই বলা যায়, কৃষকদের বিপণন সমস্যার দিকটি উদ্দীপকে প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত সমস্যা সমাধানে তোমার সুপারিশসমূহ তুলে ধরো।",
          "explanation": "উদ্দীপকে কৃষিপণ্যের বিপণন সমস্যা সমাধানে রাষ্ট্রীয় পর্যায়ে বিভিন্ন উদ্যোগ নিতে হবে। বাংলাদেশে কৃষিজাত পণ্যের বিপণন ব্যবস্থায় বিভিন্ন ধরনের সমস্যা বা জুটি বিদ্যমান। ফলে কৃষকরা ন্যায্যমূল্য থেকে বঞ্চিত হয়। তাই কৃষিপণ্যের বিপণন সমস্যা সমাধানে কৃষিঋণ প্রদান, পরিবহন ব্যবস্থার উন্নয়ন ও গুদামজাতকরণ ইত্যাদি ব্যবস্থা গ্রহণ করতে হবে। উদ্দীপকে অনুন্নত পরিবহন ব্যবস্থা, গুদামজাতকরণের অসুবিধা, দুর্বল বাজার কাঠামো কারণে কৃষকেরা ন্যায্যমূল্য প্রাপ্তি থেকে বঞ্চিত হন। অর্থাৎ তারা কৃষি বিপণনের সমস্যার সম্মুখীন হয়েছে। এসব সমস্যা সরকারের সক্রিয় পদক্ষেপ গ্রহণের মাধ্যমে দূর করা সম্ভব। সরকার দরিদ্র কৃষকদের ঋণের ব্যবস্থা, পরিবহন ও যোগাযোগ ব্যবস্থার উন্নয়ন করলে কৃষিদ্রব্য পরিবহণে খরচ কমবে। ফলে কৃষকরা কম খরচে কৃষিজাত দ্রব্য বাজারে বিক্রি করতে সক্ষম হবে। আবার গুদামজাতকরণ ও সংরক্ষণ এবং পণ্যমূল্য নির্ধারণ করলে কৃষকরা সুবিধামত সঠিক দামে তাদের পণ্য বিক্রি করতে পারবে। এছাড়াও বাজারে | ফড়িয়াদের বিলোপসাধন, বাজার নিয়ন্ত্রণ, সুষ্ঠু ওজন ও পরিমাপ ব্যবস্থা, বাজার তথ্য সরবরাহ ইত্যাদি সুবিধা প্রদান করলে দ্রব্যের দামের প্রায় পুরোটাই কৃষকরা হাতে পাবে। সুতরাং বলা যায়, উদ্দীপকের কৃষি বিপণনের সমস্যা সমাধানে উপরিউক্ত পদক্ষেপ গ্রহণ করা উচিত।"
        }
      ]
    },
    {
      "number": "2",
      "uddipok": "রাকিব ও তুহিন একই গ্রামের দুইজন কৃষক। রাকিবের ছোট আয়তনের জমিতে যে ফসল উৎপাদন হয় তা দ্বারা তার পরিবার কোনোরকমে জীবিকানির্বাহ করতে পারে। অন্যদিকে তুহিন তার বৃহৎ আয়তনের জমিতে চাষাবাদের আধুনিক পদ্ধতি ব্যবহার করে অধিক ফসল উৎপাদনের মাধ্যমে অধিক মুনাফা অর্জন করে।",
      "tag": "SB 22",
      "sub_questions": [
        {
          "label": "ক",
          "question": "কৃষি কী?",
          "explanation": "ফসল, বনায়ন, পশুপাখি, মাছ চাষ করতে মাটির জৈবিক ব্যবহার ও ব্যবস্থাপনাকে কৃষি বলা হয়।"
        },
        {
          "label": "খ",
          "question": "কৃষি খামার ও কৃষিজোত দুটি ভিন্ন ধারণা-ব্যাখ্যা করো।",
          "explanation": "কৃষি খামার ও কৃষিজোত এক নয়। কোনো একজন কৃষকের অধীনে চাষযোগ্য জমির মোট পরিমাণকে কৃষিজোত বলে। আর কৃষিজোতের যে অংশে কৃষিকাজ পরিচালনা যা ফসল ফলানো হয় তাই কৃষি খামার। খামার মূলত ভূমি ব্যবস্থাপনাবে নির্দেশ করে। তাই যেখানে উৎপাদন কাজ, পরিচালিত হয় তা খামার কিন্তু কৃষিজোত উৎপাদনের সাথে সম্পর্কিত নয়। উৎপাদনযোগ্য হলেই ত কৃষিজোত। তাই বলা যায়, কৃষি খামার ও কৃষিজোত দুটি ভিন্ন ধারণা।"
        },
        {
          "label": "গ",
          "question": "উদ্দীপকে রাকিবের খামারের ধরন চিহ্নিত করে এই ধরনের খামারের দুটি সমস্যা তুলে ধরো।",
          "explanation": "রাকিবের খামারটি একটি জীবননির্বাহী খামার। জীবননির্বাহের জন্য কৃষক যে ভূখণ্ডে ফসল চাষাবাদ বা উৎপাদন করেন ত জীবননির্বাহী খামার। এ ধরনের খামারের আয়তন তুলনামূলক ক্ষুদ্র সাধারণত এসব খামারে সনাতন পদ্ধতিতে চাষাবাদ করা হয়। এ ধরনের খামারের ব্যবস্থাপনা অসংগঠিত ও অদক্ষ হয় বলে উদ্বৃত্ত কম সৃষ্টি হয়। - উদ্দীপকের রাকিবের ছোট আয়তনের জমিতে উৎপাদিত ফসল দ্বারা তাম - পরিবার কোনোরকম জীবিকানির্বাহ করতে পারে। অর্থাৎ রাকিদ্ধে খামারের উদ্দেশ্য হলো উৎপাদিত পণ্য দ্বারা জীবননির্বাহী করা। তা খামারের আয়তন ক্ষুদ্রাকৃতির। এসব বৈশিষ্ট্য জীবননির্বাহী খামারের সাথে সাদৃশ্যপূর্ণ। তাই রাকিবের খামারটি জীবননির্বাহী খামার। এ ধরনের খামারের অন্যতম অসুবিধা হলো ব্যবস্থাপনা অংসগঠিত এবং পরিদর্শন ব্যবস্থা অদক্ষ। তাই উৎপাদন ও উদ্বৃত্ত সৃষ্টি কম হয়।"
        },
        {
          "label": "ঘ",
          "question": "উদ্দীপকে উল্লিখিত রাকিব ও তুহিনের খামারের মধ্যে তুলানামূলক পার্থক্য আলোচনা করো।",
          "explanation": "উদ্দীপকে উল্লিখিত রাকিবের খামার হলো জীবননির্বাহী খামার এবং তুহিনের খামার হলো বাণিজ্যিক খামার। যে জমি জীবননির্বাহের উদ্দেশ্যে চাষাবাদ করা হয় তাকে জীবননির্বাহী খামার বলে। এ ধরনের খামার সাধারণত ছোট হয় এবং জীবননির্বাহের উদ্দেশ্যে ফসল উৎপাদন করা হয়। অন্যদিকে, মুনাফা অর্জনের উদ্দেশ্যে যে খামারে চাষাবাদ করা হয় তা বাণিজ্যিক খামার। এ ধরনের খামারের আয়তন বৃহৎ হয়। উদ্দীপকে রাকিব ও তুহিন একই গ্রামের কৃষক। রাকিবের ছোট আয়তনের জমিতে চাষাবাদ করেন। তার জমির উৎপাদিত ফসল দ্বারা তার পরিবার কোনোরকম জীবিকানির্বাহ করতে পারেন। অর্থাৎ তার খামার হলো জীবননির্বাহী খামার। অন্যদিকে, তুহিন তার জমিতে আধুনিক পদ্ধতিতে চাষাবাদ করে অধিক ফসল উৎপাদন করে অধিক মুনাফা অর্জন করেন। অর্থাৎ তুহিনের খামারটি বাণিজ্যিক খামার। উভয় খামারের মধ্যে কিছু পার্থক্য বিদ্যমান রয়েছে। জীবননির্বাহী খামার মূলত পারিবারিকভাবে পরিচালিত হয়। অপরদিকে, বাণিজ্যিক খামারের পরিচালনা একটি প্রাতিষ্ঠানিক কাঠামোর মধ্যে থেকে পরিচালিত হয়। জীবননির্বাহী খামারে সনাতন পদ্ধতিতে উৎপাদনকার্য পরিচালিত হয়। পক্ষান্তরে, বাণিজ্যিক খামারে আধুনিক কলাকৌশল ব্যবহৃত হয়। তাছাড়া জীবননির্বাহী খামার আয়তনে ক্ষুদ্র হয়। কিন্তু বাণিজ্যিক খামার আয়তনে বৃহৎ হয়। এছাড়া জীবননির্বাহী খামারে কম উৎপাদন, কম উদ্বৃত্ত এবং কম মুনাফা সৃষ্টি হয়। অন্যদিকে, বাণিজ্যিক খামারে অধিক উৎপাদন, অধিক উদ্বৃত্ত এবং অধিক মুনাফা সৃষ্টি হয়। অতএব বলা যায়, উদ্দীপকের রাকিব ও তুহিনের খামারের মধ্যে যথেষ্ট ভিন্নতা রয়েছে।"
        }
      ]
    },
    {
      "number": "3",
      "uddipok": "কর্মসংস্থান বৃদ্ধি, কৃষির ওপর জনসংখ্যার চাপ হ্রাস, মহিলাদের কাজের সুযোগ সৃষ্টি, সম্পদের সুষম বণ্টন ও বৈদেশিক মুদ্রা সাশ্রয়সহ অর্থনৈতিক উন্নয়নে বাংলাদেশের কুটির শিল্প গুরুত্বপূর্ণ ভূমিকা পালন করলেও নানাবিধ সমস্যার ভারে এ শিল্প জর্জরিত। সহজশর্তে ও কম সুদে পর্যাপ্ত, ঋণের মাধ্যমে মূলধন সরবরাহ করা হলে এ শিল্প অর্থনৈতিক উন্নয়নে আরও বেশি ভূমিকা রাখতে পারবে।",
      "tag": "SB 22",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "হাইটেক শিল্প বলতে জ্ঞান ও পুঁজিনির্ভর, উচ্চ প্রযুক্তিভিত্তিক, পরিবেশবান্ধব, আইটি গবেষণা ও উন্নয়ন নির্ভর শিল্পকে বোঝায়।"
        },
        {
          "label": "খ",
          "question": "আমদানি বিকল্প শিল্প কীভাবে বৈদেশিক মুদ্রার রিজার্ভ বৃদ্ধি করে? ব্যাখ্যা করো।",
          "explanation": "আমদানি বিকল্প শিল্প বৈদেশিক মুদ্রা সাশ্রয় করে। বাংলাদেশের মতো উন্নয়নশীল দেশগুলো বিদেশ থেকে প্রচুর পরিমাণে প্রয়োজনীয় ভোগ্যদ্রব্য ও মূলধনী দ্রব্য আমদানি করে। এসব বিদেশি দ্রব্যের দাম অধিক। তাই আমদানি করতে প্রচুর বৈদেশিক মুদ্রা ব্যয় হয়। কিন্তু যদি এসব দেশ নিজস্ব কাঁচামাল ব্যবহার করে নিজেরাই দ্রব্য উৎপাদন করলে বৈদেশিক মুদ্রার অনেক সাশ্রয় হবে। ফলে ধীরে ধীরে বৈদেশিক মুদ্রার রিজার্ভ বৃদ্ধি পাবে।"
        },
        {
          "label": "গ",
          "question": "উদ্দীপকে কুটির শিল্পের কোন সমস্যাটি সমাধানের কথা বলা' হয়েছে? ব্যাখ্যা করো।",
          "explanation": "উদ্দীপকে কুটির শিল্পের ঋণের অভাব ও মূলধনের স্বল্পতা সমস্যা সমাধানের কথা বলা হয়েছে। অতীতকাল থেকেই কুটির শিল্প অর্থনৈতিক উন্নয়নে গুরুত্বপূর্ণ ভূমিকা পালন করে। কিন্তু এ শিল্প নানাবিধ সমস্যায় জর্জরিত। এ সমস্যাগুলোর হলো মূলধনের স্বল্পতা, ঋণের অভাব, কাঁচামালের অভাব, কারিগরি জ্ঞানের অভাব ইত্যাদি। এগুলো সমাধান করতে পারলে কুটির শিল্প আরো বিকশিত হবে। তাই সরকারি ও বেসরকারি পর্যায়ে পদক্ষেপ নেওয়া প্রয়োজন। উদ্দীপকে কুটির শিল্প কর্মসংস্থান বৃদ্ধি, মহিলাদের কাজের সুযোগ সৃষ্টি, সম্পদের সুষম বণ্টনও বৈদেশিক মুদ্রা সাশ্রয় করে। এছাড়া অর্থনৈতিক উন্নয়নে গুরুত্বপূর্ণ ভূমিকা পালন করে। কিন্তু এ শিল্পে নানা সমস্যা বিদ্যমান। এগুলো সমাধানে সহজশর্তে ও কম সুদে পর্যাপ্ত ঋণের মাধ্যমে মূলধন সরবরাহ করতে হবে। ফলে অর্থনৈতিক উন্নয়ন ত্বরান্বিত হবে। অর্থাৎ শিল্পটি ঋণের অভাব ও মূলধনের সমস্যা বিদ্যমান। সুতরাং বলা যায়, উদ্দীপকে ঋণের অভাব ও মূলধনের সমস্যা সমাধানের কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লিখিত শিল্পের বাংলাদেশের অর্থনৈতিক উন্নয়নে গুরুত্ব বিশ্লেষণ করো।",
          "explanation": "অর্থনৈতিক উন্নয়নে উদ্দীপকে উল্লিখিত কুটির শিল্পের ভূমিকা গুরুত্বপূর্ণ। স্বল্প মূলধন, দেশি কাঁচামাল ও হাল্কা যন্ত্রপাতির সাহায্যে কুটির শিল্প সহজেই গড়ে তোলা যায়। এটি পারিবারিক ভিত্তিতে পরিচালিত হয় বলে সহজেই মহিলা ও পরিবারের অন্যান্যদের কর্মসংস্থান সৃষ্টি হয়। ফলে বেকারত্বের সমস্যার সমাধান হয়। পাশাপাশি শিল্পজাত দ্রব্যের উৎপাদনও বৃদ্ধি পায়। উদ্দীপকের কুটির শিল্প কর্মসংস্থান বৃদ্ধি, কৃষির ওপর জনসংখ্যার চাপ হ্রাস, সম্পদের সুষম বণ্টন ও বৈদেশিক মুদ্রা সাশ্রয় করে। অর্থাৎ শিল্পটি অর্থনৈতিক উন্নয়নের ক্ষেত্রে গুরুত্বপূর্ণ। এ শিল্পে ঘরোয়া পরিবেশে উৎপাদন কার্য পরিচালিত হয়। তাই পরিবারের মহিলা এবং অন্যান্য বেকারদের কর্মসংস্থানের সুযোগ সৃষ্টি হয়। কুটির শিল্প সহজেই স্থাপন করা যায়। এক্ষেত্রে অধিক মূলধন, ভারী যন্ত্রপাতি, উচ্চ প্রযুক্তি ইত্যাদির দরকার হয় না। ফলে গ্রামগঞ্জে এবং যেকোনো পরিবারে গড়ে তোলা সম্ভব হয়। তাই গ্রামে পিছিয়ে পড়া পরিবারসমূহের আয়ের পথ সৃষ্টি হয়। ফলে সম্পদের সুষম বণ্টন হয়। এছাড়া কৃষির ওপর জনসংখ্যার চাপ হ্রাস পায়। বিভিন্ন প্রয়োজনীয় শিল্পজাত দ্রব্য কুটির শিল্পে উৎপাদিত হওয়ায় বিদেশ থেকে আমদানি করতে হয় না। তাই বৈদেশিক মুদ্রার সাশ্রয় হয়। এভাবে কুটির শিল্প অর্থনীতির সার্বিক উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "নিচের চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "SB 22",
      "sub_questions": [
        {
          "label": "ক",
          "question": "নিট অভিবাসন কী?",
          "explanation": "কোনো নির্দিষ্ট সময়ে একটি দেশের বহির্গমন ও বহিরাগমনের পার্থক্যই হলো নিট অভিবাসন।"
        },
        {
          "label": "খ",
          "question": "ভূ-প্রকৃতি জনসংখ্যার একটি গুরুত্বপূর্ণ নির্ধারক-ব্যাখ্যা করো।",
          "explanation": "একটি দেশের জনসংখ্যা ভূ-প্রকৃতির ওপর অনেকাংশে নির্ভর করে। দুর্গম পাহাড়ি এলাকা, বিচ্ছিন্ন দ্বীপাঞ্চল বা মরু অঞ্চলে জীবনযাপন অত্যন্ত কঠিন। তাই এরূপ অঞ্চলে জনবসিত কম বলে জনসংখ্যাও কম হয়। কিন্তু উর্বর সমতল এলাকায় জীবনযাপন সহজসাধ্য এবং অনাবিল। তাই জনবসতি অধিক হয়। ফলে জনসংখ্যাও বেশি হয়। অর্থাৎ ভূ-প্রকৃতির ওপর জনসংখ্যার আকার নির্ভর করে। তাই বলা যায়, ভূ-প্রকৃতির জনসংখ্যার অন্যতম নির্ধারক।"
        },
        {
          "label": "গ",
          "question": "উদ্দীপকের আলোকে জনসংখ্যা ও খাদ্য উৎপাদন বৃদ্ধির একটি সূচি তৈরি করো।",
          "explanation": "ম্যালথাসের তত্ত্বে জনসংখ্যা ও খাদ্য উৎপাদনের মধ্যে সম্পর্ক নির্দেশ করা হয়েছে। ম্যালথাস তার 'জনসংখ্যা তত্ত্বে জনসংখ্যা ও খাদ্য উৎপাদন বৃদ্ধির সম্পর্ক নিয়ে আলোচনা করেছেন। তার মতে জনসংখ্যা অনিয়ন্ত্রিত অবস্থায় জ্যামিতিক হারে এবং খাদ্য উৎপাদন গাণিতিক হারে বৃদ্ধি পায়। ফলে জনসংখ্যা ও খাদ্যের মধ্যে অসামঞ্জস্য দেখা দেয়। প্রতি ২৫ বছরে জনসংখ্যা দ্বিগুণ হয়। উদ্দীপকের চিত্রে P এবং F রেখা দ্বারা জনসংখ্যা ও খাদ্য উৎপাদনের ভারসাম্যহীনতা দেখানো হয়েছে। অর্থাৎ চিত্রটি ম্যালথাসের তত্ত্বকে সমর্থন করে। চিত্রের আলোকে নিচে সূচি তৈরি করা হলো: বছর ০ ২৫ ৫০ ৭৫ ১০০ জনসংখ্যা বৃদ্ধি ১ ২ ৪ ৮ ১৬ …. খাদ্য উৎপাদন বৃদ্ধি ১ ২ ৩ ৪ ৫ … সূচিত্রে দেখা যায়, প্রতি ২৫ বছরে জনসংখ্যা জ্যামিতিক হারে বৃদ্ধি পায়। অন্যদিকে খাদ্য উৎপাদন গাণিতিক হারে বৃদ্ধি পায়। তাই একটি নির্দিষ্ট সময় পর জনসংখ্যা খাদ্য উৎপাদনকে ছাড়িয়ে যায়। ফলে জনসংখ্যা ও খাদ্য উৎপাদনের মধ্যে ভারসাম্যহীনতা দেখা দেয়।"
        },
        {
          "label": "ঘ",
          "question": "উদ্দীপকে জনসংখ্যা বিষয়ক কোন তত্ত্বটি প্রতিফলিত হয়েছে? বিশ্লেষণ করো।",
          "explanation": "উদ্দীপকে জনসংখ্যা বিষয়ক থমাস রবার্ট ম্যালথাসের জনসংখ্যা তত্ত্ব প্রতিফলিত হয়েছে। ম্যালথাসের তত্ত্বের মূল বক্তব্য হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে জ্যামিতিক হার হলো ১, ২, ৪, ৮, ১৬,, ইত্যাদি হারে বৃদ্ধি পাওয়া। অন্যদিকে গাণিতিক হার হলো ১, ২, ৩, ৪, ৫.... ইত্যাদি হারে বৃদ্ধি পাওয়া। উদ্দীপকের চিত্রে ভূমি অক্ষে সময় এবং লম্ব লক্ষে খাদ্য উৎপাদন ও জনসংখ্যা বৃদ্ধি পরিমাপ করা হয়েছে। P রেখা দ্বারা জনসংখ্যা বৃদ্ধি এবং F রেখা দ্বারা খাদ্য উৎপাদন নির্দেশ করা হয়েছে। চিত্রে দেখা যায়, প্রতি ২৫ বছরে জনসংখ্যা ১, ২, ৪, ৮, ১৬ হারে বৃদ্ধি পেয়েছে। কিন্তু খাদ্য উৎপাদন ১, ২, ৩, ৪... হারে বৃদ্ধি পেয়েছে। তাই জনসংখ্যা খাদ্য উৎপাদনকে ছাড়িয়ে গেছে। জনসংখ্যা ও খাদ্য উৎপাদনের মধ্যে এ সম্পর্ক ম্যালথাসের জনসংখ্যা তত্ত্বের সাথে সামঞ্জস্যপূর্ণ। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বাড়ে খাদ্য উৎপাদন সে হারে বাড়তে পারে না। জনসংখ্যা দ্রুত বৃদ্ধি পাওয়ার ফলে প্রত্যেক দেশেই প্রতি ২৫ বছরে জনসংখ্যা দ্বিগুণ হয়। কিন্তু জমিতে ক্রমহ্রাসমান প্রান্তিক উৎপাদন বিধি কার্যকর হওয়ার খাদ্য উৎপাদন দ্রুত বাড়ে না। এর ফলে এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় ও জনাধিক্য দেখা দেয়।"
        }
      ]
    },
    {
      "number": "5",
      "uddipok": "স্বল্প-শিক্ষিত, আত্মবিশ্বাসী ও কঠোর পরিশ্রমী নাসিমা একদিন স্বপ্ন দেখেছিল সে উদ্যোক্তা হবে; অন্যের অধীনে কাজ করবে না; অন্যকে কাজ দিবে। যুব উন্নয়ন অধিদপ্তরের আওতায় বিভিন্ন প্রশিক্ষণ গ্রহণ করে অল্পকিছু ঋণ নিয়ে হাঁস-মুরগি পালনের মাধ্যমে তার স্বপ্ন বাস্তবায়নের কাজ শুরু করে। আত্মপ্রত্যয়ী ও প্ররিশ্রমী নাসিমা এখান থেকে ভালো মুনাফা অর্জন করতে থাকে। বর্তমানে সে একটি নার্সারি ও একটি পোল্ট্রি ফার্মের মালিক এবং তার অধীনে প্রায় ১০ জন লোক কাজ করে।",
      "tag": "SB 22",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "কোনো দেশে প্রতি বর্গকিলোমিটারে গড়ে যতজন লোক বসবাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "মানবসম্পদ উন্নয়নের জন্য শিক্ষা ও প্রশিক্ষণের গুরুত্ব অপরিসীম-ব্যাখ্যা করো।",
          "explanation": "শিক্ষা ও প্রশিক্ষণের মাধ্যমে ব্যক্তির অন্তর্নিহিত যোগ্যতা জাগ্রত হয়। শিক্ষা মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার কৌশল ও সৃজনশীক্ষমতা অর্জন করে। অন্যদিকে কোনো একটি কাজ সুষ্ঠু নির্ভুলভাবে করার জন্য বিজ্ঞানসম্মত উপায়ে বারবার করাই হলো প্রশিক্ষণ। প্রশিক্ষণ শ্রমের গুণগত মান বাড়িয়ে উৎপাদনশীল করে। প্রশিক্ষণ যত ভালো ও অধিক হবে ব্যক্তি তার কাজে ততই দক্ষ হবে। অর্থাৎ, মানবসম্পদ উন্নয়নে শিক্ষা ও প্রশিক্ষণ গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকে পাঠ্যপুস্তকের কোন ধারণাটি প্রতিফলিত হয়েছে? ব্যাখ্যা করো।",
          "explanation": "উদ্দীপকে পাঠ্যপুস্তকের আত্মকর্মসংস্থান ধারণাটি প্রতিফলিত হয়েছে। নিজের বা ঋণের মাধ্যমে স্বল্প সম্পদ, জ্ঞান ও দক্ষতা নিয়ে স্ব-উদ্যোগে -জীবিকা অর্জনের প্রচেষ্টাই হলো আত্মকর্মসংস্থান। অর্থাৎ নিজ উদ্যোগে আয় অর্জন বা উৎপাদনশীল কাজে নিয়োজিত থাকাকে আত্মকর্মসংস্থান বলে। এর মাধ্যমে বেকারত্ব দূর করা ও অর্থ উপার্জনের সুযোগ সৃষ্টি হয়। এর পাশাপাশি অন্যের কর্মসংস্থানের ব্যবস্থাও করা সম্ভব হয়। উদ্দীপকের নাসিমার স্বপ্ন ছিল সে উদ্যোগক্তা হবে। তিনি অন্যের অধীনে কাজ করবে না, বরং অন্যকে কাজ দেবে। তাই প্রশিক্ষণ ও অল্প কিছু ঋণ নিয়ে হাঁস-মুরগি পালনের মাধ্যমে তার স্বপ্ন বাস্তবায়নের কাজ শুরু করে। বর্তমানে তিনি একটি নার্সারি ও ফার্মের মালিক এবং তার অধীনে ১০ জন লোক কাজ করে। অর্থাৎ, নাসিমা নিজ উদ্যোগে নিজের কর্মসংস্থানের ব্যবস্থা করেন। পাশাপাশি অন্যের কর্মসংস্থানের সুযোগ তৈরি করেন। সুতরাং বলা যায়, নাসিমার কাজটি আত্মকর্মসংস্থানের অনরূপ।"
        },
        {
          "label": "ঘ",
          "question": "নাসিমার উদ্যোগ বেকার সমস্যা সমাধানে কীভাবে, ভূমিকা রাখতে পারে? উদ্দীপকের আলোকে বিশ্লেষণ করো।",
          "explanation": "নাসিমার উদ্যোগে কর্মসংস্থানের মাধ্যমে বেকার সমস্যা সমাধানে ভূমিকা রাখবে। নিজ উদ্যোগে উৎপাদনশীল কাজে নিয়োজিত থাকা হলো আত্মকর্মসংস্থান। এর মাধ্যমে ব্যক্তির অর্থ উপার্জন ও কর্মসংস্থানের সুযোগ সৃষ্টি হয়। ফলে সে বেকারত্বের অভিশাপ থেকে মুক্ত হয়। আত্মকর্মসংস্থানের মাধ্যমে অনেক সময় অন্যের কর্মসংস্থানের সুযোগও সৃষ্টি হতে পারে। উদ্দীপকে নাসিমা যুব উন্নয়ন অধিদপ্তরের আওতায় বিভিন্ন প্রশিক্ষণ গ্রহণ করেন। পরে অল্পকিছু ঋণ নিয়ে হাঁস-মুরগি পালন শুরু করেন। বর্তমানে সে একটি নার্সারি ও একটি পোল্ট্রি ফার্মের মালিক। তার অধীনে প্রায় ১০ জন লোক কাজ করে। অর্থাৎ নাসিমার উদ্যোগ তথা আত্মকর্মসংস্থান তাকেসহ দশ জন ব্যক্তির কর্মসংস্থান সৃষ্টি হয়েছে। ফলে এদের বেকারত্ব দূর হয়েছে। আত্মকর্মসংস্থানের, মাধ্যমে একজন ব্যক্তি স্বাধীনভাবে জীবিকা অর্জন করতে পারে। তাই সে বেকারত্বের অভিশাপ থেকে মুক্ত হয়। এ ধরনের উদ্যোগ বিস্তৃত হলে উদ্যোক্তার সাথে আরো কিছু ব্যক্তির কর্মসংস্থানের সুযোগ সৃষ্টি হবে। ফলে তারাও জীবিকা অর্জনের মাধ্যমে বেকারত্ব ঘুচাতে পারবে। এভাবে উদ্যোগ গ্রহণের ফলে ধীরে ধীরে কর্মসংস্থান বাড়বে এবং বেকারত্ব দূর হবে। সুতরাং বলা যায়, নাসিমার উদ্যোগ কর্মসংস্থান সৃষ্টির মাধ্যমে বেকারত্ব সমস্যা সমাধানে ভূমিকা রাখছে।"
        }
      ]
    },
    {
      "number": "6",
      "uddipok": "’A' দেশে ২০১৮ সালে ভোক্তার মূল্যসূচক ছিল ১৬০ । ২০২০ সালে ঐ দেশের ভোক্তার মূল্যসূচক বেড়ে ১৮০ হয়। এর ফলে উৎপাদনকারীরা লাভবান হলেও গরিব ও সীমিত আয়ের লোক ভোগান্তির শিকার হয়।",
      "tag": "BNMPC 24,SB 22",
      "sub_questions": [
        {
          "label": "ক",
          "question": "মুদ্রা সংকোচন কী?",
          "explanation": "দামস্তর ক্রমাগত হ্রাস পাওয়ার প্রবণতাকে মুদ্রা সংকোচন বলে।"
        },
        {
          "label": "খ",
          "question": "\"মুদ্রাস্ফীতির ফলে অর্থের মূল্য হ্রাস পায়\"-ব্যাখ্যা করো।",
          "explanation": "মুদ্রাস্ফীতির সাথে অর্থের মূল্যের বিপরীতমুখী সম্পর্ক বিদ্যমান। মুদ্রাস্ফীতির ফলে দামস্তর বৃদ্ধি পায়। আবার দামস্তরের সাথে অর্থমূল্যের ঋণাত্মক সম্পর্ক থাকায় দামস্তর বাড়লে অর্থমূল্য হ্রাস পায়। তাই মুদ্রাস্ফীতি ঘটলে অর্থমূল্য হ্রাস পায়। বিপরীতে মুদ্রা সংকোচন ঘটলে বা দামস্তর হ্রাস পেলে অর্থের মূল্য বৃদ্ধি পায়। অর্থাৎ মুদ্রাস্ফীতির ফলে অর্থমূল্য হ্রাস পায়। কিন্তু মুদ্রা সংকোচনের ফলে অর্থমূল্য বৃদ্ধি পায়।"
        },
        {
          "label": "গ",
          "question": "'A' দেশের ২০২০ সালে মুদ্রাস্ফীতির হার নির্ণয় করো।",
          "explanation": "দামস্তর বৃদ্ধির শতকরা পরিমাণই হলো মুদ্রাস্ফীতির হার। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। এক্ষেত্রে কোনো একটি দ্রব্যের দাম বৃদ্ধিকে বোঝায় না। বরং বাজারের অধিকাংশ পণ্যসামগ্রীর সাধারণ দামস্তরের বৃদ্ধিকে বোঝানো হয়। ভোক্তার মূল্য সূচকের সাহায্যে সহজেই মুদ্রাস্ফীতির হার পরিমাপ করা যায়। উদ্দীপকে 'A' দেশে ২০১৮ সালের ভোক্তার মূল্যসূচক ছিল ১৬০। ২০২০ সালে ঐ দেশের ভোক্তার মূল্যসূচক বেড়ে ১৮০ হয়। উক্ত তথ্যের আলোকে নিচে 'A' দেশের মুদ্রাস্ফীতির হার নির্ণয় করা হলো:.."
        },
        {
          "label": "ঘ",
          "question": "উদ্দীপকের আলোকে উৎপাদনকারী এবং গরিব ও সীমিত, আয়ের লোকের ওপর মুদ্রাস্ফীতির প্রভাব আলোচনা করো।",
          "explanation": "মুদ্রাস্ফীতির ফলে উৎপাদনকারী লাভবান হয়, কিন্তু গরিব ও সীমিত আয়ের লোক ক্ষতিগ্রস্ত হয়। মুদ্রাস্ফীতির ফলে আয়ের পুনঃবণ্টন ঘটে। সমাজের এক শ্রেণির কাছ থেকে অন্য শ্রেণির কাছে সম্পদ পুনঃ বিন্যস্ত হয়। মুদ্রাস্ফীতির প্রভাব সমাজের বিভিন্ন শ্রেণির মানুষের ওপর বিভিন্নভাবে পড়ে। কেউ লাভবান হয়। আবার অনেকে ক্ষতিগ্রস্ত হয়। যেমন- শ্রমিক শ্রেণি ও সীমিত আয়ের লোকেরা ক্ষতিগ্রস্ত হয়। কিন্তু উৎপাদনকারীরা লাভবান হয়। উদ্দীপকে 'A' দেশের ভোক্তার মূল্যসূচক ১৬০ থেকে 'বেড়ে ২০২০ সালে ১৮০ হয়। ফলে মুদ্রাস্ফীতির হার হয় ১২.৫%। এতে উৎপাদনকারীরা লাভবান হবে। কিন্তু গরিব ও সীমিত আয়ের লোক ভোগান্তির শিকার হবে। অর্থাৎ মুদ্রাস্ফীতির ফলে উৎপাদনকারীরা লাভবান হয়। কিন্তু গরিব ও সীমিত আয়ের লোকেরা ক্ষতিগ্রস্ত হয়। মুদ্রাস্ফীতির ফলে দ্রব্যের সাধারণ দামস্তর বৃদ্ধি পায়। ফলে অর্থের ক্রয়ক্ষমতা হ্রাস পায়। তাই গরিব ও সীমিত আয়ের লোকেরা পূর্বের চেয়ে কম পরিমাণ দ্রব্যসামগ্রী ক্রয় করতে বাধ্য হয়। এভাবে তারা ক্ষতিগ্রস্ত হয়। অন্যদিকে মুদ্রাস্ফীতির ফলে দামস্তর বাড়লেও সে অনুপাতে উৎপাদন খরচ বাড়ে না। তাই উৎপাদনকারীরা পূর্বের চেয়ে। বেশি মুনাফা অর্জন করেন। এভাবে তারা লাভাবান হয়। তাই বলা যায়, মুদ্রাস্ফীতির প্রভাব উৎপাদনকারীর ওপর ইতিবাচক এবং গরিব ও সীমিত আয়ের লোকের ওপর নেতিবাচক।"
        }
      ]
    },
    {
      "number": "7",
      "uddipok": "নিচের চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "SB 22",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "সরকারি ব্যয় বৃদ্ধির ফলে দামস্তর বাড়ে-ব্যাখ্যা করো।",
          "explanation": "অতিরিক্ত সরকারি ব্যয় মুদ্রাস্ফীতি সৃষ্টি করে। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার আয়ের তুলনায় অনেক বেশি ব্যয় করে ফেলে। এমন ক্ষেত্রে অধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয় কিংবা বিদেশ থেকে ঋণ গ্রহণ করতে হয়। কিন্তু স্বল্পকালে উৎপাদন বাড়ানো সম্ভব হয় না বলে দামস্তর বাড়ে ও মুদ্রাস্ফীতি দেখা দেয়।"
        },
        {
          "label": "গ",
          "question": "উদ্দীপকে কোন ধরনের মুদ্রাস্ফীতি প্রকাশিত হয়েছে? ব্যাখ্যা করো।",
          "explanation": "উদ্দীপকে ব্যয় বৃদ্ধিজনিত মুদ্রাস্ফীতি প্রকাশিত হয়েছে। কোনো কারণে উৎপাদনের বিভিন্ন উপকরণের দাম বাড়লে উৎপাদন ব্যয় বৃদ্ধি পায়। এতে উৎপাদনের পরিমাণ হ্রাস পায়। একই সাথে বৃদ্ধিপ্রাপ্ত উৎপাদন ব্যয় দ্রব্যমূল্যের সাথে যোগ করে দেয়। এক্ষেত্রে দ্রব্যের চাহিদা স্থির থেকে মোট যোগান হ্রাস পেলে দ্রব্যের দামস্তর বৃদ্ধি পায়। ফলে মুদ্রাস্ফীতির সৃষ্টি হয়। উদ্দীপকের চিত্রে ভূমি অক্ষে সামগ্রিক আয় এবং লম্ব অক্ষে দামস্তর দেখানো হয়েছে। চিত্রে AD সামগ্রিক চাহিদা এবং AS, প্রাথমিক সামগ্রিক যোগান। সামগ্রিক যোগান কমে AS, থেকে AS₂ হলে E₂ বিন্দুতে ভারসাম্য স্থির হয়। ফলে দামস্তর বেড়ে P₁ থেকে P₂ হয়। অর্থাৎ উৎপাদন ব্যয় বৃদ্ধির কারণে যোগান হ্রাস পায়। ফলে মুদ্রাস্ফীতির সৃষ্টি। তাই এটি ব্যয় বৃদ্ধিজনিত মুদ্রাস্ফীতি হিসেবে পরিচিত।"
        },
        {
          "label": "ঘ",
          "question": "উদ্দীপকে প্রকাশিত মুদ্রাস্ফীতির কারণ বিশ্লেষণ করো।",
          "explanation": "উদ্দীপকে প্রকাশিত মুদ্রাস্ফীতির কারণ হলো উৎপাদন ব্যয় বৃদ্ধি পাওয়া। বিভিন্ন কারণে মুদ্রাস্ফীতি সৃষ্টি হতে পারে। যেমন- চাহিদা বৃদ্ধি, ব্যয় বৃদ্ধি, অর্থের যোগান বৃদ্ধি ইত্যাদি। এগুলোর মধ্যে ব্যয় বৃদ্ধিজনিত মুদাস্ফীতির ক্ষেত্রে উৎপাদনের উপকরণ, পরিবহন ও ব্যবস্থাপনা ইত্যাদির ব্যয় বৃদ্ধি পায়। তাই মোট উৎপাদন ব্যয় বৃদ্ধির কারণে যোগান হ্রাস পায়। ফলে দামস্তর বৃদ্ধি পায়। উদ্দীপকের চিত্রে AD সামগ্রিক চাহিদা রেখা এবং AS, প্রাথমিক সামগ্রিক যোগান রেখা। সামগ্রিক যোগান কমে AS₂ হলে ভারসাম্য দামস্তর P₁ থেকে P₂ হয়। অর্থাৎ দামস্তর বৃদ্ধি পায়। ফলে মুদ্রাস্ফীতি তৈরি। এক্ষেত্রে যোগান হ্রাস পাওয়ার জন্যই মুদ্রাস্ফীতি তৈরি হয়। শ্রমের মজুরি, কাঁচামালের দাম, পরিবহন ব্যয় প্রভৃতি বৃদ্ধি পেলে উৎপাদন খরচও বৃদ্ধি পায়। ফলে বাজারে পণ্য দ্রব্যের সংকট তৈরি হয়। অর্থাৎ সামগ্রিক যোগান হ্রাস পায়। এ সময় সামগ্রিক চাহিদা স্থির থাকলে দামস্তর বৃদ্ধি পায়। দামস্তর বৃদ্ধির এ প্রবণতা ক্রমাগত চলতে থাকে। ফলে মুদ্রাস্ফীতির সৃষ্টি হয়। সুতরাং বলা যায়, উদ্দীপকে প্রকাশিত মুদ্রাস্ফীতির প্রকৃত কারণ হলো উৎপাদন ব্যয় বৃদ্ধি পাওয়া।"
        }
      ]
    },
    {
      "number": "8",
      "uddipok": "'A' দেশ তার সম্পদকে কাজে লাগিয়ে উৎপাদিত দ্রব্য ও সেবা নিজ দেশের মধ্যে বিনিময় করে। 'B' দেশ তার উৎপাদিত পণ্য ও সেবা নিজ দেশ ও প্রতিবেশী দেশসমূহের মধ্যে বিনিময় করে থাকে। এতে 'B' দেশ তার সম্পদের উত্তম ব্যবহারের মাধ্যমে উদ্বৃত্ত পণ্য রপ্তানি করতে পারে এবং অনুৎপাদিত পণ্য আমদানি করতে পারে। ফলে দেশটি অর্থনৈতিকভাবে লাভবান হয়।",
      "tag": "SB 22",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "আন্তর্জাতিক বাণিজ্যের ফলে একচেটিয়া প্রভাব হ্রাস পায়- ব্যাখ্যা করো।",
          "explanation": "আন্তর্জাতিক বাণিজ্যের ফলে বাজারে বিক্রেতার সংখ্যা বৃদ্ধি পায়। সাধারণত কোনো দ্রব্যের উৎপাদনকারী বা বিক্রেতা একজন হলে সম্পূর্ণ যোগান একজনই নিয়ন্ত্রণ করে। তাই বাজারে বিক্রেতার একচেটিয়া প্রভাব তৈরি হয়। কিন্তু আন্তর্জাতিক বাণিজ্যের ফলে বিভিন্ন দেশের উৎপাদনকারী বাজারে প্রবেশ করে। ফলে কোনো পণ্যের যোগানদানকারী বিক্রেতার সংখ্যা বৃদ্ধি পায়। তাই বিক্রেতার একচেটিয়া প্রভাবও হ্রাস পায়।"
        },
        {
          "label": "গ",
          "question": "উদ্দীপকে 'A' ও 'B' দেশে কোন ধরনের বাণিজ্য বিদ্যমান? ব্যাখ্যা করো।",
          "explanation": "উদ্দীপকে 'A' দেশে অভ্যন্তরীণ বাণিজ্য এবং 'B' দেশে আন্তর্জাতিক বাণিজ্য বিদ্যমান।। একই দেশের বিভিন্ন অঞ্চলের মধ্যে কোনো দ্রব্য ও সেবার বিনিময়কে অভ্যন্তরীণ বাণিজ্য বলে। এ বাণিজ্য একই দেশের অভ্যন্তরে বিভিন্ন অঞ্চলের মধ্যে সংঘটিত হয়। অন্যদিকে দুটি সার্বভৌম দেশের মধ্যে কোনো দ্রব্য বা সেবার বিনিময়কে আন্তর্জাতিক বাণিজ্য বলে। এক্ষেত্রে দেশ দুটির মুদ্রাব্যবস্থা পৃথক পৃথক হয়।উদ্দীপকে '৪' দেশ তার সম্পদকে কাজে লাগিয়ে দ্রব্য ও সেবা উৎপাদন করে। উৎপাদিত দ্রব্য ও সেবা নিজ দেশের মধ্যে বিনিময় করে। অর্থাৎ একই দেশের বিভিন্ন অঞ্চলের মধ্যে বাণিজ্য সংঘটিত হয়। তাই এটি অভ্যন্তরীপ বাণিজ্য। আর '18' দেশ তার উৎপাদিত পণ্য ও সেবা নিজ দেশ ও প্রতিবেলী দেশসমূহের মধ্যে বিনিময় করে থাকে। অর্থাৎ দুটি স্বাধীন দেশের মধ্যে বাণিজ্য সংঘটিত হয়। তাই এটি আন্তর্জাতিক বাণিজ্যকে নির্দেশ করে।"
        },
        {
          "label": "ঘ",
          "question": "বাংলাদেশের মতো উন্নয়নশীল দেশের অর্থনৈতিক উন্নয়নে 'B' দেশের বাণিজ্যের গুরুত্ব আলোচনা করো।",
          "explanation": "বাংলাদেশের মতো উন্নয়নশীল দেশের অর্থনৈতিক উন্নয়নে 'B'দেশের আন্তর্জাতিক বাণিজ্যের গুরুত্ব অপরিসীম। ভিন্ন দুটি স্বাধীন দেশের মধ্যে দ্রব্য ও সেবার আইনগত বিনিময়কে আন্তর্জাতিক বাণিজ্য বলে। আন্তর্জাতিক বাণিজ্য দেশের অর্থনীতিকে বিভিন্নভাবে প্রভাবিত করে। যেমন- উৎপাদন বৃদ্ধি, উদ্বৃত্তপণ্য রপ্তানির সুযোগ, অনুৎপাদিত দ্রব্য ভোগ ইত্যাদি সুবিধা নিশ্চিত করে। উদ্দীপকে 'B' দেশ তার উৎপাদিত পণ্য ও সেবা নিজ দেশ ও প্রতিবেশী দেশসমূহের মধ্যে বিনিময় করে। এর মাধ্যমে 'B' দেশ তার সম্পদের উত্তম ব্যবহারের মাধ্যমে উদ্বৃত্ত পণ্য রপ্তানি করতে পারে। পাশাপাশি অনুপার্জিত পণ্য আমদানি করতে পারে। অর্থাৎ দেশটি আন্তর্জাতিক বাণিজ্যের সুফল ভোগ করায় অর্থনৈতিকভাবে লাভবান হচ্ছে। আন্তর্জাতিক বাণিজ্যের মাধ্যমে উন্নয়নশীল দেশগুলো উন্নত যন্ত্রপাতি ও প্রযুক্তিবিদ্যা আমদানি করতে পারে। এর ফলে নিজ দেশে বিদ্যমান প্রাকৃতিক সম্পদ, উপকরণ প্রাপ্তির সুবিধা ও দক্ষতা অনুসারে কোনো দ্রব্যের সর্বোচ্চ উৎপাদন করতে পারে। আবার উৎপাদিত পণ্য ও সেবার উদ্বৃত্ত অংশ বিদেশে রপ্তানি করতে পারে। পাশাপাশি অনুৎপাদনশীল দ্রব্য ভোগ ও মূলধনী দ্রব্য আমদানি করার সুবিধা ভোগ করে। তাই বলা যায়, উন্নয়নশীল দেশের অর্থনৈতিক উন্নয়নে আন্তর্জাতিক বাণিজ্যের গুরুত্ব অনস্বীকার্য।"
        }
      ]
    },
    {
      "number": "9",
      "uddipok": "একটি দেশ তার জরুরি প্রয়োজনে, অর্থনৈতিক উন্নয়নের লক্ষ্যে খাদ্য, ওষুধ, প্রকল্প, দান, অনুদান, ঋণ, আর্থিক ও কারিগরি যেকোনো ধরনের সাহায্য গ্রহণ করতে পারে। যাকে বৈদেশিক সাহায্য বলে। তবে এ ধরনের সাহায্য কঠিন শর্তযুক্ত হয়। অনেক ক্ষেত্রে সুদের হার উচ্চ হয়, যাকে প্রত্যক্ষ ও পরোক্ষভাবে দাতার স্বার্থ সংরক্ষণে। ব্যবহার হয় এবং গ্রহীতা দেশকে পরনির্ভরশীল করে রাখে। অন্যদিকে বৈদেশিক বাণিজ্যের মাধ্যমে অভ্যন্তরীণ সম্পদের কাম্য ব্যবহার নিশ্চিত করা যায়, স্বাধীনভাবে উন্নয়ন পরিকল্পনা গ্রহণ করা যায় এবং বৈদেশিক নির্ভরশীলতা হ্রাসের মাধ্যমে একটি আত্মনির্ভরশীল জাতি হিসেবে প্রতিষ্ঠা লাভ করা যায়।",
      "tag": "SB 22",
      "sub_questions": [
        {
          "label": "ক",
          "question": "বাণিজ্য কী?",
          "explanation": "দুই বা ততোধিক ব্যক্তি বা দেশের মধ্যে দ্রব্য ও সেবার বিনিময়কে বাণিজ্য বলে।"
        },
        {
          "label": "খ",
          "question": "আন্তর্জাতিক বাণিজ্যের মাধ্যমে ভোক্তারা কীভাবে উপকৃত হয়? ব্যাখ্যা করো।",
          "explanation": "আন্তর্জাতিক বাণিজ্যের ফলে ভোক্তারা উন্নতমানের পণ্য কম দামে ভোগ করতে পারে। আন্তর্জাতিক বাণিজ্যে লিপ্ত দেশের মধ্যে বিভিন্ন মানের ও দামের দ্রব্যের আদান-প্রদান হয়। এর ফলে বাজারে বিক্রেতার সংখ্যা ও যোগান উভয় বৃদ্ধি পায়। তাই দ্রব্যের দাম হ্রাস পায়। আবার উন্নত মানের পণ্য এবং অনুৎপাদিত পণ্য ভোগের সুবিধাও সৃষ্টি হয়। তাই ভোক্তার সুবিধা ও ইচ্ছে অনুযায়ী বিভিন্ন দ্রব্য কম দামে ভোগ করতে পারে। এভাবে তারা আন্তর্জাতিক বাণিজ্য থেকে উপকৃত হয়।"
        },
        {
          "label": "গ",
          "question": "বৈদেশিক সাহায্য গ্রহণের পূর্বে কী কী বিষয় খেয়াল রাখা উচিত? উদ্দীপকের আলোকে ব্যাখ্যা করো।",
          "explanation": "বৈদেশিক সাহায্য গ্রহণের পূর্বে এর সুবিধা ও অসুবিধার বিষয়গুলো খেয়াল রাখা উচিত। বৈদেশিক সাহায্য হলো বিভিন্ন প্রয়োজনে অন্যদেশ থেকে খাদ্য, প্রকল্প ঋণ ইত্যাদি সহায়তা গ্রহণ করা। এসব সহায়তা অধিকাংশ সময়ই কঠিন শর্ত এবং উচ্চ সুদের হারযুক্ত হয়। ফলে এরূপ বৈদেশিক সহায়তা গ্রহণ করে গ্রহীতা দেশ লাভবান হতে পারে না। উদ্দীপকে একটি দেশ বিভিন্ন ধরনের বৈদেশিক সহায়তা গ্রহণ করে। তবে এসব সহায়তা কঠিন শর্তযুক্ত সুদের হার উচ্চ হয়ে থাকে। প্রত্যক্ষ ও পরোক্ষভাবে তা দাতার স্বার্থ সংরক্ষণে ব্যবহার হয়। ফলে গ্রহীতা দেশকে পরনির্ভরশীল করে রাখে। তাই বৈদেশিক সাহায্য গ্রহণের ক্ষেত্রে তা যেন কঠিন শর্ত ও উচ্চ সুদের হার যুক্ত না হয় সেদিকে লক্ষ রাখতে হবে। পাশাপাশি সাহায্য যেন দেশীয় উৎপাদন কাঠামো ও রপ্তানি বাণিজ্যকে ক্ষতিগ্রস্ত না করে সেদিকে নজর দিতে ইচ্ছেমতো ব্যবহারযোগ্য এবং রাজনৈতিক প্রভাবমুক্ত হয় সেদিকেও খেয়াল রাখতে হবে।"
        },
        {
          "label": "ঘ",
          "question": "\"বৈদেশিক সাহায্য নয়; বৈদেশিক বাণিজ্যই একটি দেশকে আত্মনির্ভরশীল হতে সাহায্য করে।\"-উদ্দীপকের আলোকে বিশ্লেষণ করো।",
          "explanation": "বৈদেশিক বাণিজ্য একটি দেশকে আত্মনির্ভরশীল করে তোলে। দুটি স্বাধীন সার্বভৌম দেশের মধ্যে দ্রব্য ও সেবার বিনিময়কে আন্তর্জাতিক বাণিজ্য বা বৈদেশিক বাণিজ্য বলে। আর বিভিন্ন প্রয়োজনে অন্য কোনো দেশ থেকে খাদ্য, প্রকল্প, দান ও অনুদান ইত্যাদি সহায়তা গ্রহণ করাকে বৈদেশিক সাহায্য বলে। বৈদেশিক বাণিজ্য ও সাহায্য দুটোরই কিছু সুবিধা ও অসুবিধা রয়েছে। তবে বৈদেশিক বাণিজ্যের ক্ষেত্রে অসুবিধার চেয়ে সুবিধাই অধিক। উদ্দীপকে একটি দেশ তার প্রয়োজনে খাদ্য, ওষুধ, ঋণ ইত্যাদি ধরনের বৈদেশিক সাহায্য গ্রহণ করে। এ ধরনের সাহায্য প্রত্যক্ষ ও পরোক্ষভাবে দেশকে পরনির্ভরশীল করে রাখে। অন্যদিকে বৈদেশিক বাণিজ্যের মাধ্যমে সম্পদের কাম্য ব্যবহার নিশ্চিত, স্বাধীন উন্নয়ন পরিকল্পনা গ্রহণ এবং বৈদেশিক নির্ভরশীলতা হ্রাস করা যায়। ফলে দেশটি আত্মনির্ভরশীল হয়। অর্থাৎ বৈদেশিক সাহায্যের পরিবর্তে বৈদেশিক বাণিজ্য দেশকে আত্মনির্ভরশীল করে। বৈদেশিক সাহায্য অধিকাংশ ক্ষেত্রেই রাজনৈতিক প্রভাব এবং কঠিন শর্তযুক্ত হয়। এটি দেশকে স্বাবলম্বী করার পরিবর্তে পরনির্ভরশীল করে। কিন্তু বৈদেশিক বাণিজ্যের ক্ষেত্রে অভ্যন্তরীণ সম্পদের কাম্য ব্যবহার হলে উন্নতমানের, অধিক পণ্য উৎপাদন করা সম্ভব। দেশের প্রয়োজন অনুযায়ী দ্রব্য উৎপাদন ও উদ্বৃত্ত পণ্য রপ্তানি করে বৈদেশিক মুদ্রা আয় করা যায়। এতে রপ্তানি আয় বাড়ে এবং বৈদেশিক নির্ভরশীলতা কমে। এভাবে বৈদেশিক বাণিজ্যের মাধ্যমে একটি দেশ ধীরে ধীরে আত্মনির্ভরশীল হিসাবে প্রতিষ্ঠা লাভ করে।"
        }
      ]
    },
    {
      "number": "10",
      "uddipok": "জাতীয় ব্যয় নির্বাহের জন্য সরকার বিভিন্ন উৎস যেমন: সরকারের প্রাপ্ত রাজস্ব, বিনিয়োগ প্রতিষ্ঠান, কর ও ঋণ, টাকা ছাপানো এবং অনুদান ও দান প্রভৃতি থেকে অর্থ সংগ্রহ করে। এই সংগৃহীত অর্থ সরকার রাষ্ট্র পরিচালনাসহ বিভিন্ন উন্নয়নমূলক ও জনহিতকর কাজের জন্য ব্যয় করে।",
      "tag": "SB 22",
      "sub_questions": [
        {
          "label": "ক",
          "question": "আমদানি শুল্ক কী?",
          "explanation": "আমদানিকৃত দ্রব্যের ওপর যে শুল্ক ধার্য করা হয় তাকে আমদানি শুল্ক বলে।"
        },
        {
          "label": "খ",
          "question": "\"ফি বাধ্যতামূলক নয়\"-ব্যাখ্যা করো।",
          "explanation": "সরকার কোনো ব্যক্তিকে বিশেষ ধরনের সুবিধা প্রদানের বিনিময়ে তার কাছ থেকে যে অর্থ আদায় করে তাকে ফি বলে। ফি-এর বৈশিষ্ট্য হলো, এটি করের মতো বাধ্যতামূলক ও। সুবিধাহীন নয়। কোনো ব্যক্তি কাছ থেকে কেবল সরকারি সুবিধা প্রদানের জন্যই এটি আদায় করা হয়। যেমন- কোর্ট ফি, জমি রেজিস্ট্রেশন ফি, বিভিন্ন ধরনের লাইসেন্স ফি ইত্যাদি। ব্যক্তি বা প্রতিষ্ঠান প্রদত্ত সেবার অনুপাতে ফি প্রদান করে থাকে। তাই ফি দেওয়া বাধ্যতামূলক নয়।"
        },
        {
          "label": "গ",
          "question": "উদ্দীপকে সরকারি অর্থব্যবস্থার কোন ধারণা দুটি প্রতিফলিত হয়েছে? ব্যাখ্যা করো।",
          "explanation": "উদ্দীপকে সরকারি অর্থ ব্যবস্থার আয় ও ব্যয়ের খাতসমূহের ধারণা দুটি প্রতিফলিত হয়েছে। সরকার বিভিন্ন উৎস থেকে কোনো নির্দিষ্ট সময়ে মোট যে পরিমাণ অর্থের সংস্থান করে তাকে সরকারি আয় বলে। এসব উৎসের মধ্যে আয়কর, ভ্যাট, বিভিন্ন ধরনের শুল্ক, ফি ইত্যাদি উল্লেখযোগ্য। আর সরকার দৈনন্দিন কার্যক্রম পরিচালনা ও বিভিন্ন কর্মসূচি বাস্তবায়নের জন্য যে ব্যয় করে তা সরকারি ব্যয়। উদ্দীপকে বলা হয়েছে, সরকার বিভিন্ন উৎস থেকে অর্থ সংগ্রহ করে। যেমন- সরকারের প্রাপ্ত রাজস্ব, বিনিয়োগ প্রতিষ্ঠান, কর ও ঋণ, টাকা ছাপানো, দান ও অনুদান ইত্যাদি। অর্থাৎ এগুলো সরকারের আয়ের বিভিন্ন উৎসকে নির্দেশ করে। অন্যদিকে সরকারের সংগৃহীত অর্থ রাষ্ট্র পরিচালনাসহ বিভিন্ন উন্নয়নমূলক ও জনহিতকর কাজের জন্য ব্যয় করে। অর্থাৎ এটি সরকারি ব্যয়ের দুটি খাত রাজস্ব ব্যয় এবং উন্নয়নমূল্যক ব্যয়কে নির্দেশ করে।"
        },
        {
          "label": "ঘ",
          "question": "উদ্দীপকের আলোকে বাংলাদেশ সরকারের ব্যয়ের খাতসমূহ আলোচনা করো।",
          "explanation": "বাংলাদেশ সরকারের ব্যয়ের খাত রাজস্ব ব্যয় ও উন্নয়নমূলক ব্যয় দুটি খাতে বিভক্ত। সরকারের নিয়মিত ব্যয়ের খাতসমূহে যে অর্থ ব্যয় হয় তা রাজস্ব ব্যয়। এ ব্যয় মূলত দেশের জনপ্রশাসন, শান্তিশৃঙ্খলা ও জনকল্যাণকর ক্ষেত্রে ব্যবহার করা হয়। আর উন্নয়নের লক্ষ্যে দেশের আর্থ-সামাজিক অবকাঠামো বা অন্যান্য ক্ষেত্রে যে ব্যয় করা হয় তা উন্নয়ন ব্যয় বা মূলধনী ব্যয়। যেমন- শিক্ষা, চিকিৎসা, যোগাযোগ ইত্যাদি ক্ষেত্রে ব্যয়। উদ্দীপকে বলা হয়েছে, জাতীয় ব্যয় নির্বাহের জন্য সরকার বিভিন্ন উৎস থেকে অর্থ সংগ্রহ করে। এ সংগৃহীত অর্থ সরকার রাষ্ট্র পরিচালনাসহ বিভিন্ন উন্নয়নমূলক ও জনহিতকর কাজের জন্য ব্যয় করে। রাষ্ট্র পরিচালনার ক্ষেত্রে প্রত্যেক বছরই ব্যয় করতে হয় বলে এগুলো রাজস্ব ব্যয় নামে পরিচিত। অন্য দিকে উন্নয়নমূলক ও জনহিতকর কাজে ব্যয়িত অর্থ হলো উন্নয়নমূলক ব্যয়। রাজস্ব ব্যয় সরকারকে প্রত্যেক বছরই করতে হয়। এ ধরনের ব্যয়ের খাতগুলো হলো জনপ্রশাসন খাত, আইনশৃঙ্খলা রক্ষা, প্রতিরক্ষা ইত্যাদি। এ ধরনের ব্যয় প্রত্যক্ষভাবে উন্নয়নে সহায়তা করে না। বরং পরোক্ষভাবে দেশের সার্বিক উন্নয়নে সহায়তা করে। অন্যদিকে উন্নয়নমূলক ব্যয় দেশের মজবুত আর্থ-সামাজিক অবকাঠামো নির্মাণে ব্যয় করা হয়। এ ধরনের ব্যয়ের খাতগুলো হলো- শিক্ষা, স্বাস্থ্য, পরিবহন ও যোগাযোগ, কৃষি ও শিল্পের প্রসারে বিভিন্ন পদক্ষেপ ইত্যাদি।"
        }
      ]
    },
    {
      "number": "11",
      "uddipok": "'A' ব্যক্তির ওপর ধার্যকৃত করের বোঝা আংশিক বা সম্পূর্ণভাবে অন্যের ওপর চাপিয়ে দিতে পারে। কিন্তু 'B' ব্যক্তির ওপর ধার্যকৃত করের বোঝা সম্পূর্ণভাবে তাকেই বহন করতে হয়। 'A' ও 'B' ব্যক্তিদ্বয়ের ওপর ধার্যকৃত দুই ধরনের কর সরকারি আয়ের প্রধান গুরুত্বপূর্ণ উৎস। কিন্তু নিশ্চয়তা, নাগরিক চেতনা, পরিশোধ পদ্ধতি, জনপ্রিয়তা, দামের ওপর প্রভাব বিস্তার ইত্যাদি দিক থেকে কর দুটির মধ্যে পার্থক্য রয়েছে।",
      "tag": "SB 22",
      "sub_questions": [
        {
          "label": "ক",
          "question": "সরকারি অর্থব্যবস্থা কী?",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "প্রত্যক্ষ কর নাগরিক চেতনা বৃদ্ধিতে সহায়ক-ব্যাখ্যা করো",
          "explanation": "প্রত্যক্ষ করের ক্ষেত্রে কর আরোপিত ব্যক্তিকেই পরিশোধ করতে হয়। যে করের করঘাত ও করপাত একই ব্যক্তির ওপর পড়ে তাকে প্রত্যক্ষ কর বলে। অর্থাৎ প্রত্যক্ষ করের ভার অন্যের ওপর চাপানো যায় না। এ কর করদাতার নিজের পকেট থেকে জেনে শুনে দিতে হয়। তাই এ করের বেলায় ব্যয় বহনে নিজের অংশগ্রহণ অনুভব করে। রাষ্ট্রের কার্যকলাপ সম্পর্কে অধিক সচেতন হয়। এভাবে করদাতার নাগরিক চেতনা বৃদ্ধি পায়।"
        },
        {
          "label": "গ",
          "question": "উদ্দীপকে উল্লিখিত কর দুটি চিহ্নিত করো।",
          "explanation": "উদ্দীপকে প্রত্যক্ষ কর ও পরোক্ষ করের কথা বলা হয়েছে। জাতীয় ব্যয় নির্বাহের জন্য কোনো সুবিধা ব্যতিরেকে বাধ্যতামূলকভাবে জনগণ থেকে অর্থ আদায় করে তা কর। করভার বহনের ভিত্তিতে কর দুই প্রকার। যথা- প্রত্যক্ষ কর ও পরোক্ষ কর। যে করের করঘাত ও করপাত একই ব্যক্তির ওপর পড়ে তা প্রত্যক্ষ কর। অন্যদিকে যে করের করঘাত ও করপাত ভিন্ন ভিন্ন ব্যক্তির ওপর পরে তা পরোক্ষ কর। উদ্দীপকে বলা হয়েছে, 'A' ব্যক্তির ওপর ধার্যকৃত করের বোঝা আংশিক বা সম্পূর্ণ অংশ অন্যের ওপর চাপাতে পারে। অর্থাৎ এ করের করঘাত ও করপাত ভিন্ন ভিন্ন ব্যক্তির ওপর পড়ে। তাই এটি পরোক্ষ কর। অন্যদিকে 'B' ব্যক্তির ওপর ধার্যকৃত করের বোঝা সম্পূর্ণ তাকেই বহন করতে হয়। অর্থাৎ 'B' ব্যক্তি তার করের বোঝা অন্যের ওপর চাপাতে পারে না। তাই এটি প্রত্যক্ষ কর বলে বিবেচিত।"
        },
        {
          "label": "ঘ",
          "question": "উদ্দীপকের আলোকে কর দুটির মধ্যে পার্থক্য বিশ্লেষণ করো।",
          "explanation": "করভিত্তিক মূল্যায়নের ভিত্তিতে প্রত্যক্ষ কর ও পরোক্ষ করের মধ্যে পার্থক্য রয়েছে। যে করের করঘাত ও করপাত একই ব্যক্তির ওপর পড়ে তা প্রত্যক্ষ কর। অর্থাৎ প্রত্যক্ষ করের বোঝা অন্যের ওপর চাপানো যায় না। তাই করদাতাকেই করের ভার বহন করতে হয়। অন্যদিকে যে করের করঘাত ও করপাত ভিন্ন ভিন্ন ব্যক্তির ওপর পড়ে তা পরোক্ষ কর। অর্থাৎ এ ধরনের কর কারো ওপর ধার্য হলেও কর পরিশোধ করে মূলত অন্য জন। উদ্দীপকের 'A' ব্যক্তির ওপর ধার্যকৃত করের বোঝা অন্যের ওপর চাপাতে পারেন। এটি পরোক্ষ করকে নির্দেশ করে। আর B ব্যক্তির ওপর ধার্যকৃত করের বোঝা তাকেই বহন করতে হয়। এটি প্রত্যক্ষ করকে নির্দেশ করে। প্রত্যক্ষ কর ও পরোক্ষ কর দুটিই সরকারের আয়ের উৎস। কিন্তু নিশ্চয়তা, নাগরিক চেতনা, পরিশোধ পদ্ধতি, জনপ্রিয়তা, দামের ওপর প্রভাব ইত্যাদি দিক থেকে পার্থক্য রয়েছে। প্রত্যক্ষ করের বোঝা অন্যের ওপর অপসারণ করা যায় না। কিন্তু পরোক্ষ কর অপসারণ করা যায়। প্রত্যক্ষ কর নির্দিষ্ট এবং নিশ্চিত। কিন্তু পরোক্ষ কর অনির্দিষ্ট এবং অনিশ্চিত। প্রত্যক্ষ কর নাগরিক চেতনা বৃদ্ধি করে। কিন্তু পরোক্ষ কর অজান্তেই দিতে হয় বলে নাগরিক চেতনা অনুভূত হয় না। প্রত্যক্ষ কর পরিশোধ পদ্ধতি জটিল। কিন্তু পরোক্ষ কর পরিশোধ করা সহজ। প্রত্যক্ষ কর অপ্রিয়। কিন্তু পরোক্ষ কর জনপ্রিয়। প্রত্যক্ষ কর দ্রব্যের দাম বৃদ্ধি করে না। কিন্তু পরোক্ষ কর দ্রব্যের দাম বৃদ্ধিতে ভূমিকা পালন করে।"
        }
      ]
    }
  ]
}