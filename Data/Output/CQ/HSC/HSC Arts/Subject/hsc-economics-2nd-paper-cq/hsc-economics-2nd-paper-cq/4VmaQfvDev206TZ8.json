{
  "title": "দিনাজপুর বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "'ক' দেশে কয়েকটি কৃষি পণ্যের দায় নিম্নরূপ: পণ্যের দাম কৃষক পর্যায়ে দাম (প্রতি লিটার/কেজি)/টাকা ভোক্তা পর্যায়ে দাম (প্রতি লিটার/কেজি)/টাকা আলু ১৫ ৪৫ তরল দুধ ৫০ ৯০ টমেটো ২০ ৬০ সাম্প্রতিক সময়ে দেশটিতে পরিবহণ ও যোগাযোগ ব্যবস্থার দৃশ্যমান উন্নতি হয়েছে। এ ছাড়া বাজার মনিটরিং করার জন্য ভ্রাম্যমাণ আদালত কাজ করছে।",
      "tag": "DIN.B 25",
      "sub_questions": [
        {
          "label": "ক",
          "question": "কৃষিজোত কাকে বলে?",
          "explanation": "কৃষক যে আয়তনের জমির ওপর কৃষিকাজ পরিচালনা করে, তাকে কৃষিজোত বলে।"
        },
        {
          "label": "খ",
          "question": "উন্নত বীজের ব্যবহার কীভাবে কৃষিকে প্রভাবিত করে?",
          "explanation": "উন্নত বীজের ব্যবহার অধিক উৎপাদন ঘটিয়ে কৃষিকে প্রভাবিত সাধারণত উদ্ভিদ জন্মানোর জন্য উদ্ভিদের যে অংশ ব্যবহার করা হয় তাই বীজ। উন্নত মানের ফসলের বীজে উৎপাদন বেশি হয়। উন্নত বীজে একই পরিমাণ জমিতে আগের চেয়ে বেশি ফলন হয়। এতে কৃষকরা অধিক আয় করতে পারে। উন্নত বীজ ব্যবহার করলে কৃষিতে বাম্পার ফলন হয়। তাই বলা যায়, উন্নত বীজ কৃষি উৎপাদন বৃদ্ধিতে সহায়ক।"
        },
        {
          "label": "গ",
          "question": "উদ্দীপকে উল্লিখিত পণ্যসমূহের মূল্যে ব্যাপক ব্যবধানের কারণসমূহ ব্যাখ্যা করো।",
          "explanation": "উদ্দীপকে কৃষিপণ্যের বিপণনের সমস্যার কারণে মূল্যে ব্যাপক ব্যবধান হয়েছে। কৃষি পণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এ ব্যবস্থার মধ্যে ত্রুটিপূর্ণ ওজন ও পরিমাপ পদ্ধতি, গুদামজাতকরণ, পরিবহণ ও বাজার-সংক্রান্ত তথ্য সংগ্রহ ইত্যাদি কার্যাবলি অন্তর্ভুক্ত। কৃষিপণ্যের বিপণনব্যবস্থায় এরূপ নানা ধরনের সমস্যা রয়েছে। ফলে কৃষকরা ন্যায্য দাম থেকে বদ্যিত হয়। উদ্দীপকের ছকে 'ক' দেশের কৃষিপণ্যের কৃষক পর্যায়ে দাম ও ভোক্তা পর্যায়ে দাম দেখানো হয়েছে। ছকে কৃষক পর্যায়ে আলু, তরল দুধ, টমেটোর দাম যথাক্রমে ১৫, ৫০ ও ২০ টাকা। কিন্তু ভোক্তা পর্যায়ে এগুলোর দাম যথাক্রমে ৪৫, ৯০, ৬০ টাকা। দামের এই পার্থক্যের কারণ হলো কৃষিপণ্যের বিপণন সমস্যা। সাধারণত বাজারে অনুন্নত পরিবহণ ও যোগাযোগব্যবস্থা, দুর্বল বাজার কাঠামো, ঋণের অভাব, মধ্যস্বত্ত্বভোগীদের দৌরাত্ম্যসহ নানাবিধ সমস্যা রয়েছে। এসব কারণে কৃষক পর্যায়ে দ্রব্যের দাম কম থাকলেও ভোক্তা পর্যায়ে তা বেড়ে যায়। তাই বলা যায়, কৃষির বিপণন সমস্যার কারণে পণ্যসমূহের মূল্যে ব্যবধান হয়েছে।"
        },
        {
          "label": "ঘ",
          "question": "কৃষকদের স্বার্থরক্ষায় উদ্দীপকে উল্লিখিত পদক্ষেপ ব্যতী আর কী কী পদক্ষেপ তুমি সুপারিশ করবে?",
          "explanation": "উদ্দীপকের কৃষকদের স্বার্থরক্ষায় রাষ্ট্রীয় পর্যায়ে বিভিন্ন উদ্যোগ নিতে হবে। বাংলাদেশে কৃষিজাত পণ্যের বিপণনব্যবস্থায় বিভিন্ন ধরনের সমস্যা বা ত্রুটি বিদ্যমান। ফলে কৃষকরা ন্যায্যমূল্য থেকে বঞ্চিত হয়। তাই কৃষিপণ্যের বিপণন সমস্যা সমাধানে কৃষিঋণ প্রদান, পরিবহণ ব্যবস্থার উন্নয়ন ও গুদামজাতকরণ ইত্যাদি ব্যবস্থা গ্রহণ করতে হবে। উদ্দীপকে কৃষিপণ্য বিপণন সমস্যার কারণে কৃষক পর্যায় ও ভোক্তা পর্যায়ে দামের ব্যাপক পার্থক্য দেখা দেয়। তবে সাম্প্রতিক সময়ে পরিবহণ ও যোগাযোগব্যবস্থার উন্নতি হয়েছে। এছাড়াও বাজার মনিটরিং করতে ভ্রাম্যমাণ আদালত কাজ করছে। তবে কৃষিপণ্য বিপণন সমস্যা দূর করতে কৃষকদের আরো সুবিধা প্রদান করতে হবে। যেমন-ঋণ প্রদান, গুদামজাতকরণ, মধ্যস্বত্বভোগী বিলোপ, সুষ্ঠু ওজনব্যবস্থা ও বাজার তথ্য প্রদান প্রভৃতি। সরকার দরিদ্র কৃষকদের ঋণের ব্যবস্থা, পরিবহণ ও যোগাযোগ ব্যবস্থার উন্নয়ন করলে কৃষিদ্রব্য পরিবহণে খরচ কমবে। ফলে কৃষকরা কম খরচে কৃষিজাত দ্রব্য বিক্রি করতে সক্ষম হবে। আবার, গুদামজাতকরণ ও সংরক্ষণ এবং পণ্যমূল্য নির্ধারণ করলে কৃষকরা সুবিধামতো সঠিক দামে তাদের পণ্য বিক্রি করতে পারবে। এছাড়াও বাজারে ফড়িয়াদের বিলোপসাধন, সুষ্ঠু ওজন ও পরিমাপ ব্যবস্থা, বাজার তথ্য সরবরাহ ইত্যাদি সুবিধা প্রদান করতে হবে। তবেই কৃষকরা সুফল পাবে। সুতরাং বলা যায়, উদ্দীপকের কৃষি বিপণনের সমস্যা সমাধানে উপরিউক্ত পদক্ষেপ গ্রহণ করা উচিত।"
        }
      ]
    },
    {
      "number": "2",
      "uddipok": "ছেরু মিয়ার সন্তোষজনক কৃষি জমি আছে। নিরক্ষর বলে তিনি কখনো ব্যাংক থেকে কৃষি ঋণের সুবিধা গ্রহণ করেননি। 'ঋণের জরুরি প্রয়োজনে তিনি আত্মীয়-স্বজনের সহায়তা নেন। সাম্প্রতিক সময়ে সরকারি উদ্যোগে কৃষি বীজসহ অন্যান্য উপকরণ সহায়তার কারণে ছেরু মিয়াসহ সকল কৃষকের অবস্থার উন্নতি হচ্ছে।",
      "tag": "DIN.B 25",
      "sub_questions": [
        {
          "label": "ক",
          "question": "যৌথ খামার কী?",
          "explanation": "যে খামারে যৌথভাবে কৃষিকাজ পরিচালনা ও ব্যয়িত শ্রমের মান অনুযায়ী ফসলের অংশ পায় তাকে যৌথ খামার বলে।"
        },
        {
          "label": "খ",
          "question": "",
          "explanation": "সনাতনী কৃষি কাঠামো প্রবৃদ্ধির হার কমায়। কৃষিপণ্য উৎপাদনের পদ্ধতি ও উদ্দেশ্য কৃষকদের আর্থ-সামাজিক অবস্থার সমন্বিত রূপই কৃষি কাঠামো। কৃষিতে ব্যবহৃত যন্ত্রপাতি, উৎপাদন পদ্ধতি কৃষি কাঠামোর অংশ। আর্থ-সামাজিক অবস্থার কারণে অধিকাংশ কৃষক আধুনিক পদ্ধতিতে চাষাবাদ করে না। সনাতনী পদ্ধতিতে চাষাবাদে উৎপাদন কম হয়। কম উৎপাদন কৃষি প্রবৃদ্ধি হ্রাস করে। অর্থাৎ, সনাতনী কৃষি কাঠামো কৃষি প্রবৃদ্ধিকে হ্রাস করে।"
        },
        {
          "label": "গ",
          "question": "",
          "explanation": "বাংলাদেশ ব্যাংকের আইনের বাইরে ব্যক্তি পর্যায়ে ঋণ গ্রহণ করাই হলো কৃষিঋণের অপ্রাতিষ্ঠানিক উৎস। কৃষিকাজের প্রয়োজনে কৃষকরা যে ঋণ গ্রহণ করে তা-ই কৃষিঋণ। কেন্দ্রীয় ব্যাংকের আইনকানুন ও শর্তের বাহিরে ব্যক্তি পর্যায়ে যে ঋণ আদান-প্রদান হয় তা-ই অপ্রাতিষ্ঠানিক ঋণের উৎস। এ ঋণের উৎসসমূহের মধ্যে আত্মীয়-স্বজন, বন্ধু-বান্ধব, গ্রাম্য- মহাজন, দালাল, বেপারি প্রভৃতি উল্লেখযোগ্য। উদ্দীপকের ছেবু মিয়ার সন্তোষজনক কিছু জমি আছে। নিরক্ষর হওয়ায় তিনি ব্যাংকের পরিবর্তে আত্মীয়-স্বজনের সহায়তা নেন। তার গ্রহণ করা এই ঋণ কৃষিঋণের অপ্রাতিষ্ঠানিক উৎসকে নির্দেশ করে। এছাড়াও কৃষকরা স্থানীয় মহাজন, ধনী ব্যবসায়ীর কাছ থেকে উচ্চ হারে সুদে টাকা ধার নেন। এ উৎসগুলোর মধ্যে আত্মীয়-স্বজন থেকে কৃষকরা সবচেয়ে বেশি ঋণ নিয়ে থাকে। সুতরাং বলা যায়, ছেরু মিয়া কৃষিঋণের অপ্রাতিষ্ঠানিক উৎস থেকে ঋণ নেন..."
        },
        {
          "label": "ঘ",
          "question": "",
          "explanation": "বাংলাদেশের কৃষি উন্নয়নের জন্য সরকারের গৃহীত কর্মসূচির ভূমিকা অপরিসীম। কৃষির উন্নয়নের জন্য প্রয়োজনীয় উপকরণের পর্যাপ্ত ও নিয়মিত যোগান আবশ্যক। এ ক্ষেত্রে বাংলাদেশের কৃষকরা অনেক পিছিয়ে আছে। কৃষকদের মধ্যে বিভিন্ন উপকরণ ন্যায্যমূল্যে বিতরণের জন্য বাংলাদেশ সরকার ব্যাপক কর্মসূচি পালন করে। এসব কর্মসূচির মধ্যে রয়েছে কৃষি উপকরণে ভর্তুকি, উপকরণ বিতরণ, বীজ সহায়তা, অবকাঠামো উন্নয়ন ইত্যাদি। উদ্দীপকে ছেরু মিয়া অপ্রাতিষ্ঠানিক উৎস থেকে ঋণ গ্রহণ করেন। নিরক্ষর হওয়ায় তিনি ব্যাংক থেকে ঋণ নিতে পারেন না। এটি কৃষি উন্নয়নে বাধাস্বরূপ। এরূপ পরিস্থিতিতে সরকারের অংশগ্রহণ ছাড়া কৃষির উন্নয়ন সম্ভব নয়। সম্প্রতি সরকার কৃষি বীজসহ অন্যান্য উপকরণ সহায়তা দেয়। এর ফলে ছেরু মিয়ার মতো কৃষকদের উন্নতি হচ্ছে। কৃষি উপকরণের দাম বেশি থাকলে কৃষকরা সেগুলো প্রয়োজনমাফিক সংগ্রহ ও ব্যবহার করতে পারে না। তাই সরকার এসব কৃষি উপকরণ বিতরণ করলে উৎপাদন বৃদ্ধি পাবে। বাংলাদেশের কৃষকরা যেসব বীজ ব্যবহার করে তা অত্যন্ত নিম্নমানের। তাই সরকার যদি মানসম্পন্ন বীজ বিতরণ করে, তাহলে অধিক উৎপাদন হবে। এছাড়া সরকার খাসজমি বণ্টন ও সেচ সুবিধা সম্প্রসারণসহ বিভিন্ন উদ্যোগ গ্রহণ করতে পারে। সুতরাং বলা যায়, উদ্দীপকে সরকারের প্রদত্ত কর্মসূচি কৃষি উন্নয়নে গুরুত্বপূর্ণ ভূমিকা পালন করবে।"
        }
      ]
    },
    {
      "number": "3",
      "uddipok": "স্বাধীনতা অর্জনের পর 'ক' দেশে অনেক দ্রব্যসামগ্রীর প্রাপ্তি মূলত আমদানির ওপর নির্ভরশীল ছিল। এ কারণে জনগণকে অনেক উচ্চমূল্য দিতে হতো। তবে দেশীয় উদ্যোক্তাদের বিনিয়োগের ফলে দেশে এসব পণ্যের শিল্পায়ন হয়েছে। বর্তমানে দেশটির চাহিদার প্রায় ৮০% দ্রব্যসামগ্রী দেশে উৎপাদিত হয়। এর মধ্যে কোনো কোনো দ্রব্য বিদেশেও রপ্তানি হচ্ছে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "একই ধরনের বা সমজাতীয় পণ্য উৎপাদনকারী সকল ফার্মের সমন্বিত রূপকে শিল্প বলা হয়।"
        },
        {
          "label": "খ",
          "question": "",
          "explanation": "ক্ষুদ্র ও কুটির শিল্পের মধ্যে মৌলিক পার্থক্য হলো পরিচালনা পদ্ধতি ও মূলধন সংগ্রহ। কুটির শিল্প পারিবারিক মালিকানায় পরিচালিত হয়। যেখানে ক্ষুদ্রশিল্প পারিবারিক মালিকানা ছাড়াও অংশীদারি অথবা সমবায়ভিত্তিক মালিকানায় পরিচালিত হয়। এছাড়া কুটির শিল্পের প্রয়োজনীয় পুঁজি পারিবারিক উৎস থেকে আসলেও ক্ষুদ্রশিল্পে তা মালিক ছাড়াও বিভিন্ন ঋণদানকারী সংস্থা থেকে সংগৃহীত হতে পারে। তাছাড়া কুটির শিল্পে হালকা যন্ত্রপাতি ও দেশজ কাঁচামাল ব্যবহৃত হয়। কিন্তু ক্ষুদ্রশিল্পে আধুনিক ও ভারী যন্ত্রপাতি এবং দেশি-বিদেশি কাঁচামাল ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকের শিল্পগুলো আমদানি বিকল্প শিল্পের অন্তর্গত। -একটি দেশের আমদানিকৃত দ্রব্য আমদানি না করে দেশের অভ্যন্তরে উৎপাদনের জন্য শিল্প স্থাপনই আমদানি বিকল্প শিল্প। আমদানি বিকল্প শিল্প স্থাপনের মাধ্যমে আমদানি ব্যয় হ্রাস পায়। এতে বৈদেশিক মুদ্রার সাশ্রয় হয়। ফলে উন্নয়নশীল দেশ বৈদেশিক বাণিজ্যের ঘাটতি এবং বৈদেশিক নির্ভরশীলতা হ্রাসে এ শিল্প ভূমিকা পালন করে। উদ্দীপকে উল্লিখিত 'ক' দেশ স্বাধীনতার পর অনেক দ্রব্যসামগ্রীর জন্য আমদানির ওপর নির্ভরশীল ছিল। এ কারণে জনগণকে অনেক উচ্চমূল্য দিতে হতো। কিন্তু বর্তমানে এসব পণ্যের অনেক শিল্পায়ন হয়েছে।' এই শিল্পগুলো থেকে উৎপাদিত পণ্য আগে আমদানি করা হতো। কিন্তু বর্তমানে বেশিরভাগ পণ্যই দেশের অভ্যন্তরে উৎপাদিত হচ্ছে। আমদানির পরিবর্তে দেশের অভ্যন্তরে উৎপাদন করায় উত্ত শিল্পগুলো আমদানি বিকল্প শিল্পের অন্তর্গত। আমদানি বিকল্প শিল্প দ্রুত প্রবৃদ্ধি ও কর্মসংস্থানের সুযোগ সৃষ্টি করে। সুতরাং বলা যায়, 'ক' দেশের শিল্পগুলো হলো আমদানি বিকল্প শিল্প।"
        },
        {
          "label": "ঘ",
          "question": "",
          "explanation": "উদ্দীপকের আমদানি বিকল্প শিল্পটি বাংলাদেশের ক্ষেত্রে অনেকাংশে প্রাসঙ্গিক বলে আমি মনে করি। আমদানি হয় এমন দ্রব্য আমদানি না করে নিজ দেশে উৎপাদনের জন্য শিল্প গড়ে তোলাই আমদানি বিকল্প শিল্প। বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। এজন্য আমদানি হ্রাসে আমদানি বিকল্প শিল্পায়নের প্রয়োজন আছে। তাই আমদানি বিকল্প শিল্পায়ন নীতি গ্রহণ করলে দেশের ভেতরে মূলধনী দ্রব্য উৎপাদিত হবে। উদ্দীপকের 'ক' দেশ স্বাধীনতা অর্জনের পর দ্রব্যসামগ্রীর জন্য আমদানির ওপর নির্ভরশীল ছিল। তবে বর্তমানে দেশে এসব পণ্যের শিল্পায়ন হয়েছে। ফলে ৮০% দ্রব্যসামগ্রী দেশে উৎপাদিত হয়। আবার কিছু পণ্য রপ্তানিও করে। তাই 'ক' দেশের শিল্পায়নকে আমদানি বিকল্প শিল্প হিসেবে চিহ্নিত করা যায়। এভাবে বৈদেশিক মুদ্রার সাশ্রয় এবং সঞ্চয় ও বিনিয়োগের পরিমাণ বৃদ্ধি পায়। ফলে দেশের অর্থনৈতিক উন্নয়ন ত্বরান্বিত হয়। আমদানি বিকল্প শিল্পায়নের ফলে বাংলাদেশের আমদানি হ্রাস পায়। ফলে বৈদেশিক মুদ্রার সাশ্রয় হয় এবং অন্য কাজে তা ব্যবহার করা যায়। এছাড়া আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী ও মূলধনী দ্রব্য উৎপাদিত হয়। ফলে শিল্পজাত পণ্যের দিক থেকে দেশ স্বনির্ভর হয়ে ওঠে। তাছাড়া এ ধরনের শিল্পায়নের ফলে শিল্পের বিকেন্দ্রীকরণ ঘটে। এতে শিল্প খাতের প্রসার ঘটে। সুতরাং বলা যায়, আমদানি বিকল্প, শিল্প বাংলাদেশের ক্ষেত্রে অনেকটাই প্রাসঙ্গিক।"
        }
      ]
    },
    {
      "number": "4",
      "uddipok": "১৯৮০'র দশকে বাংলাদেশে একটি শ্রমনিবিড় শিল্প গড়ে ওঠে। এর ফলে নারীদের ব্যাপক কর্মসংস্থানের সুযোগ সৃষ্টি হয়। বর্তমানে বাংলাদেশে এটি বৈদেশিক মুদ্রা অর্জনের সর্ববৃহৎ উৎস। দক্ষ শ্রমিকের যোগান এবং বৈচিত্র্যময় আইটেম তৈরি করতে পারলে এই শিল্পের এখনো ব্যাপক সম্ভাবনা বিদ্যমান।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "",
          "explanation": "কৃষিখাত শিল্পের প্রয়োজনীয় কাঁচামালের যোগান দিয়ে সহায়তা করে। শিল্পের প্রসারের জন্য প্রয়োজনীয় কাঁচামাল ও শিল্পজাত দ্রব্যের বাজার সৃষ্টিতে সহায়তা করে কৃষি খাত। আমাদের দেশের অধিকাংশ শিল্প কৃষিভিত্তিক। কৃষির উৎপাদন কমে গেলে শিল্পের কাঁচামালও অপ্রতুল হয়ে পড়ে। যা শিল্পের উৎপাদন ব্যাহত করে। শিল্পের উন্নয়ন করতে হলে কৃষিরও উন্নয়ন আবশ্যক। সুতরাং কৃষির উন্নয়ন শিল্পের উন্নয়নে, সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত তৈরি পোশাক শিল্পটি হলো রপ্তানিমুখী শিল্প। সম্পূর্ণরূপে বিদেশের বাজারে রপ্তানির উদ্দেশ্যে যেসব পণ্যের শিল্প দেশে গড়ে ওঠে তাকে রপ্তানিমুখী শিল্প বলে। বাংলাদেশে রপ্তানিমুখী শিল্পের মধ্যে রয়েছে পাট, বস্ত্র, তৈরি পোশাক, চা, চামড়া ইত্যাদি। এসব শিল্প দেশীয় চাহিদা মিটিয়ে কমপক্ষে ৮০% পণ্য বিদেশে রপ্তানি করে থাকে। রপ্তানিমুখী শিল্প স্থাপনের মূল উদ্দেশ্য হলো দেশের রপ্তানি আয় বৃদ্ধি করে বৈদেশিক লেনদেনের ঘাটতি হ্রাস করা। উদ্দীপকে বাংলাদেশে ১৯৮০'র দশকে গড়ে ওঠা শ্রমনিবিড় শিল্পের ফলে নারীদের কর্মসংস্থানের সুযোগ সৃষ্টি হয়। এটি তৈরি পোশাক শিল্পকে নির্দেশ করে। আবার, শিল্পটি বর্তমানে বৈদেশিক মুদ্রা অর্জনের সর্ববৃহৎ উৎস। অর্থাৎ, তৈরি পোশাক শিল্প রপ্তানিমুখী শিল্পের সাথে সাদৃশ্যপূর্ণ। তাই বলা যায়, উদ্দীপকের গার্মেন্টস শিল্প বা তৈরি পোশাক শিল্প একটি রপ্তানিমুখী শিল্প।"
        },
        {
          "label": "ঘ",
          "question": "",
          "explanation": "বাংলাদেশে তৈরি পোশাক শিল্পের সম্ভাবনা উজ্জ্বল। 'দেশের অভ্যন্তরে কোনো শিল্পের উপকরণ সহজলভ্য হলে ওই শিল্প সহজেই বিকশিত হতে পারে। এ উপকরণগুলোর মধ্যে শিল্পের কাঁচামাল, শ্রম, মূলধন ইত্যাদি বেশি গুরুত্বপূর্ণ। এ উপকরণগুলো সহজলভ্য হলে শিল্পের উৎপাদন খরচ হ্রাস পায়। ফলে মোট উৎপাদন বাড়ে। এতে সহজেই তা বিকশিত হতে পারে। উদ্দীপকে পোশাক শিল্প নারী কর্মসংস্থান ও বৈদেশিক মুদ্রা অর্জনকারী শিল্প হিসেবে গুরুত্বপূর্ণ ভূমিকা পালন করছে। দক্ষ শ্রমিকের যোগান ও বৈচিত্র্যময় আইটেম তৈরি করলে এ শিল্প বিকশিত হবে। এছাড়াও শুল্ক বাধা, বিদ্যুৎ সরবরাহ অনিশ্চয়তাসহ আরও অনেক সমস্যা এ শিল্পে বাধা সৃষ্টি করেছে। এই সমস্যাগুলো সমাধান করলে তৈরি পোশাক শিল্পের ভবিষ্যৎ উজ্জ্বল। বাংলাদেশ জনবহুল দেশ হওয়ায় সস্তায় প্রচুর শ্রমিক পাওয়া সম্ভব। আবার এদেশে বিপুল নারী শ্রমিক বেকার বসে থাকে। এদেরকে সহজেই তৈরি পোশাক শিল্পে নিয়োগ করা যায়। এর মাধ্যমে পোশাক শিল্পের উৎপাদন খরচ কমবে। ফলে উৎপাদন বেড়ে শিল্পজাত দ্রব্যের দাম কমবে। এতে অধিক পরিমাণ তৈরি পোশাক এতে রপ্তানি করা সম্ভব হবে। এটি উক্ত শিল্পের বিকাশকে ত্বরান্বিত করবে। সুতরাং বলা যায়, বাংলাদেশে তৈরি পোশাক একটি উজ্জ্বল সম্ভাবনাময় শিল্প।"
        }
      ]
    },
    {
      "number": "5",
      "uddipok": "x দেশে ২০২৪ সালে স্থূল জন্মহার ১৯.৪ এবং স্থল মৃত্যুহার ৬.১০। এই বছর উন্নত জীবনের সন্ধানে অনেকেই স্থায়ীভাবে বাইরে পাড়ি জমিয়েছেন আবার অনুকূল জলবায়ুর কারণে বাইরের দেশ থেকেও 'X' দেশে বহুলোক আসছে। সার্বিকভাবে দেশটি জনাধিক্যের চাপে জর্জরিত। অধ্যাপক হারভে লাইবেনস্টেন এর মতে, \"অতিরিক্ত জনসংখ্যা আয় বিনষ্টকারী শক্তি হিসেবে কাজ করে\"।",
      "tag": "DIN.B 25",
      "sub_questions": [
        {
          "label": "ক",
          "question": "বেকারত্ব কী?",
          "explanation": "কাজ করতে সক্ষম ব্যক্তি প্রচলিত মজুরিতে কাজ করতে ইচ্ছুক, কিন্তু কাজ পায় না এ অবস্থাকেই বেকারত্ব বলে।"
        },
        {
          "label": "খ",
          "question": "জনসংখ্যা বৃদ্ধির হার কখন শন্য হয়?",
          "explanation": "জন্মহার ও মৃত্যুহার সমান হলে জনসংখ্যা বৃদ্ধির হার শূন্য হয়। একটি নির্দিষ্ট সময়ে কোনো দেশের জন্মহার ও মৃত্যুহারের পরিমাণ সমান হলে তাকে শূন্য জনসংখ্যা বৃদ্ধি বলা হয়। শূন্য জনসংখ্যা বৃদ্ধির ক্ষেত্রে ZPG = CBR CDR = 0, যেখানে, ZPG শূন্য জনসংখ্যা বৃদ্ধি, CBR = স্থূল জন্মহার, CDR স্থূল মৃত্যুহার। একটি দেশের জনসংখ্যা বৃদ্ধি জানার জন্য ওপরের নির্ধারকগুলো জানা অপরিহার্য। এ জনসংখ্যা বৃদ্ধির হার উপাদানগুলোর ওপর নির্ভরশীল। এভাবে মোট জনসংখ্যার পরিমাণ পরিমাণ স্থির থাকলে জনসংখ্যা বৃদ্ধির হার শূন্য হয়।"
        },
        {
          "label": "গ",
          "question": "উদ্দীপকের আলোকে X দেশে জনসংখ্যার স্বাভাবিক বৃদ্ধির হার নির্ণয় করো।",
          "explanation": "জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের মাপকাঠি। কোনো দেশের জন্মহার বা স্থূল জন্মহার ও মৃত্যুহার বা স্থূল মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। জনসংখ্যাব স্বাভাবিক বৃদ্ধির হার (NGR) = = = জন্মহার − মৃত্যুহার ১০০০ × ১০০ % \\frac{\\text{জন্মহার} - \\text{মৃত্যুহার}}{\\text{১০০০}} \\times \\text{১০০}\\% ১০০০ জন্মহার − মৃত্যুহার ​ × ১০০ % উদ্দীপকে ‘X’ দেশের জন্মহার ১৯.৪ ও মৃত্যুহার ৬.১০ শতাংশ। জনসংখ্যাব স্বাভাবিক বৃদ্ধির হার (NGR) = = = ১৯.৪ − ৬.১০ ১০০০ × ১০০ % \\frac{\\text{১৯.৪} - \\text{৬.১০}}{\\text{১০০০}} \\times \\text{১০০}\\% ১০০০ ১৯ . ৪ − ৬ . ১০ ​ × ১০০ % বা ১.৩৩ শতাংশ। অতএব, উদ্দীপকের, ‘X’ দেশের জনসংখ্যা বৃদ্ধির স্বাভাবিক হার ১.৩৩ শতাংশ।"
        },
        {
          "label": "ঘ",
          "question": "অধ্যাপক হারভে লাইবেনস্টেন এর মন্তব্য বাংলাদেশের প্রেক্ষিতে মূল্যায়ন করো।",
          "explanation": "হারভে লাইবেনস্টেন-এর মন্তব্যের প্রেক্ষিতে বাংলাদেশে অতিরিক্ত জনসংখ্যা বৃদ্ধির ফলে খাদ্য ঘাটতি, বেকারত্ব দেখা দেয়। জনসংখ্যা বৃদ্ধি বলতে একটি দেশের বর্তমান জনসংখ্যার সাথে অতিরিক্ত জনসংখ্যা যুক্ত হওয়াকে বোঝায়। বাংলাদেশ জনাধিক্যের চাপে জর্জরিত। এ দেশের আয়তন মাত্র ১,৪৭,৫৭০ বর্গকিলোমিটার। কিন্তু লোকসংখ্যা প্রায় ১৭.১০ কোটি। সম্পদের অপ্রতুলতার কারণে এ বিপুল জনগোষ্ঠীর অধিকাংশই জীবনধারণের মৌলিক উপাদানগুলো থেকে বঞ্চিত হচ্ছে। উদ্দীপকে X দেশের জনসংখ্যা স্থায়ীভাবে বাইরে দেশে পাড়ি জমিয়েছেন। আবার, অনুকূল আবহাওয়া থাকায় বাইরে থেকেও X দেশে বহুলোক এসেছেন। তাই সার্বিকভাবে দেশটি জনসংখ্যার চাপে জর্জরিত। কোনো দেশে অতিরিক্ত জনসংখ্যা থাকলে খাদ্য ঘাটতি দেখা দেয়। ফলে খাদ্যসামগ্রী আমদানি করতে হয়। এটি অর্থ ব্যয়ের অন্যতম একটি মাধ্যম হয়ে দাঁড়ায়। বর্তমানে বাংলাদেশে জনসংখ্যা বৃদ্ধির হার ১.৩৩%। কিন্তু খাদ্য উৎপাদন বিশেষত শস্য উৎপাদনে প্রবৃদ্ধির হার ০.১৫%। ফলে খাদ্য আমদানি করতে হয়। খাদ্য আমদানির ওপর সরকার প্রতি বছর বিপুল পরিমাণ অর্থ ব্যয় করে থাকে। আবার জনাধিক্যের চাপ কর্মসংস্থানের ওপর বিরূপ প্রভাব ফেলছে। কারণ দেশে জনসংখ্যা বৃদ্ধি যে দ্রুতগতিতে বাড়ছে সে তুলনায় কর্মসংস্থান বাড়ছে না। ফলে দেশে বেকারত্ব, অর্ধবেকারত্ব ও ছদ্মবেশী বেকারত্ব দিন বৃদ্ধি পেয়ে মারাত্মক আকার সৃষ্টি হচ্ছে। এটি রাষ্ট্রের অর্থনীতিতে নেতিবাচক প্রভাব ফেলছে। তাই বলা যায়, অতিরিক্ত জনসংখ্যা বাংলাদেশে আয় বিনষ্টকারী শক্তি হিসেবে কাজ করছে।"
        }
      ]
    },
    {
      "number": "6",
      "uddipok": "নিচের উদ্দীপকটি লক্ষ করো:",
      "tag": "DIN.B 25",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "স্ব-উদ্যোগে উৎপাদনশীল কাজে নিয়োজিত হয়ে উপার্জন করার প্রচেষ্টা বা ব্যবস্থাকে আত্ম-কর্মসংস্থান বলে।"
        },
        {
          "label": "খ",
          "question": "শিক্ষা কীভাবে মানবসম্পদ উন্নয়নে সহায়তা করে?",
          "explanation": "মানবসম্পদ উন্নয়নের সাথে শিক্ষা প্রত্যক্ষভাবে জড়িত। শিক্ষা এমন একটি প্রক্রিয়া যার মাধ্যমে কোনো ব্যক্তি বিভিন্ন বিষয়ে জ্ঞান লাভ করে। শিক্ষা হচ্ছে মানবসম্পদ উন্নয়নের প্রধান হাতিয়ার। সমাজে শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনী ক্ষমতা অর্জন করে। এর মাধ্যমে মানুষ নিজেকে উন্নত করতে এবং রাষ্ট্রের বিদ্যমান সম্পদের কাম্য ব্যবহার নিশ্চিত করতে সক্ষম হয়। এভাবেই শিক্ষা মানবসম্পদ উন্নয়নকে প্রভাবিত করে।"
        },
        {
          "label": "গ",
          "question": "উদ্দীপকের আলোকে ও ৮ বিন্দুতে অসামপ্রস্যের পরিমাণ পরিমাপ করো।",
          "explanation": "চিত্রে, a বিন্দুতে নিম্ন জনসংখ্যা নির্দেশ করে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্যানুযায়ী, জনসংখ্যা ১০ কোটি হলে মাথাপিছু আয় সর্বোচ্চ হয়। তাই বলা যায়, কাম্য জনসংখ্যা, O = ১০ কোটি O = \\text{১০ কোটি} O = ১০   কোটি । a বিন্দুতে প্রকৃত জনসংখ্যা, A = ১০ কোটি A = \\text{১০ কোটি} A = ১০   কোটি । b বিন্দুতে প্রকৃত জনসংখ্যা, A = ১৫ কোটি A = \\text{১৫ কোটি} A = ১৫   কোটি । a বিন্দুতে অসামঞ্জস্যের পরিমাণ, M = A − O O = ৫ − ১০ ১০ = − ০ . ৫ M = \\frac{A - O}{O} = \\frac{৫ - ১০}{১০} = - ০.৫ M = O A − O ​ = ১০ ৫ − ১০ ​ = − ০ . ৫ এবং b বিন্দুতে অসামঞ্জস্যের পরিমাণ, M = ১৫ − ১০ ১০ = ০ . ৫ M = \\frac{\\text{১৫} - \\text{১০}}{\\text{১০}} = ০.৫ M = ১০ ১৫ − ১০ ​ = ০ . ৫ অর্থাৎ, a ও b বিন্দুতে অসামঞ্জস্যের পরিমাণ যথাক্রমে − ০ . ৫ - ০.৫ − ০ . ৫ এবং ০ . ৫ ০.৫ ০ . ৫ । সুতরাং, a বিন্দুতে অসামঞ্জস্যের পরিমাণ ঋণাত্মক হওয়ায় এটি নিম্ন জনসংখ্যা স্তর নির্দেশ করে। আবার b বিন্দুতে অসামঞ্জস্যের পরিমাণ ধনাত্মক হওয়ায় এটি উচ্চ জনসংখ্যা নির্দেশ করে।"
        },
        {
          "label": "ঘ",
          "question": "উদ্দীপকে নির্দেশিত তত্ত্বটির সাথে ঘ্যালথাসের জনসংখ্যা তত্ত্বের তুলনামূলক বিশ্লেষণ করো।",
          "explanation": "ম্যালথাসের জনসংখ্যা তত্ত্ব ও কাম্য জনসংখ্যা তত্ত্বের মধ্যে কাম্য জনসংখ্যা তত্ত্ব অধিক শ্রেয়। ম্যালথাসের জনসংখ্যা তত্ত্বানুযায়ী অনিয়ন্ত্রিত অবস্থায় জনসংখ্যা জ্যামিতিক হারে বৃদ্ধি পায়। আর জীবনধারণের উপকরণ খাদ্য উৎপাদন বৃদ্ধি পায় জ্যামিতিক হারে। অন্যদিকে, কাম্য জনসংখ্যা তত্ত্বে বলা হয়, জনসংখ্যার যে স্তরে মাথাপিছু আয় সর্বোচ্চ তা কাম্য জনসংখ্যা। জনসংখ্যার পরিমাণ ও স্তর অপেক্ষা কম বা বেশি হলে মাথাপিছু আয় কম হবে। উদ্দীপকে জনসংখ্যা সংবলিত কাম্য জনসংখ্যা তত্ত্ব সম্পর্কে আলোচনা করা হয়েছে। জনসংখ্যা নিয়ে দুটি তত্ত্ব বহুল প্রচলিত। ম্যালথাসের জনসংখ্যা তত্ত্বে জনসংখ্যা ও খাদ্যের সম্পর্ক নিয়ে আলোকপাত করা হয়েছে। অন্যদিকে উৎপাদন, মাথাপিছু আয়, অর্থনৈতিক দক্ষতা নিয়ে কাম্য জনসংখ্যা তত্ত্ব আলোচনা করা হয়েছে। ম্যালথাসের জনসংখ্যা তত্ত্বটি খাদ্য উৎপাদন ও জনসংখ্যার বৃদ্ধির সম্পর্ক বিশ্লেষণ করে। কিন্তু কাম্য জনসংখ্যা তত্ত্বটি জনসংখ্যা ও মাথাপিছু আয়ের সম্পর্ক দেখায়। জনসংখ্যার কাম্যস্তর নির্ণয় করা জটিল এবং তা একটি চলমান বিন্দু। কিন্তু ম্যালথাসের তত্ত্বটি অনুন্নত দেশগুলোর জন্য অনেকাংশ কার্যকর। কিন্তু ম্যালথাসের তত্ত্বটি সংকীর্ণ ধারণা দেয়। অপরদিকে কাম্য জনসংখ্যা তত্ত্বটি প্রসারিত ধারণা দেয়। তাই উন্নত দেশে উক্ত তত্ত্বের গ্রহণযোগ্যতা রয়েছে। তাই বলা যায়, কাম্য জনসংখ্যা তত্ত্বের প্রসারিত ধারণা প্রদানের জন্য এটি ম্যালথাসের জনসংখ্যা তত্ত্বের চেয়ে অধিক শ্রেয়।"
        }
      ]
    },
    {
      "number": "7",
      "uddipok": "নিচের উদ্দীপকটি লক্ষ করো: চিত্রে AD সামগ্রিক চাহিদা রেখা AS সামগ্রিক যোগান রেখা রূণ দামস্তরের এরূপ বৃদ্ধি ঠেকানোর জন্য সরকার ব্যাংক যার বাড়িয়েছে অন্যদিকে সরকারি ব্যয় কমিয়েছে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "",
          "explanation": "মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সবসময় খারাপ নয়।"
        },
        {
          "label": "গ",
          "question": "",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি দৃশ্যমান। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকের চিত্রে, প্রাথমিক অবস্থায় সামগ্রিক চাহিদা ও যোগান বিন্দুতে পরস্পর সমান হওয়ায় OQ উৎপাদনে ভারসাম্য দাম OP,। এখন সামগ্রিক যোগান AS স্থির থেকে সামগ্রিক চাহিদা AD, থেকে বৃদ্ধি পেয়ে AD, হলে দামস্তর OP থেকে বেড়ে OP, ইয়। এক্ষেত্রে দেশটিতে দামস্তর PoP, বা ab পরিমাণ বৃদ্ধি পায়। এক্ষেত্রে সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে। তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "",
          "explanation": "মুদ্রাস্ফীতি নিয়ন্ত্রণে সরকার কেন্দ্রীয় ব্যাংক কর্তৃক আর্থিক নীতি ও রাজস্ব নীতি গ্রহণ করে থাকে। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক সরকারের পক্ষে যেসব পদ্ধতি অবলম্বন করে সেগুলোর সমষ্টিই হলো আর্থিক নীতি। ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে ঋণপত্র বিক্রি আর্থিক নীতির হাতিয়ার। আর্থিক নীতি মুদ্রাস্ফীতি নিয়ন্ত্রণের জন্য যথেষ্ট না হলে সরকার রাজস্ব নীতিরও আশ্রয় নেয়। রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি উল্লেখযোগ্য। উদ্দীপকে চাহিদা বৃদ্ধিজনিত মুদ্রাস্ফীতি ঘটেছে। এটি নিয়ন্ত্রণে সরকারের ব্যাংক হার বাড়িয়েছে। এটি আর্থিক নীতিকে নির্দেশ করে। আবার সরকার রাজস্ব নীতির আওতায় সরকারি ব্যয় কমিয়েছে। অর্থাৎ, উদ্দীপকে সরকার চাহিদা বৃদ্ধিজনিত মুদ্রাস্ফীতি নিয়ন্ত্রণে আর্থিক ও রাজস্ব নীতি প্রয়োগ করেছে। মুদ্রাস্ফীতির সময় ঋণগ্রহীতা অধিক ঋণ নিতে গেলে আর্থিক নীতি কার্যকর হয়। আর যদি কার্যকারিতা না আসে তাহলে সরকার রাজস্বনীতি গ্রহণ করে থাকে। মুদ্রাস্ফীতি নিয়ন্ত্রণের জন্য আর্থিক ও রাজস্বনীতির পাশাপাশি সরকারকে কিছু প্রত্যক্ষ ব্যবস্থাও গ্রহণ করতে হয়। সুতরাং বলা যায়, উদ্দীপকের চিত্রে চাহিদা বৃদ্ধিজনিত মুদ্রাস্ফীতি দেখা দিলে তা নিয়ন্ত্রণের জন্য আর্থিক ও রাজস্বনীতির পাশাপাশি প্রত্যক্ষ নীতিও ভূমিকা রাখে।"
        }
      ]
    },
    {
      "number": "8",
      "uddipok": "৮.৮ ও ৪ দুটি দেশ। এ দেশ দ্রব্য ও সেবা উৎপাদন করে তার বিভিন্ন অন্যলে ক্রয়-বিক্রয় করে। অন্যদিকে ও দেশ তার উদ্বৃত্ত পণ্যসামগ্রী বাইরের দেশসমূহের বাজারে বিক্রয় করে। আবার অন্য দেশের পণ্য তার নিজের দেশের জন্য ক্রয় করে। এতে ৪ দেশের অভ্যন্তরে কর্মসংস্থান বৃদ্ধি পেয়েছে, অনুৎপাদিত দ্রব্য ভোগের সুযোগ সৃষ্টি হয়েছে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থাই হলো বিশ্বায়ন।"
        },
        {
          "label": "খ",
          "question": "",
          "explanation": "অতীতে রপ্তানি হতো না কিন্তু সাম্প্রতিককালে রপ্তানি করা হচ্ছে এমন সব পণ্যকে অপ্রচলিত রপ্তানি পণ্য বলা হয়। কিছু রপ্তানি পণ্য রয়েছে যেগুলো কয়েক বছর আগেও বাংলাদেশ থেকে রপ্তানি করা হতো না। কিন্তু সম্প্রতিক সময়ে রপ্তানি করা শুরু হয়েছে। এসব পণ্যকে অপ্রচলিত রপ্তানি পণ্য বলা হয়ে থাকে। যেমন- তৈরি পোশাক, হিমায়িত খাদ্যসামগ্রী, হোসিয়ারি দ্রব্য, রাসায়নিক দ্রব্য, কৃষিজাত দ্রব্য ইত্যাদি।"
        },
        {
          "label": "গ",
          "question": "",
          "explanation": "উদ্দীপকে 'A' দেশের বাণিজ্য হলো অভ্যন্তরীণ বাণিজ্য এবং B দেশের বাণিজ্য হলো আন্তর্জাতিক বাণিজ্য। একটি দেশের ভৌগোলিক সীমারেখার মধ্যে যখন কোনো পণ্যের ক্রয়-বিক্রয় হয় তাকে অভ্যন্তরীণ বাণিজ্য বলে। অপরপক্ষে, দুই বা ততোধিক দেশের মধ্যে যখন কোনো পণ্য ক্রয়-বিক্রয় হয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের ভেতর এবং আন্তর্জাতিক বাণিজ্য ভিন্ন দুটি স্বাধীন দেশের মধ্যে সংগঠিত হয়। উদ্দীপকে লক্ষ করা যায়, 'A' দেশ দ্রব্য ও সেবা উৎপাদন করে তার বিভিন্ন অঞ্চলে ক্রয়-বিক্রয় করে। এটি অভ্যন্তরীণ বাণিজ্যকে নির্দেশ করে। এ বাণিজ্যে দ্রব্যসামগ্রীর ক্রয়-বিক্রয় অবাধে চলে এবং বাজারগুলোর মধ্যে ক্রেতাদের রুচি, অভ্যাস ইত্যাদি প্রায় অভিন্ন থাকে। এ বাণিজ্য উৎপাদন ব্যয়ের ক্ষেত্রে তেমন তারতম্য থাকে না। অপরপক্ষে, 'B' দেশ তার উদ্বৃত্ত দ্রব্য বাইরের দেশের বাজারে বিক্রি করে। আবার, অন্য দেশের পণ্য নিজ দেশের জন্য ক্রয় করে। অর্থাৎ এটি আন্তর্জাতিক বাণিজ্য। আন্তর্জাতিক বাণিজ্য আমদানির মাধ্যমে অনুৎপাদিত দ্রব্য ভোগের সুযোগ হয়। এ বাণিজ্যে পণ্যের অবাধ প্রবাহ থাকায় পণ্যের মান উন্নয়ন ঘটে। এ বাণিজ্যের মাধ্যমে উদ্বৃত্ত পণ্য রপ্তানির সুযোগ হয়। সুতরাং বলা যায় এ দেশে অভ্যন্তরীণ ও B দেশে আন্তর্জাতিক বাণিজ্যকে নির্দেশ করে।"
        },
        {
          "label": "ঘ",
          "question": "",
          "explanation": "বৈদেশিক মুদ্রা অর্জনের মাধ্যমে B দেশের আন্তর্জাতিক বাণিজ্য অর্থনৈতিক উন্নয়নে গুরুত্বপূর্ণ ভূমিকা রাখে। দুটি স্বাধীন ও সার্বভৌম দেশের মধ্যে পণ্য ও সেবার ক্রয়-বিক্রয়কে আন্তর্জাতিক বাণিজ্য বলে। আন্তর্জাতিক বাণিজ্য সংঘটিত হলে নানাবিধ সুবিধা লাভ করা যায়। যেমন: উদ্বৃত্ত পণ্য রপ্তানি, অনুৎপাদিত দ্রব্য ভোগ, মূলধনী দ্রব্য আমদানি ইত্যাদি। এসব সুবিধা অর্থনৈতিক উন্নয়নে সহায়ক ভূমিকা পালন করে। উদ্দীপকের 'B' দেশ তার উৎপাদিত দ্রব্য নিজ দেশ ছাড়াও বিশ্বের অন্যান্য দেশের বাজারে বিক্রি করে। পাশাপাশি, অন্য দেশের পণ্য নিজ দেশের জন্য ক্রয় করে। অর্থাৎ 'B' দেশ আন্তর্জাতিক বাণিজ্যে লিপ্ত। এ বাণিজ্যের সুবিধাস্বরূপ 'B' দেশের পণ্যের মান উন্নয়ন, কর্মসংস্থান এবং সম্পদের পূর্ণ ব্যবহার নিশ্চিত হয়। আন্তর্জাতিক বাণিজ্যের মাধ্যমে মূলধনী দ্রব্য আমদানি করা যায়। এছাড়াও নিজ দেশের উপকরণ প্রাপ্তি ও দক্ষতা অনুসারে উৎপাদন করা যায়। ফলে সম্পদের উত্তম ব্যবহার নিশ্চিত হয় এবং মোট উৎপাদন বৃদ্ধি পায়। আবার, আন্তর্জাতিক বাণিজ্যের ফলে উদ্বৃত্ত পণ্য রপ্তানি করা যায়। প্রয়োজনে অন্য দেশ থেকে দ্রব্য আমদানি করা যায়। ফলে রপ্তানির মাধ্যমে যেমন বৈদেশিক মুদ্রা অর্জন করা যায় তেমনি আমদানির মাধ্যমে অনুৎপাদিত দ্রব্য' ভোগ করা সম্ভব হয়। এসব সুবিধা দেশের অর্থনৈতিক উন্নয়নে সহায়ক ভূমিকা পালন করে। সুতরাং বলা যায়, আন্তর্জাতিক বাণিজ্য 'B' দেশের অর্থনৈতিক উন্নয়নে ভূমিকা রাখে।"
        }
      ]
    },
    {
      "number": "9",
      "uddipok": "বাংলাদেশ জনসংখ্যার ভারে আক্রান্ত প্রাকৃতিক দুর্যোগ কবলিত একটি দেশ। প্রতি বছর ঘাটতি মেটানোর জন্য প্রচুর খাদ্য আমদানি করতে হয়। উন্নয়নের প্রাথমিক পর্যায়ে বাংলাদেশ নানা উৎস থেকে বৈদেশিক সাহায্য গ্রহণ করেছে। বৈদেশিক সাহায্য সাধারণত কঠিন শর্তযুক্ত যা গ্রহীতা দেশকে পরনির্ভরশীল করে রাখে। অর্থনীতিবিদগণ মনে করেন, 'আত্মমর্যাদাসম্পন্ন জাতি হিসেবে প্রতিষ্ঠা লাভের জন্য সাহায্য নয় বাণিজ্যই ন্দ্রা দ্রুত ১ একমাত্র লক্ষ্য হওয়া উচিত।'",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "প্রবাসীদের আয় দেশে সহজে আনা এবং কাজে লাগানোর জন্য যে স্কিম তাই ওয়েজ আর্নার্স স্কিম।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্যে লিপ্ত দেশের মধ্যে প্রতিযোগিতা বিদ্যমান থাকে বলে একচেটিয়া প্রভাব হ্রাস পায়। দুটি স্বাধীন সার্বভৌম দেশের মধ্যে দ্রব্য ও সেবার বিনিময়ই হলো আন্তর্জাতিক বাণিজ্য। আন্তর্জাতিক বাণিজ্যের ফলে বিভিন্ন দেশের মধ্যে বাণিজ্যিক লেনদেন সম্পন্ন হয়। ফলে উৎপাদকগণ প্রতিযোগিতায় টিকে থাকার জন্য কম খরচে উন্নতমানের দ্রব্য উৎপাদনে নিয়োজিত হয়। ফলে এককভাবে কেউ প্রভাব বিস্তার করতে পারে না। তাই আন্তর্জাতিক বাণিজ্যে লিপ্ত দেশের মধ্যে একচেটিয়া প্রভাষ হ্রাস পায়।"
        },
        {
          "label": "গ",
          "question": "",
          "explanation": "ঘাটতি ব্যয় পূরণে বংলাদেশকে বৈদেশিক সাহায্য নিতে হয়। এক দেশ কর্তৃক অন্য দেশে বিভিন্ন সহায়তা প্রদানই হলো বৈদেশিক সাহায্য। দেশের অর্থনৈতিক উন্নয়নকে সুদৃঢ় করার জন্য আর্থ-সামাজিক অবকাঠামো নির্মাণে সরকারকে বিপুল অর্থ ব্যয় করতে হয়। বৃহৎ অবকাঠামো নির্মাণে বৈদেশিক ও অভ্যন্তরীণ উৎসের যৌথ অর্থায়নে বৃহৎ প্রকল্প বাস্তবায়ন সম্ভব। বৈদেশিক সাহায্যের ফলে বৃহৎ উন্নয়ন প্রকল্পগুলো দ্রুত বাস্তায়ন করা যায়। উদ্দীপকে বাংলাদেশ জনসংখ্যার ভারে আক্রান্ত প্রাকৃতিক দূর্যোগ কবলিত দেশ। উন্নয়নের প্রাথমিক পর্যায়ে বাংলাদেশ নানা উৎস থেকে বৈদেশিক সাহায্য গ্রহণ করেছে। বাংলাদেশের মতো উন্নয়নশীল দেশের জন্য এই বাণিজ্য খুবই গুরুত্বপূর্ণ। বাংলাদেশের প্রাকৃতিক দূর্যোগ মোকাবিলা ও খাদ্য ঘাটতি পূরণের জন্য অনেক অর্থের প্রয়োজন হয়। বাজেটে ঘাটতি থাকায় এ অর্থের যোগান সম্ভব হয় না। ফলে উন্নয়নের প্রাথমিক পর্যায়ে বাংলাদেশকে বৈদেশিক সাহায্য নিতে হয়।"
        },
        {
          "label": "ঘ",
          "question": "",
          "explanation": "বৈদেশিক সাহায্য আত্মমর্যাদাসম্পন্ন জাতি গঠনে অন্তরায় সেজন্য বাণিজ্যই একমাত্র লক্ষ্য হওয়া উচিত। দুটি স্বাধীন সার্বভৌম দেশের মধ্যে দ্রব্য ও সেবার বিনিময় হলো বৈদেশিক বাণিজ্য। আর বিভিন্ন প্রয়োজনে অন্য কোনো দেশ থেকে খাদ্য, প্রকল্প, দান ও অনুদান ইত্যাদি সহায়তা গ্রহণ করাই বৈদেশিক সাহায্য। বৈদেশিক বাণিজ্য ও সাহায্য দুটোরই কিছু সুবিধা ও অসুবিধা রয়েছে। তবে বৈদেশিক বাণিজ্যের ক্ষেত্রে অসুবিধার চেয়ে সুবিধাই অধিক। উদ্দীপকে প্রাকৃতিক দূর্যোগকবলিত বাংলাদেশে খাদ্য ঘাটতি মেটানোর জন্য প্রচুর খাদ্য আমদানি করতে হয়। পাশাপাশি উন্নয়ন কার্যক্রম পরিচালনার জন্য বৈদেশিক সাহায্য গ্রহণ করে। এই সাহায্য প্রত্যক্ষ ও পরোক্ষভাবে দেশকে পরনির্ভরশীল করে রাখে। অন্যদিকে, বৈদেশিক সাহায্যের পরিবর্তে বৈদেশিক বাণিজ্য দেশকে আত্মনির্ভরশীল বা আত্মমর্যাদাসম্পন্ন জাতি গঠনে সহায়তা করে। বৈদেশিক সাহায্য অধিকাংশ ক্ষেত্রেই রাজনৈতিক প্রভাব এবং কঠিন শর্তযুক্ত হয়। এটি দেশকে স্বাবলম্বী করার পরিবর্তে পরনির্ভরশীল করে জাতির আত্মমর্যাদা ক্ষুণ্ণ করে। কিন্তু বৈদেশিক বাণিজ্যের ক্ষেত্রে অভ্যন্তরীণ সম্পদের কাম্য ব্যবহার হয়। আবার দেশের প্রয়োজন অনুযায়ী দ্রব্য উৎপাদন ও উদ্বৃত্ত পণ্য রপ্তানি করে বৈদেশিক মুদ্রা আয় করা যায়। এতে রপ্তানি আয় বাড়ে এবং বৈদেশিক নির্ভরশীলতা কমে। অর্থাৎ বৈদেশিক বাণিজ্যের মাধ্যমে একটি দেশ আত্মনির্ভরশীল এবং জাতি আত্মমর্যাদাসম্পন্ন হয়।"
        }
      ]
    },
    {
      "number": "10",
      "uddipok": "বাংলাদেশ সরকার দেশের আর্থ-সামাজিক উন্নয়ন, ভৌত অবকাঠামো নির্মাণ ও দারিদ্র্য বিমোচনে বিপুল অর্থ ব্যয় করে থাকে। প্রতি বছর বিশাল সরকারি ব্যয়ের অর্থসংস্থানের জন্য সরকার NBR নিয়ন্ত্রিত এবং NBR বহির্ভূত বিভিন্ন খাত থেকে অর্থ সংগ্রহ করে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "দেশের অভ্যন্তরে উৎপাদিত পণ্যের ওপর আরোপিত শুল্ককে আবগারি শুল্ক বলে।"
        },
        {
          "label": "খ",
          "question": "",
          "explanation": "পরোক্ষ করের চূড়ান্ত ভার অন্যের ওপর চাপানো যায় বলে পরোক্ষ কর ফাঁকি দেওয়া যায় না। যে করের করভার ও করপাত ভিন্ন ভিন্ন ব্যক্তির ওপর চাপানো যায় তা-ই পরোক্ষ কর। অর্থাৎ, পরোক্ষ করের আপাত ভার 'একজনের ওপর আরোপিত হলেও করের চূড়ান্ত ভার অন্য ব্যক্তি বহন করে। এ ধরনের কর সাধারণত দ্রব্যের দামের সাথে যুক্ত থাকে। তাই ক্রেতা দ্রব্য ক্রয় করার সময় অজান্তেই পরোক্ষ করের কিছু অংশ পরিশোধ করে থাকে। তাই এ ধরনের কর ফাঁকি দেওয়া কঠিন।"
        },
        {
          "label": "গ",
          "question": "উদ্দীপকে বর্ণিত ক্ষেত্রসমূহে সরকারি ব্যয়ের উদ্দেশ্য লেখো।",
          "explanation": "সরকারি ব্যয়ের মূল উদ্দেশ্য হলো জনকল্যাণ সাধন। অতীতে সরকারি কার্যকলাপের পরিধি সীমিত ছিল। এজন্য তখন সরকারি ব্যয়ও কম হতো এবং অর্থনীতিতে তার তেমন গুরুত্ব ছিল না। কিন্তু বর্তমানে রাষ্ট্রীয় কর্মকান্ডের পরিধি তথা সরকারি ব্যয়ের খাত বিস্তৃত। হওয়ায় প্রত্যেক দেশেই সরকারি ব্যয় অনেক বৃদ্ধি পেয়েছে। সরকারের ব্যয়ের এ খাতগুলো হলো- শিক্ষা, চিকিৎসা, দারিদ্র্য বিমোচন, মানবসম্পদ উন্নয়ন সামাজিক নিরাপত্তা ও কর্মসংস্থান বৃদ্ধি প্রভৃতি। উদ্দীপকে বাংলাদেশের সরকার দেশের আর্থ-সামাজিক উন্নয়ন, ভৌত অরকাঠামো নির্মাণ ও দারিদ্র্য বিমোচনে বিপুল অর্থ ব্যয় করে থাকে। অর্থাৎ, সরকার অর্থনৈতিক উন্নয়ন ও কল্যাণমূলক রাষ্ট্র প্রতিষ্ঠার লক্ষ্যে প্রচুর অর্থ ব্যয় করে। সরকারকে শিক্ষা, চিকিৎসা, আইনশৃঙ্খলা রক্ষা, সামাজিক নিরাপত্তা ও কর্মসংস্থান বৃদ্ধি প্রভৃতি খাতে সরকারকে ব্যয় করতে হয়। এছাড়া সরকার প্রাকৃতিক দুর্যোগ ও দুর্ঘটনাজনিত ক্ষতিপূরণ, মানবসম্পদ উন্নয়ন প্রভৃতির জন্য প্রচুর অর্থ ব্যয় করে থাকে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সরকারি আয়ের উৎসসমূহ হলো কর রাজস্ব, কর-বহির্ভূত রাজস্ব ও অন্যান্য। প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ লক্ষ্য অর্জন করতে প্রশাসনিক কার্যাবলি ও আর্থ-সামাজিক উন্নয়নের জন্য সরকারকে প্রচুর অর্থ ব্যয় করতে হয়। সরকার সাধারণত কর রাজস্ব, কর-বহির্ভূত রাজস্ব, অভ্যন্তরীণ ও বৈদেশিক ঋণ, বৈদেশিক অনুদান ইত্যাদির মাধ্যমে আয় করে। উদ্দীপকে সরকার প্রতি বছর বিপুল অর্থ ব্যয় করে। আর এই ব্যয়ের অর্থসংস্থানের জন্য-NBR নিয়ন্ত্রিত কর রাজস্ব সংগ্রহ করে। এছাড়াও NBR-বহির্ভূত রাজস্ব তথা কর-বহির্ভূত রাজস্ব থেকে অর্থ সংগ্রহ করে। এই রাজস্বের মাঝে মূল্য সংযোজন কর, সম্পূরক শুল্ক, ভূমি রাজস্ব ও যানবাহন কর হচ্ছে সরকারের কর রাজস্ব। আর টোল ও লেভি প্রশাসনিক ফি, সুদ, ভাড়া ও ইজারা হচ্ছে কর-বহির্ভূত রাজস্ব। সরকার বিভিন্ন ধরনের কর আরোপের মাধ্যমে কর রাজস্ব সংগ্রহ করে। কর ছাড়া সরকার জনগণকে বিশেষ সেবা প্রদানের মাধ্যমে যে আয় করে তা কর-বহির্ভূত রাজস্ব। সরকার কর ও কর-বহির্ভূত রাজস্ব ছাড়া তার ব্যয় নির্বাহের জন্য দেশের ব্যাংকিং খাত থেকে ঋণের মাধ্যমে অর্থ সংগ্রহ করে। এ আয়ে সম্পূর্ণ ব্যয় নির্বাহ করতে না পারলে অতিরিক্ত মুদ্রা ছাপিয়ে অর্থসংস্থান করে। তাই বলা যায়, সরকার অনেক উৎস হতে তার আয়ের অর্থসংস্থান করে"
        }
      ]
    },
    {
      "number": "11",
      "uddipok": "কল্যাণধর্মী রাষ্ট্রব্যবস্থা উদ্ভবের পর সরকারি ব্যয়ের আওতা ক্রমাগত বৃদ্ধি পাচ্ছে। এ কারণে অর্থনীতিবিদগণ দেশি-বিদেশি ঋণের পক্ষে যুক্তি তুলে ধরেন। আর্থ-সামাজিক অবকাঠামো নির্মাণ, জরুরি অবস্থা মোকাবিলা ঘাটতি বাজেটে অর্থায়নসহ অর্থনৈতিক স্থিতিশীলতা অর্জনের জন্য সরকার ঋণ গ্রহণ করে। এই ঋণ সাধারণত অভ্যন্তরীণ ও বৈদেশিক উভয় উৎস থেকে হয়ে থাকে যদিও \"বৈদেশিক ঋণ, গ্রহীতা দেশের সার্বভৌম চিন্তার স্বাধীনতাকে খর্ব করে।\"",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "NBR-এর পূর্ণরূপ হলো- National Board of Revenue |"
        },
        {
          "label": "খ",
          "question": "",
          "explanation": "প্রত্যক্ষ কর দায়িত্ব ও অধিকার সচেতনতার মাধ্যমে নাগরিক চেতনা বাড়ায়। যে করের করঘাত' ও করপাত একই ব্যক্তির ওপর পড়ে তাকে প্রত্যক্ষ কর বলে। অর্থাৎ, প্রত্যক্ষ করের ভার অন্যের ওপর চাপানো যায় না। এ কর করদাতার নিজের পকেট থেকে জেনে-শুনে দিতে হয়। তাই এ করের ক্ষেত্রে নিজের প্রত্যক্ষ অংশগ্রহণ অনুভব করে। রাষ্ট্রের কার্যকলাপ সম্পর্কে অধিক সচেতন হয়। নাগরিক হিসেবে নিজের দায়িত্ব ও অধিকার সম্পর্কে সচেতনতা বাড়ে। এভাবে করদাতার নাগরিক চেতনা বৃদ্ধি পায়।"
        },
        {
          "label": "গ",
          "question": "",
          "explanation": "সরকার দেশের ব্যয় নির্বাহের জন্য অভ্যন্তরীণ ও বাহ্যিক উৎস হতে ঋণ নেয়। দেশের অর্থনৈতিক উন্নয়ন, প্রাকৃতিক দুর্যোগ ও যুদ্ধের ব্যয় নির্বাহ প্রভৃতি কারণে সরকারকে প্রচুর অর্থ ব্যয় করতে হয়। সরকারের রাজস্ব আয় দ্বারা এই ব্যয় সবসময় নির্বাহ করা সম্ভব হয় না। তখন সরকার অভ্যন্তরীণ ও বাহ্যিক উৎস থেকে ঋণ গ্রহণ করে থাকে। উদ্দীপকে কল্যাণধর্মী রাষ্ট্রব্যবস্থা উদ্ভবের পর সরকারের ব্যয়ের আওতা বৃদ্ধি পেয়েছে। ফলে অবকাঠামো নির্মাণ ও জরুরি অবস্থা মোকাবিলায় ঘাটতি বাজেটে অর্থায়নের জন্য সরকারকে ঋণ করতে হয়। এই ঋণ গ্রহণের মাধ্যমে সরকার তার যাবতীয় খরচ মেটায়। অনেকক্ষেত্রে সরকারের আয়ের উৎস থেকে অর্জিত অর্থ দ্বারা ব্যয় নির্বাহ সম্ভব হয় না। তখন সরকার অভ্যন্তরীণ ও বাহ্যিক উৎস থেকে ঋণ গ্রহণ করে। সরকার সাধারণত অভ্যন্তরীণ ও বাহ্যিক উৎসসমূহ থেকে ঋণ গ্রহণের মাধ্যমে ঘাটতি ব্যয় নির্বাহ করে থাকে।"
        },
        {
          "label": "ঘ",
          "question": "",
          "explanation": "বৈদেশিক ঋণ সম্পর্কে করা মন্তব্যটি বাংলাদেশের প্রেক্ষাপটে যথার্থ। সরকার নিজ দেশের জনগণ, ব্যাংক ব্যবস্থা থেকে যে ঋণ গ্রহণ করে তাকে অভ্যন্তরীণ ঋণ বলে। পক্ষান্তরে, বিদেশি ব্যক্তি, সরকার এবং আর্থিক প্রতিষ্ঠান হতে যে ঋণ গ্রহণ করে তাই বৈদেশিক ঋণ। বৈদেশিক ঋণ উচ্চ সুদ, রাজনৈতিক প্রভাবযুক্ত ও স্বল্পমেয়াদে পরিশোধ করতে হয়। এতে অর্থনীতির ওপর নেতিবাচক প্রভাব পড়ে। উদ্দীপকে সরকারের ব্যয়ের আওতা বৃদ্ধি পাচ্ছে। তাই সরকার ব্যয় নির্বাহের জন্য অভ্যন্তরীণ ঋণের উৎস ও বৈদেশিক ঋণের উৎস হতে ঋণ গ্রহণ করে থাকে। অভ্যন্তরীণ ঋণের আর্থিক ভার নেই, শুধু প্রকৃত ভার আছে। অন্যদিকে বৈদেশিক ঋণ দ্বারা এক দেশের মানুষের ক্রয় ক্ষমতা হ্রাস অন্য দেশের মানুষের ক্রয় ক্ষমতা বৃদ্ধি পায়। এ ঋণ পরিশোধে সমাজের আর্থিক ও প্রকৃত ভার উভয়ই বহন করতে হয়। বৈদেশিক ঋণ পরিশোধের জন্য বৈদেশিক মুদ্রা অথবা স্বর্ণ আবশ্যক। ফলে দেশের মুদ্রার মান কমে যেতে পারে। আবার বৈদেশিক ঋণ অনেক ক্ষেত্রেই কঠিন শর্তযুক্ত হয়। দাতা দেশ নিজের সুবিধা অনুযায়ী শর্ত দেয়। এটি দেশে স্বাধীনতা ও সার্বভৌমত্বের জন্য হুমকিস্বরূপ। তাছাড়া বিদেশি ঋণ সুদ-আসলসহ পরিশোধ করতে হয়। ফলে এই অর্থ দেশের বাইরে চলে যায় ও আয় সৃষ্টিতে অবদান রাখে না। সুতরাং বলা যায়, বৈদেশিক ঋণ দেশের সার্বভৌম চিন্তার স্বাধীনতাকে খর্ব করে। দিনাজপুর বোর্ড ১০১৫। প্রশ্ন ঃ ১"
        }
      ]
    }
  ]
}