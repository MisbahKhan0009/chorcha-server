{
  "title": "ময়মনসিংহ বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বিদ্যুৎ উৎপাদনে বর্তমান সরকার ইতোমধ্যে ব্যাপক সাফল্য অর্জন করেছে। সরকারি ও বেসরকারি যৌথ উদ্যোগে বর্তমান সরকার বৃহৎ বিদ্যুৎকেন্দ্র স্থাপন করে দেশের বিদ্যুতের চাহিদা পূরণ করতে সমর্থ হয়েছে। ফলে নাগরিক জীবনে স্বস্তি এবং উৎপাদন ক্ষেত্রে কর্মচাঞ্চল্য দেখা দিয়েছে।",
      "tag": "MB 21",
      "sub_questions": [
        {
          "label": "ক",
          "question": "শিল্প কী?",
          "explanation": "একই ধরনের বা সমজাতীয় পণ্য উৎপাদনকারী সকল ফার্মের সমন্বিত রূপকে শিল্প বলা হয়।"
        },
        {
          "label": "খ",
          "question": "ক্ষুদ্র ও কুটির শিল্প কীভাবে দেশের সুষম উন্নয়ন ঘটায়?",
          "explanation": "ক্ষুদ্র এ কুটির শিল্প গ্রামীণ অর্থনীতির বিকাশ সাধনের মাধ্যমে দেশের সুষম উন্নয়ন ঘটায়। বাংলাদেশে বৃহৎ শিল্পগুলো সাধারণ শহরকে কেন্দ্র করে গড়ে ওঠে। গ্রামের সাধারণ পরিবারের লোকজনের এসব শিল্পে কাজ করার সুযোগ খুবই কম থাকে। বিপরীতে অধিকাংশ ক্ষুদ্র ও কুটির শিল্পের কারখানাগুলো গ্রামাঞ্চলে ও শহরের উপকণ্ঠে স্থাপিত হয়ে থাকে। যা অধিক লোকের কর্মসংস্থানের সুযোগ সৃষ্টি করে। তাই গ্রামাঞ্চলে ক্ষুদ্র ও কুটির শিল্প প্রসার লাভ করলে সুষম উন্নয়ন ঘটবে।"
        },
        {
          "label": "গ",
          "question": "উদ্দীপকে বিদ্যুৎকেন্দ্র স্থাপনে সরকারের শিল্পনীতির কোন দিকটির প্রতিফলন ঘটেছে? ব্যাখ্যা করো।",
          "explanation": "উদ্দীপকে বিদ্যুৎকেন্দ্র স্থাপনে সরকারের শিল্পনীতির পাবলিক প্রাইভেট পার্টনারশিপ বা পিপিপির দিকটি প্রতিফলন ঘটেছে। PPP হলো Public Private Partnership অর্থাৎ সরকারি-বেসরকারি যৌথ উদ্যোগ। বাংলাদেশে বড় বড় ও গুরুত্বপূর্ণ উন্নয়ন প্রকল্প বাস্তবায়নের মাধ্যমে শিল্পের প্রসার ও আধুনিকায়ন, ব্যাপক কর্মসংস্থান সৃষ্টি এবং অর্থনৈতিক উন্নয়নের মধ্য দিয়ে উচ্চ হারে জিডিপির প্রবৃদ্ধি অর্জন সম্ভব। এর জন্য অবশ্য বিপুল পরিমাণ অর্থ বিনিয়োগ করা দরকার। কিন্তু এ বিনিয়োগের অর্থ সরকারের একার পক্ষে যোগান দেয়া সম্ভব নয়। এ কাজে বেসরকারি উদ্যোগেরও প্রয়োজন হয়। উদ্দীপকে বিদ্যুৎ উৎপাদন বর্তমান সরকার ইতোমধ্যে ব্যাপক সাফল্য অর্জন করেছে। সরকারি-বেসরকারি যৌথ উদ্যোগে বিদ্যুৎকেন্দ্র স্থাপন করে, দেশের বিদ্যুতের চাহিদা পূরণ করতে সমর্থ হয়েছে। এতে সরকারের যৌথ উদ্যোগ তথা সরকারের শিল্পনীতির পিপিপি পদ্ধতিকে নির্দেশ করে। এই পিপিপি'র আওতায় দেশের বড় বড় ও ব্যয়বহুল উন্নয়ন প্রকল্পে সরকারি-বেসরকারি খাতের যৌথ মালিকানা, উদ্যোগ ও পুঁজি বিনিয়োগ হয়। যার প্রতিফলন উদ্দীপকে ঘটেছে।"
        },
        {
          "label": "ঘ",
          "question": "উদ্দীপকে উল্লিখিত সরকারি নীতির যথার্থতা মূল্যায়ন করো।",
          "explanation": "উদ্দীপকে উল্লিখিত প্রকল্পটি হলো সরকারি ও বেসরকারি যৌথ উদ্যোগে বিদ্যুৎ প্রকল্প কেন্দ্র যা সরকারের 'পিপিপি' নীতিকে নির্দেশ করে। দেশে শিল্প উন্নয়নের জন্য প্রয়োজনীয় পুঁজির যোগান পিপিপি'র মাধ্যমে সম্ভব। কেননা কেবল সরকারি বা বেসরকারি উদ্যেগে শিল্পের উন্নয়ন ও প্রসার সম্ভব নয়। এছাড়া শিল্পায়নের জন্য সবচেয়ে বেশি প্রয়োজন শক্তিশালী অর্থনৈতিক অবকাঠামো। সরকারি ও বেসরকারি অংশীদারিত্বে সড়ক, মহাসড়ক, রেলপথ, বিদ্যুৎ কেন্দ্র, জ্বালানি সরবরাহ, তথ্যপ্রযুক্তি খাতের জন্য নতুন নতুন স্থাপনা নির্মাণ দেশে শিল্পায়নের গতি দ্রুততর করতে যথেষ্ট সহায়ক। এক্ষেত্রে প্রয়োজনীয় বিপুল, পুঁজির যোগান পিপিপি দ্বারা সম্ভব। উদ্দীপকের পিপিপি'র মাধ্যমে সামাজিক অবকাঠামোও শক্তিশালী করা সম্ভব। যৌথ উদ্যোগের এ কৌশল দেশে শিক্ষা, স্বাস্থ্য, ব্যবসা- বাণিজ্যিক, ব্যাংক, বিমা প্রভৃতি সেবা খাতের জন্য প্রয়োজনীয় অবকাঠামো নির্মাণে যথেষ্ট সহায়ক হবে। পিপিপি'র মাধ্যমে অবকাঠামো নির্মাণ ও শিল্পায়ন হলে বেসরকারি প্রতিষ্ঠানের দক্ষতা বৃদ্ধি পাবে। অন্যদিকে পিপিপি'র উদ্যোগে দেশে বড় বড় উন্নয়ন প্রকল্প বাস্তবায়িত হলে সেখানে অনেক লোকের কর্মসংস্থানের ব্যবস্থা হবে স্থায়ী ও টেকসই উন্নয়নের জন্য দীর্ঘমেয়াদি প্রকল্পের প্রয়োজনীয়তা রয়েছে। এক্ষেত্রে পিপিপি'র উদ্যোগ ছাড়া কেবল সরকারি বা বেসরকারি প্রচেষ্টা এককভাবে সফল নাও হতে পারে। তাই উদ্দীপকের পিপিপি ধারণার প্রেক্ষিতে উন্নয়ন বাজেটে বেসকারি খাতে বিনিয়োগ আকৃষ্ট করার লক্ষ্যে ২০১০ সালে পাবলিক প্রাইভেট পার্টনারশিপ (পিপিপি) ধারণার সৃষ্টি করা হয়। তাই বলা যায়, দেশের অর্থনীতিতে সরকারের পিপিপি নীতিটি যথার্থ।"
        }
      ]
    },
    {
      "number": "2",
      "uddipok": "রহমান সাহেব দেশের নামকরা শিল্পোদ্যোক্তা। তিনি চামড়াজাত দ্রব্যসামগ্রী উৎপাদন করে ইউরোপের বিভিন্ন দেশে বিক্রি করে প্রচুর আয় করেন। তার কারখানায় অনেক লোক কাজ করে। গত বছর রপ্তানি মেলায় রহমান সাহেব পুরস্কৃত হন।",
      "tag": "MB 21",
      "sub_questions": [
        {
          "label": "ক",
          "question": "হাইটেক শিল্প কাকে বলে?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক, পরিবেশবান্ধব এবং আইটি বা গবেষণা ও উন্নয়ননির্ভর শিল্প হলো হাইটেক শিল্প।"
        },
        {
          "label": "খ",
          "question": "পাট শিল্প কীভাবে তার হারানো গৌরব ফিরে পেতে পারে?",
          "explanation": "প্রাচীনকাল থেকে এদেশে উৎকৃষ্টমানের পাট উৎপন্ন হয়ে আসছে। এক সময় পাটই ছিল বাংলার প্রধান অর্থকরী ফসল। যাকে 'সোনালী আঁশ' বলা হতো। পাটের সেই সোনালি দিন ফিরিয়ে আনতে সরকার অনেক পদক্ষেপ গ্রহণ করেছে। যেমন- 'পাটনীতি-২০১১' প্রণয়ন, পাটের ন্যায্যমূল্য নিশ্চিতকরণ, বেসরকারি উদ্যোক্তাদের উৎসাহিত করার মতো নানাবিধি প্রয়োজনীয় পদক্ষেপ গ্রহণ করা হয়েছে। ভবিষ্যতে এ সকল কার্যক্রম গ্রহণ অব্যাহত থাকলে ও প্রকল্পগুলো সঠিকভাবে বাস্তবায়িত হলে পাটের হারানো গৌরব ফিরে পাওয়া সম্ভব।"
        },
        {
          "label": "গ",
          "question": "উদ্দীপকের শিল্পটির ধরণ ব্যাখ্যা করো।",
          "explanation": "উদ্দীপকের চামড়াজাত শিল্পটি বৃহৎ শিল্পের অন্তর্গত। বৃহৎ শিল্প বলতে সেসব শিল্পকে বোঝায়, যেসব শিল্প প্রতিষ্ঠানে জমি এবং কারখানা ভবন ব্যতিরেকে স্থায়ী সম্পদের মূল্য ৩০ কোটি টাকার অধিক কিংবা যেসব শিল্প প্রতিষ্ঠানে ২৫০ জনের অধিক শ্রমিক নিয়োজিত রয়েছে। উদ্দীপকে রহমান সাহেব দেশের নামকরা শিল্পোদ্যোক্তা। তিনি চামড়াজাত দ্রব্যসামগ্রী উৎপাদন করে ইউরোপের বিভিন্ন দেশে বিক্রি করে প্রচুর আয় করেন। তার কারখানায় অনেক লোক কাজ করেন। এসবের প্রেক্ষিতে উদ্দীপকের শিল্পটিকে বৃহৎ শিল্প বলা যায়। কেননা রহমান সাহেবের শিল্প প্রতিষ্ঠানে বিপুল মূলধন, বহুসংখ্যক দক্ষ অদক্ষ শ্রমিক, উন্নত প্রযুক্তি ও আধুনিক যন্ত্রপাতি এবং সরঞ্জাম ব্যবহার করে বেশি পরিমাণ দ্রব্য উৎপাদন করে এবং তা বিদেশে রপ্তানিও করে। তাছাড়া গত বছর রপ্তানি মেলায় রহমান সাহেব পুরস্কৃতও হন। তাই বলা যায়, রহমান সাহেবের শিল্পটি বৃষৎ শিল্পের অন্তর্গত।"
        },
        {
          "label": "ঘ",
          "question": "উদ্দীপকে আলোচিত শিল্পটির গুরুত্ব বিশ্লেষণ করো।",
          "explanation": "উদ্দীপকে আলোচিত শিল্পটি হচ্ছে চামড়া শিল্প। চামড়া শিল্প বাংলাদেশের অন্যতম প্রধান রপ্তানিমুখী শিল্প। এখন তৈরি পোশাকের পরই বৈদেশিক মুদ্রা অর্জনে চামড়া শিল্পের অবস্থান। বাংলাদেশ থেকে কাঁচা চামড়ার পাশাপাশি জুতা, ট্রাভেল ব্যাগ, বেন্ট, ওয়ালেট বা মানিব্যাগ বিদেশে রপ্তানি হচ্ছে। উদ্দীপকে রহমান সাহেবের উৎপাদিত চামড়াজাত দ্রব্যের পুরোটাই বিদেশে রপ্তানি করা হয়। আর এসব চামড়াজাত দ্রব্য উৎপাদনকারী প্রতিষ্ঠানের জন্যই বর্তমানে চামড়া শিল্প বাংলাদেশের জন্য একটি প্রগতিশীল খাত, যেখানে উৎপাদন বাড়লে দেশের চাহিদা মেটানোর পাশাপাশি প্রচুর বৈদেশিক মুদ্রা অর্জিত হতে পারে। একই সাথে সৃষ্টি হতে পারে কর্মসংস্থানের বিপুল সুযোগ। বর্তমানে দেশে ও দেশের বাইরে চামড়াজাত দ্রব্যের চাহিদা ক্রমশ বৃদ্ধি পাচ্ছে। ক্রমবর্ধমান এ চাহিদা মেটানোর জন্য চামড়া শিল্পের প্রসার ঘটছে। চামড়াকে কেন্দ্র করে দেশে চামড়া বা ট্যানারি মিল, জুতা শিল্প ছাড়াও অন্যান্য চামড়াজাত দ্রব্য উৎপাদনকারী প্রতিষ্ঠান গড়ে উঠেছে। বাংলাদেশ ইতোমধ্যেই নিজেকে প্রথম শ্রেণির চামড়া ও চামড়াজাত সামগ্রী উৎপাদনকারী দেশ হিসেবে প্রতিষ্ঠা করতে পেরেছে। ২০২০-২১ অর্থবছরে এ শিল্প থেকে বাংলাদেশের রপ্তানি আয় ছিল ২৯২ মিলিয়ন মার্কিন ডলার। তাই বলা যায়, এ দেশের অর্থনীতিতে উদ্দীপকে | আলোচিত চামড়া শিল্পের গুরুত্ব অনেক।"
        }
      ]
    },
    {
      "number": "3",
      "uddipok": "মি. আলম একজন সাধারণ ব্যবসায়ী। তিনি দেশের উত্তরাঞ্চল থেকে চাল সংগ্রহ করে চট্টগ্রামে পাইকারি ও খুচরা বিক্রয় করেন। ফলের মৌসুমে তিনি রাজশাহী অঞ্চলের আম, লিচু ইত্যাডি সংগ্রহ করে চট্টগ্রামে সরবরাহ করে থাকেন। অন্যদিকে, মি, চৌধুর তৈরি পোশাক রপ্তানি করে সাফল্য লাভ করেছেন। তিনি সরকারের প্রদত্ত নগদ সহায়তা, আয়করের ওপর রেয়াত সুবিধা লাভ করেন। সরকার তাকে সিআইপি মর্যাদায় ভূষিত করে।",
      "tag": "MB 21",
      "sub_questions": [
        {
          "label": "ক",
          "question": "অপ্রচলিত রপ্তানি পণ্য কাকে বলে?",
          "explanation": "যেসব পণ্য কিছুকাল আগেও রপ্তানি করা হতো না কিন্তু বর্তমানে রপ্তানি করা হয়, সেগুলোকে অপ্রচলিত পণ্য বলে।"
        },
        {
          "label": "খ",
          "question": "“বাণিজ্য না হওয়ার চেয়ে কিছু বাণিজ্য ভালো”-ব্যাখ্যা করে।",
          "explanation": "একেবারে কোনো ধরনের বাণিজ্য না হওয়ার চেয়ে অন্ততপক্ষে কিছু বাণিজ্য সংঘটিত হওয়া একটি দেশের জন্য গুরুত্বপূর্ণ। তুলনামূলক ব্যয় নীতির ভিত্তিতে যে দেশ যে পণ্য উৎপাদনে আপেক্ষিক সুবিধা পায়, সে দেশ সেই পণ্য উৎপাদন ও রপ্তানি করবে। আর, যে পশু উৎপাদনে আপেক্ষিক সুবিধা কম সেই পণ্য আমদানি করবে। এভাবে আন্তর্জাতিক বাণিজ্য সম্পন্ন হয়। আর বাণিজ্য না হলে বাধ্য হয়ে বেশ খরচে পণ্যটি উৎপাদন করতে হয়। এতে সম্পদের অপচয় হয়। তাই বল যায়, একেবারে বাণিজ্য না হওয়ার চেয়ে কিছু বাণিজ্য হওয়া ভালো ।"
        },
        {
          "label": "গ",
          "question": "উদ্দীপকের আলোকে মি. আলম এবং মি. চৌধুরীর বাণিজ্যের মধ্যে পার্থক্য দেখাও।",
          "explanation": "উদ্দীপকে মি. আলম অভ্যন্তরীণ বাণিজ্য এবং মি. চৌধুরী আন্তর্জাতিক বাণিজ্য পরিচালনা করেন। অভ্যন্তরীণ বাণিজ্য একটি সার্বভৌম রাষ্ট্রের অভ্যন্তরে সংঘটিত হয়। অন্যদিকে, আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। অভ্যন্তরীণ ও আন্তর্জাতিক বাণিজ্যের মূল ভিত্তি এক হলেও উৎসের মধ্যে উৎপাদনের উপাদানসমূষের গতিশীলতার পার্থক্য, পৃথক মুদ্রাব্যবস্থা, পৃথক বাণিজ্যনীতি প্রভৃতি বিভিন্ন কারণে অভ্যন্তরীণ ও আন্তর্জাতিক বাণিজ্যের মধ্যে যথেষ্ট পার্থক্য বিদ্যমান। উদ্দীপকে মি, আলম উত্তরাঞ্চল থেকে চাল সংগ্রহ করে চট্টগ্রামে পাইকারি ও খুচরা বিক্রয় করেন। ফলের মৌসুমে রাজশাহীর আম ও লিচু চট্টগ্রামে সরবরাহ করেন। অর্থাৎ আলম সাহেব অভ্যন্তরীণ বাণিজ্য করেন। এ ধরনের বাণিজ্যের ক্ষেত্রে মুদ্রা ও ব্যাংকব্যবস্থা একই থাকে। লেনদেনের ভারসাম্যে কোনো সমস্যা থাকে না। পরিবহন ও বিমা ব্যয়ের তেমন পার্থক্য লক্ষ করা যায় না। অন্যদিকে, মি. চৌধুরী বিভিন্ন দেশে তৈরি পোশাক রপ্তানি করেন। অর্থাৎ মি. চৌধুরীর বাণিজ্য আন্তর্জাতিক বাণিজ্য। এ ধরনের বাণিজ্যে সরকারি নীতির ভিন্নতা এবং মুদ্রা ও ব্যাংক ব্যবস্থায় পার্থক্য পরিলক্ষিত হয়। ফলে মুদ্রা রূপান্তরের প্রয়োজন পড়ে। এছাড়া আন্তর্জাতিক বাণিজ্যের ক্ষেত্রে দুটি দেশের মধ্যে পরিবহন ব্যয়ে যথেষ্ট বেগ পেতে হয়। কারণ দূরত্ব অনুযায়ী ব্যয় বৃদ্ধি পায়। উপরিউক্ত আলোচনার প্রেক্ষিতে বলা যায়, মি. আলম এবং মি. চৌধুরীর বাণিজ্যের মধ্যে যথেষ্ট পার্থক্য বিদ্যমান।"
        },
        {
          "label": "ঘ",
          "question": "উদ্দীপকের আলোকে রপ্তানি বৃদ্ধিতে সরকারের গৃহীত পদক্ষেপ মূল্যায়ন করো।",
          "explanation": "উদীপকে মি. চৌধুরীর তৈরি পোশাক রপ্তানিতে সরকার প্রদত্ত নগদ সহয়তা প্রদান, আয়করের ওপর রেয়াত সুবিধা প্রদান করে যা দেশের রপ্তানি বৃদ্ধিতে সহায়ক ভূমিকা পালন করে। বাংলাদেশের দ্রুত অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার। রপ্তানি বৃদ্ধির মাধ্যামে এই বৈদেশিক চাহিদা পূরণ করা সম্ভব। জানি আয় বৃদ্ধির মাধ্যমে অর্থনৈতিক স্বয়ংসম্পূর্ণতা অর্জন করাই বাংলাদেশ সরকারের মূল লক্ষ্য। এ লক্ষ্যে সরকার বিভিন্ন পদক্ষেপ গ্রহণ করেছে। উদ্দীপকে মি. চৌধুরীকে সরকার তৈরি পোশাক রপ্তানিতে নগদ সহায়তা ও আয়করের ওপর রেয়াত সুবিধা প্রদান করেছে। এর পাশাপাশি সরকার তাকে সিআইপি মর্যাদায় ভূষিত করেছে। এ ধরনের পুরস্কার প্রথানের ব্যবস্থার ফলে রপ্তানিকারকরা রপ্তানি বৃদ্ধিতে উৎসাহিত হবে এবং রপ্তানির পরিমাণ বৃদ্ধি পাবে। রপ্তানি বাণিজ্যে উৎসাহদানের জন্য রপ্তানিকারকদের প্রয়োজনীয় কাঁচামাল আমদানির ওপর আমদানি শুল্ক এবং রপ্তানি পণ্য উৎপাদনের জন্য ব্যবহূত কাঁচামালের ওপর হতে আবগারি শুল্ক প্রত্যাহার করা হয়েছে। তাছাড়া রপ্তানিমুখী শিল্পের উৎপাদন খরচ হ্রাসের লক্ষ্যে উক্ত শিল্পে ব্যবহৃত বিদ্যুৎ ও গ্যাসের দাম হ্রাস করা হয়েছে। বাংলাদেশি পণ্যের ব্যাপক প্রচার ও প্রসারের উদ্দেশ্যে সরকার বিভিন্ন দেশের আন্তর্জাতিক মেলা ও প্রদর্শনীতে সরকারি ও বেসরকারি রপ্তানিকারক প্রতিষ্ঠানসমূহের অংশগ্রহণের প্রয়োজনীয় ব্যবস্থা গ্রহণ করে থাকে। এছাড়াও রপ্তানি ঋণ, রপ্তানি উন্নয়ন ব্যুরো পুনর্গ্যান, ট্যাক্স হলিডে, পরিবহন ও যোগাযোগ ব্যবস্থার উন্নয়ন প্রভৃতি সুবিধা প্রদান করেছে। অতএব বলা যায়, উদ্দীপকে সরকার কর্তৃক গৃধীত পদক্ষেপসমূহ রপ্তানি আয় বৃদ্ধিতে সহায়ক হবে।"
        }
      ]
    },
    {
      "number": "4",
      "uddipok": "যেসব দেশের প্রাকৃতিক সম্পদের তুলনায় জনসংখ্যা অধিক, জনসংখ্যা বৃদ্ধির যারও বেশি, সেসব দেশে জনসংখ্যার বৃদ্ধি উন্নয়নকে ব্যাহত করে। অতিরিক্ত জনসংখ্যার কারণে খাদ্য ও বাসস্থানের যোগান দিতে ভূমির ওপর চাপ পড়ে, শিশুরা অপুষ্টির শিকার হয়।",
      "tag": "MB 21",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "জনসংখ্যার ঘনত্ব বলতে কোনো দেশে একটি নির্দিষ্ট সময়ে প্রতি বর্গকিলোমিটারে গড়ে যত জন লোক স্থায়িভাবে বাস করে তাকে বোঝায়।"
        },
        {
          "label": "খ",
          "question": "নারী শিক্ষা কীভাবে জনসংখ্যা বৃদ্ধি রোধ করতে পারে?",
          "explanation": "নারী শিক্ষার প্রসার জনসংখ্যা হ্রাসে গুরুত্বপূর্ণ ভূমিকা পালন করে।. নারী শিক্ষার ব্যাপক প্রসার ঘটিয়ে মহিলাদের জন্য ঘরে-বাইরে কাজের সংস্থান করতে পারলে তারা সন্তান জন্মদানের সুযোগ কম পাবে এবং জন্মহার হ্রাস পাবে। কারণ কর্মজীবী মহিলাদের সামাজিক মর্যাদা বেশি বলে ইচ্ছার বিরুদ্ধে তাদের ওপর মাতৃত্বের বোঝা চাপিয়ে দেওয়া সম্ভব হয় না।"
        },
        {
          "label": "গ",
          "question": "উদ্দীপকের আলোকে জনসংখ্যা বৃদ্ধির প্রভাব ব্যাখ্যা করো।",
          "explanation": "উদ্দীপকের আলোকে জনসংখ্যা বৃদ্ধির প্রভাব হতাশা জনক। মানুষ রাস্তা, রেললাইন, ড্রেন ইত্যাদির আশপাশে অত্যন্ত অস্বাস্থ্যকর হয় না। জনসংখ্যা বৃদ্ধি বলতে একটি দেশের বর্তমান জনসমষ্টির সাথে অতিরিক্ত জনসংখ্যা যুক্ত হওয়াকে বোঝায়। জনাধিক্যের কারণে বাসস্থানের সমস্যা প্রকট হয়। শহরে বর্ষবাসকারী বেশির ভাগ মানুষেরই নিজস্ব কোনো ঘর-বাড়ি থাকে না। বিপুল সংখ্যক ছিন্নমূল ঘিঞ্চি ও জনাকীর্ণ পরিবেশে বসবাস করে। উদ্দীপকে যেমব দেশে প্রাকৃতিক সম্পদের তুলনায় জনসংখ্যা অধিক, জনসংখ্যা বৃদ্ধির হার বেশি সেসব দেশে অর্থনৈতিক উন্নয়ন ব্যাহত হওয়ার কথা বলা হয়েছে। তাছাড়া অতিরিক্ত জনসংখ্যার জন্য বাসস্থানের যোগান দিতে ভূমির ওপর চাপ পড়ছে। ফলে পাহাড় গাছপালা বনভূমি উজাড় করা হচ্ছে। এতে পরিবেশের ভারসাম্য নষ্ট হচ্ছে। এ বাড়তি জনসংখ্যার জন্য প্রয়োজনীয় খাদ্য চাহিদা মেটাতে বিভিন্ন রাসায়নিক সার ব্যবহার হচ্ছে। ফলে পুষ্টি ও মানসম্পর খাবারের অভাবে শিশুরা অপুষ্টিতে ভুগছে। অত্যন্ত অস্বাস্থ্যকর পরিবেশে বসবাস করার ফলে নানা ধরনের অসুখে ভুগছে। সংকট তৈরি হচ্ছে কর্মক্ষম জনশক্তির। তাই বলা যায়, জনসংখ্যা বৃদ্ধির প্রভাব অর্থনৈতিক উন্নয়নের ক্ষেত্রে একটি বড় বাধাস্বরূপ।"
        },
        {
          "label": "ঘ",
          "question": "উদ্দীপকে আলোচিত সমস্যা সমাধানের উপায় নিরূপণ করো।",
          "explanation": "উদ্দীপকের জনসংখ্যা সমস্যার সমাধানে কার্যকরী পদক্ষেপ গ্রহণ করতে হবে। অতিরিত্ব জনসংখ্যা একটি দেশের অর্থনৈতিক উন্নয়নের ক্ষেত্রে বোঝাস্বরূপ। এটি যেমন অর্থনৈতিক উন্নয়নকে ব্যাহত করে তেমনি জীবনযাত্রার মান বিনষ্ট করে। এ সমস্যা থেকে উত্তরণে জনসংখ্যা বৃদ্ধি রোধ করার বিকল্প নেই। কিছু কার্যকরী পদক্ষেপ গ্রহণের মাধ্যমে সহজেই জনসংখ্যা নিয়ন্ত্রণ করা যায়।উদ্দীপকের সমস্যা সমাধানে শিক্ষার প্রসার অধিক সহায়তা করে। শিক্ষিত মানুষ অনেক আগে থেকেই অতিরিক্ত জনসংখ্যার কুফল সম্পর্কে অবহিত হয়ে পরিবার ছোট রাখে। শিক্ষা ধর্মীয় কুসংস্কার রোধ করে যা জনসংখ্যা বৃদ্ধি রোধে সহায়তা করে। আবার, নারী শিক্ষা একদিকে নারীকে কর্মসংস্থানে সহায়তা করে এবং অন্যদিকে, কাজ-কর্মে জড়িত রেখে পরিবার ছোট রাখতে উদ্বুদ্ধ করে। পরিবার পরিকল্পনা কর্মসূচির মাধ্যমে সুপরিকল্পিত উপায়ে উচ্চ জন্মহার কমিয়ে জনসংখ্যা নিয়ন্ত্রণ করা যায়। এভাবে উচ্চ জন্মহার কমিয়ে সীমিত সম্পদের সাথে জনসংখ্যার সামঞ্জস্য বিধান করা যায়। জনসংখ্যা সমস্যা সমাধানের অন্যতম আরেকটি উপায় হচ্ছে দরিদ্র জনগণের জীবনযাত্রার মান উন্নত করা। জীবনযাত্রার মান উন্নত হলে লোক তা বজায় রাখার স্বার্থেই পরিবারের আয়তন ছোট রাখবে। ফলে জনসংখ্যা বৃদ্ধি রোধ যবে। অর্থনৈতিক উন্নয়নের মাধ্যমেও জনসংখ্যা সমস্যা সমাধান করা যায়। উপরোক্ত পদক্ষেপগুলো গ্রহণের মাধ্যমে উদ্দীপকের জনসংখ্যা সমস্যা সমাধান করা যাবে।"
        }
      ]
    },
    {
      "number": "5",
      "uddipok": "অর্থনৈতিক প্রবৃদ্ধি ত্বরান্বিত করতে দক্ষ মানবসম্পদের ভূমিকা বিশেষ গুরুত্বপূর্ণ। জনগণের সুস্বাস্থ্য ও প্রশিক্ষিত জনগোষ্ঠী দেশের অর্থনৈতিক প্রবৃদ্ধি নিশ্চিত করতে অপরিহার্য পূর্বশর্ত। উচ্চ অর্থনৈতিক প্রবৃদ্ধি অর্জন সত্ত্বেও যদি জনগোষ্ঠীকে অপুষ্টি, নিরক্ষরতা ও স্বাস্থ্যহীনতার অভিশাপমুক্ত করা না যায়, তাহলে সে প্রবৃদ্ধি অর্জন অর্থহীন। তাই শুধু অর্থনৈতিক প্রবৃদ্ধি অর্জনের তাগিদেই নয়, বরং মানবসম্পদ উন্নয়ন পৃথকভাবেই একটি ইঙ্গিত লক্ষ্য।",
      "tag": "MB 21",
      "sub_questions": [
        {
          "label": "ক",
          "question": "শূন্য জনসংখ্যা বৃদ্ধি কাকে বলে?",
          "explanation": "একটি নির্দিষ্ট সময়ে কোনো দেশে, জন্মহার ও মৃত্যুহারের পরিমাণ সমান হলে তাকে শূন্য জনসংখ্যা বৃদ্ধি বলে।"
        },
        {
          "label": "খ",
          "question": "পরিবার পরিকল্পনা বলতে কী বোঝায়?",
          "explanation": "পরিকল্পিত উপায়ে পরিবার গঠনকে পরিবার পরিকল্পনা বলে। সাধারণ অর্থে, পরিবার পরিকল্পনা বলতে জন্মনিয়ন্ত্রণ পদ্ধতি দ্বারা জনসংখ্যা বৃদ্ধির হার রোধ করাকে বোঝায়। পরিবার পরিকল্পনা বলতে শুধু জন্মনিয়ন্ত্রণকেই বোঝায় না বরং পরিবারের সদস্য বা লোকের স্বাস্থ্য, শিক্ষা ও উন্নতমানের জীবনযাত্রা নির্বাহের পরিকল্পনাকেও বোঝায়। পরিবারের আর্থিক সামর্থের সাথে সামঞ্জস্য রেখে সন্তান জন্ম দেওয়া পরিবার পরিকল্পনার প্রধান উদ্দেশ্য।"
        },
        {
          "label": "গ",
          "question": "উদ্দীপকের আলোকে মানবসম্পদ উন্নয়নের উপায় চিহ্নিত করো।",
          "explanation": "উদ্দীপকের আলোকে শিক্ষা ও প্রশিক্ষণ প্রদান, কারিগরি শিক্ষার প্রসারতা বৃদ্ধি, জনস্বাস্থ্যের উন্নতি ও পরিবেশের উন্নয়ন প্রকৃতি মানব সম্পদ উন্নয়নের উপায় হিসেবে চিহ্নিত। একটি দেশের জনসংখ্যাকে প্রয়োজনীয় শিক্ষা ও প্রশিক্ষণের দ্বারা জনশন্ত্রিতে রূপান্তর করাকে মানবসম্পদ উন্নয়ন বলে। কোনো দেশের আর্থ-সামাজিক উন্নয়নের জন্য জনসমষ্টিকে মানবসম্পদ বা দক্ষ জনশক্তি হিসেবে গড়ে তোলা জরুরি। এর জন্য প্রয়োজন শিক্ষিত জাতি তৈরি করা। উদ্দীপকে লক্ষ করা যায়, দক্ষ মানবসম্পদ অর্থনৈতিক প্রবৃদ্ধি ত্বরান্বিত করতে গুরুত্বপূর্ণ ভূমিকা পালন করে। আবার, সুস্বাস্থ্যের অধিকারী ব্যক্তি অধিক দক্ষ ও কর্মক্ষম হয়ে থাকে। তাই মানবসম্পদ উন্নয়নের জন্য সরকারি-বেসরকারি পর্যায়ে চিকিৎসার সুবিধাও ও স্বাস্থ্য সচেতনতা বৃদ্ধির পদক্ষেপ গ্রহণ করতে হবে। এছাড়াও মানবসম্পদ উন্নয়নের আরো কিছু উপায় হলো নারীর ক্ষমতায়ন, খাদ্য ও পুষ্টি, পরিবার পরিকল্পনা গ্রহণ, সামাজিক নিরাপত্তা বৃদ্ধি, পরিষ্কার-পরিচ্ছন্ন রাখা প্রভৃতি। উপরোক্ত উপায়সমূহ গ্রহণ করলে মানবসম্পদ উন্নয়ন হবে বলে আশা করা যায়।"
        },
        {
          "label": "ঘ",
          "question": "উদ্দীপকের আলোকে মানবসম্পদ উন্নয়নের গুরুত্ব মূল্যায়ন করো।",
          "explanation": "উদ্দীপকের আলোকে মানবসম্পদ উন্নয়নের গুরুত্ব অপরিসীম। মানবসম্পদ বলতে মূলত দক্ষ জনশক্তিকে বোঝায়। কোনো দেশের মানুষের কর্মদক্ষতা উৎপাদন ক্ষেত্রে সঠিকভাবে ব্যবহার করার লক্ষ্যে তার অন্তর্নিহিত বিভিন্ন কর্মগুণের বিকাশই মানব উন্নয়ন। উদ্দীপকের অর্থনৈতিক প্রবৃদ্ধি ত্বরান্বিত করতে দক্ষ মানবসম্পদ প্রয়োজন। তার জন্য প্রয়োজন জনগণের সুস্বাস্থ্য ও প্রশিক্ষিত জনগোষ্ঠীর। এক্ষেত্রে যুগোপযোগী শিক্ষার কোনো বিকল্প নেই। কেননা শিক্ষা মানুষকে আত্মবিশ্বাসী হিসেবে গড়ে তুলতে সাহায্য করে। কোনো দেশের অর্থনৈতিক উন্নয়নের জন্য বস্তুগত সম্পদের পাশাপাশি মানবসম্পদ উন্নয়ন একান্ত প্রয়োজন। কেননা একজন দক্ষ ব্যক্তিই পারে বিদ্যমান উপকরণ থেকে স্বল্প সময়ে অধিকতর উৎপাদন করতে। আবার শ্রমিকের কর্মক্ষমতা নির্ভর করে তার শারীরিক সুস্থতার ওপর। এজন্য সুচিকিৎসা প্রদানের মাধ্যমে মানুষকে সুস্থ, সবল ও নিরোগ রাখতে পারলে তাদের উৎপাদনশীলতা বৃদ্ধি পাবে। ফলে দেশের মোট উৎপাদন বাড়বে। দেশের অর্থনৈতিক উন্নয়ন ঘটবে। এভাবে দেশে উৎপাদনক্ষম জনগোষ্ঠীর বৃদ্ধির দ্বারা জাতীয় উৎপাদন বাড়বে। দেশের আয় বাড়বে ও দেশ উন্নত হবে। দেশের জনগণের জীবনযাত্রার মান বাড়বে। এভাবে, অর্থনৈতিক সমৃদ্ধি অর্জিত হবে। তাই বলা যায়, দেশের প্রকৃত অর্থনৈতিক প্রবৃদ্ধি অর্জনের জন্য মানবসম্পদ উন্নয়নের গুরুত্ব অপরিসীম।"
        }
      ]
    },
    {
      "number": "6",
      "uddipok": "আন্তর্জাতিক বাণিজ্যের ফলে শ্রমবিভাগের উপযুক্ত ব্যবহার, মূলধনের সঠিক প্রয়োগ ও গুণগত উৎকর্ষ বৃদ্ধি এবং সমগ্র পৃথিবীর উৎপাদন ও ভোগ বৃদ্ধি পায়। এতে অনুন্নত ও উন্নয়নশীল দেশগুলোর উন্নয়ন কর্মকান্ড এগিয়ে যেতে পারে। ফলাফলস্বরূপ ঘটে বিশ্বায়ন যার মাধ্যমে সমগ্র বিশ্বব্যাপী নিবিড় সামাজিক সম্পর্ক স্থাপনের দ্বারা দূরত্ব হ্রাস পায়। বর্তমানে বাংলাদেশ যুক্তরাষ্ট্র, জাপান, কানাডাসহ প্রায় ৩০টি দেশে সফটওয়্যার এবং আইটি সার্ভিস রপ্তানি করছে। নকিয়া, জাপান এয়ারলাইন্স, বিশ্বব্যাংক, এইচপি বাংলাদেশের তৈরি সফটওয়্যার ব্যবহার করছে। বাংলাদেশের জনগণের প্রযুক্তি দক্ষতা বাড়ছে।",
      "tag": "MB 21",
      "sub_questions": [
        {
          "label": "ক",
          "question": "বৈদেশিক সাহায্য কাকে বলে?",
          "explanation": "কোনো দেশ অর্থনৈতিক উন্নয়নের জন্য বিদেশ থেকে যে ঋণও অনুদান গ্রহণ করে, তাকে বৈদেশিক সাহায্য বলে।"
        },
        {
          "label": "খ",
          "question": "জনশক্তি রপ্তানি বলতে কী বোঝায়?",
          "explanation": "দক্ষ ও কর্মক্ষম জনশক্তিকে বৈদেশিক মুদ্রা আয়ের জন্য বিদেশে প্রেরণ করাকে জনশক্তি রপ্তানি বলে। শিক্ষা, কারিগরি জ্ঞান ও প্রশিক্ষণ দ্বারা যখন জনসংখ্যাকে দক্ষ করে গড়ে তোলা যায়, তখন দেশের জনসংখ্যা জনশক্তিতে পরিণত হয়। স্বাধীনতার পরবর্তী সময় হতে বাংলাদেশ মধ্যপ্রাচ্যের বিভিন্ন দেশসহ পৃথিবীর বিভিন্ন দেশে দক্ষ, আধা দক্ষ ও অদক্ষ জনশক্তি রপ্তানি করে বিপুল পরিমাণ বৈদেশিক মুদ্রা অর্জন করছে। সাম্প্রতিক বছরগুলোতে বাংলাদেশের জনশক্তি রপ্তানি বৃদ্ধি পাওয়ায় রপ্তানি আয়ের পরিমাণ ক্রমাগত বৃদ্ধি পাচ্ছে।"
        },
        {
          "label": "গ",
          "question": "উদ্দীপকের আলোকে অন্তর্জাতিক বাণিজ্যের গুরুত্ব ব্যাখ্যা করো।",
          "explanation": "বিভিন্ন সার্বভৌম দেশের মধ্যে দ্রব্য ও সেবার বিনিময়কে আন্তর্জাতিক বাণিজ্য বলে। আন্তর্জাতিক বাণিজ্যের মাধ্যমে পৃথিবীর প্রত্যেক দেশ নিজেদের সম্পদ ও উপকরণ প্রাপ্তির সুবিধা, দক্ষতা অনুসারে সর্বোচ্চ উৎপাদন করতে পারে। আন্তর্জাতিক বাণিজ্যে লিপ্ত দেশগুলোর মোট উৎপাদন বৃদ্ধির মাধ্যমে সমগ্র বিশ্বের মোট উৎপাদন বৃদ্ধি পায়। উক্ত দেশসমূহের শিল্প প্রতিষ্ঠানের আয়তন বৃদ্ধির কারণে প্রতিষ্ঠানসমূহ অভ্যন্তরীণ ও বাহ্যিক ব্যয় সংকোচন সুবিধা ভোগ করে। উদ্দীপকে বাংলাদেশের মতো আন্তর্জাতিক বাণিজ্যে লিপ্ত দেশসমূহ শ্রমশক্তি বা মানবসম্পদ রপ্তানির মাধ্যমে প্রচুর বৈদেশিক মুদ্রা অর্জন করতে পারে। আন্তর্জাতিক বাণিজ্যের মাধ্যমে উন্নত যন্ত্রপাতি ও প্রযুক্তিবিদ্যা আমদানির ফলে নিজেদের প্রাকৃতিক সম্পদগুলোর উত্তম ব্যবহারের দ্বারা উৎপাদিত দ্রব্যের বাজার বিস্তৃত হয়। এছাড়া কোনো দেশ কোনো বিশেষ পণ্য উৎপাদন করতে না পারলেও আন্তর্জাতিক বাণিজ্যের মাধ্যমে অন্য দেশ থেকে আমদানি করে ভোগ করতে পারে। যেমন- বাংলাদেশ যুক্তরাষ্ট্র, জাপান, কানাডাসহ প্রায় ৩০টি দেশে সফটওয়্যার এবং আইটি সার্ভিস রপ্তানি করছে। নকিয়া, জাপান এয়ারলাইন্স, বিশ্বব্যাংক, এইচপি বাংলাদেশের তৈরি সফটওয়্যার ব্যবহার করছে। এতে বাংলাদেশের জনগণের প্রযুক্তি দক্ষতা বাড়ছে। তাই বলা যায়, আন্তর্জাতিক বাণিজ্যের গুরুত্ব অপরিসীম।"
        },
        {
          "label": "ঘ",
          "question": "উদ্দীপকের আলোকে বাংলাদেশের অর্থনীতিতে বিশ্বায়নের প্রভাব বিশ্লেষণ করো।",
          "explanation": "উদ্দীপকের আলোকে বাংলাদেশের অর্থনীতিতে বিশ্বায়নের ইতিবাচক প্রভাব পড়েছে। বিশ্বায়ন হলো বিশ্বব্যাপী সামাজিক সম্পর্কের প্রগাঢ়করণ। বর্তমানে বিশ্বায়নের ফলে পৃথিবীর বিভিন্ন দেশের মধ্যে তথ্য ও প্রযুক্তির অবাধ প্ররাহ ঘটছে। বাণিজ্য উদারীকরণ ও বাজার উন্মুক্ত হচ্ছে। এ অবস্থা আমাদের দেশসহ পৃথিবীর সকল মানুষের চাল-চলন, জীবনযাত্রা, চিন্তাভাবনা, চিত্তবিনোদন বদলে দিচ্ছে। উদ্দীপকে বিশ্বায়নের ফলে পুঁজি, শ্রম ও উপকরণের অবাধ প্রবাহ নিশ্চিত হওয়ায় পূর্বের তুলনায় উৎপাদন ও ভোগ বহুগুণে বৃদ্ধি পেয়েছে। বিভিন্নয় বহুজাতিক কোম্পানি বা বিদেশি প্রতিষ্ঠান এদেশের উৎপাদন খাতে বিনিয়োগ বাংলাদেশের আন্তর্জাতিক বণিজ্য সম্প্রসারণে গুরুত্বপূর্ণ ভূমিকা পালন করে। বিশ্বায়নের ফলে বিশ্বের উন্নত দেশগুলোর আধুনিক ও উন্নত তরি এদেশের কৃষি, শিল্প, শিক্ষা, চিকিৎসাসহ বিভিন্ন ক্ষেত্রে ব্যবহারের সুষেণ সৃষ্টি করেছে। প্রতিযোগিতা বৃদ্ধির ফলে দেশি শিল্পের পণ্যসমূহের মদ আন্তর্জাতিক মানের মতো উন্নত হচ্ছে। বিশ্বায়ন দেশের বিপুল কমষ্টান জনশক্তিকে বিশ্বের বিভিন্ন দেশে কর্মসংস্থানের সুযোগ করে দিচ্ছে। উদ্দীপকের বাংলাদেশে বর্তমানে আমদানি রপ্তানির গতিশীলতা বৃদ্ধি পেয়েছে। তাই বিশ্বায়নের কিছু কুপ্রভাব থাকলেও সামগ্রিক সুদ অসুবিধার বিবেচনায় যেকোনো দেশের জন্য বিশ্বায়নের প্রভাব অপরিসীম ।"
        }
      ]
    },
    {
      "number": "7",
      "uddipok": "জনাব আশরাফ উপকূলীয় এলাকার একজন প্রান্তিক চাষি। তিনি সারাবছর বিভিন্ন রকমের শস্য উৎপাদন করে থাকেন। পরিবহন ও যোগাযোগ ব্যবস্থার অপ্রতুলতার জন্য তিনি তার উৎপাদিত শস্য শহরে বিক্রয় করতে পারেন না। অন্যদিকে মধ্যবর্তী ব্যবসায়ী ও দালালদের দৌরাত্ম্যের কারণে তিনি ন্যায্যমূল্য হতে বঞ্চিত হন। সংরক্ষণের সুযোগ না থাকায় ফসলের মৌসুমেই কম দামে শস্য বিক্রয় করতে বাধ্য হন। কঠোর পরিশ্রম করেও আশরাফের আর্থিক সচ্ছলতা অর্জিত হয়নি।",
      "tag": "MB 21",
      "sub_questions": [
        {
          "label": "ক",
          "question": "আত্মতোষণ খামার কাকে বলে?",
          "explanation": "আত্মতোষণ খামার বলতে বোঝায় ক্ষুদ্র আয়তনের ভূমি যেখানে উত্তম চাষাবাদের মাধ্যমে ফসল উৎপাদন করে কৃষক কোনো রকমভাবে জীবিকানির্বাহে সক্ষম ।"
        },
        {
          "label": "খ",
          "question": "কৃষি খামার ও কৃষি জোত বলতে কী বোঝায়?",
          "explanation": "একটি কৃষি ফার্মের অধীনে চাষযোগ্য জমির পরিমাণে কৃষিজোত। আর কৃষিজোতের যে অংশটুকু ফসল ফলানোর জন্য ব্যবহৃত হয় তাই কৃষি খামার। খামার মূলত ভূমি ব্যবস্থাপনাকে নির্দেশ করে। যেখানে কৃষি, শিল্প ও অন্যান্য উৎপাদন কার্য পরিচালিত হয়, তাই হলো খামার। খামারের আয়তন বড় কিংবা ছোট হতে পারে। সুতরাং, আবাদযোগ্য বা চাষাবাদের উপযোগী কোনো কৃষক বা সংগঠনের যেকোনো আকৃতির জমিকে কৃষিজোত এবং উক্ত কৃষিঙ্গোতের উৎপাদন কার্য শুরু হলে তাকে কৃষি খামার বলা হয়।"
        },
        {
          "label": "গ",
          "question": "উদ্দীপকের আলোকে কৃষিপণ্যের বাজারজাতকরণের সমস্যাগুলো চিহ্নিত করো ।",
          "explanation": "উদ্দীপকে কৃষিপণ্যের বিপণনজনিত সমস্যাগুলোর মধ্যে রয়েছে অনুন্নত পরিবহন ও যোগাযোগ ব্যবস্থা, মধ্যস্বত্বভোগী দালাল ও ফড়িয়া, গুদামজাতকরণ ও সংরক্ষণের অসুবিধা। যে প্রক্রিয়ায় কৃষিপণ্য কৃষকের কাছ থেকে ভোক্তার কাছে পৌঁছায় সে প্রক্রিয়াকে বলা হয় কৃষিপণ্যের বিপণন ব্যবস্থা। বাংলাদেশের কৃষিজাত পণ্যের বিপণন ব্যবস্থা খুব উন্নত নয়। ফলে কৃষক তাদের উৎপাদিত দ্রব্যসামগ্রী বিক্রি করে ন্যায্যমূল্য প্রাপ্তি হতে বঞ্চিত হয়। এতে করে তাদের অর্থনৈতিক উন্নতি ব্যাহত হচ্ছে। উদ্দীপকে জনাব আশরাফ উপকূলীয় এলকার এক প্রান্তিক চাষি। তিনি সারাবছর বিভিন্ন রকমের শস্য উৎপাদন করে। কিন্তু পরিবহন ও যোগাযোগ ব্যবস্থার অপ্রতুলতার জন্য তার উৎপাদিত শস্য শহরে বিক্রির জন্য নিতে পারে না। তার মতো দ্ররিদ্র কৃষকের জন্য এটি অত্যন্ত শ্রমসাধ্য ও ব্যয়বহুল। তাই সে স্থানীয় বাজারেই তার উৎপাদিত ফসল বিক্রি করতে বাধ্য হয়। এতে করে সে ন্যায্যমূল্য থেকে বঞ্চিত হয়। আবার গুদামজাতকরণের সমস্যা থাকায় তার উৎপাদিত পণ্য সংরক্ষণের অভাবে ফসলের মৌসুমেই কম দামে বিক্রি করতে বাধ্য হয়। এর সুযোগে মধ্যবর্তী ব্যবসায়ী ও দালালরা লাভবান হয়ে থাকেন। তাই বলা যায়, জনাব আশরাফ তার উৎপাদিত শস্যের বিপণন ক্ষেত্রে উপরিউক্ত সমস্যাগুলোর জন্য ন্যায্যমূল্য পাওয়া থেকে বঞ্চিত হচ্ছে।"
        },
        {
          "label": "ঘ",
          "question": "“কৃষিপণ্যের ন্যায্যমূল্য নিশ্চিতকরণে সরকারের ভূমিকা গুরুত্বপূর্ণ”— উদ্দীপকের আলোকে মূল্যায়ন করো।",
          "explanation": "সরকার বা রাষ্ট্রের সক্রিয় অংশগ্রহণের মাধ্যমেই কৃষিপণ্য বিপণনের সমস্যাগুলো দূর করে কৃষি উন্নয়নের পথ প্রশস্ত করা সম্ভব। সরকার কর্তৃক সরাসরি কৃষিপণ্য ক্রয় এবং দেশের অভ্যন্তরে বা বিদেশে পণ্য বিক্রয়কে রাষ্ট্রীয় বিপণন বলে। বাংলাদেশের কৃষিপণ্যের বিপণন ব্যবস্থা নানা ধরনের সমস্যায় আক্রান্ত। সেগুলো কৃষকদের পক্ষে ব্যক্তিগত উদ্যোগে সমাধান করা সম্ভব নয়। যা সরকারের হস্তক্ষেপেই সম্ভব। উদ্দীপকে বাংলাদেশের কৃষিপণ্যের বিপণন ব্যবস্থার অন্যতম প্রধাণ ত্রুটি হলো অনুন্নত পরিবহন ব্যবস্থা। পণ্যের সুষ্ঠু বিপণনের জন্য তাই পরিবহন ব্যবস্থার উন্নয়ন অপরিহার্য। এক্ষেত্রে বিপুল পরিমাণ মূলধন বিনিয়োগ করতে হয়। সরাসরি কোনো মুনাফা অর্জন করা যায় না বলে এ কাজে ব্যক্তিগত উদ্যোগ তেমন দেখা যায় না। একমাত্র সরকারেই সক্রিয় ও অব্যাহত অংশগ্রহণের ফলে তার উন্নয়ন সম্ভব হয়। কৃষক আশরাফ যাতে তার উৎপাদিত পণ্যের ন্যায্যমূল্য পায়- সেজন্য কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ সাধন করতে হবে। উপযুক্ত ব্যবস্থা গ্রহণ ও সমবায় সমিতি স্থাপনের মাধ্যমে এদের কার্যকলাপ বন্ধ করা সম্ভব। বিভিন্ন বাজারে কৃষকদের নিকট থেকে যাতে আড়তদারি, পাল্লাদারি, টোল, চাঁদা, প্রভৃতির অজুহাতে অর্থ আদায় করতে না পারে, সে জন্য আমাদের গ্রামাঞ্চলের বাজারগুলো সুষ্ঠুভাবে নিয়ন্ত্রণ করা দরকার। এছাড়া উৎপাদনশীলতা বৃদ্ধির লক্ষ্যে কৃষি উপকরণে ভর্তুকি বৃদ্ধি, কৃষি উপকরণ সহজলভ্যকরণ, কৃষি ঋণের আওতা বৃদ্ধি প্রভৃতি ব্যবস্থাদি গ্রহণে সরকার ভূমিকা রাখতে পারে। আর এভাবেই কৃষিপণ্যের ন্যায্যমূল্য নিশ্চিতকরণে সরকার কার্যকরী ভূমিকা রাখতে পারে।"
        }
      ]
    },
    {
      "number": "8",
      "uddipok": "রমিজ সাহেব একজন ক্ষুদ্র চাষি। পৈতৃক সূত্রে পাওয়া সামান্য জমিতে পরিবারের সদস্যদের নিয়ে নিজেই চাষাবাদ করেন। কঠোর পরিশ্রম করেও তিনি সচ্ছলতার মুখ দেখেননি। বরং কোনোরকমে জীবননির্বাহ করে চলেছেন। অন্যদিকে, সফিক সাহেব অনেক ভূ-সম্পত্তির মালিক। জমি চাষাবাদ করে তিনি বেশ লাভবান হয়েছেন। তার নিজের ট্রাক্টর ও সেচযন্ত্র আছে। গত বছর তিনি উৎপাদিত পণ্য ও উপকরণ পরিবহনের জন্য একটি পিকআপ ভ্যান ক্রয় করেছেন। এ বছর তিনি একটি হারভেস্টার কেনার ইচ্ছা পোষণ করেন।",
      "tag": "MB 21",
      "sub_questions": [
        {
          "label": "ক",
          "question": "কৃষিঋণ কী?",
          "explanation": "কৃষি কাজ পরিচালনার জন্য কৃষক যে ঋণ গ্রহণ করে তাকে কৃষিঋণ বলে ।"
        },
        {
          "label": "খ",
          "question": "পরিবেশ দূষণ কীভাবে কৃষি উৎপাদনে প্রভাব ফেলে?",
          "explanation": "পরিবেশের স্বাভাবিক প্রাকৃতিক ভারসাম্য বিনষ্ট হওয়াকে পরিবেশ দূষণ বলে । পরিবেশ দূষণের প্রভাব সবচেয়ে বেশি পড়ছে কৃষিক্ষেত্রের ওপর। পরিবেশ দূষণের ফল হলো বৈশ্বিক উষ্ণতা বৃদ্ধি ও জলবায়ু পরিবর্তন। মাটির উর্বরতাশক্তি কমে গিয়ে ফসল উৎপাদন মারাত্মকভাবে ব্যাহত | যা কৃষির ওপর সরাসরি নেতিবাচক প্রভাব ফেলে। মাটি দূষণের ফলে গাছপালা মরে যাচ্ছে। আবার পানি দূষণের ফলে মৎস্য উৎপাদন কমে যাচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। খাদ্য উৎপাদন হ্রাস পাওয়ায় বাংলাদেশের মতো দরিদ্র ও উন্নয়নশীল দেশগুলোতে তৈরি হচ্ছে খাদ্য নিরাপত্তাহীনতা।"
        },
        {
          "label": "গ",
          "question": "উদ্দীপকে আলোচিত রমিজ সাহেবের খামারের বৈশিষ্ট্য আলোচনা করো।",
          "explanation": "উদ্দীপকে নির্দেশিত রমিজ সাহেবের খামারটি হলো জীবননির্বাহী খামার। জীবিকানির্বাহের জন্য কৃষক সনাতনি পদ্ধতিতে যে ভূ-খণ্ডে ফসল উৎপাদন করে, তাকে জীবননির্বাহী খামার বলে। এ ধরনের খামারে কৃষিপণ্যের উৎপাদন প্রকৃতির ওপর নির্ভরশীল। এজন্য জীবননির্বাহী খামারে উৎপাদন দক্ষতা কম, মূলধন বিনিয়োগ কম, ঝুঁকির পরিমাণ কম হয়। এ খামারে মূলত পরিবারের ভরণপোষণের জন্য ফসল উৎপাদিত হয়। উদ্দীপকে রমিজ সাহেব একজন ক্ষুদ্র চাষি। পৈতৃক সূত্র পাওয়া সামান্য জমিতে পরিবারের সদস্যদের নিয়ে নিজেই চাষাবাদ করেন। কঠোর পরিশ্রম করেও তিনি সচ্ছলতার মুখ দেখেননি। কারণ ক্ষুদ্র জমির আয়তনে সনাতন পদ্ধতিতে চাষাবাদ করে যে ফসল তিনি উৎপাদন করেন তাতে রমিজ সাহেব কোনোরকমে জীবিকানির্বাহে সক্ষম হন। এ ধরনের খামারের উৎপাদন প্রকৃতির ওপর নির্ভরশীল। উৎপাদন ব্যবস্থায় অদক্ষ থাকায় উদ্বৃত্ত কম সৃষ্টি হয়। এই বৈশিষ্ট্যগুলো জীবননির্বাহী খামারে পরিলক্ষিত হয়। তাই বলা যায়, উদ্দীপকে রমিজ সাহেবের খামারটি জীবননির্বাহী খামার।"
        },
        {
          "label": "ঘ",
          "question": "উদ্দীপকের রমিজ সাহেব ও সফিক সাহেবের খামারের মধ্যে পার্থক্য মূল্যায়ন করো।",
          "explanation": "উদ্দীপকের রমিজ সাহেবের খামারটি হলো জীবননির্বাহী খামার ও সফিক সাহেবের খামারটি বাণিজ্যিক খামার। জীবননির্বাহী খামারে পারিবারিক প্রয়োজনের প্রতি লক্ষ রেখে উৎপাদনকার্য পরিচালনা করা হয়, মুনাফা অর্জনের উদ্দেশ্যে নয়। পক্ষান্তরে, বাণিজ্যিক খামারে মুনাফা অর্জনের উদ্দেশ্যে কৃষিকার্য পরিচালিত হয়। সুতরাং, সর্বোচ্চ মুনাফা অর্জনই এরূপ খামারের মূল লক্ষ্য। উদ্দীপকের রমিজ সাহেব সনাতন পদ্ধতিতে পারিবারিক শ্রম ব্যবহার করে চাষাবাদ করেন। তাই তার জমিতে ফলন কম হয়। তাই বলা যায়, রমিজের খামারটি জীবননির্বাহী খামার। অন্যদিকে, সফিক সাহেব উন্নত প্রযুক্তি ব্যবহার করে চাষাবাদ করায় তার উৎপাদন বেশি হয়। ফলে উৎপাদিত ফসল থেকে তিনি প্রচুর আয় করে থাকেন। অর্থাৎ সফিক সাহেবের কৃষি খামারটি বাণিজ্যিক খামার। জীবননির্বাহী খামার মূলত পারিবারিকভাবে পরিচালিত হয়। অপরদিকে, বাণিজ্যিক খামারের পরিচালনা একটি প্রাতিষ্ঠানিক কাঠামোর মধ্যে থেকে পরিচালিত হয়। জীবননির্বাহী খামারে সনাতন পদ্ধতিতে উৎপাদনকার্য পরিচালিত হয় বলে খুব বেশি মূলধনের প্রয়োজন হয় না। পক্ষান্তরে, বাণিজ্যিক খামারে সর্বোচ্চ মুনাফা অর্জনের জন্য চাষাবাদের ক্ষেত্রে আধুনিক কলাকৌশল ব্যবহৃত হয় বলে অধিক মূলধন বিনিয়োগের প্রয়োজন হয়। এছাড়া জীবননির্বাহী খামারে পারিবারিক প্রয়োজনে বিভিন্ন দ্রব্য উৎপাদিত হয়। কিন্তু বাণিজ্যিক খামারে মূলত বিশেষ বিশেষ দ্রব্য উৎপাদিত হয়। উপরের আলোচনার ভিত্তিতে বলা যায়, উদ্দীপকের রমিজ ও সফিক সাহেবের খামারের মধ্যে যথেষ্ট ভিন্নতা রয়েছে।"
        }
      ]
    },
    {
      "number": "9",
      "uddipok": "মি. মতিন তার জমিতে বছরে দুবার ধান চাষ করে থাকেন। কিন্তু গত বছর ধান উৎপাদন কম হওয়ায় লোকসানের শিকার হন। এমতাবস্থায় মি. মতিন কৃষি কর্মকর্তার পরামর্শ গ্রহণ করেন। কৃষি কর্মকর্তা তাকে একই জমিতে বার বার একই ফসল চাষ না করে ভিন্ন ভিন্ন ফসল উৎপাদনের পরামর্শ দেন। কৃষি কর্মকর্তার পরামর্শে মতিন সাহেব, এ বছর পর্যায়ক্রমে ধান, গম ও পাট উৎপাদন করে বেশ লাভবান হয়েছেন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "মাশরুম হলো এক ধরনের ছত্রাক জাতীয় পরজীবী, যা পুষ্টিকর, সুস্বাদু, ঔষধি গুণ সম্পন্ন সবজি।"
        },
        {
          "label": "খ",
          "question": "",
          "explanation": "কৃষিতে ভর্তুকি প্রদান করা হলে উৎপাদনশীলতা বৃদ্ধি পায়। কৃষক ও ক্রেতাকে সহায়তার লক্ষ্যে অনেক সময় সরকার উচ্চমূল্যে খাদ্যশস্য ক্রয় করে স্বল্পমূল্যে তথা ভর্তুকি দিয়ে বিক্রি করে। এতে কৃষক উৎপাদনে অধিক আগ্রহী হয়ে ওঠে। ফলে দেশের মোট উৎপাদন বৃদ্ধি পায়। তাই কৃষিতে ভর্তুকির প্রভাব গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে একই জমিতে বিভিন্ন ফসল চাষের কৌশলকে শস্য বহুমুখীকরণ উৎপাদন পদ্ধতিকে নির্দেশ করে। একই জমিতে বছরে একটি শস্যের পরিবর্তে একাধিক শস্য উৎপাদন করার পদ্ধতিকে বলা হয় শস্য বহুমুখীকরণ। এ পদ্ধতিতে বছরের বিভিন্ন সময়ের আবহাওয়া, মাটির গুণগত অবস্থা, সেচ সুবিধা ইত্যাদি বিষয় বিবেচনায় আনতে হয়। উদ্দীপকে মি. মতিন তার জমিতে বছরে দুবার ধান চাষ করে থাকেন। কিন্তু গত বছর ধান উৎপাদন কম হওয়ায় কৃষি কর্মকর্তার পরামর্শে বিভিন্ন ফসল উৎপাদন শুরু করেন। তিনি ধান, গম এবং পাট চাষ করেন। আবহাওয়ার ওপর ভিত্তি করেই তিনি এই তিন প্রকার ফসল উৎপাদন করেছেন। সুতরাং, একই জমিতে বিভিন্ন প্রকারের শস্য উৎপাদন করায় তা শস্য বহুমুখীকরণ পদ্ধতিকে নির্দেশ করে। শস্য বহুমুখীকরণের মাধ্যমে বিভিন্ন ধরনের শস্য উৎপাদিত হয়।"
        },
        {
          "label": "ঘ",
          "question": "",
          "explanation": "এদেশের কৃষি উন্নয়নের জন্য মতিন সাহেবের শস্য বহুমুখীকরণের পদক্ষেপ অত্যন্ত গুরুত্বপূর্ণ। প্রাকৃতিক দুর্যোগ-কবলিত, দরিদ্র, জনবহুল এবং খাদ্য ঘাটতির দেশ বাংলাদেশ। তাই বাংলাদেশের খাদ্য উৎপাদন বৃদ্ধি করা প্রয়োজন। কিন্তু একই জমিতে বার বার একই ফসল উৎপাদন করে খাদ্য ঘাটতি দূর করা সম্ভব নয়। এজন্য প্রয়োজন একই জমিতে বিভিন্ন ফসল উৎপাদনের মাধ্যমে শস্য বহুমুখীকরণ। উদ্দীপকে মি. মতিন প্রথমে তার জমিতে বছরে দুবার ধান চাষ করতেন। কিন্তু এতে তার ধান উৎপাদন কম হওয়ায় লোকসানের শিকার হন। এমতাবস্থায় মি. মতিন কৃষি কর্মকর্তার পরামর্শে একই জমিতে পর্যায়ক্রমে ভিন্ন ভিন্ন ফসল উৎপাদন করেন। ধান, গম এবং পাট উৎপাদন করে এ বছর তিনি বেশ লাভবান হয়েছেন। অর্থাৎ তিনি শস্যের বহুমুখীকরণের মাধ্যমে উৎপাদন বৃদ্ধি করতে সক্ষম হয়েছেন। বাংলাদেশের মতো জনবহুল দেশে শস্য বহুমুখীকরণের ফলে খাদ্য ঘাটতি দেখা যায় না। বরং উৎপাদন বৃদ্ধি পায়। এর ফলে জনবহুল দেশের খাদ্য চাহিদা পূরণে সহায়ক ভূমিকা পালন করে। শস্য বহুমুখীকরণের দ্বারা বিগত দুই দশক যাবৎ বাংলাদেশের কৃষি ক্ষেত্রে নীরব বিপ্লব ঘটেছে। কেননা ভিন্ন ভিন্ন ফসল উৎপাদনে জমির উরবতা যেমন বাড়ে তেমনি পুষ্টিমান সমৃদ্ধ খাদ্য উৎপাদন বৃদ্ধি পায়। এর ফলে কৃষি উৎপাদন বৃদ্ধির মাধ্যমে গ্রামীণ দরিদ্র জনগোষ্ঠী তথা কৃষকের আয় বৃদ্ধি পায়। তাই বলা যায়, মতিন সাহেবের শস্য বহুমুখীকরণ দ্বারা উৎপাদন বৃদ্ধির পদক্ষেপ এদেশের কৃষি উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "10",
      "uddipok": "জনাব তাপস শিল্পোদ্যোক্তা হিসেবে নিজ এলাকায় সুপরিচিত। তার সিমেন্ট ও সার উৎপাদন কারখানা রয়েছে। তার কারখানায় এক হাজারের অধিক শ্রমিক কাজ করে। তিনি কৃষি যন্ত্রপাতি উৎপাদনের নতুন কারখানা স্থাপনের কাজ করছেন। তার শিল্প কারখানার জন্য ব্যাংক থেকে পর্যাপ্ত ঋণ পেয়েছেন, সরকারও তাকে নানারকম সহযোগিতা প্রদান করছে। দেশের আমদানি হ্রাসে জনাব তাপস গুরুত্বপূর্ণ ভূমিকা রাখছেন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে শিল্প কারখানায় ১২১-৩০০ জন শ্রমিক নিয়োগ করা হয়, তাকে মাঝারি শিল্প বলা হয়।"
        },
        {
          "label": "খ",
          "question": "",
          "explanation": "শিল্পায়নের মাধ্যমে প্রাপ্ত কৃষি প্রযুক্তির প্রধান উপকরণগুলো ব্যবহার করে কৃষি উন্নয়নে সহায়তা করে। শিল্পে উৎপাদিত চাষাবাদের যন্ত্রপাতি, রাসায়নিক সার, কীটনাশক, উচ্চ ফলনশীল বীজ ইত্যাদি কৃষিকাজে ব্যবহার করা হয়। তাই শিল্পোয়নের উন্নয়ন হলে কৃষিতে আধুনিক সাজ-সরঞ্জামের যোগান বৃদ্ধি করে কৃষির উৎপাদনশীলতা বৃদ্ধি করা সম্ভব। তাই কৃষির আধুনিকীকরণে শিল্পের অবদান অপরিসীম। আর কৃষির আধুনিকায়নের মাধ্যমে খাদ্য উৎপাদনে স্বয়ংসম্পূর্ণতা অর্জন করতে পারলে আমদানি ব্যয় বাচবে, যা শিল্পোন্নয়নে ব্যয় করা যাবে।"
        },
        {
          "label": "গ",
          "question": "",
          "explanation": "উদ্দীপকে জনাব তাপসের শিল্প কারখানা বৃহৎ শিল্পের অন্তর্গত। বৃহৎ শিল্প বলতে সেসব শিল্পকে বোঝায়, যেসব শিল্প প্রতিষ্ঠানে জমি বা কারখানা ভবন ব্যতিরেকে স্থায়ী সম্পদের মূল্য ৩০ কোটি টাকার অধিক কিংবা যেসব শিল্প প্রতিষ্ঠানে ৩০০ জনের অধিক শ্রমিক নিয়োজিত রয়েছে। উদ্দীপকে জনাব তাপসের সিমেন্ট ও সার কারখানা রয়েছে। তার কারখানায় এক হাজারের অধিক শ্রমিক কাজ করে। তাপসের এ শিল্পকে বৃহৎ শিল্প বলা যায়। কেননা তার প্রতিষ্ঠানে বিপুল মূলধন, বহুসংখ্যক দক্ষ-অদক্ষ শ্রমিক, উন্নত প্রযুক্তি, আধুনিক যন্ত্রপাতি এবং সরঞ্জাম ব্যবহার করে বেশি পরিমাণ দ্রব্য উৎপাদন করে। দেখা যাচ্ছে যে উদ্দীপকের তাপসের শিল্প কারখানার বৈশিষ্ট্যগুলো বৃহৎ শিল্পের বৈশিষ্ট্যের সাথে মিল রয়েছে। তাই জনাব তাপসের শিল্প কারখানাকে বৃহৎ শিল্প বলা যায়।"
        },
        {
          "label": "ঘ",
          "question": "",
          "explanation": "উদ্দীপকে আলোচিত শিল্প কারখানা হচ্ছে আমদানি বিকল্প শিল্প যা দেশের অর্থনীতিতে গুরুত্বপূর্ণ ভূমিকা পালন করে। অতিমাত্রায় আমদানি নির্ভরতা ও বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে সুবিধামতো সেসব দ্রব্যের শিল্প দেশে স্থাপন করা হলে তাকে আমদানি বিকল্প শিল্প বলে। কোন কোন দ্রব্যের আমদানি বিকল্প শিল্প স্থাপন করা যুক্তিসংগত তা নির্ধারণের জন্য শিল্পের নিজস্ব কাঁচামাল, প্রযুক্তি, প্রয়োজনীয় শ্রমশক্তি ও অভ্যন্তরীণ বাজার প্রাপ্তি ইত্যাদি বিষয়গুলো বিবেচনায় নেয়া হয়। উদ্দীপকে জনাব তাপস কৃষি যন্ত্রপাতি উৎপাদনের নতুন কারখানা স্থাপন করেছেন। তার শিল্প কারখানার জন্য ব্যাংক থেকে পর্যাপ্ত ঋণ পেয়েছেন। সরকারও তকে নানারকম সহযোগিতা প্রদান করছে। এর ফলে উক্ত দ্রব্যের উৎপাদন বৃদ্ধি পাবে এবং আমদানি হ্রাস পাবে। বৈদেশিক মুদ্রার সাশ্রয় হবে, লেনদেনের ঘাটতি হ্রাস পাবে এবং দেশের কর্মসংস্থান বৃদ্ধি পাবে। যেকোনো দেশের অর্থনৈতিক উন্নয়নের মৌলিক শর্ত হলো শিল্পের উন্নয়ন। এজন্য আমদানি বিকল্প শিল্প স্থাপনের গুরুত্ব অন্যতম। কেননা আমদানি বিকল্প শিল্পায়নের ফলে বিদেশি শিল্পের সঙ্গে প্রতিযোগিতার হাত থেকে দেশীয় শিল্পকে বাঁচিয়ে রাখা যায়। তাছাড়া উন্নয়নশীল দেশ সাধারণত মূলধনী দ্রব্য আমদানি করে থাকে। যদি আমদানি বিকল্প শিল্প স্থাপন দেশের ভেতরেই সম্ভব হয় তাহলে মূলধনী দ্রব্য উৎপাদিত হবে। ফলে ঐ দ্রব্যের অভ্যন্তরীণ বাজার সম্প্রসারিত হয়। এক্ষেত্রে উন্নয়ন সহজ ও ত্বরান্বিত হয়। দেশীয় অর্থনীতির অন্য দেশের ওপর নির্ভরশীলতা হ্রাস পায়। উপরোক্ত বিষয়গুলো আলোচনা করলে দেখা যায়, আমদানি বিকল্প শিল্প গ্রহণ করলে একটি দেশের অর্থনৈতিক স্বয়ংসম্পূর্ণতা অর্জনসহ অন্যান্য ক্ষেত্রে ধনাত্মক পরিবর্তন সাধিত হয়। তাই এ শিল্পের গুরুত্ব অনেক।"
        }
      ]
    },
    {
      "number": "11",
      "uddipok": "সালমা বেগম একজন আত্মপ্রত্যয়ী নারী। উৎপাদনশীল কাজ করার প্রবল আগ্রহ থেকে তিনি যুব উন্নয়ন অধিদপ্তরের সেলাই, ব্লক ও বাটিকের প্রশিক্ষণ গ্রহণ করেন। তিনি তার দীর্ঘদিনের জমানো অর্থ দিয়ে নিজ গৃহে কাপড় সেলাই, জামাকাপড়ের নকশা তৈরির কাজ শুরু করেন। কিন্তু করোনা মহামারির প্রভাবে প্রাথমিক অবস্থায় পণ্য বিক্রয় আশানুরূপ হয়নি। তিনি হতাশ হননি, বরং সামাজিক যোগাযোগের মাধ্যমে পণ্যের বিজ্ঞাপন দিয়ে ক্রেতা আকৃষ্ট করার চেষ্টা করেন। এতে তিনি সফল হন। তার ব্যবসা বৃদ্ধি পাচ্ছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কাজ করতে সক্ষম ব্যক্তি প্রচলিত মজুরিতে কাজ করতে ইচ্ছুক কিন্তু কাজ পায় না; এ অবস্থাকে বেকারত্ব বলে।"
        },
        {
          "label": "খ",
          "question": "",
          "explanation": "কোনো দেশের জনসংখ্যাকে স্বাস্থ্যসেবা, শিক্ষা ও প্রশিক্ষণ প্রদানের মাধ্যমে সুস্বাস্থ্য ও দক্ষ মানবগোষ্ঠী হিসেবে গড়ে তোলাকে মানবসম্পদ উন্নয়ন বলে। মানবসম্পদ উন্নয়নের উপাদান হিসেবে স্বাস্থ্যসেবা খাত গুরুত্বপূর্ণ ভূমিকা রাখে। সুচিকিৎসা প্রদানের মাধ্যমে মানুষকে সুস্থ, সবল ও নীরোগ রাখতে পারলে মানবসম্পদের উন্নয়ন ঘটে। মানবসম্পদের উন্নয়নের উদ্দেশ্যে অধিক সংখ্যক হাসপাতাল, স্বাস্থ্য কমপ্লেক্স, মাতৃসদন, দাতব্য চিকিৎসালয় ইত্যাদি স্থাপন এবং সেগুলো থেকে বিনামূল্যে বা স্বল্পমূল্যে ওষুধ ও চিকিৎসা সেবা প্রদানের ব্যবস্থা করা উচিত।"
        },
        {
          "label": "গ",
          "question": "",
          "explanation": "সালমা বেগমের কাজটি আত্মকর্মসংস্থান হিসেবে পরিচিত। বেকারত্ব ঘুচানোর জন্য যখন কেউ নিজের যৎসামান্য পুঁজি ও স্থাবর সম্পত্তি এবং কোনো কাজ করার অভিজ্ঞতা ও প্রশিক্ষণ কাজে লাগিয়ে অর্থ উপার্জন করে, তখন তাকে আত্মকর্মসংস্থান বলে। নির্দিষ্ট কাজের প্রশিক্ষণ নিয়ে নিজেই কাজ শুরু করলে আত্মকর্মসংস্থান ব্যবস্থা কার্যকর ও স্থায়ী হয়। আত্মকর্মসংস্থানের মাধ্যমে মানুষ নিজের বুদ্ধি ও শক্তিকে নিজেই কাজে লাগিয়ে বেকারত্বের গ্লানি থেকে মুক্ত হতে পারে। এর মাধ্যমে সে উৎপাদন ও আয় বাড়াতে পারে। উদ্দীপকের সালমা বেগম যুব উন্নয়ন অধিদপ্তরের সেলাই ব্লক ও বাটিকের প্রশিক্ষণ নেন। তারপর তিনি তার জমানো অর্থ দিয়ে নিজ গৃহে কাপড় সেলাই, জামা কাপড়ের নকশা তৈরির কাজ শুরু করেন। প্রশিক্ষণ নিয়ে নিজের পুঁজিকে কাজে লাগিয়ে তিনি অর্থ উপার্জনের মাধ্যমে আত্মকর্মসংস্থান বা স্ব-কর্মসংস্থান করেছেন। কিন্তু করোনা মহামারির প্রভাবে প্রাথমিক অবস্থায় পণ্য বিক্রয় আশানুরূপ না হলেও তিনি হতাশ না হয়ে সামাজিক যোগাযোগের মাধ্যমে পণ্যের বিজ্ঞাপন দিয়ে ক্রেতা আকৃষ্ট করার চেষ্টা করেন। নিজের বুদ্ধি ও শক্তিকে কাজে লাগিয়ে সালমা বেগম তার উৎপাদন ও আয় বাড়িয়ে নিজের কর্মসংস্থানের ব্যবস্থা করেছেন। তাই সালমা বেগমের কর্মসংস্থানের প্রকৃতি হচ্ছে স্ব- কর্মসংস্থান বা আত্মকর্মসংস্থান।"
        },
        {
          "label": "ঘ",
          "question": "",
          "explanation": "উদ্দীপক অনুসারে, আত্মকর্মসংস্থানে সালমা বেগমের মতো সফল হতে হলে দেশের বেকারদের অনেক কিছুই করণীয় রয়েছে। নিজস্ব উদ্যোগে জীবিকা অর্জনের প্রচেষ্টায় নিয়োজিত থাকাকে আত্মকর্মসংস্থান বলে। এর মাধ্যমে বেকারত্বের অভিশাপ ঘোচানো সম্ভব। আত্মকর্মসংস্থানের ক্ষেত্রে ব্যক্তির দূরদৃষ্টি, আত্মবিশ্বাস ও সঠিক কর্মপরিকল্পনা ইত্যাদি গুরুত্বপূর্ণ ভূমিকা পালন করে। উদ্দীপকের সালমা বেগমের মতো আত্মকর্মসংস্থান সৃষ্টির মাধ্যমে সফল হতে হলে শিক্ষা ও প্রশিক্ষণের কোনো বিকল্প নেই। যে কোনো কাজ সুষ্ঠুভাবে সম্পন্ন করার জন্য উপযুক্ত শিক্ষা ও প্রশিক্ষণ গ্রহণ করতে হয়। তাই আত্মকর্মসংস্থানের ক্ষেত্র চিহ্নিতকরণের পর ব্যক্তিকে সরকারি/বেসরকারি প্রতিষ্ঠানে সংশ্লিষ্ট কাজের উপযোগী শিক্ষা ও প্রশিক্ষণ গ্রহণ করতে হবে। তাছাড়া, স্ব-উদ্যোগে কোনো কাজ করার জন্য অল্প বিস্তর পুঁজির প্রয়োজন পড়ে। এক্ষেত্রে ব্যক্তিকে নিজ উদ্যোগে নিজস্ব ও পরিবারের সঞ্চয় সংগ্রহ, ক্ষুদ্র ঋণদানকারী প্রতিষ্ঠানগুলো থেকে ঋণ নিয়ে প্রাপ্ত পুঁজিকে উৎপাদন কাজে লাগাতে হবে। আত্মকর্মসংস্থানে ইচ্ছুক ব্যক্তির প্রবল ইচ্ছাশক্তি ও কাজের প্রতি আগ্রহ থাকতে হবে। জীবিকা অর্জনের জন্য যে কোনো কাজ করতে প্রস্তুত থাকতে হবে এছাড়া, আত্মকর্মসংস্থানের উদ্দেশ্যে সংশ্লিষ্ট ব্যক্তিকে কাজের উপযোগী সম্ভাব্য ক্ষেত্রগুলো চিহ্নিত করতে হবে। এরপর কোন কাজটি লাভজনক হবে, কাজের ঝুঁকি কতটা, প্রাপ্ত মূলধন দ্বারা কাজটি করা সম্ভব হবে কি না ইত্যাদি দেখতে হবে। আত্মকর্মসংস্থানে ইচ্ছুক যুব সম্প্রদায়কে এসব বিষয়ে যত্নবান হতে হবে এবং উপযুক্ত শিক্ষা ও প্রশিক্ষণ গ্রহণ করতে হবে। আর উপরিউক্ত করণীয়সমূহ সঠিকভাবে বাস্তবায়নের মাধ্যমে দেশের বেকার যুব সম্প্রদায় তাদের ভাগ্য পরিবর্তন করে উজ্জ্বল ভবিষ্যৎ সুনিশ্চিত করতে পারবে।"
        }
      ]
    }
  ]
}