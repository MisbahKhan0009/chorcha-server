{
  "title": "ঢাকা বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "বিগত তিন দশকে বাংলাদেশের খাদ্যশস্য উৎপাদনের পরিমাণ নিম্নরূপ: খাদ্যশস্য উৎপাদন (লক্ষ মেট্রিক টন) অর্থবছর উৎপাদনের পরিমাণ ১৯৮০-৮১ ১৪৯.৭ ১৯৯০-৯১ ১৮৮.৬ ২০১৩-১৪ ৩৭৭.৮২ তথ্য উৎস: বাংলাদেশ অর্থনৈতিক সমীক্ষা ১৯৯৭, ২০১৪",
      "tag": "DB 16",
      "sub_questions": [
        {
          "label": "ক",
          "question": "অবকাঠামো কাকে বলে?",
          "explanation": "একটি দেশের অর্থনৈতিক উন্নয়ন কর্মকাণ্ড সুষ্ঠুভাবে পরিচালনার জন্য যেসব অর্থনৈতিক উপাদান অপরিহার্য সেগুলোকে অবকাঠামো বলা হয়।"
        },
        {
          "label": "খ",
          "question": "ইংরেজ শাসনামলে বাংলার অর্থনৈতিক অবস্থা কীরূপ ছিল?",
          "explanation": "ইংরেজ শাসনামলে বাংলার অর্থনৈতিক অবস্থা ছিল অনুন্নত। ১৭৫৭ সালে পলাশির যুদ্ধে সিরাজ-উদ-দৌলার পতনের মধ্য দিয়ে বাংলার অর্থনৈতিক ভাগ্যে বিপর্যয় নেমে আসে। ক্লাইভের দ্বৈত শাসন, ছিয়াত্তরের মন্বন্তর ও চিরস্থায়ী বন্দোবস্ত এ অঞ্চলের অর্থনৈতিক ভিত্তি দুর্বল করে দেয়। এ সময়ে বাংলায় তেমন কোনো শিল্প স্থাপন হয় নাই। ব্রিটিশরা এদেশের কৃষকদের নীল চাষে বাধ্য করে। বাংলাদেশের অর্থনীতিকে ব্রিটিশরা দু'শ বছর পিছিয়ে দিয়েছে।"
        },
        {
          "label": "গ",
          "question": "উদ্দীপকের ভিত্তিতে একটি স্তম্ভচিত্র অঙ্কন করো।",
          "explanation": "উদ্দীপকের তথ্য ব্যবহার করে চিত্রে ভূমি অক্ষে অর্থবছর এবং লম্ব অক্ষে উৎপাদনের পরিমাণ পরিমাপ করা হয়েছে। বাংলাদেশের খাদ্যশস্য উৎপাদন ১৯৮০-৮১ অর্থবছরের দিকে ১৪৯.৭ লক্ষ মে. টন। আর ১৯৯০-৯১ অর্থবছরে যা বেড়ে দাঁড়ায় ১৮৮.৬ লক্ষ মে. টন এবং পরবর্তীতে ২০১৩-১৪ অর্থবছরে যা দাঁড়ায় ৩৭৭.৮২ লক্ষ মে. টন।"
        },
        {
          "label": "ঘ",
          "question": "উদ্দীপকের আলোকে বাংলাদেশের খাদ্য উৎপাদনের গতিধারা বিশ্লেষণ করো",
          "explanation": "উদ্দীপকের আলোকে বলা যায়, আধুনিক কৃষিব্যবস্থা উদ্ভাবন, সম্প্রসারণ ও কৃষির উপকরণ সহজলভ্যতা নিশ্চিত করণের মাধ্যমে খাদ্য উৎপাদনে স্বয়ংসম্পূর্ণতা অর্জিত হয়েছে। সবার জন্য খাদ্য নিশ্চিত করার মাধ্যমে বর্তমান সময়ের মধ্যে বাংলাদেশ খাদ্যে স্বয়ংসম্পূর্ণতা ও কৃষি উৎপাদন ধীরে ধীরে বৃদ্ধি পায়। কৃষি খাতকে বাংলাদেশের সবচেয়ে অগ্রাধিকার প্রাপ্ত খাত হিসেবে চিহ্নিত করা হয়। বাংলাদেশের কৃষির উন্নয়নে নানা কর্মসূচি গ্রহণে কৃষিক্ষেত্রে আধুনিকায়নের ছোঁয়া লেগেছে। ২০১৩ সালের মধ্যে বাংলাদেশকে খাদ্যে স্বয়ংসম্পূর্ণ করতে এ খাতকে সর্বোচ্চ অগ্রাধিকার প্রদান করা হয়েছে। পঞ্চবার্ষিক পরিকল্পনা ও জাতীয় কৃষিনীতির মাধ্যমে এ খাতটির উন্নয়নে সরকার অব্যাহত প্রচেষ্টা চালিয়ে যাচ্ছে। ফলে কৃষি উৎপাদন পূর্বের তুলনায় অনেক বেশি। ১৯৮০-৮১ অর্থবছরে খাদ্য উৎপাদন ছিল ১৪৯.৭ লক্ষ মে. টন, ১৯৯০-৯১ অর্থবছরে ১৮৮.৬ লক্ষ মে. টন। পরবর্তীতে ধীরে ধীরে কৃষির উৎপাদন বৃদ্ধি পেয়ে ২০০৪-০৫ অর্থবছরে খাদ্যশস্যের উৎপাদন ছিল ২৬৪.৮৯ লক্ষ মেট্রিক টন, ২০১৪-১৫ অর্থবছরে এ উৎপাদন বৃদ্ধি পেয়ে ৩৮৩.৪৯ লক্ষ মেট্রিক টনে উন্নীত হয়। গত এক দশকে বাংলাদেশে খাদ্যশস্য, বিশেষ করে চালের উৎপাদন লক্ষণীয়ভাবে বেড়েছে। খাদ্য উৎপাদন সম্পর্কিত উল্লিখিত তথ্য বিশ্লেষণ করে বলা যায়, বর্তমান বাংলাদেশ খাদ্য উৎপাদনের ক্ষেত্রে যথেষ্ট অগ্রগতি অর্জন করেছে।"
        }
      ]
    },
    {
      "number": "2",
      "uddipok": "দবির মিয়া একজন কৃষক। তিনি তার কৃষিখামারে সারা বছর ধরে বিভিন্ন ধরনের শাকসবজি উৎপাদন করেন এবং স্থানীয় বাজারে বিক্রয় করেন। ফড়িয়াদের নিকট বিক্রয় করেন বলে তিনি তার উৎপাদিত পণ্যের আশানুরূপ দাম পান না। দবিরের মামা ঢাকায় একটি কোম্পানিতে চাকরি করেন। সবজি বিক্রির কথা বলতেই তিনি দবিরকে জানান ঢাকার সবজির বাজার দর গ্রামের তুলনায় অনেক বেশি।",
      "tag": "DB 16",
      "sub_questions": [
        {
          "label": "ক",
          "question": "কৃষি প্রযুক্তি কী?",
          "explanation": "যে বিজ্ঞানসম্মত জ্ঞান, কৌশল এবং যন্ত্রপাতি প্রয়োগ করে তুলনামূলকভাবে স্বল্প সময়ে, স্বল্প ব্যয়ে, প্রতিকূল পরিবেশে কৃষি ফসল বা উৎপাদনশীলতা বৃদ্ধি করা যায়, তাকে কৃষি প্রযুক্তি বলে।"
        },
        {
          "label": "খ",
          "question": "বাংলাদেশের কৃষি কী প্রকৃতির উপর নির্ভরশীল? ব্যাখ্যা করো।",
          "explanation": "বাংলাদেশের কৃষি প্রকৃতির ওপর নির্ভরশীল। পর্যাপ্ত সেচব্যবস্থার অভাবে আমাদের দেশের কৃষকগণ চাষাবাদের জন্য বৃষ্টির ওপর নির্ভর করে থাকে। মৌসুমি বায়ুর প্রভাবে যদি সময়মতো বৃষ্টিপাত হয় তাহলে ভালো ফসল হয়, কিন্তু যদি সময়মতো বৃষ্টিপাত না হয় তাহলে ভালো ফসল হয় না। ফলে দেখা যায় বাংলাদেশের কৃষিব্যবস্থা এখনও অনেকটাই প্রকৃতির ওপর নির্ভরশীল।"
        },
        {
          "label": "গ",
          "question": "দবির মিয়া কেন উৎপাদিত পণ্যের ন্যায্যমূল্য পান না?",
          "explanation": "তদবির মিয়া উৎপাদিত পণ্যের ন্যায্যমূল্য না পাওয়ার কারণ, গুদামজাতকরণ ও সংরক্ষণের অভাব, অনুন্নত পরিবহণ ও যোগাযোগ ব্যবস্থা, বাজার তথ্যের অভাব, সরকারি নীতি নির্ধারণের অভাব। প্রথমত, বাংলাদেশে কৃষিপণ্যের বাজার সুসংগঠিত নয়। এক বাজারের সাথে আরেক বাজারের তেমন কোনো যোগাযোগ নেই। একেক বাজারে দ্রব্যের বিভিন্ন রকম দাম পরিলক্ষিত হয়। যার ফলে দবির মিয়া ফসলের ন্যায্যমূল্য থেকে বঞ্চিত হয়। দ্বিতীয়ত, যখন ফসল সংগ্রহ করা হয় তখন সাধারণত পণ্যের দাম কম থাকে। তাই ঐ সময় ফসল বিক্রি না করে যদি গুদামে সংরক্ষণ করা যায়, তবে যখন দ্রব্যের দাম বাড়বে তখন বিক্রি করতে পারলে ন্যায্যমূল্য পাওয়া সম্ভব হতো। কিন্তু বাংলাদেশে কৃষিপণ্যে সংরক্ষণের তেমন গুদামঘর তৈরি হয়নি। তাছাড়া অধিকাংশ ফসল পচনশীল, যা সংরক্ষণ করা সম্ভব নয়। তাই দবির মিয়া ফসলের ন্যায্যমূল্য থেকে বঞ্চিত হয়। তৃতীয়ত, বাংলাদেশে দবির মিয়ার মতো কৃষকরা তাদের ফসলের গুণগত মান অনুসারে শ্রেণিবিন্যাস করতে পারে না। আবার কিছু পণ্য আছে যা শ্রেণিবিন্যাস করা জটিল। তাই গুণগত মানের দিক থেকে ভালো পণ্যও নিম্নমানের পণ্যের দামে বিক্রি করতে হয়। চতুর্থত, বাংলাদেশে যাতায়াত ও পরিবহণ ব্যবস্থা খুবই নিম্ন মানের। তাই দূরবর্তী স্থানে পণ্য বিক্রি করা ব্যয়বহুল, কষ্টকর ও সময় সাপেক্ষ। এজন্য দবির মিয়া তার উৎপাদিত শাকসবজি স্থানীয়ভাবে কম দামে বিক্রি করতে বাধ্য হন।"
        },
        {
          "label": "ঘ",
          "question": "দবির মিয়ার মতো কৃষকদের স্বার্থরক্ষায় সরকার কী ব্যবস্থা গ্রহণ করতে পারে? তোমার মতামত দাও।",
          "explanation": "তদবির মিয়ার মতো কৃষকদের স্বার্থরক্ষায় সরকার বিভিন্ন ধরনের ব্যবস্থা গ্রহণ করতে পারে। প্রথমত, কৃষিপণ্যের মূল্য নিশ্চিত করতে উন্নত যোগাযোগ ব্যবস্থা খুবই জরুরি। যোগাযোগ ব্যবস্থা দুর্বল হওয়ার কারণে কৃষকরা তাদের শস্য স্থানীয় বাজারে কম দামে বিক্রি করতে বাধ্য হয়। এজন্য প্রয়োজন যোগাযোগ ব্যবস্থা উন্নত করা। যা ব্যক্তি উদ্যোগে সম্ভব নয়, দরকার সরকারি উদ্যোগ। দ্বিতীয়ত, কৃষকদের অক্লান্ত পরিশ্রমের ফলে যে ফসল উৎপাদিত হয় তার অধিকাংশ মূল্যই চলে যায় মধ্যস্বত্বভোগীদের পকেটে। বিভিন্ন দালাল, মজুদদার, আড়তদার কৃষিপণ্য বাজার প্রক্রিয়ায় অংশগ্রহণ করে। এরা নানাভাবে বিভিন্ন অজুহাতে কৃষকদের ঠকায়। এসকল সমস্যা দূরীকরণে কৃষিপণ্য বিপণনে রাষ্ট্রীয় অংশগ্রহণ খুবই জরুরি। তৃতীয়ত, বাফার স্টকের মাধ্যমে কৃষিপণ্যের উর্ধ্বগতি এবং নিম্নগতি রোধ করা যায়। যখন কৃষিতে বাম্পার ফলন হয় তখন সরকার কৃষিপণ্য ক্রয় করে, সংরক্ষণ করে। ফলে কৃষিপণ্যের দামের নিম্নগতি রোধ হয়। আবার যখন কৃষি উৎপাদন কম হয়, তখন বাফার স্টকের পণ্য বাজারে ছাড়লে পণ্যের দামের ঊর্ধ্বগতি রোধ পায়। চতুর্থত, যখন কৃষিপণ্যের উৎপাদন বৃদ্ধি পায় তখন দাম দ্রুত কমে যায়। অনেক ক্ষেত্রে উৎপাদন খরচও উঠাতে পারে না। এই সময় সরকার কৃষকদের উৎসাহ প্রদানের জন্য কৃষি মূল্যনীতি প্রয়োগ করে। পঞ্চমত, কিছু কৃষিশস্য সহজেই পচে যায় বা নষ্ট হয়ে যায়। যেমন: আলু, পেঁয়াজ, কাঁচামরিচ, পান, আদা ইত্যাদি। সরকারি উদ্যোগে যদি এ সকল ফসল সংরক্ষণ করা যায় তবে কৃষকদের স্বার্থরক্ষা পাবে। সরকারের উপরের গৃহীত ব্যবস্থা বাস্তবায়ন হলে দবির মিয়ার মতো বাংলাদেশের কৃষকরা তাদের ন্যায্যমূল্য থেকে বঞ্চিত হতো না। ফলে সরকার ঐ ব্যবস্থাগুলো গ্রহণ করতে পারে বলে আমি মনে করি।"
        }
      ]
    },
    {
      "number": "3",
      "uddipok": "বাংলাদেশের কৃষিতে নীরব বিপ্লব সাধিত হয়েছে। লবণাক্ততা সহিষ্ণু ফসলের জাত উদ্ভাবনের ফলে উপকূলীয় এলাকা ধান চাষের আওতায় এসেছে। দ্রুত বর্ধনশীল শস্যের জাত উদ্ভাবনের ফলে বাংলাদেশের উত্তরাঞ্চলে মঙ্গা দূর হয়েছে। আধুনিক কৃষিপ্রযুক্তি ব্যবহারের মাধ্যমে কৃষি উৎপাদন বৃদ্ধি পাচ্ছে। এছাড়াও সরকার খাদ্য নিরাপত্তার জন্য খাদ্যশস্য আমদানি, অভ্যন্তরীণ খাদ্যশস্য সংগ্রহ ও কৃষি গবেষণার উপর গুরুত্ব দিয়েছে।",
      "tag": "DB 16",
      "sub_questions": [
        {
          "label": "ক",
          "question": "নিরাপদ খাদ্য কী?",
          "explanation": "উৎপাদন ক্ষেত্র থেকে শুরু করে ভোক্তার কাছে পৌছানো পর্যন্ত যে খাদ্য কোনোভাবেই কলুষিত হয় না এবং স্বাস্থ্যের জন্য হুমকির কারণ হয়ে দাঁড়ায় না তাকে নিরাপদ খাদ্য বলে।"
        },
        {
          "label": "খ",
          "question": "বাংলাদেশের কৃষিতে আধুনিক প্রযুক্তির ব্যবহার দিন দিন বাড়ছে- ব্যাখ্যা করো।",
          "explanation": "সম্প্রতি বাংলাদেশের কৃষিতে আধুনিক প্রযুক্তির ব্যবহার দিন দিন বাড়ছে। উল্লেখ্য, কৃষিতে পরমাণু ও জৈব প্রযুক্তি ব্যবহৃত হওয়ায় কৃষি প্রযুক্তির ধারণা বিস্তৃততর হয়েছে। বর্তমানে পরমাণু শক্তি ও জৈব প্রযুক্তি ব্যবহারে শস্যের মানোন্নয়ন, নতুন নতুন উচ্চ ফলনশীল ও কীটপতঙ্গ প্রতিরোধক বীজ উদ্ভাবন, রোগ প্রতিরোধক ও উৎপাদনক্ষম গবাদিপশু ও পাখি প্রজনন, ভূমির উর্বরতা সংরক্ষণ ইত্যাদি কৃষি প্রযুক্তির অন্তর্ভুক্ত বিষয়ে পরিণত হয়েছে। এভাবে বাংলাদেশে কৃষিতে আধুনিক কৃষি প্রযুক্তির ব্যবহার বাড়ছে।"
        },
        {
          "label": "গ",
          "question": "উদ্দীপকে খাদ্য নিরাপত্তা অর্জনের লক্ষ্যে যে সকল কর্মসূচির কথা উল্লেখ করা হয়েছে তা ব্যাখ্যা করো।",
          "explanation": "উদ্দীপকে খাদ্য নিরাপত্তা অর্জনের লক্ষ্যে যে সকল কর্মসূচির কথা উল্লেখ করা হয়েছে সেগুলো হলো- প্রথমত, খাদ্য প্রাপ্যতার প্রেক্ষিতে দেশজ উৎপাদনই প্রধান নিয়ামক। দেশের বিশাল জনগোষ্ঠীর জন্য খাদ্যের যোগান একটি সত্যিকারের চ্যালেঞ্জ। তবে খাদ্য ঘাটতির কারণে অনেক সময় খাদ্য আমদানি করতে হয়। বিভিন্ন সময়ে বাংলাদেশকে খাদ্যে স্বয়ংসম্পূর্ণ দেশ হিসেবে দাবি করা হয়েছে। বড় ধরনের দুর্যোগে না পড়লে খাদ্য ঘাটতি তেমন দেখা দেয় না। তথাপি প্রতি বছর খাদ্য নিরাপত্তা নিশ্চিতকরণের জন্য আমদানিকৃত খাদ্যের ওপর নির্ভর করতে হয়। দ্বিতীয়ত, অভ্যন্তরীণ সংগৃহীত কিংবা আমদানিকৃত খাদ্যসামগ্রী সংরক্ষণের জন্য পর্যাপ্ত পরিমাণ খাদ্যগুদাম থাকা প্রয়োজন। এ লক্ষ্যে সরকার খাদ্যগুদামের ধারণ ক্ষমতা বৃদ্ধির ব্যাপক কর্মসূচি গ্রহণ করেছে। তৃতীয়ত, খাদ্য নিরাপত্তা বৃদ্ধির জন্য কৃষিতে আধুনিক প্রযুক্তি ব্যবহার নিশ্চিত করছে। সাথে সাথে তথ্য প্রযুক্তির মারফতে কৃষকরা তাদের ঘরে বসেই আবহাওয়া, কৃষি উৎপাদন ও চাষাবাদ কৌশল, উদ্ভিদের পুষ্টি উপকরণ, উদ্ভাবিত নতুন নতুন বীজ ব্যবহার ইত্যাদি সম্পর্কে জানতে পারে। এর ফলে সমগ্র কৃষি উৎপাদন কার্যক্রম সুষ্ঠুভাবে পরিচালিত হলে খাদ্য নিরাপত্তা অর্জন যথেষ্ট সহায়ক হবে। চতুর্থত, পরমাণু ও প্রাণ-প্রযুক্তি ব্যবহার করে লবণাক্ততা সহিষ্ণু, আবহাওয়া ও পরিবেশ উপযোগী এবং স্বল্পসময়ে (সর্বোচ্চ ১১০ দিন) ফসল পাওয়া যায় এরূপ শস্যের জাত ও প্রযুক্তি উদ্ভাবন ও মাঠপর্যায়ে সম্প্রসারণের কর্মসূচি গ্রহণ করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত নিরাপদ খাদ্য কর্মসূচির যথার্থতা নিরূপণ করো।",
          "explanation": "উদ্দীপকে উল্লিখিত গৃহীত কর্মসূচি ও প্রয়োজনীয় ব্যবস্থা খাদ্য নিরাপত্তা নিশ্চিতকরণে গুরুত্বপূর্ণ ভূমিকা রাখছে। বাংলাদেশ বিশ্বের আয়তনে ৯০তম রাষ্ট্র হলেও জনসংখ্যার দিক দিয়ে অষ্টম স্থানের অধিকারী। ২০১৫ সালের তথ্য মতে, এদেশের মোট জনসংখ্যা ১৫ কোটি ৭৯ লক্ষ। এ বিশাল জনগোষ্ঠীর জন্য প্রয়োজনীয় খাদ্যের যোগান যেমন প্রয়োজন তেমনি প্রয়োজন পুষ্টি উপাদানের এসব পুষ্টি উপাদান সমৃদ্ধ খাদ্য সরবরাহের জন্য যেসব ব্যবস্থা বর্তমান বাংলাদেশে গৃহীত হয়েছে তা সত্যিই প্রশংসার দাবিদার। এতদসত্ত্বেও খাদ্য নিরাপত্তা নিশ্চিত করার প্রয়োজনীয় ব্যবস্থা এখনো গৃহীত হয়নি। এখনো অনেক মানুষ নিরাপদ পানির সুবিধা থেকে বঞ্চিত। প্রায় ৩১.৫% মানুষ এখনো দারিদ্র্যসীমার নিচে বসবাস করছে। একজন সুস্থ-সবল মানুষের জন্য দৈনিক ২২০০ ক্যালরিযুক্ত খাদ্য গ্রহণ করা প্রয়োজন। কিন্তু বাস্তবে শতকরা কতজনের ভাগ্যে তা জোটে। সামাজিক নিরাপত্তা ব্যবস্থার আওতায় যেসব পদক্ষেপ নেওয়া হয়েছে তা সুবিধাভোগীদের প্রয়োজনের তুলনায় অনেক কম। দ্রব্যসামগ্রীর দাম অনেক বেশি। দরিদ্র জনগোষ্ঠী হাতের নাগালের বাইরে চলে গেছে এসব দ্রব্যের দাম। তারা পেট ভরার জন্য যে খাদ্যের প্রয়োজন তাই পাচ্ছে না, নিরাপদ খাদ্য তো দূরের কথা। নিরাপদ খাদ্য যেন স্বপ্ন হয়ে গেছে। খাদ্য নিরাপত্তার জন্য প্রয়োজনীয় ব্যবস্থা এখনো গৃহীত হয়নি। তবে আশার কথা বর্তমানে খাদ্য নিরাপত্তা নিশ্চিত করার জন্য বর্তমানে যে কার্যকর ব্যবস্থা গৃহীত হয়েছে, আগামী দিনগুলোতে এ প্রচেষ্টা অব্যাহত থাকলে অচিরেই বাংলাদেশ খাদ্যে স্বয়ংসম্পূর্ণ দেশ হিসেবে আত্মপ্রকাশ করবে এবং খাদ্য নিরাপত্তা নিশ্চিত হবে। দেশের বিপুল জনগোষ্ঠীর খাদ্য চাহিদা মেটাতে এবং খাদ্য নিরাপত্তা নিশ্চতকরণের লক্ষ্যে খাদ্যশস্যের আমদানি ও উৎপাদন বৃদ্ধিসহ সার্বিক উন্নয়নে সরকার সর্বাধিক গুরুত্ব দিয়েছে। কৃষিখাতে গৃহীত বিভিন্ন কর্মসূচির ফলে খাদ্যশস্যের উৎপাদন উল্লেখযোগ্য পরিমাণে বৃদ্ধি পেয়েছে। খাদ্য উৎপাদনের ধারা অব্যাহত থাকলে বাংলাদেশের পক্ষে খাদ্য নিরাপত্তা নিশ্চিতকরণ সম্ভব।"
        }
      ]
    },
    {
      "number": "4",
      "uddipok": "একটি দেশের জনসংখ্যার কাঠামো নিম্নরূপ: ২০১৪ সালের মধ্যবর্তী সময়ের জনসংখ্যা ২০১৪ সালের মোট জীবিত জনসংখ্যা ২০১৪ সালের মোট মৃত্যু সংখ্যা ১৫,০০,০০,০০০ ২৫,০০,০০০ ২,০০,০০০",
      "tag": "DB 16",
      "sub_questions": [
        {
          "label": "ক",
          "question": "নিট অভিবাসন কাকে বলে?",
          "explanation": "একটি নির্দিষ্ট বছরে কোনো একটি দেশের মোট অভিবাসী জনসংখ্যা ও মোট দেশান্তরিত জনসংখ্যার মধ্যকার পার্থক্য হলো ঐ দেশের ঐ বছরের নিট অভিবাসন।"
        },
        {
          "label": "খ",
          "question": "যে পরিমাণ জনসংখ্যা থাকলে মাথাপিছু আয় সর্বোচ্চ হয়, তাকে কী বলে?",
          "explanation": "যে সংখ্যক জনসংখ্যা থাকলে মাথাপিছু আয় সর্বোচ্চ হয় তাকে বলে কাম্য জনসংখ্যা। কাম্য জনসংখ্যা হলো সর্বোত্তম আকাঙ্ক্ষিত জনসংখ্যা সেখানে উৎপাদন, আয় ও মাথাপিছু আয় সর্বোত্তম হয়। কাম্য জনসংখ্যা তত্ত্ব অনুসারে কোনো দেশের প্রাকৃতিক সম্পদকে উপযুক্তভাবে কাজে লাগানোর জন্য একটি বিশেষ জনসংখ্যার প্রয়োজন হয়। একেই কাম্য জনসংখ্যা বলে।"
        },
        {
          "label": "গ",
          "question": "উদ্দীপক থেকে প্রতি হাজারে স্থূল জন্মহার ও স্থূল মৃত্যুহার নির্ণয় করো।",
          "explanation": "উদ্দীপকে দেশের ২০১৪ সালের মধ্যবর্তী সময়ের জনসংখ্যা ও এ বছরের মোট জীবিত ও মোট মৃত্যু সংখ্যা দেওয়া আছে। স্থূল জন্মহার: C B R = B P × ১০০ ∘ ; \\mathrm{CBR}=\\frac{\\mathrm{B}}{\\mathrm{P}} \\times ১ ০ ০ \\circ ; CBR = P B ​ × ১০০ ∘ ; যেখানে, CBR = স্থূল জন্মহার, B = নির্দিষ্ট সময়ে জন্মগ্রহণকারী জীবিত শিশু, P = ঐ বছরের মাঝামাঝি সময়ে মোট জনসংখ্যা। = ২৫ , ০০ , ০০০ ১৫ , ০০ , ০০ , ০০০ × ১০০০ =\\frac{২ ৫, ০০,০০০}{১ ৫, ০০, ০ ০, ০০০} \\times ১ ০ ০ ০ = ১৫ , ০০ , ০০ , ০০০ ২৫ , ০০ , ০০০ ​ × ১০০০ = ১৭ জন স্থূল মৃত্যুহার: C B R = D P × ১০০ ∘ ; \\mathrm{CBR}=\\frac{\\mathrm{D}}{\\mathrm{P}} \\times ১ ০ ০ \\circ ; CBR = P D ​ × ১০০ ∘ ; যেখানে, CDR= স্থূল মৃত্যুহার, D = এক বছরে মৃত মানুষের মোট সংখ্যা, P= বছরের মাঝামাঝি সময় মোট জনসংখ্যা। = ২০ , ০০ , ০০০ ১৫ , ০০ , ০০ , ০০০ × ১০০০ =\\frac{২ ০, ০০,০০০}{১ ৫, ০০, ০ ০, ০০০} \\times ১ ০ ০ ০ = ১৫ , ০০ , ০০ , ০০০ ২০ , ০০ , ০০০ ​ × ১০০০ = ১৩ জন"
        },
        {
          "label": "ঘ",
          "question": "যদি দেশটির আয়তন ১,৪৭,৫৭০ বর্গ কি.মি. হয়, তবে দেশটির জনসংখ্যার ঘনত্ব কত হবে? ঘনত্ব বিবেচনা করে দেশটি জনবহুল হলে তার সমাধানের উপায় কী?",
          "explanation": "একটি দেশে একটি নির্দিষ্ট সময়ে প্রতি বর্গকিলোমিটারে গড়ে কত জন বসবাস করে তা জানার জন্য জনসংখ্যা ঘনত্ব ধারণা। উদ্দীপকে ২০১৪ সালে দেশের মধ্যবর্তী সময়ের জনসংখ্যা ১৫ কোটি। সূত্র ব্যবহার করে জনসংখ্যার ঘনত্ব নির্ণয় করি। জনসংখ্যার ঘনত্ব ( D P ) = T P T A (\\mathrm{DP})=\\frac{\\mathrm{TP}}{\\mathrm{TA}} ( DP ) = TA TP ​ যেখানে, DP= জনসংখ্যার ঘনত্ব TP = মোট জনসংখ্যা; TA = দেশের মোট আয়তন। ∴ D P = ১৫ , ०० , ०० , ००० ১ , 8 ৭ , ৫৭० \\therefore \\mathrm{DP}=\\frac{১ ৫, ० ०, ० ०, ० ० ०}{১, 8 ৭, ৫ ৭ ०} ∴ DP = ১ , 8 ৭ , ৫৭० ১৫ , ०० , ०० , ००० ​ = ১০১৬ জন। উদ্দীপকের দেশটির আয়তনের তুলনায় জনসংখ্যা ঘনত্ব অধিক। এই বিপুল জনসংখ্যা নিয়ন্ত্রণে বিশেষ পদক্ষেপ নিতে হবে। যেমন, পরিবার পরিকল্পনা কর্মসূচি জোরদারকরণ, জন্মনিয়ন্ত্রণ কার্যক্রম, স্বাস্থ্য সেবার উন্নয়ন, মাতৃস্বাস্থ্য উন্নয়ন, নারী শিক্ষার প্রসার, সামাজিক মূল্যবোধ তৈরি, বাল্যবিবাহ ও বহুবিবাহ রোধে সরকারি আইন প্রণয়ন ও নানামুখী কর্মসূচি গ্রহণ করা যেতে পারে। সুতরাং, উপরের পদক্ষেপগুলো গ্রহণ করা হলে জনসংখ্যার ঘনত্ব রোধ করা সম্ভব।"
        }
      ]
    },
    {
      "number": "5",
      "uddipok": "আনিস উদ্দীন আমার বন্ধু। কঠোর পরিশ্রম ও বুদ্ধিমত্তার গুণে দারিদ্র্য দূর করে সে আজ সমাজে প্রতিষ্ঠিত। ২০০০ সালে মাত্র ৫ লক্ষ টাকা ও পরিবারের সদস্য নিয়ে সে একটি শিল্প গড়ে তোলে। ২০১০ সালে তার পুঁজি বেড়ে হয় ৫০ লক্ষ টাকা এবং প্রতিষ্ঠানের শ্রমিক বেড়ে হয় ১৫ জন। ২০১৫ সালে তার শিল্প প্রতিষ্ঠানের পুঁজি বেড়ে হয় ১০ কোটি টাকা এবং শ্রমিক বেড়ে হয় ৯০ জন।",
      "tag": "DB 16",
      "sub_questions": [
        {
          "label": "ক",
          "question": "রপ্তানিমুখী শিল্প কাকে বলে?",
          "explanation": "যেসব শিল্প প্রতিষ্ঠান প্রধানত রপ্তানিযোগ্য দ্রব্যাদি উৎপন্ন ও তা বিশ্বের বিভিন্ন দেশে রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "সরকার সম্প্রতি পলিথিনের ব্যবহার রোধ করতে ব্যবস্থা নিচ্ছে কেন?",
          "explanation": "পলিথিনের ব্যবহার পরিবেশের জন্য অনেক ক্ষতিকর। এ বিষয়ে লক্ষ রেখে সরকার পাটের ব্যবহার বৃদ্ধি করার প্রতি গুরুত্ব দিয়েছে। প্লাস্টিকের ক্ষতিকর প্রভাবে বিশ্ববাসী সচেতন হওয়ায় পাটের ব্যবহার বাড়ছে। গত ১লা জানুয়ারি ২০০২ সাল থেকে ঢাকা শহরে পলিথিন ব্যাগ এবং ২০০২ সালের মার্চে সারাদেশে পলিথিন নিষিদ্ধ ঘোষণা করে সরকার। সরকার পরিবেশবান্ধব পাট উৎপাদনে সকলকে উৎসাহিত করার জন্য সম্প্রতি পলিথিনের ব্যবহার রোধ করতে ব্যবস্থা নিয়েছে।"
        },
        {
          "label": "গ",
          "question": "আনিস উদ্দীনের ২০০০, ২০১০ এবং ২০১৫ সালের শিল্পগুলো কী ধরনের ছিল?",
          "explanation": "আনিস উদ্দীনের উৎপাদন কার্যক্রমগুলো শিল্পের বিভিন্ন পর্যায় পড়ে। যেমন- কুটির শিল্প, ক্ষুদ্র শিল্প ও মাঝারি শিল্প। ২০০২ সালে আনিস উদ্দীন মাত্র ৫ লক্ষ টাকা ও পরিবারের সদস্যদের নিয়ে যে শিল্প গড়ে তোলেন তা কুটির শিল্পের বৈশিষ্ট্যের সাথে মিলে আছে। এ শিল্প পারিবারিক পরিবেশে গড়ে ওঠে। যেখানে হস্তচালিত তাঁতশিল্প, মৃৎশিল্প, বাঁশ ও বেতশিল্প, কাঠশিল্প, অলংকার শিল্প প্রভৃতি। ২০১০ সালে তার পুঁজি বেড়ে ৫০ লক্ষ টাকা ও প্রতিষ্ঠানের শ্রমিক বেড়ে হয় ১৫ জন। এ বৈশিষ্ট্য ক্ষুদ্র শিল্পের সাথে মিল রয়েছে। এ শিল্পের মধ্যে রয়েছে খাদ্য প্রক্রিয়াকরণ শিল্প, ধাতব শিল্প, হোসিয়ারি শিল্প কাচ শিল্প প্রভৃতি। ২০১৫ সালে তার প্রতিষ্ঠানে পুঁজি বেড়ে হয় ১০ কোটি টাকা। আর শ্রমিক দাঁড়ায় ৯০ জনে, যা মাঝারি শিল্পে পরিণত হয়। এভাবে আনিস উদ্দীনের শিল্প প্রতিষ্ঠান ধীরে ধীরে বাড়তে থাকে।"
        },
        {
          "label": "ঘ",
          "question": "\"পিপিপি (PPP) এর মাধ্যমে আনিস উদ্দীন এর মতো বেসরকারি উদ্যোক্তাদের সরকারের সাথে অংশীদারিত্বের ভিত্তিতে বিনিয়োগ করা সম্ভব হলে অর্থনীতির ব্যাপক উন্নয়ন ঘটবে।\"- মূল্যায়ন করো।",
          "explanation": "আনিস উদ্দীন এর মতো বেসরকারি খাতে বিনিয়োগে আকৃষ্ট করার লক্ষ্যে বর্তমানে সরকার পাবলিক প্রাইভেট পার্টনারশিপ (PPP) ধারণা সৃষ্টি করেছে। প্রথমত, দেশের সড়ক যোগাযোগ, তথ্য প্রযুক্তি, পর্যটন, আবাসনসহ অন্যান্য অবকাঠামো খাতে বিশাল অঙ্কের বিনিয়োগ প্রকল্প বাস্তবায়ন সরকার কিংবা ব্যক্তির একার পক্ষে সম্ভব নয়। সেক্ষেত্রে যৌথ বিনিয়োগ করা হলে সহজেই এসব গুরুত্বপূর্ণ প্রকল্প বাস্তবায়ন করা যায়। সেজন্যই বিশ্বের অন্যান্য দেশের মতো বাংলাদেশ সরকারও পিপিপির মাধ্যমে উন্নয়ন কৌশল গ্রহণ করেছে। দ্বিতীয়ত, পিপিপির মাধ্যমে দেশের ভৌত অবকাঠামোর উন্নয়ন করা গেলে অর্থনীতির অপরাপর খাতসমূহও শক্তিশালী হয়ে ওঠে। যেমন- বিদ্যুৎ উৎপাদন বাড়ানো গেলে দেশের শিল্পখাত দ্রুত সমৃদ্ধি লাভ করবে। তৃতীয়ত, পিপিপির মাধ্যমে বিনিয়োগ করলে বিনিয়োগ ব্যয়ের গুরুত্বপূর্ণ অংশ বেসরকারি খাত বহন করে। সেজন্য সরকারকে কোনোরূপ ঋণ করতে হয় না। ফলে অর্থনীতিতে সুদের হার স্থিতিশীল থাকে। ঋণ সরবরাহে কোনোরূপ চাপ সৃষ্টি হয় না। মুদ্রাস্ফীতির সম্ভাবনা থাকে না। অর্থনীতিতে স্থিতিশীলতা বজায় থাকে। উপরিউক্ত বিষয়গুলো বিবেচনা করলে সহজেই বাংলাদেশের শিল্পোন্নয়নে সরকারি-বেসরকারি অংশীদারিত্বের গুরুত্ব অনুধাবন করা যায়। তবে এখন পর্যন্ত দেশে পিপিপির মাধ্যমে এরকম বিপুলায়তন বিনিয়োগে তাৎপর্যপূর্ণ অগ্রগতি লক্ষ করা যাচ্ছে না। পরিকল্পিতভাবে যদি এরকম বিনিয়োগ প্রকল্প গ্রহণ করা যায় তবে দেশ লাভবান হবে সন্দেহ নেই।"
        }
      ]
    },
    {
      "number": "6",
      "uddipok": "বাংলাদেশের ওয়ালটন কোম্পানি দেশেই এখন বিশ্বমানের রেফ্রিজারেটর, মোটরসাইকেল, টিভি ইত্যাদি তৈরি করে প্রচুর বৈদেশিক মুদ্রা সাশ্রয় করছে। পূর্বে এসব পণ্য সম্পূর্ণ বিদেশ থেকে আমদানি করা হতো।",
      "tag": "DB 16",
      "sub_questions": [
        {
          "label": "ক",
          "question": "বৃহদায়তন শিল্প কাকে বলে?",
          "explanation": "যেসব শিল্প প্রতিষ্ঠান বিপুল মূলধন, বেশি সংখ্যক দক্ষ ও অর্ধদক্ষ শ্রমিক, উন্নত ও আধুনিক যন্ত্রপাতি ব্যবহার করে বেশি পরিমাণ দ্রব্য উৎপাদন করে সেগুলোকে বৃহদায়তন শিল্প বলে।"
        },
        {
          "label": "খ",
          "question": "বৈদেশিক বণিজ্যে পোশাক শিল্পের দুটি প্রধান অবদান উল্লেখ করো।",
          "explanation": "পোশাক শিল্প বাংলাদেশের সনাতনি রপ্তানি আয়ের খাতগুলোকে পেছনে ফেলে বর্তমানে রপ্তানি আয়ের বৃহৎ উৎস হিসেবে অবদান রাখছে, যা দেশে বৈদেশিক মুদ্রা অর্জনে মোট রপ্তানির আয়ের ৭৫% থেকে ৮২% এ শিল্প হতে আসে। পোশাক শিল্প কর্মসংস্থান বৃদ্ধিতে ব্যাপক সুযোগ তৈরি করছে। তাই এটি অন্যান্য শিল্প অপেক্ষা কর্মসংস্থান সৃষ্টিতে বেশি অবদান রেখে চলেছে।"
        },
        {
          "label": "গ",
          "question": "ওয়ালটন কোম্পানি কী ধরনের শিল্প? অর্থনীতিতে কোম্পানিটির অবদান উল্লেখ করো।",
          "explanation": "গাউদ্দীপকের আলোকে বলা যায় ওয়ালটন কোম্পানি একটি আমদানি বিকল্প শিল্প। নিচে এ শিল্পের অবদান উল্লেখ করা হলো। প্রথমত, ওয়ালটন কোম্পানির মতো আমদানি বিকল্প শিল্পে কেবল আমদানিকৃত দ্রব্যের মতো অথবা তার নিকট বিকল্প দ্রব্য উৎপাদন করা হয়। এ শিল্পের পণ্য কেবল অভ্যন্তরীণ বাজারে বিক্রির জন্য উৎপন্ন করা হয়। স্বল্প উন্নত ও উন্নয়নশীল দেশে বৈদেশিক বাণিজ্যের অব্যাহত ঘাটতি এবং বিদেশি সাহায্য নির্ভরতা হ্রাসের লক্ষ্যে আমদানি বিকল্প শিল্প গুরুত্বপূর্ণ ভূমিকা পালন করে। দ্বিতীয়ত, আমদানি বিকল্প শিল্পায়ন কৌশল অনুসরণ করা হলে শিল্পজাত দ্রব্যের উৎপাদন বৃদ্ধি করা যায়। ফলে অভ্যন্তরীণ চাহিদা মিটিয়ে এসব দ্রব্য বিদেশে রপ্তানি করে প্রচুর বৈদেশিক মুদ্রা অর্জন করা সম্ভব হবে। তৃতীয়ত, বাংলাদেশে প্রতি বছর ভোগ্যপণ্য ও শিল্পজাত দ্রব্য বিপুল পরিমাণে আমদানি করতে হয়। ফলে প্রচুর বৈদেশিক মুদ্রা ব্যয় হয়। দেশে আমদানি বিকল্প শিল্পকারখানা স্থাপন করা হলে আমদানি ব্যয় অনেকাংশে হ্রাস পাবে এবং বৈদেশিক মুদ্রা সাশ্রয় হবে। চতুর্থত, বাংলাদেশে রপ্তানি আয়ের তুলনায় আমদানি ব্যয় বেশি বলে লেনদেন ভারসাম্যে প্রায়ই ঘাটতি দেখা দেয়। তাই শিল্পায়ন কৌশল গ্রহণ করা হলে দেশেই আমদানিকৃত দ্রব্যসামগ্রী উৎপাদন করা সম্ভব হবে। এ ব্যবস্থায় দেশীয় শিল্পের সম্প্রসারণ হবে এবং লেনদেন ভারসাম্যের ঘাটতি দূরীভূত হবে।"
        },
        {
          "label": "ঘ",
          "question": "উদ্দীপকের ওয়ালটন কোম্পানির মতো আর কোন ক্ষেত্রে আমাদের শিল্প ভূমিকা রাখতে পারে?",
          "explanation": "উদ্দীপকের ওয়ালটন কোম্পানির মতো আমাদের রপ্তানিমুখী শিল্পও ভূমিকা রাখতে পারে। নিচে রপ্তানিমুখী শিল্পের ভূমিকা ব্যাখ্যা করা হলো। প্রথমত, বাংলাদেশ জনবহুল দেশ। দেশীয় সম্পদের ব্যবহার করে এদেশে শ্রমনিবিড় রপ্তানিমুখী শিল্পোৎপাদন শুরু করলে দেশে বেকার সমস্যা বহুলাংশে হ্রাস পাবে। দ্বিতীয়ত, বাংলাদেশ একটি উন্নয়নশীল দেশ হলেও এর রয়েছে শিল্পোৎপাদন উপযোগী প্রচুর কাঁচামাল। কিন্তু মূলধনের অভাবে আমাদের দেশে সম্পদের পূর্ণ ব্যবহার করা সম্ভব হয় না। বিদেশি সহায়তায় দেশে রপ্তানিমুখী শিল্প প্রতিষ্ঠান স্থাপন করা সম্ভব হলে আমাদের দেশীয় সম্পদের পূর্ণ ব্যবহারের মাধ্যমে অর্থনৈতিক উন্নয়ন নিশ্চিত করা সম্ভব হবে। তৃতীয়ত, দেশে রপ্তানিমুখী শিল্প বিকশিত হলে আমদানি হ্রাস এবং রপ্তানি আয় বৃদ্ধি পায়। এতে করে লেনদেন ভারসাম্যে অনুকূল অবস্থা সৃষ্টি হবে। ফলে দেশের জন্য বাড়তি বৈদেশিক মুদ্রা অর্জিত হয়। চতুর্থত, দেশে রপ্তানিমুখী শিল্প বিকশিত হলে অধিকতর বৈদেশিক মুদ্রা অর্জিত হয়। এতে করে দেশের জাতীয় ও মাথাপিছু আয় বৃদ্ধি পায়। তাছাড়া বাড়তি বৈদেশিক মুদ্রা অর্জিত হওয়ায় জনগণের জন্য জরুরি দ্রব্যসামগ্রী আরও বেশি করে বিদেশ থেকে আমদানি করা যায়। ফলে দেশের জনগণের সামগ্রিক জীবনযাত্রার মানোন্নয়ন ঘটে। পঞ্চমত, বাংলাদেশ ঋণভারে জর্জরিত একটি দরিদ্র দেশ। দেশে রপ্তানিমুখী শিল্পোৎপাদন করা সম্ভব হলে আমাদের বৈদেশিক ঋণের বোঝা হ্রাস করা সম্ভব হবে।"
        }
      ]
    },
    {
      "number": "7",
      "uddipok": "কবির সাহেব আবেদনপূর্বক \"X\" কোম্পানির ১০০ টাকার অভিহিত মূল্যের ৫০০টি শেয়ার ক্রয় করলেন। পরবর্তীতে তিনি অর্ধেক শেয়ার প্রতিটি ২০০ টাকা দামে বিক্রয় করলেন। এক বছর পর কবির সাহেবের শেয়ার হিসাবে বিনামূল্যে উক্ত কোম্পানির কিছু শেয়ার যুক্ত হলে তিনি খুশি হলেন।",
      "tag": "DB 16",
      "sub_questions": [
        {
          "label": "ক",
          "question": "শেয়ার বাজার কী?",
          "explanation": "মূলধন বাজারের যে অংশে কোম্পানির শেয়ার কেনাবেচা হয় তাকে 'শেয়ার বাজার' বলে।"
        },
        {
          "label": "খ",
          "question": "অর্থায়নের ক্ষেত্রে মূলধন বাজার কেন গুরুত্বপূর্ণ?",
          "explanation": "বাজারে দীর্ঘমেয়াদি পুঁজি যোগান, সহজে প্রয়োজনীয় পুঁজি সংগ্রহ, রাজস্ব বৃদ্ধি করে পুনঃপুনঃ ঋণ গ্রহণের দুশ্চিন্তা দূর করা যায় বলে অর্থায়নের ক্ষেত্রে মূলধন বাজার অধিকতর গুরুত্বপূর্ণ। অর্থায়নের যে কয়টি উৎস রয়েছে তার মধ্যে মূলধন বাজার প্রধান। এটি দীর্ঘমেয়াদি অর্থায়নের অন্যতম উৎস। কলকারখানা প্রতিষ্ঠা, ভারী যন্ত্রপাতি ক্রয়, হিমাগার স্থাপন প্রভৃতি ক্ষেত্রে পুঁজি বাজার থেকে অর্থায়ন করা হয়।"
        },
        {
          "label": "গ",
          "question": "উদ্দীপকে বর্ণিত শেয়ারের নাম লেখ।",
          "explanation": "কবির সাহেবের আবেদনপূর্বক শেয়ারের নাম হলো প্রাইমারি শেয়ার। কোনো কোম্পানি যখন পুঁজি বাজারে নতুন শেয়ার বিক্রির জন্য ছাড়ে তখন তাকে 'প্রাইমারি বা প্রাথমিক শেয়ার' বলা হয়। কোম্পানি নিজেই জনসাধারণের মধ্যে এ শেয়ার বিক্রি করে। ফেস ভেল্যুর ভিত্তিতে প্রাইমারি শেয়ার ক্রয়-বিক্রয় হয়ে থাকে। প্রাইমারি শেয়ার অবলেখিত হতে হয়। আর্থিক প্রতিষ্ঠান এই কাজ করে থাকে। স্টক এক্সচেঞ্জ ব্রোকারেজ হাউসে বিও হিসাব খোলার মাধ্যমে যেকোনো নাগরিক প্রাথমিক শেয়ার ক্রয় করতে আবেদন করতে পারে। প্রাইমারি শেয়ারের ক্ষেত্রে শেয়ার লটের চেয়ে আবেদনকারীর সংখ্যা বেশি হলে লটারির মাধ্যমে শেয়ার বিক্রি হয়। প্রাইমারি শেয়ার অবিক্রীত থাকলে অবলেখক ঐ শেয়ার ক্রয় করে। প্রাইমারি শেয়ারের ক্রয়-বিক্রয় বাজারকে প্রাথমিক শেয়ার বাজার বলে। প্রাইমারি শেয়ার সম্পর্কিত বিষয় প্রসপেকটাস ছাপিয়ে পত্রিকার মাধ্যমে জনসাধারণকে অবহিত করা হয়।"
        },
        {
          "label": "ঘ",
          "question": "কবির সাহেবের বিনামূল্যে অর্জিত শেয়ারের সাথে রাইট শেয়ারের তুলনা করো।",
          "explanation": "উদ্দীপকে কবির সাহেবের বিনামূল্যে অর্জিত শেয়ারকে বোনাস শেয়ার বলে। নিচে বোনাস শেয়ারের সাথে রাইট শেয়ার তুলনা করা হলো। কোম্পানি সঞ্চয়ী তহবিলে প্রচুর অর্থ জমা হলে তা থেকে প্রয়োজনের অতিরিক্ত যে অর্থ পরিচালকদের সাধারণ সভায় সিদ্ধান্তক্রমে অতিরিক্ত শেয়ার হিসেবে পুরাতন শেয়ার মালিকদের মধ্যে বিতরণ করে তাকে বোনাস শেয়ার বলে। অর্থাৎ সাধারণ শেয়ারহোল্ডারদের প্রাপ্য লভ্যাংশের বিনিময়ে তাদেরকে যে পূর্ণ আদায়ী শেয়ার বণ্টন করা হয় তাকে বোনাস শেয়ার বলে। এ শেয়ারের পূর্ণ মূল্য পরিশোধ করতে হয় না। অনেক সময় কোম্পানির মুনাফার সম্পূর্ণ অংশ সদস্যদের মধ্যে বণ্টন না করে কিয়দংশ মূলধন হিসেবে ব্যবহার করার জন্য কারবারে রেখে দেয় এবং তার বিনিময়ে শেয়ারহোল্ডারদের ভেতর পূর্ণ আদায়ী অধিবৃত্তি বা বোনাস শেয়ার বণ্টন করে। এরূপ শেয়ার কোম্পানির অংশীদার ছাড়া অন্য কেউ ক্রয় করতে পারে না। অন্যদিকে, পরিশোধিত মূলধন বৃদ্ধির লক্ষ্যে কোম্পানির বর্তমান অংশীদারগণকে অতিরিক্ত শেয়ার ক্রয়ের জন্য অগ্রাধিকার দেওয়া হয়। এরূপ শেয়ারকে রাইট শেয়ার বলা হয়। অনেক সময় কোম্পানি পরিশোধিত মূলধন বাড়াতে চায়। এজন্য অতিরিক্ত শেয়ার ইস্যু করা হয়। এরূপ শেয়ার ক্রয়ের জন্য কোম্পানি বর্তমান শেয়ার মালিকদের অগ্রাধিকার প্রদান করে থাকে। এ ধরনের শেয়ারই হলো 'রাইট শেয়ার'। কোম্পানির বর্তমান শেয়ার মালিক ছাড়া অন্য কেউ তা ক্রয় করতে পারে না।"
        }
      ]
    },
    {
      "number": "8",
      "uddipok": "উদ্দীপকটি লক্ষ কর এবং নিম্নের প্রশ্নগুলোর উত্তর দাও।",
      "tag": "DB 16",
      "sub_questions": [
        {
          "label": "ক",
          "question": "ব্যাংক হার কী?",
          "explanation": "ব্যাংক হার বলতে এমন একটি বাট্টার হারকে বোঝায় যে হারে কেন্দ্রীয় ব্যাংক বাণিজ্যিক ব্যাংককে অর্থ ধার দেয়।"
        },
        {
          "label": "খ",
          "question": "মুদ্রাস্ফীতি অর্থনীতির জন্য আশীর্বাদ না অভিশাপ?",
          "explanation": "মুদ্রাস্ফীতির জন্য মানুষের ক্রয়ক্ষমতা কমে যায়। মুদ্রাস্ফীতি অর্থনীতির জন্য আশীর্বাদ না অভিশাপ তা সরাসরি বলা যায় না। কারণ, মৃদু ও সহনীয় মাত্রার মুদ্রাস্ফীতি অর্থনৈতিক প্রবৃদ্ধি ও উন্নয়ন এবং কর্মসংস্থান সৃষ্টিতে সহায়ক ভূমিকা পালন করে, যা অর্থনীতিতে আশীর্বাদ বলা যায়। আবার অতিরিক্ত হারে মুদ্রাস্ফীতি সামাজিক অস্থিতিশীলতা সৃষ্টি করে, বৈষম্য বৃদ্ধি পায়, উৎপাদন ও ব্যবসায়ী ক্ষেত্রে বিরূপ প্রভাব পড়ে। তখন মুদ্রাস্ফীতিকে অভিশাপ বলা যায়।"
        },
        {
          "label": "গ",
          "question": "উল্লিখিত চিত্রটি অর্থনীতির কোন ধারণার সাথে সঙ্গতিপূর্ণ? ব্যাখ্যা করো।",
          "explanation": "চিত্রে চাহিদা বৃদ্ধিজনিত মুদ্রাস্ফীতি প্রকাশ পেয়েছে। সামগ্রিক যোগান স্থির থেকে সামগ্রিক চাহিদা বৃদ্ধির ফলে বাজারে দ্রব্যমূল্য বৃদ্ধি পায়। তখন শ্রমের দক্ষতা, যোগান, উৎপাদন কৌশল, উৎপাদন ব্যয় প্রভৃতি স্থির অবস্থায় দ্রব্য সামগ্রীর চাহিদা বৃদ্ধি পায়। ফলে দামস্তরও বৃদ্ধি পায়। উদ্দীপকের চিত্রে ভূমি অক্ষে চাহিদার পরিমাণ/উৎপাদনের পরিমাণ এবং লম্ব অক্ষে দাম দেখানো হয়েছে। Y₁ AS নির্দিষ্ট পরিমাণ যোগান যা স্থির এবং AD₁ ও AD₂ হলো চাহিদা রেখা। যোগান স্থির অবস্থায় চাহিদা বৃদ্ধি পেয়ে AD₁ ও AD₂ হলে দামস্তর বৃদ্ধি পায় এবং P₁ থেকে বেড়ে দাঁড়ায় P₂। সুতরাং, এক্ষেত্রে চাহিদাজনিত মুদ্রাস্ফীতি সৃষ্টি হয় EF পরিমাণ।"
        },
        {
          "label": "ঘ",
          "question": "চিত্রে AD, স্থানান্তরিত হয়ে AD₂ হওয়ায় অর্থনীতিতে কীরূপ প্রভাব পড়ছে বলে তুমি মনে করো।",
          "explanation": "উদ্দীপকের চিত্রে চাহিদা বৃদ্ধিজনিত মুদ্রাস্ফীতি প্রকাশ পেয়েছে। সামাজিক যোগান স্থির থেকে সামগ্রিক চাহিদা বৃদ্ধির ফলে বাজারে দ্রব্যমূল্য বৃদ্ধি পায়। তখন শ্রমের দক্ষতা, যোগান, উৎপাদন কৌশল, উৎপাদন ব্যয় প্রভৃতি স্থির অবস্থায় দ্রব্য সামগ্রীর চাহিদা বৃদ্ধি পায়। ফলে দাম স্তর বৃদ্ধি পায়। এ ধরনের মুদ্রাস্ফীতি চাপের অন্যতম উৎস হলো সামগ্রিক চাহিদার AD বৃদ্ধি। সমাজে সাধারণত ভোগ ও বিনিয়োগ ব্যয় বাড়লে AD বাড়ে। সামগ্রিক যোগান AS প্রদত্ত অবস্থায় AD বৃদ্ধি পেলে দামস্তর বাড়ে; ফলে মুদ্রাস্ফীতির চাপ সৃষ্টি হয়। উদ্দীপকে প্রদত্ত চিত্রের সাহায্যে মুদ্রাস্ফীতির চাপের এ উৎসটির ব্যাখ্যা দেওয়া যায়। প্রদত্ত চিত্রে ভূমি অক্ষে (X) মোট উৎপাদনও লম্ব অক্ষে (Y) দামস্তর পরিমাপ করা হয়েছে। চিত্রে AD ও AS হলো যথাক্রমে সামগ্রিক চাহিদা ও যোগান রেখা। চিত্রে দেখা যায় AS প্রদত্ত অবস্থায় সামগ্রিক চাহিদা বৃদ্ধির দরুন AD₁ রেখা AD₂ তে স্থানান্তরিত হলে P₁ থেকে বৃদ্ধি পেয়ে P₂ হয়। ফলে দামস্তর বৃদ্ধি পেল P₁ থেকে P₂ তে। এখানে মুদ্রাস্ফীতি বা মূল্যস্ফীতির পরিমাণ হবে P₁EFP₂। দামস্তরের এ বৃদ্ধি মুদ্রাস্ফীতি ঘটায়।"
        }
      ]
    },
    {
      "number": "9",
      "uddipok": "আলম সাহেব ঢাকা থেকে তৈরি পোশাক ক্রয় করে কুমিল্লার স্থানীয় বাজারে বিক্রয় করেন। তার বন্ধু জামাল সাহেব ভারত থেকে পেঁয়াজ, রসুন ক্রয় করে বাংলাদেশে বিক্রয় করেন। আর বাংলাদেশ থেকে শাক-সবজি ও হিমায়িত মাছ সৌদি আরবে বিক্রয় করেন।",
      "tag": "DB 16",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "পুঁজিসহ উৎপাদনের সকল উপকরণ এর আন্তর্জাতিকীকরণ প্রক্রিয়ার মাধ্যমে মানুষের অর্থনৈতিক, রাজনৈতিক এবং সাংস্কৃতিক মেলবন্ধনের দ্বারা একটি বিশ্বগ্রাম প্রতিষ্ঠা করাকেই বিশ্বায়ন বলে।"
        },
        {
          "label": "খ",
          "question": "'রপ্তানি শুল্ক হ্রাস আন্তর্জাতিক বাণিজ্যের সহায়ক'- বুঝিয়ে লেখ।",
          "explanation": "রপ্তানি বাণিজ্যে উৎসাহ প্রদানের জন্য রপ্তানিকারকদের প্রয়োজনীয় কাঁচামাল আমদানির ওপর বাণিজ্য শুল্ক অব্যাহতি দেওয়া হয়েছে। এছাড়া রপ্তানিযোগ্য পণ্যের জন্য ব্যবহৃত কাঁচামাল ও উৎপাদিত পণ্যের ওপর আরোপিত আবগারি শুল্ক প্রত্যাহার করা হয়। এভাবে রপ্তানি শুল্ক হ্রাস আন্তর্জাতিক বাণিজ্যে সহায়ক ভূমিকা পালন করে।"
        },
        {
          "label": "গ",
          "question": "উদ্দীপকে আলম সাহেবের ব্যবসাকে কোন বাণিজ্য বলা হয়? ব্যাখ্যা করো।",
          "explanation": "আলম সাহেবের ব্যবসাকে অভ্যন্তরীণ বাণিজ্য বলা হয়। কেননা একই দেশের বিভিন্ন অঞ্চল তার নিজ জনগণের প্রয়োজনীয় সবরকম দ্রব্য সুবিধাজনক খরচে উৎপাদন করতে পারে না। অঞ্চলটি যেসব দ্রব্য কম খরচে উৎপাদন করতে পারে সেগুলো ভোগের পর উদ্বৃত্ত অংশ অন্য অঞ্চলে বিক্রয় করে এমন সব দ্রব্য সেখান থেকে ক্রয় করে যা নিজ অঞ্চলে উৎপাদন করতে খরচ বেশি হয়। এভাবে বিভিন্ন অঞ্চল বাণিজ্যিক সুবিধা লাভ করে। সুতরাং, অভ্যন্তরীণ বাণিজ্যের সংজ্ঞায় বলা যায়, একই দেশের বিভিন্ন অঞ্চলের মধ্যে দ্রব্য ও সেবার লেনদেনকে অভ্যন্তরীণ বা আন্তঃআঞ্চলিক বাণিজ্য বলে। যেমন- আলম সাহেব ঢাকা থেকে তৈরি পোশাক এনে কুমিল্লায় বিক্রয় করে তেমনি দেশের অভ্যন্তরে ঢাকা, চট্টগ্রাম, সিলেট, রাজশাহী, খুলনা ও যশোর এবং অন্যান্য শহর ও গ্রামাঞ্চলের যেরূপ বাণিজ্য চলে তাকেই অভ্যন্তরীণ বাণিজ্য বলে। এ বাণিজ্য অভিন্ন মুদ্রা ও সরকারি বিধি-বিধান এবং প্রায় একই ধরনের বাজারব্যবস্থা, প্রাকৃতিক ও অর্থনৈতিক পরিবেশের অধীনে সম্পন্ন হয়ে থাকে।"
        },
        {
          "label": "ঘ",
          "question": "উদ্দীপকে আলম সাহেবের ব্যবসায়ের সাথে জামাল সাহেবের ব্যবসার কী পার্থক্য? বিশ্লেষণ করো।",
          "explanation": "আলম সাহেব অভ্যন্তরীণ বাণিজ্য করেন। অন্যদিকে, জামাল সাহেবের ব্যবসা আন্তর্জাতিক বাণিজ্য। উভয় বাণিজ্যের পরিধির মধ্যে পার্থক্য তুলে ধরা হলো- ১. অভ্যন্তরীণ বাণিজ্য একটি সার্বভৌম রাষ্ট্রের অভ্যন্তরে সংঘটিত হয়। অন্যদিকে, আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। ২. অভ্যন্তরীণ বাণিজ্যের ক্ষেত্রে সরকারি নীতির কোনো ভিন্নতা নেই। আন্তর্জাতিক বাণিজ্যের ক্ষেত্রে সরকারি নীতির ভিন্নতা রয়েছে। ৩. অভ্যন্তরীণ বাণিজ্যে লেনদেনজনিত কারণে লেনদেনের ভারসাম্যের কোনো সমস্যা থাকে না। আন্তর্জাতিক বাণিজ্যের ক্ষেত্রে লেনদেনজনিত কারণে লেনদেনের ভারসাম্যে জটিল সমস্যার সৃষ্টি হয়। ৪. অভ্যন্তরীণ বাণিজ্যে পরিবহণ ও বিমা ব্যয়ের তেমন পার্থক্য লক্ষ করা যায় না। আন্তর্জাতিক বাণিজ্যে পরিবহণ ও বিমা ব্যয়ের অনেক পার্থক্য লক্ষ করা যায়। ৫. অভ্যন্তরীণ বাণিজ্য একটি দেশের মধ্যে অবাধে পরিচালিত হয়। আন্তর্জাতিক বাণিজ্যের ক্ষেত্রে রাষ্ট্রীয় বিধি-নিষেধ আরোপিত হয় বলে বাণিজ্য অবাধে চলতে পারে না।"
        }
      ]
    }
  ]
}