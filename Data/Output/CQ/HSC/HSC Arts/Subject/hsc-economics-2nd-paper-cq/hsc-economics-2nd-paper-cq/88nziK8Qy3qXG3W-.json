{
  "title": "সিলেট বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাংলাদেশের বিভিন্ন উৎস থেকে মাছের উৎপাদন (লাখ মেট্রিক টন) নিম্নোক্ত টেবিলে দেখানো হলো: উৎস ২০১৩-১৪ ২০২০-২১ অভ্যন্তরীণ জলাশয় ২৯.৫১ ৩৯.৪০ সামুদ্রিক ৫.৯৬ ৬.৮১",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "কোনো কৃষকের অধীনে বিভিন্ন স্থানে যে পরিমাণ জমি কৃষি উৎপাদনের জন্য আবাদযোগ্য থাকে তাকে কৃষিজোত বলে।"
        },
        {
          "label": "খ",
          "question": "",
          "explanation": "বাংলাদেশে কৃষি প্রযুক্তি ব্যবহারে দেশীয় প্রজাতির বিলুপ্তি, মাটির উর্বরতা ও পানির স্তর হ্রাসের মতো নেতিবাচক প্রভাব লক্ষ করা যায়। উফশী বীজ ব্যবহার করা হচ্ছে। ফলে দেশীয় প্রজাতি প্রায় বিলুপ্ত হচ্ছে। আবার, কীটনাশক ও রাসায়নিক পদার্থ বৃষ্টির পানির মাধ্যমে পরিবেশে ছড়িয়ে পড়ছে। এতে মাটির উর্বরতা ও গুণাগুণ নষ্ট হচ্ছে। এছাড়া গভীর নলকূপ থেকে অতিরিক্ত পানিসেচের কারণে ভূ-গর্ভস্থ পানির স্তর নিচে নেমে যাচ্ছে। সুতরাং, বাংলাদেশে কৃষির উন্নয়নে কৃষি প্রযুক্তি ব্যবহারের ফলে নেতিবাচক কিছু প্রভাব লক্ষণীয়।"
        },
        {
          "label": "গ",
          "question": "",
          "explanation": "বাংলাদেশের GDP-তে মৎস্য খাত গুরুত্বপূর্ণ ভূমিকা রাখছে। দেশের জনসাধারণের আমিষের চাহিদা পূরণ, কর্মসংস্থান ও দারিদ্র্য বিমোচনসহ বৈদেশিক মুদ্রা অর্জনে মৎস্য সম্পদ গুরুত্বপূর্ণ অবদান রাখছে। ২০২৩-২৪ অর্থবছরে মোট মৎস্য উৎপাদনের লক্ষ্যমাত্রা ৫০.৮০ লক্ষ মেট্রিক টন ধরা হয়েছে। এর মধ্যে অভ্যন্তরীণ ও সামুদ্রিক উৎস হতে যথাক্রমে ৪৩.৯৮ ও ৬.৮২ লক্ষ মেট্রিক টন ধরা হয়েছে। (সূত্র: অর্থনৈতিক সমীক্ষা-২০২৪) উদ্দীপকের প্রদত্ত টেবিল থেকে লেখচিত্র অঙ্কন করা হলো- ওপরের চিত্রে ভূমি অক্ষে অর্থবছর এবং লম্ব অক্ষে অভ্যন্তরীণ জলাশয় ও সামুদ্রিক মাছের উৎপাদন নির্দেশ করা হয়েছে। লেখচিত্রে বিভিন্ন অর্থবছরের সাপেক্ষে বাংলাদেশে সামুদ্রিক উৎসের তুলনায় অভ্যন্তরীণ জলাশয়ে মাছের উৎপাদন বেশি লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকে প্রদত্ত কৃষির মৎস্য সম্পদ উপখাতটি বাংলাদেশের অর্থনীতিতে ইতিবাচক প্রভাব ফেলছে। বাংলাদেশের অভ্যন্তরে অসংখ্য নদ-নদী, খাল-বিল ও সামুদ্রিক মৎস্য নিয়ে মৎস্য খাত গঠিত। মৎস্য খাত যেমন একদিকে আমাদের খাদ্যের যোগান দেয় তেমনি শিল্পের কাঁচামালেরও যোগান দেয়। আবার, মৎস্য সম্পদ বৈদেশিক মুদ্রা অর্জন ও কর্মসংস্থানের সুযোগ সৃষ্টিতেও গুরুত্বপূর্ণ ভূমিকা পালন করে। উদ্দীপকে বাংলাদেশের মৎস্য খাতের বিভিন্ন উৎস থেকে মাছের উৎপাদন তুলে ধরা হয়েছে। ২০১৩-১৪ অর্থবছরে অভ্যন্তরীণ জলাশয় ও সামুদ্রিক উৎস থেকে যথাক্রমে ২৯.৫১ ও ৫.৯৬ লাখ মেট্রিক টন মাছ উৎপাদন করা হয়েছে। ২০২০-২১ অর্থবছরে এটি বেড়ে ৩৯.৪০ ও ৬.৮১ লাখ মেট্রিক টন হয়। এসব উৎস কৃষির মৎস্য সম্পদ উপখাত নির্দেশ করে। এ উপখাত বাংলাদেশের GDP বাড়াতে সহায়তা করে। বাংলাদেশের মৎস্য খাতের প্রধান উৎস হলো অভ্যন্তরীণ ও সামুদ্রিক উৎস। বর্তমানে অভ্যন্তরীণ ও সামুদ্রিক মাছের উৎপাদন প্রতিনিয়তই বৃদ্ধি পাচ্ছে। মাছ এদেশের জনগণের আমিষের চাহিদা পূরণ করছে। পাশাপাশি বিদেশেও রপ্তানি করা হচ্ছে। তাছাড়া মোট কৃষিজ আয়ের প্রায় এক-চতুর্থাংশ যোগান দেয় মৎস্য। অর্থাৎ, এ খাত থেকে বিপুল পরিমাণ বৈদেশিক মুদ্রা অর্জন করা যাচ্ছে। এতে বাংলাদেশের মোট দেশজ আয় বৃদ্ধির পাশাপাশি অর্থনৈতিক উন্নয়নের দিকে এগিয়ে যাচ্ছে। তাই বলা যায়, বাংলাদেশের অর্থনীতিতে মৎস্য সম্পদ উপখাতটি ইতিবাচক প্রভাব ফেলছে"
        }
      ]
    },
    {
      "number": "2",
      "uddipok": "বর্তমানে বাংলাদেশ সরকার কর্তৃক কৃষিঋণ ও কৃষি উপকরণ বিতরণের ন্যায় কর্মসূচিসমূহ গ্রহণের ফলে বিভিন্ন ফসলের উৎপাদন উল্লেখযোগ্য হারে বৃদ্ধি পেয়েছে। কিন্তু তারপরও বৈরী আবহাওয়া ও আন্তর্জাতিক অর্থনীতিতে অস্থিরতার কারণে বিভিন্ন খাদ্যসামগ্রীর দাম রেকর্ড পরিমাণ বৃদ্ধি পেয়েছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "উৎপাদনের উপাদানগুলোর সুষ্ঠুভাবে প্রয়োগের ফলে যে খামারের একর প্রতি ফলন সর্বাধিক হয় তাকে আদর্শ কৃষি খামার বলে।"
        },
        {
          "label": "খ",
          "question": "",
          "explanation": "জীবননির্বাহী খামারে একই জমিতে বিভিন্ন ধরনের ফসল উৎপাদিত হয় বলে ঝুঁকির মাত্রা কম হয়। যে খামারে পারিবারিক শ্রম ব্যবহার করে পরিবারের ভরণপোষণের জন্য কৃষিপণ্য উৎপাদিত হয় তা-ই জীবননির্বাহী খামার। জীবননির্বাহী খামারে বিভিন্ন ধরনের ফসল উৎপাদনের সুযোগ থাকে। ফলে একাধিক ফসল উৎপাদন করা যায়। এতে সহজেই খাদ্যাভাব মেটানো যায়। এটি অপুষ্টির ঝুঁকি কমায়। তাই জীবননির্বাহী খামারে ঝুঁকির মাত্রা কম হয়।"
        },
        {
          "label": "গ",
          "question": "",
          "explanation": "উদ্দীপকের আলোকে সরকার কর্তৃক গৃহীত কার্যক্রমগুলো হলো কৃষিঋণ ও কৃষি উপকরণ বিতরণ। কৃষি উন্নয়নে সরকার বিভিন্ন কার্যক্রম গ্রহণ করে থাকে। ফলে কৃষকরা ফসল উৎপাদনে আগ্রহী হয়। উৎপাদন বৃদ্ধিতে সহায়তা করে। সরকার কর্তৃক গৃহীত কৃষি উন্নয়নমূলক কার্যক্রমগুলো হলো- কৃষিঋণ, ভর্তুকি, বিভিন্ন উপকরণ সহায়তা বিতরণ প্রভৃতি। উদ্দীপকে বাংলাদেশ সরকার কৃষির উন্নয়নে কৃষিঋণ ও কৃষি উপকরণ প্রদান করেন। সরকারি কর্তৃক প্রদেয় ঋণের ক্ষেত্রে সুদের হার কম এবং দীর্ঘমেয়াদি হয়। ফলে কৃষকরা নিশ্চয়তার সাথে সহজেই ঋণ নিতে পারে। তাদের কৃষিকাজের আর্থিক সংকট মেটাতে সহায়তা করে। আবার, কৃষিকাজের জন্য প্রয়োজনীয় উপকরণের মূল্য বেশি হলে কৃষকরা তা ক্রয়ে ব্যর্থ হয়। ফলে উৎপাদন কার্যক্রম ব্যাহত হয়। এজন্য সরকারের কৃষি উপকরণ বিতরণের মাধ্যমে কৃষকরা উপকৃত হয়। এতে কৃষকরা উৎপাদনে আগ্রহী ও লাভবান হয়। তাই বলা যায়, সরকারের গৃহীত পদক্ষেপ কৃষির উন্নয়নে গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকে সরকার কৃষকদের খাসজমি প্রদান, শস্যবীজ, কৃষি গবেষণা ও বাজার নিয়ন্ত্রণ সুবিধা দিতে পারে। কৃষি উন্নয়নের জন্য সরকার বিভিন্ন সময়ে বিভিন্ন কার্যক্রম গ্রহণ করে থাকে। সরকার ভোক্তাদের বিষয়টি লক্ষ রেখে কার্যক্রম গ্রহণ করে। কৃষকরা যাতে অধিক ফসল উৎপাদন করতে পারে তাই তাদের সহযোগিতায় কার্যক্রম পরিচালনা করা হয়। পাশাপশি ভোক্তাদের স্বার্থের জন্য বাজার নিয়ন্ত্রণ ও পণ্যের গুণগত মান নিয়ন্ত্রণ করে। উদ্দীপকে বাংলাদেশ সরকার কৃষি উন্নয়নের জন্য কৃষিঋণ বিতরণ করে। এছাড়াও কৃষকদের উপকরণ সহায়তা দিয়ে থাকে। এতে উৎপাদন বৃদ্ধি পায়। কিন্তু বৈরী আবহাওয়া ও আন্তর্জাতিক বাজারে অস্তিরতাও দ্রব্যসামগ্রীর দাম বাড়ায়। আধুনিক কৃষিব্যবস্থায় বিপণনব্যবস্থা কৃষি উন্নয়নের অন্যতম মাধ্যম। সঠিক বিপণনের ব্যবস্থা করা গেলে কৃষক ও ভোক্তা উভয়ই লাভবান হয়। এছাড়া কৃষক ও ভোক্তার স্বার্থ সংরক্ষণের জন্য বাজার নিয়ন্ত্রণ করা যায়। পণ্যের গুণগতমান নিশ্চিত করলে ভোক্তা উন্নতমানের খাদ্য ভোগ করবে। ফলে ভোক্তার স্বার্থ সংরক্ষিত হবে। আবার, সরকার কৃষককে কৃষিঋণের সাথে প্রতিকূল পরিবেশের জন্য উন্নত জাতের বীজ সহায়তা দিতে পারে। এছাড়া কৃষকদের খাসজমি প্রদান করলে উৎপাদন বাড়বে। পাশাপাশি কৃষকের উৎপাদন খরচ হ্রাস পাবে। ফলে ফসল উৎপাদন বাড়বে। তাছাড়া গবেষণায় অগ্রাধিকার দিলে নতুন নতুন উচ্চ ফলনশীল জাত আবিষ্কার হবে। এটি উৎপাদন বৃদ্ধিতে ভূমিকা রাখবে। তাই বলা যায়, উদ্দীপকের পদক্ষেপের সাথে উল্লিখিত পদক্ষেপসমূহ গ্রহণ যৌক্তিক হবে।"
        }
      ]
    },
    {
      "number": "3",
      "uddipok": "করিমের কারখানায় ২০ জন শ্রমিক কাজ করে। তার স্থায়ী মূলধন প্রায় ৪৫ লক্ষ টাকা। তার বন্ধু ফাহিম পরিবারের লোকজনের পুঁজি ও শ্রম ব্যবহার করে নিজ গৃহে উৎপাদন কাজ পরিচালনা করেন। তবে দুজনেই সততা ও নিষ্ঠার সাথে নিজ নিজ প্রতিষ্ঠান পরিচালনা করে দিনে দিনে ব্যবসার প্রসার করছেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "সরকারি ও বেসরকারি যৌথ উদ্যোগে কোনো উৎপাদন প্রতিষ্ঠান স্থাপিত, পরিচালিত ও রক্ষণাবেক্ষণ করাই সরকারি ও বেসরকারি অংশীদারিত্ব।"
        },
        {
          "label": "খ",
          "question": "",
          "explanation": "উন্নয়নশীল দেশে কৃষি ও শিল্প একে অপরের ওপর নির্ভরশীল হওয়ায় কৃষির উন্নয়নে শিল্পোন্নয়ন জরুরি। কৃষির আধুনিকীকরণের জন্য প্রয়োজনীয় যন্ত্রপাতি, রাসায়নিক সার, কীটনাশক প্রভৃতির উৎপাদন ও যোগান শিল্পায়নের ওপর নির্ভরশীল। শিল্পোন্নয়নের মাধ্যমে শিল্পজাত দ্রব্যাদি রপ্তানি করলে অর্জিত বৈদেশিক মুদ্রা দ্বারা কৃষি যন্ত্রপাতি আমদানি করা যায়। কৃষিভিত্তিক শিল্প স্থাপন করলে কৃষিজাত পণ্যের অপচয় রোধ হবে। শিল্পোন্নয়নের ফলে কৃষিজাত কাঁচামালের চাহিদা বাড়লে কৃষকদের আয় বাড়বে। এতে তারা কৃষিতে অধিকতর পরিমাণে পুঁজি বিনিয়োগে সমর্থ হয়। ফলে কৃষির উন্নয়ন দ্রুত গতির হবে। তাই কৃষি উন্নয়নে শিল্পোন্নয়ন জরুরি।"
        },
        {
          "label": "গ",
          "question": "",
          "explanation": "করিমের কারখানাটি মাইক্রো শিল্পের অন্তর্গত। যে শিল্প প্রতিষ্ঠানের স্থায়ী সম্পদের মূল্য প্রতিস্থাপন ব্যয় ১০-৭৫ লক্ষ টাকা তাই মাইক্রো শিল্প। এ শিল্পের প্রতিষ্ঠানে ১-২৫ জন শ্রমিক নিয়োজিত থাকে। এ শিল্পে স্থানীয়ভাবে পাওয়া কাঁচামাল দিয়ে উৎপাদন কার্যক্রম পরিচালিত হয়। উদ্দীপকের করিমের কারখানায় ২০ জন শ্রমিক কাজ করে। তার কারখানার স্থায়ী মূলধনের পরিমাণ ৪৫ লক্ষ টাকা। এটি মাইক্রো শিল্পকে নির্দেশ করে। এ শিল্পে প্রয়োজনমাফিক উন্নত প্রযুক্তি ব্যবহার করা হয়। তাছাড়া এ শিল্পে উৎপাদন সীমিত হারে পরিচালিত হয়। এটি স্থানীয় চাহিদা পূরণে কার্যকর। এছাড়া স্থানীয় বেকার সমস্যা দূরীকরণেও এই শিল্প ভূমিকা রাখে।"
        },
        {
          "label": "ঘ",
          "question": "",
          "explanation": "কর্মসংস্থান, দারিদ্র্য বিমোচন ও জাতীয় ঐতিহ্য সংরক্ষণে ফাহিমের কুটির শিল্পের গুরুত্ব অপরিসীম। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে তাকে কুটির শিল্প বলে। পুঁজি কম হওয়ায় ঘরোয়া পরিবেশে বা অল্প জায়গায় যে কেউ এই শিল্প স্থাপন করতে পারে। এ শিল্প গ্রামীণ জনগোষ্ঠীকে বিশেষত নারীদের আত্মকর্মসংস্থানে সহায়তার মাধ্যমে দারিদ্র্য বিমোচন করে। উদ্দীপকে ফাহিম পরিবারের লোকজনের পুঁজি ও শ্রম ব্যবহার করে নিজ গৃহে উৎপাদন পরিচালনা করেন। এটি কুটির শিল্পকে নির্দেশ করে। এ শিল্প গ্রামের মানুষের কর্মসংস্থানের সুযোগ সৃষ্টি করে। এতে দারিদ্র্য হ্রাসের মাধ্যমে দেশের উন্নতি ঘটে। বাংলাদেশের অর্থনৈতিক উন্নয়নে এ শিল্প ব্যাপক ভূমিকা রাখে। বর্তমানে এদেশের অনেক কৃষি শ্রমিক কুটির শিল্পের কাজে আত্মনিয়োগ করেছে। এখানে বৃহৎ শিল্পের অনেক পরিত্যক্ত 'উপজাত দ্রব্য কাঁচামাল হিসেবে ব্যবহৃত হয়। এছাড়া কুটির শিল্পে নারীদের কর্মসংস্থান বেশি বলে তারা স্বাবলম্বী হতে পারে। ফলে দারিদ্র্য বিমোচন করা যায়। আবার, এ শিল্পের উৎপাদনের মাধ্যমে বাংলাদেশের ঐতিহ্য সংরক্ষণ হয়ে থাকে। এছাড়া বিদেশে কুটির শিল্পজাত পণ্যের ব্যাপক চাহিদা রয়েছে। তাই এসব দ্রব্যের উৎপাদন ও রপ্তানি বাড়াতে পারলে অধিক বৈদেশিক মুদ্রা অর্জিত হবে। সুতরাং বলা যায়, কর্মসংস্থান, দারিদ্র্য বিমোচন ও জাতীয় ঐতিহ্য সংরক্ষণে কুটির শিল্পের ভূমিকা ব্যাপক।"
        }
      ]
    },
    {
      "number": "4",
      "uddipok": "চামড়া শিল্প বাংলাদেশের একটি উদীয়মান ম্যানুফ্যাকচারিং শিল্প। এই শিল্পের উৎপাদিত প্রধান দ্রব্যগুলোর মধ্যে রয়েছে জুতা, ব্যাগ, বেল্ট, অলঙ্কারের বাক্স ইত্যাদি। এই সমস্ত দ্রব্য বিদেশে বিক্রয় করে প্রচুর বৈদেশিক মুদ্রা অর্জিত হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যেসব শিল্প কৃষি থেকে প্রাপ্ত কাঁচামাল ব্যবহার করে পণ্য উৎপাদন করে তাই কৃষিভিত্তিক শিল্প।"
        },
        {
          "label": "খ",
          "question": "",
          "explanation": "আমদানি বিকল্প শিল্প আমদানি নির্ভরতা হ্রাস করে বৈদেশিক বাণিজ্যে ঘাটতি কমাতে সাহায্য করে। কোনো দ্রব্য আমদানি করার পরিবর্তে দেশেই উৎপাদন করার জন্য গড়ে তোলা শিল্পই আমদানি বিকল্প শিল্প। একটি দেশে রপ্তানির তুলনায় আমদানি বেশি হলে বৈদেশিক লেনদেনের ঘাটতি দেখা দেয়। ফলে দেশটি পরনির্ভরশীল হয়ে যায়। কিন্তু দেশটিতে আমদানিকৃত দ্রব্যের শিল্প স্থাপন করতে হবে। ফলে দেশীয় উৎপাদন বেড়ে আমদানির ওপর নির্ভরশীলতা কমবে। এতে বৈদেশিক বাণিজ্যের ঘাটতি হ্রাস পাবে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্পটি ম্যানুফ্যাকচারিং ক্ষেত্রে বৃহৎ শিল্পের অন্তর্ভুক্ত। বৃহৎ শিল্প বলতে বড় ধরনের শিল্প প্রতিষ্ঠানকে বোঝায়। বৃহৎ শিল্পে বহুসংখ্যক শ্রমিক, অধিক মূলধন, আধুনিক যন্ত্রপাতির সাহায্যে উৎপাদন কার্য পরিচালিত হয়। এসব শিল্প কারখানার স্থায়ী সম্পদের মূল্য ৫০ কোটি টাকার বেশি এবং ৩০০ জনের অধিক শ্রমিক নিয়োজিত থাকে। চা, পাট, চামড়া, তৈরি পোশাক প্রভৃতি বৃহৎ শিল্পের উদাহরণ। উদ্দীপকে চামড়া শিল্প বাংলাদেশের একটি উদীয়মান ম্যানুফ্যাকচারিং শিল্প। চামড়া শিল্প ম্যানুফ্যাকচারিং ক্ষেত্রে বৃহৎ বৃহৎ শিল্পের ল্পর অন্তর্গত। এ শিল্পের উৎপাদিত দ্রব্য রপ্তানি করে প্রচুর বৈদেশিক মুদ্রা অর্জন করা যায়। এছাড়া এ শিল্প যে উপজাত দ্রব্য সৃষ্টি করে তা পুনরায় কাঁচামাল হিসেবে ব‍্যবহার করা হয়। ফলে উপজাত শিল্প সৃষ্টি হয়। পাশাপাশি শিল্পটি প্রসারিত হলে বিশেষীকরণের সুবিধা ভোগ করা যায়। অর্থাৎ উদ্দীপকের শিল্পটি ম্যানুফ্যাকচারিং ক্ষেত্রে বৃহৎ শিল্পের অন্তর্ভুক্ত।"
        },
        {
          "label": "ঘ",
          "question": "উল্লিখিত শিল্পটির ভবিষ্যৎ সম্ভাবনা এবং এক্ষেত্রে সরকারের করণীয় আলোচনা করো.",
          "explanation": "চামড়া শিল্পের সম্ভাবনাময় ভবিষ্যৎ গড়তে সরকার নানা ধরনের পদক্ষেপ গ্রহণ করতে পারে। চামড়া শিল্পের উন্নয়নে প্রধান শর্ত দেশে পর্যাপ্ত ট্যানারি শিল্পনগরী বিদ্যমান থাকা। এতে চামড়া শিল্পের দ্রুত বিকাশ ঘটবে। এ শিল্পের চাহিদা অনুযায়ী, নিরবচ্ছিন্ন বিদ্যুৎ সরবরাহ করলে স্বল্প সময়ে অধিক চামড়াজাত পণ্য উৎপাদন করা সম্ভব। এছাড়া চামড়ার উন্নতমান, সস্তা শ্রম, চামড়ার পাচার রোধ ও দেশি-বিদেশি বিনিয়োগ আকৃষ্টের ক্ষেত্রে সরকারকে উদ্যোগ নিতে হবে। উদ্দীপকে উল্লিখিত চামড়া একটি সম্ভাবনাময় শিল্প। এ শিল্পের উন্নত প্রক্রিয়াজাতকরণ ব্যবস্থা থাকলে পণ্যের সঠিক ব্যবহার হবে। ফলে পরিবেশের ক্ষতি হওয়ার প্রভাব কমে যাবে। এ শিল্পের গুরুত্বপূর্ণ উপাদান রাসায়নিক দ্রব্যের পর্যাপ্ত যোগান থাকলে পণ্যের গুণগতমান বাড়বে। ফলে বাজার চাহিদা বেড়ে যাবে। তাই এ শিল্পের বিদ্যমান সমস্যা সমাধানে সরকারকে মনোযোগী হতে হবে। চামড়া শিল্পের নিত্য-নতুন বৈশ্বিক বাজার তৈরিতে সরকারের কূটনৈতিক তৎপরতা চালাতে হবে। বিদেশি ক্রেতা ও বিনিয়োগকারীদের আকৃষ্ট করতে সরকারি পৃষ্ঠপোষকতার ব্যবস্থা করতে হবে। ফলে বিশ্ব বাজারে এর চাহিদা বাড়বে। পাশাপাশি চামড়া যাতে বিদেশে পাচার না হয় সেদিকে দৃষ্টি রাখতে হবে। এ শিল্পে মূলধনের স্বল্পতা কাটাতে সহজ শর্তে ঋণ সহায়তা দিতে হবে। এভাবে উপরিউক্ত পদক্ষেপগুলো বাস্তবায়নের মাধ্যমে চামড়া শিল্প একটি সম্ভাবনাময় শিল্প হিসেবে গড়ে উঠবে।"
        }
      ]
    },
    {
      "number": "5",
      "uddipok": "'ক' দেশের মোট জনসংখ্যা ৩০ কোটি; মোট আয়তন ৯১,৪৭,৫৯০ বর্গ-কিলোমিটার এবং মোট মৃত্যু সংখ্যা ২৫. লক্ষ। উক্ত দেশে বহিরাগমন (in migration) ৮ কোটি এবং বহির্গমন (out migration) ৮০ হাজার।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "জ্যামিতিক হার হলো ১, ২, ৪, ৮, ১৬..... ইত্যাদি হারে বৃদ্ধি পাওয়া।"
        },
        {
          "label": "খ",
          "question": "",
          "explanation": "সব ক্ষেত্রে জনসংখ্যা সম্পদ হয়ে থাকে না। সাধারণত কোনো দেশের উন্নয়নে দক্ষ জনসংখ্যা গুরুত্বপূর্ণ। সেক্ষেত্রে দক্ষ ও প্রশিক্ষিত জনগোষ্ঠীকে সম্পদ হিসেবে বিবেচনা করা হয়। কারণ দক্ষ ও প্রশিক্ষিত জনগোষ্ঠীই অর্থনৈতিক উন্নয়নে অবদান রাখে। অন্যদিকে, অদক্ষ জনসংখ্যা অনেক সময় অর্থনৈতিক উন্নয়নকে বিঘ্নিত করে। এ ধরনের জনসংখ্যাকে সম্পদ বলে গণ্য করা হয় না। সুতরাং, জনসংখ্যা কখনো কখনো সম্পদ হলেও সবক্ষেত্রে সম্পদ নয়।"
        },
        {
          "label": "গ",
          "question": "",
          "explanation": "দেশের মোট জনসংখ্যার পরিমাণ থেকে জনসংখ্যার ঘনত্ব ও অশোধিত মৃত্যুহার নির্ণয় করা যায়। কোনো দেশে প্রতি বর্গকিলোমিটারে যতজন লোক বসবাস করে তা ঐ দেশের জনসংখ্যার ঘনত্ব। মোট জনসংখ্যাকে ঐ দেশের আয়তন দ্বারা ভাগ করলে জনসংখ্যার ঘনত্ব পাওয়া যায়। আর অশোধিত মৃত্যুহার হলো কোনো দেশের প্রতি ১০০০ জনে মোট যতজন মৃত্যুবরণ করে তার সংখ্যা। উদ্দীপকে 'ক' দেশের মোট জনসংখ্যা ৩০ কোটি, মোট আয়তন ৯১,৪৭,৫৯০ বর্গ কি.মি.। মোট মৃত্যুসংখ্যা ২৫ লক্ষ। সুতরাং, 'ক' দেশের, সুতরাং, 'ক' দেশের জনসংখ্যার ঘনত্ব ৩৩ জন এবং অশোধিত মৃত্যুহার ৮.৩৩। জনসংখ্যার ঘনত্ব = ৩০,00,00,000 ৯১,৪৭,৫৯০ = ৩২.৭৯ ≈ ৩৩ জন (প্রায়) = \\frac{\\text{৩০,00,00,000}}{\\text{৯১,৪৭,৫৯০}} = \\text{৩২.৭৯} \\approx \\text{৩৩ জন (প্রায়)} = ৯১ , ৪৭ , ৫৯০ ৩০ ,00,00,000 ​ = ৩২ . ৭৯ ≈ ৩৩   জন  ( প্রায় ) অশোধিত মৃত্যুর = ২৫,00,000 ৩০,00,00,000 × ১,000 = ৮.৩৩ = \\frac{\\text{২৫,00,000}}{\\text{৩০,00,00,000}} \\times \\text{১,000} = \\text{৮.৩৩} = ৩০ ,00,00,000 ২৫ ,00,000 ​ × ১ ,000 = ৮ . ৩৩ সুতরাং, 'ক' দেশের জনসংখ্যার ঘনত্ব ৩৩ জন এবং অশোধিত মৃত্যুহার ৮.৩৩।"
        },
        {
          "label": "ঘ",
          "question": "",
          "explanation": "ঘনিট অভিবাসনের হার থেকে কোনো দেশের আর্থ-সামাজিক অবস্থা সম্পর্কে ধারণা পাওয়া যায়। একটি নির্দিষ্ট সময়ে কোনো দেশের বহিরাগমন ও বহির্গমনের পার্থক্য হলো নিট অভিবাসন। দেশের জনসংখ্যার সাপেক্ষে প্রতি ১,০০০ জনে এরূপ নিট অভিবাসনই হলো নিট অভিবাসনের হার। সাধারণত উন্নত দেশের আর্থ-সামাজিক অবস্থার ক্ষেত্রে এ হার ধনাত্মক হয়। আর অনুন্নত বা উন্নয়নশীল দেশের ক্ষেত্রে এর হার ঋণাত্মক হয়। উদ্দীপকে 'ক' দেশের মোট জনসংখ্যা ৩০ কোটি। উক্ত সময়ে দেশে বহিরাগমনের সংখ্যা ৮০ কোট এবং বহির্গমনের সংখ্যা ৮০ হাজার। সুতরাং, দেশটির, নিট অভিবাসনের হার = ৮,০০,০০,০০০–৮০,০০০ ৬০,০০,০০,০০০ × ১,০০০ = = \\frac{\\text{৮,০০,০০,০০০} – \\text{৮০,০০০}}{\\text{৬০,০০,০০,০০০}} \\times \\text{১,০০০} = = ৬০ , ০০ , ০০ , ০০০ ৮ , ০০ , ০০ , ০০০ – ৮০ , ০০০ ​ × ১ , ০০০ = ২৬৬.৪ অর্থাৎ, 'ক' দেশের নিট অভিবাসন হার ২৬৬.৪; যা ধনাত্মক। একটি দেশে বিভিন্ন কারণে নিট অভিবাসনের হ্রাস-বৃদ্ধি ঘটে। কর্মসংস্থান, শিক্ষা, নগরায়ণ, ব্যবসা-বাণিজ্যের সুযোগ-সুবিধা, বৈষম্যমূলক আচরণ, রাজনৈতিক অবস্থা ইত্যাদি কারণে নিট অভিবাসন হারের পরিবর্তন ঘটে থাকে। নিট অভিবাসনের হার ধনাত্মক হলে দেশটির আর্থসামাজিক অবস্থা উন্নত বলা যায়। কারণ এ অবস্থায় এখানে সামাজিক নিরাপত্তা, উন্নত জীবনের সম্ভাবনা ও কর্মপ্রাপ্তির সুযোগ বেশি থাকে। তাই অন্যান্য দেশ থেকে মানুষ এসে এ দেশে বসবাস করতে চায়। সুতরাং, উদ্দীপকের 'ক' দেশে নিট অভিবাসন হার ধনাত্মক হওয়ায় দেশটির আর্থ-সামাজিক অবস্থা উন্নত বলা যায়।"
        }
      ]
    },
    {
      "number": "6",
      "uddipok": "বাংলাদেশ একটি জনবহুল দেশ। এদেশে খাদ্য ঘাটতি, উচ্চ জন্ম ও মৃত্যুহার, অধিক বেকারত্নসহ ঘন ঘন প্রাকৃতিক দুর্যোগ দেখা দেয়। তবে জন্ম নিয়ন্ত্রণ পদ্ধতির কারণে জন্মহার সফলভাবে হ্রাস পাচ্ছে। এ ছাড়াও শিক্ষা, স্বাস্থ্য, আবাসন ও নারী উন্নয়নের বিভিন্ন কর্মসূচি গ্রহণ করে এই অতিরিক্ত জনসংখ্যাকে মানবসম্পদে রূপান্তরিত করা সম্ভব।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "জনসংখ্যা সংক্রান্ত ডাটা সংগ্রহের পদ্ধতিই হলো নমুনা জরিপ।"
        },
        {
          "label": "খ",
          "question": "",
          "explanation": "নারীর ক্ষমতায়নের সাথে জনসংখ্যা বৃদ্ধির সম্পর্ক বিপরীত। নারী সমাজকে কর্মমুখী শিক্ষা ও প্রশিক্ষণ দিয়ে কর্মে নিয়োজিত করাই হলো নারীর ক্ষমতায়ন। নারীরা শিক্ষিত হলে পরিবার পরিকল্পনা সম্পর্কে সচেতন হয়। এছাড়া তারা সংসারের বাইরে বিভিন্ন কাজে অংশগ্রহণ করেন। ফলে বাল্যবিবাহ মাতৃত্বে আগ্রহ ও অপরিকল্পিত গর্ভধারণ প্রভৃতি থেকে বিরত থাকে। এতে জনসংখ্যা বৃদ্ধির হার কমে। অন্যথায় এ হার বৃদ্ধি পায়। তাই বলা যায়, নারীর ক্ষমতায়নের সাথে জনসংখ্যার বিপরীত সম্পর্ক রয়েছে।"
        },
        {
          "label": "গ",
          "question": "",
          "explanation": "উদ্দীপকে ম্যালথাসের জনসংখ্যা তত্ত্ব নির্দেশ করা হয়েছে। ম্যালথাসের জনসংখ্যা তত্ত্বানুযায়ী অনিয়ন্ত্রিত অবস্থায় জনসংখ্যা জ্যামিতিক হারে এবং খাদ্য উৎপাদন গাণিতিক হারে বাড়ে। ম্যালথাস তার তত্ত্বে জনসংখ্যা বৃদ্ধি রোধকল্পে দু'ধরনের প্রতিরোধক ব্যবস্থার কথা উল্লেখ করেন। যথা- ১. প্রতিরোধমূলক ব্যবস্থা ও.২. প্রাকৃতিক নিরোধ। উদ্দীপকে জনবহুল বাংলাদেশে খাদ্য ঘাটতি, উচ্চ জন্মহার ও মৃত্যুহার, অধিক বেকারত্বসহ ঘন ঘন প্রাকৃতিক দুর্যোগ দেখা দেয়। তবে জন্ম নিয়ন্ত্রণ পদ্ধতির কারণে জন্মহার সফলভাবে হ্রাস পেয়েছে। অর্থাৎ, এখানে ম্যালথাসের জন্ম নিয়ন্ত্রণ পদ্ধতির উল্লেখ রয়েছে। ম্যালথাসের তত্ত্বে মহামারি, দুর্ভিক্ষ ও খাদ্যাভাব প্রভৃতি প্রাকৃতিক দুর্যোগে জনসংখ্যার অতিরিক্ত অংশের প্রাণহানির মাধ্যমে জনসংখ্যা নিয়ন্ত্রণ করা যায়। তাই এটি ম্যালথাসের জনসংখ্যা তত্ত্বকে নির্দেশ করে।"
        },
        {
          "label": "ঘ",
          "question": "",
          "explanation": "মানবসম্পদ উন্নয়নে শিক্ষা, স্বাস্থ্য, আবাসন ও নারী উন্নয়নের পারস্পরিক গুরুত্ব অপরিসীম। মানবসম্পদ বলতে মূলত দক্ষ জনশক্তিকে বোঝায়। মানুষের কর্মদক্ষতা সঠিকভাবে ব্যবহারের জন্য তার অন্তর্নিহিত কর্মগুণের বিকাশই মানব । উন্নয়ন। দেশের জনগোষ্ঠী মানবসম্পদে পরিণত হলে অর্থনৈতিক উন্নয়ন ত্বরান্বিত হয়। উদ্দীপকে অতিরিক্ত জনসংখ্যাকে মানবসম্পদে রূপান্তরে শিক্ষা, স্বাস্থ্য, আবাসন ও নারী উন্নয়ন প্রভৃতি ক্ষেত্রে পদক্ষেপ নেওয়া হয়েছে। এগুলোর উন্নয়ন মানবসম্পদ উন্নয়নে সহায়তা করে। অর্থনৈতিক প্রবৃদ্ধি ত্বরান্বিত করতে সুস্বাস্থ্য ও প্রশিক্ষিত জনগোষ্ঠীর প্রয়োজন। এক্ষেত্রে উন্নত আবাসন যুগোপযোগী শিক্ষার কোনো বিকল্প নেই। কেননা শিক্ষা মানুষকে আত্মবিশ্বাসী হিসেবে' গড়ে তুলতে সাহায্য করে। আর উন্নত আবাসন মানুষের সুস্বাস্থ্যতায় সহায়ক। একজন দক্ষ ব্যক্তিই পারে বিদ্যমান উপকরণ থেকে স্বল্প সময়ে অধিকতর উৎপাদন করতে। শিক্ষা ও প্রশিক্ষণের মাধ্যমে মানুষ এ দক্ষতা অর্জন করতে পারে। আবার শ্রমিকের কর্মক্ষমতা নির্ভর করে তার শারীরিক সুস্থতার ওপর। এজন্য সুচিকিৎসা প্রদান করলে তাদের উৎপাদনশীলতা বৃদ্ধি পাবে। ফলে দেশের মোট উৎপাদন বাড়বে। এছাড়া নারী উন্নয়নের মাধ্যমে নারী শিক্ষার প্রসার হলে নারীদের সবক্ষেত্রে সক্রিয় অংশগ্রহণ নিশ্চিন্ত হবে। ফলে দেশে দ্রুত উন্নয়ন সম্ভব হবে। তাই বলা যায়, দেশের উন্নয়নের জন্য মানবসম্পদ উন্নয়ন কর্মসূচিগুলো পরস্পর গুরুত্বপূর্ণ।"
        }
      ]
    },
    {
      "number": "7",
      "uddipok": "জামানের শিক্ষক ওপরের চিত্রের মাধ্যমে একটি জনসংখ্যার তত্ত্ব ব্যাখ্যা করছিলেন। তখন সে বুঝতে পারুল যে, তার দেশ অতি জনবহুল। তাই সে চাকরির চিন্তা না করে একটি বাণিজ্যিক কৃষি খামার গড়ে তোলে। এর মাধ্যমে সে বেশকিছু লোকের কর্মসংস্থান করতে সক্ষম হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যে পদ্ধতির সাহায্যে কোনো স্থানে বসবাসকারী মানুষের সংখ্যা সম্পর্কে ধারণা পাওয়া যায় তাকে জনসংখ্যার পরিমাপ বলে"
        },
        {
          "label": "খ",
          "question": "",
          "explanation": "শূন্য জনসংখ্যা বৃদ্ধি হলো জন্মহার ও মৃত্যু হারের সমান অবস্থা। কোনো দেশের জনসংখ্যা স্থির অবস্থায় রাখতে হলে জনসংখ্যা বৃদ্ধির হার শূন্য হতে হবে। কোনো দেশের জন্মহার ও মৃত্যুহারের পার্থক্যকে শতকরায় প্রকাশ করলে যা পাওয়া যাই। আমরা জানি, শূন্য জনসংখ্যা বৃদ্ধির ক্ষেত্রে ZPG = CBR CDR = 0। অর্থাৎ, যদি জন্মহার ও মৃত্যুহার সমান হয় তাহলে ঐ দেশে জনসংখ্যা বৃদ্ধির হার শূন্য তথা স্থির হবে। তাই বলা যায়, স্থূল জন্মহার ও মৃত্যুহার সমান হলে। জনসংখ্যা স্থিতাবস্থায় থাকবে।"
        },
        {
          "label": "গ",
          "question": "",
          "explanation": "প্রদত্ত চিত্রে, 'ক' বিন্দুতে নিম্ন জনসংখ্যা নির্দেশ করে এবং 'গ' বিন্দুতে অতিরিক্ত জনসংখ্যা নির্দেশ করে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্যানুযায়ী, জনসংখ্যা ১২ কোটি হলে মাথাপিছু আয় সর্বোচ্চ হয়। সুতরাং, কাম্য জনসংখ্যা, ০ = ১২ কোটি। 'ক' বিন্দুতে প্রকৃত জনসংখ্যা, A = ৮ কোটি। 'গ' বিন্দুতে প্রকৃত জনসংখ্যা, A = ২০ কোটি। ‘ক’ বিন্দুতে অসামঞ্জস্যের পরিমাণ, M = A − O O = ৮ − ১২ ১২ = − ০ . ৩৩ M = \\frac{A - O}{O} = \\frac{৮ - ১২}{১২} = - ০.৩৩ M = O A − O ​ = ১২ ৮ − ১২ ​ = − ০ . ৩৩ এবং ‘গ’ বিন্দুতে অসামঞ্জস্যের পরিমাণ; M = ২০ − ১২ ১২ = ০ . ৬৭ M = \\frac{২০ - ১২}{১২} = ০.৬৭ M = ১২ ২০ − ১২ ​ = ০ . ৬৭ অর্থাৎ 'ক' ও 'গ' বিন্দুতে অসামঞ্জস্যের পরিমাণ যথাক্রমে-০.৩৩ এবং ০.৬৭। সুতরাং, 'ক' বিন্দুতে অসামঞ্জস্যের পরিমাণ ঋণাত্মক হওয়ায় এটি নিম্ন জনসংখ্যা স্তর নির্দেশ করে আর 'গ' বিন্দুতে অসামঞ্জস্যের পরিমাণ। ধনাত্মক হওয়ায় এটি অতিরিক্ত জনসংখ্যা স্তর নির্দেশ করে।"
        },
        {
          "label": "ঘ",
          "question": "",
          "explanation": "জামানের কৃষি খামারের ন্যায় কর্মসংস্থান তৈরির জন্য স্ব-উদ্যোগে কুটির শিল্প, মৎস্য চাষ ও পশুপালন করা যেতে পারে। কোনো জনবহুল দেশের জনশক্তিকে শিক্ষা ও প্রশিক্ষণের মাধ্যমে দক্ষ করে গড়ে তোলা যায়। এ দক্ষ জনশক্তিকে সঠিক পরিকল্পনার মাধ্যমে উৎপাদনশীল কর্মে যুক্ত করা যেতে পারে। এতে তারা আত্মকর্মসংস্থানে আগ্রহী হয়ে উঠবে। ফলে তারা তাদের দক্ষতাকে কাজে লাগিয়ে বিভিন্ন ধরনের শিল্প ও খামার স্থাপন করতে পারে। এর মাধ্যমে ব্যাপক কর্মসংস্থানের সুযোগ সৃষ্টি করা যেতে পারে। যেমন- কুটির শিল্প, নার্সারি, মৎস্য চাষ ও পশুপালন প্রভৃতি। উদ্দীপকের জামানের দেশ অতি জনবহুল। তাই সে চাকরির চিন্তা না করে একটি বাণিজ্যিক খামার গড়ে তোলে। এর মাধ্যমে সে আরও বেশ কিছু কর্মসংস্থান সৃষ্টি করতে সক্ষম হয়। অর্থাৎ, জামান স্ব-উদ্যোগে অর্থ উপার্জনের সুযোগ সৃষ্টি করেছে। এটি আত্ম-কর্মসংস্থানকে নির্দেশ করে। এক্ষেত্রে কর্মসংস্থান বৃদ্ধির লক্ষ্যে কুটির শিল্পমূলক বিভিন্ন প্রতিষ্ঠান গড়ে তোলা যেতে পারে। পাশাপাশি কৃষিকাজেও নিযুক্ত হওয়া যেতে পারে। কারিগরি ও পেশাগত শিক্ষা বিস্তারের মাধ্যমে দক্ষ জনশক্তি গড়ে তোলা যেতে পারে। এতে করে যুবসমাজ কাজের উপযোগী হয়ে ওঠবে। উদ্যোক্তা হওয়ার মানসিকতা গড়ার সাথে কুটির শিল্পের প্রসার ঘটিয়ে স্থানীয় পর্যায়ে কর্মসংস্থানের সুযোগ তৈরি করা যেতে পারে। পাশাপাশি কৃষিনির্ভর কর্মসংস্থান যেমন আধুনিক কৃষি প্রযুক্তি, মৎস্য ও পশুপালন খাতেও ব্যাপকভাবে মানুষকে সম্পৃক্ত করা সম্ভব। সুতরাং বলা যায়, জামানের জনবহুল দেশে উপরিউক্ত পদক্ষেপ গ্রহণের মাধ্যমে ব্যাপক কর্মসংস্থান সৃষ্টি করা যেতে পারে।"
        }
      ]
    },
    {
      "number": "8",
      "uddipok": "'X' দেশে ভিত্তি বছর ও বর্তমান বছরে দুটি ভোগ্যপণ্যের পরিমাপ ও দাম নিম্নরূপঃ ভোগ্য দ্রব্য পরিমাণ দাম (টাকা) (কেজি/লিটার) ভিত্তি বছর বর্তমান বছর চাল ৩০ ৪০ ৬০ তেল ৫ ১০০ ১২০ মুদ্রাস্ফীতি কমানোর জন্য উক্ত দেশের সরকার সুদের হার বৃদ্ধি, উন্নয়ন ব্যয় হ্রাস, ভ্যাট ও শুল্ক হ্রাস করলেও তাৎক্ষণিকভাবে আশানুরূপ ফল পাচ্ছে না।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "উৎপাদন স্থির থেকে দ্রব্যের দামস্তর ক্রমাগত বৃদ্দির প্রবণতাকে মুদ্রাস্ফীতি বলে।"
        },
        {
          "label": "খ",
          "question": "",
          "explanation": "উপকরণ ব্যয় বৃদ্ধির কারণে দ্রব্যের দামস্তর বাড়ে ফলে মুদ্রাস্ফীতি ঘটে। দ্রব্যসামগ্রীর দামের দ্রুত ও ক্রমাগত বৃদ্ধিই হলো মুদ্রাস্ফীতি। শ্রমিকের মজুরি বৃদ্ধি, জ্বালানি তেল ও কাঁচামালের দাম বৃদ্ধি এবং সুষ্ঠু পরিবহণ ব্যবস্থার অভাবে উৎপাদন ব্যয় বেড়ে যায়। এর ফলে দামস্তরও বেড়ে যায়। একারণে মুদ্রাস্ফীতি ঘটে।"
        },
        {
          "label": "গ",
          "question": "",
          "explanation": "একটি সময়কাল থেকে আরেকটি সময়কালে কোনো দামসূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি ভোক্তার মূল্য সূচক, উৎপাদকের মূল্য সূচক ও অব্যক্ত অবমূল্যায়ন সূচক পদ্ধতিতে নির্ণয় করা যায়। কিন্তু ভোক্তার ব্যয় সম্পর্কিত তথ্য সংগ্রহ করে দামসূচক নির্ণয়ের পদ্ধতিকে ভোক্তার মূল্যসূচক বা দামসূচক (CPI) পদ্ধতি বলে। ভোক্তার মূল্যসূচক ( C P I ) = ∑ P n Q 0 ∑ P 0 Q 0 × ১০০ % (CPI) = \\frac{\\sum P_n Q_0}{\\sum P_0 Q_0} \\times ১০০\\% ( CP I ) = ∑ P 0 ​ Q 0 ​ ∑ P n ​ Q 0 ​ ​ × ১০০ % । উদ্দীপকে দেখা যায়— চলতি বছরে ভোক্তার মূল্য সূচক (CPI) = Σ P n Q 0 Σ P 0 Q 0 × ১০০ % = \\frac{\\Sigma P_n Q_0}{\\Sigma P_0 Q_0} \\times ১০০\\% = Σ P 0 ​ Q 0 ​ Σ P n ​ Q 0 ​ ​ × ১০০ % = ২৪০০ ১৭০০ × ১০০ % = ১৪১ . ১৮ % = \\frac{২৪০০}{১৭০০} \\times ১০০\\% = ১৪১.১৮\\% = ১৭০০ ২৪০০ ​ × ১০০ % = ১৪১ . ১৮ % এক্ষেত্রে দামস্তর ভিত্তি বছরের তুলনায় চলতি বছরে ( ১৪১ . ১৮ − ১০০ ) (১৪১.১৮ - ১০০) ( ১৪১ . ১৮ − ১০০ ) % = ৪১ . ১৮ % = ৪১.১৮\\% = ৪১ . ১৮ % বৃদ্ধি পেয়েছে। অর্থাৎ, মুদ্রাস্ফীতির হার ৪১ . ১৮ % ৪১.১৮\\% ৪১ . ১৮ % ।"
        },
        {
          "label": "ঘ",
          "question": "",
          "explanation": "সরকার ভ্যাট ও শুল্ক হ্রাস করায় পদক্ষেপগুলো তাৎক্ষণিকভাবে ফলপ্রসূ হচ্ছে না। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক সরকারের পক্ষে যেসব পদ্ধতি অবলম্বন করে সেগুলোর সমষ্টিই হলো আর্থিক নীতি। যেমন ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে সরকারি ঋণপত্র বিক্রয় ইত্যাদি। মুদ্রাস্ফীতি নিয়ন্ত্রণের জন্য সরকার রাজস্ব নীতিরও আশ্রয় নেয়। রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি উল্লেখযোগ্য?। উদ্দীপকে ভিত্তি 'বছরের চাল ও তেলের দামের তুলনায় বর্তমান বছরের দাম ৪১.১৮% বৃদ্ধি পেয়েছে। অর্থ্যাৎ, দামস্তরের বৃদ্ধির ফলে মুদ্রাস্ফীতি ঘটেছে। এ মুদ্রাস্ফীতি নিয়ন্ত্রণে সরকার আর্থিক নীতির অধীনে সুদের হার বৃদ্ধি এবং রাজস্ব নীতির আওতায় উন্নয়ন ব্যয় হ্রাস, ভ্যাট ও শুল্ক হ্রাসের পদক্ষেপ নেয়। মুদ্রাস্ফীতি নিয়ন্ত্রণে এ পদক্ষেপসমূহ সঠিক নয়। সরকার সুদের হার বাড়ালে ঋণগ্রহণ ব্যয়সাধ্য হয়। কিন্তু ঋণগ্রহণ না করলে এই নীতি কার্যকর হয় না। একইভাবে উন্নয়ন ব্যয় হ্রাস তাৎক্ষণিকভাবে মুদ্রাস্ফীতি কমায় না। এছাড়াও ভ্যাট ও শুল্ক হ্রাস জনগণের হাতে অর্থের পরিমাণ কমায় না। এক্ষেত্রে আর্থিক নীতির আওতায় ব্যাংক হার বৃদ্ধি, খোলাবাজারে ঋণপত্র বিক্রি অধিক কার্যকর। সুতরাং, সরকারের গৃহীত পদক্ষেপগুলো সঠিক নয়। এ কারণেই এগুলো তাৎক্ষণিকভাবে ফলপ্রসূ হচ্ছে না।"
        }
      ]
    },
    {
      "number": "9",
      "uddipok": "অর্থনীতি ক্লাসে শিক্ষক বললেন যে, 'ক' দেশের সাথে পৃথিবীর অন্যান্য দেশের বাণিজ্যিক সম্পর্ক থাকলেও 'খ' দেশের সাথে কোন দেশের এরকম সম্পর্ক নাই। 'ক' দেশটি তার উন্নয়ন পরিকল্পনা বাস্তবায়নের জন্য বৈদেশিক ঋণ ও সাহায্য গ্রহণ করে থাকে। তবে শিক্ষক বললেন যে বৈদেশিক সাহায্যের চেয়ে বৈদেশিক বাণিজ্য বেশি কাম্য।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "আমদানিকৃত দ্রব্যের ওপর যে শুল্ক ধার্য করা হয় তাকে আমদানি শুল্ক বলে।"
        },
        {
          "label": "খ",
          "question": "",
          "explanation": "দেশভেদে পণ্যের উৎপাদন খরচ ভিন্ন হওয়ায় আন্তর্জাতিক বাণিজ্যের সৃষ্টি হয়। দুই বা ততোধিক সার্বভৌম দেশের মধ্যে সংঘটিত বাণিজ্যই আন্তর্জাতিক বাণিজ্য। যে দেশ যে পণ্য উৎপাদনে দক্ষ ও খরচ কম সে দেশ ঐসব পণ্য উৎপাদন করে। অন্যান্য দেশ উক্ত পণ্য উৎপাদন করলে খরচ অধিক হয়। ফলে যে দেশে ব্যয় কম সেই দেশ হতে আমদানি করে। অর্থাৎ, উৎপাদন খরচের পার্থক্যের কারণে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "",
          "explanation": "'ক' দেশের আন্তর্জাতিক বাণিজ্য 'খ' দেশের অভ্যন্তরীণ বাণিজ্যের চেয়ে উৎপাদন পরিমাণ ও দক্ষতা বৃদ্ধিতে অধিক সহায়ক। বিভিন্ন সার্বভৌম দেশের মধ্যে সংঘটিত বাণিজ্যই হলো আন্তর্জাতিক বাণিজ্য। এ বাণিজ্যের ফলে উদ্বৃত্ত পণ্য রপ্তানি ও অনুৎপাদিত দ্রব্য ভোগসহ প্রভৃতি সুবিধা পাওয়া যায়। অন্যদিকে, দেশের অভ্যন্তরে বিভিন্ন এলাকার মধ্যে সংঘটিত বাণিজ্যই হলো অভ্যন্তরীণ বাণিজ্য। এ-বাণিজ্যের মাধ্যমে সব এলাকার মানুষ সব ধরনের পণ্য ভোগ করতে পারে। উদ্দীপকের 'ক' দেশের সাথে পৃথিবীর অন্যান্য দেশের বাণিজ্যিক সম্পর্ক থাকায় তা আন্তর্জাতিক বাণিজ্যের সাথে সাদৃশ্যপূর্ণ। অন্যদিকে 'খ' দেশের সাথে কোন দেশের বাণিজ্যিক সম্পর্ক না থাকায় অভ্যন্তরীণ বাণিজ্যের সাথে সম্পর্কিত। কোন দেশ কোন দ্রব্য উৎপাদনে বিশেষ সুবিধা ভোগ করলে তারা সেই পণ্য রপ্তানি করবে। অর্থাৎ 'ক' দেশের সম্পদের সুষ্ঠু ব্যবহার হবে। এছাড়া ঐ দেশ পণ্য উৎপাদনের পরিমাণ বৃদ্ধি করতে পারবে। পাশাপাশি ওই পণ্য উৎপাদনে দক্ষ হয়ে উঠবে। অতএব বলা যায়, আন্তর্জাতিক বাণিজ্য সম্পদের সুষ্ঠু ব্যবহার এবং উৎপাদন ও দক্ষতা বৃদ্ধিতে সহায়ক হবে।"
        },
        {
          "label": "ঘ",
          "question": "",
          "explanation": "বৈদেশিক সাহায্যের চেয়ে বৈদেশিক বাণিজ্যই বেশি কাম্য উক্তিটি যথার্থ। দুটি স্বাধীন সার্বভৌম দেশের মধ্যে দ্রব্য ও সেবার বিনিময়ই হলো বৈদেশিক বাণিজ্য। বিভিন্ন প্রয়োজনে অন্য কোন দেশ থেকে বিভিন্ন ধরনের সহায়তা গ্রহণ করাই হলো বৈদেশিক সাহায্য। বেশির ভাগ সময় বৈদেশিক সাহায্যের সাথে দেশীয় রাজনীতিতে বিদেশিরা রাজনৈতিক হস্তক্ষেপ করে। অন্যদিকে, বৈদেশিক বাণিজ্যের ফলে একটি দেশ বাণিজ্য ঘাটতির মাধ্যমে সঞ্চয় ও বিনিয়োগ বাড়াতে পারে। ফলে মূলধন গঠনের মাধ্যমে প্রাকৃতিক সম্পদের পুনর্ব্যবহার করে অর্থনৈতিক উন্নয়ন ঘটাতে পারে। উদ্দীপকের 'ক' দেশ তার অর্থনৈতিক উন্নয়ন পরিকল্পনা বাস্তবায়নের জন্য বৈদেশিক সাহায্য গ্রহণ করে। বৈদেশিক সাহায্যে দেশকে দীর্ঘমেয়াদে পরনির্ভরশীল করে তোলে। অন্যদিকে বৈদেশিক বাণিজ্য স্বনির্ভরতা অর্জনে সাহায্য করে। বৈদেশিক বাণিজ্য বিনিয়োগ, কর্মসংস্থান ও. উৎপাদন বৃদ্ধি করে। এতে দেশের রপ্তানি আয় বৃদ্ধি পায়। দেশের অভ্যন্তরীণ কাম্য সম্পদের ব্যবহার নিশ্চিত হয়। বৈদেশিক সাহায্য স্বল্পমেয়াদে বাণিজ্য ব্যবধান ও সঞ্চয় ব্যবধান হ্রাসে কার্যকর হলেও দীর্ঘমেয়াদে তা কার্যকর নয়। বৈদেশিক সাহায্য কখনও স্বাধীনতা ও সার্বভৌমত্বের হুমকিস্বরূপ হয়। সাহায্য গ্রহণকারী দেশসমূহের বৈদেশিক নির্ভরশীলতা বাড়ে। পক্ষান্তরে, বৈদেশিক বাণিজ্য পরনির্ভরশীলতা হ্রাস ও সুষ্ঠু পরিকল্পনা গ্রহণের মাধ্যমে দেশের উন্নয়ন ত্বরান্বিত করে। তাই আমি মনে করি, বৈদেশিক সাহায্যের চেয়ে বৈদেশিক বাণিজ্য অধিক কাম্য।"
        }
      ]
    },
    {
      "number": "10",
      "uddipok": "বাংলাদেশে ২০২০-২১ অর্থবছরে কয়েকটি পণ্যের রপ্তানি আয় নিম্নরূপ: ক্রমিক নং পণ্যের নাম পরিমাণ (মিলিয়ন ডলারে) ১ হিমায়িত খাদ্য ৪৭৭ ২ কাঁচাপাট ১৩৮ ৩ চা ০.৪ ৪ কৃষিজাত পণ্য ৫৩২ ৫ তৈরি পোশাক ১৪৪৯৭ ৬ চামড়া ১১৯ বিভিন্ন প্রতিবন্ধকতার কারণে আমাদের রপ্তানি বাণিজ্য আশানুরূপ নয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "দেশের অর্থনৈতিক ও শিল্প উন্নয়নের জন্য যেসব মূলধনী দ্রব্য সামগ্রী আমদানি করা হয় তাকে মূলধনী দ্রব্য বলে।"
        },
        {
          "label": "খ",
          "question": "",
          "explanation": "পর্যাপ্ত খাদ্যসামগ্রী উৎপাদন করতে না পারায় বাংলাদেশ খাদ্যসামগ্রী আমদানি করে। একটি দেশ অন্য দেশ থেকে পণ্য ও সেবা ক্রয় করাই হলো আমদানি। বাংলাদেশ কৃষিপ্রধান দেশ। এদেশে জনসংখ্যার তুলনায় কৃষিজমির পরিমাণ কম। তাই বাংলাদেশ খাদ্যসামগ্রী জনসংখ্যার চাহিদার তুলনায় পর্যাপ্ত উৎপাদন করতে পারে না। তাই খাদ্যসামগ্রীর চাহিদা পূরণ করতে বাংলাদেশ অন্য দেশ থেকে খাদ্যসামগ্রী আমদানি করে।"
        },
        {
          "label": "গ",
          "question": "উদ্দীপক থেকে বাংলাদেশের প্রচলিত ও অপ্রচলিত পণ্যের রপ্তানি আয় পৃথকভাবে নিরূপণপূর্বক ব্যাখ্যা করো।",
          "explanation": "প্রচলিত ও অপ্রচলিত পণ্যের রপ্তানি আয় বাংলাদেশের জাতীয় আয় বৃদ্ধিতে সহায়তা করে। বাংলাদেশ যেসব পণ্যসামগ্রী দীর্ঘকাল ধরে রপ্তানি করে আসছে তাই প্রচলিত রপ্তানি পণ্য। অন্যদিকে, কিছুদিন পূর্বেও যেসব দ্রব্য রপ্তানি করা হতো না। কিন্তু তা সাম্প্রতিককালে করা হয়। এ ধরনের পণ্য হলো অপ্রচলিত রপ্তানি পণ্য। উদ্দীপকের আলোকে বাংলাদেশের প্রচলিত ও অপ্রচলিত পণ্যের আয় নিম্নরূপ: উপরের ছকে ২০২০-২১ অর্থবছরে বাংলাদেশে প্রচলিত পণ্যের রপ্তানি আয় ৭৯৩ মিলিয়ন ডলার। আর অপ্রচলিত পণ্যের রপ্তানি আয় ১৪,৯৭৪ মিলিয়ন ডলার। অর্থাৎ বাংলাদেশে প্রচলিত পণ্যের সংখ্যা বেশি হলেও আয় কম। কিন্তু অপ্রচলিত পণ্যের সংখ্যা কম হওয়া সত্ত্বেও রপ্তানি আয় বেশি।"
        },
        {
          "label": "ঘ",
          "question": "",
          "explanation": "বাংলাদেশের রপ্তানি আয় বৃদ্ধিতে বিজ্ঞাপন প্রচার, রপ্তানি চুক্তি ও আয়কর রিবেটের সুবিধাসহ বিভিন্ন ধরনের পদক্ষেপ গ্রহণ করা যায়। যে প্রক্রিয়ায় একটি দেশ অন্য দেশে পণ্য ও সেবা বিক্রি করে তাই রপ্তানি বাণিজ্য। অর্থনৈতিক উন্নয়নের লক্ষ্যে বৈদেশিক মুদ্রা বৃদ্ধির জন্য রপ্তানির পরিমাণ বৃদ্ধি করা প্রয়োজন। এক্ষেত্রে রপ্তানি আয় বৃদ্ধির মাধ্যমে অর্থনৈতিক স্বয়ংসম্পূর্ণতা অর্জন করা যায়। সেক্ষেত্রে স্বল্প সুদে ঋণ, ভর্তুকি, রপ্তানি তহবিল গঠন, রপ্তানি চুক্তি, রপ্তানি পণ্যে বিপণন, বিজ্ঞাপন প্রচারসহ বিভিন্ন পদক্ষেপ নেওয়া যেতে পারে। উদ্দীপকে বাংলাদেশের কয়েকটি প্রচলিত, ও অপ্রচলিত পণ্যের রপ্তানি আয় উল্লেখ করা হয়েছে। অতীতে বাংলাদেশের রপ্তানি বাণিজ্য কাঁচাপাট, চা, কৃষিজাত পণ্য, চামড়া প্রভৃতির ওপর নির্ভরশীল ছিল। বর্তমানে কিছু অপ্রচলিত পণ্য যেমন- তৈরি পোশাক রপ্তানির মাধ্যমে অধিক বৈদেশিক মুদ্রা অর্জিত হয়। অপ্রচলিত পণ্য রপ্তানির পাশাপাশি আরো কিছু পদক্ষেপ গ্রহণ করা যায়। এগুলো রপ্তানি আয় বৃদ্ধিতে সহায়তা করবে। সরকার ও রপ্তানিকারকগণ রপ্তানিজাত দ্রব্যের বিজ্ঞাপন প্রচার করতে পারে। ফলে রপ্তানিজাত দ্রব্যের বহির্বিশ্বে প্রসার ঘটবে এবং রপ্তানি বৃদ্ধি পাবে। আবার, রপ্তানি বৃদ্ধির জন্য বিভিন্ন দেশে বাজার খুঁজতে ও রপ্তানি চুক্তি করা যায়। এছাড়া রপ্তানি দ্রব্যের আয়ের ওপর আয়কর রিবেটের সুবিধা প্রদান করা যেতে পারে। তাছাড়া রপ্তানি পণ্যের উৎপাদন, উন্নয়ন, বহুমুখীকরণ, বিপণনের জন্য রপ্তানি তহবিল গঠন করা যায়। এগুলোর মাধ্যমে রপ্তানি বাণিজ্য সম্প্রসারিত হবে।"
        }
      ]
    },
    {
      "number": "11",
      "uddipok": "সরকারের ব্যয়ের প্রধান খাতগুলোর মধ্যে উল্লেখযোগ্য কয়েকটি হলো; প্রতিরক্ষা, 8 খাদ্য নিরাপত্তা এবং মানবসম্পদ উন্নয়ন। এসব ব্যয় নির্বাহের জন্য সরকার কর রাজস্ব ও অকর রাজস্ব গ্রহণ করে থাকে। এছাড়াও উন্নয়নশীল দেশের সরকার বিভিন্ন প্রয়োজনে দেশের জনগণ, বিভিন্ন সরকারি-বেসরকারি ব্যাংক, বিদেশি সরকার, বিশ্বব্যাংক, IMF, ADB, IDA এর মত আন্তর্জাতিক সংস্থা থেকে ঋণ গ্রহণ করে থাকে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "মূল্য সংযোজন করের ক্ষেত্রে করদাতা করের অর্থ ক্রেতাদের কাছ থেকে আদায় করে নিতে পারে বলে এটি পরোক্ষ কর। পরোক্ষ কর বলতে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। যে ব্যক্তির ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নেয়। এজন্য মূল্য সংযোজন করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "সরকার তার ব্যয় নির্বাহের জন্য কর রাজস্ব ও কর বহির্ভূত রাজস্ব থেকে আয় করে। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তা-ই কর রাজস্ব। যেমন-আয়কর, মূল্য সংযোজন কর, আবগারি শুল্ক প্রভৃতি। কর ছাড়াও অন্যান্য যে উৎস থেকে সরকার আয় সংগ্রহ করে তা-ই কর-বহির্ভূত রাজস্ব। যেমন- লাইসেন্স ফি, জরিমানা, ডাক, রাষ্ট্রীয় কারখানা প্রভৃতি হলো কর-বহির্ভূত রাজস্ব। উদ্দীপকে লাইসেন্স ফি, জরিমানা ও ডাক হলো কর-বহির্ভূত রাজস্ব। আবার আয়কর, মূল্য সংযোজন কর, আবগারি শুল্ক হলো কর রাজস্ব। আয়কর 'হলো ব্যক্তির যা প্রতিষ্ঠানের প্রাপ্ত আয়ের ওপর কর। মূল্য সংযোজন কর হলো দ্রব্যসামগ্রী ও সেবার ওপর পরোক্ষ কর। আর দেশের অভ্যন্তরে উৎপাদিত দ্রব্যসামগ্রীর ওপর কর হলো আবগারি শুল্ক। অন্যদিকে অনেক দেশে রাষ্ট্রীয় মালিকানাধীনে বহু প্রতিষ্ঠান ও শিল্প পরিচালিত হয়। এসব সেবা বিক্রয় করে রাষ্ট্র যে অর্থ সংগ্রহ করে তা-ই কর-বহির্ভূত রাজস্ব। এছাড়া জরিমানা, প্রভৃতি কর-বহির্ভূত রাজস্ব হিসেবে বিবেচিত হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ঘাটতি অর্থায়নে সরকারি ঋণের দুটি উৎস হলো অভ্যন্তরীণ ও বৈদেশিক উৎস। সরকার দেশের জনগণ বা বিভিন্ন আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে, বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বৈদেশিক উৎস। অভ্যন্তরীণ উৎসের মধ্যে রয়েছে আয়কর, ফি, মুনাফা, রেলওয়ে, VAT, আমদানি শুল্ক ও জরিমানা। অন্যদিকে বৈদেশিক উৎসের মধ্যে বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। এই ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বৈদেশিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই বলা যায়, উন্নয়নশীল দেশের প্রেক্ষাপটে উৎস দুটির মধ্যে ঘাটতি অর্থায়নে অভ্যন্তরীণ উৎস অধিকতর কার্যকর।"
        }
      ]
    }
  ]
}