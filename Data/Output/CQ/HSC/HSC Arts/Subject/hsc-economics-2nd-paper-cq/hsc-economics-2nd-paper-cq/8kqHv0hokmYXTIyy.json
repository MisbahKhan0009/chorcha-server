{
  "title": "হলি ক্রস কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব করিম নিজের জমিতে চাষাবাদ করেন। জমিতে যে ফসল হয় তা পরিবহণ ও ঋণের অভাব, অনুন্নত যোগাযোগব্যবস্থা, গুদামজাত করণে সমস্যা ইত্যাদি কারণে তিনি দূরবর্তী বাজারে বিক্রয় করতে পারেন না। ফলে সংসারে অভাব অনটন লেগেই থাকে। সরকার কৃষকদের এসব সমস্যা নিরসনে অবকাঠামোগত উন্নয়ন, কৃষিবীমা প্রচলন, ভর্তুকি প্রদান ইত্যাদি পদক্ষেপ গ্রহণ করেছে।",
      "tag": "HC 25",
      "sub_questions": [
        {
          "label": "ক",
          "question": "শস্য বহুমুখীকরণ কাকে বলে?",
          "explanation": "শস্য বহুমুখীকরণ বলতে একই জমিতে বিভিন্ন মৌসুমে একটি শস্যের পরিবর্তে ভিন্ন ভিন্ন শস্য উৎপাদন করার প্রক্রিয়াকে বোঝায়।"
        },
        {
          "label": "খ",
          "question": "কৃষিখামার ও কৃষিজোত কী একই?",
          "explanation": "কৃষিজোত ও কৃষি খামার ধারণা দুটির অর্থ খুব কাছাকাছি হলেও এরা এক নয়। যে ভূমিতে কৃষিকাজ করা হয় তাকে কৃষি খামার বলে। অন্যদিকে, কৃষক বিভিন্ন জায়গায় যে আয়তনের জমির ওপর কৃষিকাজ পরিচালনা করে তাকে কৃষিজোত বলে। কৃষিজোতের নির্দিষ্ট কোনো আকার বা আয়তন নেই। অপরদিকে, চাষাবাদের উদ্দেশ্যে এবং আয়তনের ভিত্তিতে কৃষি খামার বিভিন্ন প্রকার হয়ে থাকে। কৃষিকাজের জন্য কৃষকের অধীনে একটি অখন্ড কৃষি জমিই হলো কৃষি খামার। এগুলো মাঠের বিভিন্ন স্থানে ছড়িয়ে-ছিটিয়ে থাকতে পারে। পক্ষান্তরে, একাধিক কৃষি খামার নিয়ে কৃষিজোত হতে পারে।"
        },
        {
          "label": "গ",
          "question": "উদ্দীপক অনুসারে কৃষকরা ন্যায্যমূল্য পায় না কেন? ব্যাখ্যা করো।",
          "explanation": "উদ্দীপক অনুসারে কৃষকরা ন্যায্যমূল্য না পাওয়ার কারণ হলো কৃষিপণ্যের বিপণনের সমস্যা। কৃষিপণ্যের বিপণনব্যবস্থা হলো উৎপাদিত পণ্য সংগ্রহকরণ, নমুনাকরণ, গুদামজাতকরণ, পরিবহণ, বিক্রয় প্রভৃতি কর্মকান্ডের সমন্বয়। এটি একটি অর্থনৈতিক প্রক্রিয়া। এর মাধ্যমে কৃষিপণ্য উৎপাদনকারীর কাছ থেকে চূড়ান্ত ভোক্তাদের কাছে পৌছায়। কিন্তু বাংলাদেশের কৃষকরা যে পণ্য উৎপাদন করে তার উপযুক্ত দাম পায় না। কারণ বাংলাদেশে কৃষিপণ্যের বিপণনব্যবস্থায় ত্রুটি আছে। উদ্দীপকে জনাব করিম নিজের জমিতে চাষাবাদ করেন। জমিতে যে ফসল হয় তা পরিবহণ, ঋণের অভাব, অনুন্নত যোগাযোগব্যবস্থা ইত্যাদি কারণে দূরবর্তী বাজারে বিক্রয় করতে পারেন না। ফলে তিনি তার উৎপাদিত পণ্যের উপযুক্ত দাম পান না। এতে তার সংসারে অভাব অনটন লেগেই থাকে। তাছাড়া গুদামজাতকরণ ও সংরক্ষণের অভাব, কৃষকের দরিদ্রতা প্রভৃতি কৃষি বিপণনের সমস্যা বিদ্যমান থাকায় কৃষকরা তাদের ফসলের ন্যায্যমূল্য পায় না।"
        },
        {
          "label": "ঘ",
          "question": "উদ্দীপক অনুসারে কৃষকদের ন্যায্যমূল্য নিশ্চিতকরণে সরকারের গ্রহীত পদক্ষেপ কী তুমি যথার্থ বলে মনে করো? বিশ্লেষণ করো।",
          "explanation": "উদ্দীপক অনুসারে কৃষকদের ন্যায্যমূল্য নিশ্চিত করলে সরকারের গৃহীত পদক্ষেপ যথেষ্ট নয়। কৃষি খাতের বিনিয়োগ বৃদ্ধি, আধুনিক চাষাবাদ পদ্ধতি, বাণিজ্যিক চাষাবাদ, কৃষিপণ্যের রপ্তানি ইত্যাদি সুবিধা কৃষিপণ্যের উন্নত বিপণন ব্যবস্থার মাধ্যমেই অর্জিত হয়। তাই কৃষিপণ্যের সুষ্ঠু বিপণন না হলে অর্থনৈতিক উন্নয়ন ব্যাহত হয়। আর কৃষিপণ্যের বিপণন সমস্যা একমাত্র সরকারের অংশগ্রহণের মাধ্যমে দূর করা সম্ভব। উদ্দীপকে কৃষিপণ্যের বিপণন সমস্যা সমাধানে সরকার অবকাঠামোগত উন্নয়ন, কৃষিবীমা প্রচলন, ভর্তুকি প্রদান ইত্যাদি পদক্ষেপ গ্রহণ করেছে। যা কৃষকের কৃষিপণ্যের ন্যায্যমূল্য নিশ্চিত করতে যথেষ্ট নয়। এগুলোর পাশাপাশি স্বল্প সুদে ঋণদানের সুযোগ-সুবিধা বৃদ্ধির জন্য বিভিন্ন ব্যাংক, আর্থিক প্রতিষ্ঠান ও ঋণদান সংস্থা গ্রামাঞ্চলে স্থাপন করতে হবে। যাতে। কৃষকের প্রয়োজনের সময় পর্যাপ্ত ঋণ সরবরাহ করা সম্ভব হয়। কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ সাধনের জন্য সরকারকে উপযুক্ত ব্যবস্থা গ্রহণ করতে হবে। এছাড়া সরকার কৃষিপণ্যের মান অনুসারে এদের শ্রেণিবিন্যাস করার উদ্যোগ নিতে পারে। সর্বোপরি কৃষকদের লাভবান করার জন্য সরকারকে কৃষিপণ্যের সর্বনিম্ন মূল্য ধার্য করতে হবে। সেটি যাতে কার্যকর হয় সেদিকে লক্ষ রাখতে। উপরিউক্ত ব্যবস্থাদি সঠিকভাবে গৃহীত হলে কৃষিজাত পণ্যের বিপণন ব্যবস্থা উন্নত হবে। ফলে করিমের মতো কৃষকরা উৎপাদিত ফসলের ন্যায্যমূল্য পাবে।"
        }
      ]
    },
    {
      "number": "2",
      "uddipok": "জনাব হাসান একজন আম চাষি, এ বছর আম উৎপাদনের জন্য বন্ধু-বান্ধব, আত্মীয়-স্বজন থেকে টাকা ঋণ করেছে। এছাড়া নিকটস্থ কৃষি ব্যাংক থেকেও সামান্য পরিমাণে ঋণ নিয়েছে। তিনি আম বাগানে একধরনের প্রযুক্তি প্রয়োগ করেছেন। যার ফলে উচ্চফলন হয়েছে একই সাথে পুষ্টিমান বজায় রয়েছে। এতে তিনি লাভবান হচ্ছেন।",
      "tag": "HC 25",
      "sub_questions": [
        {
          "label": "ক",
          "question": "উন্নত বীজ কী?",
          "explanation": "উচ্চ ফলনশীল মানসম্মত বীজই হলো উন্নত বীজ।"
        },
        {
          "label": "খ",
          "question": "চিংড়িকে কেনো সাদা সোনা বলা হয়?",
          "explanation": "বাংলাদেশের চিংড়ির উচ্চ আন্তর্জাতিক মূল্যের কারণে স্থানীয়ভাবে সাদা সোনা নামে পরিচিত। সমুদ্র উপকূলবর্তী জেলাগুলোর নিম্নভূমিতে বর্তমানে পরিকল্পিতভাবে চিংড়ি চাষ হচ্ছে। পূর্বে চিংড়ি চাষ কেবল জেলেদের মধ্যেই সীমাবদ্ধ ছিল। ।। কিন্তু এখন তা অনেকের কাছেই আত্মকর্মসংস্থান, অর্থোপার্জন ও বৈদেশিক মুদ্রা আয়ের একটি উপায় হিসেবে বিবেচিত হচ্ছে। সাধারণত অভ্যন্তরীণ বাজারে চিংড়ি খাদ্যপণ্য হিসেবে কেনাবেচা এবং আন্তর্জাতিক বাজারে হিমায়িত খাদ্যসামগ্রী হিসেবে রপ্তানি করা হয়। বর্তমানে চিংড়ি বাংলাদেশের অন্যতম প্রধান রপ্তানিপণ্য হিসেবে তালিকায় স্থান করে নিয়েছে। তাই চিংড়িকে 'সাদা সোনা' বলা হয়।"
        },
        {
          "label": "গ",
          "question": "উদ্দীপক অনুসারে কৃষি ঋণের উৎসগুলোর বিবরণ দাও।",
          "explanation": "উদ্দীপকে কৃষিঋণের প্রাতিষ্ঠানিক ও অপ্রাতিষ্ঠানিক উৎসগুলো উল্লেখ করা হয়েছে। সরকারি বিধি ও নিয়মের অন্তর্ভুক্ত কৃষিঋণের উৎসগুলো প্রাতিষ্ঠানিক উৎস। যেমন- বাংলাদেশ কৃষি ব্যাংক, রাজশাহী কৃষি উন্নয়ন ব্যাংক, কর্মসংস্থান ব্যাংক প্রভৃতি। তবে সরকারি নিয়ম ও বিধি বহির্ভূত কৃষিঋণের উৎসগুলোকে অপ্রাতিষ্ঠানিক উৎস বলা হয়। যেমন- গ্রাম্য মহাজন, বন্ধু-বান্ধব, আত্মীয়-স্বজন, ফড়িয়া প্রভৃতি। উদ্দীপকে জনাব হাসান একজন আম চাষি। এ বছর আমের উৎপাদনের জন্য তিনি বন্ধু বান্ধব, আত্মীয়-স্বজন থেকে টাকা ঋণ করেছেন। অর্থাৎ, জনাব হাসান কৃষিঋণের অপ্রাতিষ্ঠানিক উৎস থেকে ঋণ নিয়েছেন। এছাড়াও তিনি নিকটস্থ কৃষি ব্যাংক থেকেও ঋণ নিয়েছেন। এটি কৃষিঋণের প্রাতিষ্ঠানিক উৎসের অন্তর্গত। প্রাতিষ্ঠানিক উৎসের তুলনায় অপ্রাতিষ্ঠানিক উৎস থেকে ঋণ গ্রহণ করা সহজ। তাই কৃষকরা এ উৎস থেকে বেশি ঋণ গ্রহণ করে। তবে প্রাতিষ্ঠানিক উৎসের ঋণের সুদের হার কম হয়ে থাকে।"
        },
        {
          "label": "ঘ",
          "question": "উদ্দীপকে যে প্রযুক্তি ব্যবহার করা হয়েছে, তা কৃষি ক্ষেত্রে অত্যন্ত গুরুত্বপূর্ণ বিশ্লেষণ করো।",
          "explanation": "উদ্দীপকে জৈব প্রযুক্তি ব্যবহার করা হয়েছে। জীবকোষের কোনো উপাদান বা কাঠামোকে পরিবর্তন করে মানব কল্যাণে ব্যবহার করার প্রযুক্তিই হলো জৈব প্রযুক্তি। এক্ষেত্রে উদ্ভিদ বা প্রাণীর ডিএনএ পরিবর্তন বা নতুন উপায়ে সাজিয়ে কাঙ্ক্ষিত বৈশিষ্ট্যের বীজ উৎপাদন করা হয়। এ প্রযুক্তি ব্যবহারের মাধ্যমে ফসলের পরিমাণগত ও গুণগত পরিবর্তন করা যায়। উদ্দীপকে জনাব হাসান একজন আম চাষি। এ বছর আম উৎপাদনের জন্য তিনি আত্মীয়-স্বজন ও কৃষি ব্যাংক থেকে ঋণ নেন। তিনি আম বাগানে এক ধরনের প্রযুক্তি প্রয়োগ করেছেন। যার ফলে উচ্চ ফলন হয়েছে। একই সাথে পুষ্টিমান বজায় রয়েছে। এটি জৈব প্রযুক্তিকে নির্দেশ করে। উক্ত প্রযুক্তি জনাব হাসানের আম উৎপাদনের গুরুত্বপূর্ণ ভূমিকা পালন করছে। জৈব প্রযুক্তির মাধ্যমে কোনো ফসলের গুণগত মান ঠিক রেখে পরিমাণগত মান উন্নত করা যায়। ফলে মোট উৎপাদন বাড়ানো সম্ভব। আবার এ প্রযুক্তির সাহায্যে বন্যা, লবণাক্ততা, খরা ইত্যাদি প্রাকৃতিক দুর্যোগ সহিষ্ণু ফসলের বীজ, উৎপাদন করা যায়। ফলে নিরবিচ্ছিন্নভাবে উৎপাদন করা সম্ভব। এছাড়া বিভিন্ন প্রাণী বা ফসলের ক্ষতিকর উপাদান বাদ দিয়ে নানা ধরনের উপকারী ও নানা বৈশিষ্ট্যের ফসল বা প্রাণীর জাত তৈরি করা যায়। সুতরাং বলা যায়, উদ্দীপকে ব্যবহৃত জৈব প্রযুক্তি কৃষিক্ষেত্রে অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "সাদিয়া ও তার পরিবারের সদস্যরা মিলে নকশিকাঁথা তৈরি করে বাজারে বিক্রয় করে। সাদিয়াদের তৈরি নকশিকাঁথার চাহিদা দিন দিন বৃদ্ধি পাচ্ছে। তাই তাঁরা একটি কারখানা তৈরি করে এবং মূলধনের পরিমাণ ৫ কোটি। এতে করে কর্মসংস্থান বৃদ্ধি, বৈদেশিক মুদ্রা অর্জন, কৃষকের অতিরিক্ত আয় সৃষ্টি এবং দেশের অর্থনীতি সামনে এগিয়ে যাচ্ছে।",
      "tag": "HC 25",
      "sub_questions": [
        {
          "label": "ক",
          "question": "শিল্পনীতি কী?",
          "explanation": "শিল্প খাত ও শিল্পোন্নয়ন এর সাথে রাষ্ট্র ও ব্যক্তির সম্পর্ক কীরূপ এ সংক্রান্ত সরকারি নীতিমালাকে শিল্পনীতি বলে।"
        },
        {
          "label": "খ",
          "question": "আমদানি বিকল্প শিল্প কেন গুরুত্বপূর্ণ?",
          "explanation": "লেনদেন ভারসাম্যে প্রতিকূলতা ও বৈদেশিক সাহায্যের ওপর নির্ভরশীলতা হ্রাস করতে আমদানি বিকল্প শিল্প প্রয়োজন। যেসব দ্রব্য আমদানি করা হয় সেসব দ্রব্য আমদানি না করে দেশে উৎপাদনের লক্ষ্যে শিল্প স্থাপন করাই আমদানি বিকল্প শিল্প। এ ধরনের শিল্প স্থাপনের ফলে দেশীয় শিল্প বিদেশি প্রতিযোগিতার হাত থেকে রক্ষা পায়। ফলে দেশের উৎপাদন বৃদ্ধি, রপ্তানি আয় বৃদ্ধি তথা অর্থনৈতিক উন্নয়ন বৃদ্ধি পায়। তাই দেশীয় শিল্প সংরক্ষণ ও অর্থনৈতিক উন্নয়নের জন্য আমদানি বিকল্প শিল্প স্থাপন করা প্রয়োজন।"
        },
        {
          "label": "গ",
          "question": "উদ্দীপক অনুসারে শিল্প দুটি কোন ধরনের? ব্যাখ্যা করো।",
          "explanation": "উদ্দীপক অনুসারে শিল্পদুটি ক্ষুদ্র ও কুটির শিল্পের অন্তর্ভুক্ত। যেসব শিল্পের স্থায়ী সম্পদের মূল্য প্রতিস্থাপন ব্যয় ৭৫ লক্ষ থেকে ১৫ কোটি টাকা সেগুলো ক্ষুদ্র শিল্প। এ শিল্পগুলোর শ্রমিক সংখ্যা ২৫ থেকে ১২০ জন হয়। আর যেসব শিল্পের স্থায়ী সম্পদের মূল্য প্রতিস্থাপন ব্যয় ১০ লক্ষের নিচে সেগুলোকে কুটির শিল্প বলে। কুটির শিল্প সাধারণ পারিবারিক সদস্যদের দ্বারা পরিচালিত হয়। উদ্দীপকে সাদিয়া ও তার পরিবারের সদস্যরা মিলে নকশিকাঁথা তৈরি করে বাজারে বিক্রয় করে। অর্থাৎ, তারা পারিবারিকভাবে নকশিকাঁথা তৈরি করেন। তাই এটি কুটির শিল্পের সাথে সামঞ্জস্যপূর্ণ। পরবর্তীতে তাদের কাঁথার চাহিদা বৃদ্ধি পেলে একটি কারখানা তৈরি করে। সেই কারখানার মূলধনের পরিমাণ হয় ৫ কোটি টাকা। অর্থাৎ, তাদের কারখানার আয়তন পূর্বের তুলনায় বড় হয়েছে। এক্ষেত্রে তাদের এ শিল্পটি ক্ষুদ্র শিল্পের অন্তর্গত।"
        },
        {
          "label": "ঘ",
          "question": "দেশের অর্থনৈতিক উন্নয়নে উদ্দীপকের উল্লিখিত শিল্প দুটির গুরুত্ব অপরিসীম-বিশ্লেষণ করো।",
          "explanation": "দেশের অর্থনৈতিক উন্নয়নে ক্ষুদ্র ও কুটির শিল্পের ভূমিকা গুরুত্বপূর্ণ। দেশের অর্থনৈতিক উন্নয়নে শিল্পের অবদান অনস্বীকার্য। শিল্প বিপুল পরিমাণ কর্মসংস্থান সৃষ্টি করতে সক্ষম। তাছাড়া ও শিল্পের উৎপাদনও অনেক বেশি হয়। তাই শিল্প দেশের বিপুল পরিমাণ চাহিদা মেটাতে সক্ষম। তাছাড়া শিল্প দ্রুত বিকাশমান বলে দ্রুত অর্থনৈতিক উন্নয়ন ঘটায়। উদ্দীপকে সাদিয়া ও তার পরিবারের সদস্যরা মিলে নকশিকাঁথা তৈরি করে বাজারে বিক্রয় করে। কাঁথার চাহিদা বেড়ে গেলে তারা ৫ কোটি মূলধনের একটি কারখানা গড়ে তোলে। অর্থাৎ, তাদের শিল্প দুটো হলো ক্ষুদ্র ও কুটির শিল্প। তাদের গড়া শিল্পের মাধ্যমে কর্মসংস্থান বৃদ্ধি, বৈদেশিক মুদ্রা অর্জন, কৃষকের অতিরিক্ত আয় সৃষ্টি হচ্ছে। অর্থাৎ, শিল্প দুটি উন্নয়নে অবদান রাখছে। কুটির শিল্প স্বল্প মূলধন নিয়ে সহজেই পরিবারের সদস্যদের দ্বারা পরিচালনা করা যায়। ফলে বাড়ির মহিলাসহ সকলের কর্মসংস্থান সৃষ্টি হয়। পরিবারের আয়' অর্জনের পথ সুগম হয়। অন্যদিকে, ক্ষুদ্র শিল্পেও বিপুল কর্মসংস্থান সৃষ্টি হয়। পাশাপাশি, এ শিল্পের পণ্যসমূহ বিদেশে রপ্তানির মাধ্যমে প্রচুর বৈদেশিক মুদ্রা অর্জন করা যায়। এছাড়া এসব শিল্পের বিকাশ ঘটলে কৃষির ওপর জনসংখ্যার চাপ কমে। ফলে সার্বিকভাবে দেশের উন্নয়ন ত্বরান্বিত হয়। তাই বলা যায়, দেশের অর্থনৈতিক উন্নয়নে উল্লিখিত শিল্পদ্বয়ের গুরুত্ব অপরিসীম।"
        }
      ]
    },
    {
      "number": "4",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক, পরিবেশবান্ধব এবং আইটি বা গবেষণা ও উন্নয়ননির্ভর শিল্প হলো হাইটেক শিল্প।"
        },
        {
          "label": "খ",
          "question": "EPZ কেন স্থাপন করা প্রয়োজন?",
          "explanation": "দেশের আর্থ-সামাজিক উন্নয়ন, দারিদ্র্যবিমোচন, শিল্প খাতের দ্রুত বিকাশের জন্য বাংলাদেশ রপ্তানি প্রক্রিয়াকরণ এলাকা কর্তৃপক্ষ দেশে রপ্তানি প্রক্রিয়াকরণ অঞ্চল (EPZ) স্থাপন করেছে। একটি দেশে দেশি-বিদেশি বিনিয়োগ আকৃষ্ট করে দেশে শিল্প খাত বিকাশে সার্বিক সহযোগিতার লক্ষ্যে EPZ প্রতিষ্ঠা করা হয়। এর ফলে দেশের বেকার জনগণ সহজেই কাজ পায়। বিশেষ করে পোশাক খাতে নারীরা এক্ষেত্রে বেশি অগ্রাধিকার পায়।"
        },
        {
          "label": "গ",
          "question": "উদ্দীপকের প্রশ্ন চিহ্নিত শিল্পটির সমস্যাবলি ব্যাখ্যা করো।",
          "explanation": "নিম্নের অনুরূপঃ উদ্দীপকে বর্ণিত 'Z' শিল্পটি তৈরি পোশাক। বাংলাদেশের বৈদেশিক মুদ্রা অর্জনকারী সর্ববৃহৎ শিল্প হলো তৈরি পোশাক শিল্প। তারপরেও বাংলাদেশের তৈরি পোশাক শিল্প বিভিন্ন ধরনের সমস্যা জর্জরিত। তাই বৈদেশিক মুদ্রা অর্জন আরও বাড়াতে এ শিল্পের বিদ্যমান সমস্যাসমূহ দূর করতে হবে। তৈরি পোশাক শিল্পের বিদ্যমান সমস্যা দূর করতে দরকার সরকারি ও বেসরকারি যৌথ প্রচেষ্টা। যেমন দক্ষ জনশক্তি সৃষ্টি করা, অবিচ্ছিন্ন বিদ্যুৎ সংযোগ, পর্যাপ্ত ঋণের ব্যবস্থা ইত্যাদি। উদ্দীপকে 'Z' শিল্পটি কর্মসংস্থান ও বৈদেশিক মুদ্রা অর্জনকারী শিল্প হিসাব সার্বাধিক গুরুত্ব বহন করেছে। কিন্তু এ শিল্পে শুল্ক বাধা, বিদ্যুৎ সরবরাহে অনিশ্চয়তা, আর্থিক ঋণের অসুবিধা ইত্যাদি সমস্যা রয়েছে। অর্থাৎ উক্ত 'Z' শিল্পটি হলো তৈরি পোশাক শিল্প। এ শিল্পে সমস্যাগুলো সমাধানে রপ্তানি কর রেয়াত বা শুল্ক ছাড় দিতে হবে। নিরবচ্ছিন্ন বিদ্যুৎ সংযোগ নিশ্চিত এবং আর্থিক ঋণের প্রাপ্যতা নিশ্চিত করতে হবে। এছাড়া নতুন বাজার অনুসন্ধান, প্রশিক্ষণ প্রদান, কারিগরি উন্নয়নসহ অন্যান্য সমস্যাগুলো সমাধানের জন্য যথোপযুক্ত পদক্ষেপ গ্রহণ করতে হবে।"
        },
        {
          "label": "ঘ",
          "question": "উদ্দীপকের প্রশ্ন চিহ্নিত শিল্পটির কীভাবে সমাধান করা যাবে? বিশ্লেষণ করো।",
          "explanation": "উদ্দীপকের পোশাক শিল্পের সমস্যা সমাধানে নানামুখী উপায় গ্রহণ করতে হবে। বাংলাদেশের রপ্তানি আয়ে পোশাক শিল্পের অবদান অনস্বীকার্য। এ খাত থেকে আয়ের পরিমাণ আরো বাড়াতে চাইলে এ শিল্পের সমস্যাগুলো দূর করতে হবে। এক্ষেত্রে সমস্যার সাথে সামঞ্জস্যশীল উপায় বা কৌশল গ্রহণ করতে হবে। যেমন- বাজারে প্রতিযোগিতা কমানোর জন্য নতুন বাজার অনুসন্ধান, শ্রমিক অসন্তোষ হ্রাসে ন্যায্য মজুরি প্রদান ইত্যাদি। উদ্দীপকে পোশাক শিল্পের সমস্যাগুলো হলো- তীব্র প্রতিযোগিতা রপ্তানি বিলম্ব, শ্রমিক অসন্তোষ ইত্যাদি। এ সমস্যাগুলো সমাধান নানামুখী উদ্যোগ গ্রহণ করতে হবে। যেমন- নতুন বাজার অন্বেষণ, শ্রমিকদের দক্ষতা বৃদ্ধি, কারিগরি উন্নয়ন, শ্রমিকদের ন্যায্য মজুরি প্রদান ইত্যাদি উল্লেখযোগ্য। রপ্তানিযোগ্য বাজারের সংখ্যা বাড়ালে তীব্র প্রতিযোগিতা হ্রাস পাবে। আবার পণ্যের মান উন্নয়ন এবং আইটেম সংখ্যা বাড়ানোর মাধ্যমেও বাজার ধরে রাখা সম্ভব। আর শ্রমিকদের কর্মনৈপুণ্য বৃদ্ধি, কারিগরি উন্নয়ন, আধুনিক প্রযুক্তির ব্যাপারে ইত্যাদির মাধ্যমে যথাসময়ে উৎপাদন ও রপ্তানি করা সম্ভব। অন্যদিকে, শ্রমিকদের সন্তোষজনক মজুরি এবং স্বাস্থ্যকর কাজের পরিবেশ নিশ্চিত করার মাধ্যমে শ্রম অসন্তোষ দূর করা সম্ভব। এছাড়াও আরো কিছু পদক্ষেপ গ্রহণ করার মাধ্যমে এ শিল্পের সমস্যা দূর করা সম্ভব।"
        }
      ]
    },
    {
      "number": "5",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "নিজস্ব চিন্তা, জ্ঞান, বুদ্ধিমত্তা, প্রচেষ্টা ও দক্ষতাকে কাজে লাগিয়ে ন্যূনতম ঝুঁকি নিয়ে জীবিকা অর্জনের ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "প্রশিক্ষণই দক্ষ মানবসম্পদ তৈরি করে-ব্যাখ্যা করো।",
          "explanation": "প্রশিক্ষণের মাধ্যমে কোনো ব্যক্তি নির্দিষ্ট কোনো কাজে দক্ষতা অর্জনের মাধ্যমে মানবসম্পদে পরিণত হয়। কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বারবার করাই হলো প্রশিক্ষণ। সাধারণত কোনো কাজের জন্য প্রশিক্ষণ মানুষকে ঐ কাজটি কার্যকর ও ফলপ্রসূ উপায়ে সম্পাদন করতে সাহায্য করে। প্রশিক্ষণ মানুষকে উৎপাদনশীল করে তার শ্রমের গুণগত মান বাড়ায়। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এজন্যই বলা হয় প্রশিক্ষণ মানবসম্পদ তৈরি করে।"
        },
        {
          "label": "গ",
          "question": "উদ্দীপকে কোন তত্ত্বটি নির্দেশ করেছে-ব্যাখ্যা করো।",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। ম্যালথাসের জনসংখ্যা তত্ত্বে দেখানো হয় যে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ। আবার, কৃষিক্ষেত্রে ক্রমহাসমান উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ, জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে। বাংলাদেশে একজন মানুষের ভরণপোষণের জন্য ১.২ থেকে ১.৮০ একর জমির প্রয়োজন হলেও বর্তমানে এর পরিমাণ ০.২৫ একর। এ ছাড়া জনসংখ্যা বৃদ্ধির হার যেখানে ১.৩৭%, সেখানে খাদ্য উৎপাদন বৃদ্ধির হার হচ্ছে ০.৬৫%। অর্থাৎ, জনসংখ্যা জ্যামিতিক হারে এবং খাদ্য উৎপাদন গাণিতিক হারে বৃদ্ধি পাচ্ছে। তাছাড়া, বাংলাদেশের জনসংখ্যার দ্রুত বৃদ্ধির কারণে ম্যালথাস বর্ণিত দুর্ভিক্ষ, মহামারি, প্রাকৃতিক দুর্যোগ প্রভৃতি প্রাকৃতিক নিরোধ ব্যবস্থা লক্ষ করা যায়। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর।"
        },
        {
          "label": "ঘ",
          "question": "উদ্দীপকের তত্ত্বটি তোমার দেশের অর্থ-সামাজিক প্রেক্ষাপটে কতটুকু কার্যকর-বিশ্লেষণ করো।",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। ম্যালথাসের জনসংখ্যা তত্ত্বে দেখানো হয় যে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ। আবার, কৃষিক্ষেত্রে ক্রমহাসমান উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ, জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে। বাংলাদেশে একজন মানুষের ভরণপোষণের জন্য ১.২ থেকে ১.৮০ একর জমির প্রয়োজন হলেও বর্তমানে এর পরিমাণ ০.২৫ একর। এ ছাড়া জনসংখ্যা বৃদ্ধির হার যেখানে ১.৩৭%, সেখানে খাদ্য উৎপাদন বৃদ্ধির হার হচ্ছে ০.৬৫%। অর্থাৎ, জনসংখ্যা জ্যামিতিক হারে এবং খাদ্য উৎপাদন গাণিতিক হারে বৃদ্ধি পাচ্ছে। তাছাড়া, বাংলাদেশের জনসংখ্যার দ্রুত বৃদ্ধির কারণে ম্যালথাস বর্ণিত দুর্ভিক্ষ, মহামারি, প্রাকৃতিক দুর্যোগ প্রভৃতি প্রাকৃতিক নিরোধ ব্যবস্থা লক্ষ করা যায়। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর।"
        }
      ]
    },
    {
      "number": "6",
      "uddipok": "\"X\" দেশের মোট আয়তন ১,৪৭,৫৭০ বর্গকিলোমিটার \"X\" দেশের মোট জন্মসংখ্যা ৮৭,০০,৫২০ জন এবং মোট মৃত্যুর সংখ্যা ৮০,০০০ জন। ঐ দেশে বছরের মধ্যবর্তী সময়ের জনসংখ্যা ১,৮০,০০,০০০০ জন। অতিরিক্ত জনসংখ্যার কারণে খাদ্য, বস্ত্র, বাসস্থান শিক্ষা ও চিকিৎসা সুযোগ-সুবিধা থেকে অনেকেই বঞ্চিত হচ্ছে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "নিট অভিবাসন = অভিবাসীর সংখ্যা - দেশান্তরের সংখ্যা।"
        },
        {
          "label": "খ",
          "question": "",
          "explanation": "জনসংখ্যা ও মাথাপিছু আয়ের মধ্যে সম্পর্ক নিয়ে আলোচনা করে কাম্য জনসংখ্যা তত্ত্ব। কাম্য জনসংখ্যা তত্ত্বানুযায়ী জনসংখ্যার যে স্তরে জনগণের মাথাপিছু আয় সর্বোচ্চ হয় তা কার্ম জনসংখ্যা স্তর। আর জনসংখ্যা কাম্য স্তরের চেয়ে বেশি হলে তা অধিক জনসংখ্যা। তাই চিত্রের E বিন্দু নিম্ন জনসংখ্যা, F বিন্দু কাম্য জনসংখ্যা এবং G বিন্দু অধিক জনসংখ্যা স্তরকে নির্দেশ করে।"
        },
        {
          "label": "গ",
          "question": "",
          "explanation": "জনসংখ্যার অন্যতম দুটি নির্ধারক হলো স্থূল জন্মহার ও স্থূল মৃত্যু হার। কোনো দেশে একটি নির্দিষ্ট সময়ে প্রতি হাজার যতজন শিশু জীবিত জন্ম গ্রহণ করে তা স্থূল জন্মহার। মোট জন্মসংখ্যাকে মোট জনসংখ্যা দিয়ে ভাগ করে ১০০০ দিয়ে গুণ করলে স্থূল জন্মহার পাওয়া যায়। অন্যদিকে কোনো দেশের প্রতি হাজারে মৃত্যুর সংখ্যাই হলো স্থূল মৃত্যুহার। উদ্দীপকে 'X' দেশের মোট জনসংক্যা হলো ৮৭,০০,৫২০ জন। এবং মৃত্যুর সংখ্যা ৮০,০০০। মধ্যবর্তী সময়ে ঐ দেশের জনসংখ্যা ১৮০০০০০০০ জন। সুতরাং ঐ দেশের স্থূল জন্মহার, সুতরাং নির্ণেয় স্থূল মৃত্যুহার ০.৪৪ এবং স্থূল জন্মহার ৪৮.৩৩।"
        },
        {
          "label": "ঘ",
          "question": "",
          "explanation": "অতিরিক্ত জনসংখ্যা মৌলিক চাহিদার ওপর নেতিবাচক প্রভাব ফেলে। কোনো দেশে বিদ্যমান সম্পদ সাপেক্ষে একটি নির্দিষ্ট স্তরে জনগণের মাথাপিছু আয় ও জীবনযাত্রার মান সর্বোচ্চ হয়। এটি সাধারণত কাম্য জনসংখ্যা স্তর নামে পরিচিত। কিন্তু জনসংখ্যা যদি এর চেয়ে বেশি হয় তখন নানা ধরনের সমস্যা তৈরি হয়। যেমন- খাদ্য সমস্যা, বস্তু সমস্যা, পরিবেশ দূষণ ইত্যাদি। উদ্দীপকে 'X' দেশের মোট আয়ন ১৪৭৫৭০ বর্গ কি. মি.। দেশটি মোট জনসংখ্যা ১৮০০০০০০০ জন। উক্ত তথ্যমতে, দেশটির জনসংখ্যার ঘনত্ব = ১৮০০০০০০০ ÷ ১৪৭৫৭০ = ১২২০ জন (প্রায়)। অর্থাৎ, দেশটি অধিক ঘনবসতিপূর্ণ দেশ। এরূপ জনবহুল দেশে প্রায়শই খাদ্য, বস্তু, চিকিৎসা, বাসস্থান, শিক্ষা ইত্যাদি মৌলিক সমস্যা দেখা দেয়। অতিরিক্ত জনসংখ্যার ফলে খাদ্য ও বস্ত্রের চাহিদা বৃদ্ধি পায়। কিন্তু চাহিদার তুলনায় যোগান কম থাকলে সংকট সৃষ্টি হয়। আবার শিক্ষা ও চিকিৎসা ক্ষেত্রে পর্যাপ্ত অবকাঠামো খাত সুযোগ না থাকলে সবার জন্য শিক্ষা ও চিকিৎসা সুবিধা নিশ্চিত করা সম্ভব হয় না। এভাবে অতিরিক্ত জনসংখ্যার ফলে স্বল্প আয়ের লোকদের বাসস্থানের সংকট তৈরি হয়। তাই বলা যায়, অতিরিক্ত জনসংখ্যা মৌলিক চাহিদার ওপর নেতিবাচক প্রভাব ফেলে।"
        }
      ]
    },
    {
      "number": "7",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "ভিত্তি বছরের গড় মূল্য কত হয়?",
          "explanation": "ভিত্তি বছরের গড় মূল্য ১০০ হয়।"
        },
        {
          "label": "খ",
          "question": "মুদ্রাস্ফীতিতে ঋণগ্রহীতা লাভবান হয় কেন?",
          "explanation": "মুদ্রাস্ফীতি হলে ঋণের প্রকৃত মূল্য কমে যাওয়ায় ঋণগ্রহীতা লাভবান হয়। মুদ্রাস্ফীতি ফলে দ্রব্যের দামস্তর বৃদ্ধি পায়। এই দামস্তর বৃদ্ধির ফলে ঋণগ্রহীতা পূর্বাপেক্ষা কম পরিমাণ দ্রব্য বিক্রি করেই ঋণ পরিশোধ করতে পারে। ফলে ঋণগ্রহীতাদের ঋণ ভার হ্রাস পায়। অর্থাৎ ঋণের প্রকৃত মূল্য কমে যায়। তাই পূর্বের চেয়ে প্রকৃত মূল্যে কম টাকা পরিশোধ করতে হয় বলে মুদ্রাস্ফীতি হলে ঋণগ্রহীতারা লাভবান হয়।"
        },
        {
          "label": "গ",
          "question": "উদ্দীপকের \"ক\" ও \"খ\" চিত্র কী একই ধরনের ব্যাখ্যা করো।",
          "explanation": "উদ্দীপকে প্রদর্শিত 'ক' চিত্রে চাহিদা বৃদ্ধিজনিত মুদ্রাস্ফীতি সৃষ্টি এবং 'খ' চিত্রে মুদ্রাসংকোচন হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। ভোগ ব্যয়, বিনিয়োগ ও সরকারি ব্যয় বৃদ্ধি পেলে সামগ্রিক চাহিদা বৃদ্ধি পায়। কিন্তু সামগ্রিক যোগান স্থির থাকলে এক্ষেত্রে দামন্তর বৃদ্ধি পায়। অন্যদিকে কোনো কারণে দামস্তর ক্রমাগত হ্রাস পেলে তবে তাকে মুদ্রাসংকোচন বলে। উদ্দীপকে 'ক' চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান, দামে পরস্পর সমান হয়। ফলে OY উৎপাদনে ভারসাম্য দাম OP। এখন সামগ্রিক যোগান AS স্থির থেকে সামগ্রিক চাহিদা AD থেকে বৃদ্ধি পেয়ে AD হলে দামস্তর OP থেকে বেড়ে OP₂ হয়। এক্ষেত্রে দেশটিতে দামস্তর PP₂ পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই এটি চাহিদা বৃদ্ধিজনিত মুদ্রাস্ফীতি। অন্যদিকে 'খ' চিত্রে দ্রব্যের দামস্তর P থেকে কমে P₁ হয়। অর্থাৎ, এক্ষেত্রে মুদ্রা সংকোচন হয়েছে। তাই বলা যায় উদ্দীপকের কওখ চিত্র একই ধরনের নয়।"
        },
        {
          "label": "ঘ",
          "question": "উদ্দীপকের \"ক\" চিত্র সৃষ্টি হওয়ার জন্য কী কী বিষয়সমূহ দায়ী বলে তুমি মনে করো। বিশ্লেষণ করো।",
          "explanation": "উদ্দীপকে 'ক' চিত্রে অর্থের যোগান বৃদ্ধির কারণে চাহিদা বৃদ্ধিজনিত মুদ্রাস্ফীতির সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। আর দ্রব্যের চাহিদা বৃদ্ধির কারণ হলো অর্থের যোগান বৃদ্ধি। বিভিন্ন কারণে অর্থের যোগান বৃদ্ধি পেতে পারে। যেমন-নতুন মুদ্রা ছাপানো, অপরিকল্পিত ঋণ বৃদ্ধিও সরকারি ব্যয় বাড়ানো ইত্যাদি। উদ্দীপকের 'ক' চিত্রে সামগ্রিক চাহিদা ও যোগান P দামে পরস্পর সমান হওয়ায় ভারসাম্য দাম OP। এখন সামগ্রিক যোগান AS স্থির থেকে সামগ্রিক চাহিদা AD থেকে বৃদ্ধি পেয়ে AD হলে দামস্তর OP থেকে বেড়ে OP₂ হয়। এক্ষেত্রে দামস্তর PP₂ বৃদ্ধি পায়। এটি চাহিদা বৃদ্ধিজনিত মুদ্রাস্ফীতি। এ পরিস্থিতি সৃষ্টির কারণ হচ্ছে ঋণের প্রসার, সরকারের ব্যয় বৃদ্ধি, পরোক্ষ কর ও জনসংখ্যা বৃদ্ধি ইত্যাদি। অনিয়ন্ত্রিত ঋণের প্রসার ঘটলে জনগণের হাতে প্রচুর পরিমাণ তরল মুদ্রা জমা' হয়। ফলে ভোগ ব্যয় ও বিনিয়োগ ব্যয় বৃদ্ধি পায়। আবার, অনুৎপাদনশীল খাতে সরকারি ব্যয় বাড়লে উৎপাদন বাড়ে না। কিন্তু জনগণের আয় বৃদ্ধির কারণে ভোগ ব্যয় বাড়ে। এছাড়াও জনসংখ্যা বৃদ্ধির মাধ্যমে ভোগ ও বিনিয়োগ ব্যয় বৃদ্ধি পায়। এভাবে ভোগ, বিনিয়োগ, সরকারি ব্যয় ও রপ্তানি বৃদ্ধির কারণে চাহিদা বৃদ্ধিজনিত মুদ্রাস্ফীতি ঘটে।"
        }
      ]
    },
    {
      "number": "8",
      "uddipok": "'Z' দেশের 2020 এবং 2022 সালের বিভিন্ন ভোজ্য পণ্যের দাম ও পরিমাণ নিচে দেয়া হলো: দেশটির সরকার দ্রব্যমূল্য স্থিতিশীল রাখার জন্য ঋণের প্রবাহ নিয়ন্ত্রণ, পরোক্ষ কর হ্রাস, সরকারি ব্যয় হ্রাস ইত্যাদি পদক্ষেপ গ্রহণ করেছে।",
      "tag": "HC 25",
      "sub_questions": [
        {
          "label": "ক",
          "question": "কোন ধরনের মুদ্রাস্ফীতি দেশের জন্য মঙ্গলজনক?",
          "explanation": "মৃদু মুদ্রাস্ফীতি দেশের জন্য মঙ্গলজনক।"
        },
        {
          "label": "খ",
          "question": "কী কারণে ব্যয় বৃদ্ধিজনিত মুদ্রাস্ফীতি সৃষ্টি হয়?",
          "explanation": "উৎপাদনের উপকরণ ব্যয় বৃদ্ধি পেলে ব্যয় বৃদ্ধিজনিত মুদ্রাস্ফীতি সৃষ্টি হয়। শ্রমের মজুরি, মূলধনের ব্যয় এবং অন্যন্য উপকরণের দাম বৃদ্ধি পেলে উৎপাদন ব্যয় বৃদ্ধি পায়। তাই দ্রব্যের উৎপাদন হ্রাস হেতু যোগান কমে যায়। এ অবস্থায় দ্রব্যের চাহিদা স্থির থাকলে দ্রব্যের দাম বৃদ্ধি পায়। এভাবে দামস্তর বৃদ্ধি পেলে ব্যয় বৃদ্ধিজনিত মুদ্রাস্ফীতির সৃষ্টি হয়।"
        },
        {
          "label": "গ",
          "question": "উদ্দীপক থেকে 'Z' দেশের ভোক্তার মূল্যসূচক নির্ণয় করো।",
          "explanation": "সরকার গৃহীত পদক্ষেপ দ্রব্যমূল্য স্থিতিশীল রাখার ক্ষেত্রে বহুলাংশে কার্যকর ভূমিকা পালন করবে। মুদ্রাস্ফীতির ধরনের ওপর নির্ভর করে তার প্রতিকারের উপায়ও ভিন্ন হয়। যেমন: চাহিদা বৃদ্ধি জনিত মুদ্রাস্ফীতির ক্ষেত্রে সংকোচনমূলক রাজস্ব নীতি ও আর্থিক নীতি কার্যকর ভূমিকা পালন করে। কিন্তু ব্যয় বৃদ্ধি জনিত মুদ্রাস্ফীতির ক্ষেত্রে প্রত্যক্ষ কার্যক্রম গুরুত্বপূর্ণ ভূমিকা পালন করে। উদ্দীপকে 'X' দেশের ২০২০ ও ২০২২ সালের বিভিন্ন পণ্যের দাম দেওয়া আছে। উক্ত তথ্যানুযায়ী ভোক্তার মূল্য সূচক ২৪৪.৪৪। অর্থাৎ, মুদ্রাস্ফীতির পরিমাণ ২৪৪.৪৪ - ১০০ = ১৪৪.৪৪%। দেশটির সরকার দ্রব্যমূল্য স্থিতিশীল রাখার জন্য ঋণের প্রবাহ নিয়ন্ত্রণ, পরোক্ষ কর হ্রাস, সরকারি ব্যয় হ্রাস ইত্যাদি পদক্ষেপ গ্রহণ করেছে। উক্ত পদক্ষেপগুলো প্রাসঙ্গিক। দ্রব্যের পরিমাণ স্থির থেকে দামস্তর বাড়লে তা ব্যয় বৃদ্ধি জনিত মুদ্রাস্ফীতি। সরকার সংকোচনমূলক রাজস্ব ও আর্থিক নীতি গ্রহণ করলে ঋণের প্রবাহ হ্রাস পায়। অর্থের যোগান কমে যায়। ফলে এ ধরনের মুদ্রাস্ফীতি নিয়ন্ত্রিত হয়। এছাড়াও পরোক্ষ কর হ্রাস করলেও দামস্তর হ্রাস পায়। আবার সরকারি ব্যয় হ্রাস করলে সামগ্রিক চাহিদা হ্রাস পায়। ফলে দামস্তর কমে। সুতরাং বলা যায়, উদ্দীপকে সরকার গৃহীত পদক্ষেপগুলো মুদ্রাস্ফীতি নিয়ন্ত্রণে কার্যকরী ভূমিকা রাখবে।"
        },
        {
          "label": "ঘ",
          "question": "সরকারের গৃহীত পদক্ষেপ দ্রব্যমূল্য স্থিতিশীল রাখার ক্ষেত্রে কতটুকু কার্যকর বলে তুমি মনে করো-বিশ্লেষণ করো।",
          "explanation": "সরকার গৃহীত পদক্ষেপ দ্রব্যমূল্য স্থিতিশীল রাখার ক্ষেত্রে বহুলাংশে কার্যকর ভূমিকা পালন করবে। মুদ্রাস্ফীতির ধরনের ওপর নির্ভর করে তার প্রতিকারের উপায়ও ভিন্ন হয়। যেমন: চাহিদা বৃদ্ধি জনিত মুদ্রাস্ফীতির ক্ষেত্রে সংকোচনমূলক রাজস্ব নীতি ও আর্থিক নীতি কার্যকর ভূমিকা পালন করে। কিন্তু ব্যয় বৃদ্ধি জনিত মুদ্রাস্ফীতির ক্ষেত্রে প্রত্যক্ষ কার্যক্রম গুরুত্বপূর্ণ ভূমিকা পালন করে। উদ্দীপকে 'X' দেশের ২০২০ ও ২০২২ সালের বিভিন্ন পণ্যের দাম দেওয়া আছে। উক্ত তথ্যানুযায়ী ভোক্তার মূল্য সূচক ২৪৪.৪৪। অর্থাৎ, মুদ্রাস্ফীতির পরিমাণ ২৪৪.৪৪ - ১০০ = ১৪৪.৪৪%। দেশটির সরকার দ্রব্যমূল্য স্থিতিশীল রাখার জন্য ঋণের প্রবাহ নিয়ন্ত্রণ, পরোক্ষ কর হ্রাস, সরকারি ব্যয় হ্রাস ইত্যাদি পদক্ষেপ গ্রহণ করেছে। উক্ত পদক্ষেপগুলো প্রাসঙ্গিক। দ্রব্যের পরিমাণ স্থির থেকে দামস্তর বাড়লে তা ব্যয় বৃদ্ধি জনিত মুদ্রাস্ফীতি। সরকার সংকোচনমূলক রাজস্ব ও আর্থিক নীতি গ্রহণ করলে ঋণের প্রবাহ হ্রাস পায়। অর্থের যোগান কমে যায়। ফলে এ ধরনের মুদ্রাস্ফীতি নিয়ন্ত্রিত হয়। এছাড়াও পরোক্ষ কর হ্রাস করলেও দামস্তর হ্রাস পায়। আবার সরকারি ব্যয় হ্রাস করলে সামগ্রিক চাহিদা হ্রাস পায়। ফলে দামস্তর কমে। সুতরাং বলা যায়, উদ্দীপকে সরকার গৃহীত পদক্ষেপগুলো মুদ্রাস্ফীতি নিয়ন্ত্রণে কার্যকরী ভূমিকা রাখবে।"
        }
      ]
    },
    {
      "number": "9",
      "uddipok": "'Y' দেশের বৈদেশিক বাণিজ্যের পরিস্থিতি নিম্নরূপ:",
      "tag": "HC 25",
      "sub_questions": [
        {
          "label": "ক",
          "question": "প্রযুক্তি কী?",
          "explanation": "উৎপাদনের উপকরণ ব্যবহারের প্রায়োগিক জ্ঞানকে প্রযুক্তি বলে।"
        },
        {
          "label": "খ",
          "question": "অপ্রচলিত রপ্তানি পণ্য প্রচলিত রপ্তানি পণ্যের চেয়ে বেশি বৈদেশিক মুদ্রা অর্জন করে? ব্যাখ্যা করো।",
          "explanation": "অপ্রচলিত রপ্তানি পণ্য প্রচলিত রপ্তানি পণ্যের চেয়ে বেশি বৈদেশিক মুদ্রা অর্জন করে। অপ্রচলিত রপ্তানি পণ্য বলতে সম্প্রতিকালে রপ্তানি করা হচ্ছে এমন পণ্যকে বোঝায়। যেমন- তৈরি পোশাক, হিমায়িত খাদ্য, হস্তশিল্প ইত্যাদি। এসব পণ্যের অধিকাংশই শিল্পজাত পণ্য। এগুলোর দাম তুলনামূলক বেশি। অন্যদিকে, প্রচলিত পণ্য বলতে দীর্ঘদিন ধরে যেসব পণ্য রপ্তানি করা হচ্ছে এমন পণ্যকে বোঝায়। যেমন- পাট, চামড়া, চা ইত্যাদি। এ পণ্যগুলো সাধারণত প্রাথমিক বা কৃষিজাত দ্রব্য। তাই এগুলো থেকে আয় কম হয়। এ কারণে প্রচলিত রপ্তানি পণ্যের চেয়ে অপ্রচলিত রপ্তানি পণ্য বেশি বৈদেশিক মুদ্রা অর্জন করে।"
        },
        {
          "label": "গ",
          "question": "উদ্দীপক অনুসারে 'Y' দেশের বৈদেশিক বাণিজ্যের পরিস্থিতি স্তম্ভরেখার সাহায্যে ব্যাখ্যা করো।",
          "explanation": "কোনো দেশের অমদানি ও রপ্তানির তথ্য দেওয়া থাকলে তা স্তম্বরেখার মাধ্যমে ব্যাখ্যা করা যায়। কোনো দেশ কোনো এক বছরে নানা' ধরনের পণ্য ও সেবা বিদেশে বিক্রয় করে যে অর্থ পায় তা রপ্তানি আয়। আর বিদেশ থেকে পণ্য ও সেবাসামগ্রী ক্রয়ের জন্য যে অর্থ ব্যয় করে তা আমদানি ব্যয়। সাধারণত অনুন্নত দেশগুলোর ক্ষেত্রে আমদানি ব্যয় রপ্তানি আয়ের চেয়ে কম হয়। উদ্দীপকে, 'Y' দেশের দুটি অর্থবছরের আমদানি ব্যয় ও রপ্তানি আয় দেওয়া আছে। উক্ত তথ্যানুযায়ী নিচে স্তম্ভ চিত্র অঙ্কন করা হলো: চিত্রে ভূমি অক্ষে অর্থবছর ও লম্ব অক্ষে আয় ও ব্যয় দেখানো হয়েছে। চিত্রে দেখা যায় 2020-21 এর তুলনায় 2021-22 সালে আমদানি ও রপ্তানি উভয় বেড়েছে। তবে আমদানি ব্যয় অধিক বাড়ায় বানিজ্য ঘাটতি আগের তুলনায় বেড়েছে।"
        },
        {
          "label": "ঘ",
          "question": "উদ্দীপকের উল্লিখিত পরিস্থিতি নিরসনের জন্য বাণিজ্য না সাহায্য কোনটি 'Y' দেশের জন্য অধিক কার্যকর হবে। বিশ্লেষণ করো।",
          "explanation": "উদ্দীপকে উল্লিখিত পরিস্থিতি নিরসনের জন্য বাণিজ্য 'Y' দেশের জন্য অধিক কার্যকর হবে। কোনো দেশে বিদেশের বাজারে পণ্যসামগ্রী বিক্রয় করে যে আয় করে তা রপ্তানি আয়। বিদেশ থেকে পণ্যসামগ্রী আমদানি বাবদ যে ব্যয় করে তা আমদানি ব্যয়। কোনো দেশের আমদানি আয় রপ্তানি আয় অপেক্ষা বেশি হলে বাণিজ্য ঘাটতি তৈরি হয়। আমদানি হ্রাস বা রপ্তানি বৃদ্ধির মাধ্যমে এ ঘাটতি কমানো যায়। উদ্দীপকে 2020-21 অর্থ বছরে রপ্তানি আয় 35,350 কোটি ডলার। আর আমদানি ব্যয় 45,450 কোটি ডলার। অর্থাৎ, বাণিজ্য ঘাটতি = 35,350 - 45450 = -10,100 কোটি ডলার। আবার 2021-22 অর্থবছরে রপ্তানি আয় 46,000 কোটি ডলার। কিন্তু আমদানি ব্যয় 58,865 কোটি। অর্থাৎ বাণিজ্য ঘাটতি = 46000 - 58865 = 12,865 কোটি ডলার। অর্থাৎ, 'Y' দেশে দুই বছরেই বাণিজ্য ঘাটতি রয়েছে। সাধারণ আমদানি ব্যয় রপ্তানি আয়ের চেয়ে বেশি হলে বাণিজ্য ঘাটতি দেখা দেয়। অর্থাৎ, এক্ষেত্রে আমদানি ব্যয় > রপ্তানি আয়। তাহলে রপ্তানি আয় বেড়ে আমদানি ব্যয়ের চেয়ে বেশি হলে বাণিজ্য ঘাটতি দূর হবে। অন্যদিকে, বৈদেশিক সাহায্য গ্রহণ করলে বৈদেশিক মুদ্রার যোগান হবে। কিন্তু বাণিজ্য ঘাটতি দূর হবে না। বরং দীর্ঘমেয়াদে দেশ পরনির্ভরশীল হবে। সুতরাং বলা যায়, 'Y' দেশের পরিস্থিতি নিরসনে বাণিজ্য অধিক কার্যকর।"
        }
      ]
    },
    {
      "number": "10",
      "uddipok": "১নং বাণিজ্য ২নং বাণিজ্য ১. পরিবহন ব্যয় মূখ্য নয় ২. পণ্যের বীমা হয় না ১. পরিবহন ব্যয় মূখ্য ২. পণ্যের বীমা হয়",
      "tag": "HC 25",
      "sub_questions": [
        {
          "label": "ক",
          "question": "ওয়েজ আর্নার্স স্কিম কী?",
          "explanation": "বিদেশে কর্মরত প্রবাসীদের অর্থ সঠিকভাবে ব্যবহারের জন্য ১৯৭৪ সালে প্রচলিত স্কিমই হলো ওয়েজ আর্নাস স্কিম।"
        },
        {
          "label": "খ",
          "question": "বাংলাদেশে কেনো প্রাথমিক ও মাধ্যমিক দ্রব্য বেশি রপ্তানি করে?",
          "explanation": "বাংলাদেশ কৃষিপ্রধান দেশ হওয়ায় প্রাথমিক ও মাধ্যমিক পণ্য বেশি রপ্তানি করে। বাংলাদেশে শিল্পের বিকাশ এখনো পুরোপুরি হয়নি। তাই শিল্পজাত দ্রব্যের উৎপাদন অনেক কম। অন্যদিকে কৃষিভিত্তিক দেশ হওয়ায় এদেশে কৃষিজাত দ্রব্যের উৎপাদন প্রচুর। উন্নতমানের শিল্পের বিকাশ না ঘটায় এসব কৃষিজ এবং প্রকৃতি থেকে প্রাপ্ত কাঁচামাল ব্যবহার করে চূড়ান্ত দ্রব্যের উৎপাদন সম্ভব হয় না। তাই বাধ্য হয়ে প্রাথমিক ও মাধ্যমিক দ্রব্য রপ্তানি করে দিতে হয়।"
        },
        {
          "label": "গ",
          "question": "উদ্দীপক অনুসারে ১নং বাণিজ্যের বৈশিষ্ট্য ব্যাখ্যা করো।",
          "explanation": "উদ্দীপক অনুসারে ১ নং বাণিজ্যের ধরণ হলো অভ্যন্তরীণ বাণিজ্য। একই দেশের বিভিন্ন এলাকা বা অঞ্চলের পণ্য ও সেবার বিনিময় বা ক্রয় বিক্রয় হলো অভ্যন্তরীণ বাণিজ্য। এ ধরনের বাণিজ্য একই দেশের মধ্যে হয় বলে পরিবহন খরচ কম হয়। আবার পণ্যের পরিবহন, হস্তান্তর ইত্যাদির ঝুঁকি কম থাকে বলে পণ্যের বীমা করা হয় না। উদ্দীপকে বাণিজ্যের কিছু সাধারণ বৈশিষ্ট দেওয়া হয়েছে। এর মধ্যে ১ নং বাণিজ্যের ক্ষেত্রে পরিবহন ব্যয় মূখ্য নয়। আর এ ধরনের বাণিজ্যের ক্ষেত্রে পণ্যের বীমা করা হয় না। অর্থাৎ, বাণিজ্যটি তুলনামূলক কম খরচেই সংঘটিত হয়। আর বীমা করার প্রয়োজন হয় না। এ বৈশিষ্ট্যদ্বয় অভ্যন্তরীণ বাণিজ্যের সাথে সাদৃশ্যপূর্ণ। তাই ১ নং বাণিজ্যটি অভ্যন্তরীণ বাণিজ্যের অন্তর্ভুক্ত।"
        },
        {
          "label": "ঘ",
          "question": "উদ্দীপক অনুসারে ২নং বাণিজ্যের গুরুত্ব বিশ্লেষণ করো।",
          "explanation": "উদ্দীপকের ২য় নং বাণিজ্যটি হলো আন্তর্জাতিক বাণিজ্য। দুটি স্বাধীন সার্বভৌম দেশের মধ্যে পণ্য ও সেবার ক্রয়-বিক্রয়কে আন্তর্জাতিক বাণিজ্য বলে। এ ধরনের বাণিজ্য দুটি ভিন্ন দেশের মধ্যে হওয়ায় পরিবহন খরচ বেড়ে যায়। আবার পণ্য ও সেবার পরিবহন, হস্তান্তর ইত্যাদি ক্ষেত্রে ঝুঁকি থাকায় পণ্যের বীমা করতে হয়। উদ্দীপকে ২য় নং বাণিজ্যের বৈশিষ্ট্যের ক্ষেত্রে বলা হয়েছে, এটির পরিবহন ব্যয় মূখ্য। অর্থাৎ পরিবহন, ব্যয় অনেক বেশি। আবার এ পণ্যের জন্য বীমা করতে হয়। উক্ত বাণিজ্যের এ বৈশিষ্ট্য দুটি আন্তর্জাতিক বাণিজ্যের সাথে সাদৃশ্যপূর্ণ। তাই এটি আন্তর্জাতিক বানিজ্যের অন্তর্ভুক্ত। এ ধরনের বাণিজ্যের অনেক সুযোগ সুবিধা লক্ষ করা যায়। আন্তর্জাতিক বাণিজ্যের মাধ্যমে মূলধনী দ্রব্য ও প্রযুক্তির আমদানি সম্ভব হয়। ফলে সম্পদের সর্বোত্তম ব্যবহার নিশ্চিত হয় এবং উৎপাদন বৃদ্ধি পায়। আবার উদ্বৃত্ত পণ্য রপ্তানির মাধ্যমে বিপুল পরিমাণ বৈদেশিক মুদ্রা অর্জন করা যায়। এছাড়া অনুৎপাদিত দ্রব্য ভোগ, অত্যাবশ্যকীয় পণ্যের আমদানি ও খাদ্য ঘাটতি পূরণ করা যায়। তাই বলা যায়, ২ নং বাণিজ্য তথা আন্তর্জাতিক বাণিজ্য অতিশয় গুরুত্বপূর্ণ।"
        }
      ]
    },
    {
      "number": "11",
      "uddipok": "সরকার সার্বভৌমত্ব, শিক্ষা, স্বাস্থ্য প্রভৃতি খাতের জন্য ব্যয় করে।",
      "tag": "HC 25",
      "sub_questions": [
        {
          "label": "ক",
          "question": "করের চূড়ান্তভার কী?",
          "explanation": "কর পরিশোধের সর্বশেষ আপতিত ভারই হলো করের চূড়ান্ত ভার।"
        },
        {
          "label": "খ",
          "question": "বাহ্যিক খাত থেকে ঋণ গ্রহণ করা অসুবিধাজনক কেন?",
          "explanation": "বাহ্যিক খাত থেকে ঋনগ্রহণ করা অভ্যন্তরীণ খাতের চেয়ে কঠিন। সরকারি ঋণ গ্রহণের উৎস দুটি। যথা: অভ্যন্তরীণ উৎস ও বাহ্যিক উৎস। বাহ্যিক উৎস বলতে বিভিন্ন বিদেশি সরকার, আন্তর্জাতিক সংস্থা ইত্যাদি। উল্লেখযোগ্য এই ঋণ সাধারণত কোনো আন্তজাতিক মুদ্রায় গ্রহণ ও পরিশোধ করতে হয়। আবার এ উৎস থেকে ঋণ গ্রহণে কোনো দাতাকে বাধ্য করা যায় না। বরং নানা ধরনের শর্তপূরণ করে ঋণ গ্রহণ করতে হয়। এ শর্তসমূহ অধিকাংশ সময়ই কঠিন, দেশের স্বার্থ পরিপন্থি হয়। এসব কারণে বলা যায়, বাহ্যিক উৎস থেকে ঋণ গ্রহণ করা তুলনামূলক কঠিন।"
        },
        {
          "label": "গ",
          "question": "উদ্দীপক অনুসারে \"প্রশ্নচিহ্নিত” ঘরগুলো পূরণ করে ব্যাখ্যা করো।",
          "explanation": "সরকারি কণের দুটি উৎস হলো বাহ্যিক উৎস ও অভ্যন্তরীণ উৎস। সরকার তার ব্যয় বহনের জন্য বিভিন্ন উৎস থেকে যে অর্থ সংগ্রহ করে তাকে সরকারি ঋণ বলে। এ উৎসসমূহ দুইভাগে বিভিক্ত যথা: অভ্যন্তরীণ উৎস এ বাহ্যিক উৎস। অভ্যন্তরীণ উৎসের মধ্যে বিভিন্ন ব্যক্তি ও আর্থিক প্রতিষ্ঠান এবং বাণিজ্য ও কেন্দ্রীয় ব্যাংক প্রধান। অন্যদিকে বাহ্যিক উৎসের মধ্যে বিদেশি সরকার ও বিদেশি সংস্থা ও আর্থিক প্রতিষ্ঠান উল্লেখযোগ্য। উদ্দীপকে সরকারি ঋণের অর্থায়নের ক্ষেত্রে সরকারি ঋণের উৎসের শ্রেণিবিভাগ দেখানো হয়েছে। নিচে ছকটি পূরণ করা হলো- উদ্দীপকে চিত্রে সরকারি ব্যয়ের অর্থায়নের দুইটি অংশের মধ্যে একটি অংশ দেওয়া আছে। ছকের '?' চিহ্নিত অংশগুলো পূরণ করলে অভ্যন্তরীণ উৎস ও এর দুটি ভাগ পাই। আবার বাহ্যিক উৎস ও দুই ভাগে ভাগ করা হয়।"
        },
        {
          "label": "ঘ",
          "question": "উদ্দীপক অনুসারে কোন কোন খাতে ব্যয়ের জন্য সরকার অর্থায়ন করে বিশ্লেষণ করো।",
          "explanation": "উদ্দীপকে সরকার শিক্ষা, স্বাস্থ্য প্রতিরক্ষা খাতে ব্যয়ের জন্য সরকার অর্থায়ন করে। সরকার তার দায়িত্ব ও কর্তব্য সুষ্ঠুভাবে পালনের জন্য নানা খাতে ব্যয় করে থাকে। বিভিন্ন উদ্দেশ্যে বিভিন্ন খাতে ব্যয় করে থাকে। যেমন- শিক্ষিত জনগোষ্ঠী গড়ে তুলতে শিক্ষা খাতে, সুস্বাস্থ্য নিশ্চিত করতে স্বাস্থ্য খাতে, দেশের সার্বভৌমত্ব বজায় রাখতে প্রতিরক্ষা খাতে ইত্যাদি উল্লেখযোগ্য। উদ্দীপকে সরকারি ব্যয়ের অর্থায়নের উৎস দেখানো হয়েছে। আর বলা হয়েছে, সরকার সার্বভৌমত্ব, শিক্ষা, স্বাস্থ্য প্রভৃতি খাতের জন্য ব্যয় করে। অর্থাৎ সরকার সার্বভৌমত্ব রক্ষায় উদ্দেশ্য প্রতিরক্ষা খাতে ব্যয় করে থাকে। আর শিক্ষার প্রসার এবং সুস্থ সবল জনগোষ্ঠী গড়তে শিক্ষা ও স্বাস্থ্য খাতে ব্যয় করে। এসব ব্যয় বহনের জন্য সরকার অর্থায়ন করে। সরকারি ব্যয়ের অন্যতম গুরুত্বপূর্ণ খাত হলো শিক্ষা। শিক্ষার মান উন্নয়ন, হার বৃদ্ধি, কারিগরি শিক্ষার প্রসার ইত্যাদি উদ্দেশ্য এ খাতে ব্যয় করার প্রয়োজন হয়। স্বাস্থ্য সেবার মানোন্নয়ন ও সকলের সাবিক স্বাস্থ্য সেবা নিশ্চিত করলে এখাতে ব্যয় করা হয়ে থাকে। আর একটি দেশের সরকারের প্রথম ও প্রধান দায়িত্ব হলো দেশের সার্বভৌমত্ব রক্ষা করা। এ উদ্দশ্যে প্রত্যেক সরকারই বিপুল অর্থ ব্যয় করে থাকে। তাই বলা যায়, উদ্দীপকে সরকার প্রতিরক্ষা ও শিক্ষা ও স্বাস্থ্য খাতে ব্যয় করার জন্য অর্থায়ন করে থাকে।"
        }
      ]
    }
  ]
}