{
  "title": "কুমিল্লা বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "আব্দাল মিয়া একজন ক্ষুদ্র চাষি। প্রাতিষ্ঠানিক ঋণ গ্রহণের জটিলতার কারণে গ্রাম্য মহাজন ও মধ্যস্বত্বভোগী দালালদের নিকট থেকে ঋণ গ্রহণ করে চাষাবাদ করেন। ফলে মূলধন সংকট লেগেই থাকে। ইদানীং সরকার কৃষকদের সহায়তা করার জন্য ভর্তুকি প্রদানের মাধ্যমে কৃষকের মাঝে স্বল্পমূল্যে রাসায়নিক সার, উচ্চ ফলনশীল বীজ, কীটনাশক ইত্যাদি উপকরণ পৌঁছে দিচ্ছে। ফলে আব্দাল মিয়ার মতো কৃষকেরা যথেষ্ট উপকৃত হচ্ছেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "একটি আবাদি জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "উৎপাদন ক্ষেত্রে জীবন নির্বাহী খামার ও বাণিজ্যিকভ খামার উদ্দেশ্যগতভাবে এক নয়। জীবন নির্বাহী খামার বলতে বোঝায় কৃষকের দৈনন্দিন চাহিদা ও পারিবারিক ব্যয় বহনের নিমিত্তে যে খামার করা হয় অর্থাৎ এখানে জীবন নির্বাহকেই মুখ্য হিসেবে ধরা হয়। অন্যদিকে বাণিজ্যিক খামার মুনাফা অর্জনের দিকে লক্ষ রেখে ধাবিত হয়। যেখানে উৎপাদকের মূল উদ্দেশ্যই হলো অধিকতর মুনাফা অর্জন।"
        },
        {
          "label": "গ",
          "question": "",
          "explanation": "যে ঋণ নিজস্ব নিয়মনীতির ভিত্তিতে ব্যক্তির প্রয়োজনে সাপেক্ষে ব্যক্তি পর্যায়ে আদান-প্রদান হয় তাকে অপ্রাতিষ্ঠানিক ঋণের উৎস বলা হয়।  যদিও বাংলাদেশের ঋণের সামগ্রিক বাজারকে নিয়ন্ত্রণ করে বাংলাদেশ ব্যাংক তবুও বাংলাদেশ ব্যাংকের অধিনস্থ কিছু প্রতিষ্ঠান রয়েছে যাদের অপ্রাতিষ্ঠানিক ঋণসংস্থা বলে। আর এ অপ্রাতিষ্ঠানিক সংস্থা হতে প্রাপ্ত ঋণই ঋণের অপ্রাতিষ্ঠানিক উৎস। অর্থাৎ কেন্দ্রীয় ব্যাংকের আইন-কানুন বা নিয়মনীতি ও শর্তের বাইরে ঋণের আদান-প্রদানই অপ্রাতিষ্ঠানিক ঋণের উৎস। এসব অনানুষ্ঠানিক বা অপ্রাতিষ্ঠানিক উৎস নিজস্ব নিয়মনীতির আলোকে পরিচালিত হয়। উদ্দীপকে উল্লেখিত আব্দাল মিয়া একজন ক্ষুদ্র চাষি। সে প্রাতিষ্ঠানিক ঋণ গ্রহণ করায় বিভিন্ন জটিলতায় পড়ে। এসব জটিলতা এড়াতে সে গ্রাম্য মহাজন ও মধাস্বত্বভোগী দালালদের নিকট থেকে ঋণ গ্রহণ করে। উক্ত ঋণের উৎসগুলো হলো আত্মীয়স্বজন, বন্ধুবান্ধব, গ্রাম্য মহাজন, গ্রাম দোকানদার, প্রতিবেশি ও ধনী বনিকগণ ঋণের এসব উৎস সমূহের সাংগঠনিক নিয়ম কানুন নেই। এসব উৎস সমূহ কোনো সরকারি বিধি-বিধানের আওতাভুক্ত নয়। এসব কেন্দ্রীয় ব্যাংক তথাত বাংলাদেশ ব্যাংকের বিভিন্ন শর্তাদির উর্ধ্বে। ব্যক্তির আরোপিত নিয়মকানুনই হচ্ছে অপ্রাতিষ্ঠানিক উৎসের আইন-কানুন। সেজন্য ঋণের এসব উৎস অসংগঠিত, অনিশ্চিত ও শোষণমূলক।"
        },
        {
          "label": "ঘ",
          "question": "",
          "explanation": "কৃষির উন্নয়নে সরকার কর্তৃক গৃহীত কৃষি উপকরণ বিতরণের মাধ্যমে কৃষিক্ষেত্রে এক আমূল পরিবর্তন সাধিত হয়ে কৃষিক্ষেত্রে ভিন্নমাত্রা যোগ হবে। কৃষিক্ষেত্রে উদ্যোক্তা সৃষ্টি ও উদ্যোক্তাদের আগ্রহ বৃদ্ধি, কৃষি সম্প্রসারণ ও উৎপাদন বৃদ্ধির লক্ষকে সামনে রেখে সরকার মূলত কৃষিঋণ সরবরাহ করে থাকে। যেন উক্ত ঋণ গ্রহণের ফলে কৃষক তার উৎপাদন ব্যবস্থায় অধিক বিনিয়োগের মাধ্যমে অধিক উৎপাদন করতে পাবে। উদ্যোক্তাগণ কৃষিক্ষেত্রে আগ্রহ প্রকাশ করে নতুন উদ্যোক্তার সৃষ্টি হয় এবং প্রচলিত উদ্যোক্তারা আরও অধিক উৎপাদনে আগ্রহ প্রকাশ করে সার্বিক মোট উৎপাদনে ভূমিকা রাখতে পারে। কৃষি ঋণ বিতরণে সরকারের প্রধান লক্ষ্য হলো খাদ্য উৎপাদন বৃদ্ধির মাধ্যমে খাদ্যে স্বয়ংসম্পূর্ণতা অর্জন ও খাদ্য নিরাপত্তা নিশ্চিত করা। এবং উক্ত লক্ষ্যে পৌঁছানোর জন্য সরকার কৃষি ঋণের পাশাপাশি কৃষি উপকরণ বিতরণ, শস্য বহুমুখীকরণ ও সেচ প্রকল্প প্রণয়ন করেছে। উদ্দীপকে উল্লেখিত সরকার কৃষকদের সহায়তা করার জন্য ভর্তুকি প্রদানের মাধ্যমে কৃষকদের মাঝে স্বল্পমূল্যে রাসায়নিক সার, উচ্চ-ফলনশীল বীজ, কীটনাশক ইত্যাদি উপকারণ পৌঁছে দিচ্ছে। ভর্তুকি প্রদানের ফলে কৃষকের উৎপাদন বৃদ্ধি পাবে, উচ্চ ফলনশীল বীজ ও কীটনাশক ইত্যাদি কৃষি ক্ষেত্রে ইতিবাচক পরিবর্তন আনবে। ফলশ্রুতিতে দেশের খাদ্য অনিশ্চিয়তা দূরীকরণের সাথে খাদ্যে স্বয়ংসম্পূর্ণতা অর্জন হবে। সুতরাং সামগ্রিক অবস্থা বর্ণনা করলে বলা যায়, সরকারের পদক্ষেপ সমূহ দেশের কৃষি উৎপাদনে ইতিবাচক প্রভাব ফেলবে।"
        }
      ]
    },
    {
      "number": "2",
      "uddipok": "বাংলাদেশের কৃষি এখনও প্রকৃতির ওপর বহুলাংশে নির্ভরশীল। বিশ্বব্যাপী অপরিকল্পিত শিল্পায়ন, নগরায়ণ, কার্বন নির্গমন ইত্যাদির প্রভাবে বৈশ্বিক উষ্ণতা বৃদ্ধি পাচ্ছে। ফলে জলবায়ুর দ্রুত পরিবর্তন হচ্ছে। এর প্রভাবে বন্যা, খরা, প্রাকৃতিক দুর্যোগ, সমুদ্রপৃষ্ঠের উচ্চতা ইত্যাদি বৃদ্ধি পাচ্ছে। তাই বংলাদেশের কৃষি অতিমাত্রায় ঝুঁকিতে রয়েছে। কৃষি কার্যক্রমের অভিযোজন কৌশল বাস্তবায়নের জন্য সরকার একটি তহবিল গঠনসহ বিভিন্ন ধরনের কর্মসূচি বাস্তবায়ন করছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কৃষিক্ষেত্রে উৎপাদন চালিয়ে যাওয়ার প্রেক্ষিতে কৃষকরা ঋণের বিভিন্ন উৎস থেকে যে ঋণ গ্রহণ করে থাকে তাকে কৃষি ঋণ বলে।"
        },
        {
          "label": "খ",
          "question": "",
          "explanation": "বাংলাদেশের কৃষি ব্যবস্থা এখন অবধি প্রযুক্তি নির্ভর না হওয়ায় কৃষিকাজ প্রকৃতির উপর নির্ভরশীল। বাংলাদেশের কৃষি ব্যবস্থা অতিমাত্রায় প্রাকৃতিক পরিবেশের উপর নির্ভরশীল। যেমন: মাটির উর্বরতার ওপর কৃষি উৎপাদন অনেকাংশে নির্ভরশীল। বৈরী আবহাওয়ায় কৃষিকাজ ব্যাহত হয় ও দ্রব্য উৎপাদনে ক্ষতি স্বীকার করতে হয়। আধুনিক সেচ ব্যবস্থার পরিবর্তে দেশের কৃষি ব্যবস্থা বৃষ্টির পানির উপর নির্ভরশীল।"
        },
        {
          "label": "গ",
          "question": "",
          "explanation": "বাংলাদেশে কৃষি ব্যবস্থা যেহেতু অনেকাংশে প্রাকৃতিক পরিবেশের উপর নির্ভরশীল সেক্ষেত্রে জলবায়ু পরিবর্তনের ফলে কৃষি উৎপাদন ব্যাহত হচ্ছে। জলবায়ু পরিবর্তনের ফলস্বরূপ কৃষিক্ষেত্রে ব্যাপক সাধন হচ্ছে।   কোনো নির্দিষ্ট স্থানের দীর্ঘ সময়ের আবহাওয়ার যে গড় পরিবর্তন সাধিত হয় সে গড় পরিবর্তনের হিসাবই জলবায়ু হিসেবে পরিগণিত হয়। অর্থাৎ দীর্ঘসময়ের গড় আবহাওয়ার যোগফলই জলবায়ু। জলবায়ু পরিবর্তনের প্রভাবে নানা প্রাকৃতিক দুর্যোগ দেখা দেয় যা ব্যাপক ক্ষতি সাধন করে কৃষি উৎপাদন ক্ষেত্রে। জলবায়ু পরিবর্তনের ফলশ্রুতিতে বন্যা, বৃষ্টি, শিলাবৃষ্টি, স্লাইকোন, ঘূর্ণিঝড় ও খরা প্রভৃতি প্রাকৃতিক দুর্যোগ ঘন ঘন দেখা যাচ্ছে। উক্ত দুর্যোগসমূহ কৃষি ক্ষেত্রে কৃষিক্ষেত্রে সরাসরি আঘাত হানে। এছাড়াও সমুদ্র পৃষ্ঠের উচ্চতা বৃদ্ধিতে ভূপৃষ্ঠের কিছু অংশ সমুদ্রে তলিয়ে যাবে এবং আবাদি জমিতেও লবণাক্ততার হার বৃদ্ধি পাবে। ফলশ্রুতিতে কৃষির আবাদি জমি হ্রাস পাবে এবং চাষাবাদ ব্যাহত হবে। উদ্দীপকে উল্লেখিত বাংলাদেশের কৃষি এখনো প্রকৃতির ওপর বহুলাংশে নির্ভরশীল। বিশ্বব্যাপী অপরিকল্পিত শিল্পায়ন, নগরায়ন, কার্বন, নির্গমন ইত্যাদির প্রভাবে বৈশ্বিক উষ্ণতা বৃদ্ধি পাচ্ছে। ফলে জলবায়ুর দ্রুত পরিবর্তনের ফলে কৃষিক্ষেত্রে নেতিবাচক আঘাত হানছে। জলবায়ু পরিবর্তনের প্রভাবে বন্যা, খরা, প্রাকৃতিক দুর্যোগ, সমুদ্রপৃষ্ঠের উচ্চতা ইত্যাদি বৃদ্ধি পাচ্ছে। তাই বাংলাদেশের কৃষি- অতিমাত্রায় ঝুঁকিতে রয়েছে।"
        },
        {
          "label": "ঘ",
          "question": "",
          "explanation": "জলবায়ু পরিবর্তন মোকাবিলায় সরকার অভিযোজন কৌশল অবলম্বন করেন। পরিবর্তিত পরিস্থিতির সাথে খাপ খাওয়ানোকেই অভিযোজন বলে। জলবায়ু পরিবর্তনের ফলে যে অনুকূল পরিস্থিতির সৃষ্টি হয় সেরূপ পরিবর্তিত পরিস্থিতির সাথে তাল মিলিয়ে চলাই অভিযোজন। উক্ত অভিযোজন কৌশল অবলম্বন করে জলবায়ু পরিবর্তন মোকাবিলা করে থাকে সরকার। উদ্দীপকে বাংলাদেশের সরকার কর্তৃক গৃহীত কার্যক্রম হলো অভিযোজন কৌশল অবলম্বনের মাধ্যমে তহবিল গঠন করা। এছাড়া সরকার বিভিন্ন ধরনের কর্মসূচি গ্রহণ ও বাস্তবায়ন করে। সরকার জলবায়ু পরিবর্তনজনিত পরিস্থিতির সাথে খাপ খাওয়ানোর লক্ষ্যে অভিযোজন কৌশলে নানা অংশীদারিত্ব কার্যক্রম গ্রহণ করেছে। এছাড়াও ওজন স্তর রক্ষার নিমিত্তে সরকার কার্যকরী পদক্ষেপ গ্রহণ করেছে। সেই সাথে নদ-নদীর পানি দূষণ রোধের ব্যবস্থা গ্রহণ করেছে। বায়ু দূষণ, শব্দ দূষণ ও পানি দূষণ রোধে সরকার গুরুত্বপূর্ণ ভূমিকা রাখছে। সরকার তহবিল গঠন করেছে যেন জলবায়ু পরিবর্তনের ফলে জরুরি অবস্থার সৃষ্টি হলে সরকার সে অবস্থার মোকাবেলা করতে পারে। এছাড়াও সরকার বিভিন্ন কর্মসূচি গ্রহণের পাশাপাশি বিভিন্ন আইন প্রনয়ন করেছেন। এর ফলে কৃষিকে অতিমাত্রায় ঝুঁকিমুক্ত করা সম্ভব। সুতরাং বলা যায়, সরকারের প্রযুক্ত পদক্ষেপসমূহ বন্যা, খরা, লবনাক্ততা ইত্যাদি জলবায়ু পরিবর্তনজনিত    সমস্যা সমাধানে গুরুত্বপূর্ণ অবদান রাখবে।"
        }
      ]
    },
    {
      "number": "3",
      "uddipok": "আগের মতো বাংলাদেশ শিল্পে পশ্চাৎপদ নয়। এক সময় যেসব পণ্য বাহির থেকে আমদানি করত তার বেশিরভাগই এখন দেশের অভ্যন্তরে উৎপাদন হচ্ছে। এসব শিল্পগুলোর মধ্যে অন্যতম তৈরি পোশাক শিল্প, ঔষধ শিল্প, প্লাস্টিক শিল্প, সফ্টওয়্যার শিল্প। এসব শিল্প খাতগুলো সামগ্রিক রপ্তানি আয়ে অবদান রাখছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "বিপুল মূলধন, বহুসংখ্যক দক্ষ ও আধা দক্ষ শ্রমিক ও উন্নত প্রযুক্তি নির্ভর উৎপাদন প্রতিষ্ঠানকে বৃহৎ শিল্প বলা হয়।"
        },
        {
          "label": "খ",
          "question": "",
          "explanation": "শিল্পায়নের প্রসারের সাথে সাথে কর্মক্ষেত্রের প্রসার ঘটবে। শিল্পায়নের মাধ্যমে নতুন কর্মক্ষেত্র তৈরি হয়। যার ফলে বহু লোকের কর্মসংস্থানের বৃদ্ধি ঘটে। শিল্পায়ন হলে অতিরিক্ত উৎপাদনের ক্ষেত্রে লোক বা জনবলের প্রয়োজন। সব জনবহুল নিয়োগের মাধ্যমে অধিক মানুষের কর্মক্ষেত্র তৈরি হবে। এভাবে যত বেশি শিল্পকারখানা গড়ে উঠবে তত বেশি মানুষের কর্মের সুযোগ সৃষ্টি হবে। শিল্প প্রতিষ্ঠান সমূহ উৎপাদন বৃদ্ধির লক্ষে নতুন নতুন কর্মসংস্থান সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত শিল্পগুলো আমদানি বিকল্প শিল্প সমূহের অন্তর্ভুক্ত। আমদানিজাত দ্রব্যের আমদানি হ্রাসের লক্ষ্যে আমদানিকৃত দ্রব্যটি দেশের অভ্যন্তরে উৎপাদনের জন্য শিল্প স্থাপনের প্রক্রিয়ার মাধ্যমে উক্ত পণ্য উৎপাদন করাকেই আমদানি বিকল্প শিল্প বলে। যার ফলে আমদানির পরিমাণ হ্রাস পাবে। বৈদেশিক মুদ্রা সাশ্রয় হবে। বৈদেশিক বাণিজ্যের যে ঘাটতি তা নিরসনে উক্ত শিল্প গুরুত্বপূর্ণ অবদান রাখে। যার ফলে বৈদেশিক নির্ভরশীলতা কমিয়ে স্বয়ংসম্পূর্ণতা অর্জন সম্ভব হয়। ফলশ্রুতিতে দেশের বৈদেশিক মুদ্রার রিজার্ভ বৃদ্ধি পাবে। আমদানির থেকে রপ্তানি ব্যয় বৃদ্ধি পাবে।    উদ্দীপকে বলা হয়েছে, এক সময় যেসব পণ্য বাহির থেকে আমদানি করতো তার বেশির ভাগই এখন দেশের অভান্তরে উৎপাদন হচ্ছে। এসব শিল্পগুলোর মধ্যে রয়েছে তৈরি পোশাক শিল্প, ঔষধ শিল্প, প্লাস্টিক শিল্প, সফটওয়্যার শিল্প। এসব শিল্প খাতগুলো সামগ্রিক রপ্তানিতে অবদান রাখছে। সেই সাথে দেশের সামগ্রিক   অর্থনীতিতে গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত শিল্পসমূহ বাংলাদেশের অর্থনীতিতে পর্যাপ্ত অবদান রাখতে পারছে। উক্তিটির সাথে আমি একমত। বাংলাদেশে চলমান বাণিজ্য ঘাটতি দূরীকরণে আমদানি বিকল্প শিল্প গুরুত্বপূর্ণ অবদান রাখতে পারে। বাণিজ্য ঘাটতি নিরসরণের নিমিত্তে আমদানি হ্রাস ও রপ্তানি বৃদ্ধি করা দরকার। আর এর ক্ষেত্রে আমদানি হ্রাসের জন্যই মূলত আমদানি বিকল্পের যাত্রা শুরু। এর প্রতিদান স্বরূপ বৈদেশিক রিজার্ভ বৃদ্ধি পাবে। রপ্তানি থেকে যে আয় পাওয়া যায় তার ব্যয় কম হবে। দেশের ভিতরে মূলধনী দ্রব্য কম হওয়ায় অন্য দেশ হতে মূলধনী দ্রব্য আমদানি করতে হয় আমাদের। এক্ষেত্রে দেশে আমদানি বিকল্প শিল্প হিসেবে মূলধনী দ্রব্য দেশেই উৎপাদিত হলে সেক্ষেত্রে আমদানি ব্যয়টি হ্রাস পাবে। এবং তা সামগ্রিক উৎপাদন ক্ষেত্রেও গুরুত্বপূর্ণ অবদান রাখে। দেশে উৎপাদন ব্যবস্থা সম্ভবপর হবে। এবং উক্ত উৎপাদনের জন্য যখন শিল্পায়ন হবে তখন সেসব শিল্প কারখানায় লোকবল নিয়োগের মাধ্যমে বিপুল লোকের কর্মসংস্থানের যোগান দেওয়া হয়ে থাকে। যা সমগ্র অর্থনীতিতে ইতিবাচক প্রভাব ফেলে। উদ্দীপকে উল্লেখিত তৈরি পোশাক, ঔষধ, প্লাসিক ও সফটওয়্যার শিল্পের পণ্য আগে আমদানি করা হলেও এখন দেশে উৎপাদিত হচ্ছে। তাই এগুলোকে আমরা আমদানি বিকল্প শিল্পের অন্তর্ভুক্ত বলতে পারি। এছাড়া এসব উৎপাদিত পণ্যের উদ্ধৃত্ত পরিমাণ বিদেশে রপ্তানির মাধ্যমে বৈদেশিক মুদ্রা অর্জন সম্ভব হচ্ছে। এছাড়াও উক্ত শিল্পায়নের ফলে দেশে বিভিন্ন ভোগ্যপণ্য, মধ্যবর্তী ও মূলধনী দ্রব্য উৎপাদিত হয়। ফলে দেশ ক্রমান্বয়ে স্বনির্ভর হয়ে উঠছে। তাছাড়া আমদানি বিকল্প শিল্পায়নের মাধ্যমে শিল্পের বিকেন্দ্রীকরণ ঘটে। এতে শিল্পায়নের সামগ্রিক বিকাশ ঘটে। অতএব আমদানি বিকল্প বাণিজ্য দেশের অর্থনীতিতে গুরুত্বপূর্ণ অবদান রাখছে।"
        }
      ]
    },
    {
      "number": "4",
      "uddipok": "বিশেষজ্ঞদের মতামত হলো, একটি দেশকে স্বয়ংসম্পূর্ণ হতে হলে অবশ্যই ওই দেশকে আমদানি বিকল্প শিল্প নীতি অনুসরণ করতে হবে। সাম্প্রতিককালে বাংলাদেশ এ নীতি অনুসরণ করছে। এর মাধ্যমে দেশীয় শিল্পের সংরক্ষণ, বৈদেশিক মুদ্রা সাশ্রয়, বাণিজ্য ঘাটতি হ্রাস পায়। এ নীতি অনুসরণে কৌশল নির্ধারণ, কর্মসংস্থান, ভোক্তা ক্ষতিগ্রস্ত হওযার মতো কিছু সমস্যাও সৃষ্টি হয়।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "উচ্চ প্রযুক্তিভিত্তিক জ্ঞান নির্ভর এবং আইটি ও গবেষণা এবং উন্নয়ননির্ভর পুঁজিভিত্তিক শিল্পকে হাইটেক শিল্প বলা হয়।"
        },
        {
          "label": "খ",
          "question": "",
          "explanation": "দেশে শিল্পায়নের ফলে স্বনির্ভরতা অর্জন হয়। কেননা শিল্পায়নের ফলে দেশের অভ্যন্তরেই এমন কতগুলো পণ্য উৎপাদন, উত্তোলন ও ব্যবহারে সক্ষমতা অর্জন করা সম্ভব হয় যা অতীতে আমদানি করা হতো। অর্থাৎ আমদানি ব্যয় হ্রাস পায় এবং বৈদেশিক মুদ্রার রিজার্ভ থাকে। আমদানিকৃত পন্যটি দেশের অভ্যন্তরেই উৎপাদিত হলে অন্যদেশের উপর নির্ভর করতে হয় না। দেশেই দেশের সামগ্রিক চাহিদা পূরণ করতে পারে। ফলশ্রুতিতে স্বনির্ভরতা অর্জন হয়।"
        },
        {
          "label": "গ",
          "question": "",
          "explanation": "দেশের সামগ্রিক অর্থনীতিতে আমদানি বিকল্প শিল্পের গুরুত্ব অপরিসীম। আমদানি হ্রাস ও বৈদেশিক বাণিজ্যের ভারসাম্য রক্ষার ক্ষেত্রে আমদানি বিকল্প শিল্পের কোনো বিকল্প নেই। কিছু কিছু দ্রব্য আমাদের দেশ অন্য একটি দেশ থেকে অতিমাত্রায় আমদানি করে। সেসব দ্রব্যের ক্ষেত্রে পরনির্ভরতা কমিয়ে এনে সেই দ্রব্যাদি দেশের অভ্যন্তরেই উৎপাদনের ব্যবস্থা করলে যেমন: উক্ত পণ্য উৎপাদনে দেশ স্বনির্ভরতা অর্জন করবে ঠিক একই সাথে আমদানি ব্যয় হ্রাস পায়। বৈদেশিক রিজার্ভ সংরক্ষিত থাকবে। আয়-ব্যয়ে ভারসাম্য তথা বৈদেশিক বাণিজ্যে ভারসাম্য থাকবে। তাছাড়া উক্ত পণ্যের উৎপাদন যখন দেশের অভ্যন্তরে করা হবে তখন উক্ত পণ্যের উৎপাদনে বা শিল্পায়নে যে পরিমাণ জনবল প্রয়োজন তার নিয়োগ দেওয়া হবে। সেই সাথে ব্যাপক বেকার জনগণের কর্মসংস্থানের ক্ষেত্র তৈরি হবে। মাথাপিছু আয় ও উৎপাদন দুটোই বৃদ্ধি পাবে। যা জাতীয় অর্থনীতিতে ইতিবাচক প্রভাব ফেলবে। এছাড়াও আমদানি বিকল্প শিল্পের কারণে সঞ্চয় ও নিয়োগ বৃদ্ধি পায় এবং দেশীয় শিল্প সমূহের সংরক্ষণ হয়। ফলে বাণিজ্য ঘাটতি হ্রাস পায়। বৈদেশিক নির্ভরশীলতা হ্রাস পায়। দ্রুত প্রবৃদ্ধি অর্জিত হয়। সুতরাং আমদানি বিকল্প শিল্প অর্থনৈতিক উন্নয়নে অত্যন্ত গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "",
          "explanation": "আমদানি বিকল্প শিল্পের কিছু সমস্যা রয়েছে। তবুও সর্বজনস্বীকৃত যে আমদানি বিকল্প শিল্প অর্থনীতিতে গুরুত্বপূর্ণ অবদান রাখছে। আমদানি বিকল্প শিল্পের লক্ষ্য শুধু দেশীয় চাহিদা মেটানোর জন্য অভ্যন্তরীণ উৎপাদন নয়। এর আরও লক্ষ্য দেশের অর্থনৈতিক উন্নয়নে যথার্থ ভূমিকা রাখা। তবুও আমদানি বিকল্প শিল্পও সমস্যার উর্ধ্বে নয়। বিভিন্ন নীতি নির্ধারকদের মতে, এ শিল্পে কিছু সমস্যা রয়েছে। উদ্দীপকের তথ্যের উপর দৃষ্টিপাত করলে দেখা যায়, এ শিল্পনীতির কিছু সমস্যা রয়েছে। যেমন: কৌশল নির্ধারণে সমস্যা, কর্মসংস্থানের সুযোগ সীমিত ও ভোক্তা ক্ষতিগ্রস্ত হয়। আমদানি বিকল্প শিল্পের ফলে দেশে পুঁজি নির্ভর উৎপাদন ব্যবস্থা চালু হয়। ফলে শ্রমবহুল দেশে কর্মসংস্থানের সুযোগ সীমিত হয়ে যায়। বাংলাদেশের মতো শ্রমবহুল দেশে শ্রমনির্ভর উৎপাদন ব্যবস্থার পরিবর্তে যদি পুঁজিনির্ভর উৎপাদন ব্যবস্থার প্রবর্তন হয় তবে দেশের জনগণ ক্ষতিগ্রস্ত হবে বেকারত্ব বৃদ্ধি পাবে। আবার, অনেক ক্ষেত্রে বলা হয় এ শিল্প মূলত চাহিদা পূরণের লক্ষ্যে পরিচালিত হয়। সেজন্য বাজার সংকীর্ণ, দেশীয় ভোক্তরা নিম্নমানের পণ্য ভোগে বাধ্য হয়। আমদানি বিকল্প শিল্পায়নের ক্ষেত্রে বৈদেশিক প্রত্যক্ষ বিনিয়োগ (FDI) হ্রাস পায়। কিন্তু দ্রুত অর্থনৈতিক উন্নয়নের জন্য (FDI)- এর অধিক প্রবাহ প্রয়োজন। উপরোক্ত সমস্যা থাকা সত্ত্বেও অনেক দেশ উক্ত শিল্পায়ন কৌশল গ্রহণ করে উৎপাদনের সার্বিক প্রচেষ্টা চালাচ্ছে। কেননা এ শিল্পনীতি বৈদেশিক মুদ্রা সাশ্রয় করে এবং দ্রুত প্রবৃদ্ধি অর্জনে সহায়তা করে। সুতরাং সমস্যা থাকা সত্ত্বেও উক্ত শিল্পনীতির যথার্থতা বিদ্যমান।"
        }
      ]
    },
    {
      "number": "5",
      "uddipok": "কোনো একটি উন্নয়নশীল দেশের ২৫ বছর অন্তর জনসংখ্যা বৃদ্ধির পরিমাণ নিম্নে ছকে উল্লেখ করা হলো: বছর ০ ২৫ ৫০ ৭৫ ১০০ জনসংখ্যা বৃদ্ধি ১ ২ ৪ ৮ ১৬ খাদ্য উৎপাদন ১ ২ ৩ ৪ ৫",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "শিক্ষা ও পর্যাপ্ত প্রশিক্ষণের মাধ্যমে দক্ষ জনশক্তিকে জনসম্পদে রূপান্তরিত করাকেই মানবসম্পদ উন্নয়ন বলে।"
        },
        {
          "label": "খ",
          "question": "",
          "explanation": "জনসংখ্যা বৃদ্ধি পেলে বর্ধিত জনসংখ্যারও খাদ্যের যোগান দিতে হয়। সেক্ষেত্রে অতিরিক্ত এ জনসংখ্যার খাদ্যের যোগান দিতে গিয়ে খাদ্য সমস্যা দেখা দেয়। আমরা ম্যালথাসের তথ্য মতে বলতে পারি, জনসংখ্যা বাড়ে জ্যামিতিক হারে কিন্তু খাদ্যের উৎপাদন বাড়ে গানিতিক হারে। অর্থাৎ খাদ্য উৎপাদনের চেয়ে জনসংখ্যার হার বেশি দাঁড়ায় দেয়। ফলে খাদ্য সংকট দেখা দেয়। তাই, অতিরিক্ত জনসংখ্যা খাদ্য সমস্যা সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের ছকে জনসংখ্যা বৃদ্ধির হার ও খাদ্য উৎপাদনের হারের পরিমাণ দেওয়া আছে। ভালোভাবে দৃষ্টিপাত করলে আমরা দেখতে পাই যে, ছকটিতে ম্যালথাসের জনসংখ্যা তত্ত্বের প্রতিফলন ঘটেছে। ম্যালথাসের তত্ত্বের মূলকথা হলো জনসংখ্যা যে হারে বৃদ্ধি পায় খাদ্য উৎপাদন তার থেকে কম হারে বৃদ্ধি পায়। অর্থাৎ, ম্যালথাসের তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ সমূহ তথা খাদ্য দ্রব্য বৃদ্ধি পায় গানিতিক হারে। সুতরাং জনসংখ্যা যখন বৃদ্ধি পেয়ে ১, ২, ৪, ৮, ১৬… হয় তখন খাদ্যদ্রব্য গানিতিক হারে বৃদ্ধি পেয়ে ১, ২, ৩, ৪, ৫ হয়। ম্যালথাস মনে করে জনসংখ্যা জ্যামিতিক হারে বৃদ্ধি পেয়ে প্রতি ২৫ বছর অন্তর দ্বিগুণ হয়। উদ্দীপকে উল্লেখিত ছকে, জনসংখ্যা প্রতি ২৫ বছর পরপর দ্বিগুণ হারে বৃদ্ধি পেয়েছে। অর্থাৎ ১, ২, ৪, ৮, ১… হারে বৃদ্ধি পেয়েছে। এটি জ্যামিতিক হারকে নির্দেশ করে। ছকে আবার দেখতে পাই, খাদ্য উৎপাদন ১, ২, ৩, ৪, ৫… হারে বৃদ্ধি পেয়েছে। এটি গানিতিক হারকে জনসংখ্যা নির্দেশ করে। সুতরাং বলতে পারি, জনসংখ্যা জ্যামিতিক হারে বৃদ্ধির ফলে উৎপাদনকে ছাড়িয়ে যায়। ফলে অতিরিক্ত জনসংখ্যা সমস্যা দেখা দেয়। সেকারণে উপরোক্ত ছকটিকে ম্যালথাসের জনসংখ্যা তত্ত্ব বলা হয়।"
        },
        {
          "label": "ঘ",
          "question": "",
          "explanation": "ম্যালথাসের তত্ত্বমতে, প্রতিরোধমূলক ও প্রাকৃতিক নিরোধের মাধ্যমে জনসংখ্যা বৃদ্ধি ও খাদ্য উৎপাদনের মধ্যে সৃষ্ট ব্যবধান দূরীকরণে অবদান রাখে। ম্যালথাসের তত্ত্বমতে, জনসংখ্যা বৃদ্ধি রোধে আমরা দু ধরণের প্রতিরোধক ব্যবস্থা পেয়ে থাকি। যথা-   ১. প্রতিরোধমূলক ব্যবস্থা ও ২. প্রাকৃতিক নিরোধ প্রতিরোধমূলক ব্যবস্থার মধ্যে রয়েছে বিলম্বে বিবাহ, কৌমার্য, জন্মনিয়ন্ত্রণ, যৌন সংযম ইত্যাদি পন্থায় জন্মনিয়ন্ত্রণের মাধ্যমে প্রতিরোধমূলক ব্যবস্থা আরোপ করে জনসংখ্যা বৃদ্ধি রোধ করা সম্ভব। অন্যদিকে প্রাকৃতিক নিরোধ প্রাকৃতিক কারণে জনসংখ্যার প্রাণ সংহারকে বোঝায়। যেমনঃ যুদ্ধ বিগ্রহ, মারামারি, দুর্ভিক্ষ, খাদ্যাভাব প্রভৃতি প্রাকৃতিক দুর্যোগের কারণে জনসংখ্যার অতিরিক্ত অংশের প্রাণসংহারকে প্রাকৃতিক নিরোধ বলে। উদ্দীপকের সারণীতে জনসংখ্যা বৃদ্ধি ও খাদ্য উৎপাদনের মধ্যে সৃষ্ট ব্যবধানে ম্যালথাসের তত্ত্বেরই প্রতিফলন ঘটায়। ম্যালথাসের ভাষ্য মতে, নিবারণ ব্যবস্থা হলো নৈতিক বাধা, পাপ, বঞ্চনা-লাঞ্ছনার মধ্যে বিভক্ত। অর্থাৎ নৈতিক বাধা হলো কোনো প্রকার অন্যায়-অনাচারের উর্দ্ধে গিয়ে বিবাহ থেকে বিরত থাকা। আর পাপ বলতে নর-নারীর অবৈধ সম্পর্ককে বোঝানো হয়েছে। এবং তিনি আরও উল্লেখ করেন প্রকৃতি যখনই মানুষের এ অতিরিক্ত সংখ্যাকে বহন করতে না পারে তখন দুর্যোগের মাধ্যমে জনসংখ্যা নিধন সম্পন্ন হয়। অর্থাৎ প্রকৃতি নিজেই জনসংখ্যার উপর প্রতিশোধ নেয়। মহামারি, দুর্ভিক্ষ, ভূমিকম্প, বন্যা প্রভৃতির দ্বারা জনসংখ্যার নিয়ন্ত্রণ আনা হয়।"
        }
      ]
    },
    {
      "number": "6",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "নিজস্ব জ্ঞান ও দক্ষতার আলোকে ন্যূনতম ঝুঁকি স্বীকারের মাধ্যমে জীবিকা অর্জনের ব্যবস্থাকে আত্মকর্মসংথান বলে।"
        },
        {
          "label": "খ",
          "question": "",
          "explanation": "জনসংখ্যা মানবসম্পদে রূপান্তরিত করা এবং এ রূপান্তরিত মানবসম্পদের চূড়ান্ত উন্নতি সাধনের পিছলে শিক্ষার অবদান অনস্বীকার্য। শিক্ষার সাহায্যে বক্তি তার সুপ্ত জ্ঞানের জাগরণ ঘটিয়ে উন্নয়নে অবদান রাখতে পারে। শিক্ষা হলো মানব সম্পদ উন্নয়নের প্রধান হাতিয়ার। ব্যক্তি শিক্ষার মাধ্যমে নিজেকে সম্পদে পরিণত করতে পারে ও বিভিন্ন কৌশল ও সৃজনী শক্তিকে কাজে লাগাতে পরে। এছাড়াও সম্পদের কাম্য ব্যবহার দক্ষতার সাথে নিশ্চিত করতে পারে।   অর্থাৎ শিক্ষা মানবসম্পদ উন্নয়নকে প্রভাবিত করে।"
        },
        {
          "label": "গ",
          "question": "",
          "explanation": "চিত্রের P বিন্দুটি হলো নিম্ন জনসংখ্যা স্তর। আমরা জানি, কাম্য জনসংখ্যা হলো যে জনসংখ্যায় উৎপাদন, আয় ও মাথাপিছু আয় সর্বোচ্চ হয়। যখন কোনো দেশের প্রকৃত জনসংখ্যা কাম্য জনসংখ্যার চেয়ে কম হয় তখন তাকে নিম্ন জনসংখ্যার দেশ এবং জনসংখ্যা কাম্য জনসংখ্যার চেয়ে বেশি হলে অধিক জনসংখ্যার দেশ বলে। যেমনঃ বাংলাদেশ একটি অধিক জনসংখ্যার দেশ।     উদ্দীপক হতে পাই, কাম্য জনসংখ্যা, Q = ৮ আবার, P বিন্দুতে প্রকৃত জনসংখ্যা, A = ৬ অতএব, P বিন্দুতে ভারসাম্যের পরিমাণ দাড়ায়,   M = (A - Q)/Q = (৬ - ৮)/৮ = -০.২৫ সুতরাং P বিন্দুতে অসামঞ্জস্যের পরিমাণ হলো, -০.২৫। P বিন্দুতে জন্মসংখ্যা ৬ এবং মাথাপিছু আয় ৪০০, যা ৮০০ এর কম অর্থাৎ সর্বোচ্চ মাথাপিছু আয় অপেক্ষা কম। অর্থাৎ উপরোক্ত তথ্যের ভিত্তিতে \"P\" বিন্দুতে নিম্ন জনসংখ্যা নির্দেশ করে। অর্থাৎ, এখানে জনসংখ্যা কাম্য জনসংখ্যার তুলনায় কম তাই, জনসংখ্যার বৃদ্ধি ঘটানোর প্রয়োজন।"
        },
        {
          "label": "ঘ",
          "question": "",
          "explanation": "উদ্দীপকের চিত্রের আলোকে কাম্য জনসংখ্যা বিন্দুটি হলো Q। অর্থাৎ কাম্য জনসংখ্যা Q= ৮ কোটি। কাম্য জনসংখ্যা হলো প্রত্যাশিত জনসংখ্যা অর্থাৎ যে জনসংখ্যায় উৎপাদন, আয় ও মাথাপিছু আয় সর্বোচ্চ হয়। কাম্য জনসংখ্যার তথ্যের ভিত্তিতে আমরা বলতে পারি, দেশের প্রদত্ত প্রাকৃতিক সম্পদকে যথাযথ ভাবে কাজে লাগানোর জন্য পর্যাপ্ত জন্মসংখ্যার প্রয়োজন। অর্থাৎ যে পরিমাণ জনসংখ্যায় প্রাকৃতিক সম্পদকে উপযুক্তভাবে কাজে লাগানো যায় এবং সর্বোচ্চ মাথাপিছু আয় অর্জন করা যায় সে পরিমাণ জনসংখ্যাই কাম্য জনসংখ্যা। জনসংখ্যা কাম্য জনসংখ্যার থেকে কম হলে দেশের প্রাকৃতিক সম্পদের সামগ্রিক ব্যবহার নিশ্চিত হয় না। ফলে সর্বোচ্চ উৎপাদন ও সম্ভব হয় না। এক্ষেত্রে জনসংখ্যা বৃষ্টির প্রয়োজন। আবার জনসংখ্যা অধিক হলে অতিরিক্ত জনসংখ্যার চাহিদার যোগান দেওয়া সম্ভব হয় না। এক্ষেত্রে জনসংখ্যা হ্রাসের প্রয়োজন হয়।   উদ্দীপকে ভূমি অক্ষে জনসংখ্যার পরিমাণ এবং লম্ব অক্ষে মাথাপিছু আয় উল্লেখ করা হয়েছে। চিত্রের P বিন্দুতে মাথাপিছু আয় যখন ৪০০ মার্কিন ডলার তখন জনসংখ্যার পরিমাণ ৬ কোটি। পরবর্তীতে Q বিন্দুতে জনসংখ্যা ৮ কোটি এবং মাথাপিছু আয় দাঁড়ায় ৮০০ কোটি মার্কিন ডলার। যা সর্বোচ্চ মাথাপিছু আয়। আবার R বিন্দুটিতে জনসংখ্যা ১০ কোটি ও মাথাপিছু আয় ৪০০ মার্কিন ডলার। অর্থাৎ জনসংখ্যা কাম্য অবস্থায় থাকলে উৎপাদন বৃদ্ধি পাবে, অর্থের যোগান এবং ব্যয়যোগ্য অর্থ হ্রাস ও সম্পদের সার্বিক ব্যবহার নিশ্চিত হবে।"
        }
      ]
    },
    {
      "number": "7",
      "uddipok": "চিত্রটি লক্ষ কর এবং সংশ্লিষ্ট প্রশ্নগুলোর উত্তর দাও:",
      "tag": "DB 22 ,CB 22",
      "sub_questions": [
        {
          "label": "ক",
          "question": "",
          "explanation": "CPI এর পূর্ণরূপ হলো: - Consumer Price Index."
        },
        {
          "label": "খ",
          "question": "",
          "explanation": "অতিরিক্ত অর্থের যোগানই মুদ্রাস্ফীতির সৃষ্টি করে। অর্থের যোগানের সাথে দ্রব্যমূল্যের সম্পর্ক সমমুখী ও অর্থমূল্যের সম্পর্ক বিপরীতমুখী। অর্থের সরবরাহ বেড়ে গেলে দ্রব্যের সেবার পরিমাণ বৃদ্ধি না পেলেও দ্রব্যের দামস্তর বৃদ্ধি পায়। ফলে পূর্বে নির্দিষ্ট মূল্যে যে সেবা বা দ্রব্য ক্রয় করা যেত অর্থের বিপুল সরবরাহে তার থেকে কম সেবা বা দ্রব্য ক্রয় করা যায় উক্ত মূল্যে। অর্থাৎ অর্থের ক্রয়ক্ষমতা হ্রাস পায়। এরূপ পরিস্থিতিতে মুদ্রাস্ফীতির সৃষ্টি হয়।"
        },
        {
          "label": "গ",
          "question": "",
          "explanation": "চাহিদা বৃদ্ধির ফলে মুদ্রাস্ফীতির সৃষ্টি হয়েছে এবং উক্ত মুদ্রাস্ফীতির প্রেক্ষিতে ছেদবিন্দু E 1 থেকে যা E 2 তে পরিবর্তিত হয়েছে।   দ্রব্যের বৃদ্ধির ফলে চাহিদার যে বৃদ্ধি ঘটে তার প্রেক্ষিতে দামস্তরের বৃদ্ধি ঘটলে তাকে চাহিদা বৃদ্ধিজনিত মুদ্রাস্ফীতি বলে। পূর্ণ নিয়োগ করে প্রযুক্তি ও দক্ষতার পরিপ্রেক্ষিতে সামগ্রিক যোগান স্থির থেকে সামগ্রিক চাহিদা বৃদ্ধির ফলে মুদ্রাস্ফীতি সৃষ্টি হয়।   উদ্দীপকে চিত্রের আলোকে বলতে পারি, প্রাথমিক অবস্থায় সামগ্রিক চহিদা ও সামগ্রিক যোগান E1 বিন্দুতে পরস্পর সমান হয় ফলে ভারসাম্য দাস হয় OP 2 । যদি সামগ্রিক যোগান AS স্থির থেকে সামগ্রিক চাহিদা AD 1 থেকে বৃদ্ধি পেয়ে AD 2 হয় সেক্ষেত্রে দামস্তর OP 1 থেকে বেড়ে OP 2 হয়। অর্থাৎ দামস্তর P 1 P ₂ পরিমাণ বৃদ্ধি পায়। অর্থাৎ উক্ত তথ্য চাহিদা বৃদ্ধিজনিত মুদ্রাস্ফীতিকে নির্দেশ করছে। চাহিদা মুদ্রাস্ফীতি আরো কয়েকটি বিষয়ের সাথে সম্পর্কযুক্ত। যেমনঃ- ভোগ, বিনিয়োগ, সরকারি আয়, সরকারি ব্যয়। এছাড়াও রপ্তানি বৃদ্ধির কারণে চাহিদা বৃদ্ধিজনিত মুদ্রাস্ফীতি দেখা যায়। উক্ত মুদ্রাস্ফীতির ফলে সামগ্রিক চাহিদা রেখা ওপরের দিকে স্থানান্তর হয়। অর্থাৎ প্রদত্ত ভারসাম্য বিন্দু বা ছেদ বিন্দু E 1 থেকে E 2 তে পরিবর্তিত হয়।"
        },
        {
          "label": "ঘ",
          "question": "",
          "explanation": "চাহিদা বৃদ্ধিজনিত মুদ্রাস্ফীতি নিয়ন্ত্রণে সরকার নানারূপ আর্থিক নিয়ম-নীতি ও রাজস্বনীতি গ্রহণ করতে পারে। কেন্দ্রীয় ব্যাংক অর্থব্যবস্থার শীর্ষে থেকে দেশের সামগ্রিক অর্থনৈতিক কার্যাবলিকে নিয়ন্ত্রণ করে। এবং কেন্দ্রীয় ব্যাংক অনেক ক্ষেত্রে সরকারের পক্ষে কাজ করে। মুদ্রাস্ফীতি নিয়ন্ত্রণের লক্ষ্যে কেন্দ্রীয় ব্যাংক সরকারের পক্ষে বিভিন্ন আর্থিক নীতি গ্রহণ করতে পারে। ব্যাংক হারের বৃদ্ধির মাধ্যমে কেন্দ্রীয় ব্যাংক মুদ্রাফীতি নিয়ন্ত্রণ করতে পারে। সরকারের পক্ষ হয়ে কেন্দ্রীয় ব্যাংক নগদ জমার অনুপাত বৃদ্ধি দ্বারা মুদ্রাস্ফীতি নিয়ন্ত্রণ করে। এছাড়াও খোলাবাজারে ঋণপত্র বিক্রয় ইত্যাদি আর্থিক নীতি দ্বারা মুদ্রাস্ফীতি নিয়ন্ত্রণ করা হয়ে থাকে। যখন আর্থিক নীতি মুদ্রাস্ফীতি নিয়ন্ত্রণে যথেষ্ট ভূমিকা রাখতে ব্যর্থ হয় তখন সরকার রাজস্বনীতির আশ্রয় নেয়। যেমনঃ- সরকারি ব্যয় হ্রাস, কর বৃদ্ধি, সরকারি ঋণমন্থন ইত্যাদি সরকারের রাজস্বনীতির আওতাভুক্ত। উদ্দীপকে চাহিদাবৃদ্ধিজনিত মুদ্রাস্ফীতি ঘটেছে। উক্ত মুদ্রাস্ফীতি নিয়ন্ত্রণে সরকার ব্যাংক হার, নগদ রিজার্ভ, অনুপাত পরিবর্তন করবে। উক্ত পরিবর্তন সমূহ কেন্দ্রীয় ব্যাংকের আর্থিক নীতি। এবং সরকারি ব্যয় ও কর হারের পরিবর্তনের মাধ্যমে রাজস্বনীতির পরিবর্তন করবে সরকার। এছাড়াও উক্ত ব্যবস্থাদির পাশাপাশি সরকারকে কিছু প্রত্যক্ষ ব্যবস্থাও গ্রহণ করতে হবে। তবেই উক্ত মুদ্রাস্ফীতি নিয়ন্ত্রণে আনা সম্ভব।"
        }
      ]
    },
    {
      "number": "8",
      "uddipok": "'X' দেশের ভিত্তি বছর ও বর্তমানে বছরের দুটি ভোগ্য পণ্যের পরিমাণ, দাম ও ব্যয়ের পরিমাণ নিম্নরূপ: দ্রব্যমূল্য স্থিতিশীল রাখার স্বার্থে সরকার ব্যাংক হার বৃদ্ধি, অর্থের যোগান হ্রাস, সরকারি ব্যয় হ্রাস, উৎপাদন বৃদ্ধি ও পরোক্ষ করের হার কমিয়ে দেয়।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "সূচক হলো এক বিশেষ সংখ্যাবাচক পদ্ধতি যার সাহায্যে অর্থের মূল্য পরিবর্তন পরিমাপ করা হয়।"
        },
        {
          "label": "খ",
          "question": "",
          "explanation": "মুদ্রাস্ফীতি সব সময় খারাপ নয়, মৃদু মুদ্রাস্ফীতি দেশের অর্থনীতিতে ইতিবাচক প্রভাব ফেলে। মুদ্রাস্ফীতিতে অর্থের মূল্য হ্রাস পায়। এক্ষেত্রে ক্রেতা ও পাওনাদাররা ক্ষতিগ্রস্ত হয় ঠিকই কিন্তু মৃদু মুদ্রাস্ফীতির ফলে অনেক উদ্যোক্তা অতিরিক্ত সুনাফা লাভের আশায় বিনিয়োগে ইচ্ছা পোষণ করে। উৎপাদন ও আয় বৃদ্ধির ফলে ভোগ ও সঞ্চয়ের বৃদ্ধি ঘটে। অর্থনৈতিক প্রবৃদ্ধির উন্নয়ন বৃদ্ধি পায়। সুতরাং মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "",
          "explanation": "মুদ্রাস্ফীতি হলো এক সময়কাল হতে আরেক সময়কালে দাম সূচকের আপেক্ষিক বৃদ্ধি।   মুদ্রাস্ফীতি নির্ণয়ের জন্য ভোক্তার মূল্য সূচক, উৎপাদকের মূল্য সূচক এবং অব্যক্ত অবমূল্যায়ন সূচকের প্রয়োজন হয়। পক্ষান্তরে, ভোক্তার ব্যয়ের সাহায্যে দাম সূচক নির্ণয়ের পদ্ধতিকে ভোক্তার মুল্যসূচক বলা হয়।   আমরা জানি, ভোক্তার মূল্যসূচক = ভোক্তার দামসূচক = CPI            CPI =   উদ্দীপকের সূচির সাহায্যে পাই, ভোগ্য পণ্য পরিমাণ (কেজি/লিটার) ভিত্তি বছর চলতি বছর দাম ব্যয় দাম ব্যয় চাল ৪০ ৪০ ১৬০০ ৬০ ২৪০০ তেল ৫ ৮০ ৪০০ ১২০ ৬০০  ∑P O Q O =২০০০  ∑P n Q O =৩০০০  চলতি বছরে ভোক্তার মূল্য সূচক (CPI) = ∑ P n Q 0 ∑ P 0 Q 0 × ১০০ = ৩০০০ ২০০০ × ১০০ = ১৫০ \\begin{aligned} & =\\frac{\\sum \\mathrm{P}_{\\mathrm{n}} \\mathrm{Q}_0}{\\sum \\mathrm{P}_0 \\mathrm{Q}_0} \\times ১০০ \\\\ & =\\frac{৩০০০}{২০০০} \\times ১০০ \\\\ & =১৫০\\end{aligned} ​ = ∑ P 0 ​ Q 0 ​ ∑ P n ​ Q 0 ​ ​ × ১০০ = ২০০০ ৩০০০ ​ × ১০০ = ১৫০ ​ সুতরাং দামস্তর ভিত্তি বছরের তুলনায় চলতি বছরে (১৫০-১০০) = ৫০% বৃদ্ধি পেয়েছে। অর্থাৎ মুদ্রাস্ফীতির হার হলো ৫০%।"
        },
        {
          "label": "ঘ",
          "question": "",
          "explanation": "সরকার কর্তৃক গৃহীত পদক্ষেপসমূহ মুদ্রাস্ফীতি নিয়ন্ত্রণে গুরুত্বপূর্ণ ভূমিকা রাখবে। বিভিন্ন কারণে যেমন মুদ্রাস্ফীতি ঘটে তেমনি বিভিন্ন পদক্ষেপ নিলে মুদ্রাস্ফীতি হ্রাসও পায়। এ পদক্ষেপসমূহের মধ্যে কেন্দ্রীয় ব্যাংকে আর্থিকনীতি, সরকারের রাজস্বনীতি উল্লেখযোগ্য। উদ্দীপকে থেকে দেখা যায়, ভিত্তি বছরের চাল ও তেলের দাম এর তুলনায় বর্তমান বছরের দাম সার্বিকভাবে ৫০ শতাংশ বৃদ্ধি পেয়েছে। এ ধরনের দ্রব্যমূল্য বৃদ্ধি রোধ করতে সরকার আর্থিক নীতির আওতায় ব্যাংক হার বৃদ্ধি ও অর্থের যোগান হ্রাস করে মুদ্রাস্ফীতি নিয়ন্ত্রণ করতে পারে। আবার রাজস্বনীতির অধীনে সরকারি ব্যয় হ্রাস ও পরোক্ষ কর হ্রাসের মাধ্যমে দ্রব্যমূল্য নিয়ন্ত্রণ করতে পারবে। এছাড়া উৎপাদন বৃদ্ধির মাধ্যমে মুদ্রাস্ফীতি নিয়ন্ত্রণ করা যাবে। সরকার ব্যাংক হার বাড়ালে বাণিজ্যিক ব্যাংকগুলো তাদের সুদের হার বাড়িয়ে দেয়। ফলে ব্যাংক থেকে ঋণ গ্রহণ ব্যয়সাধ্য হলেও ঋণের পরিমাণ কমায় মুদ্রাস্ফীতি কমে যায়। সরকারি ব্যয়ের হ্রাস ঘটলে আর্থিক প্রবাহ কমে ও সামগ্রিক চাহিদা হ্রাস পায়। ফলে দামস্তর কমে মুদ্রাস্ফীতি নিয়ন্ত্রণে থাকে। আবার সম্পদের উৎকৃষ্ট ব্যবহারের মাধ্যমে উৎপাদন বৃদ্ধি করতে পারলে দামস্তর নিয়ন্ত্রণে রাখা সম্ভব। তাছাড়া পরোক্ষ করের হার কমিয়ে দিলে এবং অর্থের যোগান হ্রাস করলে মুদ্রার সরবরাহ কমে। এতে মুদ্রার যোগান কমে গেলে মুদ্রাস্ফীতি নিয়ন্ত্রিত হবে। সুতরাং, সরকার কর্তৃক গৃহীত পদক্ষেপসমূহ মুদ্রাস্ফীতি নিয়ন্ত্রণে যথেষ্ট ভূমিকা রাখবে।"
        }
      ]
    },
    {
      "number": "9",
      "uddipok": "মি. জামিল ও মি. সোহান দুই বন্ধু। তারা দুজনই তৈরি পোশাক কারখানার মালিক। মি. জামিল যে সমস্ত পোশাক প্রস্তুত করেন তিনি সেগুলো ইউরোপ ও আমেরিকার বাজারে বিক্রি করেন। এ ক্ষেত্রে মি. জামিল সরকার কর্তৃক নগদ সহায়তাসহ বিভিন্ন ধরনের সুবিধা ভোগ করেন। অন্যদিকে মি. সোহান তার তৈরি পোশাকগুলো দেশের অভ্যন্তরে বিক্রি করেন। কিন্তু তিনি সরকার কর্তৃক তেমন কোনো সুবিধা পান না।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "মূলধন প্রদত্ত পণ্য ও সেবার অবাধ প্রবাহকে বিশ্বায়ন বলে।"
        },
        {
          "label": "খ",
          "question": "",
          "explanation": "পৃথিবীতে কোনো দেশই সম্পূর্ণ স্বয়ংসম্পূর্ণ নয়। সেজন্য পারস্পারিক চাহিদা পূরণের লক্ষ্যে দুই বা ততোধিক রাষ্ট্র যে বাণিজ্যে লিপ্ত হয় তাকে আন্তর্জাতিক বাণিজ্য বলে। পৃথিবীর কোনো দেশই তার প্রয়োজনের সবটুকু অর্জন করতে পারে না। সেক্ষেত্রে বৈদেশিক মুদ্রার বিনিময়ে অন্য কোনো দেশ থেকে চাহিদা সম্পন্ন দ্রব্য বা সেবাটি আমদানি করতে হয়। এরূপ পারস্পারিক লেনদেনের ভিত্তিতে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "",
          "explanation": "মি. সোহানের বাণিজ্য অভ্যন্তরীণ বাণিজ্যের অন্তর্ভুক্ত। দেশের অভ্যন্তরে যে বাণিজ্য সংঘটিত হয়ে থাকে তাকে অভ্যন্তরীণ বাণিজ্য বলে। একটি স্বাধীন ও সার্বভৌম রাষ্ট্রের ভৌগোলিক সীমারেখার অভ্যন্তরে যে আদান-প্রদান অর্থাৎ বাণিজ্য সংঘটিত হয়ে থাকে তাকে অভ্যন্তরীণ বাণিজ্য বলে। এরূপ বাণিজ্যে মুদ্রা ব্যবস্থা একই থাকে। অর্থাৎ একই মুদ্রা ও রাজস্বনীতির অধীনে বাণিজ্য পরিচালিত হয়ে থাকে। উদ্দীপকে দেওয়া আছে, মি. জামিল ও মি. সোহান দুই বন্ধু। তারা দুজনই দুটি তৈরি পোশাক প্রস্তুত করেন। মি. সোহান তার তৈরি পোশাকগুলো দেশের অভ্যন্তরে বিক্রি করেন। অর্থাৎ মি. সোহান তার দেশের অভ্যন্তরে উৎপাদিত পণ্য সমূহ দেশের অভ্যন্তরেই করেন বিভিন্ন অঞ্চলের মধ্যে বিক্রি করেন। তাই রপ্তানি বাণিজ্যের যে সুযোগ-সুবিধা বা রপ্তানি আয়ের যে রেমিট্যান্স তা তিনি সরকার থেকে পান না। অর্থাৎ এটি অভ্যন্তরীণ বাণিজ্যের সাথে সাদৃশ্যপূর্ণ। মুদ্রাব্যবস্থা ও রাজস্বনীতি এক হওয়ায় সহজেই বিভিন্ন অঞ্চলে দ্রব্য সামগ্রী বিক্রি করা যায়। সুতরাং সোহানের বাণিজ্যটি অভ্যন্তরীণ বাণিজ্যের অন্তর্ভুক্ত। ততোধিক স্বাধীন রাষ্ট্রের মাঝে পণ্য ও সেবা সমূহের লেনদেন সম্পন্ন হয় তখন তাকে আন্তর্জাতিক বাণিজ্য বলে। আন্তর্জাতিক বাণিজ্য দেশের সার্বিক অর্থনীতিতে গুরুত্বপূর্ণ ভূমিকা পালন করে। সেজন্য রপ্তানি বৃদ্ধির গুরুত্ব অপরিসীম। সরকারি সহায়তা উক্ত রপ্তানি বৃদ্ধিতে ইতিবাচক প্রভাব ফেলতে পারে। ফলশ্রুতিতে রপ্তানি বাণিজ্য সম্প্রসারিত হবে।"
        },
        {
          "label": "ঘ",
          "question": "",
          "explanation": "উদ্দীপকে মি. জামিল তৈরি পোশাক প্রস্তুত করেন। তিনি সেগুলো ইউরোপে ও আমেরিকার বাজারে বিক্রি করেন। অর্থাৎ এতে স্পষ্টত যে তিনি আন্তর্জাতিক বাণিজ্যে লিপ্ত হন। রপ্তানি বাণিজ্য সম্প্রসারণের লক্ষ্যে সরকার তাদের নগদ অর্থ সহায়তাসহ বিভিন্ন ধরণের সুবিধা প্রদান করে। সরকার কর্তৃক প্রদানকৃত সকল সাহায্য রপ্তানি বাণিজ্যের ক্ষেত্রে এক আমূল পরিবর্তন সাধন করতে পারে। সরকার রপ্তানি বৃদ্ধির লক্ষ্যে বিভিন্ন পদক্ষেপ গ্রহণ করতে পারে। যেমনঃ - শুল্ক হ্রাস, শুল্ক রেয়াত, বাণিজ্য চুক্তি সম্পাদন ও অভ্যন্তরীণ ভোগ হ্রাস করে রপ্তানি বাণিজ্য সম্প্রসারণ করা সম্ভব। শুল্কের হার হ্রাস পেলে উদ্যোক্তারা আগ্রহ পাবে রপ্তানি বাণিজ্যে অংশীদারত্ব অর্জনে। এভাবে উৎপাদন ও রপ্তানির পরিমাণ বাড়তে থাকবে এবং দেশ উন্নয়নশীল দেশ থেকে উন্নত দেশে রূপান্তরিত হবে । সুতরাং বলা যায়, রপ্তানি বৃদ্ধিতে সরকারি পদক্ষেপ সুদূরপ্রসারী।"
        }
      ]
    },
    {
      "number": "10",
      "uddipok": "সাম্প্রতিককালে বাংলাদেশের রপ্তানি বাণিজ্যের গতি- প্রকৃতিতে পরিবর্তন সাধিত হয়েছে। অতীতে আমাদের রপ্তানি বাণিজ্যে শুধু পাট, চা, চামড়া প্রভৃতি কতিপয় কৃষিপণ্য নিয়ে গঠিত ছিল। কিন্তু বর্তমানে রপ্তানি বাণিজ্যে এসব দ্রব্যের পাশাপাশি মাছ, তৈরি পোশাক, ফল, ফুল ও হস্তাশিল্পজাত দ্রব্যসহ আরও অনেক পণ্য সংযোজিত হচ্ছে। বর্তমান সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন, বিদেশে বাণিজ্য অফিস খোলা, রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "দেশের জরুরি প্রয়োজন ও অর্থনৈতিক উন্নয়নে বৈদেশিক কোনো সংস্থা বা দেশ থেকে ঋণ, প্রকল্প, দ্রব্য ইত্যাদি, সহায়তা গ্রহণ করাই বৈদেশিক সাহায্য।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্য অভ্যন্তরীণ বাণিজ্য সম্প্রসারণের পথ উন্মোচন করে। আন্তর্জাতিক বাণিজ্যের ফলে এক দেশে উৎপাদিত দ্রব্যসামগ্রী অন্য দেশে বিক্রয়ের সুযোগ সৃষ্টি হয়। ফলে দেশীয় দ্রব্যের বাজারের বিস্তৃতি ঘটে। এতে উৎপাদনকারীরা উৎপাদনে উৎসাহ পায় এবং তাদের উৎপাদন ক্ষমতা ও মুনাফা উভয় বৃদ্ধি পায়। তাই বলা যায়, আন্তর্জাতিক বাণিজ্য অভ্যন্তরীণ বাণিজ্যকে সম্প্রসারণ করে।"
        },
        {
          "label": "গ",
          "question": "",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশের রপ্তানি পণ্যকে দুভাগে ভাগ করা যায়। যথা- প্রচলিত ও অপ্রচলিত রপ্তানি পণ্য। বাংলাদেশ যেসব পণ্যসামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছুদিন পূর্বেও অনেক দ্রব্য বিদেশে রপ্তানি করা হতো না, কিন্তু সাম্প্রতিককালে রপ্তানি করা হয়। সেগুলো অপ্রচলিত রপ্তানি পণ্য। উদ্দীপকের আলোকে বাংলাদেশের প্রচলিত ও অপ্রচলিত রপ্তানি দ্রব্যগুলো তালিকা নিম্নরূপ: প্রচলিত রপ্তানি দ্রব্যগুলো অপ্রচলিত রপ্তানি দ্রব্যগুলো ১. পাট ১. মাছ ২. চামড়া ২. তৈরি পোশাক ৩. চা ৩. ফল ৪. হস্তশিল্পজাত দ্রব্য ৫. ফুল"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকারের গৃহীত পদক্ষেপগুলো পর্যাপ্ত নয় বলে আমি মনে করি। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন: রপ্তানি ঋণ প্রদান, বাণিজ্য মেলা আয়োজন, কর অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। উদ্দীপকে সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন করেছে। তাছাড়া বিদেশে বাণিজ্য অফিস খোলা ও রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে। তবে রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন: আমদানি নীতি উদারীকরণ, টাকার মূল্যমান যৌক্তিকীকরণ আয়কর রেয়াত ইত্যাদি পদক্ষেপ গ্রহণ করা যেতে পারে। সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পণ্যের পরিচিত বাড়বে। আবার, কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায় উল্লিখিত পদক্ষেপগুলো রপ্তানি বাণিজ্য সম্প্রসারণে অনেকাংশে সহায়ক হবে।"
        }
      ]
    },
    {
      "number": "11",
      "uddipok": "অর্থনৈতিক উন্নয়ন ও কল্যাণমূলক রাষ্ট্র প্রতিষ্ঠার লক্ষ্যে সরকারকে প্রচুর ব্যয় করতে হয়। শিক্ষা, চিকিৎসা, আইনশৃঙ্খলা রক্ষা, সামাজিক নিরাপত্তা, কর্মসংস্থান বৃদ্ধি প্রভৃতি খাতে সরকারকে প্রচুর ব্যয় করতে হয়। তবে এসব ঋণের দক্ষ ব্যবহার নিশ্চিত করতে না পারলে তা দেশের জন্য ক্ষতিকর হয়।",
      "tag": "BNMPC 24,CB 22",
      "sub_questions": [
        {
          "label": "ক",
          "question": "",
          "explanation": "ভৌগোলিক সীমানার অভ্যন্তরে উৎপাদিত পণ্যের ওপর আরোপিত করকে আবগারি শুল্ক বলে।"
        },
        {
          "label": "খ",
          "question": "",
          "explanation": "পরোক্ষ কর হলো যে করের করঘাত ও করপাত ভিন্ন ভিন্ন ব্যক্তির উপর পড়ে। মূল্য সংযোজন করের ক্ষেত্রে করদাতা করের অথ ক্রেতার কাছ থেকে আদায় করে নিতে পারে তাই এটি পরোক্ষ কর। মূল্য সংযোজন করের ক্ষেত্রে করদাতার ওপর আরোপিত কর করদাতা বর্ধিত মূল্যের সাথে ক্রেতাদের নিকট হতে আদায় করে নিতে পারে। এজন্য একে পরোক্ষ কর বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত সরকারের ব্যয়ের খাতগুলো হলোঃ - শিক্ষা, চিকিৎসা, আইন শৃঙ্খলা রক্ষা, সামাজিক নিরাপত্তা ও কর্মসংস্থান বৃদ্ধি প্রভৃতি। মূলত জনকল্যাণ সাধনের লক্ষ্যকে সামনে রেখে সরকার তার সামগ্রিক ব্যয় করে থাকে। অতীতে সরকারের সরাসরি ব্যয় কম হওয়ায় সরকারি ব্যয়ের পরিধিও ছিল সংকীর্ণ। এবং অর্থনীতিতে সরকারি ব্যয়ের তেমন গুরুত্ব ছিল না। কিন্তু বর্তমানে সরকারি ব্যয়ের খাত বিস্তৃত হওয়ায় প্রত্যেক রাষ্ট্রেই সরকারি ব্যয়ের গুরুত্ব বৃদ্ধি পেয়েছে। উদ্দীপকে উল্লেখিত সরকারি ব্যয়ের খাতসমূহ শিক্ষা, চিকিৎসা, আইন শৃঙ্খলা ইত্যাদি সরকার অর্থনৈতিক উন্নয়নকে সামনে রেখে কল্যাণমূলক রাষ্ট্র প্রতিষ্ঠার লক্ষ্যে সরকার প্রচুর ব্যয় করে। উন্নয়নের লক্ষ্যে সরকার বিনামূল্যে শিক্ষা ও স্বাস্থ্য সেবার ব্যাবস্থা করে। এছাড়াও সরকার দরিদ্রদের কর্মসংস্থানের সুযোগ ও বেকারত্ব দূরীকরণে সরকার গুরুত্বপূর্ণ ভূমিকা পালন করে। এছাড়াও প্রাকৃতিক দুর্যোগে ক্ষতিপূরণ ও মানবসম্পদ উন্নয়নের লক্ষ্যে দক্ষ জনশক্তিকে জনসম্পদে রূপান্তর করে থাকে সরকার। এর জন্য সরকার প্রচুর অর্থ ব্যয় করে।"
        },
        {
          "label": "ঘ",
          "question": "",
          "explanation": "সরকারি ব্যয় নির্বাহের জন্য ঋণ গ্রহণ করে উক্ত ব্যয় নির্বাহ করলে সরকারকে নানা রকম অসুবিধার সম্মুখীন হতে হয়। সরকার বিভিন্ন রাষ্ট্রীয় কার্য সম্পাদনের লক্ষ্যে বিভিন্ন দেশীয় বা আন্তর্জাতিক প্রতিষ্ঠান বা অন্য কোনো রাষ্ট্র হতে ঋণ নিয়ে থাকে। সরকারের গ্রহণ পদ্ধতিকে সরকারি ঋণ বলে। বেশিরভাগ উন্নয়নশীল দেশে ঘাটতি বাজেট পরিলক্ষিত হওয়ায় সরকার ঋণ গ্রহণে বাধ্য হয়। সরকার উক্ত ঋণ অভ্যন্তরীণ ও বাহ্যিক বিভিন্ন উৎস হতে সংগ্রহ করে থাকে। উদ্দীপকে দেওয়া আছে অর্থনৈতিক উন্নয়ন ও কল্যাণমূলক রাষ্ট্র প্রতিষ্ঠার লক্ষ্যে সরকারকে প্রচুর ব্যয় করতে হয়। শিক্ষা, চিকিৎসা, আইনশৃঙ্খলা রক্ষা, সামাজিক নিরাপত্তা, কর্মসংস্থান প্রভৃতি খাতে সরকারকে ব্যয় করতে হয়। এবং এসব ব্যয় নির্বাহের জন্য সরকার বিভিন্ন উৎস হতে ঋণ গ্রহণ করে থাকে। কেননা ঘাটতি বাজেটে পক্ষে সকল অর্থের যোগান দেওয়া সম্ভব নয়। কিন্তু দেশের উন্নয়নের দ্বারা অব্যহত রাখতে সরকারকে তো ব্যয় করতেই হয়। সেজন্য সরকার ঋণের মাধ্যমে অর্থের যোগান দিয়ে থাকে। পরবর্তীতে সময়মতো উক্ত ঋণ পরিশোধের জন্য সরকারকে নানা রকম ঝুঁকির স্বীকার হতে হয়। সেক্ষেত্রে সরকার নানারূপ কর আরোপের পদক্ষেপ নেয়। কেননা যথা সময়ে উক্ত ঋণ পরিশোধ করতে না পারলে সরকারকে ঋণগ্রস্ত ও ক্ষতির সম্মুখীন হতে হয়। সুতরাং বলা যায়, ঋণ গ্রহণের মাধ্যমে ব্যয় নির্বাহে সরকারকে নানা অসুবিধার সম্মুখীন হতে হয়।"
        }
      ]
    }
  ]
}