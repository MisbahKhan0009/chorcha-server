{
  "title": "সিলেট বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "রসুলপুর গ্রামে পেঁয়াজের খুব ভালো ফলন হয়। কিন্তু এ গ্রামের যাতায়াত ব্যবস্থা ও বিদ্যুতের অপর্যাপ্ততার কারণে কোনো ফসল সংরক্ষণাগার গড়ে উঠেনি। এই পরিস্থিতিকে কাজে লাগিয়ে এক শ্রেণির দালাল কৃষকদের উৎপাদিত পেঁয়াজ খুব কম মূল্যে কিনে নেয় এবং বেশি দামে শহরের বাজারে বিক্রয় করে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "পরিবেশ দূষণের ফল হলো বৈষ্ণিক উষ্ণতা বৃদ্ধি যা কৃষির উপর নেতিবাচক প্রভাব ফেলে। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ছে কৃষিক্ষেত্রে কারণ বৈশ্বিক উষ্ণতা বৃদ্ধির ফলে জলবায়ু পরিবর্তন হচ্ছে। এতে খর, অতিবৃষ্টি, অসময় বন্যা ও অন্যান্য প্রাকৃতিক দুর্যোগ দেখা দিচ্ছে। আবার সমুদ্র পৃষ্ঠের উচ্চতা বাড়ায় লবণাক্ততা বৃদ্ধি পেয়েছে। এতে উৎপাদন বাধাগ্রস্ত হচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। অর্থাৎ বৈশ্বিক উষ্ণতা বৃদ্ধি কৃষির উপর বিরূপ প্রভাব ফেলছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত রসুলপুর গ্রামের কৃষিক্ষেত্রের বিপণন সমস্যা প্রকাশ পেয়েছে। নিম্নে তা আলোচনা করা হলো :   কৃষিপণ্যের বিপণন বলতে কৃষিপন্যের ক্রম- বিক্রয় বা বাজারজাতকরণ ব্যবস্থাকে বোঝায়। এই ব্যবস্থার মধ্যে ত্রুটিপূর্ণ ওজন ও পরিমান পদ্ধতি, গুদামজাতকরণ, পরিবহন ও বাজার সংক্রান্ত তথ্য সংগ্রহ ইত্যাদি কার্যাবলী অন্তর্ভুক্ত। বাংলাদেশে কৃষি পণ্য বিপণন ব্যবস্থা নানা ধরনের সমস্যা রয়েছে। ফলে কৃষকরা ন্যায্য দাম থেকে বঞ্চিত হয়।   উদ্দীপকের রসুলপুর গ্রামে পেঁয়াজের ফলন খুব ভালো হয়। কিন্তু বিদ্যুতের অপর্যাপ্ত ও যাতায়াত ব্যবস্থা ভালো না হওয়ার কারণে কোন ফসল সংরক্ষণাগার গড়ে উঠেনি। কৃষকরা পরিবহন সমস্যা, দালাল ফড়িয়াদের দৌরাত্মসহ বিভিন্ন সমস্যার সম্মুখীন হয়েছেন। উপরক্তু কৃষকরা দ্রব্যের ন্যায্য মূল্য পাওয়া নিয়ে অনিশ্চয়তায় রয়েছেন। অর্থাৎ বাজারজাতকরণের সমস্যার সম্মুখীন। বাজারজাতকরণের অন্যতম সমস্যা হলো অনুন্নত পরিবহন ও যোগাযোগ ব্যবস্থা। আবার দালাল ও ফড়িয়াদের দৌরাত্ম্যের কারণে কৃষক ন্যায্য দাম থেকে বঞ্চিত হন। সুতরাং বলা যায় যে , উদ্দীপকে উল্লেখিত রসুলপুর গ্রামের কৃষিক্ষেত্রের বিপণন সমস্যা প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকের কৃষি পণ্যের বিপণন সমস্যা সমাধানের রাষ্ট্রীয় পর্যায়ে বিভিন্ন উদ্যোগ নিতে হবে। নিম্নে তা আলোচনা করা হলো :   বাংলাদেশের কৃষিজাত পণ্যের বিপণন ব্যবস্থা বিভিন্ন ধরনের সমস্যা বা ত্রুটি বিদ্যমান। ফলে কৃষকরা ন্যাযঅ মূল্য থেকে বঞ্চিত হয়। তাই কৃষি পণ্য বিপণন সমস্যা সমাধান পরিবহন ব্যবস্থা, উন্নয়ন ও গুদামজাতকরণ ইত্যাদি ব্যবস্থা গ্রহণ করতে হবে।   উদ্দীপকে সংরক্ষণ ও গুদামজাতকরণের অসুবিধা, দুর্বল বাজার কাঠাম নানা কারণে শমেসের ন্যায্যমূল্য প্রাপ্তি থেকে বঞ্চিত হন । অর্থাৎ তিনি কৃষিপন্যে বিপণনে সমস্যা সম্মুখীন হয়েছে । এসব সমস্যার সরকারের সক্রিয় পদক্ষেপ গ্রহণের মাধ্যমে দূর করা সম্ভব। সরকার দরিদ্র কৃষকদের ঋণের ব্যবস্থা, পরিবহন ও যোগাযোগ ব্যবস্থার উন্নয়ন করলে কৃষি দ্রব্য পরিবহন খরচ কমবে। ফলে কৃষকরা কম খরচে কৃষিজাত দব্য বাজারে বিক্রি করতে সক্ষম হবে। আবার গুদামজাতকরণ ও সংরক্ষণ এবং পূর্ণমূল্য নির্ধারণ করলে কৃষকরা সুবিধামতো সঠিক দামে তাদের পণ্য বিক্রি করতে পারবে। এছাড়াও বাজারে ফড়িয়াদের বিলোপসাধন সুষ্টু ওজন, পরিমাণ ব্যবস্থা বাজার তথ্য সরবরাহ ইত্যাদি সুবিধা প্রদান করলেন কৃষকরা সুফল পাবে।   সুতরাং বলা যায় যে, উদ্দীপকের কৃষি পন্য বিপণনে সমস্যা সমাধানে উপরিউক্ত পদক্ষেপ গ্রহণ করা উচিত।"
        }
      ]
    },
    {
      "number": "2",
      "uddipok": "জনাব জমীর মিয়া বাণিজ্যিকভাবে ভুট্টা চাষ করার জন্য তার মামার নিকট থেকে কিছু টাকা এবং তার গ্রামের ভুট্টা বেপারীর নিকট থেকে বাকি টাকা ঋণ গ্রহণ করেন। কিন্তু তার বন্ধু শরীফ হোসেন ভুট্টা চাষ করার জন্য স্থানীয় কৃষি ব্যাংক থেকে ঋণ গ্রহণ করেন। চলতি বছর সরকার কৃষি ব্যাংকের ঋণের সুদ মওকুফ করার ঘোষণা করেছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যে খামারে পারিবারিক শ্রম ব্যবহার করে পরিবারের ভরণপোষণের জন্য প্রয়োজনীয় বিভিন্ন কৃষি পণ্য উৎপাদন করা হয় তাকে জীবননির্বাহী খামার বলে।"
        },
        {
          "label": "খ",
          "question": "",
          "explanation": "তথ্য ও যোগাযোগ প্রযুক্তি বলতে বোঝায় তথ্য সংগ্রহ , সংরক্ষ, প্রক্রিয়াজাতকরণ ও তা বন্টন। পরিবর্তনশীল বিশ্বের সাথে দ্রুত যোগাযোগ, তথ্য আদান-প্রদান, জুতসই সিদ্ধান্ত গ্রহণে তথ্য ও যোগাযোগ প্রযুক্তির বিকল্প নেই। তথ্যপ্রযুক্তি এই অপার সম্ভাবনা বাংলাদেশের কৃষিকেও করেছে সমৃদ্ধ। যেমন আবহাওয়ার পূর্বাভাস, উন্নত বীজ উদ্ভাবন, কৃষি পণ্যর সঠিক মূল্য সম্পর্কে সচেতন থাকা এবং কৃষি পুণ্যের বাজারজাতকরণ ও গুদামজাতকরণে, উৎপাদন বৃদ্ধিতে তথ্য ও যোগাযোগ প্রযুক্তি গুরুত্বপূর্ণ ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকে কৃষিঋণের প্রাতিষ্ঠানিক ও অপ্রাতিষ্ঠানিক উৎস গুলো লক্ষ্য করা যায়। নিম্নে তা ব্যাখ্যা করা হলো :   কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেসব উৎসকে প্রাতিষ্ঠানিক উৎস বলে। যেমন ব্যাংক, বীমা ইত্যাদি। আর কৃষিঋণের যেসব উৎস সরকারি বিধি ও নিয়ম বহির্ভূত সেসব উৎসকে অপ্রাতিষ্ঠানিক উৎস বলে। যেমন গ্রাম্য-মহাজন, বন্ধু-বান্ধব আত্মীয়-স্বজন ইত্যাদি। উদ্দীপকের জনাব জমির একজন ভুট্টা চাষী। তিনি চাষাবাদ করতে গিয়ে তার মামা ও ভুট্টা বেপারির নিকট থেকে ঋণ গ্রহণ করেন। যা অপ্রাতিষ্ঠানিক ঋণের উৎস সহকে নির্দেশ করে। আবার তার বন্ধু শরীফ ভুট্টা চাষ করার জন্য কৃষি ব্যাংক থেকে ঋণ গ্রহণ করেন। এটি প্রাতিষ্ঠানিক ঋণের উৎস ও সাথে সাদৃশ্যপূর্ণ। সুতরাং বলা যায় যে, উদ্দীপকে কৃষিঋণের প্রাতিষ্ঠানিক ও অপ্রাতিষ্ঠানিক উৎস উল্লেখ করা হয়েছে।"
        },
        {
          "label": "ঘ",
          "question": "",
          "explanation": "সরকারের গৃহীত পদক্ষেপ শরীফ হোসেনের কৃষি উৎপাদন ও জীবনযাত্রার মানের উপর ইতিবাচক প্রভাব রাখবে। নিম্নে তা ব্যাখ্যা করা হলো :   কৃষি উৎপাদনের বিনিয়োগের স্বল্পতা দূর করতে বাংলাদেশ কৃষি ব্যাংক ও রাজশাহী কৃষি উন্নয়ন ব্যাংক প্রতিষ্ঠা করেছে। এই ব্যাংক দুটি কৃষকদের স্বল্প, মাধ্যম ও দীর্ঘমেয়াদি ঋণ প্রদান করে। নগদ তহবিল সরবরাহের মাধ্যমে রাষ্ট্রীয় মালিকানা দিন বাণিজ্যিক ব্যাংক ঋণ দেয়। এছাড়া বাংলাদেশ সমবায় ব্যাংক এবং বেসরকারি বাণিজ্যিক ব্যাংকগুলো ঋণ প্রদান করে। উদ্দীপকে শরিফ হোসেন ভুট্টা চাষ করার জন্য স্থানীয় কৃষি ব্যাংক থেকে ঋণ গ্রহণ করে। সরকার চলতি বছর ঋণের সুদ মওকুফ এর ঘোষণা দেয়। ফলে শরীফ হোসেন বিভিন্ন মেয়াদের সুদ মুক্ত ঋণ গ্রহণ করতে পারবে। এতে তার মূলধন সমস্যা দূর হবে উন্নত চাষবাদের মাধ্যমে তার ভূমির উৎপাদন ক্ষমতা বৃদ্ধি পাবে। ফলে তার আয় বৃদ্ধি পাবে। কৃষকদের চাষাবাদের জন্য প্রয়োজনীয় বীজ, সার, কীটনাশক ও পানি সেচের প্রয়োজন। এসব উপাদানগুলো সহজে ক্রয় করতে পারবে কৃষি ঋণের মাধ্যমে। ফলে তাদের উৎপাদন বৃদ্ধি পাবে। এছাড়াও সঠিক সময়ে কৃষি উপকরণ জমিতে প্রয়োগ করার ফলে ফসলের গুণগত মান বাড়বে। উৎপাদিত ফসল বিক্রি করে অর্থ উপার্জনের মাধ্যমে কৃষকদের জীবন যাত্রার মান বৃদ্ধি পাবে। সুতারং বলা যায় য, সরকারের গৃহীত পদক্ষেপ শরীফ হোসেনের কৃষি উৎপাদন ও জীবন যাত্রার মানের বৃদ্ধি পাবে।"
        }
      ]
    },
    {
      "number": "3",
      "uddipok": "\"X\" দেশের বিভিন্ন বছরের জনসংখ্যা ও খাদ্য উৎপাদনের পরিমাণ নিম্নরূপ :",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "কোনো একটি নির্দিষ্ট বছরে একটি দেশের জনসংখ্যা প্রতি ১০০০ জনে যতজন জীবিত শিশু জন্মগ্রহণ করে তাই হলো ঐ সময় ঐ দেশের স্থূল জন্মহার।"
        },
        {
          "label": "খ",
          "question": "",
          "explanation": "জনস্বাস্থ্যের উন্নয়ন মানবসম্পদ উন্নয়নকে ত্বরান্বিত  করে।  মানবসম্পদ উন্নয়নের উপাদান হিসেবে স্বাস্থ্য সেবাখাত গুরুত্বপূর্ণ ভূমিকা রাখে। সুচিকিৎসা প্রদানের মাধ্যমে মানুষকে সুস্থ, সবল ও নীরোগ রাখতে পারলে মানবসম্পদের উন্নয়ন ঘটে। মানবসম্পদের উন্নয়নের উদ্দেশ্যে অধিক জনসংখ্যক হাসপাতাল, স্বাস্থ্য কমপ্লেক্স, মাতৃসদন, দাতব্য চিকিৎসালয় ইত্যাদি স্থাপন করা হয় । সেগুলো থেকে বিনামূল্য বা স্বল্প মূল্য ওষুধ ও চিকিৎসা সেবা প্রদানের ব্যবস্থা করে মানব সম্পদ উন্নয়ন করা যায়।"
        },
        {
          "label": "গ",
          "question": "",
          "explanation": "উদ্দীপকের ছকটি ম্যালথাসের জনসংখ্যা তত্ত্বের সাথে সম্পর্কিত। নিচে তা বিশ্লেষণ করা হলো :   ম্যালথাসের তত্ত্বের মূল বক্তব্য হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং  জীবনধারণের উপকরণ  খাদ্য পায়  বৃদ্ধি পায় গাণিতিক হারে। এক্ষেত্রে ১,২,৪,৮,১৬,৩২…. হলো জ্যামিতিক হার এবং ১,২,৩,৪,৫,৬…..হলো গাণিতিক হার ইত্যাদি হারে বৃদ্ধি পাওয়া। তিনি মনে করেন জনসংখ্যা জ্যামিতিক হারে বৃদ্ধি পেলে প্রতি ২৫ বছর অন্তর দ্বিগুণ হয়। উদ্দীপকে ছকে ১৯৭০ সালে জনসংখ্যা ছিল ১ কোটি। ১৯৯৫ ও ২০২০ সালে জনসংখ্যা বৃদ্ধি পেয়ে যথাক্রমে ২ ও ৪ কোটি হয়। অর্থাৎ  জনসংখ্যা প্রতি ২৫ বছর পর পর দ্বিগুন হারে বৃদ্ধি পেয়েছে। এটি ম্যালাথাসের জ্যামিতিক হারকে নির্দেশ করে। আবার খাদ্য উৎপাদন ১৯৯৫ ও ২০২০ সালের যথাক্রমে ১, ২, ও ৩   হারে বৃদ্ধি পেয়েছে। এটি ম্যালথাসের গাণিতিক হারকে নির্দেশ করে। চকে দেখা যায় জনসংখ্যা জ্যামিতিক খারে বৃদ্ধি পাওয়ায় খাদ্য উৎপাদনকে ছড়িয়ে যায়। ফলে জনাধিক্য সমস্যা দেখা দেয়। এসব কারনে উদ্দীপকের ছককে ম্যালথাসের জনসংখ্যা তত্ত্ব বলা হয়।"
        },
        {
          "label": "ঘ",
          "question": "",
          "explanation": "জনসংখ্যা বৃদ্ধি ও খাদ্য উৎপাদনের মধ্যে সৃষ্ট ব্যবধান দূরীকরণে ম্যালথাসের প্রতিরোধমূলক ও প্রাকৃতিক নিরোধের কথা আমি সুপারিশ করব।    ম্যালথাস তার তত্ত্বের জনসংখ্যার বৃদ্ধি রোধকল্পে দুই ধরনের প্রতিরোধ ব্যবস্থার কথা উল্লেখ করেন। ১.  প্রতিরোধমূলক ব্যবস্থা ও ২. প্রাকৃতিক নিরোধ। বিলম্বে বিবাহ, যৌন সংযম, জন্মনিয়ন্ত্রণ, কৌমার্য, অবলম্বন ইত্যাদি প্রন্থায় জন্মনিয়ন্ত্রণকে প্রতিরোধমূলক ব্যবস্থা বলা হয়। আবার যুদ্ধ বিগ্রহ,  মহামারী, দুর্ভিক্ষ, খাদ্যাভাব ইত্যাদি প্রাকৃতিক দুর্যোগের কারণে জনসংখ্যা অতিরিক্ত অংশ প্রাণসংহারকে নিরোধ বলে।  উদ্দীপকের সারণীতে জনসংখ্যা বৃদ্ধি ও খাদ্য উৎপাদনের মধ্যে শ্রেষ্ঠ ব্যবধান ম্যালথাসের তত্ত্বকে নির্দেশ করে। নিবারণ ব্যবস্থাকে ম্যালথাস  নৈতিকবাধা, পাপ, লাঞ্ছনার মধ্যে বিভক্ত করেছেন। নৈতিকবাধা বলতে তিনি অনাচার ব্যতিরেকে বিবাহ থেকে বিরত থাকা বুঝিয়েছেন। পাপ বলতে নর নার নারীর অবৈধ সম্পর্ক ও বিবাহ শয্যায় অপবিত্রতা লংঘনকে বোঝান।আর লাঞ্ছনা বলতে যুদ্ধবিগ্রহ ও বাড়াবাড়িকে বুঝান।    ম্যালথাস বলেন প্রকৃতি যখন মানুষের অতিরিক্ত সংখ্যা গ্রহণ করতে পারবে না তখন দুর্যোগ দেখা দেয়। তিনি মনে করেন খাদ্যের যোগানের তুলনায় জনসংখ্যা বেড়ে গেলে প্রকৃতি নিজেই মানুষের উপর প্রতিশোধ নেয়। আর তখনই মহামারী দুর্ভিক্ষ ভূমিকম্প বন্যা ইত্যাদি প্রাকৃতিক দুর্যোগ প্রকট আকারে দেখা দেয়।  এইভাবে অতিরিক জনসংখ্যা প্রাণসংহারকে প্রাকৃতিক নিরোধ বলা হয়।    সুতরাং বলা যায় যে , জনসংখ্যা ও খাদ্য উৎপাদন বৃদ্ধির ব্যবধান দূর করার ক্ষেত্রে ম্যালথাসের প্রতিরোধমূলক ও প্রাকৃতিক নিরোধ ব্যবস্থা কার্যকর।"
        }
      ]
    },
    {
      "number": "4",
      "uddipok": "A দেশের আয়তনের তুলনায় জনসংখ্যা অত্যাধিক। দেশটির জলবায়ু উষ্ণ ও আর্দ্র। ভূমিরূপ ও সমতল। এদেশের জনগণের প্রধান খাদ্য ভাত। এছাড়া এখানে শিক্ষার হার অত্যন্ত কম। অধিক জনসংখ্যার কারণে এদেশে খাদ্য, বাসস্থান, কর্মসংস্থান, জীবনযাত্রার নিম্নমান ইত্যাদি সমস্যা লেগেই আছে। উদ্ভূত সমস্যা সমাধানে উক্ত দেশের সরকার শিক্ষা ও প্রশিক্ষণের উপর গুরুত্ব আরোপ করেছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "অনির্দিষ্ট সময় দেশে মোট বহিরাগমন ও বহির্গমনের পার্থক্যকে নিট অভিবাসন বলে।"
        },
        {
          "label": "খ",
          "question": "",
          "explanation": "পরিবার পরিকল্পনা জনসংখ্যা বৃদ্ধিরোধে সহায়তা করে। পরিকল্পিত উপায়ে পরিবার গঠনকে পরিবার পরিকল্পনা বলে। জন্মনিয়ন্ত্রণ পদ্ধতি দ্বারা জনসংখ্যা বৃদ্ধির হার রোধ করা হয়। পরিবার পরিকল্পনার ফলে পরিবারের আর্থিক সামর্থ্যের রেখে সন্তান জন্ম নেওয়া পরিকল্পনা করা হয়। ফলে মানুষ তার সামর্থ্য অনুযায়ী সন্তান জন্ম দিতে পারে। এতে জনসংখ্যা বৃদ্ধি রোধ হয়।"
        },
        {
          "label": "গ",
          "question": "উদ্দীপকে A দেশের জনাধিক্যের কারণগুলো ? ব্যাখ্যা করো।",
          "explanation": "উদ্দীপকের A দেশের জনাধিক্যের কারণ হচ্ছে শিক্ষার অভাব, জলবায়ু, খাদ্যাভ্যাস ও জীবনযাত্রার নিম্নমান। নিম্নে কারণগুলো ব্যাখ্যা করা হলো :  উদ্দীপকের দেশটিতে শিক্ষার হার অত্যন্ত কম। পাশাপাশি এই দেশটিতে খাদ্য, বাসস্থান, কর্মসংস্থান, জীবনযাত্রার নিম্নমান ইত্যাদি সমস্যা বিদ্যমান। এসব কারণে মূলত দেশটিতে জনসংখ্যা বৃদ্ধি পাচ্ছে।   জনসংখ্যা বৃদ্ধি হারের মাধ্যমে কোন দেশের প্রতি বছর শতকরা কতজন মানুষ বৃদ্ধি পায় তা নির্ণয় করা হয়। মৃত্যুহার এর চেয়ে জন্মহার বেশি হলে তখন জনসংখ্যা বৃদ্ধির হার ধনাত্মক হয়। আর জনসংখ্যা বৃদ্ধির হারের এই ধনাত্মক মানের মাধ্যমে জনসংখ্যা বৃদ্ধির বিষয়টি বুঝা যায়।    উদ্দীপকের দেশটির জলবায়ু উষ্ণ ও আর্দ্র। সাধারণত উষ্ণ আর্দ্র ও সমভাবাপন্ন অঞ্চলের ছেলে মেয়ে অল্প বয়সে বিবাহ করে সন্তানের জন্ম দেয়। আবার দৃষ্টি প্রধান খাদ্য ভাত। আর ভাত একটি শ্বেত জাতীয় খাদ্য । শ্বেতসার জাতীয় খাদ্য যারা বেশি খায় তাদের প্রজনন ক্ষমতা বেশি হয়ে থাকে। পাশাপাশি দেশটিতে শিক্ষার হার কম আর শিক্ষার হার কম হওয়ার কারণে তাদের মধ্যে বেশিরভাগ মানুষই অশিক্ষিত। যার ফলে তারা জনসংখ্যার বৃদ্ধির কুফল সম্পর্কে সচেতন নয়। এছাড়াও তারা অল্প বয়সে বিবাহ করে এবং একাধিক বিবাহ করার কারণে দিন দিন জনসংখ্যা বৃদ্ধি পেয়েই যাচ্ছে।   তাই বলা যায়, উদ্দীপকের A দেশের জনাধিক্যের কারণ হচ্ছে শিক্ষার অভাব, জলবায়ু, খাদ্যাভ্যাস ও জীবনযাত্রার নিম্নমান।"
        },
        {
          "label": "ঘ",
          "question": "উদ্দীপকে উল্লিখিত অধিক জনসংখ্যার প্রভাব মোকাবেলায় A দেশের সরকারের গৃহীত পদক্ষেপের কার্যকারিতা বিশ্লেষণ করো।",
          "explanation": "অধিক জনসংখ্যার প্রভাব মোকাবেলায় A দেশের সরকারের গৃহীত পদক্ষেপের কার্যকারিতা নিম্নে বিশ্লেষণ করা হলো:    উদ্দীপকে উল্লিখিত A দেশের আয়তনের তুলনায় জনসংখ্যা অত্যাধিক। যেকারণে দেশটিতে খাদ্য, বাসস্থান, কর্মসংস্থান, জীবনযাত্রার নিম্নমান ইত্যাদি বিভিন্ন সমস্যা বিদ্যমান। আর তাই জনসংখ্যার আধিক্যজনিত সমস্যা সমাধানে উক্ত দেশের সরকার শিক্ষা ও প্রশিক্ষণের উপর গুরুত্ব আরোপ করেছে।    জনসংখ্যা বৃদ্ধির অন্যতম একটি কারণ হচ্ছে শিক্ষার অভাব। কেননা অশিক্ষিত মানুষেরা জনসংখ্যা বৃদ্ধির কুফল সম্পর্কে সচেতন নয়। অপরদিকে শিক্ষিত মানুষরা জনসংখ্যার কুফল সম্পর্কে অবগত হওয়ার কারণে তারা পরিবার ছোট রাখে। পাশাপাশি তারা শিক্ষা লাভ করে ধর্মীয় কুসংস্কার রোধ করে যার ফলে জনসংখ্যা বৃদ্ধি রোধে সহায়তা হয়। এছাড়া প্রশিক্ষণ গ্রহণের কারণে নারী-পুরুষ উভয়েরই বিভিন্ন ধরনের কর্মসংস্থান সৃষ্টি হবে। আর কর্মসংস্থানে যুক্ত হওয়ার কারণে তারা সারাদিন কাজকর্ম জড়িত থাকার কারণে পরিবার ছোট রাখতে উদ্বুদ্ধ হবে। এতে করে একদিকে যেমন জনসংখ্যা জনসম্পদে পরিণত হয়ে দেশের অর্থনীতিকে এগিয়ে যাবে অপরদিকে এদেশের জনসংখ্যা ও নিয়ন্ত্রণে রাখতে এটি একটি কার্যকরী পদক্ষেপ।    তাই বলা যায়, অধিক জনসংখ্যার প্রভাব মোকাবেলায় A দেশের সরকারের গৃহীত পদক্ষেপগুলো অত্যন্ত কার্যকরী।"
        }
      ]
    },
    {
      "number": "5",
      "uddipok": "C দেশে পূর্বে টিভি, ফ্রিজ, কম্পিউটারসহ অন্যান্য ইলেকট্রনিক্স পণ্য আমদানি করা হতো। সম্প্রতি ওই দেশে ABC Electronics নামে একটি ইলেকট্রনিক্স পণ্য সংযোজনকারী প্রতিষ্ঠান গড়ে ওঠে। বর্তমানে ABC Electronics দেশে টিভি, ফ্রিজ ও কম্পিউটারের চাহিদা পূরণ করছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "সরকারি নির্দেশে জাতীয় নিরাপত্তা স্বার্থে যেসব শিল্প সংরক্ষিত রাখা প্রয়োজন সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "",
          "explanation": "ক্ষুদ্র ও কুটির শিল্প গ্রামীণ অর্থনীতির বিকাশ সাধন করে। বাংলাদেশে বৃহৎ শিল্পগুলো সাধারণত শহরকে কেন্দ্র করে গড়ে ওঠে। গ্রামের সাধারণ পরিবারের লোকজনের এসব শিল্পে কাজ করার সুযোগ খুবই কম থাকে। এর বিপরীতে অধিকাংশ ক্ষুদ্র ও কুটির শিল্প কারখানা গুলো গ্রামঅঞ্চলে ও শহরের উপকণ্ঠে স্থাপিত হয়ে থাকে। এতে গ্রামের বেকার মানুষের কর্মসংস্থানের ব্যবস্থা হয়। ফলে গ্রামীণ অর্থনীতির উন্নয়ন ত্বরান্বিত হয়।"
        },
        {
          "label": "গ",
          "question": "",
          "explanation": "উদ্দীপকের \"ABC Technology \" আমদানি বিকল্প শিল্প। একটি দেশের আমদানিকৃত দ্রব্য আমদানি না করে দেশের অভ্যন্তরে উৎপাদনের জন্য শিল্প স্থাপনই আমদানি বিকল্প শিল্প। আমদানি বিকল্প শিল্প স্থাপনের মাধ্যমে আমদানি ব্যয় হ্রাস পায়। এতে বৈদেশিক মুদ্রার সাশ্রয় হয়। ফলে উন্নয়নশীল দেশে বৈদেশিক বাণিজ্যের ঘাটতি এবং বৈদেশিক নির্ভরশীলতার হ্রাসে এই শিল্প ভূমিকা পালন করে। উদ্দীপকে লক্ষ করা যায, 'C' দেশে পূর্বে টিভি, ফ্রিজ, কম্পিউটারসহ অন্যান্য ইলেকট্রনিক্স পণ্য বিদেশ থেকে আমদানি করা হতো। বর্তমানে \"ABC Technology \" প্রতিষ্ঠান দেশীয় কাঁচামাল ব্যবহার করে ফ্রিজ, টিভি ও কম্পিউটার উৎপাদন করে। ফলে দেশীয় কাঁচামালের সদ্ব্যব্যবহার হচ্ছে ও আমদানির পরিমাণ কমে যাচ্ছে। এটি উপরে বর্ণিত আমদানি বিকল্প শিল্পকপ নির্দেশ করে। তাই বলা যায়, \"ABC Technology \" প্রতিষ্ঠানের উৎপাদিত পন্যের শিল্পকে অর্থনীতির ভাষায় আমদানি বিকল্প শিল্প বলে।"
        },
        {
          "label": "ঘ",
          "question": "",
          "explanation": "উদ্দীপকে C দেশের আমদানি কমাতে ও দেশীয় শিল্পায়নকে ও ত্বরান্বিত করতে আমদানি বিকল শিল্পের গুরুত্ব অনস্বীকার্য। কোনো দেশের বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া কোনো দেশের শিল্পায়নের প্রয়োজনে সাধারণত মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভিতরেই মূলধনী দ্রব্য উৎপাদিত হবে। ফলে শিল্পায়নের গতি ত্বরান্বিত  হবে। উদ্দীপকে ABC Technology একটি আমদানি বিকল্প শিল্প প্রতিষ্ঠান। C দেশে আমদানি বিকল্প শিল্প স্থাপন করা হলে আমদানি হ্রাস পাবে ফলে শিল্পায়ন অনেকটাই প্রসারিত হবে। এর মাধ্যমে দেশীয় কাঁচামালের সদ্ব্যবহার হবে ও কর্মসংস্থান তৈরি হবে। আর দেশীয় শ্রমের দক্ষতা বাড়বে। আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রায় সাশ্রয় হবে এবং অন্য কাজে তা ব্যবহার করা যাবে। এছাড়া আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী দ্রব্য ও পুঁজি দ্রব্য উৎপাদিত হবে। ফলে শিল্পপণ্য দিক থেকে দেশ স্বনির্ভর হয়ে উঠবে। অন্যদিকে আমদানি বিকল্প শিল্পায়নের ফলে শিল্পের বিকেন্দ্রীয়করণ ঘটে এবং সমগ্র শিল্প খাতের প্রসার ঘটে। সেইসাথে দেশ অর্থনৈতিকভাবে স্বনির্ভরতা অর্জন করে। সুতরাং বলা যায় যে এসি দেশের অর্থনৈতিক উন্নয়নের ABC Technology এর মত আমদানি বিকল্প শিল্পের গুরুত্ব অপরিসীম।"
        }
      ]
    },
    {
      "number": "6",
      "uddipok": "Y দেশে কয়েক দশক পূর্ব হতে বর্তমান পর্যন্ত পাট ও পাটজাত দ্রব্য প্রধান রপ্তানি দ্রব্য। তবে প্রযুক্তিগত সীমাবদ্ধতা, গুণগত মানের অভাব, প্লাস্টিক ও সিন্থেটিক জাতীয় সস্তা বিকল্পের উপস্থিতির কারণে পাটজাত পণ্যের চাহিদা দিন দিন হ্রাস পাচ্ছে। তবে এ বর্তমান বিশ্ব সম্প্রদায় প্লাস্টিক ও সিনথেটিক পণ্যের ক্ষতিকর দিক সম্পর্কে সচেতন হচ্ছে। এদিকে সম্প্রতি উক্ত দেশের একজন বিজ্ঞানী পাটের জেনেটিক কোষ উন্মোচন করেছেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "কোন বিশেষ উদ্দেশ্য সাধনের জন্য সরকারি ও বেসরকারি খাতের সহযোগিতার মাধ্যমে কার্যক্রম গ্রহণ করাকে PPP বলে।"
        },
        {
          "label": "খ",
          "question": "",
          "explanation": "শিল্পায়ন অর্থনৈতিক উন্নয়নকে ত্বরান্বিত করে। দেশে শিল্পায়ন হলে প্রয়োজনীয় শিল্পজাত স্থানীয়ভাবেই উৎপাদন করা সম্ভব হয়। উৎপাদিত দ্রব্য যেমন দেশীয় মানুষের চাহিদা পূরণ করে তেমনি বিদেশে রপ্তানি করা যায়। ফলে উৎপাদিত পণ্য রপ্তানি করে বৈদেশিক মুদ্রার আয় দ্বারা দেশের অর্থনৈতিক গতিশীল হয়। তাই বলা যায় শিল্পায়ন অর্থনৈতিক উন্নয়নের পূর্ব শর্ত।"
        },
        {
          "label": "গ",
          "question": "",
          "explanation": "উদ্দীপকের পাট শিল্প এখন নানা সমস্যায় জর্জরিত।   পাট বাংলাদেশের প্রধান অর্থকারী ফসল। অর্থনৈতিক গুরুত্বের জন্য একসময় পাটকে 'সোনালী আঁশ' বলা হতো। কিন্তু বর্তমানে এই শিল্প নানা সমস্যার সম্মুখীন হয়ে পড়ছে । এ শিল্পের অগ্রগতিতে নানা রকম প্রতিবন্ধকতা বিরাজ করছে।  উদ্দীপকে 'Y' দেশের প্রধান রপ্তানি দ্রব্য ছিল পাট ও পাটজাত দ্রব্য। প্রযুক্তির সীমাবদ্ধতা, গুনগতমানের অভাব, প্লাস্টিক ও সিনথেটিক জাতীয় দ্রব্যের কারণে পাটজাত দ্রব্যের চাহিদা হ্রাস পাচ্ছে। এছাড়াও পাটজাত দ্রব্যের চেয়ে পাটের বিকল্প দ্রব্যের দাম কম। তাছাড়া পাট শিল্পের পণ্যের বহুমুখীকরণের জন্য সরকারের নীতি ও পরিকল্পনার অভাব রয়েছে। ফলে বিশ্ববাজারে পাটজাত দ্রব্যের চাহিদা বৃদ্ধি পাচ্ছে না। তাছাড়া সহজলভ্যতাসহ বিভিন্ন সুবিধার কারণে বিশ্বব্যাপী কৃত্রিম তন্তুর ব্যবহার বেড়ে যায়। এটা পাট শিল্পের উপর নেতিবাচক প্রভাব ফেলেছে ।"
        },
        {
          "label": "ঘ",
          "question": "",
          "explanation": "বিশ্ববাসীর প্লাস্টিক ও সিনথেটিক পণ্যের ক্ষতিকর মনোভাব পাট শিল্পের হারানো ঐতিহ্য ফিরিয়ে আনতে ভূমিকা রাখবে।   পাট একটি পরিবেশবান্ধব উপাদান। পরিবেশ বিবেচনা থেকে বিশ্বজুড়ে পাট পণ্য নিয়ে নতুন করে আগ্রহ সৃষ্টি হয়েছে। প্লাস্টিক ও কৃত্রিম তন্তু তুলনামূলকভাবে সুলভ ও সহজলভ্য হলেও পরিবেশের জন্য ক্ষতিকর । এ ধরনের বজ্য শত শত বছরেও নষ্ট হয় না। তাই সাম্প্রতিককালে বিশ্বজুড়ে পরিবেশ নিয়ে সচেতনা বেড়ে গেছে।   উদ্দীপকে 'Y' দেশের পাট ও পাটজাত দ্রব্যের বিকল্প বা আবিষ্কারে উক্ত শিল্পের চাহিদা হ্রাস পায়। তবে বর্তমানে বিশ্ব সম্প্রদায় পাটের বিকল্প দ্রব্য প্লাস্টিক ও সিনথেটিক ব্যবহারের ক্ষতিকর প্রভাব সম্পর্কে সচেতন হচ্ছে। আবার সম্প্রতি উক্ত দেশের একজন বিজ্ঞানী পাটের জেনেটিক কোষ উন্মোচন করেছেন। যা পাট শিল্পের উন্নয়নে ভূমিকা রাখবে । বর্তমান বিশ্ব সম্প্রদায় প্লাস্টিক ও সিনথেটিক পণ্যের ক্ষতিকর দিক সম্পর্কে সচেতন হচ্ছে। যার ফলে পাটের চাহিদা বৃদ্ধি পাবে এবং পাটজাত দ্রব্যের উৎপাদন বৃদ্ধি পাবে। পাটজাত দ্রব্যের প্রচুর চাহিদার কারণে নতুন নতুন শিল্প কারখানা গড়ে উঠবে। এছাড়াও পাটের জেনেটিক কোষ আবিষ্কারের ফলে পাটের রোগ সম্পর্কে জানতে পারবে। এতে পাটের উৎপাদন বৃদ্ধি পাবে। সুতরাং বলা যায়, বিশ্ববাসীর মানোভাব পাটশিল্পের হারানো ঐতিহ্য ফিরিয়ে আনতে গুরুত্বপূর্ণ ভূমিকা রাখবে ।"
        }
      ]
    },
    {
      "number": "7",
      "uddipok": "সম্প্রতি রাশিয়া ও ইউক্রেন যুদ্ধের প্রভাবে বিশ্ব বাণিজ্য বাধাগ্রস্ত হয় এবং জ্বালানী তেলসহ অধিকাংশ খাদ্য পণ্যের যোগান ঘাটতি দেখা দেয়। এর প্রভাবে \"D\" দেশের খাদ্য ও ভোগ্য পণ্যের দাম ক্রমাগত বৃদ্ধি পেতে থাকে। দ্রব্যমূল্যের এই ঊর্ধ্বগতি নিয়ন্ত্রণে \"D\" দেশের সরকার তার সকল ধরনের ব্যয় কমানোর সিদ্ধান্ত গ্রহণ করেছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "সাধারণত দামস্থরের ক্রমবৃদ্ধির প্রবণতায় হলো মুদ্রাস্ফীতি।"
        },
        {
          "label": "খ",
          "question": "",
          "explanation": "মুদ্রাস্ফীতি  ফলে কৃষকের উৎপাদনের উপর ইতিবাচক প্রভাব পড়বে।  মুদ্রাস্ফীতি ফলে দামস্তর দ্রুতগতিতে বেড়ে যায়। ফলে ধনী কৃষিজীবী সম্প্রদায় ব্যাপকভাবে লাভবান হয়। কেননা দামস্তর যে হারে বাড়ে উৎপাদন ব্যয়  সে হারে বাড়ে না। যার ফলে উৎপাদন খরচ কম হয।  উৎপাদন খরচ কম হলে উৎপাদিত পণ্য বেশি দামে বিক্রি করতে পারে। তাই মুদ্রাস্ফীতির ফলে কৃষকের উৎপাদনের উপর ইতিবাচক প্রভাব পড়ে।"
        },
        {
          "label": "গ",
          "question": "উদ্দীপক অনুযায়ী \"D\" দেশের যে ধরনের মুদ্রাস্ফীতি সৃষ্টি হয়েছে তা ব্যাখ্যা করো।",
          "explanation": "উদ্দীপকের \"D\" দেশে ব্যয় বৃদ্ধিজনিত মুদ্রাস্ফীতি সৃষ্টি হয়েছে। নিম্নে তা ব্যাখ্যা করা হলো :  সাধারণত দ্রব্যের চাহিদা স্থির থেকে উৎপাদন কমে গেলে অথবা  উৎপাদন ব্যয় বৃদ্ধির কারণে দ্রব্যের যোগান হ্রাস পায় এবং দাম স্তর বৃদ্ধির প্রবণতা থাকে। এটি মূলত ব্যয় বৃদ্ধি জনিত মুদ্রাস্ফীতি। এই ধরনের পরিস্থিতিতে সাধারণত চাহিদা স্থির থাকা সত্বেও উৎপাদন ব্যয় বৃদ্ধি এবং অন্যান্য উপকরণের উৎপাদন হ্রাস পায়। যার ফলে মুল্য বৃদ্ধি ঘটে।   উদ্দীপক অনুসারে রাশিয়া ও ইউক্রেন যুদ্ধের কারণে বিশ্ববাজারে জ্বালানি তেল এর যোগান ও খাদ্য পন্যের ঘাটতি দেখা দেয়। যার ফলে সকল দ্রব্যের উৎপাদন ও পরিবহন ব্যয় বেড়ে যায়, যা দ্রব্যমূল্য বৃদ্ধি করে। এছাড়াও জ্বালানিতেল অত্যন্ত গুরুত্বপূর্ণ একটি উপাদান। এর মূল্যবৃদ্ধির কারণে উৎপাদনের উপর বিরূপ প্রভাব পড়বে কেননা এ সময় উৎপাদন খরচ বেড়ে যাওয়ার কারণে দাম স্তর বৃদ্ধি পাবে।  তাই বলা যায়, উদ্দীপকের \"D\" দেশে ব্যয় বৃদ্ধিজনিত মুদ্রাস্ফীতি সৃষ্টি হয়েছে।"
        },
        {
          "label": "ঘ",
          "question": "",
          "explanation": "উদ্দীপকের \"D\" দেশে ব্যয় বৃদ্ধিজনিত মুদ্রাস্ফীতি সৃষ্টি হয়েছে। নিম্নে তা ব্যাখ্যা করা হলো :  সাধারণত দ্রব্যের চাহিদা স্থির থেকে উৎপাদন কমে গেলে অথবা  উৎপাদন ব্যয় বৃদ্ধির কারণে দ্রব্যের যোগান হ্রাস পায় এবং দাম স্তর বৃদ্ধির প্রবণতা থাকে। এটি মূলত ব্যয় বৃদ্ধি জনিত মুদ্রাস্ফীতি। এই ধরনের পরিস্থিতিতে সাধারণত চাহিদা স্থির থাকা সত্বেও উৎপাদন ব্যয় বৃদ্ধি এবং অন্যান্য উপকরণের উৎপাদন হ্রাস পায়। যার ফলে মুল্য বৃদ্ধি ঘটে।   উদ্দীপক অনুসারে রাশিয়া ও ইউক্রেন যুদ্ধের কারণে বিশ্ববাজারে জ্বালানি তেল এর যোগান ও খাদ্য পন্যের ঘাটতি দেখা দেয়। যার ফলে সকল দ্রব্যের উৎপাদন ও পরিবহন ব্যয় বেড়ে যায়, যা দ্রব্যমূল্য বৃদ্ধি করে। এছাড়াও জ্বালানিতেল অত্যন্ত গুরুত্বপূর্ণ একটি উপাদান। এর মূল্যবৃদ্ধির কারণে উৎপাদনের উপর বিরূপ প্রভাব পড়বে কেননা এ সময় উৎপাদন খরচ বেড়ে যাওয়ার কারণে দাম স্তর বৃদ্ধি পাবে।  তাই বলা যায়, উদ্দীপকের \"D\" দেশে ব্যয় বৃদ্ধিজনিত মুদ্রাস্ফীতি সৃষ্টি হয়েছে।"
        }
      ]
    },
    {
      "number": "8",
      "uddipok": "উদ্দীপকটি লক্ষ্য কর ও উত্তর দাও :",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ভোক্তার দামসূচক (CPI) এর সুত্রটি হলো -  C P I = ∑ P n Q 0 ∑ P 0 Q 0 × 100 C P I=\\frac{\\sum P n Q 0}{\\sum P 0 Q 0} \\times 100 CP I = ∑ P 0 Q 0 ∑ P n Q 0 ​ × 100"
        },
        {
          "label": "খ",
          "question": "",
          "explanation": "মুদ্রাস্ফীতি হলে ঋণের প্রকৃত মূল্য কমে যাওয়ায় ঋণগ্রহীতা লাভবান হয়।  মুদ্রাস্ফীতির ফলে দ্রব্য দামস্তর বৃদ্ধি পায়। এই দামস্তর বৃদ্ধির ফলে ঋণগ্রহীতা পূর্বাপেক্ষা কম পরিমাণ দ্রব্য বিক্রি করেই ঋণ পরিশোধ করতে পারে। ফলে ঋণ গ্রহীতাদের ঋণ ভার হ্রাস পায়। অর্থাৎ ঋণের প্রকৃত মূল্য কমে যায়। তাই পূর্বের চেয়ে প্রকৃত মূল্য কম টাকা পরিশোধ করতে হয় বলে মুদ্রাস্ফীতি হলে  ঋণগ্রহীতারা লাভবান হয়।"
        },
        {
          "label": "গ",
          "question": "",
          "explanation": "উদ্দীপকে চাহিদা বৃদ্ধিজনিত মুদ্রাস্ফীতি দেখানো হয়েছে। নিম্নে এর তিনটি কারণ ব্যাখ্যা করা হলো :   উদ্দীপকে চিত্র অনুসারে দেখা যায় প্রাথমিক অবস্থায় সামগ্রিক চাহিদা ও যোগান e 1 বিন্দুতে পরস্পর সমান থাকায় ভারসাম্য দাম হয় OP 1 । কিন্তু পরবর্তীতে সামগ্রিক যোগান AS স্থির থেকেও সামগ্রিক চাহিদা AD 1 বৃদ্ধি পেয়ে AD 2 হওয়ায় দামস্তর OP 1 থেকে বেড়ে OP 2 হয়। এটি মূলত চাহিদা বৃদ্ধিজনিত মুদ্রাস্ফীতি।    চাহিদা বৃদ্ধি জনিত ও মুদ্রাস্ফীতির মূল কারণ হচ্ছে অর্থের যোগান বৃদ্ধি। যখন বিনিয়োগ বৃদ্ধি পায় তখন অর্থের যোগান বৃদ্ধি পায় যার ফলে উক্ত মুদ্রাস্ফীতি লক্ষ্য করা যায়। এছাড়াও সরকারি ব্যয় বৃদ্ধি পেলে তখন যোগান স্থির থেকে চাহিদা বৃদ্ধি পায়। যার ফলে চাহিদা বৃদ্ধিজনিতে মুদ্রাস্ফীতি ঘটে। আবার রপ্তানি বৃদ্ধি পেলে যোগান স্থির থেকে উৎপাদিত পণ্যের অত্যাধিক পরিমাণ রপ্তানি হয়ে গেলে তখন দেশে চাহিদা বৃদ্ধি পায়। এটিও চাহিদা বৃদ্ধি জনিত মুদ্রাস্ফীতির অন্যতম একটি কারণ।"
        },
        {
          "label": "ঘ",
          "question": "উদ্দীপকে ‍উল্লিখিত পরিস্থিতিতে কেন্দ্রীয় ব্যাংকের গৃহীত ব্যবস্থা কী হতে পারে ? ব্যাখ্যা করো।",
          "explanation": "উদ্দীপকে উল্লিখিত পরিস্থিতিতে কেন্দ্রীয় ব্যাংকের গৃহীত ব্যবস্থা নিম্নে বিশ্লেষণ করা হলো :   উদ্দীপকে চাহিদা বৃদ্ধিজনিত মুদ্রাস্ফীতি লক্ষ্য করা যায়। সাধারণত অর্থের যোগান বৃদ্ধি পেলে কিংবা জনগণের ক্রয়ক্ষমতা বৃদ্ধি পেলে তখন চাহিদা বৃদ্ধি জনিত মধ্যে মুদ্রাস্ফীতি লক্ষ্য করা যায়। কেননা ক্রয় ক্ষমতা বাড়ার সাথে সাথে তখন তাদের স্বাভাবিক সময়ের তুলনায় চাহিদা বৃদ্ধি পায়। এই সমস্যা মোকাবেলায় কেন্দ্রীয় ব্যাংক ব্যাংক হার বৃদ্ধি এবং খোলা বাজারে ঋণপত্র বিক্রয়ের মাধ্যমে অর্থের যোগান কমিয়ে মুদ্রাস্ফীতি নিয়ন্ত্রণ করতে পারে।   কেন্দ্রীয় ব্যাংক যদি ব্যাংক হার বৃদ্ধি করে দেয় তখন সুদের পরিমাণ বৃদ্ধি পায় এবং বিনিয়োগ হ্রাস পায়। আর বিনিয়োগ হ্রাস পাওয়ার ফলে জনগণের মধ্যে অর্থের যোগান কমে যায়। বলে তাদের ক্রয় ক্ষমতা হ্রাস পায় এবং চাহিদা বৃদ্ধিজনিত মুদ্রাস্ফীতি ও নিয়ন্ত্রণ হয়। পাশাপাশি খোলা বাজারে ঋণপত্র বিক্রয় করলে সেগুলো কেনার ফলে জনগণের নগদ অর্থ কমে যায় তথা অর্থের যোগান হ্রাস পায়। এতে করে  সামগ্রিক চাহিদা ও হ্রাস পায়।    তাই বলা যায়, চাহিদা বৃদ্ধিজনিত মুদ্রাস্ফীতি নিয়ন্ত্রণ করার লক্ষে কেন্দ্রীয় ব্যাংক ব্যাংক হার বৃদ্ধি ও খোলাবাজারের ঋণপত্র বিক্রয় করতে পারে।"
        }
      ]
    },
    {
      "number": "9",
      "uddipok": "জনাব জামিল মধুপুরের আনারস দেশের বিভিন্ন শহরে নিয়ে বিক্রয় করেন। তার ভাই রাজীব যে শিল্প কারখানায় চাকরি করেন সেখানকার উৎপাদিত পণ্য ইউরোপের বিভিন্ন দেশের রপ্তানি করে দেশের সর্বাধিক পরিমাণ বৈদেশিক মুদ্রা অর্জন, দেশীয় শ্রমের ব্যবহার ও আন্তর্জাতিক সহযোগিতা বৃদ্ধিতে গুরুত্বপূর্ণ ভূমিকা রাখছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "FDI এর পূর্ণরূপ হলো Foreign Direct Investment."
        },
        {
          "label": "খ",
          "question": "",
          "explanation": "তথ্য ও প্রযুক্তির ব্যাপক সম্প্রসারণ ঘটায় বিশ্বায়ন সম্ভব হয়েছে। তথ্যপ্রযুক্তির যত প্রসার ঘটছে ততই বিশ্বের দেশগুলোর মধ্যে দ্রুত যোগাযোগ ও সম্পর্ক স্থাপন সহজে হচ্ছে। অর্থনৈতিক ও সামাজিক সম্পর্কের প্রসার করছে এবং বিশ্বের জ্ঞান ও প্রযুক্তি দ্রুত ছড়িয়ে পড়ছে। তথ্যপ্রযুক্তির ব্যাপক সম্প্রসারণ ঘটায় তথ্যের অবাধ প্রবাহ সম্ভব হচ্ছে। সুতরাং তথ্য ও প্রযুক্তির উন্নয়ন ও প্রসার বিশ্বায়নের সহায়ক ।"
        },
        {
          "label": "গ",
          "question": "",
          "explanation": "উদ্দীপক অনুযায়ী রাজিবের বাণিজ্য আন্তর্জাতিক বাণিজ্য। নিম্নে এর তিনটি সুবিধা ব্যাখ্যা করা হলো:   বিভিন্ন সার্বভৌম দেশের মধ্যে দ্রব্য ও সেবার বিনিময় কে আন্তর্জাতিক বাণিজ্য বলে। উদ্দীপকে এর রাজিব যে কোম্পানিতে কর্মরত সেটি উৎপাদিত পণ্য ইউরোপের বিভিন্ন দেশে রপ্তানি করে। সুতরাং বলা যায় এটি একটি আন্তর্জাতিক বাণিজ্য।   আন্তর্জাতিক বাণিজ্যের মাধ্যমে প্রত্যেক দেশ নিজেদের সম্পদ ও উপকরণ ব্যবহার করে সর্বোচ্চ উৎপাদন করতে পারে। আর প্রত্যেক দেশ নিজেদের উৎপাদন বৃদ্ধির মাধ্যমে বিশ্বের মোট উৎপাদন বৃদ্ধি করতে পারে।   আন্তর্জাতিক বাণিজ্যের মাধ্যমে শ্রমের ব্যবহার করে ফরমের ব্যবহার করে আন্তর্জাতিক সহযোগিতা বৃদ্ধি করা যায়। এতে করে আমদানি রপ্তানির মাধ্যমে দেশগুলো অর্থনীতিতে সমৃদ্ধ হতে পারবে এবং তাদের চাহিদাকৃত দ্রব্যের যোগান বৃদ্ধি করতে পারবে।   কোন দেশ যদি বিশেষ কোনো পণ্য উৎপাদন করতে না পারে বা নিজ দেশের চাহিদা মেটাতে সক্ষম না হয়, সেক্ষেত্রে আন্তর্জাতিক বাণিজ্যের মাধ্যমে আমদানি করে উক্ত পন্যটি ভোগ করতে পারে। এছাড়াও নিজ দেশের বিভিন্ন প্রাকৃতিক সম্পদ গুলো উত্তম ভাবে ব্যবহার করার জন্য প্রয়োজন বোধে উন্নত যন্ত্রপাতি আমদানি করে ব্যবহার করতে পারবে"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জামিল ও রাজীবের বাণিজ্যের মধ্যেকার পার্থক্য নিম্নে বিশ্লেষণ করা হলো :   উদ্দীপকের জামিল মধুপুরের আনারস দেশের বিভিন্ন শহরে নিয়ে বিক্রয় করেন। অর্থাৎ তার বাণিজ্য অভ্যন্তরীণ বাণিজ্য। আবার রাজীবের কর্মরত শিল্প কারখানা সেখানকার উৎপাদিত পণ্য ইউরোপের বিভিন্ন দেশের রপ্তানি করে। সুতরাং তার বাণিজ্য আন্তর্জাতিক বাণিজ্য।   অভ্যন্তরীণ বাণিজ্য একটি দেশের অভ্যন্তরে সংঘটিত হলেও আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। অভ্যন্তরীণ বাণিজ্য দেশের মধ্যেই সংঘটিত হয় বিধায় মুদ্রা এবং ব্যাংক ব্যবস্থা একই থাকে। যার ফলে লেনদেনের ভারসাম্যে কোন সমস্যা হয় না। অপরদিকে আন্তর্জাতিক বাণিজ্যের ক্ষেত্রে মুদ্রা এবং ব্যাংক ব্যবস্থা ভিন্ন থাকে। যার ফলে লেনদেনের ভারসাম্য নিয়ে সমস্যা সৃষ্টি হয়। অভ্যন্তরীণ বাণিজ্যের ক্ষেত্রে দেশের অভ্যন্তরে দিন দিন হয় বিদায় সেটি দেশি মুদ্রায় থাকে। অপরদিকে আন্তর্জাতিক বাণিজ্যের মাধ্যমে আন্তর্জাতিক মুদ্রা অর্জন করা যায়, যা দেশের অর্থনীতিকে কিছুটা সমৃদ্ধ করে। কোন একটি দ্রব্য যদি দেশে চাহিদার অতিরিক্ত পরিমানে উৎপন্ন হয় তবে সেটি চাহিদা মেটানোর পরবর্তীতে অবশিষ্টটি সম্পদের অপচয় হিসেবে থাকে। কিন্তু আন্তর্জাতিক বাণিজ্যের ক্ষেত্রে এই অবশিষ্ট দ্রব্য বিদেশে প্রেরণ করে বৈদেশিক মুদ্রা অর্জন সম্ভব। অভ্যন্তরীণ বাণিজ্যে যাতায়াত এবং লেনদেনে খুব একটা বেগ পেতে হয় না। অপরদিকে আন্তর্জাতিক বাণিজ্যে যাতায়াতে বা পরিবহনে প্রচুর অর্থ ব্যয় হয়"
        }
      ]
    },
    {
      "number": "10",
      "uddipok": "বাংলাদেশ বিগত ৩ দশক পূর্ব থেকে চামড়া, ঔষধ চা, পাট, হিমায়িত মাছ, ফুল, ফল ও তাজা সবজি রপ্তানি করছে। বাংলাদেশ সরকার রপ্তানি পন্যের তালিকায় আরো পন্য যুক্ত করার জন্য বিভিন্ন উদ্যোগ গ্রহণ করছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "দুই বা ততোধিক সর্বভৌম দেশের মধ্যে চুক্তি অনুযায়ী দ্রব্য ও সবার বিনিময়কে আন্তর্জাতিক বা বৈদেশিক বাণিজ্য বলে।"
        },
        {
          "label": "খ",
          "question": "",
          "explanation": "ট্যাক্স হলিডে সুবিধা রপ্তানিমুখী শিল্পকে সম্প্রসারিত করে। বাংলাদেশের রপ্তানিমুখী শিল্পীর দ্রুত প্রসারের লক্ষ্যে দেশে শিল্পনীতির সাথে সাদৃশ্য রেখে উদ্যোগতাদেরকে ট্যাক্স হলিডে সুবিধা প্রদান করা হয়। রপ্তানি পণ্যের দাম কম রাখার জন্য রপ্তানিমুখী শিল্পীর উৎপাদন ব্যয় হ্রাস করতে হয়। এ উদ্দেশ্যে রপ্তানি মুখে শিল্পে বিদ্যুৎ ও গ্যাসের দাম হ্রাস প্রয়োজনীয় কাঁচামাল আমদানির উপর কর বেতার, ট্যাক্স হলিডে সুবিধা প্রদান। রপ্তানি বাণিজ্য লাভজনক হয় এবং বাণিজ্যের পরিমাণ বৃদ্ধি পায়। তাই বলা যায় ট্যাক্স হলিডে সুবিধার রপ্তানিমুখী শিল্প বিকাশের সহায়ক।"
        },
        {
          "label": "গ",
          "question": "উদ্দীপক অনুযায়ী, বাংলাদেশের প্রচলিত ও অপ্রচলিত রপ্তানি পণ্যের তালিকা তৈরি করো।",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। নিম্নে তা ব্যাখ্যা করা হলো :   বাংলাদেশ যেসব পণ্যসামগ্রী দীর্ঘকাল ধরে বিশ্ববাজারে রপ্তানি করে আসছে সেগুলোকে প্রচলিত রপ্তানি দ্রব্য বলে। অন্যদিকে অনেক পণ্য আছে যেগুলো কিছুদিন পূর্বেও বিদেশের রপ্তানি করা হতো না। কিন্তু সাম্প্রতিককালের রপ্তানি করা হয় । এই রূপ পণ্যকে অপ্রচলিত রপ্তানি পণ্য বলা হয়। উদ্দীপকে বলা হয়েছে বাংলাদেশের কিছু পণ্য সচরাচ রপ্তানি করা হয়। এছাড়া সাম্প্রতিককালেও কিছু পণ্য করা হচ্ছে। অর্থাৎ প্রথমটি প্রচলিত ও দ্বিতীয়টি অপ্রচলিত পণ্য। নিচে উদ্দীপকের আলোকে প্রচনের ও অপ্রচলিত রপ্তানি দব্যসমূহে তালিকা প্রস্তুত করা হলো :-"
        },
        {
          "label": "ঘ",
          "question": "উদ্দীপকে উল্লিখিত পরিস্থিতিতে সরকারের আর কোন কোন উদ্যোগ তুমি সুপারিশ করবে ? ব্যাখ্যা করো।",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকার কর্তৃক গৃহীত উদ্যোগ গুরুত্বপূর্ণ ভূমিকা রাখবে। নিম্নে তা ব্যাখ্যা করা হলো :   বাংলাদেশের রপ্তানি বাণিজ্য মুষ্টিমেয় কয়েক পণ্যের সমন্বয়ে গঠিত। আমাদের একক বৃহত্তম রপ্তানি খাতা হলো তৈরি পোশাক যা থেকে দেশের রপ্তানি আয়ে প্রায় ৮০ ভাগ আসে। এ তৈরি পোশাকের পাশাপাশি পাটযত দ্রব্য, কম্পিউটার সফটওয়্যার, হোম টেক্সটাইল, চামড়াজাত পণ্য, পাদুকা, সিরামিক দ্রব্য, চিংড়ি প্রভৃতি রপ্তানির উজ্জ্বল সম্ভাবনা রয়েছে। উদ্দীপকে রপ্তানি বাণিজ্য সম্প্রসারণের জন্য সরকার রপ্তানিপূর্ণ তালিকা আরো পণ্য যুক্ত করার জন্য উদ্যোগ গ্রহণ করেছে। এছাড়া সরকার বিভিন্ন কার্যক্রম গ্রহণ করতে পারে। এ কার্যক্রম গুলো হল আমদানিনীতি উদয়ীকরণ, ভর্তুকী প্রদান, সহজ ঋণ সুবিধা। এছাড়া সরকার আয়কর সুবিধা,র ট্যাক্স হলিডে ও বাজারে সার্ভে উদ্যোগ গ্রহণ করে মনোনয়ন রপ্তানি বৃদ্ধি করতে পারে। সরকারের গৃহীত কার্যক্রম শুল্ক বেয়াতের ফলে আমদানিকৃত কাঁচামাল এবং আফগারি শুল্ক প্রত্যাহার ফলে দেশীয় কাঁচামালের দাম হ্রাস পাবে। জ্বালানি ও বিদ্যুতের দাম হ্রাসে উৎপাদন খরচ কমে যাবে। ফলে উৎপাদন বাড়বে রফতারের পরিমাণও বাড়বে। এছাড়াও বাণিজ্য চুক্তি সম্পাদন করলে রপ্তানি সহজ হবে। রপ্তানি শুল্ক হ্রাস করলে কাঁচামাল রপ্তানির পরিমাণ বৃদ্ধি পাবেসুতরাং বলা যায় যে, বাংলাদেশের রপ্তানি পণ্য তালিকায় আরো পণ্য যুক্ত করার জন্য সরকার কর্তৃক গৃহীত পদক্ষেপসমূহ আমি সুপারিশ করব।।"
        }
      ]
    },
    {
      "number": "11",
      "uddipok": "অর্থনীতির শিক্ষক জনাব হাসান শ্রেণিকক্ষে সরকারের আয়ের বিভিন্ন উৎস নিয়ে আলোচনা করছিলেন। তিনি বললেন, সরকার আয়কর, মূল্য সংযোজন কর, আবগারি শুল্ক, জরিমানা, ফি, অনুদান ইত্যাদি বিভিন্ন খাত থেকে আয় করে থাকেন। সরকার তার ব্যয় মিটানোর জন্য বিভিন্ন অভ্যন্তরীণ ও বাহ্যিক উৎস থেকে ঋণও গ্রহণ করে থাকেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "কর ও ফি এক নয়। সরকারি কোনো সুবিধা বা প্রাপ্তির প্রত্যাশা না করে সরকারকে জনগণ বাধ্যতামূলকভাবে যে অর্থ প্রদান করে তাই কর। যেমন আয় কর, বিক্রয় কর, মূল্য সংযোজন কর ইত্যাদি। অন্যদিকে সরকার কোনো ব্যক্তিকে বিশেষ ধরনের সুবিধা প্রদানের লক্ষ্যে তার নিকট থেকে যে অর্থ আদায় করে তাকে ফি বলে। যেমন জমি রেজিস্ট্রেশন ফি, কোর্ট ফি, বিভিন্ন ধরনের লাইসেন্স ফি ইত্যাদি। সুতরাং বলা যায় কর ও ফি এক নয়।"
        },
        {
          "label": "গ",
          "question": "",
          "explanation": "উদ্দীপকে জনাব হাসান যেসব কর রাজস্বের খাত উল্লেখ করেছেন নিম্নে তা চিহ্নিত করা হলো:   সরকার প্রধানত দুটি উৎসের মাধ্যমে আয় সংগ্রহ করে। একটি হল কর রাজস্ব এবং অন্যটি হল কর বহির্ভূত রাজস্ব। আর সরকার কর বা শুল্ক আরোপের মাধ্যমে যে অর্থ বা রাজস্ব সংগ্রহ করে থাকে তা কর রাজস্ব। সরকারি আয় এর সবচেয়ে বড় একটি অংশ আছে কর রাজস্ব থেকে। আয়কর, ভূমিকর, সম্পদ কর, বিক্রয় কর আবগারি শুল্ক, মূল্য সংযোজন কর (VAT) ইত্যাদি হচ্ছে কর রাজস্ব। অন্যদিকে শুল্ক ও কর ব্যতীত অন্যান্য যেসব খাত থেকে সরকার আয় করে সেগুলো কর বহির্ভূত রাজস্ব। বিভিন্ন ফি, জরিমানা, টোল ও লেবি, বিভিন্ন সরকারি প্রতিষ্ঠানের আয় ইত্যাদি সরকারের কর-বহির্ভূত রাজস্ব। উদ্দীপকের জনাব হাসান সরকারের আয় হিসেবে আয়কর, মূল্য সংযোজন কর, আবগারি শুল্ক, জরিমানা, ফি, অনুদান ইত্যাদি খাতের কথা উল্লেখ করেছেন। তন্মধ্যে আয়কর, মূল্য সংযোজন কর, আবগারি শুল্ক হচ্ছে কর রাজস্ব৷ অপরদিকে জরিমানা, ফি, অনুদান ইত্যাদি সরকারের কর-বহির্ভূত রাজস্ব আয়।"
        },
        {
          "label": "ঘ",
          "question": "",
          "explanation": "উদ্দীপকে ঋণের অভ্যন্তরীণ ও বাহ্যিক উৎস উল্লেখ করা হয়েছে। তন্মধ্যে অভ্যন্তরীণ উৎসের ঋণ দেশের জন্য বেশি মঙ্গলজনক। নিম্নে তা ব্যাখ্যা করা হলো :   অভ্যন্তরীণ উৎসগুলো থেকে সরকার অল্প সুদে ঋণ গ্রহণ করতে পারে কিন্তু বৈদেশিক উৎসগুলো থেকে সরকারকে চড়াসুদের ঋণ গ্রহণ করতে হয়।   অভ্যন্তরীণ উৎস গুলো থেকে ঋন গ্রহণের ফলে দেশে বেসরকারি উদ্যোগ হ্রাস পায় যার ফলে অর্থনীতিতে এর প্রভাব বিরাজ করে। কিন্তু বাহ্যিক উৎস থেকে ঋণ গ্রহণ করলে এ ধরনের সমস্যা সৃষ্টি হয় না।   বৈদেশিক উৎসগুলো থেকে ঋণ গ্রহণ করলে অনেক সময় এর মধ্যে বিভিন্ন রাজনৈতিক ও সাংস্কৃতিক প্রভাব যুক্ত হয়। যার ফলে দাতা রাষ্ট্রের বিভিন্ন বিষয় মেনে চলতে হয় যা দেশের সার্বভৌমত্বের জন্য হুমকি। অপরদিকে ও অভ্যন্তরীণ উৎস থেকে ঋণ গ্রহণ করলে এই ধরনের কোন সমস্যা তৈরি হয় না।   বাহ্যিক উৎসের ক্ষেত্রে ঋণ পরিশোধের জন্য স্বর্ণ বা বৈদেশিক মুদ্রা প্রয়োজন পড়লেও অভ্যন্তরীণ উৎসের ক্ষেত্রে ঋণ পরিশোধের জন্য এ ক্ষেত্রে প্রয়োজন বোধে টাকা ছাপিয়েও ঋণ পরিশোধ করা যায়।   এছাড়াও বৈদেশিক ঋণগ্রহণের ফলে এক দেশের মানুষের ক্রয় ক্ষমতা হ্রাস পায় এবং অন্য দেশের মানুষের ক্রয় ক্ষমতা বৃদ্ধি পায়। তাই সর্বোপরি বলা যায়, ঋণ গ্রহণের জন্য অভ্যন্তরীণ উৎস দেশের জন্য বেশি মঙ্গলজনক।"
        }
      ]
    }
  ]
}