{
  "title": "দিনাজপুর সরকারি কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নাদিম একজন দরিদ্র কৃষক। সে কৃষিকাজের জন্য বিভিন্ন সময় বিভিন্ন উৎস থেকে ঋণ নিয়ে থাকে। সে ১ম বছর বেশি সুদে অল্প সময়ের মধ্যে গ্রাম্য মহাজনের নিকট থেকে ঋণ গ্রহণ করে। ২য় বছর অল্প সুদে কৃষি ব্যাংক থেকে ঋণ পেতে বেশি সময় লেগে যায় আইনি প্রক্রিয়ার কারণে।",
      "tag": "DGC 25",
      "sub_questions": [
        {
          "label": "ক",
          "question": "কৃষি খামার কী?",
          "explanation": "একজন কৃষকের অধীনে কৃষিকাজে ব্যবহৃত জমিকে কৃষি খামার বলে।"
        },
        {
          "label": "খ",
          "question": "\"বাংলাদেশের কৃষি কি প্রকৃতির ওপর নির্ভরশীল”-ব্যাখ্যা করো।",
          "explanation": "বাংলাদেশের কৃষি প্রকৃতির ওপর খুবই নির্ভরশীল। বৃষ্টি, নদীর পানি, তাপমাত্রা ও মাটির উর্বরতার ওপর ফসল উৎপাদন নির্ভর করে। অতিবৃষ্টি, খরা বা ঘূর্ণিঝড় কৃষিকে ব্যাপকভাবে ক্ষতিগ্রস্ত করে। অধিকাংশ জমি এখনো সেচ ছাড়াই চাষ করা হয়। তাই প্রাকৃতিক পরিবেশের পরিবর্তন সরাসরি কৃষিকে প্রভাবিত করে।"
        },
        {
          "label": "গ",
          "question": "উদ্দীপকে নাদিম বেশি সুদে যেখান থেকে ঋণ গ্রহণ করে তা ঋণদানের কোন ধরনের উৎস? উৎসগুলো চিহ্নিত করো।",
          "explanation": "উদ্দীপকে নাদিম কৃষিকাজের জন্য অপ্রাতিষ্ঠানিক উৎস হতে কৃষিঋণ গ্রহণ করেন। কৃষিঋণের সরকারি বিধি ও নিয়ম বহির্ভূতভাবে পরিচালিত উৎসকে অপ্রাতিষ্ঠানিক উৎস বলে। সাধারণত এখানে ঋণের সুদের হার স্বাভাবিকের চেয়ে অনেক বেশি হয়। এ ঋণের উৎস হিসেবে গ্রাম্য মহাজন, গ্রাম্য ব্যবসায়ী ও দোকানদার, আত্মীয়-স্বজন উল্লেখযোগ্য। উদ্দীপকে দরিদ্র কৃষক নাদিম কৃষিকাজের জন্য বিভিন্ন উৎস থেকে ঋণ নিয়ে থাকে। কৃষিকাজের জন্য নাদিমকে এই ঋণা নিতে হয়। সে প্রথম বছরে গ্রাম্য মহাজনের কাছ থেকে ঋণ নেয়। এক্ষেত্রে তাকে বেশি সুদ দিতে হয়। এটি ঋণের অপ্রাতিষ্ঠানিক উৎসের সাথে সামঞ্জস্যপূর্ণ। সুতরাং নাদিমের বাণের উৎসটি অপ্রাতিষ্ঠানিক উৎস।"
        },
        {
          "label": "ঘ",
          "question": "নাদিমের ১ম এবং ২য় বছরের ঋণের মধ্যে কোন ঋণের উৎসটি তুলনামূলক সুবিধাজনক? তোমার মতামত বিশ্লেষণ করো।",
          "explanation": "উদ্দীপকে ঋণের প্রাতিষ্ঠানিক ও অপ্রাতিষ্ঠানিক উৎসের মধ্যে প্রাতিষ্ঠানিক উৎস সুবিধাজনক। ব্যক্তিগত পর্যায়ে নিজস্ব নিয়মানুযায়ী যে ঋণ আদান-প্রদান করা হয় তা ঋণের অপ্রাতিষ্ঠানিক উৎস। অপ্রাতিষ্ঠানিক উৎসগুলোর মধ্যে রয়েছে আত্মীয়-স্বজন, গ্রাম্য ব্যবসায়ী ও দোকানদার, গ্রাম্য মহাজন, ফড়িয়া ও বেপারি। অন্যদিকে, কেন্দ্রীয় ব্যাংকের অধীনে পরিচালিত আর্থিক প্রতিষ্ঠানগুলোকে কৃষিঋণের প্রাতিষ্ঠানিক উৎস বলে। উদ্দীপকে দরিদ্রকৃষক নাদিম গ্রাম্য মহাজনের কাছ থেকে ঋণ নেয়। এই ঋণ পরিশোধে তাকে বেশি সুদ দিতে হয়। পরবর্তী বছরে সে অল্পসুদে কৃষি ব্যাংক থেকে ঋণ নেয়। সেক্ষেত্রে আইনি জটিলতায় সময় অধিক লাগলেও ঋণ সুবিধা বেশি পাওয়া যায়। তাই কৃষিঋণে প্রাতিষ্ঠানিক উৎস সুবিধাজনক হয়। অপ্রাতিষ্ঠানিক উৎস থেকে ঋণগ্রহণে কিছু অসুবিধা রয়েছে। এ ধরনের ঋণের উৎসের সুদের হার উচ্চ হয়। যেমন- গ্রাম্য মহাজনের থেকে ঋণগ্রহণ করলে জামানত রেখে ঋণ গ্রহণ করতে হয়। সুদের হার অধিক হওয়ায় অধিকাংশ কৃষক এই ঋণ পরিশোধ করতে ব্যর্থ হয়। ফলে তারা সর্বস্বান্ত হয়। এই সমস্ত অসুবিধার কারণে মহাজন থেকে ঋণ না নিয়ে ব্যাংক থেকে ঋণ গ্রহণ ভালো। কেননা তাতে অল্পসুদে ঋণ নেওয়া যায়। তাই বলা যায়, অপ্রাতিষ্ঠানিক খঋণের উৎসের চেয়ে প্রাতিষ্ঠানিক ঋণের উৎস থেকে ঋণ গ্রহণ অধিক ভালো।"
        }
      ]
    },
    {
      "number": "2",
      "uddipok": "জনাব দুলাল তার বাবার আমল থেকেই কৃষিকাজে জড়িত। তিনি পুরোনো পদ্ধতিতে চাষ করেন বলে উৎপাদন কম হয়। তার কৃষিজোতগুলো ক্ষুদ্র ও বিক্ষিপ্ত ফলে আধুনিক পদ্ধতিতে চাষাবাদ করা সম্ভব নয়। তাছাড়াও রয়েছে উপকরণাদির অভাব ও শস্য বহুমুখীকরণের অভাব। জনাব দুলাল এসব সমস্যা সমাধানের জন্য সরকারি সাহায্য কামনা করেন।",
      "tag": "DGC 25",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "শস্য বহুমুখীকরণের ফলে কি খাদ্য ঘাটতি দেখা দিতে পারে? ব্যাখ্যা করো।",
          "explanation": "শস্য বহুমুখীকরণের ফলে সাধারণত খাদ্য ঘাটতি দেখা দেয় না, বরং খাদ্য নিরাপত্তা নিশ্চিত হয়। তবে, যদি খাদ্যশস্য (যেমন ধান বা গম) চাষের পরিবর্তে বাণিজ্যিক শস্য (যেমন ফুল, ফল, তামাক বা ফুলের চাষ) বেশি করা হয়, তখন খাদ্যশস্য উৎপাদন কমে যেতে পারে। এতে খাদ্য সরবরাহ কমে গিয়ে খাদ্য ঘাটতির সম্ভাবনা দেখা দিতে পারে। সুতরাং, শস্য বহুমুখীকরণ পরিকল্পিতভাবে করা না হলে খাদ্য ঘাটতির ঝুঁকি থাকতে পারে। তবে সঠিক নীতি মেনে করলে এটি খাদ্য ঘাটতির বিপরীতে খাদ্য বৈচিত্র্য ও পুষ্টি নিরাপত্তা নিশ্চিত করে।"
        },
        {
          "label": "গ",
          "question": "জনাব দুলাল কৃষিতে উন্নতি করতে পারছে না কেন? ব্যাখ্যা করো।",
          "explanation": "সনাতন পদ্ধতিতে চাষাবাদ করার কারণে জনাব দুলাল কৃষিতে উন্নতি করতে পারছে না। জীবিকানির্বাহের জন্য কৃষক সনাতনি পদ্ধতিতে যে ভূ-খণ্ডে ফসল উৎপাদন করে, তাকে জীবননির্বাহী খামার বলে। এ ধরনের খামারে কৃষিপণ্যের উৎপাদন প্রকৃতির ওপর নির্ভরশীল। এজন্য জীবননির্বাহী খামারে উৎপাদন দক্ষতা কম, মূলধন বিনিয়োগ কম, ঝুঁকির পরিমাণ কম হয়। এ খামারে মূলত পরিবারের ভরণপোষণের জন্য ফসল উৎপাদিত হয়। উদ্দীপকে বাবার আমল থেকে কৃষিকাজে জড়িত দুলাল সাহেব পুরোনো পদ্ধতিতে চাষ করেন। ফলে তার উৎপাদন কম হয়। তাছাড়া তার কৃষিজোতগুলো ক্ষুদ্র ও বিক্ষিপ্ত থাকায় আধুনিক চাষাবাদ সম্ভব নয়। দুলাল সাহেবের খামার জীবননির্বাহী খামারকে নির্দেশ করে। এ ধরনের খামারের উৎপাদন প্রকৃতির ওপর নির্ভরশীল। উৎপাদন ব্যবস্থায় অদক্ষ থাকায় উদ্বৃত্ত কম সৃষ্টি হয়। তাই বলা যায়, পুরনো পদ্ধতিতে চাষ করায় জনাব দুলাল কৃষিতে উন্নতি করতে পারছেন না।"
        },
        {
          "label": "ঘ",
          "question": "আধুনিক পদ্ধতিতে চাষাবাদ করা জনাব দুলালের পক্ষে সম্ভব নয়-উদ্দীপকের আলোকে ব্যাখ্যা করো।",
          "explanation": "খামারের আয়তন ক্ষুদ্র ও বিক্ষিপ্ত হলে আধুনিক পদ্ধতিতে চাষাবাদ সম্ভব হয় না। জীবননির্বাহী খামারের আয়তন ক্ষুদ্রায়তনের হয়ে থাকে। তাই এই খামারের চাষাবাদ পদ্ধতি সনাতনী হয়ে থাকে। উন্নত বা চাষাবাদ পদ্ধতিতে প্রয়োগের জন্য চাষযোগ্য জমির ন্যূনতম আকার হওয়া প্রয়োজন। জীবননির্বাহী খামারের উন্নত চাষাবাদের জন্য প্রয়োজনীয় আয়তনের তুলনায় ছোট তাই এ খামারে আধুনিক পদ্ধতি প্রয়োগ করা যায় না। উদ্দীপকে জনাব দুলালের কৃষিজোতগুলো অতি ক্ষুদ্র ও বিচ্ছিন্নভাবে অবস্থিত। তাই আধুনিক পদ্ধতিতে চাষাবাদ করা যায় না। এছাড়া আধুনিক উপকরণের ব্যবহার ও শস্য বহুমুখীকরণের অভাব রয়েছে। একারণে এসব খামারে উন্নত বা আধুনিক চাষাবাদ পদ্ধতি ও বিনিয়োগের অভাবে উৎপাদন কম হয়ে থাকে। বাংলাদেশে ক্ষুদ্রায়তন খামারের আধিক্য রয়েছে। তাই এ দেশের বেশির ভাগ কৃষি খামারই পরিমিত আয়তনের নয়। এরূপ আয়তনের খামারে নিয়োজিত শ্রম ও মূলধন পূর্ণভাবে ব্যবহার হয় না। ফলে এখানে কৃষিকাজ অদক্ষভাবে পরিচালিত হয়। ফলে উৎপাদিত ফসলের পরিমাণও কম হয়। এ কারণে ক্ষুদ্র কৃষকরা সন্তোষজনকভাবে জীবননির্বাহ করতে পারে না। তাই, জনাব দুলালের খামারের ছোট আয়তনের কারণে আধুনিক পদ্ধতিতে চাষাবাদ সম্ভব নয়।"
        }
      ]
    },
    {
      "number": "3",
      "uddipok": "শিল্পায়নের ভিত্তি মজবুত করা এবং অর্থনীতির অবকাঠামো উন্নয়নের লক্ষ্যে \"ক\" দেশের সরকার সম্প্রতি এক নতুন নীতি গ্রহণ করেছে। এ নীতির আওতায় সরকার বিদ্যুৎ খাতে ১৫০০ মেগাওয়াট ক্ষমতাসম্পন্ন একটি বৃহৎ বিদ্যুৎ কেন্দ্র স্থাপনের প্রকল্প গ্রহণ করেছে। এ প্রকল্পে বেসরকারি উদ্যোক্তা মনটেক্স গ্রুপ সরকারের সাথে আছে। অর্থনীতিবিদ জনাব অনীকের মতে, বেসরকারি উদ্যোক্তাদের সাথে নিয়ে সরকারের এ ধরনের প্রকল্প দেশের অর্থনৈতিক উন্নয়ন ত্বরান্বিত করবে।",
      "tag": "DGC 25",
      "sub_questions": [
        {
          "label": "ক",
          "question": "বৃহৎ শিল্প কী?",
          "explanation": "যেসব শিল্প প্রতিষ্ঠানের স্থায়ী সম্পদের মূল্য প্রতিস্থাপন হয় ৫০ কোটির অধিক তা-ই বৃহৎ শিল্প।"
        },
        {
          "label": "খ",
          "question": "\"আমদানি বিকল্প শিল্প বৈদেশিক মুদ্রা সাশ্রয় করে।\" ব্যাখ্যা করো।",
          "explanation": "বাংলাদেশের মতো উন্নয়নশীল দেশগুলো বিদেশ থেকে প্রচুর পরিমাণে প্রয়োজনীয় ভোগ্যদ্রব্য ও মূলধনী দ্রব্য আমদানি করে থাকে। এসব বিদেশি দ্রব্যের দাম অধিক বলে তা আমদানি করতে গিয়ে অনেক বৈদেশিক মুদ্রা ব্যয় করতে হয়। কিন্তু যদি এসব দেশ নিজস্ব কাঁচামাল ব্যবহার করে ঐসব দ্রব্য নিজেরাই উৎপাদন করে, তবে সেক্ষেত্রে বৈদেশিক মুদ্রার অনেক সাশ্রয় করা সম্ভব হবে।"
        },
        {
          "label": "গ",
          "question": "উদ্দীপকে উল্লিখিত প্রকল্পটি কী প্রকৃতির? ব্যাখ্যা করো।",
          "explanation": "উদ্দীপকে সরকারি ও বেসরকারি অংশীদারিত্ব কৌশলের প্রতি ইঙ্গিত করা হয়েছে। সরকারি ও বেসরকারি যৌথ উদ্যোগে কোনো অর্থনৈতিক কর্মকাণ্ডে অর্থায়ন করাকে সরাকারি ও বেসরকারি অংশীদারিত্ব বলে। অনেক ক্ষেত্রে শুধু সরকারি বা বেসরকারি মালিকানায় উৎপাদন ও পরিচালনা লাভজনক হয় না। তাই এক্ষেত্রে সরকারি ও বেসরকারি যৌথ অংশীদারিত্ব কৌশল গ্রহণ করা হয়। উদ্দীপকে 'ক' দেশের সরকার শিল্পায়নের ভিত্তি মজবুত ও অর্থনীতির অবকাঠামো উন্নয়নের লক্ষ্যে নীতি নির্ধারণ করেছে। এ নীতির আওতায় বৃহৎ বিদ্যুৎ কেন্দ্র স্থাপনের প্রকল্প নিয়েছে। এ প্রকল্পে সরকারের সাথে বেসরকারি মনটেক্স গ্রুপ রয়েছে। অর্থাৎ, প্রকল্প গ্রহণ, অর্থায়ন, পরিচালনা ও বাস্তবায়ন ইত্যাদি সরকারি ও বেসরকারি যৌথ উদ্যোগে সম্পাদন করা হবে। এটি সরকারি-বেসরকারি অংশীদারিত্ব বা পিপিপি নামে পরিচিত। সুতরাং 'ক' দেশে সরকারি ও বেসরকারি অংশীদারিত্বে বিদ্যুৎ প্রকল্প নেওয়া হয়েছে।"
        },
        {
          "label": "ঘ",
          "question": "অর্থনীতিবিদ জনাব অনীকের মতের যথার্থতা বিশ্লেষণ করো।",
          "explanation": "অর্থনীতিবিদ জনাব অনীকের কথাটি যথার্থ। সরকারি ও বেসরকারি যৌথ উদ্যোগে কোনো অর্থনৈতিক কর্মকাণ্ড অর্থায়ন ও পরিচালনা করাকে সরকারি ও বেসরকারি অংশীদারিত্ব বলে। যেসব ক্ষেত্রে শুধু সরকারি বা বেসরকারি উদ্যোগ লাভজনক নয় সেসব ক্ষেত্রে এ কৌশল গ্রহণ করা হয়। ফলে ব্যাপক পুঁজির সরবরাহ, স্বচ্ছতা ও জবাবদিহিতা ইত্যাদি নিশ্চিত হয়। ফলে প্রকল্প ব্যয় কম হয়। উদ্দীপকে সরকার মনটেক্স গ্রুপের সাথে মিলে বিদ্যুৎ কেন্দ্র স্থাপন করে। এটি সরকারি-বেসরকারি অংশীদারিত্ব নির্দেশ করে। অর্থনৈতিক সমস্যার কারণে সরকারের একার পক্ষে সব প্রকল্প বাস্তবায়ন করা সম্ভব হয় না। তাই সরকার সরকারি-বেসরকারি অংশীদারি অর্থায়নের সিদ্ধান্ত নেয়। এতে অর্থায়নের সমস্যা দূর হবে। ফলে এখানে সরকার ও ব্যক্তি উভয়ই সুফল ভোগ করবে। ফলে প্রকল্প বাস্তবায়ন তাড়াতাড়ি হবে। সরকারি-বেসরকারি অংশীদারিত্ব প্রয়োগ করা হলে পুঁজি সরবরাহ করা সম্ভব হবে। ফলে যেকোনো ধরনের বৃহৎ ও দীর্ঘমেয়াদি প্রকল্প পরিচালনা সম্ভব হবে। এখানে স্বচ্ছতা ও জবাবদিহিতা নিশ্চিত হবে। তাই উৎপানশীলতা বাড়বে, সময় সাশ্রয়ী হবে এবং প্রকল্প ব্যয় ন্যূনতম হবে। এছাড়াও বেসরকারি খাতের দক্ষতা বৃদ্ধি, ভৌত অবকাঠামোর টেকসই উন্নয়ন ও কর্মসংস্থান সৃষ্টি হবে। ফলে সামগ্রিক অর্থনীতির উন্নয়ন সাধন হবে। সুতরাং বলা যায়, সরকারি-বেসরকারি অংশীদারিত্ব সম্পর্কে অর্থনীতিবিদ অনীকের উক্তি যথার্থ।"
        }
      ]
    },
    {
      "number": "4",
      "uddipok": "আমেরিকা প্রবাসী জনাব জামান একজন ধনাঢ্য ব্যক্তি। পৃথিবীর বিভিন্ন দেশ ঘুরে বেড়ানো তার শখ। ইউরোপ, আমেরিকার বাজারে যেখানেই গিয়েছেন। সর্বত্রই বাংলাদেশের তৈরি পোশাক, পাটজাত দ্রব্য ও কুটির শিল্পের নিপুণ সামগ্রী দেখে নিজ দেশ নিয়ে আনন্দিত হয়েছেন। তার মতে, বাংলাদেশের অর্থনীতি এখন আর স্থবির নয়।",
      "tag": "DGC 25",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "ক্ষুদ্র ও কুটিরশিল্প দেশে সুষম উন্নয়ন ঘটায়- ব্যাখ্যা করো।",
          "explanation": "ক্ষুদ্র ও কুটিরশিল্প গ্রামীণ অর্থনীতির বিকাশ সাধনের মাধ্যমে দেশের সুষম উন্নয়ন ঘটায়। বাংলাদেশে বৃহৎ শিল্পগুলো সাধারণত শহরকে কেন্দ্র করে গড়ে ওঠে। গ্রামের সাধারণ পরিবারের লোকজনের এসব শিল্পে কাজ করার সুযোগ খুবই কম থাকে। বিপরীতে অধিকাংশ ক্ষুদ্র ও কুটির শিল্পের কারখানাগুলো গ্রামাঞ্চলে ও শহরের উপকণ্ঠে স্থপিত হয়ে থাকে। যা অধিক লোকের কর্মসংস্থানের সুযোগ সৃষ্টি করে। তাই গ্রামাঞ্চলে ক্ষুদ্র ও কুটিরশিল্প প্রসার লাভ করলে সুষম উন্নয়ন ঘটবে।"
        },
        {
          "label": "গ",
          "question": "উদ্দীপকে উল্লিখিত তৈরি পোশাক শিল্প বাংলাদেশের অর্থনীতিতে কীরূপ ভূমিকা পালন করেছে? আলোচনা করো।",
          "explanation": "তৈরি পোশাক শিল্পের ভূমিকা বাংলাদেশের অর্থনীতিতে ক্রমবর্ধমান। বাংলাদেশের পোশাক শিল্প, মাত্র তিনটি কারখানায় তৈরি পোশাক রপ্তানির মধ্য দিয়ে যাত্রা শুরু করে। ইতোমধ্যে পোশাক শিল্প তার সাফল্যের চার দশকের অধিক সময় অতিক্রম করেছে। এর মধ্যে পোশাক শিল্পের কারখানা ও কর্মচারীর সংখ্যা যেমন অভাবনীয় বেড়েছে, তেমনি আয়ও বেড়েছে কয়েক হাজার গুণ। এ শিল্পে প্রায় ৮০ শতাংশ নারী শ্রমিক কাজ করে। উদ্দীপকে আমেরিকা প্রবাসী জনাব জামান বিভিন্ন দেশে ঘুরে বেড়ান। আমেরিকার বাজারে তিনি তৈরি পোশাক দেখতে পান। তৈরি পোশাক শিল্প বাংলাদেশের অর্থনীতিতে গুরুত্বপূর্ণ ভূমিকা রাখে। বর্তমানে এ শিল্পের প্রায় ৫,০০০ কারখানা রয়েছে। এসব কারখানায় কর্মরত শ্রমিকের সংখ্যা ৫০ লক্ষের অধিক। এছাড়া রপ্তানি আয়ের প্রায় ৮০ শতাংশেরও বেশি তৈরি পোশাক শিল্প থেকে অর্জিত হয়। ২০২২-২৩ অর্থবছরে ৩১.৩৬ বিলিয়ন মার্কিন ডলার মূল্যের তৈরি পোশাক ও নিটওয়্যার রপ্তানি করেছে। অর্থাৎ, রপ্তানি বাণিজ্যে তৈরি পোশাক শিল্প গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "বাংলাদেশের অর্থনীতি এখন আর স্থবির নয়-উদ্দীপকের আলোকে ব্যাখ্যা করো।",
          "explanation": "বাংলাদেশের অর্থনীতি এখন আর স্থবির নয়- উক্তিটি যথার্থ। একটি দেশের অর্থনৈতিক উন্নয়নের জন্য বৃহদায়তনের শিল্পের প্রয়োজনীয়তা রয়েছে। বৃহৎ শিল্পের উৎপাদন পরিধি ব্যাপক হওয়ায় এ শিল্পের প্রবৃদ্ধিও বেশি হয়। তাই বৃহৎ শিল্পের উন্নয়ন ছাড়া কোনো দেশের দ্রুত অর্থনৈতিক উন্নয়ন সম্ভব নয়। উদ্দীপকে আমেরিকা প্রবাসী জামান সাহেবের ঘুরে বেড়ানোর শখ। তিনি ঘুরতে গিয়ে আমেরিকার বাজারে বাংলাদেশের তৈরি পোশাক, পাটজাত দ্রব্য ও কুটির শিল্পের সামগ্রী দেখেন। এটি দেখে তিনি খুবই আনন্দিত হন। তার মতে, বাংলাদেশের অর্থনীতি আগের মতো নেই। উক্ত শিল্পগুলো দেশের অর্থনীতিকে বিকশিত করেছে। শিল্পের বিকাশের মাধ্যমে দেশের প্রাকৃতিক সম্পদের সুষ্ঠু ব্যবহার নিশ্চিত করা যায়। দেশের সম্পদের যথাযথ ব্যবহার নিশ্চিত হলে কর্মসংস্থান বৃদ্ধির মাধ্যমে বেকার সমস্যা সমাধান হবে। ফলে মানুষের মাথাপিছু জাতীয় আয় ও জীবনযাত্রার মান বৃদ্ধি পাবে। তাছাড়া স্থিতিশীল অর্থনীতি ও স্বনির্ভরশীলতা অর্জনে উক্ত শিল্পগুলো গুরুত্বপূর্ণ ভূমিকা পালন করে। তাই বলা যায়, দেশের অর্থনৈতিক উন্নয়নের জন্য তৈরি পোশাক পাট ও কুটির শিল্পের বিকল্প নেই।"
        }
      ]
    },
    {
      "number": "5",
      "uddipok": "",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "কোনো একটি নির্দিষ্ট বছরে একটি দেশের জনসংখ্যা প্রতি ১০০০ জনে যতজন জীবিত শিশু জন্মগ্রহণ করে তাই হলো ঐ সময় ঐ দেশের স্থূল জন্মহার।"
        },
        {
          "label": "খ",
          "question": "",
          "explanation": "জনসংখ্যার ঘনত্ব= মোট জনসংখ্যা / আয়তন"
        },
        {
          "label": "গ",
          "question": "",
          "explanation": "উদ্দীপক উল্লিখিত ab এবং ac রেখা দ্বারা গণিতের গাণিতিক হার ও জ্যামিতিক হার নির্দেশিত হয়েছে। নিম্নে তা ব্যাখ্যা করা হলো : জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়-এটি ম্যালথাসের জনসংখ্যা তত্ত্বের মূল ভিত্তি। আবার জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১,২,৪,৮,১৬,৩২…. হলো জ্যামিতিক হার এবং ১,২,৩,৪,৫…. হলো গাণিতিক হার। অর্থাৎ বলা যায় এর জন্য জনসংখ্যা ও খাদ্য উৎপাদনের মধ্যে ভারসাম্য বিনষ্ট হয়।  উদ্দীপকের চিত্রে ২৫ বছর থেকে ৫০ বছরে দেখা যায় খাদ্যে উৎপাদন ২ একক থেকে বৃদ্ধি পেয়ে ৩ একক হয়েছে। কিন্তু এই সময়ে জনসংখ্যা বৃদ্ধি পেয়েছে ২ একক থেকে ৪ একক। একইভাবে ৭৫ ও ১০০ বছরে খাদ্য উৎপাদন বের হয়েছে যে যথাক্রমে চার ও পাঁচ একক। কিন্তু জনসংখ্যার বৃদ্ধি পেয়েছে যথাক্রমে ৮ ও ১৬ একক হয়েছে। অর্থাৎ বলা যায় জনসংখ্যা বৃদ্ধি পেয়েছে জ্যামিতিক হারে। কিন্তু একই সময়ে খাদ্য উৎপাদন জ্যামিতিকার বৃদ্ধি না পেয়ে গাণিতিক হারে বৃদ্ধি পেয়েছে।  তাই বলা যায়, উদ্দীপক উল্লিখিত ab এবং ac রেখা দ্বারা গণিতের গাণিতিক হার ও জ্যামিতিক হার নির্দেশিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত তত্ত্বটি বাংলাদেশে অনেকাংশেই কার্যকর। নিম্নে তা বিশ্লেষণ করা হলো : উদ্দীপকে উল্লিখিত তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্বে দেখানো হয়েছে যে, দেশের জনসংখ্যা বৃদ্ধির হার খাদ্য উৎপাদন হার এর তুলনায় অনেক বেশি। আর জনসংখ্যা জ্যামিতিক হারে বৃদ্ধি পায় এবং কিন্তু জমির স্বল্পতা থাকায় খাদ্য উৎপাদন বৃদ্ধি পায় গাণিতিক হারে তথা উৎপাদন বাড়ানো সম্ভব হয় না।  বাংলাদেশে একদিকে যেমন কৃষি জমি পরিমান সীমাবদ্ধ, কৃষিতে ক্রমহ্রাসমান প্রান্তিক উৎপাদন বিধি কার্যকর। অন্যদিকে উৎপাদিত খাদ্য ও জনসংখ্যার তুলনায় অপর্যাপ্ত। তবে বর্তমানে জনসংখ্যা নিয়ন্ত্রণ ব্যবস্থার ফলে সমস্যাটি কিছুটা কার্যকর হচ্ছে।  ১৯৭১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা মাত্র ৩০ বছরের ব্যবধানেই জনসংখ্যার পরিমাণ বৃদ্ধি পেয়ে ১১.১৪ কোটি হয়। অর্থাৎ জনসংখ্যা দিয়ে ৩০ বছরে প্রায় দ্বিগুণ বৃদ্ধি পেয়েছে, এটি যে ম্যালথাসের তত্ত্বকে সমর্থন করে। একইভাবে ২০২১ সালে জনসংখ্যা বৃদ্ধি পায় ১৪.৯ কোটিতে। তবে এক্ষেত্রে ৩০ বছরে জনসংখ্যার বৃদ্ধি দ্বিগুণ হয়নি। এই দিক দিয়ে বাংলাদেশ ম্যালথাসের জনসংখ্যা তত্ত্বটি পুরোপুরি কার্যকর নয়। তাই বলা যায়, উদ্দীপকে উল্লিখিত ম্যালথাসে তত্ত্বটি বাংলাদেশে অনেকাংশেই কার্যকর।"
        }
      ]
    },
    {
      "number": "6",
      "uddipok": "",
      "tag": "DGC 25",
      "sub_questions": [
        {
          "label": "ক",
          "question": "কাম্য জনসংখ্যা কী?",
          "explanation": "কোনো দেশে একটি নির্দিষ্ট সময়ে যে জনসংখ্যা থাকলে গড় উৎপাদন বা মাথাপিছু আয় সর্বোচ্চ হয় তাকে কাম্য জনসংখ্যা বলে।"
        },
        {
          "label": "খ",
          "question": "জনসংখ্যা বৃদ্ধি কখন প্রত্যাশিত হতে পারে?",
          "explanation": "জনসংখ্যার পরিমাণ কাম্য জনসংখ্যা অপেক্ষা কম হলে জনসংখ্যা বৃদ্ধি প্রত্যাশিত হবে। জনসংখ্যার যে স্তরে মাথাপিছু আয় সর্বোচ্চ হয় তা কাম্য জনসংখ্যা। কিন্তু দেশের জনসংখ্যা কাম্য স্তর অপেক্ষা কম বা বেশি হলে মাথাপিছু আয় নিম্ন হয়। তাই জনসংখ্যার পরিমাণ কাম্য স্তর অপেক্ষা কম হলে জনসংখ্যা বৃদ্ধি করতে হবে। তাই এ অবস্থায় জনসংখ্যা বৃদ্ধি প্রত্যাশিত।"
        },
        {
          "label": "গ",
          "question": "B, C ও D বিন্দুতে অসামঞ্জস্যের পরিমাণ নির্ণয় করে এর ওপর মন্তব্য করো।",
          "explanation": "উদ্দীপকে কাম্য জনসংখ্যা তত্ত্বকে নির্দেশ করা হয়েছে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের চিত্রে ভূমি অক্ষে জনসংখ্যার পরিমাণ (X) এবং লম্ব অক্ষে মাথাপিছু আয় (Y) নির্দেশিত হয়েছে। চিত্রে 'B' বিন্দুতে মাথাপিছু আয় ১৪০০ মার্কিন ডলার এবং জনসংখ্যার পরিমাণ ৪ কোটি নির্দেশ করা হয়েছে। যেখানে কাম্য জনসংখ্যা ৫ কোটি। বিষয়টি অধ্যাপক ডালটনের সূত্রের মাধ্যমে দেখানো হলো, M = A − O O M=\\frac{A-O}{O} M = O A − O ​ 'B' বিন্দুতে M = - 0.2 < 0 M < 0 সুতরাং B বিন্দুতে দেশের জনসংখ্যা নিম্ন হওয়ায় জনসংখ্যার তুলনায় সম্পদের পরিমাণ বেশি 1 deg * C' বিন্দুতে M = 0 অর্থাৎ C বিন্দুতে কাম্য জনসংখ্যা নির্দেশ করে। যেখানে জনসংখ্যা এবং সম্পদ পরস্পর সমান। আর D বিন্দুতে M = 0.2 অর্থাৎ, M > 0 তাই D বিন্দুতে দেশে জনাধিক্য অবস্থা বিরাজ করে। যেখানে সম্পদের তুলনায় জনসংখ্যা বেশি নির্দেশ করে।"
        },
        {
          "label": "ঘ",
          "question": "বাংলাদেশের জনসংখ্যা কী কাম্য? উদ্দীপকের তত্ত্বের আলোকে ব্যাখ্যা করো।",
          "explanation": "উদ্দীপকের তত্ত্বের আলোকে বাংলাদেশের জনসংখ্যা কাম্য নয়। সম্পদের দক্ষ ব্যবহারে যে জনসংখ্যায় সর্বোচ্চ মাথাপিছু আয় ও উৎপাদন নিশ্চিত হয়, তাকে কাম্য জনসংখ্যা বলে। কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তা নিম্ন জনসংখ্যার দেশ। আর, প্রকৃত জনসংখ্যা কাম্য জনসংখ্যার চেয়ে বেশি হলে তা অধিক জনসংখ্যার দেশ। উদ্দীপকে লক্ষ করা যায় B বিন্দুতে দেশের মাথাপিছু প্রকৃত আয় কম। এটি নিম্ন জনসংখ্যার দেশকে নির্দেশ করে। তবে জনসংখ্যা বেড়ে C বিন্দুতে মাথাপিছু আয় সর্বাধিক হয়। তাই এটি কাম্য জনসংখ্যার দেশ। আবার D বিন্দুতে প্রকৃত জনসংখ্যা বেশি বলে বেকারত্বের পরিমাণ বেশি। তাই মাথাপিছু আয় কম। এজন্য দেশটি অধিক জনসংখ্যার দেশ নির্দেশ করে। এখানে, D বিন্দুর সাথে বাংলাদেশের জনসংখ্যার সামঞ্জস্য রয়েছে। বাংলাদেশের জনসংখ্যার পরিমাণ দেশে বিদ্যমান প্রাকৃতিক সম্পদের তুলনায় অধিক। এদেশের প্রায় ১৬.৫১ কোটি জনসংখ্যার তুলনায় সম্পদের পরিমাণ কম। যদিও বাংলাদেশে মাথাপিছু আয় দিন দিন বৃদ্ধি পাচ্ছে। তবুও দারিদ্র্য, বেকারত্ব, পুষ্টিহীনতা, জীবনযাত্রার নিম্নমান বিরাজ করছে। এসব বিবেচনায় বাংলাদেশকে অধিক জনসংখ্যার দেশ হিসেবে গণ্য করা যুক্তিযুক্ত ও বাস্তবসম্মত। সুতরাং বলা যায়, বাংলাদেশের জনসংখ্যা কাম্য নয়।"
        }
      ]
    },
    {
      "number": "7",
      "uddipok": "A একটি দরিদ্র দেশ। A দেশের অর্থনীতির চাকা সচল রাখতে সরকার প্রতি বছর বিপুল পরিমাণ জ্বালানি তেল আন্তর্জাতিক বাজার থেকে ক্রয় করে। ২০১০ সালে A দেশে প্রতি লিটার জ্বালানি তেলের দাম ছিল ৬০ টাকা। পরবর্তী বছর মধ্যপ্রাচ্যে যুদ্ধ বিগ্রহের কারণে জ্বালানি তেলের আন্তর্জাতিক বাজারে অস্থিরতা দেখা দেয়। A দেশের সরকারকে প্রতি লিটার জ্বালানি তেল ৯০ টাকা করে কিনতে হয়। জ্বালানি তেলের মূল্য বৃদ্ধির ফলে সরকার বিপুল পরিমাণ ভর্তুকি দিয়ে জ্বালানি তেল আমদানি করেন। এতে সরকারের ব্যয় বৃদ্ধি পায়।",
      "tag": "DGC 25",
      "sub_questions": [
        {
          "label": "ক",
          "question": "মুদ্রাস্ফীতি কাকে বলে?",
          "explanation": "সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি।"
        },
        {
          "label": "খ",
          "question": "মুদ্রাস্ফীতির ওপর মুদ্রার যোগান বৃদ্ধির প্রভাব বুঝিয়ে লেখো।",
          "explanation": "অর্থের যোগান বাড়লে মুদ্রাস্ফীতি বাড়ে। কোনো দেশে অর্থের যোগান বাড়লে দেশের জনগণের আয় বেড়ে যায়। ফলে তাদের ক্রয়ক্ষমতা বাড়ে। তাই দেশের সামগ্রিক চাহিদাও বাড়ে। কিন্তু অর্থ বৃদ্ধির সাথে দ্রব্যসামগ্রীর উৎপাদন বৃদ্ধি না পেলে দ্রব্যের যোগান ঘাটতি সৃষ্টি হয়। ফলে দ্রব্যসামগ্রীর দামস্তর বৃদ্ধি পায়। এভাবে অর্থের যোগান বৃদ্ধি মুদ্রাস্ফীতি সৃষ্টি করে।"
        },
        {
          "label": "গ",
          "question": "উদ্দীপক হতে ২০১১ সালে A দেশের জ্বালানি তেলের মুদ্রাস্ফীতি পরিমাপ করো।",
          "explanation": "নিম্নের অনুরূপঃ উদ্দীপকের আলোকে \"X\" দেশের মুদ্রাস্ফীতির হার নিম্নে নির্ণয় করা হলো :   না সাধারণত দামস্তর বৃদ্ধি শতকরা পরিমাণকে মুদ্রাস্ফীতির হার  বলে। মূলত দামস্তরের ক্রমবৃদ্ধির প্রবণতাই মুদ্রাস্ফীতি। এক্ষেত্রে শুধুমাত্র কোন নির্দিষ্ট কোন দ্রব্যের মূল্য বৃদ্ধিকে বুঝায় না। মুদ্রাস্ফীতির ক্ষেত্রে বাজারে অধিকাংশ দ্রব্যের দামস্তরের বৃদ্ধিকে বুঝানো হয়। আর ভোক্তার মূল্য সূচকের সাহায্যে মুদ্রাস্ফীতির হার সহজেই পরিমাপ করা যায়।    উদ্দীপকে \"X\" দেশে ২০২০ সালে ভোক্তার মূল্য সূচক ছিল ১৬০ এবং ২০২২ সালে ২০০ হয়।   সুতরাং মুদ্রাস্ফীতির হার  অতএব \"X\" দেশে মুদ্রাস্ফীতির হার ২৫ %।"
        },
        {
          "label": "ঘ",
          "question": "A দেশের সরকারের ব্যয় বৃদ্ধি সামগ্রিক মুদ্রাস্ফীতি তৈরিতে কীভাবে ভূমিকা রাখে বলে তুমি মনে করো?",
          "explanation": "সরকারের ব্যয় বৃদ্ধি চাহিদা বৃদ্ধিজনিত মুদ্রাস্ফীতি সৃষ্টি করে। দ্রব্যের চাহিদা বৃদ্ধির কারণে দামস্তর বৃদ্ধি পেতে চাহিদা বৃদ্ধিজনিত মুদ্রাস্ফীতি সৃষ্টি হয়। আর দ্রব্যের চাহিদা বৃদ্ধির কারণ হলো অর্থের যোগান বৃদ্ধি। বিভিন্ন কারণে অর্থের যোগান বৃদ্ধি পেতে পারে। যেমন-নতুন মুদ্রা ছাপানো, অপরিকল্পিত ঋণ বৃদ্ধিও সরকারি ব্যয় বাড়ানো ইত্যাদি। উদ্দীপকে 'A' নামক দরিদ্র দেশের অর্থনীতি সচল রাখতে সরকার জ্বালানি তেল কিনে। মধ্যপ্রাচ্যে যুদ্ধের কারণে তেলের দাম বাড়লে সরকারকে আরও ভর্তুকি দিতে হয়। ফলে এই খাতে সরকারের অনেক ব্যয় হয়। ফলে দামস্তর বেড়ে যায়। এটি সরকারের ব্যয়বৃদ্ধি মুদ্রাস্ফীতি সৃষ্টি করে। সরকার নানান উন্নয়নমূলক কাজে অনেক ব্যয় করে। এর ফলে জনগণের হাতে মুদ্রার সরবরাহ বেড়ে যায়। ফলে অর্থের ক্রয়ক্ষমতা কমে যায়। অনিয়ন্ত্রিত ঋণের প্রসার ঘটলে জনগণের হাতে প্রচুর পরিমাণ তরল মুদ্রা জমা হয়। ফলে ভোগ ব্যয় ও বিনিয়োগ ব্যয় বৃদ্ধি পায়। আবার, অনুৎপাদনশীল খাতে সরকারি ব্যয় বাড়লে উৎপাদন বাড়ে না। কিন্তু জনগণের আয় বৃদ্ধির কারণে ভোগ ব্যয় বাড়ে। সুতরাং বলা যায়, সরকারের ব্যয় বৃদ্ধির চাহিদা বৃদ্ধিজনিত মুদ্রাস্ফীতি সৃষ্টি করে।"
        }
      ]
    },
    {
      "number": "8",
      "uddipok": "মিসেস রোখসানা 'A' দেশের নাগরিক। তার LED TV এবং Air Conditioner প্রয়োজন। বাজারে গিয়ে দেখেন, LED TV সেটের দাম ২০১৫ সালে ছিল ১০৫০ ডলার, যা ২০১৬ সালে দাঁড়ায় ১২০০ ডলারে এবং AC এর দাম একই সময়ে ১১০০ ডলার থেকে ১২৫০ ডলার হয়। তিনি আরো দেখেন বাজারে অন্যান্য পণ্যের দামও ক্রমাগত বেড়ে চলছে। মিসেস রোখসানার দেশের নিম্ন আয়ের লোকজন, শ্রমিক শ্রেণি ও সরকার এ বিষয়ে উৎকণ্ঠায় আছেন।",
      "tag": "DGC 25",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "\"মুদ্রাস্ফীতি সব সময় খারাপ নয়\"-বুঝিয়ে লেখো।",
          "explanation": "মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা হয়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "",
          "explanation": "একটি সময়কাল থেকে আরেকটি সময়কালে কোনো দামসূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি ভোক্তার মূল্য সূচক, উৎপাদকের মূল্য সূচক ও অব্যক্ত অবমূল্যায়ন সূচক পদ্ধতিতে নির্ণয় করা যায়। কিন্তু ভোক্তার ব্যয় সম্পর্কিত তথ্য সংগ্রহ করে দামসূচক নির্ণয়ের পদ্ধতিকে ভোক্তার মূল্যসূচক বা দামসূচক (CPI) পদ্ধতি বলে। ভোক্তার মূল্যসূচক ( C P I ) = ∑ P n Q 0 ∑ P 0 Q 0 × ১০০ (\\mathrm{CPI})=\\frac{\\sum \\mathrm{P}_{n} \\mathrm{Q}_{0}}{\\sum \\mathrm{P}_{0} \\mathrm{Q}_{0}} \\times ১ ০ ০ ( CPI ) = ∑ P 0 ​ Q 0 ​ ∑ P n ​ Q 0 ​ ​ × ১০০ উদ্দীপকের মিসেস রোখসানা 'A' দেশের নাগরিক। তার LED TV ও Air Conditioner প্রয়োজন হলে বাজারে যান। সেখানে তিনি ২০১৫ ও ২০১৬ সালে LED TV ও Air Conditioner দাম পরিবর্তন দেখেন। নিচে ছকে এগুলোর দাম উল্লেখপূর্বক মুদ্রাস্ফীতির হার নির্ণয় করা হলো- এক্ষেত্রে দামস্তর ভিত্তি বছরের তুলনায় চলতি বছরে (১১৩.৯৫ ১০০) = ১৬.২৮% বৃদ্ধি পেয়েছে। অর্থাৎ মুদ্রাস্ফীতির হার ১৩.৯৫%।"
        },
        {
          "label": "ঘ",
          "question": "",
          "explanation": "নিম্নের অনুরূপঃ স্বল্প আয়ের মানুষের উপর মুদ্রাস্ফীতির প্রভাব নিম্নে বিশ্লেষণ করা হলো : উদ্দীপকে কিছু দ্রব্যের পরিমাণ এবং ভিত্তি বছরের দাম এবং চলতি বছরের দাম উল্লেখ করা হয়েছে। উক্ত তথ্য অনুসারে ভোক্তার দাম সূচক ১২২.৫। তথা মুদ্রাস্ফীতি ২২.৫%।   দামস্তরের ক্রমবৃদ্ধির প্রবণতাকেই বলে মুদ্রাস্ফীতি। মুদ্রাস্ফীতির  ফলে কোন দ্রব্যের দাম তুলনামূলক বৃদ্ধি পেতে থাকে। যা মানুষের ক্রয় ক্ষমতা হ্রাসের একটি কারণ। কেননা পূর্বে যে মূল্যে এই উক্ত দ্রব্য নির্দিষ্ট পরিমাণ করতে পারতো বর্তমানে ওই একই মূল্যে তার থেকে তুলনামূলক কম দ্রব্য ক্রয় করতে পারে। আর এর ফলে সবচেয়ে বেশি ক্ষতিগ্রস্ত হয় স্বল্প আয়ের মানুষজন। কেননা দ্রব্যমূল্য বৃদ্ধি পেলেও তাদের আয় বৃদ্ধি পায় না। যার ফলে তারা তাদের সীমিত আয়ের মাধ্যমে পূর্বের ন্যায়ের সমপরিমাণ দ্রব্য কিনতে পারেনা। আর তাদের এই ক্রয় ক্ষমতা হ্রাসের ফলে পরিমাণের তুলনায় কম দ্রব্যের মাধ্যমে জীবন নির্বাহ কষ্টকর হয়ে উঠে।    তাই বিশ্লেষণ পূর্বক বলা যায় মুদ্রাস্ফীতির প্রভাব স্বল্পআয়ের মানুষের উপর অভিশাপস্বরুপ।"
        }
      ]
    },
    {
      "number": "9",
      "uddipok": "বহুকাল থেকেই বাংলাদেশ একটি আমদানি নির্ভর দেশ। প্রতিবছর দেশটির আমদানি ব্যয় রপ্তানি আয়ের থেকে বেশি হয়ে থাকে। সম্প্রতি দেশটি প্রচলিত পণ্যের পাশাপাশি বেশ কিছু অপ্রচলিত পণ্য পৃথিবীর বিভিন্ন দেশে রপ্তানি করছে। তাছাড়া রপ্তানি সম্প্রসারণের জন্য বর্তমান সরকার উৎপাদন বৃদ্ধি, রপ্তানি শুল্ক হ্রাস, পরিবহন ব্যবস্থার উন্নয়ন, জ্বালানির মূল্যহ্রাস, বিভিন্ন দেশে বাণিজ্য প্রতিনিধি প্রেরণ ও বাণিজ্য চুক্তি সম্পাদন ইত্যাদি কার্যক্রম গ্রহণ করেছে।",
      "tag": "DGC 25",
      "sub_questions": [
        {
          "label": "ক",
          "question": "",
          "explanation": "কোনো দেশ যেসব পণ্য দীর্ঘকাল ধরে রপ্তানি করে থাকে সেসব পণ্যসামগ্রীকে প্রচলিত রপ্তানি দ্রব্য বলা হয়।"
        },
        {
          "label": "খ",
          "question": "",
          "explanation": "দেশের অর্থনীতিতে স্বনির্ভর ও উন্নত করতে সরকার মূলধনী দ্রব্য আমদানিতে অগ্রাধিকার প্রদান করেছেন। মূলধনী দ্রব্য আমদানির ফলে দেশীয় উপকরণের উৎপাদনশীলতা বাড়ে। মোট উৎপাদন বৃদ্ধি পায়। এ কারণে উৎপাদিত দ্রব্য আর বিদেশ থেকে আমদানি করতে হয় না। তাই বৈদেশিক মুদ্রা সাশ্রয় অর্থনৈতিক উন্নয়ন ঘটায়। অন্যদিকে বিশালসাজ দ্রব্য উৎপাদনের কোনো ভূমিকা রাখে না। কিন্তু বৈদেশিক মুদ্রার ঠিকই অপচয় ঘটায়। এ কারণে সরকারের বিলাসজাত দ্রব্য পরিবর্তে মূলধনী দ্রব্য আমদানিতে অগ্রাধিকার দিয়েছে।"
        },
        {
          "label": "গ",
          "question": "",
          "explanation": "লেনদেন ভারসম্য দূরীকরণে আমদানি হ্রাস ও রপ্তানি বৃদ্ধি করা প্রয়োজন। নিম্নে তা ব্যাখ্যা করা হলো : কোনো দেশের দৃশ্যমান ও অদৃশ্যমান পণ্য ও সেবাকর্মের জন্য দেনা ও পাওনা বিবরণকে বলা হয় লেনদেন ভারসাম্য। সাধারণত আমদানি ব্যয় রপ্তানির চেয়ে বেশি হলে লেনদেন ঘাটতি তৈরি হয়। একারণে আমদানি ব্যয় হ্রাস বা রপ্তানি আয় বাড়লে লেনদেন ঘাটতি অনেকাংশে দূর করা যায়।  উদ্দীপকে আমদানিনির্ভর বাংলাদেশ সম্প্রতি প্রচলিত পণ্য পাশাপাশি বিভিন্ন দেশে অপ্রচলিত পণ্য রপ্তানি করছে। এছাড়া রপ্তানি সম্প্রসারণের জন্য উৎপাদন বৃদ্ধি, রপ্তানি শুল্ক করণ, পরিবহন ব্যবস্থা উন্নয়ন, জ্বালানি মূল্য হ্রাস করেছে। পাশাপাশি বিভিন্ন দেশে প্রতিনিধি প্রেরণ ও বাণিজ্য চুক্তি সম্প্রদান করেছে। এসব পদক্ষেপ গ্রহণের ফলে বাংলাদেশের রপ্তানি বাণিজ্যের পরিমাণ বৃদ্ধি পাবে। বলে দিস সমান রপ্তানি আয় বাড়বে জালেন দেন ভারসাম্য দূরীকরণে সহায়ক ভূমিকা পালন করবে।"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকার গৃহীত পদক্ষেপ সমূহ যথেষ্ট নয়। নিম্নে তা ব্যাখ্যা করা হলো :  একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন রপ্তানি ঋণ প্রধান, বাণিজ্য মেলা আয়োজন, কর অবকাশ, ইপিজেড স্থাপন পদক্ষেপ গ্রহণ করতে হবে।  উদ্দীপকে সরকার রপ্তানি আয় বৃদ্ধির লক্ষ্যে রপ্তানি উন্নয়নের তহবিল গঠন করেছে। তাছাড়া বিদেশে বাণিজ্য অফিস খোলা ও রপ্তানি শুল্ক করকরনসহ বিভিন্ন পদক্ষেপ গ্রহণ করেছে। তবে রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন আমদানি নীতি উদারীকরণ, টাকার মূল্যায়ন, যুক্তিকিকরণ, আয়কর, রেয়াত ইত্যাদি পদক্ষেপ গ্রহণ করা যেতে পারে।  সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পরিচিতি বাড়বে। আবার কর অবকাশ এর ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানি উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে।  সুতরাং বলা যায় যে, উদ্দীপকে উল্লেখিত পদক্ষেপগুলোর রপ্তানি বাণিজ্য সম্প্রসারণ অনেকাংশের সহায়ক হবে।"
        }
      ]
    },
    {
      "number": "10",
      "uddipok": "পলাশ সাহেব একজন প্রযুক্তি বিশেষজ্ঞ। দীর্ঘদিন যাবৎ তিনি যুক্তরাষ্ট্রে অবস্থান করছেন। সাম্প্রতিক সময়ে তিনি দেশে বেড়াতে এসেছেন। গ্রামের পথ দিয়ে হাটতে হাটতে তিনি লক্ষ করলেন গ্রামের অবস্থা আর পূর্বের মতো নেই। গ্রামে বিদ্যুৎ এসেছে। রঙিন টিভি ও ডিস-লাইন এসেছে। মানুষ চায়ের দোকানে বসে চা-পানের সাথে সাথে টিভির বিভিন্ন চ্যানেলের সংবাদের পাশাপাশি বিভিন্ন দেশের আচার-অনুষ্ঠান দেখার সুযোগ পাচ্ছে।",
      "tag": "DGC 25",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি, সম্মিলিত ব্যবস্থা।"
        },
        {
          "label": "খ",
          "question": "বিশ্বায়ন ও তথ্য প্রযুক্তির মধ্যে সম্পর্ক সমমূখী-ব্যাখ্যা করো।",
          "explanation": "বিশ্বায়ন ও তথ্যপ্রযুক্তির মধ্যে সমমুখী সম্পর্ক বিদ্যমান। বিংশ শতাব্দীর শেষ দিকে তথ্যপ্রযুক্তির ব্যাপক সম্প্রসারণ ঘটায় তথ্যের অবাধ প্রবাহ সম্ভব হচ্ছে। দিন দিন তথ্যপ্রযুক্তির যত প্রসার ঘটছে ততই বিশ্বের দেশগুলোর মধ্যে দ্রুত যোগাযোগ ও সম্পর্ক স্থাপন সম্ভব হচ্ছে। অর্থনৈতিক ও সামাজিক সম্পর্কের প্রসার ঘটছে এবং বিশ্বে জ্ঞান ও প্রযুক্তি দ্রুত ছড়িয়ে পড়ছে। এসবই বিশ্বায়ন প্রক্রিয়াকে গতিশীল করে তুলছে। সুতরাং বলা যায়, বিশ্বায়ন ও তথ্য প্রযুক্তির মধ্যে সম্পর্ক সমমুখী।"
        },
        {
          "label": "গ",
          "question": "বিশ্বায়নের পরিপ্রেক্ষিতে সমাজের কী কী পরিবর্তন হয়েছে বলে পলাশ সাহেব মনে করেন? ব্যাখ্যা করো।",
          "explanation": "বিশ্বায়ন সমাজের পরিবর্তনে গুরুত্বপূর্ণ ভূমিকা পালন করে। বিশ্বের প্রতিটি রাষ্ট্রের সাথে অন্যান্য রাষ্ট্রের আন্তঃনির্ভরশীলতাই হচ্ছে বিশ্বায়ন। এর প্রধান বৈশিষ্ট্য হলো বিভিন্ন দেশের মধ্যে মূলধনসহ পণ্য, সেবা ও প্রযুক্তির অবাধ প্রবাহ, নিশ্চিত করা। এছাড়া বিনিয়োগের আন্তর্জাতিকীকরণ এবং বাজার উন্মুক্তকরণ। তাই বিশ্বায়ন হলো একটি বহুমুখী প্রক্রিয়া। এখানে বিশ্ব ক্রমবর্ধমান আন্তঃসম্পর্কিত ও আন্তঃসংযোগের মধ্য দিয়ে অগ্রসর হচ্ছে।- উদ্দীপকে প্রযুক্তি বিশেষজ্ঞ পলাশ সাহেব যুক্তরাষ্ট্র থেকে দেশে বেড়াতে এসেছেন। গ্রামের পথ দিয়ে হাঁটার সময় তিনি গ্রামের অবস্থার পরিবর্তন দেখতে পান। তিনি দেখেন গ্রামে বিদ্যুৎ, রঙিন টিভি, ডিস লাইন এসেছে এবং মানুষ চায়ের দোকানে টিভি দেখতে পারছে। এটি বিশ্বায়নকে নির্দেশ করে। এর ফলে প্রযুক্তির বিকাশ ও আধুনিকায়ন হয়। এছাড়াও বিশ্বায়ন সামাজিক ও অর্থনৈতিক উভয় পরিবর্তনে ভূমিকা রাখে। বিশ্বায়নের ফলে উৎপাদন ও কর্মসংস্থান বৃদ্ধি পাচ্ছে। ফলে অর্থনৈতিক উন্নয়ন ত্বরান্বিত হচ্ছে। তাই বলা যায়, বর্তমানে বিশ্বায়ন গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "উদ্দীপক অনুযায়ী, সমাজে বিশ্বায়নের প্রায়োগিক ভিত্তি আছে কি না? তোমার মতামতের সপক্ষে যুক্তি দেখাও।",
          "explanation": "সমাজে বিশ্বায়নের ইতিবাচক ও নেতিবাচক প্রায়োগিক ভিত্তি রয়েছে। বিশ্বায়ন হলো বিশ্ব অর্থনৈতিক ব্যবস্থা। বাণিজ্যকে বাধাহীনভাবে বিশ্বব্যাপী পরিচালনা করার রাজনৈতিক ও অর্থনৈতিক নীতিমালাই হলো বিশ্বায়ন। বিশ্বায়নের ফলে ব্যবসা-বাণিজ্যের প্রসার ঘটছে ঠিকই। কিন্তু বাংলাদেশের মতো উন্নয়নশীল দেশগুলোতে নেতিবাচক প্রভাব পড়ছে। উদ্দীপকে পলাশ সাহেব যুক্তরাষ্ট্রে থাকেন। তিনি দেশে বেড়াতে এসে বিশ্বায়নের ফলে সমাজের পরিবর্তন দেখতে পান। তিনি দেখেন গ্রামেও এখন বিদ্যুৎ, রঙিন টিভি ও ডিস লাইন রয়েছে। এটি সমাজের ওপর বিশ্বায়নের প্রভাবকে নির্দেশ করে। বর্তমান সমাজে বিশ্বায়নের ইতিবাচক ও নেতিবাচক উভয় প্রয়োগই লক্ষ করা যায়। বিশ্বায়নের ফলে দেশে বসেই মানুষ বিশ্বের সব খবর পাচ্ছে। প্রযুক্তির কল্যাণে মানুষ আধুনিক হতে পারছে। সব দেশই জ্ঞান বিজ্ঞানে অগ্রসর হচ্ছে। আবার, বিশ্বায়নের প্রভাবে উন্নয়নশীল দেশগুলো দক্ষতা বা মেধা হারাচ্ছে। উন্নত জীবনযাপনের মোহে দক্ষ ও মেধারী জনগণ বিদেশে চলে যাওয়ায় উন্নয়নশীল দেশ মেধাশূন্য হয়ে পড়ছে। দেশের উৎপাদন ব্যবস্থায় দক্ষ শ্রম শক্তির অভাব দেখা দিচ্ছে। এতে দেশীয় পণ্যের মান হারাচ্ছে। তাই বলা যায়, সমাজের বিশ্বায়নের ইতিবাচক ও নেতিবাচকে উভয় প্রয়োগিক ভিত্তি রয়েছে।"
        }
      ]
    },
    {
      "number": "11",
      "uddipok": "A দেশের সরকার মেট্রোরেল প্রকল্প বাস্তবায়নের জন্য প্রাক্কলিত ব্যয়ের ৫০% এশীয় উন্নয়ন ব্যাংক এবং বিশ্ব ব্যাংকের ঋণ সহায়তা নিয়ে এবং অবশিষ্ট ৫০% ব্যয় সরকারি বন্ড, ঋণপত্র, সদঞ্চয়পত্র বিক্রি এবং বন্ধুরাষ্ট্র থেকে দীর্ঘমেয়াদি ঋণ গ্রহণের মাধ্যমে মেটানোর সিদ্ধান্ত গ্রহণ করেছে।",
      "tag": "DGC 25",
      "sub_questions": [
        {
          "label": "ক",
          "question": "আয়কর কী?",
          "explanation": "আয়কর হলো ব্যক্তির মোট আয়ের ওপর থেকে নির্ধারিত হারে আদায়কৃত অর্থ।"
        },
        {
          "label": "খ",
          "question": "মূল্য সংযোজন করকে পরোক্ষ কর বলা হয় কেন?",
          "explanation": "মূল্য সংযোজন করের ক্ষেত্রে করদাতা করের অর্থ ক্রেতাদের কাছ থেকে আদায় করে নিতে পারে তাই এটি পরোক্ষ কর। পরোক্ষ কর বলতে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। যে ব্যক্তির ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নেয়। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "উদ্দীপকে উল্লিখিত সরকারি ঋণের উৎসগুলো থেকে অভ্যন্তরীণ ও বৈদেশিক উৎসসমূহ চিহ্নিত করো।",
          "explanation": "উদ্দীপকে সরকারি ঋণের উৎসকে নির্দেশ করে। দেশ পরিচালনার জন্য সরকারকে প্রচুর অর্থ ব্যয় করতে হয়। রাজস্ব আয় দিয়ে ব্যয় নির্বাহ করতে না পারলে সরকার অভ্যন্তরীণ ও বাহ্যিক উৎস থেকে ঋণ গ্রহণ করে থাকে। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক। আর বাহ্যিক উৎসের মধ্যে বিদেশি সরকার, আন্তর্জাতিক সংস্থা ও আর্থিক লেনদেন ইত্যাদি রয়েছে। উদ্দীপকে 'A' দেশের সরকার মেট্রোরেল প্রকল্প বাস্তবায়নের জন্য ঋণ গ্রহণ করে। এক্ষেত্রে সরকার দুইটি উৎস থেকে ঋণ নেয়। এগুলো হলো-অভ্যন্তরীণ উৎস ও বৈদেশিক উৎস। উদ্দীপকের আলোকে নিচের ছকে সরকারের ঋণের উৎসগুলো দেখানো হলো- অভ্যন্তরীণ উৎসঃ ১. সরকারি বন্ড ২. ঋণপত্র বিক্রয় ৩. সঞ্চয়পত্র বিক্রয় বৈদেশিক উৎসঃ ১. এশীয় উন্নয়ন ব্যাংক ২. বিশ্ব ব্যাংক ৩. বন্ধুরাষ্ট্র থেকে ঋণ"
        },
        {
          "label": "ঘ",
          "question": "সরকারি ঋণের অভ্যন্তরীণ ও বৈদেশিক উৎসের মধ্যে কোনটি দেশের জন্য মঙ্গলজনক উদ্দীপকের আলোকে মূল্যায়ন করো।",
          "explanation": "নিম্নের অনুরূপঃ উদ্দীপকে ঘাটতি অর্থসংস্থানের ক্ষেত্রে বৈদেশিক উৎসের তুলনায় অভ্যন্তরীণ উৎস শ্রেয়। সরকার দেশের জনগণ বা বিভিন্ন আর্থিক প্রতিষ্ঠান থেকে যে ঋণ গ্রহণ করে তাই অভ্যন্তরীণ ঋণ। অপরদিকে বিদেশি সরকার, বিভিন্ন দাতাসংস্থা বা আর্থিক প্রতিষ্ঠান থেকে সংগৃহীত ঋণগুলো বৈদেশিক ঋণ হিসেবে পরিচিত। আর বৈদেশিক ঋণ অপেক্ষা অভ্যন্তরীণ ঋণ সরকারের নিকট অধিক সুবিধাজনক। উদ্দীপকে সরকার তার ব্যয় নির্বাহের জন্য বিভিন্ন উৎস থেকে আয় করে থাকে। তবে ঘাটতি অর্থসংস্থানের জন্য বিভিন্ন অভ্যন্তরীণ উৎস থেকে ঋণ নেয়। যেমন- অ-আর্থিক প্রতিষ্ঠান, বাণিজ্যিক ব্যাংক, কেন্দ্রীয় ব্যাংক ইত্যাদি হতে ঋণ গ্রহণ করে। আবার বিভিন্ন বৈদেশিক উৎস, যেমন- বিদেশি সরকার, সংস্থা ও আর্থিক প্রতিষ্ঠান হতে ঋণ নিয়ে থাকে। তবে উৎস দুটি থেকে ঋণ গ্রহণের ক্ষেত্রে কিছু সুবিধা ও অসুবিধার সম্মুখীন হতে হয়। বৈদেশিক ঋণে কঠিন শর্ত থাকে কিন্তু অভ্যন্তরীণ ঋণের বেলায় থাকে না। এ শর্তগুলো কখনো দেশের সার্বভৌমত্বের ক্ষেত্রে হুমকিস্বরূপ হয়। অভ্যন্তরীণ ঋণের ক্ষেত্রে কোনো আর্থিক ভার থাকে না। শুধু প্রকৃত ভার আছে। অপরদিকে বৈদেশিক ঋণের আর্থিক ও প্রকৃত উভয় ভারই রয়েছে। এছাড়াও বৈদেশিক ঋণ গ্রহণের ফলে গ্রহীতা দেশ ধীরে ধীরে দাতা দেশের কাছে জিম্মি হতে থাকে। এটি কখনোই কাম্য নয়। ওপরের আলোচনা থেকে বলা যায়, অভ্যন্তরীণ উৎস হতে ঋণ গ্রহণ অধিক শ্রেয়।"
        }
      ]
    }
  ]
}