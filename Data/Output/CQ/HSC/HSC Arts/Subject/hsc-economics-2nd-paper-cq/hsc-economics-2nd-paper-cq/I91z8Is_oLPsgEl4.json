{
  "title": "দিনাজপুর বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "রাইয়ান মিয়া একজন সাধারণ কৃষক। সে উপজেলা কৃষি অফিস থেকে প্রশিক্ষণ নিয়ে জানতে পারল যে, একই জমিতে একমুখী ফসল উৎপাদন না করে বিভিন্ন ফসল উৎপাদন করলে আর্থিকভাবে লাভবান হওয়া যায়। বর্তমানে সে একই জমিতে বিভিন্ন সময় বিভিন্ন ফসল উৎপাদন শুরু করল।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "কোনো উদ্ভিদ বা প্রাণী বা তা থেকে প্রাপ্ত কোনো বস্তুকে প্রযুক্তির সাহায্যে মানুষের কল্যাণে ব্যবহার করার পদ্ধতিকে জৈব প্রযুক্তি বলে।"
        },
        {
          "label": "খ",
          "question": "",
          "explanation": "বেশি করে মূলধন ও নতুন নতুন বিনিয়োগ সৃষ্টির মাধ্যমে কৃষিতে উন্নত বীজের ব্যবহার কর্মসংস্থান বৃদ্ধিতে সহায়তা করে। উন্নত বীজের মাধ্যমে চাষ করলে অল্প জমিতে অধিক ফসল পাওয়া যায়। এতে করে কৃষক উদ্বৃত্ত ফসল বিক্রি করে সে টাকায় আরও বেশি জমি নিয়ে বাণিজ্যিক ভিত্তিতে চাষাবাদ করতে পারে। অন্যদিকে, বাণিজ্যভিত্তিক চাষাবাদে কৃষকের একার কিংবা পরিবারের শ্রম যথেষ্ট হয় না। এজন্য তাকে বাইরে থেকে শ্রমিক নিয়োগ দিতে হয়। যার ফলে নতুন নতুন কর্মসংস্থান সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে ফসল উৎপাদনে শস্য বহুমুখীকরণ বিষয়টি নির্দেশ করা হয়েছে। খামারে একটি মাত্র শস্যের পরিবর্তে একাধিক শস্য উৎপাদন করাই শস্য বহুমুখীকরণ। অর্থাৎ একটি খামারে বা জমিতে বছরে একটি মাত্র একই জাতের শস্যের উৎপাদন না করে একাধিক ফসল উৎপাদন করাকে শস্যের বহুমুখীকরণ বলে। এতে জমির উৎপাদনশীলতা বৃদ্ধি পায়। ফলে সামগ্রিক উৎপাদনও বৃদ্ধি পায়। উদ্দীপকে রাইয়ান মিয়া একজন সাধারণ কৃষক। তিনি আগে একই জমিতে একটি মাত্র ফসল উৎপাদন করতেন। তবে তিনি কৃষি অফিস থেকে প্রশিক্ষণ নিয়ে জানতে পারল যে, একই জমিতে বিভিন্ন ফসল উৎপাদন করা যায়। এতে আর্থিকভাবে লাভবান হওয়া যায়। আবার, এভাবে মাটির রাসায়নিক উপাদানের মান বজায় থাকে। তাই তিনি একই জমিতে বিভিন্ন সময়ে ভিন্ন ভিন্ন ফসল উৎপাদন শুরু করে। যা ওপরে বর্ণিত শস্য বহুমুখীকরণকে নির্দেশ করে।"
        },
        {
          "label": "ঘ",
          "question": "",
          "explanation": "শস্য বহুমুখীকরণের ফলে শস্যের উৎপাদন ও কৃষকের আয় বৃদ্ধি পায়। একটি জমিতে বিভিন্ন সময়ে একাধিক শস্য উৎপাদন করা হলো শস্য বহুমুখীকরণ। অর্থাৎ কোনো একক ফসল বা একক প্রযুক্তির ওপর নির্ভর না করে ফসলের বিন্যাস, খামার যান্ত্রিকরণের মাধ্যমে মিশ্র ও সাথি ফসল উৎপাদন করাকে শস্যের বহুমুখীকরণ বলে। ফলে উৎপাদন বৃদ্ধি পায়। উদ্দীপকে রাইয়ান মিয়ার শস্য বহুমুখীকরণের ফলে কৃষি উৎপাদন বৃদ্ধি পায়। এ পদ্ধতিতে বিভিন্ন শস্য জমিতে নানা ধরনের রাসায়নিক উপাদান ব্যবহার করা হয়। এতে রাসায়নিক উপাদানের সদ্ব্যবহার হয়। ফলে জমির উর্বরতাশক্তি বৃদ্ধি পায়। ফলে অধিক ফসল উৎপাদন করা যায়। আবার, একাধিক ফসল একই জমিতে উৎপাদন হয় বলে কৃষকদের বিভিন্ন ধরনের ফসলের চাহিদা পূরণ করা যায়। এতে বিভিন্ন ফসলের ক্রেতা ও বিক্রেতার বা বাজার সম্প্রসারণ হয়। শস্য বহুমুখীকরণের ফলে কৃষক সারা বছর কৃষিকাজে নিয়োজিত থাকে। ফলে উৎপাদন বৃদ্ধি পায়। আবার, প্রাকৃতিক দুর্যোগে একটি ফসল ক্ষতিগ্রস্ত হলেও অন্যটি দ্বারা ক্ষতিপূরণ করা সম্ভব হয়। এতে কৃষকের ঝুঁকি কমে যায়। শস্য বহুমুখীকরণে কৃষকের সময় ও শ্রমের অপচয় কম হয়। ফলে কৃষকের উৎপাদন বৃদ্ধি পায় এবং আর্থিকভাবে লাভবান হয়। তাই শস্য বহুমুখীকরণকে কৃষিক্ষেত্রে নীরব বিপ্লব বলে।"
        }
      ]
    },
    {
      "number": "2",
      "uddipok": "জনাব সাদিক নিজ বাড়িতে বসে তার পরিবারের ৭ জন সদস্য নিয়ে একটি ছোট কারখানা গড়ে তোলেন। তার মোট মূলধনের পরিমাণ ৩ লক্ষ টাকা। তার কারখানার শ্রমিকরা তেমন প্রশিক্ষণপ্রাপ্ত নয়। তিনি উৎপাদিত দ্রব্য বাজারে বিক্রি করে তার পরিবারের খরচ বহন করেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "",
          "explanation": "দেশে শিল্পায়ন ঘটলে দেশটি এমন কতগুলো প্রাকৃতিক সম্পদ উত্তোলন ও ব্যবহার করতে সক্ষম হয়, যা অতীতে আমদানি করতে হতো। দেশে বড় বড় কল-কারখানার প্রসার ঘটলে নতুন ও আধুনিক প্রযুক্তির বিকাশ ঘটে, যার ফলে সেক্ষেত্রে বিদেশি নির্ভরতা কমে। দেশে শিল্প বিকশিত হলে প্রতিরক্ষার সাজ-সরঞ্জাম দেশেই উৎপাদন করা যায়; বিদেশের ওপর নির্ভর করতে হয় না। তাই বলা যায়, শিল্পায়নের মাধ্যমে একটি দেশ বিভিন্ন উপায়ে স্বনির্ভরতা অর্জন করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সাদিকের গড়ে তোলা শিল্প কুটিরশিল্প বলা হয়। নিজ গৃহে পারিবারিক ভিত্তিতে স্বল্প মূলধন এবং সহজলভ্য কাঁচামাল ও ছোটখাটো সাধারণ যন্ত্রপাতির সাহায্যে যে শিল্প পরিচালিত হয়, তাই কুটির শিল্প। বাংলাদেশ শিল্পনীতি-২০১০ অনুযায়ী, জমি ও কারখানা ভবন ছাড়া স্থায়ী সম্পদের মূল্য প্রতিস্থাপন খরচসহ ৫ লক্ষ টাকার নিচে ব্যয় হয় এবং পারিবারিক সদস্যদের নিয়ে সর্বাধিক ১০ জন শ্রমিক কাজ করে এমন কারখানাকে কুটির শিল্প বলে। উদ্দীপকে লক্ষ করা যায়, সাদিক সাহেব নিজ বাড়িতে বসে একটি ছোট কারখানা গড়ে তোলেন। যার শ্রমিক সংখ্যা ৭ জন ও তারা পরিবারের সদস্য। এ শিল্পে মূলধনের পরিমাণ ৩ লক্ষ টাকা এর শ্রমিকরা বেশি প্রশিক্ষণপ্রাপ্ত নয়। যা ওপরে বর্ণিত কুটির শিল্পের বৈশিষ্ট্যের সাথে সামঞ্জস্যপূর্ণ। এ শিল্প সাধারণত উদ্যোক্তার গৃহেই গড়ে ওঠে এবং পারিবারিক পরিবেশে পরিচালিত হয়। হস্তচালিত তাঁতশিল্প, মৃৎশিল্প, বাঁশ ও বেতশিল্প, কাসা-পিতলের শিল্প, কাঠশিল্প, শঙ্খ ও ঝিনুক শিল্প, নারকেল ছোবড়া শিল্প, চরকা শিল্প ইত্যাদি হলো বাংলাদেশের উল্লেখযোগ্য কুটির শিল্প।"
        },
        {
          "label": "ঘ",
          "question": "",
          "explanation": "উদ্দীপকের কুটির শিল্পের বিকাশ ঘটলে আত্মকর্মসংস্থান বৃদ্ধির মাধ্যমে বেকারত্ব দূরীকরণে ভূমিকা রাখবে। উৎপাদন বৃদ্ধি, স্বকর্মসংস্থানের সুযোগ সৃষ্টি, নারীদের জন্য কর্মসংস্থান, স্বল্প পুঁজি নিয়ে কারবার, দেশজ কাঁচামাল ব্যবহার, দারিদ্র্য লাঘব, ভোক্তাদের বহুমুখী চাহিদা পূরণ, জাতীয় ঐতিহ্য সংরক্ষণ ইত্যাদি ক্ষেত্রে কুটির শিল্পের ভূমিকা অনস্বীকার্য। উদ্দীপকে লক্ষ করা যায়, জনাব সাদিক পরিবারের সদস্য নিয়ে একটি ছোট কারখানা গড়ে তোলে। এখানে মূলধনের পরিমাণ ৩ লক্ষ টাকা। তিনি এ শিল্পের উৎপাদিত পণ্য বাজারে বিক্রি করে পরিবারের ব্যয়ভার নির্বাহ করেন। অর্থাৎ কুটির শিল্পের মাধ্যমে কর্মসংস্থান ও উপার্জন বৃদ্ধি পায়। বাংলাদেশে কৃষির অনগ্রসরতার জন্য গ্রামাঞ্চলে প্রচ্ছন্ন ও মৌসুমি বেকার সমস্যা বিদ্যমান। কুটির শিল্পের দ্বারা কর্মসংস্থান সৃষ্টি করে এ সমস্যার সমাধান করা যায়। এছাড়া, আমাদের মোট জনসংখ্যার প্রায় অর্ধেক নারী। নারী সমাজের একটি বড় অংশ নানান সামাজিক প্রতিবন্ধকতার কারণে ঘরের বাইরে গিয়ে কোনো কাজ করতে পারে না। কুটির শিল্পের মাধ্যমে তাদেরকে কাজের ব্যবস্থা করে দিয়ে অর্থনৈতিক প্রক্রিয়ায় যুক্ত করা যায়। ফলে মাথাপিছু আয় বাড়ার মাধ্যমে তাদের জীবনযাত্রার মানের উন্নয়ন ঘটে। কুটিরশিল্পে অব্যবহৃত সকল দেশীয় কাঁচামাল ব্যবহারের মাধ্যমে বাড়তি উপযোগি সৃষ্টি করা যায় এবং এ শিল্পে উৎপাদিত পণ্যসামগ্রী রপ্তানির মাধ্যমে প্রচুর বৈদেশিক মুদ্রা অর্জন করা যায়। এভাবে নতুন কর্মসংস্থান সৃষ্টির মাধ্যমে কুটির শিল্প বেকারত্ব দূরীকরণে ভূমিকা রাখছে।"
        }
      ]
    },
    {
      "number": "3",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "আত্মকর্মসংস্থান বলতে কী বোঝায়?",
          "explanation": "নিজ উদ্যোগে নিজেই নিজের কর্মসংস্থানের ব্যবস্থা করাকেই আত্মকর্মসংস্থান বলে।"
        },
        {
          "label": "খ",
          "question": "নারী শিক্ষা কীভাবে জনসংখ্যা হ্রাসে ভূমিকা রাখে?",
          "explanation": "নারী শিক্ষার প্রসার জনসংখ্যা হ্রাসে গুরুত্বপূর্ণ ভূমিকা পালন করে। নারী শিক্ষার ব্যাপক প্রসার ঘটিয়ে মহিলাদের জন্য ঘরে-বাইরে কাজের সংস্থান করতে পারলে তারা সন্তান জন্মদানের সুযোগ কম পাবে এবং জন্মহার হ্রাস পাবে। কারণ কর্মজীবী মহিলাদের সামাজিক মর্যাদা বেশি বলে ইচ্ছার বিরুদ্ধে তাদের ওপর মাতৃত্বের বোঝা চাপিয়ে দেওয়া সম্ভব হয় না।"
        },
        {
          "label": "গ",
          "question": "উদ্দীপকে উল্লিখিত চিত্রটি কোন তত্ত্বের সাথে সংগতিপূর্ণ? ব্যাখ্যা করো।",
          "explanation": "উদ্দীপকের সাথে সংগতিপূর্ণ তত্ত্বটি হলো থমাস রবার্ট ম্যালথাস এর জনসংখ্যা তত্ত্ব। ১৭৯৮ সালে 'An Essay on The Principle of Population গ্রন্থে এই জনসংখ্যা তত্ত্বটি প্রকাশিত হয়। এ তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। তাই জনসংখ্যা খাদ্য উৎপাদনকে ছাড়িয়ে যাওয়ার প্রবণতা প্রতিনিয়তই লক্ষ করা যায়। এ অবস্থায় প্রাকৃতিক নিরোধ কার্যকরী হয়। ফলে অতিরিক্ত জনসংখ্যা নিশ্চিহ্ন হয়ে জনসংখ্যা ও খাদ্য উৎপাদনে ভারসাম্য প্রতিষ্ঠা হয়। এভাবে জনাধিক্য ও প্রাকৃতিক প্রতিরোধ চক্রাকারে আবর্তিত হতে থাকে। উদ্দীপকে প্রদত্ত চিত্র হতে পাওয়া যায়, প্রথম অবস্থায় জনসংখ্যা ও খাদ্যের মধ্যে ভারসাম্য অবস্থা বিরাজ করে। জনসংখ্যা খাদ্য উৎপাদনের তুলনায় অধিক হারে বাড়ায়, খাদ্য ও জনসংখ্যার মধ্যে ভারসাম্য বিনষ্ট হতে থাকে। এভাবে চলতে থাকলে জনাধিক্য দেখা দেয়। এ অবস্থায় প্রাকৃতিক নিরোধ কার্যকরী হয়। ফলে আবার ভারসাম্য প্রতিষ্ঠা হয়। এই তথ্যটিকে একটি চক্রের মাধ্যমে প্রকাশ করা যায়। যা ম্যালথাসী চক্র নামে পরিচিত। আর এই চক্র জনসংখ্যা তত্ত্বকে তুলে ধরে।"
        },
        {
          "label": "ঘ",
          "question": "খাদ্য ও জনসংখ্যার মধ্যে ভারসাম্যের জন্য প্রাকৃতিক নিরোধ অপেক্ষা প্রতিরোধ ব্যবস্থা অধিক কাম্য উদ্দীপকের আলোকে বিশ্লেষণ করো।",
          "explanation": "প্রাকৃতিক নিরোধ মানুষের জন্য নিষ্ঠুর ও সীমাহীন দুঃখবহ হওয়ার কারণে খাদ্য ও জনসংখ্যার মধ্যে ভারসাম্যের জন্য প্রতিরোধ ব্যবস্থা অধিক কাম্য। ম্যালথাসের মতে, দুই উপায়ে জনসংখ্যা বৃদ্ধি রোধ করে খাদ্য ও জনসংখ্যার মধ্যে ভারসাম্য বজায় রাখা যায়। যথা- ক) প্রাকৃতিক নিরোধ খ) প্রতিরোধমূলক ব্যবস্থা। অতিরিক্ত দারিদ্র্য, অপুষ্টি, অস্বাস্থ্যকর পেশা, অত্যধিক পরিশ্রম, মহামারি, দুর্ভিক্ষ, যুদ্ধবিগ্রহ প্রভৃতি বিপর্যয়ের মাধ্যমে অতিরিক্ত জনসংখ্যা নিয়ন্ত্রিত হওয়াকে প্রাকৃতিক নিরোধ বলা হয়। আবার বেশি বয়সে বিবাহ, বিবাহ জীবনে সংযম, বহুবিবাহ পরিহার, জন্মনিয়ন্ত্রণ ব্যবস্থা গ্রহণ ইত্যাদি উপায়ে জন্মনিয়ন্ত্রণের ব্যবস্থাকে প্রতিরোধমূলক ব্যবস্থা বলা হয়। উদ্দীপকে লক্ষ করা যায়, খাদ্য উৎপাদনের চেয়ে জনসংখ্যা বৃদ্ধির হার বেশি বলে দেশে জনাধিক্য দেখা দেয়। এ অবস্থায় খাদ্যাভাব অপুষ্টি, বেকারত্বসহ নানা অর্থনৈতিক ও সামাজিক সমস্যা সৃষ্টি হয়। এ অবস্থায় প্রাকৃতিক নিরোধ কার্যকরী হয়। প্রাকৃতিক নিরোধ তথা অতি দারিদ্রদ্র্য, মহামারি, দুর্ভিক্ষ, যস্তুবিগ্রহ ইত্যাদির মাধ্যমে জনসংখ্যা নিয়ন্ত্রিত হয়। যা মানুষের জন্য নিষ্ঠুর ও ভয়ংকর। জনসংখ্যা নিয়ন্ত্রণের প্রতিরোধমূলক ব্যবস্থা গ্রহণ করা না হলে প্রাকৃতিক নিরোধ ব্যবস্থা স্বয়ংক্রিয়ভাবে কার্যকর হয়। যা ব্যক্তিগত ও সামাজিক ক্ষেত্রে নানা নেতিবাচক প্রভাব ফেলে। তাছাড়া প্রাকৃতিক নিরোধ একটি সাময়িক ব্যবস্থা বলে তা জনাধিক্য নিয়ন্ত্রণে স্থায়ী কোনো সমাধান দিতে পারে না। কিন্তু প্রতিরোধমূলক ব্যবস্থায় মানুষ স্বেচ্ছায় জন্মনিয়ন্ত্রণ করে বলে ব্যক্তি ও সমাজজীবনে এর নেতিবাচক প্রভাব পড়ে না। এর মাধ্যমে জন্মহার কমিয়ে জনসংখ্যা সহজেই স্থায়িভাবে অমিয়ে ফেলা সম্ভব। তাই বলা যায়, খাদ্য ও জনসংখ্যার মধ্যে ভারসাম্য অর্জনে প্রতিরোধমূলক ব্যবস্থা অধিক কাম্য।"
        }
      ]
    },
    {
      "number": "4",
      "uddipok": "পলাশ এমএ পাস করে সরকারি ও বেসরকারি প্রতিষ্ঠানে চাকরির জন্য চেষ্টা করেও কোনো চাকরি পাননি। পরে বাবার কাছ থেকে টাকা নিয়ে গরুর ফার্ম গড়ে তোলেন। এখন তিনি একজন সফল ব্যবসায়ী। গ্রামের বেকার যুবকদের স্বাবলম্বী করে তোলার জন্য তিনি প্রশিক্ষণ ও এ ধরনের কর্মকান্ডে অংশগ্রহণের পরামর্শ দান করেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট বছরে কোনো একটি দেশের মোট অভিবাসী জনসংখ্যা ও মোট দেশান্তরিত জনসংখ্যার মধ্যকার পার্থক্য হলো ঐ দেশের নিট অভিবাসন।"
        },
        {
          "label": "খ",
          "question": "",
          "explanation": "জনগণকে শিক্ষা ও প্রশিক্ষণ প্রদানের মাধ্যমে মানবসম্পদে পরিণত করা যায়। কোনো দেশের অর্থনৈতিক উন্নয়নের জন্য বস্তুগত সম্পদের পাশাপাশি মানবসম্পদ একান্ত প্রয়োজন। মানবসম্পদ উন্নয়নে শিক্ষা ও প্রশিক্ষণের বিকল্প নেই। শিক্ষার মাধ্যমে মানুষের অন্তর্নিহিত কর্মগুলো জাগ্রত হবে। আর প্রশিক্ষণের মাধ্যমে উক্ত কর্মে ক্রমাগত দক্ষ হতে থাকবে। এভাবে মানুষের অন্তর্নিহিত কর্মগুণ উন্নত ও বিকশিত করার মাধ্যমে মানবসম্পদ তৈরি করা যায়।"
        },
        {
          "label": "গ",
          "question": "",
          "explanation": "পলাশের কর্মসংস্থানটি আত্মকর্মসংস্থান বা স্বকর্মসংস্থান হিসেবে পরিচিত। বেকারত্ব ঘোচানোর জন্য যখন কেউ নিজের যৎসামান্য পুঁজি ও স্থাবর সম্পত্তি কিংবা অন্য কোনো উৎস হতে সংগৃহীত সামান্য পুঁজি এবং কোনো কাজ করার অভিজ্ঞতা ও প্রশিক্ষণ নিয়ে উক্ত কাজে লাগিয়ে অর্থোপার্জন করে, তখন তাকে আত্মকর্মসংস্থান বলে। আত্মকর্মসংস্থানের মাধ্যমে মানুষ নিজের বুদ্ধি ও শক্তিকে নিজেই কাজে লাগিয়ে বেকারত্বের গ্লানি থেকে মুক্ত হতে পারে। উদ্দীপকে লক্ষ করা যায়, পলাশ এমএ পাস করে সরকারি ও বেসরকারি প্রতিষ্ঠানে চাকরির জন্য চেষ্টা করেও কোনো চাকরি পায়নি। পরে বাবার কাছে টাকা নিয়ে গরুর ফার্ম গড়ে তোলে। এখানে সে নিজ জ্ঞান বুদ্ধিমত্তার আলোকে নিজস্ব উদ্যোগে কর্মসংস্থান সৃষ্টির মাধ্যমে জীবিকা অর্জনের প্রচেষ্টা করে। ফলে তার বেকারত্ব দূর হয়। যা ওপরে বর্ণিত আত্মকর্মসংস্থানের বৈশিষ্ট্যসমূহকে প্রতিফলিত করে। তাই বলা যায়, পলাশের কাজটি আত্মকর্মসংস্থান।"
        },
        {
          "label": "ঘ",
          "question": "",
          "explanation": "পলাশের মতো সফল হতে দেশের বেকার যুবকদের আত্ম- কর্মসংস্থান গড়ে তোলা প্রয়োজন। নিজস্ব উদ্যোগে জীবিকা অর্জনের প্রচেষ্টায় নিয়োজিত থাকাকে আত্মকর্মসংস্থান বলে। এর মাধ্যমে বেকারত্বের অভিশাপ ঘোচানো সম্ভব। আত্মকর্মসংস্থানের ক্ষেত্রে ব্যক্তির দূরদৃষ্টি, আত্মবিশ্বাস, সঠিক কর্মপরিকল্পনা ইত্যাদি গুরুত্বপূর্ণ ভূমিকা পালন করে। উদ্দীপকে পলাশ এমএ পাশ করে চাকরির জন্য চেষ্টা করেন। কিন্তু সরকারি বা বেসরকারি কোনো চাকরি তিনি পাননি। পরে বাবার কাছে টাকা নিয়ে গরুর ফার্ম দিয়ে আত্ম-কর্মসংস্থান সৃষ্টি করেন। এভাবে বেকার যুবকদেরও উচিত আত্ম-কর্মসংস্থান সৃষ্টির মাধ্যমে বেকারত্ব দূর করা। যেকোনো কাজ সুষ্ঠুভাবে সম্পন্ন করার জন্য উপযুক্ত শিক্ষা ও প্রশিক্ষণ গ্রহণ করতে হয়। তাই আত্মকর্মসংস্থানের ক্ষেত্র চিহ্নিতকরণের পর ব্যক্তিকে সরকারি/বেসরকারি প্রতিষ্ঠানে সংশ্লিষ্ট কাজের উপযোগী শিক্ষা ও প্রশিক্ষণ গ্রহণ করতে হবে। আত্মকর্মসংস্থানে ইচ্ছুক ব্যক্তির প্রবল ইচ্ছাশক্তি ও কাজের প্রতি আগ্রহ থাকতে হবে। জীবিকা অর্জনের জন্য যেকোনো কাজ করতে তাকে যেমন প্রস্তুত থাকতে হবে তেমনি কোনো কাজকেই হেয় মনে করা যাবে না। এছাড়া, আত্মকর্মসংস্থানের উদ্দেশ্যে সংশ্লিষ্ট ব্যক্তিকে কাজের উপযোগী সম্ভাব্য ক্ষেত্রগুলো চিহ্নিত করতে হবে। তাকে ঠিক করতে হবে কোন কাজটি করা লাভজনক হবে, কাজের ঝুঁকি কতটা, প্রাপ্ত মূলধন দ্বারা কাজটি করা সম্ভব হবে কি না ইত্যাদি। এর সাথে ব্যক্তিকে দূরদৃষ্টিসম্পন্ন, আত্মবিশ্বাসী, অধ্যবসায়ী হতে হবে। তাহলেই আত্মকর্মসংস্থানে সফল হওয়া সম্ভব হবে।"
        }
      ]
    },
    {
      "number": "5",
      "uddipok": "সুজনের পিতা একজন প্রান্তিক কৃষক। সুজন এমএ পাস করে চাকরির পিছনে না ঘুরে অন্যের জমি বর্গা নিয়ে পেয়ারার চাষ করে। এজন্য সে এনজিও থেকে ঋণ নিল। কৃষি কর্মকর্তাদের পরামর্শ নেওয়ায় সুজনের পেয়ারার ফলনও খুব ভালো হলো। কিন্তু অধিক পরিবহন ব্যয়, বাজার তথ্যের অভাব, দালাল-ফড়িয়া, সংরক্ষণের অভাব ইত্যাদি সমস্যার কারণে সে পেয়ারার ন্যায্য মূল্য পেলন না।",
      "tag": "DIN.B 21",
      "sub_questions": [
        {
          "label": "ক",
          "question": "কৃষি ঋণ কী?",
          "explanation": "কৃষিকাজ পরিচালনার জন্য কৃষকরা যে ঋণ গ্রহণ করে তাকে কৃষিঋণ বলা হয়।"
        },
        {
          "label": "খ",
          "question": "কৃষি কি জাতীয় উন্নয়নে সহায়ক?",
          "explanation": "বাংলাদেশের মতো উন্নয়নশীল দেশের অর্থনীতির ভিত্তি হলো কৃষি, যা জাতীয় উন্নয়নে ব্যাপকভাবে সহায়তা করে। বাংলাদেশের মোট শ্রমশক্তির ৪৫.৩৩% লোক কৃষি কাজে নিয়োজিত। ২০২২-২৩ অর্থবছরে GDP তে সমন্বিত কৃষিখাতের অবদান ছিল ১১.২০ ভাগ। তাছাড়া, শিল্পের প্রয়োজনীয় কাঁচামাল কৃষি হতে আসে। আবার, বাণিজ্যিক ভিত্তিতে উৎপাদন করে বিভিন্ন কৃষিসামগ্রী ( মাছ, মাংস, পশুর চামড়া ইত্যাদি) রপ্তানি করে বৈদেশিক মুদ্রা অর্জন করা যায়। যা একটি দেশের জাতীয় উন্নয়নে গুরুত্বপূর্ণ ভূমিকা রাখে। তাই বলা যায়, কৃষি জাতীয় উন্নয়নে সহায়তা করে।"
        },
        {
          "label": "গ",
          "question": "উদ্দীপকের আলোকে কৃষিপণ্য বাজারজাতকরণে কৃষকেরা কী ধরনের সমস্যার সম্মুখীন হন? ব্যাখ্যা করো।",
          "explanation": "উদ্দীপকের কৃষক সুজন কৃষিপণ্যের বিপণন সমস্যার সম্মুখীন হন। কৃষিপণ্যের বিপণন বলতে কৃষিপণ্য সংগ্রহ, গুদামজাতকরণ, পরিবহন প্রভৃতি কার্যাবলিকে বোঝায়। বাংলাদেশে কৃষিপণ্য বিপণন ব্যবস্থা খুব একটা উন্নত নয়। ফলে কৃষকরা তাদের উৎপাদিত পণ্যের ন্যায্যমূল্য প্রাপ্তি হতে বঞ্চিত হন। উদ্দীপকের সুজনের পিতা একজন প্রান্তিক কৃষক। সুজন এমএ পাস করে চাকরির পিছনে না ঘুরে অন্যের জমি বর্গা নিয়ে পেয়ারা চাষ করেন। তিনি এনজিও থেকে ঋণ ও কৃষি কর্মকর্তার পরামর্শে পেয়ারা উৎপাদনে সাফল্য পান। কিন্তু উপযুক্ত সংরক্ষণ ব্যবস্থা বা হিমাগার না থাকায় পেয়ারা খুব দ্রুত পচে যায়। তাই সুজনের মতো কৃষকরা তা জমিতে বা গ্রামের হাট বাজারে কম দামে বিক্রি করে দেন। এক্ষেত্রে মধ্যস্বত্বভোগী ফড়িয়া, বেপারি, মজুতদাররা লাভবান হলেও কৃষকরা ক্ষতিগ্রস্ত হন। পণ্য পরিবহন ব্যয় কমালে বা কৃষিপণ্য পরিবহনে বিশেষ যানবাহনের ব্যবস্থা করা হলে সুজনের মতো বাংলাদেশের দরিদ্র কৃষকদের অনেক কষ্ট লাঘব হতো।"
        },
        {
          "label": "ঘ",
          "question": "উদ্দীপকের আলোকে কৃষিপণ্য বিপণনের সমস্যা সমাধানে সরকারের কী কী পদক্ষেপ গ্রহণ করা দরকার বলে তুমি মনে করো?",
          "explanation": "উদ্দীপকের বিপণন সমস্যা সমাধানে বাজার ব্যবস্থার উন্নয়ন ও দালালদের দৌরাত্ম্য দূর করাসহ সরকার বিভিন্ন পদক্ষেপ গ্রহণ করতে পারে। বিপণন সমস্যা বলতে পণ্য উৎপাদন থেকে শুরু করে ভোক্তার কাছে পৌছানোর মধ্যে যে সমস্যা বিদ্যমান তাকে বোঝায়। এর মধ্যে গুদামজাতকরণ, পরিবহন, তথ্যের অভাব, মধ্যস্বত্বভোগীর দৌরাত্ম্য প্রভৃতি সমস্যা উল্লেখযোগ্য। এসব সমস্যা সমাধানে সরকারি হস্তক্ষেপ জরুরি। উদ্দীপকের কৃষিপণ্যের বিপণন ব্যবস্থার অন্যতম প্রধান ত্রুটি হলো অনুন্নত পরিবহন ব্যবস্থা। এক্ষেত্রে বিপুল মূলধন বিনিয়োগ করতে হয় এবং তা থেকে সরাসরি কোনো মুনাফা অর্জন করা যায় না। ফলে এ কাজে ব্যক্তিগত উদ্যোগ তেমন দেখা যায় না। একমাত্র সরকারেই সক্রিয় ও অব্যাহত অংশগ্রহণের ফলে তার উন্নয়ন সম্ভব হয়। কৃষক যাতে তার উৎপাদিত পণ্যের ন্যায্যমূল্য পায় সেজন্য বাজারজাতকরণের নিমিত্তে সারাদেশে সরকারি উদ্যোগে 'কৃষক বিপণন দল' 'কৃষক ক্লাব' গঠনের পাশাপাশি কৃষিপণ্য প্রক্রিয়াকরণ কেন্দ্র ইত্যাদি স্থাপন করতে হবে। কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ সাধন করতে হবে। বিভিন্ন বাজারে কৃষকদের নিকট থেকে যাতে আড়তদারি,পাল্লাদার, টোল, চাঁদা প্রভৃতি অজুহাতে অর্থ আদায় করতে না পারে, সেজন্য আমাদের গ্রামাঞ্চলের বাজারগুলো সুষ্ঠুভাবে নিয়ন্ত্রণ করা দরকার। এছাড়া উৎপাদনশীলতা বৃদ্ধির লক্ষ্যে কৃষি উপকরণে ভর্তুকি বৃদ্ধি, কৃষি উপকরণ সহজলভ্যকরণ, কৃষি ঋণের আওতা বৃদ্ধি এবং প্রাপ্তি সহজীকরণ, সেচ সুবিধার সম্প্রসারণ করতে হবে।"
        }
      ]
    },
    {
      "number": "6",
      "uddipok": "রনি মিয়া একজন দরিদ্র কৃষক। সে কৃষিকাজের জন্য বিভিন্ন সময় বিভিন্ন উৎস থেকে ঋণ নিয়ে থাকে। সে ১ম বছর বেশি সুদে অল্প সময়ের মধ্যে গ্রাম্য মহাজনের নিকট থেকে ঋণ গ্রহণ করে। ২য় বছর অল্প সুদে কৃষি ব্যাংক থেকে ঋণ পেতে বেশি সময় লেগে যায় আইনি প্রক্রিয়ার কারণে।",
      "tag": "DIN.B 21",
      "sub_questions": [
        {
          "label": "ক",
          "question": "কৃষি খামার কী?",
          "explanation": "একজন কৃষক ফসল ফলানোর জন্য যে জমি ব্যবহার করে থাকে তাকে কৃষি খামার বলে।"
        },
        {
          "label": "খ",
          "question": "বাংলাদেশের কৃষি কি প্রকৃতির ওপর নির্ভরশীল? ব্যাখ্যা করো।",
          "explanation": "বাংলাদেশের প্রেক্ষাপট বিবেচনায় কৃষিকাজ প্রাকৃতিক পরিবেশের ওপর অধিকমাত্রায় নির্ভরশীল হয়ে থাকে। ভূ-প্রকৃতি, মাটি, গাছপালা, নদ-নদী, জলবায়ু, আবহাওয়া, আলো, বাতাস, পানি, নদী, পশুপাখি, জীববৈচিত্র্য ইত্যাদি নিয়েই প্রাকৃতিক পরিবেশ গঠিত হয়। বাংলাদেশের কৃষি এখনও পরিবেশের ওপর নির্ভরশীল। মাটির উর্বরতার ওপর কৃষি উৎপাদন অনেকাংশে নির্ভর করে। পর্যাপ্ত আধুনিক সেচ ব্যবস্থার অভাবে আমাদের দেশের কৃষকরা চাষাবাদের জন্য বৃষ্টির ওপর নির্ভর করে থাকে। এছাড়া পরাগায়নের কাজে পশু-পাখি উল্লেখযোগ্য ভূমিকা পালন করে। তাই বলা যায়, কৃষিব্যবস্থা পরিবেশ বিশেষত প্রাকৃতিক পরিবেশের ওপর নির্ভরশীল।"
        },
        {
          "label": "গ",
          "question": "উদ্দীপকে রনি মিয়া বেশি সুদে যেখান থেকে ঋণ গ্রহণ করে তা ঋণদানের কোন ধরনের উৎস? উৎসগুলো চিহ্নিত করো।",
          "explanation": "উদ্দীপকে রনি মিয়া বেশি সুদে যেখান থেকে ঋণ গ্রহণ করে তা কৃষি ঋণের অপ্রাতিষ্ঠানিক উৎসের অন্তর্ভুক্ত। ঋণদানের যে সমস্ত উৎস সরকারি বিধি ও নিয়ম বহির্ভূতভাবে পরিচালিত হয় সেসব উৎসকে কৃষি ঋণের অপ্রাতিষ্ঠানিক উৎস বলে। অপ্রাতিষ্ঠানিক ঋণের উৎসগুলো অসংগঠিত এবং সুদের হার বেশি। যেমন গ্রাম্য মহাজনের কাছে থেকে ঋণ নেয়া একটি অপ্রাতিষ্ঠানিক উৎস। উদ্দীপকে রনি মিয়া একজন দরিদ্র কৃষক। সে কৃষি কাজের জন্য বিভিন্ন উৎস থেকে ঋণ গ্রহণ করে। ১ম বছর সে বেশি সুদে অল্প সময়ের জন্য গ্রাম্য মহাজনের নিকট থেকে ঋণ গ্রহণ করে। যা ওপরে বর্ণিত অপ্রাতিষ্ঠানিক ঋণের উৎসের অন্তর্গত। অপ্রাতিষ্ঠানিক ঋণের উৎসগুলো হলো গ্রাম্য মহাজন, বন্ধু-বান্ধব, আত্মীয়-স্বজন, ফড়িয়া, দালাল বা মধ্যস্বত্বভোগী, দোকানদার প্রভৃতি।"
        },
        {
          "label": "ঘ",
          "question": "উদ্দীপকে রনি মিয়ার ১ম বছর ও ২য় বছরের ঋঋণের মধ্যে কোন ঋণের উৎসটি তুলনামূলক সুবিধাজনক? তোমার মতামত বিশ্লেষণ করো।",
          "explanation": "উদ্দীপকে রনি মিয়া ১ম ও ২য় বছর যেসব উৎস হতে ঋণ গ্রহণ করেন সেগুলো যথাক্রমে ঋণের অপ্রাতিষ্ঠানিক ও প্রাতিষ্ঠানিক উৎস। সরকারি বিধি ও নিয়মের অন্তর্ভুক্ত কৃষি ঋণের উৎসগুলো প্রাতিষ্ঠানিক উৎস। যেমন বাংলাদেশ কৃষি ব্যাংক, রাজশাহী কৃষি উন্নয়ন ব্যাংক, কর্মসংস্থান ব্যাংক প্রভৃতি। তবে সরকারি নিয়ম ও বিধি বহির্ভূত কৃষি ঋণের উৎসগুলোকে অপ্রাতিষ্ঠানিক উৎস বলা হয়। যেমন: গ্রাম্য মহাজন, বন্ধু-বান্ধব, আত্মীয়-স্বজন, ফড়িয়া প্রভৃতি। উদ্দীপকের রনি মিয়া একজন দরিদ্র কৃষক। সে তার কৃষিকাজের জন্য প্রথম বছর বেশি সুদে গ্রাম্য মহাজনের কাছ থেকে ঋণ গ্রহণ করে । যা কৃষি ঋণের অপ্রাতিষ্ঠানিক উৎস। আবার সে ২য় বছর কম সুদে কৃষি ব্যাংক থেকে ঋণ গ্রহণ করে। যা কৃষি ঋণের প্রাতিষ্ঠানিক উৎস। এখানে সুদের হার কম বলে সে বেশি লাভবান হয়। অপ্রাতিষ্ঠানিক উৎস থেকে প্রাপ্ত ঋণের সুদের হার বেশি। এখানে কোনো সাংগঠনিক স্তর ও নিয়ম না থাকায় এটি শোষণমূলক উৎস। আবার এ ঋণের অন্য কোনো কাঠামো না থাকায় ঋণ প্রাপ্তিতে অনিশ্চয়তা থাকে। ফলে এ উৎস থেকে ঋণ নিয়ে কৃষকেরা তেমন লাভবান হয় না। অপরপক্ষে, প্রাতিষ্ঠানিক খাণের সুদের হার গল্প। এ পাণের প্রাতিষ্ঠানিক কাঠামো আছে। আবার, এখানে সরকারি পাণদান কর্মসূচি অন্তর্ভুক্ত। এ উৎসের প্রসারে সরকার বিভিন্ন পদক্ষেপ গ্রহণ করছে। তবে প্রাতিষ্ঠানিক ঋণের অপ্রতুলতা, সময় সাপেক্ষ ও আমলাতান্ত্রিক জটিলতা বিদ্যমান। এসব সমস্যা সমাধান করলে কৃষকেরা অপ্রাতিষ্ঠানিক উৎসের চেয়ে তুলনামূলকভাবে প্রাতিষ্ঠানিক উৎস থেকে ঋণ নিয়ে বেশি লাভবান হবে।"
        }
      ]
    },
    {
      "number": "7",
      "uddipok": "রুমানার বাড়ি রাজশাহীতে। তারা আট ভাইবোন। রুমানা এসএসসি পাস করার পর সংসারে অভাব-অনটনের কারণে ঢাকাতে একটি পোশাক কারখানায় চাকরি নেন। সেখানে ৮০% এর ওপরে নারী শ্রমিক কাজ করে। তৈরি পোশাক খাত থেকে বর্তমানে প্রচুর বৈদেশিক মুদ্রা আয় হয়। তাই বাংলাদেশের অর্থনীতি এখন গতিশীল।",
      "tag": "DIN.B 21",
      "sub_questions": [
        {
          "label": "ক",
          "question": "শিল্প কী?",
          "explanation": "কারখানায় যন্ত্রপাতি ব্যবহার করে প্রাথমিক দ্রব্যকে (কাঁচামাল) মাধ্যমিক দ্রব্যে এবং মাধ্যমিক দ্রব্যকে চূড়ান্ত দ্রব্যে রূপান্তর করার প্রক্রিয়াকেই শিল্প বলে।"
        },
        {
          "label": "খ",
          "question": "ফার্ম ও শিল্পের মৌলিক পার্থক্য কী?",
          "explanation": "কোনো শিল্পের অন্তর্ভুক্ত একক উৎপাদন ইউনিটকে ফার্ম এবং সব ফার্মকে একত্রে শিল্প বলে। একই ব্যবস্থাপনায় একটি উৎপাদনে স্বয়ংসম্পূর্ণ একাধিক প্ল্যান্ট থাকতে পারে। এসব প্ল্যান্টের সমষ্টিই হলো ফার্ম। অর্থাৎ, একটু ব্যবস্থাপনায় উৎপাদনের সকল ইউনিটের সমষ্টিকে ফার্ম (Firm) বলে। যেমন- বাংলাদেশে সিমেন্ট উৎপাদনকারী ‘মেঘনা সিমেন্ট' নামের কারখানাটি হলো একটি ফার্ম। অন্যদিকে, বিভিন্ন ব্যবস্থাপনার অধীনে একই দ্রব্য উৎপাদনে নিয়োজিত সকল ফার্মের সমষ্টিকে শিল্প বলে। যেমন- বাংলাদেশের সকল সিমেন্ট ফার্ম নিয়ে গঠিত হয়েছে বাংলাদেশ সিমেন্ট শিল্প।"
        },
        {
          "label": "গ",
          "question": "উদ্দীপকের আলোকে তৈরি পোশাক শিল্প বাংলাদেশের অর্থনীতিতে কীরূপ ভূমিকা পালন করছে? ব্যাখ্যা করো।",
          "explanation": "উদ্দীপকের রুমানার শিল্পটি পোশাক শিল্পের ভূমিকা বাংলাদেশের অর্থনীতিতে ক্রমবর্ধমান। বাংলাদেশের পোশাক শিল্প, ১৯৭৬ সালে মাত্র তিনটি কারখানায় তৈরি পোশাক রপ্তানির মধ্য দিয়ে যাত্রা শুরু করে। ইতোমধ্যে পোশাক শিল্প তার সাফল্যের চার দশকের অধিক সময় অতিক্রম করেছে। এর মধ্যে পোশাক শিল্পের কারখানা ও কর্মচারীর সংখ্যা যেমন অভাবনীয় বেড়েছে, তেমনি আয়ও বেড়েছে কয়েক হাজার গুণ। বর্তমানে এ শিল্পের প্রায় ৫,০০০ কারখানা রয়েছে। এসব কারখানায় কর্মরত শ্রমিকের সংখ্যা ৫০ লক্ষের অধিক। এসব শ্রমিকের শতকরা ৮০ ভাগই হলো দেশের অবহেলিত ও বঞ্চিত এবং দরিদ্র ও অদক্ষ মহিলা। এ শিল্পের মাধ্যমে এই বিশাল জনগোষ্ঠীর কর্মসংস্থান সৃষ্টির মাধ্যমে বেকারত্ব অনেকাংশ দূর করা সম্ভব হয়েছে। এছাড়া ১৯৮৭-৮৮ অর্থবছর থেকে তৈরি পোশাক বাংলাদেশের অন্যতম প্রধান খাত হিসেবে আবির্ভূত হয়। রপ্তানি আয়ের প্রায় ৮০ শতাংশেরও বেশি তৈরি পোশাক শিল্প থেকে অর্জিত হয়। ২০২২-২৩ অর্থবছরে ৩১.৩৬ বিলিয়ন মার্কিন ডলার মূল্যের তৈরি পোশাক ও নিটওয়্যার রপ্তানি করেছে।"
        },
        {
          "label": "ঘ",
          "question": "উদ্দীপকের আলোকে পোশাক শিল্পের ভবিষ্যৎ সম্ভাবনা বিশ্লেষণ করো।",
          "explanation": "তৈরি পোশাক শিল্প বাংলাদেশের শিল্প ক্ষেত্রে এক নতুন সম্ভাবনার দিগন্ত উম্মোচিত করেছে। বাংলাদেশের পোশাক শিল্প একটি দ্রুত বিকশিত রপ্তানিমুখী শিল্প। বর্তমানে আমাদের রপ্তানি আয়ের সিংহভাগ পোশাক রপ্তানি থেকে আসে। সমগ্র বিশ্বে তৈরি পোশাকের চাহিদা বৃদ্ধির কারণে উন্নত দেশগুলো পোশাক সামগ্রীর জন্য উন্নয়নশীল দেশগুলোর ওপর নির্ভরশীল হয়ে পড়েছে। ইতোমধ্যেই বাংলাদেশ পোশাক রপ্তানিতে বিশ্ববাজারে উল্লেখযোগ্য স্থান করে নিতে সক্ষম হয়েছে। এর ফলস্বরূপ কোটা ব্যবস্থা প্রত্যাহার সত্ত্বেও আমাদের পোশাক শিল্পের অগ্রগতি অব্যাহত রয়েছে। বাংলাদেশে পোশাক শিল্পের জন্য পর্যাপ্ত শ্রমশক্তি পাওয়া যায়। বিশেষ করে এ শিল্পে প্রচুর সংখ্যক নারী শ্রমিক নিয়োগের সুযোগ রয়েছে। সরকারি প্রণোদনার ফলে এ শিল্প বিদ্যমান কয়েকটি বাজার ছাড়াও সম্প্রতি এশিয়া, দক্ষিণ আমেরিকা ও অস্ট্রেলিয়াসহ ৮টি নতুন দেশে তৈরি পোশাক রপ্তানি করছে। পোশাক শিল্পে বিনিয়োগ, উৎপাদন ও মুনাফা অর্জনের মধ্যে সময় ব্যবধান কম। এজন্য এ দেশের অনেক উদ্যোক্তা পোশাক শিল্পে বিনিয়োগ করতে আগ্রহী। বাংলাদেশের শিল্পনীতিতে ব্যক্তি খাতের উন্নয়নে অনেক সুযোগ-সুবিধা রয়েছে। এজন্য পোশাক শিল্পের দ্রুত বিকাশ লাভের সম্ভাবনাও বেশি। এসব কারণে বাংলাদেশে তৈরি পোশাক শিল্পের ভবিষ্যৎ সম্ভাবনা ইতিবাচক ও উজ্জ্বল বলে মনে করা হয়। বাংলাদেশ বর্তমানে বিশ্বের প্রায় ১১০টি দেশে পোশাক রপ্তানি করছে। ফলে প্রচুর বৈদেশিক মুদ্রা অর্জন করা হয়। তাই এ শিল্পটিকে ভবিষ্যৎ সম্ভাবনার সোনালি শিল্প হিসেবে অভিহিত করা হয়।"
        }
      ]
    },
    {
      "number": "8",
      "uddipok": "বাংলাদেশে ইতিপূর্বে কোনো ফ্রিজ উৎপাদন করা হয়নি। সব ফ্রিজ বিদেশ থেকে আমদানি করা হতো। ওয়ালটন কোম্পানি প্রথম দেশি কাঁচামাল ব্যবহার করে ফ্রিজ উৎপাদন করে।",
      "tag": "DIN.B 21",
      "sub_questions": [
        {
          "label": "ক",
          "question": "PPP-এর পূর্ণরূপ লেখো",
          "explanation": "PPP এর পূর্ণরূপ Public Private Partnership."
        },
        {
          "label": "খ",
          "question": "দেশের উন্নয়নে আমদানি বিকল্প শিল্প স্থাপন প্রয়োজন কেন?",
          "explanation": "দেশের উন্নয়নের জন্য আমদানি বিকল্প শিল্প স্থাপন করা হলে লেনদেন ভারসাম্যে প্রতিকূলতা ও বৈদেশিক সাহায্যের ওপর নির্ভরশীলতা হ্রাস পায়। মূলত, কোনো দেশ যেসব দ্রব্য আমদানি করে সেসব দ্রব্য আমদানি না করে নিজস্ব প্রযুক্তি ও ব্যবস্থাপনায় নিজ দেশে উৎপাদনের লক্ষ্যে শিল্প- কারখানা স্থাপন করলে তাকে আমদানি বিকল্প শিল্প বলে। এ ধরনের শিল্প স্থাপনের ফলে দেশীয় শিল্প বিদেশি প্রতিযোগিতার হাত থেকে রক্ষা পায়। ফলে দেশের উৎপাদন বৃদ্ধি, রপ্তানি আয় বৃদ্ধি তথা অর্থনৈতিক উন্নয়ন বৃদ্ধি পায়। তাই, দেশীয় শিল্প সংরক্ষণ ও অর্থনৈতিক উন্নয়নের জন্য আমদানি বিকল্প শিল্প স্থাপন প্ৰয়োজন।"
        },
        {
          "label": "গ",
          "question": "উদ্দীপকে ওয়ালটনের উৎপাদিত পণ্যের শিল্পকে অর্থনীতির ভাষায় কী ধরনের শিল্প বলা হয়? ব্যাখ্যা করো।",
          "explanation": "উদ্দীপকে ওয়ালটনের উৎপাদিত পণ্যের শিল্পকে আমদানি বিকল্প শিল্প বলা হয়। অতিমাত্রায় আমদানি নির্ভরতা ও বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে সুবিধামতো সেসব দ্রব্যের শিল্প দেশে স্থাপন করা হয়। এগুলোকে আমদানি বিকল্প শিল্প বলে। কোনো কোনো দ্রব্যের আমদানি বিকল্প শিল্প স্থাপন করা যুক্তিসংগত তা নির্ধারণের জন্য যে বিষয়গুলো বিবেচনা করা হয় তা হলো— শিল্পের জন্য নিজস্ব কাঁচামাল, প্রযুক্তি, প্রয়োজনীয় শ্রমশক্তি ও অভ্যন্তরীণ বাজার প্রাপ্তি। এসব শিল্পের দ্রব্যাদি কমপক্ষে আমদানি দ্রব্যের নিকট-বিকল্প হিসেবে ব্যবহৃত হয়। উদ্দীপকে লক্ষ করা যায়, বাংলাদেশে আগে কোনো ফ্রিজ উৎপাদন করেনি। সব ফ্রিজ বিদেশ থেকে আমদানি করা হতো। বর্তমানে ওয়ালটন কোম্পানি দেশীয় কাঁচামাল ব্যবহার করে ফ্রিজ উৎপাদন করে। ফলে দেশীয় কাঁচামালের সদ্ব্যবহার হচ্ছে ও আমদানির পরিমাণ যাচ্ছে। যা ওপরে বর্ণিত আমদানি বিকল্প শিল্পকে নির্দেশ করে। তাই বলা যায়, ওয়ালটনের উৎপাদিত পণ্যের শিল্পকে অর্থনীতির ভাষায় আমদানি বিকল্প শিল্প বলে।"
        },
        {
          "label": "ঘ",
          "question": "বাংলাদেশে এই ধরনের শিল্প স্থাপনের প্রয়োজনীয়তা বিশ্লেষণ করো।",
          "explanation": "বাংলাদেশে আমদানি কমাতে ও দেশীয় শিল্পায়নকে ত্বরান্বিত করতে আমদানি বিকল্প শিল্পের গুরুত্ব অনস্বীকার্য। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া, বাংলাদেশ শিল্পায়নের প্রয়োজনে সাধারণত মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। উদ্দীপকের আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রার সাশ্রয় হবে এবং অন্য কাজে তা ব্যবহার করা যাবে। এছাড়া, আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী দ্রব্য ও পুঁজি দ্রব্য উৎপাদিত হবে। ফলে শিল্পপণ্যের দিক থেকে দেশ স্বনির্ভর হয়ে উঠবে। অন্যদিকে, আমদানি-বিকল্প শিল্পায়নের ফলে শিল্পের বিকেন্দ্রীয়করণ ঘটে এবং সমগ্র শিল্প খাতের প্রসার ঘটে। এদেশে অধিক সংখ্যায় আমদানি বিকল্প স্থাপন হলে এসব সুবিধা ভোগ করা যাবে। বাংলাদেশসহ যেসব দেশে জনসংখ্যা বেশি সেখানে জনগণের প্রয়োজন অনুযায়ী, অনেক প্রকারের পণ্য আমদানি করতে হয়। এ অবস্থায় দেশে আমদানি বিকল্প শিল্প স্থাপন করা হলে এসব শিল্পপণ্যের বাজারের নিশ্চয়তা থাকবে। যার ফলে শিল্পায়ন অনেকটাই প্রসারিত হবে। এর মাধ্যমে দেশীয় কাঁচামালের সদ্ব্যবহার হবে ও কর্মসংস্থান তৈরি হবে। আবার, দেশীয় শ্রমের দক্ষতা বাড়বে। সেইসাথে দেশ অর্থনৈতিকভাবে স্বনির্ভরতা অর্জন করবে। সুতরাং আমরা বলতে পারি, দেশীয় শিল্পের গতি ত্বরান্বিত করতে বাংলাদেশে আমদানি বিকল্প শিল্পের গুরুত্ব অপরিসীম।"
        }
      ]
    },
    {
      "number": "9",
      "uddipok": "মিনা বাংলাদেশের একটি গুরুত্বপূর্ণ জেলায় বাস করেন। তার জেলার আয়তন ২,০০০ বর্গকিলোমিটার এবং লোকসংখ্যা ৮০,৪০,০০০ জন। জনসংখ্যা বেশি হওয়ায় শহরের বিভিন্ন স্থানে যানজট লেগেই থাকে। আগে সহজেই অনেক কাজ করা গেলেও বর্তমানে তা করা যায় না। অর্থাৎ, সবসময় আইনবিরোধী কর্মকাণ্ডসহ বিভিন্ন সমস্যা লেগেই থাকে।",
      "tag": "DIN.B 21",
      "sub_questions": [
        {
          "label": "ক",
          "question": "স্থূল মৃত্যু হার কাকে বলে?",
          "explanation": "কোনো জনসমষ্টিতে প্রতি বছর প্রতি হাজারে মোট যে সংখ্যক লোক মৃত্যুবরণ করে তাকে স্থূল বা অশোধিত মৃত্যুহার বলে।"
        },
        {
          "label": "খ",
          "question": "আত্মকর্মসংস্থান কীভাবে দারিদ্র্য বিমোচন করে? ব্যাখ্যা করো।",
          "explanation": "আত্মকর্মসংস্থান একটি দেশের নতুন কর্মসংস্থান সৃষ্টির মাধ্যমে জনগণের আয় বৃদ্ধিতে সহায়তা করে এবং এর ফলে দেশে দারিদ্র্যের পরিমাণ বা মাত্রা হ্রাস পায়। সাধারণত নিজের অর্থ বা ঋণ গ্রহণের মাধ্যমে নিজস্ব বুদ্ধিমত্তা ও দক্ষতার আলোকে সীমিত ঝুঁকি নিয়ে নিজস্ব উদ্যোগে জীবিকা অর্জনের প্রচেষ্টাকে আত্মকর্মসংস্থান বলা হয়। এর ফলে উদ্যোক্তাসহ তার প্রতিষ্ঠানে কর্মরত অন্যান্য কর্মীরা তুলনামূলক উন্নত জীবনযাপন করতে সক্ষম হয়। এভাবে আত্মকর্মসংস্থান দারিদ্র্য দূরীকরণে সহায়ক ভূমিকা পালন করে।"
        },
        {
          "label": "গ",
          "question": "উদ্দীপকের আলোকে মিনার জেলার জনসংখ্যার ঘনত্ব নির্ণয় করো।",
          "explanation": "কোনো দেশ বা অঞ্চলের মোট আয়তন ও জনসংখ্যার পরিমাপ থেকে সেখানকার জনসংখ্যার ঘনত্ব পাওয়া যায়। জনসংখ্যার ঘনত্ব বলতে কোনো দেশ বা অঞ্চলের প্রতি বর্গ মাইল বা কিলোমিটারে কতজন লোক বাস করে তাকে বোঝায়। অর্থাৎ দেশের মোট জনসংখ্যাকে ঐ দেশের মোট আয়তন দ্বারা ভাগ করলে জনসংখ্যার ঘনত্ব পাওয়া যায়। সূত্রের মাধ্যমে জনসংখ্যার ঘনত্ব নির্ণয় করা যায়। জনসংখ্যার ঘনত্ব - D P = T P T A D P=\\frac{T P}{T A} D P = T A TP ​ এখানে, DP = Density of Population বা জনসংখ্যার ঘনত্ব TP = Total Population বা মোট জনসংখ্যা TA = Total Area বা মোট আয়তন উদ্দীপকের মিনা বাংলাদেশের একটি জেলায় বাস করে। এ জেলার আয়তন ২,০০০ বর্গ কিলোমিটার এবং লোক সংখ্যা ৮০,৪০,০০০ জন। অতএব, মিনার জেলায় জনসংখ্যার ঘনত্ব— D P = T P T A = ৮ ∘ , ৪ 0 , 000 ২ 000 = 8 , ০২০ \\mathrm{DP}=\\frac{\\mathrm{TP}}{\\mathrm{TA}}=\\frac{৮ \\circ, ৪0,000}{২000}=8, ০ ২ ০ DP = TA TP ​ = ২ 000 ৮ ∘ , ৪ 0 , 000 ​ = 8 , ০২০ অর্থাৎ মিনার জেলার জনসংখ্যার ঘনত্ব প্রতি বর্গ কিলোমিটারে ৪,০২০ জন।"
        },
        {
          "label": "ঘ",
          "question": "অধিক জনসংখ্যা কী কী সমস্যা সৃষ্টি করতে পারে বলে তুমি মনে করো?",
          "explanation": "অধিক জনসংখ্যা আর্থ-সামাজিক পরিবেশের ওপর নেতিবাচক প্রভাবসহ বিভিন্ন ধরনের অর্থনৈতিক সমস্যা সৃষ্টি করে। একটি দেশের আয়তন ও বিদ্যমান সম্পদের তুলনায় জনসংখ্যার পরিমাণ বেশি হওয়াই জনাধিক্য বা অধিক জনসংখ্যা। দেশের জনসংখ্যা অধিক হলে, জনসংখ্যা ও দেশে খাদ্যের পরিমাণ, আবাসন ব্যবস্থা ও অন্যান্য সুবিধার মধ্যে ভারসাম্য নষ্ট হয়। ফলে সভাবতই বিভিন্ন ধরনের সমস্যা সৃষ্টি হতে থাকে। উদ্দীপকে মিনার জেলায় জনাধিক্যের কারণে যানজট সমস্যা প্রকট শহরে বসবাসকারী বেশির ভাগ মানুষেরই নিজস্ব কোনো ঘর-বাড়ি নেই। বিপুল সংখ্যক ছিন্নমূল মানুষ রাস্তা, রেললাইন, ড্রেন ইত্যাদির আশপাশে যত্রতত্র কুঁড়েঘর তুলে অত্যন্ত অস্বাস্থ্যকর, ঘিঞ্জি ও জনাকীর্ণ পরিবেশে বসবাস করে। বস্তি এলাকায় বিপুল সংখ্যক লোক গাদাগাদি করে বাস করে, যেখানে নেই কোনো স্বাস্থ্যসম্মত পয়ঃনিষ্কাশন ব্যবস্থা ও পরিচ্ছন্ন রাস্তাঘাট। চুরি, ছিনতাইসহ নানা আইনবিরোধী কাজ ব্যাপক। অধিক জনসংখ্যা দেশের অর্থনৈতিক ও সামাজিক পরিবেশের ওপর মারাত্মক প্রভাব ফেলে। দেশে খাদ্য ঘাটতি সৃষ্টি করে। আবার, বাসস্থানের সংকুলান করতে কৃষি জমি হ্রাস পায় ও বন উজাড় হয়। তাছাড়া, শিক্ষা, স্বাস্থ্য, কর্মসংস্থানের সমস্যা দেখা দেয়। বর্ধিত জনসংখ্যা মারামারি, খুন, ছিনতাইসহ নানাবিধ কার্যকলাপের মাধ্যমে সামাজিক পরিবেশ নষ্ট করে।"
        }
      ]
    },
    {
      "number": "10",
      "uddipok": "লিটন যশোর থেকে শাকসবজি ক্রয় করে ঢাকার স্থানীয় বাজারে বিক্রয় করে এবং ঢাকা থেকে কাপড় কিনে যশোরে বিক্রি করে। অপরদিকে, লিটনের বন্ধু মিলন শাকসবজি ও হিমায়িত মাছ সৌদি আরবে বিক্রি করে এবং ভারত থেকে পেঁয়াজ-রসুন আমদানি করে।",
      "tag": "DIN.B 21",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "“বৈদেশিক সাহায্য বাংলাদেশের জন্য আবশ্যক”– ব্যাখ্যা করো।",
          "explanation": "বৈদেশিক সাহায্য একটি দেশের স্বল্প ও দীর্ঘমেয়াদি উন্নয়নে গুরুত্বপূর্ণ ভূমিকা পালন করে। বাংলাদেশের জনগণের মাথাপিছু আয় স্বল্প। ফলে এখানে সঞ্চয় ও মূলধন গঠনের হারও নিম্ন। তাই এদেশের দ্রুত অর্থনৈতিক উন্নয়নের জন্য বৈদেশিক সাহায্যের ওপর নির্ভর করতে হয়। তাছাড়া বাংলাদেশে প্রায় প্রতিবছর বন্যা, খরা, ঘূর্ণিঝড়, জলোচ্ছ্বাস প্রভৃতি প্রাকৃতিক দুর্যোগ লেগেই থাকে। বৈদেশিক সাহায্য এসব দুর্যোগ মোকাবেলায় সাময়িকভাবে ব্যাপক সহায়তা করে থাকে। এ কারণে বলা যায়, বৈদেশিক সাহায্য বাংলাদেশের জন্য আবশ্যক।'"
        },
        {
          "label": "গ",
          "question": "উদ্দীপকে লিটনের বাণিজ্যকে কোন ধরনের বাণিজ্য বলা হয়? ব্যাখ্যা করো।",
          "explanation": "উদ্দীপকের লিটনের বাণিজ্য অভ্যন্তরীণ বাণিজ্যের অন্তর্ভুক্ত। একই দেশে বিভিন্ন অঞ্চলের মধ্যে দ্রব্য ও সেবার লেনদেনকে অভ্যন্তরীণ বাণিজ্য বলে। অর্থাৎ একটি স্বাধীন ও সার্বভৌম দেশের নিজস্ব ভৌগোলিক সীমার মধ্যে যে বাণিজ্য হয় তাই অভ্যন্তরীণ বাণিজ্য । এই ধরনের বাণিজ্যে একই দেশের বিভিন্ন অঞ্চলে তার নিজ এলাকার অধিবাসীদের প্রয়োজনীয় দ্রব্য সুবিধাজনক খরচে উৎপাদন করতে পারে। এভাবে বিভিন্ন অঞ্চলে বাণিজ্য সুবিধা লাভ করে এবং কম খরচে নিজেদের প্রয়োজন মেটাতে সক্ষম হয়। উদ্দীপকে লিটন যশোর থেকে শাক-সবজি ক্রয় করে ঢাকায় বিক্রি করে। আবার, ঢাকা থেকে কাপড় কিনে যশোরে বিক্রি করে। অর্থাৎ সে একটি দেশের ভৌগোলিক সীমার মধ্যেই বিভিন্ন শহরে বা অঞ্চলে পণ্য ক্রয়-বিক্রয় করে। যা ওপরে বর্ণিত অভ্যন্তরীণ বাজারকে নির্দেশ করে। তাই বলা যায়, লিটনের বাণিজ্য অভ্যন্তরীণ বাণিজ্যের অন্তর্গত।"
        },
        {
          "label": "ঘ",
          "question": "উদ্দীপকে লিটনের ব্যবসায়ের সাথে মিলনের ব্যবসার তুলনামূলক বিশ্লেষণ করো।",
          "explanation": "উদ্দীপকে উল্লিখিত মিলন ও লিটনের বাণিজ্য হলো যথাক্রমে আন্তর্জাতিক ও অভ্যন্তরীণ বাণিজ্য। একই দেশের অভ্যন্তরে বিভিন্ন অঞ্চলের মধ্যে সংঘটিত বাণিজ্যকে অভ্যন্তরীণ বাণিজ্য এবং বিভিন্ন দেশের মধ্যে সংঘটিত বাণিজ্যকে আন্তর্জাতিক বাণিজ্য বলা হয়। এ দুধরনের বাণিজ্যের মূল ভিত্তি এক হলেও উৎপাদনের উপকরণসমূহের গতিশীলতা, মুদ্রা ব্যবস্থা, বাজার ব্যবস্থা, অর্থনীতি ও বাণিজ্য নীতি ইত্যাদি পৃথক হওয়ার কারণে এদের মধ্যে যথেষ্ট পার্থক্য বিদ্যমান। উদ্দীপকে লক্ষ করা যায়, লিটন যশোর থেকে শাক-সবজি কিনে ঢাকায় বিক্রি করে। আবার, ঢাকা থেকে কাপড় কিনে যশোরে বিক্রি করে। যা অভ্যন্তরীণ বাজারকে নির্দেশ করে। অন্যদিকে, মিলন শাক-সবজি ও হিমায়িত মাছ সৌদি আরবে বিক্রি করে। আবার, ভারত থেকে পেঁয়াজ, রসুন আমদানি করে। তার ব্যবসা একাধিক দেশের সাথে হওয়ায় তা আন্তর্জাতিক বাণিজ্যেকে নির্দেশ করে। অভ্যন্তরীণ বাণিজ্যে মুদ্রা ও ব্যাংক ব্যবস্থা একই রকম। কিন্তু আন্তর্জাতিক বাণিজ্যের ক্ষেত্রে মুদ্রা ও ব্যাংক ব্যবস্থায় পার্থক্য পরিলক্ষিত হয়। ফলে মুদ্রা রূপান্তরের প্রয়োজন পড়ে। আবার, অভ্যন্তরীণ বাণিজ্যে দেশের মধ্যে একই কর ব্যবস্থা, আর্থিক ও রাজস্ব নীতি বিদ্যমান থাকায় কোনো সমস্যা হয় না। অপরদিকে, বিশ্বের বিভিন্ন দেশের অর্থনৈতিক পরিবেশের মধ্যে পার্থক্য রয়েছে বিধায় আন্তর্জাতিক বাণিজ্যের ক্ষেত্রে জটিলতার সৃষ্টি হয়। এছাড়া, অভ্যন্তরীণ বাণিজ্যের ক্ষেত্রে পরিবহন ব্যয় খুব একটা প্রভাব ফেলে না। কিন্তু আন্তর্জাতিক বাণিজ্যের ক্ষেত্রে এক দেশ থেকে অন্য দেশে পণ্য পরিবহন করতে হয় বলে পরিবহন ব্যয় বাণিজ্যকে প্রভাবিত করে।"
        }
      ]
    },
    {
      "number": "11",
      "uddipok": "খুলনার মৎস্যজীবী নজরুল সাহেব দীর্ঘদিন ধরে বাণিজ্যিক ভিত্তিতে মৎস্য চাষ করেন। তিনি চিংড়ি মাছ বিদেশে রপ্তানি করে প্রচুর বৈদেশিক মুদ্রা অর্জন করেন।",
      "tag": "DIN.B 21",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কী?",
          "explanation": "দেশীয় সীমানার ভেতরে সাধারণত একই দেশের বিভিন্ন অঞ্চলের মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "আন্তর্জাতিক বাণিজ্য সংঘটিত হয় কেন?",
          "explanation": "পারস্পরিক চাহিদা পূরণের লক্ষ্যে দুই বা ততোধিক দেশ আন্তর্জাতিক বাণিজ্যে লিপ্ত হয়। পৃথিবীতে প্রত্যেক দেশেরই বিদ্যমান সম্পদ ও উৎপাদন ক্ষমতা সীমাবদ্ধ। কোনো দেশই তার প্রয়োজনের সবটুকু উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিদার তুলনায় বেশি উৎপাদন করতে পারে আবার কোনো দ্রব্য উৎপাদন করতে পারলেও অর্থনৈতিক দিক দিয়ে লাভবান না হওয়ায় তা উৎপাদনের পরিবর্তে আমদানি করে থাকে। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির মাধ্যমে আন্তর্জাতিক বাণিজ্য সংঘটিত হয়। তাছাড়া কোনো দেশের অর্থনীতিকে সম্প্রসারিত ও সমৃদ্ধ করার লক্ষ্যে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "“নজরুল সাহেবের উৎপাদিত চিংড়ি মাছ প্রচুর বৈদেশিক মুদ্রা অর্জন করে”- ব্যাখ্যা করো।",
          "explanation": "আন্তর্জাতিক বাজারে চিংড়ি মাছ রপ্তানি করে প্রচুরি বৈদেশিক মুদ্রা অর্জন করা যায়। দুই বা ততোধিক দেশের মধ্যে সংঘটিত বাজারই আন্তর্জাতিক বাজার। চিংড়ির বাজার বলতে মূলত আন্তর্জাতিক বাজারকে বোঝায়। কারণ দেশে সাধারণ মাছের দামের তুলনায় চিংড়ি মাছের দাম অনেক বেশি। যা সাধারণ মানুষের নাগালের বাইরে। তাই দেশের উৎপাদিত চিংড়ির সিংহ ভাগই রপ্তানি করা হয়। এতে প্রচুর বৈদেশিক মুদ্রা অর্জন হয়। উদ্দীপকের খুলনার মৎস্যজীবী নজরুলের মতো দেশের দক্ষিণাঞ্চলে অনেকেই চিংড়ি চাষ করে লাভবান হচ্ছে। উৎপাদিত চিংড়ি বিদেশে রপ্তানি করে প্রচুর বৈদেশিক মুদ্রা অর্জন করা হয়। বর্তমানে বাংলাদেশ বিশ্বের প্রায় ৬০টি দেশে চিংড়ি মাছ রপ্তানি করে। চিংড়ি বাংলাদেশের একটি অর্থকরী সম্পদ। ৭০ এর দশক থেকে আন্তর্জাতিক বাজারে চিংড়ির চাহিদা বৃদ্ধি পাওয়ায় দেশে চিংড়ির চাষ এক নতুন মাত্রা পেয়েছে। ২০২১-২২ অর্থবছরে গলদা ও বাগদা চিংড়ি রপ্তানি করে প্রায় ৪০৭.২৫ মিলিয়ন মার্কিন ডলার আয় হয়েছে। তাই চিংড়িকে White Gold বা সাদা সোনা বলা হয়।"
        },
        {
          "label": "ঘ",
          "question": "বাংলাদেশের আর্থ-সামাজিক উন্নয়নে চিংড়ি চাষ কী ভূমিকা রাখছে বলে তুমি মনে করো?",
          "explanation": "আর্থ-সামাজিক উন্নয়নে চিংড়ি চাষ গুরুত্বপূর্ণ ভূমিকা পালন করছে। আর্থ-সামাজিক উন্নয়ন বলতে অর্থনৈতিক প্রবৃদ্ধি ও অবকাঠামোগত উন্নয়নকে নির্দেশ করে। অর্থাৎ দেশের অর্থনীতির ধারা ত্বরান্বিত হওয়ার পাশাপাশি কর্মসংস্থান সৃষ্টি, সম্পদের পূর্ণ ব্যবহার, রপ্তানি বাণিজ্যের প্রসার, অবকাঠামোগত উন্নয়ন প্রভৃতির উন্নয়ন হলো আর্থ-সামাজিক উন্নয়ন। উদ্দীপকের নজরুল সাহেব চিংড়ি মাছ বিদেশে রপ্তানি করে প্রচুর বৈদেশিক মুদ্রা অর্জন করেন। চিংড়ি মাছ বর্তমানে বাংলাদেশের অন্যতম প্রধান রপ্তানি পণ্য হিসেবে পরিগণিত হয়েছে। হিমায়িত খাদ্য হিসেবে চিংড়ি রপ্তানি করা হয়। আবার, একনো চিংড়ি, টিনের প্যাকিং করা চিংড়ি, গুড়ো করা চিংড়ি হিসেবেও রপ্তানি করা হয়। প্রতিবছর বাংলাদেশে রপ্তানিকৃত মৎস্য ও মৎস্যজাত পণ্যের প্রায় ৪৬ শতাংশই চিংড়ি থেকে আসে। দেশের মোট জনগোষ্ঠীর প্রায় ১০ শতাংশ প্রত্যক্ষ ও পরোক্ষভাবে এই খাতের সাথে সম্পর্কিত দেশের অশিক্ষিত, স্বল্প শিক্ষিত জনগোষ্ঠী চিংড়ি চাষে নিয়োজিত থেকে অর্থনীতিতে ভূমিকা রাখছে। আবার শিক্ষিত বেকার জনগোষ্ঠীর একটা বড় অংশ চিংড়ি চাষের মাধ্যমে আত্ম-কর্মসংস্থান গড়ে তুলছে। ফলে বেকারত্ব কমে যাচ্ছে। চিংড়ি চাষের মাধ্যমে দেশের লবণাক্ত ও পতিত জমি উৎপাদন কাজে ব্যবহৃত হচ্ছে। চিংড়ির সম্প্রসারিত বাজারের ফলে, রাস্তাঘাট, পরিবহন, বন্দরসহ প্রভৃতি অবকাঠামোর উন্নয়ন হচ্ছে। বর্তমানে দেশে চিংড়ি প্রক্রিয়াকরণ ও রপ্তানির জন্য প্রায় ৭৮টি প্রতিষ্ঠান গড়ে উঠেছে। এর মাধ্যমে চিংড়ি রপ্তানি করে প্রচুর বৈদেশিক মুদ্রা অর্জন করা হচ্ছে। তাই বলা যায়, বাংলাদেশের আর্থ-সামাজিক উন্নয়নে চিংড়ি চাষের ভূমিকা অপরিসীম।"
        }
      ]
    }
  ]
}