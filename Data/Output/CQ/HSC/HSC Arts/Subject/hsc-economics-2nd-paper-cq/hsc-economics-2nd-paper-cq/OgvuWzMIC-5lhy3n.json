{
  "title": "বরিশাল বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কৃষি উৎপাদন বাড়ানোর লক্ষ্যে কৃষি উপকরণের সর্বাধিক দক্ষতাপূর্ণ ব্যবহার ও প্রয়োগের কলাকৌশলকে কৃষি প্রযুক্তি বলে।"
        },
        {
          "label": "খ",
          "question": "",
          "explanation": "শস্য বহুমুখীকরণ উৎপাদন বৃদ্ধিতে সহায়ক। একই জমিতে এক ফসলের পরিবর্তে বিভিন্ন মৌসুমে ভিন্ন ভিন্ন ফসল উৎপাদন করার প্রক্রিয়াই শস্য বহুমুখীকরণ। অর্থাৎ, শস্য বহুমুখীকরণে একই জমিতে এক ফসলের পরিবর্তে একাধিক ফসল উৎপাদন করা যায়। তাই কোনো ফসলের উৎপাদন ব্যাহত হলে তা উৎপাদনে তেমন প্রভাব ফেলে না। কারণ এ পদ্ধতিতে সারা বছর নিবিড় চাষাবাদ করা হয়। ফলে অন্য ফসলের ঘাটতি পূরণ হয় এবং উৎপাদন বাড়ে। সুতরাং, শস্য বহুমুখীকরণ উৎপাদন বৃদ্ধিতে সহায়তা করে। মূলধনের প্রয়োজন হয় না। কিন্তু বাণিজ্যিক খামারে অধিক মূলধন ও আধুনিক যন্ত্রপাতির প্রয়োজন হয়। তাই বলা যায়, জীবননির্বাহী খামার ও বাণিজ্যিক খামারের মধ্যে যথেষ্ট পার্থক্য রয়েছে।"
        },
        {
          "label": "গ",
          "question": "",
          "explanation": "উদ্দীপকের 'A' খামারটি হলো জীবননির্বাহী খামার ও মি. 'B' খামারটি বাণিজ্যিক খামার। যে জমি পারিবারিক ভরণ-পোষণের জন্য চাষাবাদ করা হয়, তা জীবননির্বাহী খামার। এ ধরনের খামার সাধারণত ছোট হয় এবং জীবননির্বাহের উদ্দেশ্যে ফসল উৎপাদন হয়। অন্যদিকে, মুনাফা অর্জনের উদ্দেশ্যে যে খামারে চাষাবাদ করা হয় তা বাণিজ্যিক খামার। ধরনের খামারের আয়তন বৃহৎ হয়। উদ্দীপকে কৃষি খামার 'A'-তে সীমিত জমির ব্যবহারে উৎপাদিত ফসল দ্বারা পারিবারিক ব্যয় নির্বাহ হয়। এটি জীবননির্বাহী খামারকে নির্দেশ করে। অপরদিকে, কৃষি খামার 'B'-তে আধুনিক প্রযুক্তির ব্যবহার হয়। এছাড়া উৎপাদিত ফসল দ্বারা পারিবারিক ব্যয় নির্বাহের সাথে অধিক মুনাফা অর্জন হয়। অর্থাৎ, 'A' খামারটি বাণিজ্যিক খামার। জীবননির্বাহী খামারে সনাতন পদ্ধতিতে উৎপাদন কার্য পরিচালিত হয় বলে খুব বেশি"
        },
        {
          "label": "ঘ",
          "question": "",
          "explanation": "উদ্দীপকে 'A' ও 'B' খামারের মধ্যে 'B' তথা বাণিজ্যিক খামারটি বাংলাদেশের অর্থনৈতিক উন্নয়নে বেশি গুরুত্বপূর্ণ। বাণিজ্যিক খামারে মুনাফা অর্জনের উদ্দেশ্যে বাণিজ্যিক ভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক নিজস্ব ও ভাড়া নেওয়া শ্রমের ব্যবহার এবং অধিক মূলধন বিনিয়োগ করে থাকে। সাধারণত অধিক উৎপাদন লক্ষ্যমাত্রার ভিত্তিতে উৎপাদন ব্যবস্থায় কৃষক ও রাষ্ট্র উভয়েই লাভবান হয়। উদ্দীপকে মি. 'A' খামারটি হলো একটি জীবননির্বাহী খামার। অন্যদিকে, মি. 'B' খামারটি হলো একটি বাণিজ্যিক খামার। বাণিজ্যিক উদ্দেশ্যে পরিচালিত খামারে ভাড়া করা শ্রমিকদের দিয়েও কাজ করানো হয়। ফলে এ ধরনের কৃষিকাজে অনেক লোকের কর্মসংস্থান হয়। তাই বাণিজ্যিক খামার দেশের ক্রমবর্ধমান বেকার সমস্যা দূরীকরণে সহায়তা করে। বাণিজ্যিক খামারে অধিক উৎপাদন হয় বলে তা দেশের সামগ্রিক জিডিপি বৃদ্ধিতে ভূমিকা রাখে। অধিক উৎপাদনের দরুন অধিক মূলধন গঠিত হয়। এছাড়া উৎপাদিত উদ্বৃত্ত পণ্য দেশের চাহিদা পূরণ করে রপ্তানি করা যায়। এতে দেশ প্রচুর বৈদেশিক মুদ্রা অর্জন করতে পারে। কিন্তু জীবননির্বাহী খামারের উৎপাদন থেকে এরূপ সুবিধা পাওয়া যায় না। সুতরাং বলা যায়, 'B' খামার তথা বাণিজ্যিক খামার একটি দেশের দ্রুত অর্থনৈতিক উন্নয়নে গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "বাংলাদেশে GDP তে প্রাণিসম্পদ উপখাতের অবদান এবং এর প্রবৃদ্ধির হার নিচে দেওয়া হলো: ২০১০-১১ ২০১১-১২ ২০১৩-১৪ ২০২০-২১ ২০২১-২২ GDP-তে অবদান (কোটি টাকায়) ১২,২২১ ১২,৫৪৯ ১৩,২৫৮ ৫৩,৯৮৯ ৫৫.৬৬১ GDP-তে প্রবৃদ্ধির হার ২.৫৯ ২.৬৮ ২.৮৩ ১.৯৮ ১.৯০",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানোর প্রক্রিয়াই হলো কৃষিপণ্য বিপণন।"
        },
        {
          "label": "খ",
          "question": "",
          "explanation": "পরিবেশ দূষণের ফল হলো বৈশ্বিক উষ্ণতা বৃদ্ধি, যা কৃষির জন্য ক্ষতিকর। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ে কৃষিক্ষেত্রে। কারণ জলবায়ু পরিবর্তনের ফলে খরা, অতিবৃষ্টি, অসময়ে বন্যা ও অন্যান্য প্রাকৃতিক দুর্যোগ দেখা দিচ্ছে। আবার সমুদ্রপৃষ্ঠের উচ্চতা বাড়ায় লবণাক্ততা বৃদ্ধি পায়। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। তাই বলা যায়, বৈশ্বিক উষ্ণতা বৃদ্ধি কৃষির ওপর ক্ষতিকর প্রভাব ফেলে।"
        },
        {
          "label": "গ",
          "question": "",
          "explanation": "উদ্দীপকে প্রাণিসম্পদের প্রবৃদ্ধির হার হ্রাস-বৃদ্ধি পেয়েছে। কৃষির চারটি উপখাতের অন্যতম একটি উপখাত হলো প্রাণিসম্পদ। সময়ের পরিবর্তনে এ উপখাতের মোট উৎপাদন ক্রমশ বেড়ে চলছে। সাধারণ উৎপাদন বৃদ্ধির শতকরা হারকে প্রবৃদ্ধি বলা হয়। বিভিন্ন সময়ে প্রাণিসম্পদ খাতের প্রবৃদ্ধিতে হ্রাস-বৃদ্ধি ঘটেছে। উদ্দীপকে বাংলাদেশের কৃষির প্রাণিসম্পদ উপখাতের প্রবৃদ্ধির হার দেওয়া হয়েছে। নিচে উক্ত তথ্যের আলোকে এ উপখাতের প্রবৃদ্ধির হার লেখচিত্রে দেখানো হলো: উপরের চিত্রে ভূমি অক্ষে অর্থবছর এবং লম্ব অক্ষে প্রবৃদ্ধির হার নির্দেশ করা হয়েছে। ২০১০-১১ অর্থবছরে প্রাণিসম্পদে প্রবৃদ্ধি ছিল ২.৫৯%। ২০১১-১২ এবং ২০১৩-১৪ অর্থবছরে এ প্রবৃদ্ধির হার যথাক্রমে ২.৬৮% এবং ২.৮৩% হয়। পরবর্তীতে, ২০২০-২১ ও ২০২১-২২ অর্থবছরে যথাক্রমে ১.৯৮% ও ১.৯০% হয়। কিন্তু পরবর্তী অর্থবছরগুলোতে এ প্রবৃদ্ধির হার হ্রাস পেয়েছে। অর্থাৎ, ২০১১-১২ ও ২০১৩-১৪ অর্থবছরে প্রবৃদ্ধির হার বৃদ্ধি পেয়েছে।"
        },
        {
          "label": "ঘ",
          "question": "",
          "explanation": "বাংলাদেশের অর্থনৈতিতে প্রাণিসম্পদের উজ্জ্বল সম্ভাবনা রয়েছে। গৃহ ও খামারে পালিত নানা জাতীয় পশুপাখি নিয়েই বাংলাদেশের প্রাণিসম্পদ উপাখাত গঠিত। হাঁস-মুরগি, গরু-ছাগল, মাংস, ডিম, দুধ, চামড়া-পোলট্রি ইত্যাদি প্রাণিসম্পদ উপখাতের অন্তর্ভুক্ত। আর বাংলাদেশের কৃষি খাতের এ উপখাত থেকে উৎপাদিত দ্রব্যসামগ্রী প্রতি বছর দেশের জিডিপিতে উল্লেখযোগ্য ভূমিকা রেখে থাকে। উদ্দীপকে প্রাণিসম্পদ, উপখাতের GDP-তে অবদান এবং প্রবৃদ্ধির হার দেখানো হয়েছে। ২০১০-১১, ২০১১-১২ ও ২০১৩-১৪ অর্থবছরে প্রবৃদ্ধির আর GDP-তে প্রাণিসম্পদের অবদান ছিল যথাক্রমে ১২২২১, ১২,৫৪৯, ১৩,২৫৮ কোটি টাকা। যা ২০২০-২১ ও ২০২১-২২ অর্থবছরে বেড়ে ৫৩,৯৮৯ ও ৫৫,৬৬১ কোটি টাকা হয়। কিন্তু প্রবৃদ্ধির হার কমে ১৯৮% ও ১৯০% হয়। অর্থাৎ, GDP-তে প্রবৃদ্ধির হার কমলেও অবদানের পরিমাণ ক্রমেই বাড়ছে। বাংলাদেশের কৃষিতে উপযোগ সৃষ্টি, স্ব-কর্মসংস্থান সৃষ্টি, দারিদ্র্য বিমোচন, জ্বালানির উপাদান সরবরাহ ইত্যাদি ক্ষেত্রে প্রাণিসম্পদের অবদান গুরুত্বপূর্ণ। বাংলাদেশে প্রত্যক্ষভাবে প্রায় ২০% এবং খণ্ডকালীন প্রায় ৫০% জনগোষ্ঠীর জীবিকার উৎস হিসেবে এ উপখাতের সাথে সম্পৃক্ত। মোট রপ্তানি আয়ের প্রায় ১.৮৫% আসে এ উপখাত থেকে। তাছাড়া GDP-তে এ উপখাতে অবদানের পরিমাণ দিন দিন অধিক পরিমাণে বাড়ছে। সুতরাং বলা যায়, বাংলাদেশের অর্থনীতিতে প্রাণিসম্পদের উজ্জ্বল সম্ভাবনা রয়েছে।"
        }
      ]
    },
    {
      "number": "3",
      "uddipok": "",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "সরকারি নির্দেশে জাতীয় নিরাপত্তার স্বার্থে যেসব শিল্প সংরক্ষিত রাখা প্রয়োজন সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "",
          "explanation": "শিল্পায়ন নতুন কর্মক্ষেত্র তৈরি করার মাধ্যমে বেকারত্ব দূরীকরণে সহায়ক। শিল্পায়ন ঘটলে উৎপাদনের জন্য জনবল প্রয়োজন হয়। যত বেশি শিল্প কারখানা গড়ে উঠবে তত বেশি শ্রমিক নিযুক্ত হবে। বেশি উৎপাদনের জন্য বেশি দক্ষ বা আধা দক্ষ শ্রমিকের দরকার। ফলে বেশি লোকজন কর্মক্ষেত্রে প্রবেশ করবে। এভাবে শিল্প প্রতিষ্ঠানগুলো তার উৎপাদন বৃদ্ধির লক্ষ্যে নতুন নতুন কর্মসংস্থান সৃষ্টি করবে। ফলে বেকারত্ব দূর হবে।"
        },
        {
          "label": "গ",
          "question": "",
          "explanation": "উদ্দীপকের 'S' শিল্পটি রপ্তানিমুখী শিল্পের অন্তর্ভুক্ত। যেসব শিল্প প্রতিষ্ঠানের পণ্যসামগ্রী বিদেশে রপ্তানি ও বৈদেশিক মুদ্রা অর্জনের জন্য পরিচালিত হয় তাকে রপ্তানিমুখী শিল্প বলে। অর্থাৎ এ শিল্পের পণ্যের বৈদেশিক চাহিদা ও রপ্তানির সম্ভাবনা বেশি থাকে। এ শিল্পের মূল উদ্দেশ্য হলো দেশের রপ্তানি বৃদ্ধির মাধ্যমে বৈদেশিক বাণিজ্যের প্রসার ও বাণিজ্য থেকে লাভ করা। উদ্দীপকে 'S' শিল্পের উৎপাদিত পণ্য বহির্বিশ্বে বিক্রয় করা হয়। এজন্য বহির্বিশ্বের সাথে সুসম্পর্ক বজায় রাখা হয়। তাছাড়া এ শিল্প বৈদেশিক মুদ্রা অর্জনের লক্ষ্যে স্থাপন করা হয়। এসব বৈশিষ্ট্য রপ্তানিমুখী শিল্পের সাথে মিলে যায়। তাই শিল্পটি রপ্তানিমুখী শিল্প। এ শিল্পে দেশের সম্পদের যথাযথ ব্যবহার নিশ্চিত করে। ফলে কর্মসংস্থান সৃষ্টির মাধ্যমে বেকারত্ব দূর করে মাথাপিছু জাতীয় আয় ও জীবনমান বৃদ্ধি পায়। তাই বলা যায়, উদ্দীপকের 'S' শিল্পটি হলো রপ্তানিমুখী শিল্প।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষিতে 'S'-শিল্পটি তথা রপ্তানিমুখী শিল্পের গুরুত্ব বহুমাত্রিক। যেসব শিল্প প্রতিষ্ঠান বিদেশে রপ্তানি ও বৈদেশিক মুদ্রা অর্জনের উদ্দেশ্যে শণ্যসামগ্রী উৎপাদন করে তাই রপ্তানিমুখী শিল্প। এ শিল্পে উৎপাদিত ব্যসামগ্রী দেশের অভ্যন্তরেও ভোগের জন্য ব্যবহৃত হতে পারে। তবে এ শিল্পের মূল লক্ষ্য আন্তর্জাতিক বাজারে পণ্য রপ্তানি এবং অধিক বৈদেশিক মুদ্রা অর্জন করা। উদ্দীপকে 'S'-শিল্পটিতে উৎপাদিত পণ্য বহির্বিশ্বে বিক্রয় করা হয়। এ গিল্প বৈদেশিক মুদ্রা অর্জনে স্থাপিত ও এর মাধ্যমে বহির্বিশ্বের সাথে সম্পর্ক রয়েছে। এ বৈশিষ্ট্যগুলো রপ্তানিমুখী শিল্পকে নির্দেশ করে। বংলাদেশের ন্যায় উন্নয়নশীল দেশে রপ্তানিমুখী শিল্পের গুরুত্ব অনেক। এ শিল্প প্রতিষ্ঠার মাধ্যমে জাতীয় অর্থনীতির বিকাশ ঘটানো সম্ভব। বংলাদেশের রপ্তানিমুখী শিল্প গড়ে তোলা হলে দেশের শিল্প কাঠামোর প্রসার ঘটবে। ফলে অনেক শিল্পকারখানা প্রতিষ্ঠিত হবে। এর প্রভাবে কর্মসংস্থানের সুযোগ বাড়াবে এবং বেকারত্ব হ্রাস পাবে। রপ্তানিমুখী শিল্পে উৎপাদিত পণ্য রপ্তানির মাধ্যমে বৈদেশিক মুদ্রা অর্জন সম্ভব। এটি বাংলাদেশের অর্থনৈতিক উন্নয়নে সহায়ক। তাছাড়া এ শিল্পের মাধ্যমে বৈদেশিক ঋণ শোধ, বাণিজ্য ঘাটতিপূরণ ও রিজার্ভ শক্তিশালী করা সম্ভব। এসব কারণে বাংলাদেশের ন্যায় উন্নয়নশীল দেশে রপ্তানিমুখী শিল্পের গুরুত্ব অপরিসীম।"
        }
      ]
    },
    {
      "number": "4",
      "uddipok": "'A' কারখানায় নিয়োজিত শ্রমিকের শতকরা আশি ভাগের বেশি নারী। কারখানাটি স্থাপনের ফলে ব্যাকওয়ার্ড লিংকেজ ইন্ডাস্ট্রি (যেমন: সুতা, কার্টুন, পলিব্যাগ প্রভৃতি পণ্যের কারখানা) এর দ্রুত বিকাশ ঘটেছে। বর্তমানে কারখানাটি উৎপাদিত দ্রব্য বিক্রির মাধ্যমে প্রচুর বৈদেশিক মুদ্রা অর্জন করছে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "জ্ঞান ও পুঁজিনির্ভর উচ্চ প্রযুক্তি ভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "",
          "explanation": "স্বল্প পুঁজি ও পারিবারিক পরিবেশে কুটির শিল্প স্থাপন করা যায় বলে কর্মসংস্থান সৃষ্টিতে এ শিল্পের অগ্রণী ভূমিকা রয়েছে। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে, তাকে কুটির শিল্প বলে। পুঁজি কম হওয়ায় ঘরোয়া পরিবেশে বা অল্প জায়গা নিয়ে যে কেউ এই শিল্প স্থাপন করতে পারে। তাই শিক্ষিত বা অশিক্ষিত যেকোনো লোকই সামান্য- প্রশিক্ষণ ও পুঁজির ব্যবস্থা করে খুব সহজেই কুটির শিল্প স্থাপন করতে পারে। ফলে কর্মসংস্থানের সুযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকের 'A' কারখানাটি তৈরি পোশাক শিল্পের অন্তর্ভুক্ত। বাংলাদেশে তৈরি পোশাক শিল্প ১৯৭৬ যাত্রা শুরু হয়। বর্তমানে দেশে প্রায় ৫ হাজার পোশাক তৈরির কারখানা রয়েছে। এসব কারখানায় প্রায় ৫০ লক্ষ শ্রমিক কর্মরত রয়েছে। এদের প্রায় ৮০ শতাংশই হলো অশিক্ষিত ও অর্ধশিক্ষিত নারী কর্মী। এছাড়া দেশের রপ্তানি আয়ের প্রায় ৮৬ শতাংশই পোশাক শিল্প থেকে অর্জিত হয়। উদ্দীপকে 'A' কারখানায় নিয়োজিত শ্রমিকের শতকরা আশি ভাগের বেশি নারী। কারখানাটি স্থাপনের ফলে ব্যাকওয়ার্ড লিংকেজ ইন্ডাস্ট্রির দ্রুত বিকাশ ঘটেছে। এটি দ্রব্য বিক্রির মাধ্যমে বৈদেশিক মুদ্রা অর্জন করছে। অর্থাৎ শিল্পটি রপ্তানিমুখী তৈরি পোশাক শিল্পের সাথে অন্তর্গত। এ শিল্পের মাধ্যমে ব্যাপক কর্মসংস্থান সৃষ্টির মাধ্যমে বেকারত্ব দূর করা যায়। তাছাড়া এটি রপ্তানি আয় বৃদ্ধিতে সহায়ক। সুতরাং বলা যায়, উদ্দীপকে উল্লিখিত শিল্পটি তৈরি পোশাক শিল্পের অন্তর্ভুক্ত।"
        },
        {
          "label": "ঘ",
          "question": "",
          "explanation": "শ্রমিকের দক্ষতা বৃদ্ধি, বিনিয়োগ ও সেমিনারের সুযোগ সৃষ্টিসহ বিভিন্ন উপায়ে তৈরি পোশাক শিল্পের সমস্যা সমাধান করা যায়। বাংলাদেশের প্রধান রপ্তানিমুখী শিল্প হলো তৈরি পোশাক শিল্প। এটি বৈদেশিক মুদ্রা অর্জনের সর্ববৃহৎ উৎস। কিন্তু এ শিল্প নানা সমস্যায় জর্জরিত। এ সমস্যা সমাধানে শ্রমিকের দক্ষতা বৃদ্ধি, নিরবচ্ছিন্ন বিদ্যুৎ সংযোগ ও বিদেশি বিনিয়োগের সুযোগ প্রভৃতি পদক্ষেপ গ্রহণ করা যেতে পারে। এছাড়াও রপ্তানি বৃদ্ধি করার জন্য আন্তর্জাতিক সেমিনার ও গবেষণার সুযোগ প্রদানের ব্যবস্থাও করা যায়। উদ্দীপকের 'A' কারখানাটি হলো তৈরি পোশাক শিল্প। বর্তমানে এ শিল্প রপ্তানি আয়ে শীর্ষে থাকলেও বেশ কিছু প্রতিকূলতা রয়েছে। এই শিল্পের সমস্যাগুলো হলো কাঁচামাল ও দক্ষ শ্রমিকের অভাব, বিদ্যুৎ সরবরাহে অনিশ্চয়তা, শ্রমিক অসন্তোষ, ব্র্যান্ডিং সমস্যা ইত্যাদি। পোশাক শিল্পের ভবিষ্যৎ উন্নয়নে বিভিন্ন উপায়ে এসব সমস্যা সমাধান করতে হবে। প্রতিযোগিতামূলক বাজারে টিকে থাকতে হলে প্রতিযোগী দেশের পণ্যের মানের প্রতি খেয়াল রাখতে হবে। সরকারকে পর্যাপ্ত পরিমাণের কাঁচামাল যোগানের জন্য অন্যান্য দেশের সাথে চুক্তি করতে হবে। পাশাপাশি দেশে যাতে উক্ত শিল্পের কাঁচামাল উৎপাদন করা যায় সেদিকে খেয়াল রাখতে হবে। তাছাড়া মালিক ও শ্রমিক বিরোধ নিরসনে সরকারকে কাজ করতে হবে। সুতরাং, উপরিউক্ত ব্যবস্থাগুলো সরকার গ্রহণ করলে বাংলাদেশের তৈরি পোশাক শিল্পের সমস্যা বহুলাংশে হ্রাস পাবে।"
        }
      ]
    },
    {
      "number": "5",
      "uddipok": "নিচের চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও;",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "দ্রব্যসামগ্রীর যোগান অপেক্ষা অর্থের যোগান কমার ফলে দামস্তর হ্রাস পেলে তাকে মুদ্রাসংকোচন বলে।"
        },
        {
          "label": "খ",
          "question": "",
          "explanation": "মুদ্রাস্ফীতির ফলে ঋণের প্রকৃত মূল্য কমে যাওয়ায় ঋণ গ্রহীতার ওপর ইতিবাচক প্রভাব পড়ে। দ্রব্যসামগ্রীর যোগান স্থির থেকে দামস্তর বৃদ্ধির প্রবণতাকে মুদ্রাস্ফীতি বলে। দামস্তর বৃদ্ধির ফলে ঋণ গ্রহীতাকে পূর্বাপেক্ষা কম পরিমাণ দ্রব্য বিক্রি করেই ঋণ পরিশোধ করতে পারে। ফলে ঋণগ্রহীতাদের ঋণ ভার হ্রাস পায়। অর্থাৎ, ঋণের প্রকৃত মূল্য কমে যায়। তাই মুদ্রাস্ফীতি হলে ঋণগ্রহীতারা লাভবান হয়।"
        },
        {
          "label": "গ",
          "question": "",
          "explanation": "দামস্তরের শতাংশিক পরিবর্তনই হলো মুদ্রাস্ফীতির হার। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। অর্থনীতিতে বিভিন্ন ধরনের মুদ্রাস্ফীতি হতে পারে। যেমন- চাহিদা বৃদ্ধিজনিত মুদ্রাস্ফীতি, ব্যয় বৃদ্ধিজনিত মুদ্রাস্ফীতি ইত্যাদি। সামগ্রিক যোগান স্থির থেকে কোনো কারণে সামগ্রিক চাহিদা বাড়লে দামস্তর বৃদ্ধি পায়। এভাবে দামস্তর বৃদ্ধি পাওয়াকে চাহিদা বৃদ্ধিজনিত মুদ্রাস্ফীতি বলে। উদ্দীপকের চিত্রে ভূমি অক্ষে উৎপাদন এবং লম্ব অক্ষে দামস্তর পরিমাপ করা হয়েছে। সামগ্রিক যোগান স্থির থেকে সামগ্রিক চাহিদা AD1 থেকে AD₂ হয়েছে। ফলে দামস্তর বেড়ে 50 থেকে 70 হয়েছে। সুতরাং, মুদ্রাস্ফীতির পরিমাণ হবে,"
        },
        {
          "label": "ঘ",
          "question": "উদ্দীপকে AD, স্থানান্তরিত হয়ে AD, হওয়ায় অর্থনীতিতে কীরূপ প্রভাব পড়বে? বিশ্লেষণ করো।",
          "explanation": "AD, রেখা AD, স্থানান্তরিত হলে অর্থনীতিতে ভিন্ন ভিন্ন শ্রেণির মানুষের ওপর ভিন্ন প্রভাব পড়বে। য়। মুদ্রাস্ফীতির একটি গুরুত্বপূর্ণ প্রভাব হলো এটি আয়কে পুনঃবণ্টন করে। মুদ্রাস্ফীতির ফলে অর্থ ও সম্পদ এক শ্রেণির লোকের থেকে অন্য শ্রেণির লোকের কাছে চলে যায়। ফলে সমাজে সম্পদ ও আয় বণ্টনে ব্যাপক পরিবর্তন ঘটে। এতে উৎপাদক, ঋণগ্রহীতা লাভবান হয়। । আবার সীমিত আয়ের লোক ও শ্রমিক শ্রেণির লোক ক্ষতিগ্রস্ত হয়। উদ্দীপকের চিত্রে ভূমি অক্ষে উৎপাদন এবং লম্ব অক্ষে দামস্তর দেখানো হয়েছে। মোট উৎপাদন বা সামগ্রিক যোগান স্থির থেকে সামগ্রিক চাহিদা AD, থেকে বৃদ্ধি পেয়ে AD, হলে দামস্তর 70 হয়। অর্থাৎ, সামগ্রিক চাহিদা বৃদ্ধির কারণে দামস্তর ৮ থেকে ৪ তে বৃদ্ধি পেয়েছে। দামস্তর বৃদ্ধি পেলে মুদ্রাস্ফীতি ঘটবে। এতে মুদ্রার ক্রয় ক্ষমতা কমে যাবে এবং সীমিত আয়ের লোক ক্ষতিগ্রস্ত হবে। দামস্তর বৃদ্ধি ফেলে ধনী কৃষক লাভবান হবে। কারণ কম উৎপাদন ব্যয়ে বেশি দামে পণ্য বিক্রি করতে পারবে। ঋণগ্রহীতারা ঋণের ভার হ্রাস পাওয়ায় লাভবান হবে। দামস্তর বৃদ্ধি পাওয়ায় ঋণদাতারা ক্ষতিগ্রস্ত হবে। তাছাড়া দ্রব্য ও সেবার দাম বাড়লেও মজুরি আনুপাতিক বৃদ্ধি না পাওয়ায় শ্রমিকরাও ক্ষতিগ্রস্ত হবে। সুতরাং বলা যায়, উদ্দীপকে AD, স্থানান্তরিত হয়ে AD₂ হওয়ায় অর্থনীতিতে ভিন্ন ভিন্ন শ্রেণির মানুষের ওপর ভিন্ন ভিন্ন প্রভাব ফেলে।"
        }
      ]
    },
    {
      "number": "6",
      "uddipok": "'M' দেশে সরকারের বিভিন্ন খাতে ব্যয় বৃদ্ধি, জনসংখ্যা বৃদ্ধি এবং জনগণের ব্যয়যোগ্য আয় বৃদ্ধির ফলে সামগ্রিক চাহিদা বেড়েছে ও মুদ্রাস্ফীতি ঘটেছে। অপরদিকে 'N' দেশে হরতাল, ধর্মঘট, প্রাকৃতিক বিপর্যয় এবং উপকরণ খরচ বৃদ্ধির কারণে সামগ্রিক যোগান হ্রাস পেয়ে মুদ্রাস্ফীতি দেখা দিয়েছে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "আর্থিক GNP ও প্রকৃত GNP এর অনুপাতকে GNP ডিফ্লেটর বলে।"
        },
        {
          "label": "খ",
          "question": "",
          "explanation": "মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। দামস্তরের ক্রমশ বৃদ্ধির প্রবণতাই মুদ্রাস্ফীতি। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। এটি অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সবসময় খারাপ নয়।"
        },
        {
          "label": "গ",
          "question": "",
          "explanation": "উদ্দীপকে 'M' দেশে চাহিদা বৃদ্ধিজনিত ও 'N' দেশে ব্যয় বৃদ্ধিজনিত মুদ্রাস্ফীতি ঘটেছে। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে দামস্তর বৃদ্ধি পায়। দামস্তর বৃদ্ধির এই প্রবণতাই চাহিদা বৃদ্ধিজনিত মুদ্রাস্ফীতি। পক্ষান্তরে, উৎপাদন ব্যয় বৃদ্ধি বা প্রাকৃতিক বিপর্যয়ের কারণে উৎপাদন হ্রাস পায়। এতে দ্রব্যের চাহিদা স্থির-থেকে যোগান হ্রাসের ফলে দামস্তর বৃদ্ধি পায়। দামস্তর বৃদ্ধি পাওয়ায় এই প্রবণতাই ব্যয় বৃদ্ধিজনিত মুদ্রাস্ফীতি। উদ্দীপকে 'M' দেশে সরকারের বিভিন্ন খাতে ব্যয় বৃদ্ধি, এবং জনগণের ব্যয়যোগ্য আয় বৃদ্ধি হয়েছে। ফলে সামগ্রিক চাহিদা বেড়েছে ও মুদ্রাস্ফীতি ঘটেছে। এটি চাহিদা বৃদ্ধিজনিত মুদ্রাস্ফীতিকে নির্দেশ করে। কারণ জনগণ ও সরকারের ব্যয় বৃদ্ধির ফলে চাহিদা বৃদ্ধিজনিত মুদ্রাস্ফীতি ঘটে। অন্যদিকে, 'N' দেশে হরতাল, ধর্মঘট এবং উপকরণ খরচ বৃদ্ধি পেয়েছে। ফলে সামগ্রিক যোগান হ্রাস পেয়ে মুদ্রাস্ফীতি ঘটেছে। এটি ব্যয় বৃদ্ধিজনিত মুদ্রাস্ফীতিকে নির্দেশ করে। তাই বলা যায়, 'M' দেশে-চাহিদা বৃদ্ধিজনিত এবং' 'N' দেশে ব্যয় বৃদ্ধিজনিত মুদ্রাস্ফীতি ঘটেছে।"
        },
        {
          "label": "ঘ",
          "question": "",
          "explanation": "'N' দেশে মুদ্রাস্ফীতি নিয়ন্ত্রণে কার্যকর পদক্ষেপসমূহ হলো আমদানি উৎসাহ, সরবরাহ বৃদ্ধি ও মূল্য নিয়ন্ত্রণ। উৎপাদনের উপকরণ ব্যয় বৃদ্ধি পেলে যে মুদ্রাস্ফীতির সৃষ্টি হয় তাই ব্যয় বৃদ্ধিজনিত মুদ্রাস্ফীতি। প্রাকৃতিক বিপর্যয় এবং উপকরণ খরচ বৃদ্ধির ফলে সামগ্রিক দামস্তর বেড়ে যায়। এক্ষেত্রে আর্থিক নীতি, রাজস্ব নীতি ও প্রত্যক্ষ নীতি গ্রহণ করে মুদ্রাস্ফীতি দূর করা যায়। উদ্দীপকে 'N' দেশে প্রাকৃতিক বিপর্যয় এবং উপকরণ খরচ বৃদ্ধির ফুলে যোগান হ্রাস পেয়ে মুদ্রাস্ফীতি ঘটে। এটি ব্যয় বৃদ্ধিজনিত মুদ্রাস্ফীতিকে নির্দেশ করে। কারণ উপকরণের খরচ বৃদ্ধি পেলে উৎপাদক যোগান কমায়। ফলে মুদ্রাস্ফীতি দেখা যায়। ব্যয় বৃদ্ধিজনিত মুদ্রাস্ফীতি নিয়ন্ত্রণে কার্যকর পদক্ষেপসমূহ হলো আমদানি উৎসাহ, সরবরাহ বৃদ্ধি ও মূল্য নিয়ন্ত্রণ। নিয়ন্ত্রণ করা গেলে আমদানিতে উৎসাহ করা হলে আমদানিকারকরা অধিক পরিমাণ আমদানি করবে। এটি বাজারে পণ্যের 'সরবরাহ বৃদ্ধি করবে। ফলে দ্রব্যমূল্য কমে মুদ্রাস্ফীতি হ্রাস পাবে। এছাড়ও মূল্য নি দ্রব্য মূল্য হ্রাস পাবে। এছাড়াও ব্যয় বৃদ্ধিজনিত মুদ্রাস্ফীতি নিয়ন্ত্রণের ক্ষেত্রে রাজস্বনীতি, আয়কর বৃদ্ধি, ও সুদের হার বৃদ্ধি কার্যকর পদক্ষেপ হতে পারে। সুদের হার বাড়লে ঋণ গ্রহণের প্রবণতা কমে মুদ্রাস্ফীতি হ্রাস পাবে। তাই বলা যায়, 'N' দেশের ব্যয় বৃদ্ধিজনিত মুদ্রাস্ফীতি নিয়ন্ত্রণে উল্লিখিত পদক্ষেপসমূহ কার্যকর ভূমিকা রাখবে।"
        }
      ]
    },
    {
      "number": "7",
      "uddipok": "একটি উন্নয়নশীল দেশের খাদ্য উৎপাদন ও জনসংখ্যা সম্পর্কিত তথ্য নিচে দেওয়া হলো সন ১৯০০ ১৯২৫ ১৯৫০ ১৯৭৫ ২০০০ জনসংখ্যা (কোটি) ১ ২ ৪ ৮ ১৬ খাদ্য উৎপাদন (কোটি টন) ২ ২ ৩ ৪ ৫",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কোনো দেশে প্রতি বর্গকিলোমিটারে যত জন লোক বসবাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "",
          "explanation": "প্রশিক্ষণের মাধ্যমে কোনো ব্যক্তি নির্দিষ্ট কোনো কাজে দক্ষতা অর্জনের মাধ্যমে মানবসম্পদে পরিণত হয়। মানবসম্পদ উন্নয়নে প্রশিক্ষণ অপরিহার্য। কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বারবার করাই হচ্ছে প্রশিক্ষণ। প্রশিক্ষণ মানুষকে উৎপাদনশীল করে তার শ্রমের গুণগত মান বাড়ায়। অর্থাৎ, প্রশিক্ষণের মাধ্যমেই মানবসম্পদ তৈরি হয়। তাই বলা হয়, প্রশিক্ষণ ও মানবসম্পদ উন্নয়ন পরস্পর সম্পর্কিত।"
        },
        {
          "label": "গ",
          "question": "",
          "explanation": "জনসংখ্যার ম্যালথাসীয় তত্ত্বের সাথে উদ্দীপকে তথ্য সংগতিপূর্ণ। ম্যালথাসের তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬,.... ইত্যাদি হারকে জ্যামিতিক এবং ১, ২, ৩, ৪, ৫.... ইত্যাদি হারকে গাণিতিক হার বলা হয়। তিনি মনে করেন, জনসংখ্যা জ্যামতিক হারে বৃদ্ধি পেলে প্রতি ২৫ বছর অন্তর দ্বিগুণ হয়। উদ্দীপকের ছকে জনসংখ্যা প্রতি ২৫ বছর পরপর দ্বিগুণ হারে বৃদ্ধি পেয়েছে। অর্থাৎ, ১, ২, ৪, ৮ ও ১৬ হারে বৃদ্ধি পেয়েছে। এটি জ্যামিতিক হারকে নির্দেশ করে। আবার, খাদ্য উৎপাদন ১, ২, ৩, ৪ ও ৫ হারে বৃদ্ধি পেয়েছে। এটি গাণিতিক হারকে নির্দেশ করে। ছকে দেখা যায় জনসংখ্যা জ্যামিতিক হারে বৃদ্ধি পাওয়ায় খাদ্য উৎপাদনকে ছাড়িয়ে যায়। ফলে জনাধিক্য সমস্যা দেখা দেয়। এসব কারণে উদ্দীপকের তথ্য ম্যালথাসের জনসংখ্যা তত্ত্বের সাথে সংগতিপূর্ণ।"
        },
        {
          "label": "ঘ",
          "question": "",
          "explanation": "বাংলাদেশের জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে প্রাসঙ্গিক। ম্যালথাসের জনসংখ্যা তত্ত্বে দেখানো হয়েছে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। উদ্দীপকে আলোচিত বর্ণিত ম্যালথাসের জনসংখ্যা তত্ত্বটি আলোচনা করে আমরা বাংলাদেশের প্রেক্ষাপটের সাথে এর মিল খুঁজে পাই। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান প্রান্তিক উৎপাদন বিধি কার্যকর। তাই উৎপাদিত খাদ্য জনসংখ্যার তুলনায় অপর্যাপ্ত। বর্তমানে জনসংখ্যার নিয়ন্ত্রণ ব্যবস্থা গ্রহণের ফলে আংশিক কার্যকর রয়েছে। বাংলাদেশ বিশ্বের অন্যতম জনবহুল দেশ। ১৯৬১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা ৩০ বছরে জনসংখ্যা বৃদ্ধি পেয়ে ১১.১৪ কোটি হয়। অর্থাৎ, জনসংখ্যা দ্বিগুণ বৃদ্ধি পেয়েছে, যা ম্যালথাসের তত্ত্বকে সমর্থন করে। কিন্তু ২০১১ সালে জনসংখ্যা বৃদ্ধি পেয়ে ১৪.৯৮ কোটি। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয়নি। যেখানে ১৯৬১ সালে দেশের জনসংখ্যা বৃদ্ধির হার ছিল ২.১২%। কিন্তু বর্তমানে বৃদ্ধির হার ১.২২%। অর্থাৎ, ম্যালথাসের জনসংখ্যা তত্ত্বটি বাংলাদেশের জনসংখ্যার ক্ষেত্রে বর্তমানে কিছুটা কার্যকর হলেও পূর্বে পুরোপুরি কার্যকর ছিল।"
        }
      ]
    },
    {
      "number": "8",
      "uddipok": "'D' দেশে সম্পদের তুলনায় অধিক জনসংখ্যা এবং উচ্চ জনসংখ্যা বৃদ্ধির হার দেশটির উন্নয়নকে ব্যহত করেছে। এর ফলে শিশুরা অপুষ্টিতে ভুগছে। খাদ্য, বাসস্থান ও ভূমির ওপর ভীষণ চাপ পড়েছে। ফলে মানবসম্পদ উন্নয়ন বিঘ্নিত হচ্ছে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "জনসংখ্যার যে স্তরে জনগণের মাথাপিছু আয় সর্বোচ্চ হয় তাকে কাম্য জনসংখ্যা বলে"
        },
        {
          "label": "খ",
          "question": "",
          "explanation": "আত্ম-কর্মসংস্থান একটি দেশের নতুন কর্মসংস্থান সৃষ্টির মাধ্যমে দারিদ্র্যের পরিমাণ বা মাত্রা হ্রাস করতে সাহায্য করে। সাধারণত নিজের অর্থ বা ঋণ গ্রহণের মাধ্যমে নিজস্ব বুদ্ধিমত্তা ও দক্ষতার আলোকে সীমিত ঝুঁকি নিয়ে নিজস্ব উদ্যোগে জীবিকা অর্জনের প্রচেষ্টাকে আত্মকর্মসংস্থান বলা হয়। ফলে উদ্যোক্তাসহ তার প্রতিষ্ঠানে কর্মরত অন্যান্য কর্মীরা তুলনামূলক উন্নত জীবনযাপন করতে সক্ষম হয়। এভাবে আত্মকর্মসংস্থান দারিদ্র্য দূরীকরণে সহায়ক ভূমিকা পালন করে।"
        },
        {
          "label": "গ",
          "question": "",
          "explanation": "অধিক জনসংখ্যা বৃদ্ধির হার দেশের অর্থনীতির ওপর নেতিবাচক প্রভাব পড়ে। কোনো দেশের জনসংখ্যা বেশি হলে দৈনন্দিন জীবনে খাদ্য, বস্ত্র, বাসস্থান প্রভৃতি ক্ষেত্রে অভাব পরিলক্ষিত হয়। দ্রুত জনসংখ্যা বৃদ্ধি পেলেও সেই অনুপাতে কর্মসংস্থানের সুযোগ-সুবিধা বৃদ্ধি পায় না। ফলে বেকার সমস্যা ক্রমাগত প্রকট আকার ধারণ করে। উদ্দীপকের 'D' দেশে অধিক জনসংখ্যাও জন্মহার অনেক বেশি। অর্থাৎ, দেশটি একটি অধিক জন্মহার ও জনসংখ্যার দেশ। এর ফলে শিশুরা অপুষ্টিতে ভুগছে। জনসংখ্যা বৃদ্ধির অনেকগুলো নেতিবাচক প্রভাব রয়েছে। কেননা জনসংখ্যা বৃদ্ধির অনুপাতে উৎপাদন বৃদ্ধি না পেলে জনজীবনে দুর্ভোগ নেমে আসে। জনসংখ্যা বৃদ্ধির ফলে কৃষি উৎপাদন মারাত্মকভাবে ব্যাহত হয়। অধিক জনসংখ্যা বৃদ্ধির কারণে বাসস্থান নির্মাণের জন্য আবাদযোগ্য ভূমি কমে যায়। ফলে খাদ্য, বাসস্থান ও ভূমির ওপর ভীষণ চাপ পড়েছে। তাই বলা যায়, অধিক জনসংখ্যা অর্থনৈতিক উন্নয়নে অন্তরায় হিসেবে কাজ করে।"
        },
        {
          "label": "ঘ",
          "question": "",
          "explanation": "উদ্দীপকে চিহ্নিত মানবসম্পদ উন্নয়নের সমস্যা সমাধানে খাদ্য ও পুষ্টি নিরাপত্তা, উন্নত বাসস্থান- ও আবাদযোগ্য ভূমি বৃদ্ধি করা যেতে পারে। দেশের অধিক জনসংখ্যাকে মানবসম্পদে রূপান্তরিত করার বিভিন্ন উপায় রয়েছে। এসব উপায় বাস্তবায়নের জন্য জনগোষ্ঠীকে শিক্ষা ও প্রশিক্ষণের মাধ্যমে দক্ষ করতে হবে। ফলে জনগোষ্ঠীর অন্তর্নিহিত কর্মগুণ জাগ্রত হবে। তাদের কর্মদক্ষতা বৃদ্ধি পাবে। এতে মানবসম্পদের উন্নয়ন ঘটবে। খাদ্য ও পুষ্টি, বস্ত্র, আবাসন বা বাসস্থান, স্বাস্থ্য, শিক্ষা প্রভৃতির উন্নয়নেই মানবসম্পদ উন্নয়ন হয়। উদ্দীপকের 'D' দেশটিতে সম্পদের তুলনায় অধিক জনসংখ্যা দেশটির উন্নয়নকে ব্যহত করছে। ফলে শিশুরা প্রয়োজনীয় পুষ্টি পাচ্ছে না। এছাড়াও বাসস্থান ও ভূমির ওপর ভীষণ চাপ পড়ছে। এগুলো মানবসম্পদ উন্নয়নের পথে অন্তরায় হিসেবে কাজ করছে। মানবসম্পদ উন্নয়ন ব্যতীত কোনো দেশ অধিক জনসংখ্যা নিয়ে উন্নয়ন করতে পারে না। তাই মানবসম্পদ উন্নয়নে খাদ্য নিরাপত্তা ও উপযুক্ত বাসস্থান নির্মাণ নিশ্চিতের মাধ্যমে পুষ্টি ও স্বাস্থ্যসেবা নিশ্চিত করতে হবে। অধিক জনসংখ্যাকে মানবসম্পদে রূপান্তর করার ক্ষেত্রে শিক্ষা গুরুত্বপূর্ণ ভূমিকা পালন করে। এছাড়া দেশের সবার জন্য নিরাপদ বাসস্থানের ব্যবস্থা করতে হবে। এতে মানবসম্পদ উন্নয়ন সূচক বৃদ্ধি পাবে। পাশাপাশি আবাদযোগ্য জমির পরিমাণ বাড়াতে হবে। ফলে মোট উৎপাদন বাড়বে। যা মানুষেকে খাদ্য নিরাপত্তা নিশ্চিতের মাধ্যমে সুস্বাস্থ্যের অধিকারী করবে। এটি তাদের কর্মঠ হতে সাহায্য করবে। তাই বলা যায়, মানবসম্পদ উন্নয়নের সমস্যা সমাধানে এ উপায়গুলো গুরুত্বপূর্ণ ভূমিকা পালন করবে।"
        }
      ]
    },
    {
      "number": "9",
      "uddipok": "জনাব 'X' সিলেট থেকে ঢাকা ও চট্টগ্রামে ফল বিক্রি করেন এবং ঢাকা ও চট্টগ্রাম থেকে তৈরি পোশাক কিনে সিলেটে বিক্রি করেন। অন্যদিকে জনাব 'Y' শাকসবজি ও হিমায়িত চিংড়ি বাংলাদেশ থেকে ইউরোপের কয়েকটি দেশে বিক্রি করেন এবং চীন থেকে ইলেকট্রনিক্স সামগ্রী আমদানি করেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কবিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "পারস্পরিক চাহিদা পূরণের লক্ষ্যে দুটি দেশের মধ্যে বাণিজ্যে সংঘটিত হয়। পৃথিবীতে কোনো দেশই তার প্রয়োজনের সবটুকু উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিদার তুলনায় বেশি, উৎপাদন করতে পারে। আবার কোনো দ্রব্য উৎপাদন করলে অর্থনৈতিক দিক দিয়ে লাভবান হওয়া যায় না। এজন্য উক্ত দ্রব্য উৎপাদনের পরিবর্তে আমদানি করতে হয়। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির মাধ্যমে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "",
          "explanation": "জাউদ্দীপকে জনাব 'X' এর বাণিজ্যকে অভ্যন্তরীণ বাণিজ্য বলা যায়। একই দেশে বিভিন্ন অঞ্চলের মধ্যে দ্রব্য ও সেবার লেনদেনকে অভ্যন্তরীণ বাণিজ্য বলে। এই ধরনের বাণিজ্য দেশীয় বাজারকে গতিশীল করে। ফলে বিভিন্ন অঞ্চলের অধিবাসীর প্রয়োজনীয় দ্রব্য সুবিধাজনক খরচে উৎপাদন করতে পারে। এতে বিভিন্ন অঞ্চলে বাণিজ্য সুবিধা সৃষ্টির কম খরচে নিজেদের প্রয়োজন মেটানো যায়। উদ্দীপকে জনাব 'X' সিলেট থেকে ঢাকা ও চট্টগ্রামে ফল বিক্রি করেন। 'আবার ঢাকা ও চট্টগ্রাম থেকে তৈরি পোশাক কিনে সিলেট বিক্রি করেন। তিনি দেশের অভ্যন্তরের বিভিন্ন অঞ্চলে বাণিজ্য সংঘটিত করেছেন। অর্থাৎ সে একটি দেশের ভৌগোলিক সীমার মধ্যেই বিভিন্ন শহরে বা অঞ্চলে পণ্য ক্রয়-বিক্রয় করেন। এটি ওপরে বর্ণিত অভ্যন্তরীণ বাজারকে নির্দেশ করে। তাই বলা যায়, জনাব 'X' বাণিজ্য অভ্যন্তরীণ বাণিজ্যের অন্তর্গত।"
        },
        {
          "label": "ঘ",
          "question": "",
          "explanation": "জনাব 'X' ও. 'Y'-এর বাণিজ্যের ধরন হলো যথাক্রমে অভ্যন্তরীণ ও আন্তর্জাতিক বাণিজ্য। একই দেশের অভ্যন্তরে বিভিন্ন অঞ্চলের মধ্যে সংঘটিত বাণিজ্য হলো অভ্যন্তরীণ বাণিজ্য। আর দুটি দেশের মধ্যে সংঘটিত 'বাণিজ্যকে আন্তর্জাতিক বাণিজ্য বলা হয়। এ দুধরনের বাণিজ্যের মূল ভিত্তি এক হয়। তবে উৎপাদনের উপকরণসমূহের গতিশীলতা, মুদ্রা ব্যবস্থা, বাজার ব্যবস্থা, অর্থনীতি ও বাণিজ্য নীতি ইত্যাদি পৃথক হয়। এজন্য এদের মধ্যে যথেষ্ট পার্থক্য বিদ্যমান। উদ্দীপকে লক্ষ করা যায়, জনাব 'X' সিলেট থেকে ঢাকা ও চট্টগ্রামে ফল বিক্রি করেন। এছাড়া ঢাকা ও চট্টগ্রাম থেকে তৈরি পোশাক কিনে সিলেট' বিক্রি করেন। এটি অভ্যন্তরীণ বাণিজ্যকে নির্দেশ করে। অন্যদিকে, জনাব 'Y' শাক-সবজি ও হিমায়িত চিংড়ি বাংলাদেশ থেকে ইউরোপের কয়েকটি দেশে বিক্রি করেন। আবার, চীন থেকে ইলেকট্রনিক্স সামগ্রী আমদানি করেন। তার ব্যবসা একাধিক দেশের সাথে সংঘঠিত হওয়ায় তা আন্তর্জাতিক বাণিজ্যেকে নির্দেশ করে। অভ্যন্তরীণ বাণিজ্যে মুদ্রা ও ব্যাংকব্যবস্থা একই রকম। কিন্তু আন্তর্জাতিক বাণিজ্যের ক্ষেত্রে মুদ্রা ও ব্যাংক ব্যবস্থায় পার্থক্য পরিলক্ষিত হয়। ফলে মুদ্রা রূপান্তরের প্রয়োজন পড়ে। আবার, অভ্যন্তরীণ বাণিজ্যে দেশের মধ্যে একই কর ব্যবস্থা, আর্থিক ও রাজস্ব নীতি বিদ্যমান থাকায় কোনো সমস্যা হয় না। অপরদিকে, বিশ্বের বিভিন্ন দেশের অর্থনৈতিক পরিবেশের মধ্যে পার্থক্য রয়েছে বিধায় আন্তর্জাতিক বাণিজ্যের ক্ষেত্রে জটিলতার সৃষ্টি হয়। এছাড়া, অভ্যন্তরীণ বাণিজ্যের ক্ষেত্রে পরিবহণ ব্যয় খুব একটা প্রভাব ফেলে না। কিন্তু আন্তর্জাতিক বাণিজ্যের ক্ষেত্রে এক দেশ থেকে অন্য দেশে পণ্য পরিবহণ করতে হয়। ব্যয় আন্তর্জাতিক বাণিজ্যকে প্রভাবিত করে। সুতরাং, উভয় বাণিজ্যের মূল ভিত্তি এক হলেও যথেষ্ট পার্থক্য রয়েছে।"
        }
      ]
    },
    {
      "number": "10",
      "uddipok": "'A' দেশের সরকার শিক্ষা ও প্রযুক্তি, জননিরাপত্তা, জনপ্রশাসন, স্বাস্থ্যসেবা, আইনশৃঙ্খলা, রাস্তাঘাট ও সেতু নির্মাণ এবং প্রাকৃতিক দুর্যোগ মোকাবিলায় কাজ করছে। এ সকল কাজে ব্যয় নির্বাহের জন্য আয় ও মূলধনের উপর কর, আমদানি-রপ্তানি শুল্ক, ভাড়া ও ইজারা, টোল, VAT এবং ফি এর আওতা বৃদ্ধির নীতিমালা গ্রহণ করে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কোনো ব্যক্তির ওপর কর আরোপ করা হলে সেই ব্যক্তি যদি ওই করের ভার অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "",
          "explanation": "আয়করের করঘাত অন্যের ওপর চাপানো যায় না, তাই এটি একটি প্রত্যক্ষ কর। প্রত্যক্ষ কর বলতে বোঝায় যে করের করঘাত ও করপাত একই ব্যক্তির ওপর পড়ে। অর্থাৎ, যার ওপর কর আরোপ করা হয় তাকেই করের চূড়ান্ত ভার বহন করতে হয়। আয়কর ব্যক্তির আয়ের ওপর ধার্য করা হয়। ফলে ব্যক্তি এ কর অন্যের ওপর চাপাতে পারে না। তাকেই এ কর পরিশোধ করতে হয়। অর্থাৎ, আয়করের ক্ষেত্রে করঘাত ও করপাত একই ব্যক্তির ওপর পড়ে। তাই আয়করকে প্রত্যক্ষ কর বলা হয়।"
        },
        {
          "label": "গ",
          "question": "",
          "explanation": "উদ্দীপকের 'A' দেশের সরকারের ব্যয়ের খাতগুলো হলো-প্রতিরক্ষা, সাধারণ প্রশাসন, চিকিৎসা, আইনশৃঙ্খলা রক্ষা, যোগাযোগ অবকাঠামো নির্মাণ প্রভৃতি। সরকারি ব্যয় রাজস্ব ব্যয় ও উন্নয়ন বা মূলধনী ব্যয় হিসেবে দুটি খাতে বিভক্ত। জাতীয় ও\" অভ্যন্তরীণ নিরাপত্তা শৃঙ্খলা রক্ষা, অর্থনৈতিক কল্যাণ সর্বাধিক করার জন্য রাজস্ব ব্যয় করা হয়। দেশের উন্নয়নের স্বার্থে মূলধনী বা উন্নয়ন ব্যয় করা হয়। যেমন- শিক্ষা ও প্রযুক্তি, জননিরাপত্তা, জনপ্রশাসন, স্বাস্থ্যসেবা এবং প্রাকৃতিক দুর্যোগ মোকাবিলায় উন্নয়ন ব্যয় করা হয়। উদ্দীপকে উল্লিখিত 'A' দেশের সরকার শিক্ষা ও প্রযুক্তি, জননিরাপত্তা, জনপ্রশাসন ও স্বাস্থ্যসেবা প্রদানে কাজ করছে। এছাড়াও রাস্তাঘাট, সেতু নির্মাণ ও দুর্যোগ মোকাবিলায় অর্থ ব্যয় করে। এসবের পাশাপাশি শিক্ষা, চিকিৎসা, আইনশৃঙ্খলা রক্ষা, সামাজিক নিরাপত্তা ও কর্মসংস্থান বৃদ্ধি প্রভৃতি খাতে সরকারকে ব্যয় করতে হয়। এ লক্ষ্যে বিনামূল্যে শিক্ষা ও স্বাস্থ্য সেবার ব্যবস্থা, দরিদ্রদের আত্মকর্মসংস্থানে সহায়তা ইত্যাদি কাজে সরকারকে অর্থ ব্যয় করতে হয়। এছাড়া সরকার প্রাকৃতিক দুর্যোগ মোকাবিলা ও মানবসম্পদ উন্নয়ন প্রভৃতির জন্য প্রচুর অর্থ ব্যয় করে।"
        },
        {
          "label": "ঘ",
          "question": "",
          "explanation": "অব্যয় নির্বাহের জন্য উদ্দীপকের সরকারের পদক্ষেপগুলো হলো আয়কর, আমদানি-রপ্তানি শুল্ক, টোল, ফি ও VATI প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ লক্ষ্য অর্জন করতে প্রশাসনিক কার্যাবলি ও আর্থ-সামাজিক উন্নয়নের জন্য সরকারকে প্রচুর অর্থ ব্যয় করতে হয়। সরকার সাধারণত কর রাজস্ব, কর-বহির্ভূত রাজস্ব, অভ্যন্তরীণ ও বৈদেশিক ঋণ, বৈদেশিক অনুদান ইত্যাদির মাধ্যমে ব্যয় নির্বাহ করে। উদ্দীপকে 'A' দেশের সরকার বিভিন্ন উন্নয়নমূলক কাজ পরিচালনার জন্য বিপুল পরিমাণ অর্থ ব্যয় করে। এই বিপুল পরিমাণ অর্থ VAT, আমদানি শুল্ক, রপ্তানি শুল্ক এবং আবগারি শুল্কের মাধ্যমে সরকার আয় করে। অর্থাৎ, সরকার তার ব্যয় নির্বাহের শুধু কর রাজম্বের ওপর নির্ভরশীল। সরকার বিভিন্ন ধরনের কর আরোপের মাধ্যমে কর রাজস্ব সংগ্রহ করে। এজন্যই সরকার আয় ও মূলধনের ওপর কর, VAT, আমদানি-রপ্তানি শুল্ক আরোপ করে। কর ছাড়া সরকার জনগণকে বিশেষ সেবা প্রদানের মাধ্যমে যে আয় করে তা কর-বহির্ভূত রাজস্ব। এর আওতায় ভাড়া ও ইজারা, টোল ও লেভি এবং ফি আদায় করে থাকে। পাশাপাশি সরকার ব্যয় নির্বাহের জন্য দেশের ব্যাংকিং খাত থেকে ঋণের মাধ্যমে অর্থ সংগ্রহ করে। তাই বলা যায়, 'A' দেশের সরকার কর ও কর বহির্ভূত রাজস্ব থেকে আয় করে।"
        }
      ]
    },
    {
      "number": "11",
      "uddipok": "'R' দেশ বিশ্বব্যাংক, আইএমএফ, জাপান ও চীন থেকে ঋণ গ্রহণ করে পারমাণবিক শক্তি কেন্দ্র স্থাপন করে। একইসাথে দেশটির সরকার কেন্দ্রীয় ব্যাংক ও বাণিজ্যিক ব্যাংকের কাছ থেকে ঋণ নিয়ে এবং বন্ড বিক্রির মাধ্যমে অর্থ সংগ্রহ করে ICT তে দক্ষ জনশক্তি গড়ে তোলার পদক্ষেপ গ্রহণ করে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "সরকার কোনো ব্যক্তিকে বিশেষ সুবিধাদানের বদলে তার কাছ থেকে পূর্ব নির্ধারিত হারে যে অর্থ আদায় করে তাকে ফি বলে।"
        },
        {
          "label": "খ",
          "question": "",
          "explanation": "বাকর প্রদানের দিক থেকে করদানকারী ব্যক্তির কাছে প্রত্যক্ষ করের থেকে পরোক্ষ কর বেশি জনপ্রিয়। প্রত্যক্ষ করের ক্ষেত্রে করঘাত ও করপাত একই ব্যক্তির ওপর পড়ে। ফলে সে তার করের বোঝা অন্যের ওপর চাপাতে পারে না। কিন্তু পরোক্ষ করের ক্ষেত্রে করঘাত ও করপাত ভিন্ন ভিন্ন ব্যক্তির ওপর পড়ে। অর্থাৎ, যার ওপর কর ধার্য করা হয় সে প্রাথমিকভাবে করের বোঝা বহন করলেও শেষ পর্যন্ত করের চূড়ান্ত ভার অন্যের ওপর পড়ে। এজন্য প্রত্যক্ষ করের চেয়ে পরোক্ষ কর তুলনামূলকভাবে জনপ্রিয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সরকারি ঋণের উৎসগুলোকে বৈদেশিক ও অভ্যন্তরীণ উৎসে বিভক্ত করা যায়। সরকার তার ব্যয় নির্বাহের জন্য বিদেশি সরকার, ব্যক্তি, আন্তর্জাতিক সংস্থা ইত্যাদি থেকে যে ঋণ গ্রহণ করে তা বৈদেশিক ঋণ। আবার, সরকার তার ব্যয় নির্বাহের জন্য দেশের ভেতরের ব্যক্তি, ব্যাংক, আর্থিক ও অনার্থিক প্রতিষ্ঠান থেকে যে ঋণ গ্রহণ করে তা অভ্যন্তরীণ ঋণ। সরকার এই দুটি উৎস হতে ঋণ গ্রহণ করে তার অর্থনৈতিক ও উন্নয়ন কার্যক্রমের ব্যয় নির্বাহ করে থাকে। উদ্দীপকে 'R' দেশের সরকার দেশে পারমাণবিক শক্তি কেন্দ্র স্থাপনের জন্য বিশ্বব্যাংক, আইএমএফ, জাপান ও চীন থেকে ঋণ গ্রহণ করে। এগুলো ঋণের বৈদেশিক বা বাহ্যিক উৎসকে নির্দেশ করে। এছাড়াও দেশের কেন্দ্রীয় ব্যাংক ও বিভিন্ন বাণিজ্যিক ব্যাংক থেকে ঋণ নিয়ে ICT-তে দক্ষ জনশক্তি গড়ে তোলার পদক্ষেপ গ্রহণ করে। এগুলো সরকারের ঋণের অভ্যন্তরীণ উৎসকে নির্দেশ করে। অর্থাৎ উদ্দীপকে সরকারি ঋণের দুই ধরনের উৎসের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সরকারি ঋণের দুটি উৎসের মধ্যে বৈদেশিক উৎসের তুলনায় অভ্যন্তরীণ উৎস থেকে ঋণ গ্রহণ সুবিধাজনক। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। । পক্ষান্তরে, বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। 'R' দেশের সরকার পারমাণবিক শক্তি কেন্দ্র স্থাপনের জন্য প্রথমে বৈদেশিক উৎসগুলো থেকে ঋণ গ্রহণ করে। কিন্তু বৈদেশিক উৎসগুলো অনেক সময় ঋণ গ্রহণে জটিলতা সৃষ্টি করে। ফলে সরকার বাধ্য হয়েই দেশি বা অভ্যন্তরীণ উৎসগুলো থেকে ঋণ গ্রহণ করে উন্নয়ন প্রকল্প বাস্তবায়ন করে। অর্থাৎ এখানে বৈদেশিক উৎসগুলোর তুলনায় অভ্যন্তরীণ উৎসগুলো থেকে ঋণ গ্রহণের সুবিধা প্রকাশ পেয়েছে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ ঋণের সাথে উচ্চ সুদ, পরিশোধের কম সময় ও অন্যান্য কঠিন শর্ত দেয়। এগুলো দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    }
  ]
}