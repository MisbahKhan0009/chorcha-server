{
  "title": "বরিশাল বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "\"বাংলাদেশের অর্থনীতির গতিপ্রকৃতি\" শীর্ষক একটি আলোচনা সভায় একজন বক্তা আশা প্রকাশ করলেন, বাংলাদেশ অচিরেই খাদ্য রপ্তানিকারক দেশে পরিণত হবে। তিনি বললেন, এদেশে প্রায় ১৮.৭৫ লক্ষ একর জমি এখনও অনাবাদি রয়েছে। বক্তব্যে তিনি নিম্নের তথ্যও তুলে ধরলেন:",
      "tag": "BB 16",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "মানবসম্পদ, তথ্যপ্রযুক্তি, মূলধনসহ পণ্যসামগ্রীর অবাধ, প্রতিযোগিতা ও গতিশীলতার দ্বারা অর্থনৈতিক উন্নয়নের শীর্ষে পৌঁছার জন্য পর্যায়ক্রমিক প্রক্রিয়া হলো বিশ্বায়ন।"
        },
        {
          "label": "খ",
          "question": "সংস্কৃতির ক্ষেত্রে বিশ্বায়নের প্রভাব কেমন?",
          "explanation": "সংস্কৃতির ক্ষেত্রে বিশ্বায়নের প্রভাব খুবই তাৎপর্যপূর্ণ। বিশ্বায়নের ফলে প্রতিটি রাষ্ট্র ও জাতি পরস্পরের কাছাকাছি এসেছে। এতে সাংস্কৃতিক যোগাযোগ বৃদ্ধি পেয়েছে। আধুনিক যুগে তথা বিশ্বায়নের ফলে সমগ্র বিশ্ব একটি বিশ্বগ্রামে পরিণত হয়েছে। এখন ইচ্ছা করলেই ঘরে বসে বিশ্বের যেকোনো ব্যক্তি, জাতি, সংস্কৃতি সম্পর্কে জানা যায়। এতে করে বিভিন্ন সংস্কৃতি ও কৃষ্টির সংমিশ্রণ ঘটছে। তবে বিশ্বায়নের কিছু অপসংস্কৃতিরও বিস্তার লক্ষ করা যায়। তবে তা নির্ভর করে বিশ্বায়নের ফলে সৃষ্ট সুযোগগুলো আমরা কীভাবে ব্যবহার করছি তার ওপর।"
        },
        {
          "label": "গ",
          "question": "বক্তার প্রদত্ত তথ্য স্তম্ভচিত্র এঁকে দেখাও।",
          "explanation": "নিচে বক্তার প্রদত্ত তথ্যের আলোকে স্তম্ভচিত্র অঙ্কন করা হলো- স্তম্ভচিত্রে OX অক্ষে অর্থবছর এবং OY অক্ষে আমদানি ও উৎপাদনের পরিমাণ দেখানো হয়েছে।"
        },
        {
          "label": "ঘ",
          "question": "তুমি কি বস্তার আশাবাদের সাথে একমত? প্রদত্ত তথ্যের আলোকে যুক্তি দাও।",
          "explanation": "বাংলাদেশের অর্থনীতির গতি-প্রকৃতি' শীর্ষক একটি আলোচনা সভায় একজন বক্তা আশা প্রকাশ করেন, বাংলাদেশ অচিরেই খাদ্য রপ্তানিকারক দেশে পরিণত হবে। আমি বস্তার আশাবাদের সাথে একমত। নিচে প্রদত্ত তথ্যের আলোকে আশাবাদের পক্ষে যুক্তি দেখানো হলো- কোনো দেশ যখন নিজ চাহিদা পূরণ করে কোনো পণ্য উদ্বৃত্ত তৈরি করতে পারে, তখন সেই দেশটি চাহিদার অতিরিক্ত পণ্য রপ্তানি করবে।প্রদত্ত তথ্যে লক্ষ করা যায়, বাংলাদেশের ২০০৮-২০০৯ অর্থবছরে খাদ্যশস্যের উৎপাদন ছিল ৩২৯ লক্ষ মেট্রিক টন। চাহিদার চেয়ে উৎপাদন কম হওয়ায় আর ৩০ লক্ষ মেট্রিক টন খাদ্যশস্য আমদানি করতে হয়। কিন্তু ২০০৯-২০১০ অর্থবছরে এই আমদানির পরিমাণ কমে ১৮ লক্ষ মেট্রিক টন হয়। এ ধারা অব্যাহত থাকলে আশা করা যায়, ভবিষ্যতে খাদ্য আমদানির পরিমাণ আরও কমবে অথবা খাদ্যে স্বয়ংসম্পূর্ণ হবে। আবার উদ্দীপকে উল্লিখিত বক্তা আরও উল্লেখ করেছেন, বাংলাদেশে প্রায় ১৮.৭৫ লক্ষ একর জমি অনাবাদি রয়েছে। এখন এই অনাবাদি জমিকে চাষাবাদের আওতায় আনা হলে স্বভাবতই কৃষি উৎপাদন বৃদ্ধি পাবে। তাছাড়া বর্তমান বাংলাদেশের ক্রমবর্ধমান উন্নতি বজায় থাকলে কৃষিখাতে উন্নত বীজ, সার ও কীটনাশক, জৈব প্রযুক্তি, আইসিটির ব্যবহার উৎপাদন বৃদ্ধি করবে। ফলে, আশা করা যায়, বাংলাদেশ খাদ্যশস্য আমদানি না করে বরং রপ্তানি করতে পারে। উপরিউক্ত তথ্যভিত্তিক আলোচনার প্রেক্ষিতে উদ্দীপকের উল্লিখিত বস্তার সুরে বলা যায়, বাংলাদেশ অচিরেই খাদ্য রপ্তানিকারক দেশে পরিণত হবে।"
        }
      ]
    },
    {
      "number": "2",
      "uddipok": "বাবুল লেখাপড়া শেষ করে গ্রামে এসে একটি বিশেষ প্রযুক্তি (যেমন জৈব) ব্যবহার করে লিচু বাগান তৈরি করল। লিচু গাছ ছোট, ফলন অধিক এবং সুস্বাদু। লিচু বাগান পরিচর্যা এবং বাজারজাত করার ক্ষেত্রে বাবুল তথ্য সংগ্রহের জন্য আধুনিক প্রযুক্তির সাহায্য নেয়।",
      "tag": "BB 16",
      "sub_questions": [
        {
          "label": "ক",
          "question": "কৃষির প্রধান উপখাত কয়টি?",
          "explanation": "কৃষির প্রধান উপখাত চারটি।"
        },
        {
          "label": "খ",
          "question": "কৃষি খামার বলতে কী বোঝ?",
          "explanation": "কৃষক যে আয়তনের জমির ওপর কৃষিকাজ পরিচালনা করে তাকে কৃষিজোত বলে। অন্যদিকে, একজন কৃষক ফসল ফলানোর জন্য যে জমি ব্যবহার করে থাকে কৃষি খামার বলে। কৃষিজোতের নির্দিষ্ট কোনো আকার বা আয়তন নেই। এ রকম জোত বড়, মাঝারি কিংবা ক্ষুদ্র হতে পারে। কিন্তু কৃষি খামারের নির্দিষ্ট নামে ও আয়তন আছে। যেমন- মৎস্য খামার, পশুপালন খামার ইত্যাদি।"
        },
        {
          "label": "গ",
          "question": "উদ্দীপকে বাবুল লিচুর ক্ষেত্রে যে প্রযুক্তি ব্যবহার করেছে তার গুরুত্ব ব্যাখ্যা করো।",
          "explanation": "উদ্দীপকে বাবুল লিচুর ক্ষেত্রে যে প্রযুক্তি ব্যবহার করেছে তা হলো জৈব প্রযুক্তি। নিচে জৈব প্রযুক্তির গুরুত্ব ব্যাখ্যা করা হলো- সম্পদ সীমিত কিন্তু বিপুল জনসংখ্যার ভারে আক্রান্ত দেশসমূহে জৈব প্রযুক্তির গুরুত্ব অনেক। যেমন- বাংলাদেশসহ পৃথিবীর বিভিন্ন দেশ নিয়মিত প্রাকৃতিক দুর্যোগে আক্রান্ত। ঘূর্ণিঝড়, বন্যা, দুর্ভিক্ষ, জলবায়ুর পরিবর্তন, উষ্ণতা বৃদ্ধি প্রভৃতির কারণে দেশসমূহে প্রাকৃতিক বিপর্যয় দেখা দেয় এবং এর ফলে খাদ্য সংকট সৃষ্টি হয়। এসব প্রাকৃতিক দুর্যোগ প্রতিরোধী খাদ্যশস্য উৎপাদন বৃদ্ধির জন্য জৈব প্রযুক্তির গুরুত্ব রয়েছে। উচ্চ ফলন বীজ উদ্ভাবনে এর গুরুত্ব যথেষ্ট। প্রতিটি চাষের মাধ্যমে ৩০-৪০% ফলন অধিক বাড়ানো যায়। হিরা, আলোড়ন, সোনার বাংলা প্রভৃতি উচ্চ ফলনশীল ধানের উদাহরণ। জৈব প্রযুক্তি ব্যবহার করে জিংকসমৃদ্ধ ধান, লবণাক্ততা সহিষ্ণু এবং স্বল্প সময়ের শস্যের জাত ও প্রযুক্তি উদ্ভাবন করে মাঠ পর্যায়ে সম্প্রসারণ করা হয়েছে। এভাবে মঙ্গাপীড়িত এলাকায় অভাবের সময় খাদ্যাভাব দূরীকরণ এবং মানুষের কর্মসংস্থান বৃদ্ধি সম্ভব হয়েছে। জৈব প্রযুক্তি পদ্ধতির মাধ্যমে উদ্ভিদ কোষ, টিস্যু কালচার, রোগ-পতঙ্গবিরোধী উদ্ভিদ উৎপাদন DNA পরিবর্তন ইত্যাদি করা হয়। DNA পরিবর্তনের মাধ্যমে উৎপাদন বৃদ্ধি, স্বাদের পরিবর্তন, রোগ প্রতিরোধী শস্য উৎপাদন করা সম্ভব। উদ্দীপকে বাবুল লিচুর ক্ষেত্রে জৈব প্রযুক্তি ব্যবহার করছে, তার গুরুত্ব উপরে আলোচনা করা হলো।"
        },
        {
          "label": "ঘ",
          "question": "উদ্দীপকে বাবুলের বাগান পরিচর্যা ও বাজারজাত করার ক্ষেত্রে ব্যবহৃত প্রযুক্তি কৃষিখাতে অধিক উৎপাদনের সহায়তা করতে পারে- তোমার মতামত দাও।",
          "explanation": "উদ্দীপকে বাবুল তার লিচু বাগান পরিচর্যা ও বাজারজাত করার ক্ষেত্রে যে প্রযুক্তি ব্যবহার করে তা হলো তথ্য ও যোগাযোগ প্রযুক্তি। এ প্রযুক্তি ব্যবহারের মাধ্যমে কৃষক কৃষি সম্পদের কাম্য ব্যবহার, কৃষির তথ্য প্রাপ্তি, কৃষি বিপণন ইত্যাদি সম্পর্কে ধারণা লাভ করে, যা তথ্য ও যোগাযোগ প্রযুক্তি ব্যবহারের সুফলগুলো আলোচনা করা হলো- ১. মৌসুমভিত্তিক ফলের ধারণাও এ প্রযুক্তির মাধ্যমে জানা যায়। মৌসুমভিত্তিক ফল যেমন লিচু, আম, কাঁঠাল ইত্যাদি। তথ্য প্রযুক্তির মাধ্যমে কৃষকরা লিচু পাকার সময়, বাজারজাতকরণের সময় ইত্যাদি সম্পর্কে সহজে জানতে পারে। যার ফলে সময় ও ফসল দুটোই নষ্ট কম হয়, যা উৎপাদন বৃদ্ধিতে সহায়তা করে। ২. কৃষি উৎপাদন সর্বোচ্চ করার লক্ষ্যে সময়োপযোগী বীজ, সার, কীটনাশকসহ অন্যান্য কৃষি উপকরণ সরবরাহ ইত্যাদি সম্পর্কে সময়মতো সব ধরনের তথ্য পেতে আইসিটির ব্যবহার আবশ্যক। এসব তথ্য সময়মতো পেলে উৎপাদন বৃদ্ধিও সর্বোচ্চ করা যায়। ৩. কৃষির নতুন নতুন প্রযুক্তি উদ্ভাবন, নতুন কৃষি যন্ত্রপাতি তৈরি, কৃষির উন্নত বীজ, সার, কীটনাশক উদ্ভাবিত হচ্ছে। আর আইসিটি প্রযুক্তির মাধ্যমে কৃষক এ সম্পর্কে ধারণা পাচ্ছে, যা কৃষকের অধিক উৎপাদনে সহায়তা করে। ৪. বাজার থেকে কৃষির প্রয়োজনীয় উপকরণ সহজেই ক্রয় করা যায়। কিন্তু সেসব উপকরণ কীভাবে ব্যবহার করতে হবে তা সহজেই তথ্য যোগাযোগ প্রযুক্তির মাধ্যমে বিভিন্ন তথ্য ও সেবা কেন্দ্র থেকে জানা যায়। উপকরণ ব্যবহার পদ্ধতি জানা থাকলে কৃষক সহজেই তার উৎপাদন কার্য পরিচালনা করতে পারে, যা কৃষি খাতে অধিক উৎপাদনে সহায়তা করে।"
        }
      ]
    },
    {
      "number": "3",
      "uddipok": "মি. রতন শীতের ছুটিতে সপরিবারে সিলেটে চা বাগান দেখতে গেল। সেখানে গিয়ে জানতে পারল যে, বাংলাদেশ বিশ্বের বিভিন্ন দেশে চা রপ্তানি করে প্রচুর বৈদেশিক মুদ্রা অর্জন করে। কিন্তু চা শিল্পের কিছু সমস্যার কারণে উন্নতি করতে পারছে না। মি. রতন সেই সমস্যাগুলো চিহ্নিত করেন। যেমন- শ্রমিকদের আবাসিক সংকট, কম মজুরি, অশিক্ষিত শ্রমিক, শ্রমিকদের সন্তানদের শিক্ষা ব্যবস্থা অপ্রতুল ইত্যাদি।",
      "tag": "BB 16",
      "sub_questions": [
        {
          "label": "ক",
          "question": "শিল্প কী?",
          "explanation": "কাসাধারণভাবে বলা যায়, কারখানায় মূলধনজাত দ্রব্য ব্যবহার করে প্রাথমিক দ্রব্যকে (কাঁচামাল) মাধ্যমিক দ্রব্য এবং মাধ্যমিক দ্রব্যকে চূড়ান্ত দ্রব্যে রূপান্তরিতকরণের প্রক্রিয়াই হলো শিল্প।"
        },
        {
          "label": "খ",
          "question": "ফার্ম কি শিল্প হতে পারে?",
          "explanation": "কিছু শর্ত সাপেক্ষে ফার্ম শিল্প হতে পারে। একক ব্যবস্থাপনায় পরিচালিত একটি সমজাতীয় দ্রব্য উৎপাদনকারী কোনো নির্দিষ্ট কারখানাই ফার্ম। যেমন- বাংলাদেশ সিমেন্ট উৎপাদনকারী 'মেঘনা সিমেন্ট' নামের কারখানাটি হলো একটি ফার্ম। আবার একই দ্রব্য উৎপাদনে নিয়োজিত সকল ফার্ম নিয়ে গঠিত হয় শিল্প। যেমন-বাংলাদেশের সকল সিমেন্ট নিয়ে গঠিত হয়েছে বাংলাদেশ সিমেন্ট শিল্প। একচেটিয়া বাজারে ফার্ম ও শিল্পের মধ্যে কেনো পার্থক্য নেই।"
        },
        {
          "label": "গ",
          "question": "উদ্দীপকে উল্লিখিত শিল্পের সমস্যাগুলো কি ধরনের- ব্যাখ্যা করো।",
          "explanation": "উদ্দীপকে উল্লিখিত চা শিল্পের সমস্যাগুলো হলো চা শিল্পের উন্নয়নের সমস্যা। ১. চা শিল্পের একটি অন্যতম সমস্যা হলো শ্রমিকদের আবাসিক সংকট। চা শিল্পের সাথে ২০ হাজারেরও অধিক শ্রমিক জড়িত। চা শিল্পে প্রয়োজনীয় শ্রমিক এ দেশে সিলেট ও চট্টগ্রাম অঞ্চলে বংশ পরম্পরায় দক্ষ শ্রমিক তৈরি হয়ে থাকে। কিন্তু শ্রমিকরা অধিক আবাসন সংকটে ভুগছে। ফলে তারা চা শিল্পের কাজ ছেড়ে অন্য কাজের দিকে মনোযোগী হয়ে উঠছে। ২. শ্রমিকদের কম মজুরি চা শিল্পের উন্নয়নে ব্যাপক একটি বাধা। অন্য যেকোনো শিল্পের শ্রমিকদের তুলনায় চা শিল্পের শ্রমিকরা কম মজুরি পেয়ে থাকে। এ শিল্পে ন্যায্য মজুরির চেয়ে কম মজুরি, যথাসময়ে মজুরি না পাওয়া, বোনাসের ক্ষেত্রে বৈষম্য এবং সামাজিক নিরাপত্তা না থাকায় শ্রমিকরা দিন দিন এ শিল্পে কাজ করার উৎসাহ হারিয়ে ফেলছে, যা চা শিল্পের উন্নয়নে বাধা সৃষ্টি করছে। ৩. চা শিল্প এবং চা বাগানে কর্মরত শ্রমিকদের অধিকাংশ অশিক্ষিত ও অদক্ষ। পাহাড়ি উপত্যকায় বসবাসরত উপজাতি সম্প্রদায় এ শিল্পের সঙ্গে সম্পৃক্ত। তাদের কোনো প্রশিক্ষণ নেই। বংশপরম্পরায় এরা এ শিল্পের শ্রমিক হিসেবে কাজ করে। উদ্দীপকে উল্লিখিত সমস্যাগুলোই চা শিল্পের উন্নয়নের জন্য যথেষ্ট অন্তরায় হিসেবে দেখা দিয়েছে।"
        },
        {
          "label": "ঘ",
          "question": "উদ্দীপকের সমস্যাগুলো সমাধানে কী করা যায় বলে তুমি মনে কর?",
          "explanation": "উদ্দীপকে উল্লিখিত সমস্যাগুলো সমাধানের জন্য নিম্নোক্ত ব্যবস্থাবলি গ্রহণ করলে চা শিল্পের বিদ্যমান সমস্যাবলি দূর হবে। চা শিল্পের বিরাজমান সমস্যা সমাধানের উপায়। ১. চা চাষে উন্নত প্রযুক্তি ও সুষ্ঠু ব্যবস্থাপনার মাধ্যমে একর প্রতিফলন বাড়াতে হবে। তাহলে চা-এর দাম কমবে। ২. অনিশ্চিত বৃষ্টিপাতের ওপর নির্ভর না করে উন্নত ও পর্যাপ্ত সেচের ব্যবস্থা করতে হবে। ৩. চা শিল্পে বিনিয়োগ বৃদ্ধির জন্য প্রয়োজনীয় ঋণ ও মূলধন সরবরাহ করতে হবে। ৪. চা-এর উৎপাদন বৃদ্ধির জন্য উন্নত বীজ ও সারের যোগান বাড়াতে হবে। ৫. চা চাষ ও তার প্রক্রিয়াজাতকরণে দক্ষ ও অভিজ্ঞ শ্রমিক নিয়োগ করতে হবে। এ জন্য শ্রমিকদের প্রশিক্ষণ প্রয়োজন। ৬. উন্নত প্যাকিং ও আধুনিক পদ্ধতিতে চা সংরক্ষণের ব্যবস্থা করতে হবে। ৭. চা-এর সুষ্ঠু বিপণনের স্বার্থে শিল্পাঞ্চলের পরিবহণ ব্যবস্থা উন্নত করা দরকার। ৮. চা-এর উৎপাদন ও বাজারজাত করার জন্য কার্যকর ও সুষ্ঠু চা নীতি প্রণয়ন করা দরকার। উপর্যুক্ত ব্যবস্থাবলি গ্রহণ করলে বাংলাদেশের চা শিল্পে বিদ্যমান সমস্যাবলি দূর হবে এবং চা শিল্পের উন্নয়ন ত্বরান্বিত হবে বলে আমি মনে করি।"
        }
      ]
    },
    {
      "number": "4",
      "uddipok": "বাংলাদেশ একটি জনবহুল দেশ। এদেশে বিদ্যমান সম্পদের তুলনায় জনসংখ্যার পরিমাণ অনেক বেশি। এজন্য বিভিন্ন সমস্যা যেমন- জনসংখ্যা বৃদ্ধি, খাদ্য ঘাটতি, বেকারত্বসহ ঘন ঘন প্রাকৃতিক দুর্যোগ দেখা যায়। তবে সাম্প্রতিককালে পরিবার পরিকল্পনা পদ্ধতি গ্রহণের মাধ্যমে জনসংখ্যার নিয়ন্ত্রণ করে জনসংখ্যা ও সম্পদের মধ্যে সামঞ্জস্য বিধানের চেষ্টা চলছে।",
      "tag": "RB 21,BB 16",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "কোনো দেশের প্রতি বর্গমাইলে গড়ে বসবাসকারী লোকসংখ্যাকে জনসংখ্যার ঘনত্ব বলা হয়।"
        },
        {
          "label": "খ",
          "question": "আত্ম-কর্মসংস্থান বলতে কী বোঝায়?",
          "explanation": "সহজ অর্থে নিজেই নিজের কর্মসংস্থান করাকে আত্মকর্মসংস্থান বলে। ব্যাপক অর্থে, নিজস্ব অথবা ঋণকরা স্বল্প সম্পদ, নিজস্ব চিন্তা, জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজস্ব প্রচেষ্টায় জীবিকা অর্জনের ব্যবস্থাকে আত্মকর্মসংস্থান বলে। যখন কোনো ব্যক্তি সেবাদানের বিনিময়ে বা ব্যবসায় পরিচালনার মাধ্যমে অর্থ বা আয় উপার্জন করে জীবিকা চালায় তখন একে আত্মকর্মসংস্থান পেশা বলা হয়। আত্মকর্মসংস্থানকারী ব্যক্তি নিজেকে কোনো না কোনো ব্যবসায়ের কাজে নিয়োজিত করে।"
        },
        {
          "label": "গ",
          "question": "বাংলাদেশে ম্যালথাসের জনসংখ্যা তত্ত্ব কতটুকু কার্যকর? উদ্দীপকের আলোকে ব্যাখ্যা করো।",
          "explanation": "জনসংখ্যা সম্পর্কিত দুটি জনপ্রিয় তত্ত্ব হলো ম্যালথাসের জনসংখ্যা তত্ত্ব ও কাম্য জনসংখ্যা তত্ত্ব। ম্যালথাসের জনসংখ্যা তত্ত্বে জনসংখ্যা ও খাদ্য উৎপাদনের মধ্যে অসামঞ্জস্য দেখানো হয়েছে। আর কাম্য জনসংখ্যা তত্ত্বে জনসংখ্যা ও মাথাপিছু আয়ের মধ্যে অসামঞ্জস্য দেখানো হয়েছে। উন্নয়নশীল দেশে মাথাপিছু আয় সর্বদা চলমান বলে এ তত্ত্ব প্রয়োগ করা কঠিন। উদ্দীপকে প্রথম তত্ত্বটি ম্যালথাসের তত্ত্বকে নির্দেশ করে। অপর তত্ত্বে জনসংখ্যার এমন একটি স্তরকে নির্দেশ করা হয়েছে যেখানে সর্বোচ্চ মাথাপিছু আয় অর্জিত হয়। এটি কাম্য জনসংখ্যার তত্ত্বকে নির্দেশ করে। দেশের অবস্থান ভেদে তত্ত্ব দুটির গ্রহণযোগ্যতার তারতম্য হয়। জনসংখ্যার তত্ত্ব দুটি পর্যালোচনা করে দেখা যায়, কাম্য জনসংখ্যা তত্ত্বে জনসংখ্যাকে দেশের সামগ্রিক সম্পদের সাথে তুলনা করা হয়েছে। আর ম্যালথাসের জনসংখ্যা তত্ত্বে শুধু খাদ্য উৎপাদনের সাথে তুলনা করা হয়েছে। কিন্তু বাংলাদেশ একটি উন্নয়নশীল দেশ হওয়ায় সামগ্রিক সম্পদের সাথে জনসংখ্যার তুলনা করা বেশ কষ্টসাধ্য ব্যাপার। অন্যদিকে, বর্তমানে এদেশে জনপ্রতি জমির পরিমাণ ০.২৫ একর। এছাড়া বর্তমান (২০২২) জনসংখ্যা বৃদ্ধির হার ১.২২%, যেখানে খাদ্য উৎপাদন বৃদ্ধির হার ০.৬৫%। এটি ম্যালথাসের তত্ত্বানুযায়ী জনসংখ্যা ও খাদ্য উৎপাদনের মধ্যে অসামঞ্জস্যকে নির্দেশ করে । কাজেই বলা যায়, বাংলাদেশের প্রেক্ষাপটে উদ্দীপকে উল্লিখিত কাম্য জনসংখ্যা তত্ত্বের তুলনায় ম্যালথাসের জনসংখ্যা তত্ত্বটি বেশি কার্যকর। (উৎস: জনশুমারি ও গৃহগণনা ২০২২)"
        },
        {
          "label": "ঘ",
          "question": "উদ্দীপকের আলোকে জনসংখ্যা নিয়ন্ত্রণে সরকারের গৃহীত পদক্ষেপ মূল্যায়ন করো।",
          "explanation": "উদ্দীপকের আলোকে বলা যায়, সরকারের গৃহীত পদক্ষেপ হিসেবে জনসংখ্যা নিয়ন্ত্রণে পরিবার পরিকল্পনার ভূমিকা খুবই তাৎপর্যপূর্ণ। সরকার নারীদের প্রজনন হার হ্রাসের জন্য স্থায়ী ও দীর্ঘমেয়াদি গ্রহীতা বাড়ানো, বাল্যবিবাহের ক্ষেত্রে দেরিতে সন্তান ধারণে উদ্বুদ্ধ করার কর্মসূচিও গ্রহণ করেছে। অনগ্রসর পল্লি অঞ্চল ও হাওর এলাকায় পরিবার পরিকল্পনা কার্যক্রম জোরদার করার জন্য এলাকাভিত্তিক কর্মকৌশল প্রণয়ন করে পরিবার পরিকল্পনা কার্যক্রম বাস্তবায়ন করা হচ্ছে। বাংলাদেশে ১৯৭০ সালে জনসংখ্যা বৃদ্ধির হার ছিল শতকরা প্রায় ২.৭০ ভাগ। ২০১৬ সালে তা কমে দাঁড়ায় শতকরা প্রায় ১.৩৬ ভাগ। জনসংখ্যা বৃদ্ধির এরূপ হ্রাস জনসংখ্যা নিয়ন্ত্রণ কর্মসূচির সাফল্যের প্রমাণ দেয়। এদেশে ১৯৭৪ সালে প্রতি হাজারে জন্মহার ছিল ৪৮.৩ এবং মৃত্যুহার ১৯.৪। এ হার বর্তমানে কমে দাঁড়িয়েছে যথাক্রমে ১৮.৯ এবং ৫.৩। পরিবার পরিকল্পনা পদ্ধতি গ্রহণ করার পর বিগত শতকের সত্তর দশকের মাঝামাঝি সময়ের ৭.৩ শতাংশ হতে ২০১১ সালে ৬১ শতাংশে উন্নীত হয়েছে, আশা করা হচ্ছে ২০১৬ সাল নাগাদ তা ৭৪ শতাংশে উন্নীত হবে। জনসংখ্যা কার্যক্রমের তৎপরতার ফলে এমনটি হয়েছে বলা যায়। আজকাল বাংলাদেশের শহরাঞ্চলে এমন পরিবার বিরল হয়ে উঠছে যারা দু'এর অধিক সন্তান গ্রহণ করে। এটি সরকারের জনসংখ্যা নিয়ন্ত্রণ কর্মসূচির সাফল্যের নিদর্শন। সার্বিক মূল্যায়নে বলা যায়, বাংলাদেশে জনসংখ্যা নিয়ন্ত্রণ পুরোপুরি না করা গেলেও জনসংখ্যা নিয়ন্ত্রণে সরকারের গৃহীত কার্যক্রম আন্তর্জাতিকভাবে প্রশংসিত হয়েছে।"
        }
      ]
    },
    {
      "number": "5",
      "uddipok": "শফিকুল মিয়া একজন মাছ ব্যবসায়ী। মাছকে দীর্ঘদিন ভালো রাখতে এবং পচনের হাত থেকে রক্ষা করতে তিনি এক ধরনের কেমিক্যাল ব্যবহার করেন। তার এ মাছ না বুঝেই জনসাধারণ ক্রয় করেন। এতে শফিকুল মিয়ার প্রচুর লাভ হয়।",
      "tag": "BB 16",
      "sub_questions": [
        {
          "label": "ক",
          "question": "খাদ্য নিরাপত্তা কী?",
          "explanation": "খাদ্য নিরাপত্তা এমন এক অবস্থা নির্দেশ করে যেখানে দেশের সব মানুষ সবসময় বাহ্যিক ও অর্থনৈতিক দিক থেকে তাদের প্রয়োজনমাফিক খাদ্য সংগ্রহের ক্ষমতা রাখে।"
        },
        {
          "label": "খ",
          "question": "নিরাপদ খাদ্য গুরুত্বপূর্ণ কেন?",
          "explanation": "খাদ্য জীবনমৃত্যুর সাথে ঘনিষ্ঠভাবে সম্পর্কিত। এজন্য তা নিরাপদ হওয়া চাই। নিরাপদ খাদ্য মানুষকে সুস্থ-সবল ও কর্মক্ষম রাখে এবং তার আয়ুষ্কাল বাড়ায়। এর বিপরীতে কলুষিত খাদ্য মানুষকে রোগাক্রান্ত, দুর্বল, অক্ষমরূপে বেড়ে উঠতে বাধ্য করে এবং তার আয়ুষ্কাল কমায়। কলুষিত খাদ্য মানুষের মৃত্যুও ঘটায়। তাই মানুষের জীবনে খাদ্য নিরাপদ হওয়ার প্রয়োজন।"
        },
        {
          "label": "গ",
          "question": "উদ্দীপকে উল্লিখিত শফিকুল মিয়ার কার্যক্রম নিরাপদ খাদ্যের কার্যক্রমকে কীভাবে ধ্বংস করছে?",
          "explanation": "উদ্দীপকে উল্লিখিত শফিকুল মিয়ার কার্যক্রম নিরাপদ খাদ্যের কার্যক্রমকে বিভিন্নভাবে ধ্বংস করছে। শুধু শফিকুল নয় তার মতো অনেক অসাধু ব্যবসায়ী এ ধরনের অনৈতিক কাজ করছে। বাংলাদেশে বর্তমানে ভেজাল খাদ্য এক মারাত্মক সমস্যা হিসেবে চিহ্নিত হচ্ছে। খাদ্যে ব্যবহৃত রাসায়নিক দ্রব্যাদি ফরমালিন, ক্যালসিয়াম কার্বাইড, ইথোফেন, কাপড়ের রং, কীটনাশক যেমন- এন্ড্রিন, ডিডিটি, হেপ্টাক্লোর ইত্যাদি। ফল কৃত্রিম উপায়ে পাকাতে ব্যাপকভাবে ক্যালসিয়াম কার্বাইড, কপার সালফেট, কার্বনের ধোঁয়া, পটাশের লিকুইড সলিউশন এবং তাজা ও সতেজ রাখতে ফরমালিন ব্যবহার করা হচ্ছে। আম, কলা, খেজুর, পেঁপে, আনারস, মাল্টা, আপেল, আঙ্গুর এবং অন্যান্য ফলে ব্যবহৃত হচ্ছে- ফরমালিন, ক্যালসিয়াম কার্বাইড, কীটনাশক ইত্যাদি। মাছে ফরমালিন, শাকসবজিতে কীটনাশক ও ফরমালিন, শুঁটকিতে ডিডিটি ব্যবহার করা হচ্ছে। টমেটোতে ব্যবহৃত হচ্ছে ফরমালিন। মিষ্টিতে কাপড়ের রং, এবং কৃত্রিম মিষ্টিদায়ক প্রয়োগ করা হয়। এমনকি মুড়ি ও চিড়াতেও হাইডোজ, ইউরিয়া ব্যবহার করা হয়। এছাড়া বিভিন্ন কোম্পানির উৎপাদিত প্যাকেটজাত খাদ্য যেমন- ফলের রস, স্ন্যাকফুড, জ্যাম, জেলি, আচার, চাটনিতে বিভিন্ন ধরনের ক্ষতিকর রং ব্যবহার করা হয় এবং সেমাই ও নুডলসে ফরমালিন ব্যবহার করা হয়।এক কথায় শিশু খাদ্য থেকে শুরু করে মাছ-মাংস, ফলমূল, শাকসবজি, দুধ, মিষ্টি, প্যাকেটজাত খাদ্য ও ইফতারিসহ প্রায় সব ধরনের খাবারে বিষাক্ত রাসায়নিক পদার্থ মেশানো হয়। বিভিন্ন সময়ে ভ্রাম্যমাণ আদালতের অভিযানে, গণমাধ্যমে প্রচারিত বিভিন্ন সংবাদ ও প্রতিবেদনে ঢাকার বাজারে মৌসুমি ফলে ফরমালিন পরীক্ষার ফলাফল ও বিষাক্ত খাদ্যের ব্যাপকতার যে চিত্র ফুটে ওঠে, তা রীতিমতো আতঙ্কজনক। ফলে জনস্বাস্থ্য আজ বিপন্ন ও জনজীবন ধ্বংসের সম্মুখীন।"
        },
        {
          "label": "ঘ",
          "question": "উদ্দীপকের সমস্যার আলোকে নিরাপদ খাদ্য নিশ্চিতকরণে সরকারের কী ব্যবস্থা গ্রহণ করা উচিত বলে তুমি মনে কর?",
          "explanation": "উদ্দীপকের সমস্যার আলোকে নিরাপদ খাদ্য নিশ্চিতকরণে সরকার নানামুখী ব্যবস্থা গ্রহণ করতে পারে বলে আমি মনে করি। প্রথমত, একটি দেশের সরকার সর্বময় ক্ষমতার অধিকারী। সরকারের সদিচ্ছা থাকলে দেশ থেকে দ্রুত খাদ্যে ভেজাল দূর করা সম্ভব। সরকার ভেজালবিরোধী আইনের মাধ্যমে সকল পর্যায়ে ভেজাল খাদ্য উৎপাদন, বিপণন ও বিক্রির সাথে জড়িত ব্যক্তিবর্গকে আইনের আওতায় আনতে পারে। দ্বিতীয়ত, খাদ্য নিরাপত্তা নিশ্চিত করার লক্ষ্যে সরকার বাংলাদেশ ট্রেডিং কর্পোরেশন (টিসিবি) কে শক্তিশালী করতে পারেন। এর মাধ্যমে নিরাপদ খাদ্য তথা ভেজালমুক্ত খাদ্য সরবরাহ নিশ্চিত করতে পারেন। তৃতীয়ত, খাদ্যে ভেজাল বা ভেজাল খাদ্য বিভিন্নভাবে দেশে উৎপাদন হয়। এসব উৎপাদন সরকার চাইলেই বন্ধ করে দিতে পারে। আবার বিদেশ থেকে কোনো ভেজাল খাদ্য আমদানি করা হলে সরকার তার নিজস্ব লোকবল দ্বারা ভেজাল খাদ্য আমদানি নিষিদ্ধ করে দিতে পারে। চতুর্থত, খাদ্যে ভেজাল সংক্রান্ত বর্তমান যেসব আইন রয়েছে তার দুর্বলতাগুলো চিহ্নিত করে তা দূর করতে হবে এবং কঠোর নতুন আইন তৈরি করতে পারে। সংসদে ভেজালবিরোধী যুগোপযোগী আইন পাসের মাধ্যমে ভেজাল খাদ্যের সাথে সংশ্লিষ্ট ব্যক্তিবর্গের কঠোর শাস্তির বিধান করতে পারে। আবার তাৎক্ষণিকভাবে মোবাইল কোর্ট পরিচালনার মাধ্যমে ভেজাল প্রদানকারী ব্যক্তিদের শাস্তি দিতে পারে। পঞ্চমত, খাদ্যে ভেজালের উদ্দেশ্যে যে সকল উপাদান যেমন- ফরমালিন, কার্বাইড, ইথানল ইত্যাদি আমদানি করা হয়, তা আইনের মাধ্যমে বাতিল অথবা নিয়ন্ত্রণের ব্যবস্থা করতে পারে। এভাবে নানা কর্মকাণ্ডের দ্বারা সরকার খাদ্য নিরাপদকরণে ভূমিকা রাখতে পারে।"
        }
      ]
    },
    {
      "number": "6",
      "uddipok": "রতন সাহেব একজন ব্যবসায়ী। নিজ ব্যবসার পাশাপাশি তিনি শেয়ারের ব্যবসাও করেন। একবার গ্রামীণ ফোনের শেয়ার কিনে বেশ লাভবান হওয়ায় এ শেয়ারের দিকেই তার আকর্ষণ বেশি। রতন সাহেব গ্রামীণ ফোনের প্রথম পর্যায়ের ক্রেতা যিনি সরাসরি গ্রামীণ ফোনের কাছ থেকে শেয়ার কিনেন। এজন্য তিনি মতিঝিলে স্টক এক্সচেঞ্জে যান। শেয়ারের মূল্যসূচক জেনে তিনি অনেক চিন্তা-ভাবনা করে তা ক্রয় করেন। ফলে রতন সাহেবের শেয়ার ক্রয়জনিত ঝুঁকি ন্যূনতম থাকে।",
      "tag": "BB 16",
      "sub_questions": [
        {
          "label": "ক",
          "question": "অর্থায়ন বলতে কী বোঝায়?",
          "explanation": "অর্থায়ন বলতে তহবিল সংগ্রহের কাজকে বোঝায়।"
        },
        {
          "label": "খ",
          "question": "প্রাইমারি শেয়ার কিভাবে সেকেন্ডারি শেয়ারে পরিণত হয়?",
          "explanation": "প্রাইমারি শেয়ারের মালিকানা বদল হয়ে প্রথম ক্রেতার নিকট হতে অন্য কোনো ক্রেতার নিকট শেয়ার হস্তান্তরিত হলেই প্রাইমারি শেয়ার সেকেন্ডারি শেয়ারে পরিণত হয়। কোনো কোম্পানি যখন পুঁজি বাজারে নতুন শেয়ার বিক্রির জন্য ছাড়ে তখন তাকে 'প্রাথমিক শেয়ার' বলা হয়। এরূপ শেয়ার সাধারণত ব্যাংক বা কোনো আর্থিক প্রতিষ্ঠানের মাধ্যমে বিক্রির ব্যবস্থা করা হয়। পরবর্তীতে প্রাইমারি শেয়ারের মালিকগণ যখন তাদের শেয়ার কোনো ব্রোকারেজ হাউজের মাধ্যমে শেয়ার মার্কেটে বিক্রি করে তখন তা সেকেন্ডারি শেয়ারে রূপান্তরিত হয়।"
        },
        {
          "label": "গ",
          "question": "উদ্দীপকে রতন সাহেব কোন ধরনের শেয়ারে বিনিয়োগ করেন? ব্যাখ্যা করো।",
          "explanation": "উদ্দীপকে রতন সাহেব সেকেন্ডারি শেয়ারে বিনিয়োগ করেন। শেয়ার বাজার বলতে মূলত সেকেন্ডারি মার্কেটে শেয়ার কেনাবেচাকেই বোঝায়। সেকেন্ডারি মার্কেটে কোনো কোম্পানির শেয়ারের দাম ওঠানামা করতে পারে। বাজারে শেয়ারের দাম বাড়লে বিনিয়োগকারীরা লাভবান হয়, আবার শেয়ারের দাম কমলে বিনিয়োগকারীরা ক্ষতিগ্রস্ত হয়। শেয়ারের মূল্য মোটামুটি স্থিতিশীল থাকলে শেয়ার বাজারের প্রতি বিনিয়োগকারীদের আস্থা বজায় থাকে এবং শেয়ার বাজারে গতিশীলতা বৃদ্ধি পায়। শেয়ার বাজারে শেয়ারের দাম, শেয়ারের দ্রুত পতনের সময় বিনিয়োগকারীরা বিশেষ করে ক্ষুদ্র বিনিয়োগকারীরা ক্ষতিগ্রস্ত হয়। শেয়ার বাজারে শেয়ারের দাম যখন হঠাৎ করেই দ্রুত বাড়তে থাকে তখন কিছু অনভিজ্ঞ ক্রেতারা অতি মুনাফার লোভে বিরাট অঙ্কের শেয়ার ক্রয় করে। এরপর দ্রুত শেয়ারের দাম পড়ে গেলে এসব ক্রেতারা ব্যাপকভাবে ক্ষতিগ্রস্ত হয় এবং ক্ষেত্র বিশেষে সর্বস্বান্ত হয়ে যায়। কিন্তু রতন সাহেব গ্রামীণফোনের শেয়ারের মূল্যসূচক জেনে বুঝে অনেক চিন্তা-ভাবনা করে ক্রয় করেন। ফলে রতন সাহেবের শেয়ার ক্রয়জনিত ঝুঁকি ন্যূনতম থাকে।"
        },
        {
          "label": "ঘ",
          "question": "রতন সাহেবের বিনিয়োগকৃত পুঁজি দেশের অর্থনীতিতে কিরূপ ভূমিকা রাখে তা ব্যাখ্যা করো।",
          "explanation": "রতন সাহেবের বিনিয়োগকৃত পুঁজি দেশের অর্থনীতিতে শিল্প পুঁজি গঠনে গুরুত্বপূর্ণ ভূমিকা পালন করে। প্রথমত, শেয়ার বাজার শিল্পপ্রতিষ্ঠানের দীর্ঘমেয়াদি পুঁজির যোগান দেয়। শেয়ার বাজারে শেয়ার ক্রয়-বিক্রয়ের মাধ্যমে সংগৃহীত মূলধন শিল্প প্রতিষ্ঠানসমূহের দীর্ঘমেয়াদি পুঁজি চাহিদা পূরণ করে। এভাবে শেয়ার বাজার বিভিন্ন কোম্পানির দীর্ঘমেয়াদি অর্থসংস্থানের উৎস হিসেবে কাজ করে। দ্বিতীয়ত, শেয়ার বাজার দেশে 111 পুঁজির গতিশীলতা বৃদ্ধি করে। শেয়ার বাজারে বিশেষ করে সেকেন্ডারি শেয়ার মার্কেটে বিভিন্ন কোম্পানির শেয়ার প্রতিনিয়ত বেচাকেনা হয়। এর ফরে পুঁজির গতিশীলতা এবং উৎপাদনশীলতা বৃদ্ধি পায়। তৃতীয়ত, শেয়ার বাজার থেকে অর্থ সংগ্রহ করলে কোনো জামানতের প্রয়োজন হয় না। তাই এর মাধ্যমে মূলধন সংগ্রহ করে দেশের প্রতিভাবান শিল্প উদ্যোক্তাগণ খুব সহজে শিল্প স্থাপন করতে পারেন। চতুর্থত, শেয়ার বাজার দেশের ক্ষুদ্র ক্ষুদ্র বিনিয়োগকারীদের জন্য বিনিয়োগের জন্য বিশেষ সুযোগ সৃষ্টি করে। সমাজে এমন অনেক ক্ষুদ্র ক্ষুদ্র সঞ্চয়কারী বা আমানতকারী আছে যারা তাদের সঞ্চয় বা আমানতকে বিনিয়োগের কাজে খাটাতে চায়। কিন্তু বর্তমান বৃহদায়তন শিল্পের যুগে কোনো ক্ষুদ্র আমানতকারীর পক্ষে এককভাবে কোনো শিল্প প্রতিষ্ঠা করা সম্ভব হয় না। এক্ষেত্রে শেয়ার বাজারে শেয়ার ক্রয় করে তারা যেকোনো শিল্পপ্রতিষ্ঠানের মালিকানায় অংশগ্রহণ করতে পারে। এভাবে শেয়ার বাজার ক্ষুদ্র ক্ষুদ্র বিনিয়োগকারীদের জন্য বিনিয়োগের বিশেষ সুযোগ সৃষ্টি করে।"
        }
      ]
    },
    {
      "number": "7",
      "uddipok": "নজরুল সাহেব বাজার থেকে ফিরে বিরক্তির সুরে তার সহকর্মীকে বললেন, আর বলবেন না ভাই, গত বছর সবজি প্রতি কেজি ১০ টাকা করে কিনেছি। এবার প্রাকৃতিক দুর্যোগের কারণে তা আর সম্ভব হচ্ছে না। এই দেখুন, ১ কেজি একই সবজি কিনলাম ২০ টাকা দরে।",
      "tag": "BB 16",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "মুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থেকে দ্রব্যমূল্য ক্রমাগত বাড়তে থাকে এবং এর ফলে অর্থের ক্রয়ক্ষমতা হ্রাস পায় বলে।"
        },
        {
          "label": "খ",
          "question": "চাহিদা বৃদ্ধিজনিত মুদ্রাস্ফীতি বলতে কী বোঝ?",
          "explanation": "দেশে সামগ্রিক চাহিদা বৃদ্ধির ফলে যে মুদ্রাস্ফীতি হয় তাকে চাহিদা বৃদ্ধিজনিত মুদ্রাস্ফীতি বলে। দেশের জনসংখ্যা বৃদ্ধি, সরকারি ব্যয় বৃদ্ধি বা অন্য কোনো কারণে চাহিদার পরিমাণ বৃদ্ধির ফলে যে মুদ্রাস্ফীতি দেখা দেয় তাকে চাহিদা বৃদ্ধিজনিত মুদ্রাস্ফীতি বলে।"
        },
        {
          "label": "গ",
          "question": "উদ্দীপকের আলোকে সবজির দামের ভিত্তিতে বর্তমান বছরের ভোক্তার দামসূচক নির্ণয় করো।",
          "explanation": "আভোক্তারা যেসব দ্রব্য ভোগ করে সেগুলোর মধ্যে প্রতিনিধিত্ব করে এমন কতকগুলো দ্রব্য নিয়ে একটি দ্রব্যগুচ্ছ তৈরি করা হয়। এ দ্রব্যগুচ্ছ ক্রয় করতে পূর্বে তথা ভিত্তি বছরের পাইকারি দামে কত ব্যয় হতো এবং বর্তমানে তথা চলতি বছরের বিদ্যমান দামে কত ব্যয় হয় তা নির্ণয় করা হয়। এর ভিত্তিতে উভয় বছরের দামসূচক নির্ণয় করে তাদের মধ্যে তুলনা করলে মুদ্রাস্ফীতির হার পাওয়া যায়। এটিই মুদ্রাস্ফীতি পরিমাপের ভোক্তার দামসূচক পদ্ধতি। উদ্দীপকের তথ্যের সাহায্যে ভোক্তার দামসূচক নির্ণয় করা হলোঃ সুতরাং, চলতি বছরে ভোক্তার দামসূচক (CPI) = ∑ P n Q 0 ∑ P 0 Q 0 × ১০০ \\frac{\\sum \\mathrm{P}_{\\mathrm{n}} \\mathrm{Q}_{0}}{\\sum \\mathrm{P}_{0} \\mathrm{Q}_{0}} \\times১০০ ∑ P 0 ​ Q 0 ​ ∑ P n ​ Q 0 ​ ​ × ১০০  ৩২০   ২১০  \\frac{\\text { ৩২০ }}{\\text { ২১০ }}   ২১০     ৩২০   ​ × ১০০ = ১৫২ তাহলে ভিত্তি বছরে ভোক্তার দামসূচক (CPI) ∑ P 0 Q 0 ∑ P 0 Q 0 × ১০০ = 2 ১০ 2 ১০ × ১০০ = ১০০ \\frac{\\sum \\mathrm{P}_{0} \\mathrm{Q}_{0}}{\\sum \\mathrm{P}_{0} \\mathrm{Q}_{0}} \\times ১ ০০=\\frac{2 ১ ০}{2 ১০} \\times ১ ০০=১ ০০ ∑ P 0 ​ Q 0 ​ ∑ P 0 ​ Q 0 ​ ​ × ১০০ = 2 ১০ 2 ১০ ​ × ১০০ = ১০০ এক্ষেত্রে দামস্তর (১৫২ ১০০) = ৫২% বৃদ্ধি পেয়েছে। অর্থাৎ মুদ্রাস্ফীতির হার হলো ৫২%।"
        },
        {
          "label": "ঘ",
          "question": "\"উদ্দীপকের মুদ্রাস্ফীতির সব কারণ উল্লেখ হয়নি\"- বিশ্লেষণ করো।",
          "explanation": "উদ্দীপকে মুদ্রাস্ফীতির সব কারণ উল্লেখ হয়নি বলেই আমি মনে করি। উন্নয়নশীল দেশে মুদ্রাস্ফীতির অন্যতম প্রধান কারণ হলো অর্থের যোগানের বিপুল বৃদ্ধি। অর্থের যোগান বিপুল পরিমাণ বাড়লেও দ্রব্যসামগ্রী ও সেবাদির পরিমাণ তার তুলনায় না বাড়ায় দামন্তর বেড়ে মুদ্রাস্ফীতির সৃষ্টি হয়। এছাড়া, বড় আয়তনের বাজেট বাস্তবায়নের জন্য অভ্যন্তরীণ ব্যাংক ব্যবস্থা থেকে সরকারের ঋণ গ্রহণ বৃদ্ধি পেলে তা দামস্তর বৃদ্ধিতে সহায়তা করে। রাজস্ব ব্যয় বৃদ্ধির ফলে উৎপাদন তেমন না বাড়লে এবং নির্বাহকৃত উন্নয়ন ব্যয়ের সুফল দ্রুত না পেলে দামস্তর বেড়ে যায়। উদ্দীপকের সূচিটিতে দেখা যাচ্ছে যে, দেশের উৎপাদিত কৃষিজাত কয়েকটি পণ্যের দাম বৃদ্ধি পেয়েছে। অর্থাৎ দেশে মুদ্রাস্ফীতি ঘটেছে এবং উৎপাদন হ্রাসকেই এর কারণ হিসেবে দেখা হচ্ছে। কিন্তু উৎপাদন হ্রাসই একটি দেশের মুদ্রাস্ফীতির একমাত্র কারণ নয়। বিভিন্ন কারণেই মুদ্রাস্ফীতি হতে পারে। উন্নয়নশীল দেশের উন্নয়ন কর্মকান্ড অব্যাহত রাখা, শিক্ষা, স্বাস্থ্য ও দরিদ্রদের জন্য আর্থিক নিরাপত্তাব্যবস্থা এবং কয়েকটি ক্ষেত্রে উচ্চহারে ভর্তুকি বজায় রাখার স্বার্থে সরকারের সামগ্রিক ব্যয় বৃদ্ধি পায়। ফলে বাজেট ঘাটতি দেখা দেয় এ বিষয়টি দেশের মূল্যস্ফীতির একটি কারণ। তাছাড়া, উন্নয়নশীল দেশে পণ্যবার্ষিক পরিকল্পনা ও বড় আয়তনের বাজেট বাস্তবায়নের জন্য প্রচুর অর্থ ব্যয় করতে হয়। কিন্তু এসব ব্যয়ের বিপরীতে সমপরিমাণ দ্রব্য ও সেবাপ্রবাহ সঙ্গে সঙ্গে সৃষ্টি হয় না বলে দামস্তর বৃদ্ধি পায়। এসব দেশে উন্নয়নমুখী ক্রমবর্ধমান চাহিদার প্রেক্ষিতে মুদ্রাস্ফীতি দেখা দেয়।"
        }
      ]
    },
    {
      "number": "8",
      "uddipok": "বাংলাদেশের রপ্তানি ও আমদানি পরিস্থিতি নিম্নরূপ: উৎস: রপ্তানি উন্নয়ন ব্যুরো ও বাংলাদেশ ব্যাংক",
      "tag": "BB 16",
      "sub_questions": [
        {
          "label": "ক",
          "question": "আন্তর্জাতিক বাণিজ্য কাকে বলে?",
          "explanation": "দুই বা ততোধিক দেশ যখন দ্রব্য ও সেবার আমদানি ও রপ্তানি বাণিজ্যে অংশগ্রহণ করে তখন তাকে আন্তর্জাতিক বাণিজ্য বলে।"
        },
        {
          "label": "খ",
          "question": "বাংলাদেশের অর্থনীতিতে আন্তর্জাতিক বাণিজ্য কেন গুরুত্বপূর্ণ?",
          "explanation": "বাংলাদেশের অর্থনীতির জন্য আন্তর্জাতিক বাণিজ্য গুরুত্বপূর্ণ। কারণ- ১. আন্তর্জাতিক বাণিজ্যের মাধ্যমে বাংলাদেশ ঐসব দ্রব্য উৎপাদন করতে পারবে যেগুলো উৎপাদনে তুলনামূলক খরচ কম এবং তার বিনিময়ে এমন সব দ্রব্য আমদানি করতে পারবে যার উৎপাদন খরচ বেশি। ২. বাংলাদেশে দ্রুত অর্থনৈতিক উন্নয়নের জন্য দ্রুত শিল্পোন্নয়ন অপরিহার্য। কিন্তু এর জন্য শিল্পের যেসব কাঁচামাল ও মূলধনী যন্ত্রপাতি প্রয়োজন তা এখনও বাংলাদেশে উৎপাদিত হয় না। একমাত্র আন্তর্জাতিক বাণিজ্যের মাধ্যমেই এগুলো আমদানি করে শিল্পায়নের গতি দ্রুততর করা সম্ভব।"
        },
        {
          "label": "গ",
          "question": "উল্লিখিত তথ্যের আলোকে বাংলাদেশের বৈদেশিক বাণিজ্যে কিরূপ ভারসাম্য বিরাজ করছে? কেন?",
          "explanation": "উদ্দীপকে উল্লিখিত উপাত্তের আলোকে বলা যায়, বাংলাদেশে 5 সাম্প্রতিককালে রপ্তানি আয়ের চেয়ে আমদানি ব্যয় বেড়েছে অনেক বেশি। এ অবস্থা বাণিজ্যে ভারসাম্যহীনতা প্রকাশ করছে। নিচে বিষয়টি ব্যাখ্যা করা হলো। বাংলাদেশ স্বল্পসংখ্যক পণ্য রপ্তানি এবং অধিকসংখ্যক পণ্য আমদানি করে। স্বভাবতই রপ্তানি আয়ের তুলনায় আমদানি ব্যয় অনেক বেশি। এজন্য বাণিজ্যে ভারসাম্যহীনতা দেখা দিয়েছে। বাংলাদেশের রপ্তানি আয় ২০০৯-২০১০ সালে ছিল ১৬২০৪.৬৫ যা বেড়ে ২০১০-২০১১ সালে দাঁড়ায় ২২,৯২৪.৩৮ মিলিয়ন মার্কিন ডলার। আবার, আমদানি ব্যয় ২০০৯-২০১০ সালে ২৩৭৩৮ মিলিয়ন মার্কিন ডলার থেকে বেড়ে ২০১০-২০১১ তে দাঁড়ায় ৩৩৬৫৮ মিলিয়ন মার্কিন ডলার। এ থেকে বোঝা যায়, বাংলাদেশের রপ্তানি বৃদ্ধি পাচ্ছে। তবে সে ক্ষেত্রে আমদানি ব্যয়ও বাড়ছে। কিন্তু এ রপ্তানি আয় আমদানি ব্যয় অপেক্ষা খুবই কম। তাই বাণিজ্যে ভারসাম্যহীনতা দূর হয় না। উদ্দীপকের তথ্যের আলোকে বলা যায়, বিভিন্ন পরিস্থিতির কারণে বাংলাদেশের বৈদেশিক বাণিজ্যে ভারসাম্যহীনতা বিরাজ করছে।"
        },
        {
          "label": "ঘ",
          "question": "উল্লিখিত তথ্যের আলোকে এ ব্যবধান কমানোর জন্য তুমি কোন ধরনের নীতিকে সমর্থন করবে? কেন?",
          "explanation": "উল্লিখিত তথ্যের আলোকে এ ব্যবধান কমানোর জন্য বৈদেশিক বাণিজ্যের পাশাপাশি বৈদেশিক সাহায্যকেও সমর্থন করব।বৈদেশিক বাণিজ্যের পাশাপাশি বৈদেশিক সাহায্যকে সমর্থন করার কারণগুলো হলো- ১. বৈদেশিক সাহায্যের ওপর নির্ভর করে অর্থনৈতিক উন্নয়ন করতে হলে অনেক ক্ষেত্রে ঋণদানকারী দেশ থেকে উচ্চ মূল্যে পণ্যসামগ্রী ক্রয় করতে হয়। কিন্তু রপ্তানি বৃদ্ধি করে অর্জিত বৈদেশিক মুদ্রা দ্বারা স্বাধীনভাবে তুলনামূলক কম দামে বিভিন্ন দেশ থেকে ভালো মানের পণ্য সামগ্রী আমদানি করা যায়। ২. বৈদেশিক বাণিজ্যের ওপর- নির্ভরশীল জাতি কঠোর পরিশ্রমী ও উদ্যোগী হয়, কিন্তু বৈদেশিক সাহায্যের ওপর নির্ভরশীল জাতি কর্ম বিমুখ হয়ে পড়ে। ৩. দেশ যদি দাতাদের ওপর নির্ভর না করে বৈদেশিক বাণিজ্যের ওপর নির্ভরশীল হয় তাহলে দেশের রাজনীতি ও অর্থনীতি বিদেশি প্রভাবমুক্ত থাকে। এতে করে গণতান্ত্রিক চর্চা, সম্পদের সুষম বণ্টন ও সুষ্ঠু ব্যবহার নিশ্চিত হয়। ৪. বৈদেশিক বাণিজ্যের ক্ষেত্রে পণ্যের বিশেষীকরণের ওপর জোরারোপ করা হয়। উদ্দীপকে উল্লিখিত তথ্যের আলোকে এ ব্যবধান কমানোর জন্য বাংলাদেশকে শর্তযুক্ত ঋণ কম গ্রহণ করতে হবে সে সাথে গৃহীত বৈদেশিক সাহায্যের সর্বোচ্চ ব্যবহার নিশ্চিত করতে হবে এবং বৈদেশিক বাণিজ্য তথা রপ্তানি বৃদ্ধির মাধ্যমে এ ব্যবধান কমিয়ে আনা সম্ভব বলে আমি মনে করি।"
        }
      ]
    },
    {
      "number": "9",
      "uddipok": "বজলার স্যার একদিন এদেশের উন্নয়ন পরিকল্পনা সম্পর্কে ক্লাসে বক্তৃতা করতে গিয়ে বললেন, বাংলাদেশে এ যাবৎ যতগুলো পরিকল্পনা প্রণীত হয়েছে তারমধ্যে ষষ্ঠ-পঞ্চবার্ষিক পরিকল্পনা নানা দিক থেকে স্বতন্ত্র। উন্নয়ন পরিকল্পনার উদ্দেশ্য ও লক্ষ্যমাত্রার ভিত্তিতে এমন কথা বলা যায়।",
      "tag": "BB 16",
      "sub_questions": [
        {
          "label": "ক",
          "question": "উন্নয়ন পরিকল্পনা কী?",
          "explanation": "নির্দিষ্ট অর্থনৈতিক লক্ষ্য অর্জনের জন্য গৃহীত সুচিন্তিত ও সুবিবেচিত সিদ্ধান্তকে উন্নয়ন পরিকল্পনা বলে।"
        },
        {
          "label": "খ",
          "question": "দীর্ঘমেয়াদি পরিকল্পনা বলতে কী বোঝ?",
          "explanation": "সাধারণত দীর্ঘমেয়াদে বাস্তবায়নযোগ্য যেসব পরিকল্পনা গ্রহণ করা হয় তাকে দীর্ঘমেয়াদি পরিকল্পনা বলে। এমন প্রকল্প রয়েছে যা স্বল্পমেয়াদে বাস্তবায়ন করা যায় না। এসব প্রকল্প বাস্তবায়ন করতে দীর্ঘমেয়াদি পরিকল্পনা গ্রহণ করা হয়। দীর্ঘমেয়াদি পরিকল্পনার কিছু প্রেক্ষিত থাকে। সাধারণত ১০, ১৫, ২০ ও ২৫ বছর মেয়াদের ভিত্তিতে যে উন্নয়ন পরিকল্পনা প্রণয়ন করা হয় তাকে 'দীর্ঘমেয়াদি পরিকল্পনা' বলে।"
        },
        {
          "label": "গ",
          "question": "এদেশে দারিদ্র্য বিমোচনের জন্য উদ্দীপকে উল্লিখিত পরিকল্পনার উদ্দেশ্যসমূহ লেখ।",
          "explanation": "উদ্দীপকে উল্লিখিত ষষ্ঠ-পঞ্চবার্ষিক পরিকল্পনার অন্যতম একটি উদ্দেশ্য হচ্ছে দ্রুত উচ্চ প্রবৃদ্ধি অর্জনের মাধ্যমে দারিদ্র্য দূরীকরণ। দারিদ্র্য বিমোচনের লক্ষ্যে আশ্রয়ণ প্রকল্প, একটি বাড়ি একটি খামার, ঘরে ফেরা, মহিলাদের আত্মকর্মসংস্থানের জন্য ক্ষুদ্রঋণ, ভিক্ষাবৃত্তিতে নিয়োজিত জনগোষ্ঠীর পুনর্বাসন ও বিকল্প কর্মসংস্থান কর্মসূচি বাস্তবায়ন হয়েছে। এছাড়াও বয়স্ক ভাতা, স্বামী পরিত্যক্ত দুস্থ মহিলাদের ভাতা, অসচ্ছল মুক্তিযোদ্ধা সম্মানী ভাতা প্রভৃতি প্রদান করা হচ্ছে। এসব কর্মসূচি গ্রহণের লক্ষ্য ও উদ্দেশ্য হচ্ছে ২০২১ সালের মধ্যে দারিদ্র্যের হার ১৫ শতাংশে নামিয়ে আনা। বিগত পাঁচটি পঞ্চবার্ষিক পরিকল্পনার মূল লক্ষ্য ছিল দারিদ্র্য বিমোচন। । ষষ্ঠ পঞ্চবার্ষিকী পরিকল্পনায় দারিদ্র্য নিরসনের উদ্দেশ্যে গৃহীত কৌশলসমূহ হচ্ছে: ১. দরিদ্র অঞ্চলে উপার্জনক্ষম লোকের কাজের সুযোগ সৃষ্টি। ২. কৃষি, শিল্প ও সেবাখাতে উৎপাদন বৃদ্ধি। পল্লি উন্নয়ন ও পল্লি অবকাঠামো নির্মাণ এবং তথ্য ও যোগাযোগ প্রযুক্তির উন্নয়ন। ৩. শিক্ষা, স্বাস্থ্য, পরিবার ও পরিকল্পনা, পানি সরবরাহ ও পুষ্টি খাতে সরকারি ব্যয়ে আঞ্চলিক বৈষম্যের বিষয়টির ওপর গুরুত্বারোপ করা। ৪. দরিদ্রের জন্য প্রাতিষ্ঠানিক অর্থায়নের ব্যবস্থা করা। দীর্ঘমেয়াদি রূপকল্প ২০২১ এর মধ্যমেয়াদি কার্যক্রম হিসেবে ষষ্ঠ পঞ্চবার্ষিক পরিকল্পনার মৌলিক উদ্দেশ্য হচ্ছে দারিদ্র্যসীমার নিচে বসবাসকারী জনগণের সংখ্যা বর্তমানের ৩১.৫ শতাংশ থেকে ১৫ শতাংশে নামিয়ে আনা। উদ্দীপকে উল্লিখিত ষষ্ঠ পঞ্চবার্ষিকী পরিকল্পনার মৌলিক উদ্দেশ্য হিসেবে ২০১৫ সালের মধ্যে বাংলাদেশের দারিদ্র্যের হার নেমেছে ২২% এবং রূপকল্প ২০১১ সালের মধ্যে সেই হার ১৫% নামিয়ে আনা সম্ভব।"
        },
        {
          "label": "ঘ",
          "question": "উদ্দীপকের আলোকে ষষ্ঠ-পঞ্চবার্ষিক পরিকল্পনার স্বাতন্ত্র্য বিশ্লেষণ করো।",
          "explanation": "উল্লিখিত তথ্যের আলোকে এ ব্যবধান কমানোর জন্য বৈদেশিক বাণিজ্যের পাশাপাশি বৈদেশিক সাহায্যকেও সমর্থন করব। বৈদেশিক বাণিজ্যের শাশাপাশি বৈদেশিক সাহায্যকে সমর্থন করার কারণগুলো হলো- ১. বৈদেশিক সাহায্যের ওপর নির্ভর করে অর্থনৈতিক উন্নয়ন করতে হলে অনেক ক্ষেত্রে ঋণদানকারী দেশ থেকে উচ্চ মূল্যে পণ্যসামগ্রী ক্রয় করতে হয়। কিন্তু রপ্তানি বৃদ্ধি করে অর্জিত বৈদেশিক মুদ্রা দ্বারা স্বাধীনভাবে তুলনামূলক কম দামে বিভিন্ন দেশ থেকে ভালো মানের পণ্য সামগ্রী আমদানি করা যায়। ২. বৈদেশিক বাণিজ্যের ওপর- নির্ভরশীল জাতি কঠোর পরিশ্রমী ও উদ্যোগী হয়, কিন্তু বৈদেশিক সাহায্যের ওপর নির্ভরশীল জাতি কর্ম বিমুখ হয়ে পড়ে। ৩. দেশ যদি দাতাদের ওপর নির্ভর না করে বৈদেশিক বাণিজ্যের ওপর নির্ভরশীল হয় তাহলে দেশের রাজনীতি ও অর্থনীতি বিদেশি প্রভাবমুক্ত থাকে। এতে করে গণতান্ত্রিক চর্চা, সম্পদের সুষম বণ্টন ও সুষ্ঠু ব্যবহার নিশ্চিত হয়। ৪. বৈদেশিক বাণিজ্যের ক্ষেত্রে পণ্যের বিশেষীকরণের ওপর জোরারোপ করা হয়। উদ্দীপকে উল্লিখিত তথ্যের আলোকে এ ব্যবধান কমানোর জন্য বাংলাদেশকে শর্তযুক্ত ঋণ কম গ্রহণ করতে হবে সে সাথে গৃহীত বৈদেশিক সাহায্যের সর্বোচ্চ ব্যবহার নিশ্চিত করতে হবে এবং বৈদেশিক বাণিজ্য তথ্য রপ্তানি বৃদ্ধির মাধ্যমে এ ব্যবধান কমিয়ে আনা সম্ভব বলে আমি মনে করি।"
        }
      ]
    }
  ]
}