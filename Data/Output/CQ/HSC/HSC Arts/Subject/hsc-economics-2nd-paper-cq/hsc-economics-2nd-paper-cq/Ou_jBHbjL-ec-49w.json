{
  "title": "ঢাকা কলেজ ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাহার মিয়ার ১.৫ একর জমি আছে। তিনি তার সমস্ত জমিতে স্ত্রী ও ছেলের সাহায্য নিয়ে আমন ধান চাষ করে থাকেন। বর্ষার মৌসুমে তিনি ধানের সাথে মাগুর মাছের চায়ও করে থাকেন। অন্যদিকে জগলু মিয়াল ২০ একর জমি আছে। তিনি সম্পূর্ণ জমিতে আখ চাষ করেন এবং স্থানীয় চিনিকলে তা বিক্রি করে থাকেন।",
      "tag": "DC 24",
      "sub_questions": [
        {
          "label": "ক",
          "question": "কৃষিকাঠামো কী?",
          "explanation": "কৃষিপণ্য উৎপাদনের পদ্ধতি ও উদ্দেশ্য, কৃষিকাজের সাথে জড়িত মানুষের আর্থ-সামাজিক অবস্থা ইত্যাদির সমন্বিত রূপই কৃষি কাঠামো।"
        },
        {
          "label": "খ",
          "question": "\"শস্য বহুমুখীকরণ কৃষির জন্য সহায়ক\"- সংক্ষেপে উক্তিটির যথার্থতা মূল্যায়ন করো।",
          "explanation": "বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদনের প্রক্রিয়াই হলো শস্য বহুমুখীকরণ। একই জমিতে বার বার এক ফসল চাষ করলে জমিরে উর্বরতা হ্রাস পেয়ে উৎপাদন হ্রাস পায়। কিন্তু একই জমিতে যদি ভিন্ন ভিন্ন ফসল চাষ করা হয় তাহলে জমির উর্বরতা বাড়ে। ফলে কৃষি উৎপাদন বৃদ্ধি পায়। যেমন- হানের পরে পাট, এরপর ডাল-সরিষা ইত্যাদি চাষাবাদ করলে জমির উর্বরতা বৃদ্ধি পায়। তাই বলা হয়, 'শস্য বহুমুখীকরণ কৃষির জন্য সহায়ক'।"
        },
        {
          "label": "গ",
          "question": "উদ্দীপক অনুযায়ী যৌক্তিক বৈশিষ্ট্য উল্লেখপূর্বক বাহার মিয়ার খামারের প্রকৃতি চিহ্নিত করো।",
          "explanation": "উদ্দীপকের বাহার মিয়ার খামারটি জীবননিধাধী ও মিশ্র খামারের অন্তর্ণত। জীবননির্বাহের জন্য কৃথক যে খামার করে তাই জীবননির্বাহী খামার। এ ধরনের খামারের আয়তন ছোট হয়। পারিবারিক শ্রমের ভিত্তিতে এ ধরনের খামার পরিচালিত হয়। অন্যদিকে, কোনো খামারে ফসল উৎপাদনের পাশাপাশি পশু পালন বা মৎস্য চাষ করা হয় তাকে মিশ্র খামার বলে। যেমন- কোনো খামারে ধান, পাট, শাকসবজি চাষের পাশাপাশি মৎস্য চাষ প্রভৃতি খামার। উদ্দীপকে বাহার মিয়া ১.৫ একর জমিতে স্ত্রী ও ছেলের সাহায্য নিয়ে ধান চাষ করেন। অর্থাৎ বাহার মিয়ার খামারটি জীবননির্বাহী খামারের অন্তর্গত। আবার বর্ষার মৌসুমে বাহার মিয়া ধানের সাথে মাগুর মাছ চাষ করার কারণে তা মিশ্র খামারে পরিণত হয়। এ ধরনের খামারের প্রতিটি পণ্য থেকে কৃষকের আয়ের উল্লেখযোগ্য অংশ অর্জিত হয়। তাই বলা যায়, বাহার মিয়ার খামারটি জীবননির্বাহী ও মিশ্র খামারের অন্তর্গত।"
        },
        {
          "label": "ঘ",
          "question": "উদ্দীপক অনুযায়ী কৃষিতে জগলু মিয়ার খামারের অর্থনৈতিক প্রভাব বিশ্লেষণ করো।",
          "explanation": "উদ্দীপকে জগলু মিয়ার খামারটি একটি বাণিজ্যিক খামার, যা একটি দেশের অর্থনৈতিক উন্নয়নে গুরুত্বপূর্ণ ভূমিকা রাখবে। বাণিজ্যিক খামারে মুনাফা অর্জনের উদ্দেশ্যে বাণিজ্যিক ভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক নিজস্ব ও ভাড়া নেওয়া শ্রমের ব্যবহার এবং অধিক মূলধন বিনিয়োগ করে থাকে। উৎপাদন ব্যবস্থায় কৃষক ও রাষ্ট্র উভয়েই উপকৃত বা লাভবান হয়। উদ্দীপকে জগলু মিয়া ২০ একর জমিতে আখ চাষ করেন। স্থানীয় চিনিকলে তা তিনি বিক্রি করেন। এতে তার আর্থিক সচ্ছলতা অর্জন হয়। আবার, চিনিকলের উৎপাদিত চিনি দেশের মানুষের চাহিদা পূরণ করছে। এতে সাধারণ জনগণ ও রাষ্ট্র উভয়ের উপকার হচ্ছে। অর্থাৎ জগলু মিয়ার খামার বাণিজ্যিক খামারের বৈশিষ্ট্যের অনুরূপ। বাণিজ্যিক উদ্দেশ্যে পরিচালিত খামারে ভাড়া করা শ্রমিকদের দিয়েও কাজ করানো হয়। ফলে এ ধরনের কৃষিকাজে অনেক লোকের কর্মসংস্থান হয়। তাই বাণিজ্যিক খামার দেশের ক্রমবর্ধমান বেকার সমস্যা সমাধানে সহায়তা। করে। বাণিজ্যিক খামারে অধিক উৎপাদন হয় বলে তা দেশের সামগ্রিক জিডিপি বৃদ্ধিতে ভূমিকা রাখে। এছাড়া এ খামারে উৎপাদিত উদ্বৃত্ত পণ্য দেশের চাহিদা পূরণ করে বিদেশে রপ্তানি করা যায়। ফলে প্রচুর বৈদেশিক মুদ্রা অর্জন করা যায়। যা দেশের অর্থনৈতিক উন্নয়নে সহায়ক ভূমিকা রাখে। সুতরাং বলা যায়, জগলু মিয়ার খামার তথা বাণিজ্যিক খামার একটি দেশের দ্রুত অর্থনৈতিক উন্নয়নে গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "2",
      "uddipok": "\"x\" দেশের জিডিপিতে কৃষির উপখাতগুলোর অবদান নিচের ছকে দেয়া হলো: কৃষি উপখাত, ২০১৭-১৮ ২০১৮-১৯ ২০১৯-২০ ১. শস্য ও শাকসবজি ১১.০০ ১২.০ ৭.০ ২. পশু সম্পদ ২.৫ ৩.৫ ২.০ ৩. বনজ সম্পদ ১.৫ ২.০ ১.৫ ৪. মৎস সম্পদ ৫,০ ৫.৫ ৩.০",
      "tag": "DC 24",
      "sub_questions": [
        {
          "label": "ক",
          "question": "কৃষি পণ্যের বাজারজাতকরণ কী?",
          "explanation": "যে প্রক্রিয়ার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌছানো হয় তাই কৃষিপণ্যের বাজারজাতকরণ।"
        },
        {
          "label": "খ",
          "question": "কৃষি খামার ও কৃষি জোত একই অর্থে ব্যবহার হতে পারে না কেন?",
          "explanation": "কৃষিজোত ও কৃষি খামার ধারণা দুটির অর্থ খুব কাছাকাছি হলেও এরা এক নয়। কৃষিকাজের জন্য কৃষকের অধীনে একটি অখন্ড কৃষি জমিই হলো কৃষিজোত। এগুলো মাঠের বিভিন্ন স্থানে ছড়িয়ে-ছিটিয়ে থাকতে পারে অন্যদিকে, একাধিক কৃষিজোত নিয়ে কৃষি খামার হতে পারে। অর্থাৎ কৃষি জোতের তুলনায় কৃষিখামার বৃহৎ ধারণা। তাই কৃষি খামার ও কৃষিজোত এক অর্থে ব্যবহার হতে পারে না।"
        },
        {
          "label": "গ",
          "question": "উদ্দীপক অনুযায়ী, \"x\" দেশে (২০১৭-১৮) অর্থবছরে কৃষি উপখাতগুলোর অবদান লেখচিত্রের মাধ্যমে উপস্থাপন করো।",
          "explanation": "কৃষিকাজের ধরন ও উৎপন্ন পণ্যের প্রকৃতির ওপর ভিত্তি করে কৃষিকে কয়েকটি উপখাতে বিভক্ত করা যায়। কোনো দেশের জিডিপিতে কৃষির অবদান গুরুত্বপূর্ণ। সাধারণত কৃষি খাতকে চারটি উপখাতে ভাগ করা যায়। এগুলো হলো- শস্য ও শাকসবজি, পশু সম্পদ, বনজ সম্পদ ও মৎস্য সম্পদ।- ২০১৭-১৮ অর্থবছরে শস্যের অবদান ১১.০ শতাংশ এবং পশু সম্পদ, বনজ সম্পদ ও মৎস্য সম্পদের অবদান যথাক্রমে ২.৫, ১.৫ ও ৫.০ শতাংশ। এখানে কৃষি উপখাতগুলোর মধ্যে শস্য ও শাকসবজি উপখাতের অবদান সবচেয়ে বেশি।"
        },
        {
          "label": "ঘ",
          "question": "উদ্দীপক অনুযায়ী \"X\" দেশের কৃষি উপখাগুলোর অবদানের গতিধারা এবং অর্থনৈতিক তাৎপর্য বিশ্লেষণ করো'।",
          "explanation": "বাংলাদেশের জিডিপিতে কৃষি খাতের শস্য ও শাকসবজি উপখাতের গুরুত্ব বেশি। বাংলাদেশের কৃষি খাতের উপখাতগুলো হলো শস্য ও শাকসবজি, পশু বনজ ও মৎস্য সম্পদ। এসব উপখাতের মধ্যে শস্য ও শাকসবজি খাত কৃষির বৃহত্তম উপখাত। এ খাতে উৎপাদিত শস্যের মধ্যে ধান, পাট, গম, ডাল ইত্যাদি প্রধান। এছাড়া আলু, কপি, লাউ, করলা, বেগুনসহ অনেক ধরনের শাকসবজি উৎপন্ন হয়। উদ্দীপকে 'X' দেশে ২০১৮-১৯ অর্থবছরে শস্যের অবদান ১২.০ শতাংশ। আবার, প্রাণিসম্পদ, বনজ সম্পদ ও মৎস্য খাতের অবদান যথাক্রমে ৩.৫, ২.০ ও ৫.৫ শতাংশ। তবে ২০১৯-২০ অর্থবছরে শস্য ও শাকসবজি উপখাতের অবদান কমে দাঁড়ায় শস্যে ৭.০ শতাংশ এবং প্রাণিসম্পদ, বনজ সম্পদ ও মৎস্য সম্পদের অবদান যথাক্রমে ২.০, ১.৫ ও ৩.০ শতাংশ। বাংলাদেশ একটি কৃষিপ্রধান দেশ হওয়ায় এখানকার অভ্যন্তরীণ উৎপাদনের ক্ষেত্রে কৃষি একটি অন্যতম গুরুত্বপূর্ণ খাত। সময় অতিবাহিত হওয়ার সাথে সাথে এদেশের জিডিপিতে এ খাতের অবদান ক্রমশ কমে আসছে। তাই দেখা যায়, সত্তরের দশকে এদেশের জিডিপিতে কৃষি খাতের অবদান শতকরা প্রায় ৬০ ভাগ থাকলেও নব্বই দশকে তা কমে দাঁড়ায় প্রায় ৩৭ ভাগ। অবশ্য এর অর্থ এই নয় যে, এখানকার মোট বার্ষিক কৃষি উৎপাদন কমে যাচ্ছে। প্রকৃতপক্ষে কৃষি খাতের অবদান কমলেও সে তুলনায় দেশের জাতীয় উৎপাদন আরও বেশি বাড়ছে। ফলে সার্বিক কৃষি উৎপাদন বৃদ্ধি পাচ্ছে। কৃষি খাতের মধ্যে শস্য ও শাকসবজি উপখাতের অবদান সবচেয়ে বেশি। তারপর রয়েছে পশু সম্পদ ও বনজ সম্পদ উপখাত। তাই অর্থনৈতিক উন্নয়নে এ খাতের অবদান অপরিসীম।"
        }
      ]
    },
    {
      "number": "3",
      "uddipok": "সুজন মিয়া মৌসুমি ফসল চাষ করার জন্য আর্থিক সংকটে পড়ে। তখন তিনি তার মামা ও পাড়ার দোকানদারের কাছ থেকে টাকা ধার করেন। যদিও উপজেলা কৃষি কর্মকর্তা তাকে কৃষি ব্যাংক থেকে ঋণ গ্রহণ করার পরামর্শ দিয়েছিলেন। অন্যদিকে সুজন মিয়ার স্ত্রী বাড়িতে বসেই এমন একটি ফসল আবাদ করা শুরু করেছেন, যার জন্য কোনো জমির প্রয়োজন হয়নি।",
      "tag": "DC 24",
      "sub_questions": [
        {
          "label": "ক",
          "question": "জৈব প্রযুক্তি কী?",
          "explanation": "কোনো উদ্ভিদ বা প্রাণী বা তা থেকে প্রাপ্ত কোনো বস্তুকে প্রযুক্তির সাহায্যে মানুষের কল্যাণে ব্যবহার করার পৃদ্ধতিকে জৈব প্রযুক্তি বলে।"
        },
        {
          "label": "খ",
          "question": "বিশ্ব উষ্ণায়নের প্রেক্ষিতে বাংলাদেশের কৃষিতে অভিযোজন কৌশল প্রয়োগ জরুরী হয়ে পড়েছে'- উক্তিটির যৌক্তিকতা সংক্ষেপে বিশ্লেষণ করো।",
          "explanation": "পরিবর্তিত পরিস্থিতির সাথে খাপ খাইয়ে চলাকে অভিযোজন বলে। বৈশ্বক উষ্ণতা বৃদ্ধি ও জলবায়ু পরিবর্তনের কারণে বাংলাদেশের কৃষি পরিবেশ দূষণ ঘটছে। ফলে কৃষি উন্নয়ন ব্যহত হচ্ছে। অভিযোজনের মাধ্যমে এ সমস্যা দূর করা সম্ভব। জলবায়ু পরিবনের পরিবর্তিত পরিবেশের সাথে তাল মিলিয়ে চলাই অভিযোজন। যেমন- বৈশ্বিক উষ্ণতার ফলে সমুদ্রপৃষ্ঠের উচ্চতা বাড়তে থাকলে উপকূল বরাবর বাধ নির্মাণ অথবা বন্যা কিংবা খরা সহ্য করতে পারে এমন ফসলের বীজ আবিষ্কার। তাই বলা যায় বাংলাদেশ বৈশ্বিক উষ্ণায়নের প্রেক্ষিতে কৃষিতে অভিযোজন কৌশল প্রয়োগ জরুরি।"
        },
        {
          "label": "গ",
          "question": "উদ্দীপকে উল্লিখিত, সুজন মিয়ার ক্ষেত্রে কৃষি ঋণের উৎসের প্রকৃতি বিশ্লেষণ করো।",
          "explanation": "নিম্নের অনুরূপ: উদ্দীপকে কৃষিঋণের প্রাতিষ্ঠানিক ও অপ্রাতিষ্ঠানিক উৎসগুলো উল্লেখ করা হয়েছে। সরকারি বিধি ও নিয়মের অন্তর্ভুক্ত কৃষিঋণের উৎসগুলো প্রাতিষ্ঠানিক উৎস। যেমন- বাংলাদেশ কৃষি ব্যাংক, রাজশাহী কৃষি উন্নয়ন ব্যাংক, কর্মসংস্থান ব্যাংক প্রভৃতি। তবে সরকারি নিয়ম ও বিধি বহির্ভূত কৃষিঋণের উৎসগুলোকে অপ্রাতিষ্ঠানিক উৎস বলা হয়। যেমন- গ্রাম্য মহাজন, বন্ধু- বান্ধব, আত্মীয়-স্বজন, ফড়িয়া প্রভৃতি। উদ্দীপকে আমাদের দেশের কৃষকরা কৃষিতে বিনিয়োগের জন্য বিভিন্ন উৎস থেকে ঋণ গ্রহণ করেন। এসব উৎসগুলোর মধ্যে প্রতিষ্ঠানিক উৎসগুলো হলো- বাংলাদেশ কৃষি ব্যাংক, বাণিজ্যিক ব্যাংক। আবার, অপ্রাতিষ্ঠানিক উৎসগুলো হলো- বন্ধু-বান্ধব, আত্মীয়-স্বজন, গ্রাম্য মহাজন, ভূ-স্বামী, মধ্যস্বত্বভোগী ও ব্যবসায়ী শ্রেণি। প্রাতিষ্ঠানিক উৎসের তুলনায় অপ্রাতিষ্ঠানিক উৎস থেকে ঋণ গ্রহণ করা সহজ। তাই কৃষকরা এ উৎস থেকে বেশি ঋণ গ্রহণ করে। তবে প্রাতিষ্ঠানিক উৎসের ঋণের সুদের হার কম হয়ে থাকে।"
        },
        {
          "label": "ঘ",
          "question": "উদ্দীপক অনুযায়ী, সুজন মিয়ার স্ত্রী কর্তৃক আবাদকৃত ফসলের গুরুত্ব বিশ্লেষণ করো।",
          "explanation": "সুজন মিয়ার স্ত্রীর আবাদকৃত ফসলটি হলো মাশরুম। মাশরুম হলো ভক্ষণযোগ্য মৃতজীবী ছত্রাকের প্রজনন অঙ্গ। এটি অত্যন্ত পুষ্টিকর, সুস্বাদু ঔষধি গুণসম্পন্ন সবজি। এটি ঘরের মধ্যেই চাষ করা যায়। তাই মাশরুম চাষ করতে আবাদি জমির প্রয়োজন হয় না। উদ্দীপকে সুজন মিয়ার স্ত্রী বাড়িতে একটি ফসল আবাদ শুরু করেছেন। যার জন্য কোনো জমির প্রয়োজন হয়নি। অর্থাৎ সুজন মিয়ার স্ত্রী বাড়িতে মাশরুম চাষ শুরু করেছেন। মাশরুম প্রচুর ক্যালসিয়ামসমৃদ্ধ খাবার। যা শিশুদের হাড় ও দাঁত গঠনে বিশেষ কার্যকর। মাশরুম চাষের জন্য ফসলি জমির প্রয়োজন হয় না এবং স্বল্প জায়গায় স্বল্প পুঁজিতে মাশরুম চাষ করা যায়। কিন্তু মুনাফা খুব বেশি হয়। আবার, ঘরে বসেই বেকার যুবক-যুবতীরা মাশরুম চাষ করতে পারে। তাই মাশরুম চাষে কর্মসংস্থান সৃষ্টি করা যায়। বিশ্বব্যাপী মাশরুমের চাহিদা বেশি হওয়ায় মাশরুম রপ্তানি করে বৈদেশিক মুদ্রা অর্জন করা সম্ভব। তাই বলা যায়, উদ্দীপকে সুজন মিয়ার স্ত্রীর • আবাদকৃত ফসল মাশরুম অর্থনৈতিকভাবে খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "একটি বস্ত্র উৎপাদনকারী কারখানার মেশিনারীজ প্রতিস্থাপন ব্যয় ৮০ লক্ষ টাকা এবং ৫০ জন শ্রমিক কাজ করে। আশা করা যাচ্ছে যে, আগামী সাত বছর পরে সে কারখানায় ২০ কোটি টাকার মেশিনারীজ ও ২০০ জন শ্রমিক কারখানায় নিয়োগ দিয়ে উৎপাদনকার্য চালাতে পারবে।",
      "tag": "DC 24",
      "sub_questions": [
        {
          "label": "ক",
          "question": "উচ্চ অগ্রাধিকার শিল্প কী?",
          "explanation": "উচ্চ অগ্রাধিকার সেসব শিল্পকে বোঝায় যা দ্রুত প্রবৃদ্ধির মাধ্যমে ব্যাপক কর্মসংস্থান সৃষ্টি করবে এবং উল্লেখযোগ্য পরিমাণ আয় অর্জন করা সম্ভব হবে।"
        },
        {
          "label": "খ",
          "question": "অর্থনৈতিক উন্নয়নে রপ্তানিমুখী শিল্পের ভূমিকা গুরুত্বপূর্ণ কেন?",
          "explanation": "বিদেশের বাজারে রপ্তানির উদ্দেশ্যে যে শিল্প গড়ে ওঠে তাকে রপ্তানিমুখী শিল্প বলে। ধনী দেশগুলো দরিদ্র বা উন্নয়নশীল দেশ হতে কাঁচামাল সংগ্রহ করে উন্নত মানের পণ্য দ্রব্য উৎপাদন করে। আবার এই উৎপাদিত পণ্য বেশি দামে উন্নয়নশীল দেশে রপ্তানি করে। ফলে দরিদ্র দেশগুলোর রপ্তানি আয় অপেক্ষা আমদানি ব্যয় বেশি হয়। তাই দরিদ্র দেশগুলোকে রপ্তানিমুখী শিল্প গড়ে তুলতে হবে। কারণ অর্থনৈতিক উন্নয়নের জন্য কর্মসংস্থান, বৈদেশিক মুদ্রা, শিল্পায়ন গুরুত্বপূর্ণ। রপ্তানিমুখী শিল্পের মাধ্যমে কর্মসংস্থান বৃদ্ধি, বৈদেশিক মুদ্রা অর্জন করা সম্ভব। তাই বলা যায়, অর্থনৈতিক উন্নয়নে রপ্তানিমুখী শিল্পের ভূমিকা গুরুত্বপূর্ণ।"
        },
        {
          "label": "গ",
          "question": "উদ্দীপক অনুযায়ী, শিল্পনীতি-২০১৬ অনুযায়ী, কারখানায় প্রকৃতি চিহ্নিত করো।",
          "explanation": "শিল্পনীতি-২০১৬ অনুযায়ী বস্ত্র উৎপাদন কারখানাটি ক্ষুদ্র শিল্পের অন্তর্গত। শিল্পনীতি-২০১৬ অনুযায়ী ম্যানুফ্যাকচারিংয়ের ক্ষেত্রে ক্ষুদ্র শিল্প প্রতিষ্ঠানের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ৭৫-লক্ষ থেকে ১৫ কোটি টাকা। এসব শিল্প প্রতিষ্ঠানে ৩১ থেকে ১২০ জন শ্রমিক কাজ করে। তবে সেবা শিল্পের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ১০ লক্ষ থেকে ২ কোটি টাকা। এসব প্রতিষ্ঠানে ১৬ থেকে ৫০ জন শ্রমিক কর্মে নিয়োজিত থাকে। উদ্দীপকে একটি বস্ত্র উৎপাদনকারী কারখানার মেশিনারিজ প্রতিস্থাপন ব্যয় ৮০ লক্ষ টাকা। উক্ত কারখানায় ৫০ জন শ্রমিক কাজ করে। অর্থাৎ উদ্দীপকের কারখানাটি ম্যানুফ্যাকচারিং ক্ষেত্রের ক্ষুদ্র শিল্পের অন্তর্গত। কোনো একটি মানদণ্ডের ভিত্তিতে একটি কর্মকাণ্ড ক্ষুদ্র শিল্পের অন্তর্ভুক্ত হলেও অন্য মানদণ্ডে যেটি মাঝারি শিল্প হতে পারে। সেক্ষেত্রে কর্মকাণ্ডটি মাঝারি শিল্পের অন্তর্গত হবে। তবে তৈরি পোশাক বা শ্রমঘন শিল্পের ক্ষেত্রে এ বিধান প্রযোজ্য হবে না।"
        },
        {
          "label": "ঘ",
          "question": "উদ্দীপক অনুযায়ী, আগামী সাত বছর পরে কারখানাটির প্রকৃতি নির্ণয়পূর্বক দেশের অর্থনীতিতে প্রভাব বিশ্লেষণ করো।",
          "explanation": "বাংলাদেশের শিল্পনীতি-২০১৬ অনুযায়ী উদ্দীপকের শিল্পটি সাত বছর পর মাঝারি শিল্পের অন্তর্গত হবে। শিল্পনীতি-২০১৬ অনুযায়ী, মাঝারি শিল্পে প্রতিষ্ঠানের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ১৫ কোটি টাকার অধিক এবং অনধিক ৫০ কোটি টাকা হয়। এসব শিল্প প্রতিষ্ঠানে ১২১ থেকে ৩০০ শ্রমিক, কর্মে নিয়োজিত থাকে। তবে তৈরি পোশাক শিল্প প্রতিষ্ঠান বা শ্রমঘন শিল্প প্রতিষ্ঠানের ক্ষেত্রে মাঝারি শিল্পের শ্রমিক সংখ্যা সর্বোচ্চ ১০০০ জন হয়। উদ্দীপকে ক্ষুদ্র শিল্পটি সাত বছর পরে মাঝারি শিল্পের অন্তর্গত হবে। কারণ শিল্পটি সাত বছর পরে স্থাপনা ব্যয়সহ ২০ কোটি টাকা হবে। এটি ১৫ কোটি টাকার ওপরে এবং ৫০ কোটি টাকার নিচে। আবার, উত্ত প্রতিষ্ঠানে ২০০ জন শ্রমিক কর্মে নিয়োজিত হবে। অর্থাৎ কারখানাটি মাঝারি শিল্পের সব বৈশিষ্ট্যকে প্রতিনিধিত্ব করবে। তাই উত্ত শিল্পটিকে মাঝারি শিল্পে পরিণত হবে। একটি দেশের অর্থনীতিতে মাঝারি শিল্প গুরুত্বপূর্ণ ভূমিকা রাখে। বাংলাদেশের শিল্পের মধ্যে ৭৫-৯০ শতাংশই ক্ষুদ্র বা মাঝারি শিল্প। ২০১৯- ২০ অর্থবছরে এ শিল্পের প্রবৃদ্ধির হার ছিল ১.৩৯ শতাংশ। এছাড়া এ শিল্প বৈদিশক মুদ্রা অর্জনে রপ্তানি খাতে একটি গুরুত্বপূর্ণ অংশ। এর পাশাপাশি দেশের কর্মসংস্থান বৃদ্ধি ও জাতীয় আয় বৃদ্ধিতে এ শিল্প গুরুত্বপূর্ণ ভূমিকা রাখে। এছাড়াও দেশীয় কাঁচামালের যথাযথ ব্যবহারের মাধ্যমে পরিবেশের দূষণ রোধে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "আবীরের দেশে বিগত কয়েক দশক পূর্বেও ফ্রিজ, টিভির মতো ইলেকট্রনিক্স দ্রব্য বাইরের দেশ থেকে ক্রয় করে এনে ব্যবহার করতে হতো। কিন্তু বর্তমানে এসব পণ্য দেশেই উৎপাদন হয়।",
      "tag": "DC 24",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুত্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "বাংলাদেশের পাট শিল্পের হারানো ঐতিহ্য কিভাবে ফিরে পাওয়ার সম্ভাবনা তৈরি হয়েছে?",
          "explanation": "পরিবেশগত কারণে পাট শিল্পের হারানো ঐতিহ্য ফিরে পাওয়ার সম্ভাবনা তৈরি হয়েছে। পাটের বিকল্প ব্যবহার আবিষ্কৃত হওয়ায় বিশ্বব্যাপী এর চাহিদা কমে গিয়েছিল। কিন্তু সম্প্রতি উন্নত জাতের পাট ও পাটজাত দ্রব্যের উদ্ভাবন হয়েছে। পাটের বিকল্প পণ্য ব্যবহারের ক্ষতিকর দিক সম্পর্কে সচেতনতা বৃদ্ধি ও বিভিন্ন সরকারি উদ্যোগের ফলে নতুন করে পাট শিল্পের সম্ভাবনার দ্বার উন্মোচিত হয়েছে। তাছাড়া, পাটজাত পণ্য পরিবেশের কোনো ক্ষতি করে না। তাই বলা যায়, পাট শিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "তিনটি গুরুত্বপূর্ণ বৈশিষ্ট উল্লেখপূর্বক উদ্দীপকের উল্লিখিত শিল্পের প্রকৃতি নির্ণয় করো।",
          "explanation": "উদ্দীপকে উল্লিখিত শিল্পটি আমদানি বিকল্প শিল্পকে নির্দেশ করে। বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে দেশে উৎপাদন করা হয়। এসব দ্রব্যের শিল্পকে আমদানি বিকল্প শিল্প বলে। কোন দ্রব্যগুলোর আমদানি বিকল্প শিল্প স্থাপন করা যুক্তিসংগত তা নির্ধারণের জন্য কিছু বিষয় বিবেচনা করা হয়। এসব শিল্পের দ্রব্যাদি কমপক্ষে আমদানি দ্রব্যের নিকট-বিকল্প হিসেবে ব্যবহার করা হয়। উদ্দীপকে আধীরের দেশে বিগত কয়েক দশক পূর্বেও ফ্রিজ, টিভির মতো। ইলেকট্রনিক্স পণ্য বাইরের দেশ থেকে ক্রয় করে এনে ব্যবহার করা হতো। কিন্তু বর্তমানে এসব পণ্য দেশেই উৎপাদন হয়। ফলে ভোন্তারা সন্তায় কিনে তা ব্যবহার করতে পারছে। যা ওপরে বর্ণিত আমদানি বিকল্প শিল্পকে নির্দেশ করে। তাই বলা যায়, উদ্দীপকে উল্লিখিত উৎপাদিত 'পণ্যের শিল্পকে অর্থনীতির ভাষায় আমদানি বিকল্প শিল্প কৌশল বলা হয়।"
        },
        {
          "label": "ঘ",
          "question": "উদ্দীপকে উল্লিখিত শিল্প জাতীয় অর্থনীতিতে কীভাবে ভূমিকা রাখবে? ব্যাখ্যা করো।",
          "explanation": "উদ্দীপকের আমদানি বিকল্প শিল্প জাতীয় অর্থনীতিতে স্বনির্ভরতা অর্জনের মাধ্যমে ভূমিকা রাখবে। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া বাংলাদেশ শিল্পায়নের প্রয়োজনে মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদন হবে। ফলে দেশে শিল্পায়নের গতি ত্বরান্বিত হবে। উদ্দীপকে বাংলাদেশে আমদানিনির্ভর ইলেকট্রনিক্স পণ্য উৎপাদনকারী কোম্পানি প্রতিষ্ঠা হয়েছে। এতে পূর্বের তুলনায় আমদানি ব্যয় অনেকটা হ্রাস পেয়েছে। ফলে বৈদেশিক মুদ্রার সাশ্রয় হচ্ছে। এই বিশেষ কৌশল অবলম্বন করার ফলে আমদানির ওপর নির্ভরতা কমছে। অন্যদিকে, আমদানি বিকল্প শিল্পায়নের ফলে শিল্পের বিকেন্দ্রীয়করণ ঘটছে এবং সমগ্র শিল্প খাতের প্রসার ঘটছে। বাংলাদেশসহ জনবহুল দেশেগুলোর জনগণের প্রয়োজন অনুযায়ী অনেক প্রকারের পণ্য আমদানি করতে হয়। এ ভাবস্থায় দেশে আমদানি বিকল্প শিল্প স্থাপন করা হলে এসব শিল্পপণ্যের বাজারের নিশ্চয়তা থাকবে। যার ফলে শিল্পায়ন অনেকটাই প্রসারিত হবে। এর মাধ্যমে দেশীয় কাঁচামালের সছাবহার ও কর্মসংস্থান সৃষ্টি হবে। পাশাপাশি দেশ অর্থনৈতিকভাবে স্বনির্ভরতা অর্জন করবে। সুতরাং বলা যায়, আমদানি বিকল্প শিল্প একটি দেশের জনির্ভরতা অর্জনে বিশেষ ভূমিকা রাখতে পারে।"
        }
      ]
    },
    {
      "number": "6",
      "uddipok": "'Y' দেশের বর্তমান জনসংখ্যা ৩০ কোটি। কিন্তু তার দেশের অর্থনীতিবিদরা মনে করেন- দেশের আয়তন ও প্রাকৃতিক সম্পদ অনুযায়ী দেশের জনসংখ্যা ২৫ কোটি হলে সামঞ্জস্যপূর্ণ হতো। উক্ত দেশের সরকার যুবকদের কর্মমুখী শিক্ষা, প্রশিক্ষণ ও আর্থিক সহায়তার ওপর জোর দিয়েছেন। যেন যুবকদের চাকরি খুঁজতে না হয়। বরং তারা যেন অন্যকেও চাকরি দিতে পারে।",
      "tag": "DC 24",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "কোনো দেশে প্রতি বর্গকিলোমিটারে যত জন লোক বসবাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "নিট অভিবাসন একটি দেশের জনসংখ্যা বৃদ্ধিতে কিভাবে ভূমিকা রাখে।",
          "explanation": "কোনো নির্দিষ্ট দেশে বহিরাগমন ও বহির্গমনের পার্থক্যকে নিট অভিবাসন বলে। নিট অভিবাসন একটি দেশের জনসংখ্যা গুরুত্বপূর্ণ নির্ধারক। নিট অভিবাসন ধনাত্মক হলে জনসংখ্যা বৃদ্ধি পায়। আবার, ঋণাত্মক হলে জনসংখ্যা হ্রাস পায়। বহিরাগমনের পরিমাণ বহির্গমনের চেয়ে বেশি হলে নিট অভিবাসন ধনাত্মক হয়। ফলে জনসংখ্যা বৃদ্ধি পায়। সুতরাং বলা যায়, ধনাত্মক নিট অভিভাসন জনসংখ্যা বৃদ্ধিতে বিশেষ ভূমিকা রাখে।"
        },
        {
          "label": "গ",
          "question": "উদ্দীপক অনুসারে, \"কাম্য জনসংখ্যা তত্ত্ব\" অনুযায়ী অসামঞ্জস্যতার পরিমাণ নির্ণয়পূর্বক দেশের প্রকৃতি নির্ণয় করো।",
          "explanation": "অসামঞ্জস্যতার মানের ওপর নির্ভর করে একটি দেশের জনসংখ্যার প্রকৃতি। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্য অনুযায়ী, Y দেশের বর্তমান জনসংখ্যা ৩০ কোটি। অর্থাৎ প্রকৃত জনসংখ্যা, A = ৩০। অর্থনীতিবিদরা মনে করে দেশটিতে ২৫ কোটি জনসংখ্যা হলে সামঞ্জস্যপূর্ণ হতো। অর্থাৎ দেশটির কাম্য জনসংখ্যা ০ = ২৫। সুতরাং Y দেশটিতে অসামঞ্জস্যের পরিমাণ, M = A − O O M= \\frac{A-O}{O} M = O A − O ​ = ৩০ − ২৫ ২৫ \\frac{৩০-২৫}{২৫} ২৫ ৩০ − ২৫ ​ ৫ ২৫ = ০ . ২০ \\frac{৫}{২৫}=০.২০ ২৫ ৫ ​ = ০ . ২০ M এর মান দ্বারা বোঝা যায় জনসংখ্যা কোন স্তরে রয়েছে। M এর মান ধনাত্মক হলে অধিক জনসংখ্যা এবং M-এর মান ঋণাত্মক হলে নিম্ন জনসংখ্যার দেশ প্রকাশ পায়। তবে M-এর মান শূন্য হলে কাম্য জনসংখ্যা নির্দেশ করে। উদ্দীপকের তথ্যের আলোকে অসামঞ্জস্যতা (M) ধনাত্মক হওয়ায় Y দেশটি একটি অধিক জনসংখ্যার দেশ।"
        },
        {
          "label": "ঘ",
          "question": "উদ্দীপক অনুযায়ী, সরকারের গৃহীত পদক্ষেপ কীভাবে দেশকে অর্থনৈতিকভাবে স্বনির্ভর করতে পারে? ব্যাখ্যা করো।",
          "explanation": "উদ্দীপকের সরকারের গৃহীত কর্মমুখী শিক্ষা, প্রশিক্ষণ, আর্থিক সহায়তা ও মানবসম্পদ উন্নয়নের মাধ্যমে দেশকে অর্থনৈতিকভাবে স্বনির্ভর করতে পারে। মানবসম্পদ উন্নয়নের জন্য উপযুক্ত শিক্ষা ও প্রশিক্ষণ গ্রহণ আবশ্যক। এর ফলে ব্যক্তির অন্তর্নিহিত কর্মগুণের বিকাশ ঘটে। এতে ব্যক্তির উৎপাদনশীলতা বাড়ে। এর পাশাপাশি আর্থিক, সহায়তা প্রদান করা মানবসম্পদ উন্নয়নের জন্য জরুরি। কোনো দেশের অর্থনৈতিক উন্নয়নের জন্য বস্তুগত সম্পদের পাশাপাশি মানবসম্পদ একান্ত প্রয়োজন। উদ্দীপকে Y দেশ একটি অধিক জনসংখ্যার দেশ। তাই এই অধিক জনসংখ্যার সমস্যা সমাধানের জন্য মানবসম্পদ উন্নয়ন প্রয়োজন। এ লক্ষ্যে উক্ত দেশের সরকার যুবকদের জন্য কর্মমুখী শিক্ষা, প্রশিক্ষণ ও আর্থিক সহায়তা প্রদানের ওপর জোর দিয়েছেন। যাতে যুবকদের চাকরি খুঁজতে না হয়। বরং তারা যেন অন্যদের চাকরি দিতে পারেন। অর্থাৎ সরকার মানবসম্পদ উন্নয়নের মাধ্যমে কর্মসংস্থান বৃদ্ধির প্রচেষ্টা চালিয়েছে। কর্মমুখী শিক্ষা ও প্রশিক্ষণের মাধ্যমে একজন মানুষ দক্ষতা অর্জন করে মানবসম্পদে পরিণত হতে পারে। একজন দক্ষ ব্যক্তি নিজেই নিজের কর্মসংস্থান করতে পারে। তার আত্মকর্মসংস্থানের মাধ্যমে অন্য। বেকারদেরও কর্মসংস্থানের সুযোগ সৃষ্টি হয়। এতে দেশের মোট উৎপাদন তথা জাতীয় উৎপাদন বাড়ে। ফলে দেশের মানুষের জীবনযাত্রার মান উন্নত হবে এবং দেশ অর্থনৈতিকভাবে উন্নত হবে। তাই বলা যায়, মানবসম্পদ একটি দেশকে অর্থনৈতিকভাবে স্বনির্ভর করতে পারে।"
        }
      ]
    },
    {
      "number": "7",
      "uddipok": "কোনো দেশের জনসংখ্যা ও খাদ্যেৎপাদনের বৃদ্ধির হার সম্পর্কিত তথ্য নিচের টেবিলে দেয়া আছে; বছর ১৮০০ - - — ১৯০০ - - জনসংখ্যা বৃদ্ধি ৮ - - ৬৪ - - - খাদ্য উৎপাদন বৃদ্ধি ৪ - ৬ - - ৮ - ১০",
      "tag": "DC 24",
      "sub_questions": [
        {
          "label": "ক",
          "question": "মানবসম্পদ কাকে বলে?",
          "explanation": "একটি দেশের উৎপাদনশীল ও দক্ষ শ্রমশক্তি বা জনশক্তিকে মানবসম্পদ বলে।"
        },
        {
          "label": "খ",
          "question": "ভূ-প্রকৃতি কিভাবে জনসংখ্যা বৃদ্ধিকে প্রবাবিত করবে?",
          "explanation": "একটি দেশের জনসংখ্যা ভূ-প্রকৃতির ওপর অনেকাংশে নির্ভর করে। দুর্গম পাহাড়ি এলাকা, বিচ্ছিন্ন দ্বীপাঞ্চল বা মরু অঞ্চলে জীবনযাপন অত্যন্ত কঠিন। তাই এরূপ অঞ্চলে জনবসিত কম বলে জনসংখ্যাও কম হয়। কিন্তু উর্বর সমতল এলাকায় জীবনযাপন সহজসাধ্য এবং অনাবিল। তাই জনবসতি অধিক হয়। ফলে জনসংখ্যাও বেশি হয়। তাই বলা যায়, ভূ-প্রকৃতি জনসংখ্যা বৃদ্ধিকে প্রভাবিত করে।"
        },
        {
          "label": "গ",
          "question": "উদ্দীপকে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক নির্ণয় করো।",
          "explanation": "উদ্দীপকে ম্যালথাসের তত্ত্বে জনসংখ্যা ও খাদ্য উৎপাদনের মধ্যে সম্পর্ক নির্দেশ করা হয়েছে। ম্যালথাস তার জনসংখ্যা তত্ত্বে জনসংখ্যা ও খাদ্য উৎপাদন বৃদ্ধির সম্পর্ক নিয়ে আলোচনা করেছেন। তার মতে, জনসংখ্যা অনিয়ন্ত্রিত অবস্থায় জ্যামিতিক হারে এবং খাদ্য উৎপাদন গাণিতিক হারে বৃদ্ধি পায়। ২, ৪, ৮, ১৬, ৩২...... হারকে জ্যামিতিক হার এবং ২, ৩, ৪, ৫, ৬..... হারকে গাণিতিক হার বলে। ফলে জনসংখ্যা ও খাদ্যের মধ্যে অসামঞ্জস্য দেখা দেয়। প্রতি ২৫ বছরে জনসংখ্যা দ্বিগুণ হয়। উদ্দীপকের চিত্রে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক দেখানো হলো- কোনো দেশের জনসংখ্যা ও খাদ্যেৎপাদনের বৃদ্ধির হার সম্পর্কিত তথ্য নিচের টেবিলে দেয়া আছে; বছর ১৮০০ ১৮২৫ ১৮৫০ ১৮৭৫ ১৯০০ ১৯২৫ ১৯৫০ জনসংখ্যা বৃদ্ধি ৮ ১৬ ৩২ ৬৪ ১২৮ ২৫৬ ৫১২ খাদ্য উৎপাদন বৃদ্ধি ৪ ৫ ৬ ৭ ৮ ৯ ১০ সূচিতে দেখা যায়, প্রতি ২৫ বছরে জনসংখ্যা জ্যামিতিক হারে বৃদ্ধি পায়। অন্যদিকে, খাদ্য উৎপাদন গাণিতিক হারে বৃদ্ধি পায়। তাই একটি নির্দিষ্ট সময় পর জনসংখ্যা খাদ্য উৎপাদনকে ছাড়িয়ে যায়। ফলে জনসংখ্যা ও খাদ্য উৎপাদনের মধ্যে ভারসাম্যহীনতা দেখা দেয়।"
        },
        {
          "label": "ঘ",
          "question": "অর্থনীতির সাথে সঙ্গতিপূর্ণ তত্ত্বের বক্তব্য অনুযায়ী উদ্দীপকের খাদ্য ও জনসংখ্যা বৃদ্ধির হার কিভাবে সমন্বয় করা যায়?- যথাযথ বিশ্লেষণ করো।",
          "explanation": "জনসংখ্যা বৃদ্ধি ও খাদ্য উৎপাদনের মধ্যে সৃষ্ট ব্যবধান দূরীকরণে ম্যালথাসের তত্ত্বে প্রতিরোধমূলক ও প্রাকৃতিক নিরোধের কথা উল্লেখ আছে। ম্যালথাস তার তত্ত্বে বিলম্বে বিবাহ, যৌন সংযম, কৌমার্য অবলম্বন ইত্যাদি পন্থায় জন্মনিয়ন্ত্রণকে প্রতিরোধমূলক ব্যবস্থা বলা হয়। আবার, যুদ্ধ বিগ্রহ, মহামারি, দুর্ভিক্ষ, খাদ্যাভাব প্রভৃতি প্রাকৃতিক দুর্যোগের কারণে জনসংখ্যার অতিরিক্ত অংশ প্রাণসংহারকে প্রাকৃতিক নিরোধ বলে। উদ্দীপকের সারণিতে জনসংখ্যা বৃদ্ধি ও খাদ্য উৎপাদনের মধ্যে সৃষ্ট ব্যবধান ম্যালথাসের তত্ত্বকে নির্দেশ করে। ম্যালথাস মনে করেন, খাদ্যের যোগানের তুলনায় জনসংখ্যা বেড়ে গেলে মহামারি, দুর্ভিক্ষ, ভূমিকম্প, বন্যা প্রভৃতি প্রাকৃতিক দুর্যোগ প্রকট আকারে দেখা দেয়। এভাবে অতিরিক্ত জনসংখ্যার প্রাণসংহারকে 'প্রাকৃতিক নিরোধ' বলা হয়। জনসংখ্যা নিয়ন্ত্রণে 'প্রাকৃতিক নিরোধ' কার্যকর হলে খাদ্য ও জনসংখ্যার মধ্যে যে ভারসাম্য স্থাপিত হয় তা খুবই স্বল্পস্থায়ী। কারণ মানুষের সন্তানোৎপাদন স্পৃহা এতই প্রবল যে, জনসংখ্যা বৃদ্ধি পেয়ে তা পুনরায় খাদ্যের যোগানকে ছাড়িয়ে যায়। তাই ম্যালথাস জনসংখ্যা নিয়ন্ত্রণে প্রতিরোধমূলক ব্যবস্থার কথা বলেছেন। বাল্যবিবাহ ও বহুবিবাহ পরিহার, নৈতিক সংযম অবলম্বন, জন্মনিয়ন্ত্রণ ব্যবস্থা গ্রহণ প্রভৃতি উপায়ে মানুষ জনসংখ্যা বৃদ্ধি নিয়ন্ত্রণ করতে পারে। অর্থাৎ ম্যালথাস জনসংখ্যা ও খাদ্যের যোগানের মধ্যে সমন্বয়ের জন্য প্রাকৃতিক নিরোধের চেয়ে প্রতিরোধমূলক নিরোধের ওপর বেশি গুরুত্বারোপ করেছেন।"
        }
      ]
    },
    {
      "number": "8",
      "uddipok": "'A' দেশে ২০২১-২০২২ অর্থবছরের ভোস্তার মূল্যসূচক (CPI) ছিল ১৩০-। দ্রব্যের দামন্তর ক্রমাগত বাড়তে থাকায় ২০২২-২০২৩ অর্থবছরে সেই মূল্যসূচক হয় ১৫০। এতে কিছু পেশার মানুষ লাভবান এবং কিছু পেশার মানুষ ক্ষতিগ্রস্ত হয়।",
      "tag": "DC 24",
      "sub_questions": [
        {
          "label": "ক",
          "question": "দামস্তর কাকে বলে?",
          "explanation": "কোনো দেশে উৎপাদিত সব পণ্য ও সেবার গড় দামকে দামস্তর বলে।"
        },
        {
          "label": "খ",
          "question": "ব্যাংক হার বৃদ্ধি কিভাবে মুদ্রাস্ফীতি নিয়ন্ত্রণ করে?",
          "explanation": "ব্যাংক হার বৃদ্ধি করলে বাণিজ্যিক ব্যাংকের ঋণ দান ক্ষমতা সংকোচিত হলে মুদ্রাস্ফীতি নিয়ন্ত্রিত হয়। কেন্দ্রীয় ব্যাংক 'ব্যাংক হার' বৃদ্ধির মাধ্যমে মুদ্রাস্ফীতি নিয়ন্ত্রণ করতে পারে। ব্যাংক হার বাড়লে বাণিজ্য ব্যাংকগুলোর ঋণ পত্রের খরচ বেশি পড়ে। ফলে। বাণিজ্যিক ব্যাংকগুলো কেন্দ্রীয় ব্যাংক থেকে কম ঋণ গ্রহণ করে। ফলে ব্যাংকগুলোর ঋণ প্রদান ক্ষমতা সংকোচিত হয়ে যায়। এমতাবস্থায় বেসরকারি ভোগ ও বিনিয়োগ প্রবণতা হ্রাস পেয়ে সামগ্রিক চাহিদা হ্রাস পায়। ফলে মূল্যস্তর হ্রাস পেয়ে মুদ্রাস্ফীতি কমে যায়।"
        },
        {
          "label": "গ",
          "question": "উদ্দীপক অনুযায়ী, মুদ্রাস্ফীতির হার নির্ণয় করো।",
          "explanation": "দামস্তর বৃদ্ধির শতকরা পরিমাণই হলো মুদ্রাস্ফীতির হার। সাধারণ দামস্তরের ক্রমবৃদ্ধির প্রবণতাই হলো মুদ্রাস্ফীতি। এক্ষেত্রে কোনো একটি দ্রব্যের দাম বৃদ্ধিকে বোঝায় না। বরং বাজারের অধিকাংশ পণ্যসামগ্রীর সাধারণ দামন্তরের বৃদ্ধিকে বোঝানো হয়। ভোক্তার মূল্য সূচকের সাহায্যে সহজেই মুদ্রাস্ফীতির হার পরিমাপ করা যায়। উদ্দীপকে 'A' দেশে ২০২১-২২ সালের ভোক্তার মূল্যসূচক ছিল ১৩০। ২০২২-২৩ সালে ঐ দেশের ভোক্তার মূল্যসূচক, বেড়ে ১৫০ হয়। উত্ত তথ্যের আলোকে নিচে 'A' দেশের মুদ্রাস্ফীতির হার নির্ণয় করা হলো মুদ্রাস্ফীতির হার = বর্তমান বছরের সূচক  −  ভিত্তি বছরের সূচক ভিত্তি বছরের সূচক \\frac{বর্তমান~ বছরের~ সূচক ~-~ ভিত্তি~ বছরের~ সূচক}{ভিত্তি~ বছরের ~সূচক} ভিত্তি   বছরের   সূচক বর্তমান   বছরের   সূচক   −   ভিত্তি   বছরের   সূচক ​ × ১০০ = ১৫০ − ১৩০ ১৩০ \\frac{১৫০ - ১৩০}{১৩০} ১৩০ ১৫০ − ১৩০ ​ × ১০০= ১৫.৩৮% অতএব, মুদ্রাস্ফীতির পরিমাণ ১৫.৩৮%।"
        },
        {
          "label": "ঘ",
          "question": "উদ্দীপকে উল্লিখিত পেশার মানুষের মধ্যে কারা লাভবান এবং ক্ষতিগ্রস্ত হয়? কীভাবে হয়? তোমার যুক্তিযুক্ত মতামত বিশ্লেষণ করো।",
          "explanation": "মুদ্রাস্ফীতির ফলে উৎপাদনকারী লাভবান হয়, কিন্তু গরিব ও সীমিত আয়ের লোক ক্ষতিগ্রস্ত হয়। মুদ্রাস্ফীতির ফলে আয়ের পুনঃবণ্টন ঘটে। সমাজের এক শ্রেণির কাছ থেকে অন্য শ্রেণির কাছে সম্পদ পুনঃবিন্যস্ত হয়। মুদ্রাস্ফীতির প্রভাব সমাজের বিভিন্ন শ্রেণির মানুষের ওপর বিভিন্নভাবে পড়ে। কেউ লাভবান হয়। আবার অনেকে ক্ষতিগ্রস্ত হয়। যেমন- শ্রমিক শ্রেণি ও সীমিত 'আয়ের লোকেরা ক্ষতিগ্রস্ত হয়। কিন্তু উৎপাদনকারীরা লাভবান হয়। উদ্দীপকে 'A' দেশের ভোস্তার মূল্যসূচক ১৩০ থেকে বেড়ে ২০২২-২৩ অর্থবছরে ১৫০ হয়। ফলে মুদ্রাস্ফীতির হার হয় ১৫.৩৮%। এতে উৎপাদনকারীরা লাভবান হয়। কিন্তু গরিব ও সীমিত আয়ের লোক ভোগান্তির শিকার হয়। মুদ্রাস্ফীতির ফলে দ্রব্যের সাধারণ দামস্তর বৃদ্ধি পায়। ফলে অর্থের ক্রয়ক্ষমতা হ্রাস পায়। তাই ঋণদাতা, গরিব ও সীমিত আয়ের লোকেরা পূর্বের চেয়ে কম পরিমাণ দ্রব্যসামগ্রী ক্রয় করতে বাধ্য হয়। এভাবে তারা ক্ষতিগ্রস্ত হয়। অন্যদিকে, মুদ্রাস্ফীতির ফলে দামস্তর বাড়লেও সে অনুপাতে উৎপাদন খরচ বাড়ে না। তাই কৃষক, উৎপাদনকারী, ও ব্যবসায়ীরা পূর্বের তুলনায় বেশি মুনাফা অর্জন করেন। এভাবে তারা লাভবান হয়। তাই বলা যায়, মুদ্রাস্ফীতির প্রভাব উৎপাদনকারীর ওপর ইতিবাচক এবং গরিব ও সীমিত আয়ের লোকের ওপর নেতিবাচক।"
        }
      ]
    },
    {
      "number": "9",
      "uddipok": "কবির মিয়া-তার কারখানায় পোশাক তৈরির জন্য নারায়ণগঞ্জের রাজেস মিয়ার কাছ থেকে গেঞ্জির কাপড় ক্রয় করে এবং তার কারখানার তৈরিকৃত পোশাক ইউরোপিয় ইউনিয়নের দেশসমূহের নিকট বিক্রয় করে। এখন দেশে তার মতো অনেক উদ্যোক্তা তৈরি পোশাক দেশের বাইরে বিক্রয় করছে।",
      "tag": "DC 24",
      "sub_questions": [
        {
          "label": "ক",
          "question": "বৈদেশিক সাহায্য কী?",
          "explanation": "কোনো দেশ অর্থনৈতিক উন্নয়নের উদ্দেশ্যে বিদেশ থেকে যে ঋণ ও অনুদান পায় তাকে বৈদেশিক সাহায্য বলা হয়।"
        },
        {
          "label": "খ",
          "question": "তথ্য প্রযুক্তির অগ্রগতি বিশ্বায়নের মূল চালিকা শক্তি- ব্যাখ্যা করো।",
          "explanation": "বিশ্বায়ন ও তথ্যপ্রযুক্তির মধ্যে সমমুখী সম্পর্ক বিদ্যমান। বিংশ শতাব্দীর শেষ দিকে তথ্যপ্রযুক্তির ব্যাপক সম্প্রসারণ ঘটায় তথ্যের অবাধ প্রবাহ সম্ভব হচ্ছে। দিন দিন তথ্যপ্রযুক্তির যত প্রসার ঘটছে ততই বিশ্বের দেশগুলোর মধ্যে দ্রুত যোগাযোগ ও সম্পর্ক স্থাপন সম্ভব হচ্ছে। অর্থনৈতিক ও সামাজিক সম্পর্কের প্রসার ঘটছে এবং বিশ্বে জ্ঞান ও প্রযুক্তি দ্রুত ছড়িয়ে পড়ছে। এসবই বিশ্বায়ন প্রক্রিয়াকে গতিশীল করে তুলছে। সুতরাং বলা যায়, তথ্য প্রযুক্তির অগ্রগতি বিশ্বায়নের মূল চালিকা শক্তি।"
        },
        {
          "label": "গ",
          "question": "উদ্দীপক অনুযায়ী, যথাযথ যুক্তিসহ বাণিজ্যের প্রকৃতি নির্ণয় করো।",
          "explanation": "উদ্দীপকে কবির মিয়া অভ্যন্তরীণ বাণিজ্য এবং রাজেস মিয়া আন্তর্জাতিক বাণিজ্য পরিচালনা করেন। অভ্যন্তরীণ বাণিজ্য একটি সার্বভৌম রাষ্ট্রের অভ্যন্তরে সংঘটিত হয়। তাই অভ্যন্তরীণ বাণিজ্যে দেশের মধ্যেই বিভিন্ন বাজারের দ্রব্য ক্রয়-বিক্রয় করা হয়। অন্যদিকে, আন্তর্জাতিক বাণিজ্য বিভিন্ন সার্বভৌম দেশের মধ্যে সংঘটিত হয়। আন্তর্জাতিক বাণিজ্যে নিজ দেশের প্রয়োজনে অন্য দেশ থেকে পণ্য আমদানি এবং নিজ দেশের উদ্বৃত্ত পণ্য বিদেশে রপ্তানি করা হয়। উদ্দীপকে কবির মিয়া তার কারখানার পোশাক তৈরির জন্য নারায়ণগঞ্জের রাজেস মিয়ার কাছ থেকে গেঞ্জির কাপড় ক্রয় করে। এক্ষেত্রে কবির মিয়া ও রাজেস মিয়া অভ্যন্তরীণ বাণিজ্য পরিচালনা করেন। এ ধরনের বাণিজ্যের ক্ষেত্রে মুদ্রা ও ব্যাংকব্যবস্থা একই থাকে। লেনদেনের ভারসাম্যে কোনো সমস্যা থাকে না। অন্যদিকে, কবির মিয়ার কারখানায় তৈরিকৃত পোশাক ইউরোপীয় ইউনিয়নের দেশগুলোর নিকট বিক্রয় করেন। অর্থাৎ এক্ষেত্রে কবির মিয়ার বাণিজ্যটি আন্তর্জাতিক বাণিজ্য। এ ধরনের বাণিজ্যে সরকারি নীতির ভিন্নতা এবং মুদ্রা ও ব্যাংক ব্যবস্থায় পার্থক্য পরিলক্ষিত হয়।"
        },
        {
          "label": "ঘ",
          "question": "উদ্দীপক অনুযায়ী, তৈরি পোশাক দেশের বাইরে বিক্রয় দেশের জাতীয় অর্থনীতিতে কিভাবে ভূমিকা রাখবে? ব্যাখ্যা করো।",
          "explanation": "তৈরি পোশাক দেশের বাইরে বিক্রয়ের ফলে সম্পদ ব্যবহার, উৎপাদনও মূলধনের গতিশীলতা বৃদ্ধির মাধ্যমে জাতীয় অর্থনীতিতে ভূমিকা রাখবে।আন্তর্জাতিক বাণিজ্যকে অর্থনৈতিক প্রবৃদ্ধির চালিকা শক্তি বলা হয়। রপ্তানির মাধ্যমে বৈদেশিক মুদ্রা আয় করে লেনদেনের ভারসাম্য রক্ষা করা যায়। আরার, আমদানির মাধ্যমে নিজ দেশের প্রয়োজনমতো বিদেশ থেকে পণ্যদ্রব্য আমদানি করে দেশীয় চাহিদা মেটানো যায়। এভাবে অর্থনীতিতে আন্তর্জাতিক বাণিজ্য অপরিসীম ভূমিকা পালন করে। উদ্দীপকে জনাব কবির তার কারখানায় উৎপাদিত পোশাক ইউরোপীয় ইউনিয়নের দেশগুলোতে বিক্রি করেন। ক্রমান্বয়ে তার তৈরি পোশাক বিক্রির পরিমাণ বাড়ছে। এতে কবির মিয়ার দেশের রপ্তানি আয় বাড়ছে। এতে এখন আরও অনেক উদ্যোস্তা তৈরি পোশাক বিদেশে রপ্তানি করছে। ফলে দেশে সম্পদের পূর্ণ ব্যবহার নিশ্চিত হয়। এছাড়া উৎপাদন ও বাজার সম্প্রসারণের মাধ্যমে দেশ অর্থনৈতিক উন্নতি লাভ করে। আন্তর্জাতিক বাণিজ্যের মাধ্যমে পণ্য আমদানি-রপ্তানি করে বাজার স্থিতিশীল রাখা যায়। এতে নিজ দেশের সম্পদের পূর্ণ ব্যবহার হবে। ফলে উৎপাদন বাড়বে এবং দেশীয় ও আন্তর্জাতিক বাজার সম্প্রসারিত হবে। এছাড়াও একটি দেশের সঙ্গো একাধিক দেশের বাণিজ্যিক সম্পর্কের কারণে আন্তর্জাতিক বাণিজ্যের মাধ্যমে মূলধনের গতিশীলতাও বৃদ্ধি পাবে। তাই বলা যায়, আন্তর্জাতিক বাণিজ্য অর্থনৈতিক উন্নয়নে অপরিসীম ভূমিকা পালন করবে।"
        }
      ]
    },
    {
      "number": "10",
      "uddipok": "জনাব রফিকের দেশে দুই দশক আগে পাট, তুলা, সুতা, চা ও চামড়া ইত্যাদি অন্যান্য দেশে বিক্রি করে চাল, ডাল তেলবীজ, মোটরগাড়ি ও মেশিনারিজ দ্রব্য ক্রয় করে। আনে। কিন্তু বর্তমানে দেশটির তৈরি পোশাক, হিমারিত মাছ, শাক-সবজি বিভিন্ন দেশে বিক্রি করে বিপুল অংকের বৈদেশিক মুদ্রা অর্জন করছে। এক্ষেত্রে দেশের সরকার তৈরি পোশাক ও হিমায়িত মাছের জন্য 'ট্যাক্স হলিডে' ঘোষণা করেছে।",
      "tag": "DC 24",
      "sub_questions": [
        {
          "label": "ক",
          "question": "আন্তর্জাতিক বাণিজ্য কী?",
          "explanation": "দুই বা ততোধিক দেশের মধ্যে মুনাফার উদ্দেশ্যে কোনো দ্রব্য বা সেবা বিনিময় হলে তাকে আন্তর্জাতিক বাণিজ্য বলে।"
        },
        {
          "label": "খ",
          "question": "\"বাণিজ্য ভারসাম্য ও লেনদেন ভারসাম্য এক নয়\" ব্যাখ্যা করো।",
          "explanation": "বাণিজ্যের ভারসাম্য একটি দেশের আন্তর্জাতিক লেনদেনের আংশিক। চিত্র এবং লেনদেনের ভারসাম্য পূর্ণাঙ্গ চিত্র প্রদান করে। দৃশ্যমান আমদানির মোট মূল্য ও দৃশ্যমান রপ্তানির মোট মূল্যের পার্থক্যের বিবরণকে বাণিজ্যের ভারসাম্য বলে। বাণিজ্যের ভারসাম্য একটি দেশের আন্তর্জাতিক লেনদেনের একটি অংশ মাত্র। পক্ষান্তরে, একটি দেশের দৃশ্যমান ও অদৃশ্যমান উভয় প্রকার আমদানি ও রপ্তানির মোট মূল্যের বিবরণকে লেনদেন ভারসাম্য বলে। এটি একটি দেশের আন্তর্জাতিক লেনদেনের সামগ্রিক চিত্র প্রদান করে। তাই লেনদেন ভারসাম্য বাণিজ্য ভারসাম্য থেকে বৃষৎ ধারণা। সুতরাং, বাণিজ্য ভারসাম্য ও লেনদেন তারসাম্য এক নয়।"
        },
        {
          "label": "গ",
          "question": "উদ্দীপক অনুযায়ী, রফিকের দেশটি আমদানি ও রপ্তানি দ্রব্যসমূহের প্রকৃতি নির্ণয় করো।",
          "explanation": "উদ্দীপকে জনাব রফিকের দেশে আন্তর্জাতিক বাণিজ্যের প্রকৃতি প্রকাশ পেয়েছে। দুই বা ততোধিক স্বাধীন সার্বভৌম দেশের মধ্যে যে বাণিজ্য সংগঠিত হয় তাই আন্তর্জাতিক বাণিজ্য বলে। এ প্রক্রিয়াই একটি দেশের সাথে বিশ্বের বিভিন্ন দেশের মধ্যে বৈধ প্রক্রিয়ায় বাণিজ্য সংগঠিত হয়। বাংলাদেশ বিভিন্ন ধরনের দ্রব্য আমদানি ও রপ্তানি করে থাকে। যেমন- আমদানি দ্রব্যগুলোর মধ্যে প্রাথমিক দ্রব্য, শিল্পজাত দ্রব্য ও মূলধনী দ্রব্যসহ কিছু অন্যান্য দ্রব্য রয়েছে। আবার রপ্তানি দ্রব্যগুলোর মধ্যে রয়েছে প্রচলিত ও অপ্রচলিত রপ্তানি দ্রব্য। উদ্দীপকে জনাব রফিকের দেশে দুই দশক আছে পাট, তুলা, সুতা, চা ও চামড়া রপ্তানি করতো। যেগুলোকে প্রচলিত রপ্তানি পণ্য বলা হয়। আর চাল, ভাল, তেলজীব, মোটর গাড়ি ও মেশিনারিজ দ্রব্য আমদানি করত। এখানে চাল, ডাল ও তেলবীজ প্রাথমিক দ্রব্য এবং মোটর গাড়ি ও মেশিনারিজ হলো অন্যান্য পণ্য সামগ্রী। কিন্তু তার দেশে বর্তমানে তৈরি পোশাক, হিমায়িত মাছ, শাকসবজি, রপ্তানি করে প্রচুর বৈদেশিক মুদ্রা আয় করে। এসব রপ্তানিকৃত দ্রব্যগুলোকে অপ্রচলিত রপ্তানি দ্রব্য বলা হয়। সুতরাং বলা যায়, উদ্দীপকের রফিকের দেশে আমদানি ও রপ্তানি বাণিজ্যের গতি-প্রকৃতি প্রকাশ"
        },
        {
          "label": "ঘ",
          "question": "উদ্দীপক অনুযায়ী, সম্প্রতি সরকারের তৈরি পোশাক ও হিমায়িত মাছের জন্য গৃহীত পদক্ষেপ রপ্তানি বাণিজ্য সম্প্রসারণে কিভাবে ভূমিকা রাখবে? ব্যাখ্যা করো।",
          "explanation": "ট্যাক্স হলিডে সুবিধা রপ্তানিমুখী শিল্পকে দেওয়া রপ্তানি সম্প্রসারণের জন্য হয়। রপ্তানিমুখী শিল্পের দ্রুত প্রসারের লক্ষ্যে শিল্প উদ্যোক্তাদেরকে 'ট্যাক্স হলিডে' সুবিধা প্রদান করা হয়। রপ্তানি পণ্যের দাম কম রাখার জন্য রপ্তানিমুখী শিল্পের উৎপাদন ব্যয় হ্রাস করতে হয়। এ উদ্দেশ্যে রপ্তানিমুখী শিল্পে বিদ্যুৎ ও গ্যাসের দাম হ্রাস, প্রয়োজনীয় কাঁচামাল আমদানির ওপর কর রেয়াত, ট্যাক্স হলিডে সুবিধা প্রদান ইত্যাদি ব্যবস্থা গ্রহণ করার দরকার হয়। এসব কারণে রপ্তানিমুখী শিল্পকে ট্যাক্স হলিডে সুবিধা দেওয়া হয়। ' উদ্দীপকে রফিক সাহেবের দেশ বর্তমানে তৈরি পোশাক, হিমায়িত মাছ, শাকসবজি বিভিন্ন দেশে রপ্তানি করে। আর এসব রপ্তানি থেকে তার দেশ প্রচুর বৈদেশিক মুদ্রা অর্জন করছে। সরকার উক্ত দেশের রপ্তানি সম্প্রসারণের জন্য তৈরি পেশাক ও হিমায়িত মাছের জন্য 'ট্যাক্স হলিডে' ঘোষণা করেছে। অর্থাৎ তৈরি ও হিমায়িত মাছ রপ্তানিমুখী পণ্য দ্রব্য হওয়ায় ট্যাক্স হলিডে সুবিধা প্রদান করেছে। ফলে তৈরি পোশাক ও হিমায়িত মাছের রপ্তানি সম্প্রসারণ হবে। এতে রপ্তানি আয় বৃদ্ধি পাবে। সরকার কর্তৃক 'ট্যাক্স হলিডে' সুবিধা প্রদানের ফলে রপ্তানিকারকরা তাদের পণ্যের দাম, কম রাখতে পারবে। কারণ উক্ত সুবিধা ভোগের ফলে জ্বালানি খরচ ও প্রয়োজনীয় কাঁচামাল আমদানিতে কর রেয়াত সুবিধা পাবে। ফলে তাদের রপ্তানিকৃত পণ্যের উৎপাদন খরচ কম হবে। এতে তাদের পণ্যের দামও কম হবে। ফলে তাদের রপ্তানি বাণিজ্য লাভজনক হবে। এতে তারা বেশি পরিমাণ পণ্যদ্রব্য রপ্তানিতে উৎসাহী হবে। আবার পণ্যের দাম কম হওয়ায় বিদেশি আমদানিকারকরা বেশি পণ্যদ্রব্য আমদানিতে উৎসাহী হবে। ফলশ্রুতিতে দেশের রপ্তানি বাণিজ্যের প্রসার ঘটবে। তাই বলা যায়, 'ট্যাক্স হলিডে' সুবিধা তৈরি পোশাক ও হিমায়িত মাছ রপ্তানি সম্প্রসারণে ভূমিকা রাখবে।"
        }
      ]
    },
    {
      "number": "11",
      "uddipok": "'D' দেশের সরকার দেশের দীর্ঘতম নদীর উপর সেতু নির্মাণের জন্য প্রথমে বিশ্ব ব্যাংক, এশীয় উন্নয়ন ব্যাংক ও বিভিন্ন দেশের সরকারের কাছ থেকে ঋণ পাবে বলে আশা করে। কিন্তু পরবর্তীতে দেশের কেন্দ্রীয় ব্যাংক ও বিভিন্ন বাণিজ্যিক ব্যাংকের কাছ থেকে ঋণ নিয়ে এই সেতু নির্মাণ করে।",
      "tag": "DC 24",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "অর্থনীতির যে শাখায় সরকারের আয়-ব্যয় ও. সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "ভ্যাটকে কেন পরোক্ষ কর বলা হয়?",
          "explanation": "করদাতা করের ভার ক্রেতাদের ওপর চাপাতে পারে বলে মূল্য সংযোজন করকে পরোক্ষ কর বলা হয়। পরোক্ষ কর বলতে ওই করকে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। পরোক্ষ করের ক্ষেত্রে যার ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নেয়। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "উদ্দীপকে উল্লিখিত সরকারের ঋণের উৎসসমূহের প্রকৃতি নির্ণয় করো।",
          "explanation": "উদ্দীপকে উল্লেখিত সরকারি ঋণের উৎসগুলোকে অভ্যন্তরীণ ও বৈদেশিক উৎসে বিভক্ত করা যায়। সরকার তার ব্যয় নির্বাহের ঋণ জন্য দেশের ভেতরের ব্যক্তি, ব্যাংক, আর্থিক ও অনার্থিক প্রতিষ্ঠান থেকে যে ঋণ গ্রহণ করে তা অভ্যন্তরীণ ঋণ। আবার, সরকার তার ব্যয় নির্বাহের জন্য বিদেশি সরকার, ব্যক্তি, আন্তর্জাতিক সংস্থা ইত্যাদি থেকে যে ঋণ গ্রহণ করে তা বৈদেশিক ঋণ। সরকার এই দুটি উৎস হতে ঋণ গ্রহণ করে তার অর্থনৈতিক ও উন্নয়ন কার্যক্রমের ব্যয় নির্বাহ করে থাকে। উদ্দীপকে 'D' দেশের সরকার দেশের দীর্ঘতম নদীর ওপর সেতু নির্মাণের জন্য বিশ্ব ব্যাংক, এশীয় উন্নয় ব্যাংক ও বিভিন্ন দেশের সরকারের কাছে ঋণ প্রত্যাশা করে। এগুলো ঋণের বৈদেশিক বা বাহ্যিক উৎসকে নির্দেশ করে। এসব উৎস থেকে সরকার ঋণ না পেয়ে পরবর্তীতে দেশের কেন্দ্রীয় ব্যাংক ও বিভিন্ন বাণিজ্যিক ব্যাংক থেকে ঋণ নিয়ে সেতু নির্মাণ করে। এগুলো সরকারের ঋণের অভ্যন্তরীণ উৎসকে নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত ঋণের উৎসসমূহের তুলনামূলক সুবিধা-অসুবিধা বিশ্লেষণ করো।",
          "explanation": "উদ্দীপকে উল্লিখিত সরকারি ঋণের দুটি উৎসের মধ্যে বৈদেশিক উৎসের তুলনায় অভ্যন্তরীণ উৎস থেকে ঋণগ্রহণ সুবিধাজনক। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে, বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। 'D' দেশের সরকার সেতু নির্মাণের জন্য প্রথমে বৈদেশিক উৎসগুলো থেকে ঋণ গ্রহণের চেষ্টা করে। কিন্তু বৈদেশিক উৎসগুলো ঋণ গ্রহণে জটিলতা সৃষ্টি করে। ফলে সরকার বাধ্য হয়েই দেশি বা অভ্যন্তরীণ উৎসগুলো থেকে ঋণ গ্রহণ করে সেতু নির্মাণ করে। অর্থাৎ এখানে বৈদেশিক উৎসগুলোর তুলনায় অভ্যন্তরীণ উৎসগুলো থেকে ঋণগ্রহণের সুবিধা প্রকাশ পেয়েছে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    }
  ]
}