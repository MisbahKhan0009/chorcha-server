{
  "title": "ভিকারুননিসা কলেজ ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "উল্লম্ফন মুদ্রাস্ফীতি কী?",
          "explanation": "অত্যন্ত দ্রুতগতিতে দামন্তরের উর্ধ্বমুখী বৃদ্ধির হারকে উল্লম্ফন মুদ্রাস্ফীতি বলে।"
        },
        {
          "label": "খ",
          "question": "\"মুদ্রাস্ফীতি উৎপাদনকারীর ওপর সুফল বয়ে আনে\" ব্যাখ্যা করো।",
          "explanation": "মুদ্রাস্ফীতির ফলে উৎপাদন ও মুনাফা বাড়ে বলে উৎপাদনকারী লাভবান হয় ও তাদের মুনাফা বৃদ্ধি পায়। মুদ্রাস্ফীতি স্বল্প মাত্রার হলে তা উৎপাদননের ওপর অনুকূল প্রভাব ফেলে। সহনীয় মাত্রার মুদ্রাস্ফীতির কারণে অর্থনীতিতে দামস্তর ধীরে ধীরে বাড়তে থাকে। কিন্তু উৎপাদন খরচ সে হারে বাড়ে না। ফলে উৎপাদকদের মুনাফার পরিমাণ বৃদ্ধি পায়। সেজন্য তারা অধিক মুনাফার আশায় উৎপাদনের পরিমাণও বাড়াতে থাকে। তাই বলা যায়, মুদ্রাস্ফীতি উৎপাদানকারীর জন্য সুফল বয়ে আনে।"
        },
        {
          "label": "গ",
          "question": "উদ্দীপকের আলোকে মুদ্রাস্ফীতি হার নির্ণয় করো।",
          "explanation": "উদ্দীপকের চিত্রে চাহিদা বৃদ্ধিজনিত মুদ্রাস্ফীতি দেখানো হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। ভোগ ব্যয়, বিনিয়োগ ও সরকারি ব্যয় বৃদ্ধি পেলে সামগ্রিক চাহিদা বৃদ্ধি পায়। কিন্তু তখন সামগ্রিক যোগান স্থির থাকলে দামস্তর বৃদ্ধি পায়। ফলে চাহিদা বৃদ্ধিজনিত মুদ্রাস্ফীতি তৈরি হয়। উদ্দীপকের চিত্রে প্রাথমিক সামগ্রিক চাহিদা (AD) এবং সামগ্রিক যোগান (AS) রেখা E₁ বিন্দুতে ছেদ করেছে। এখানে দামস্তর ৫০ টাকা। পরবর্তীতে সামগ্রিক চাহিদা বৃদ্ধি পেয়ে AD, থেকে AD, হলে AD, ও AS রেখা E বিন্দুতে ছেদ করে। যেখানে দাম নির্ধারিত হয় ৭৫ টাকা। এক্ষেত্রে দামন্তরের পরিবর্তন হলো = ৭৫ − ৫० ৫० × ১ 00 = ৫ 0 % =\\frac{৭ ৫-৫ ०}{৫ ०} \\times ১00=৫ 0 \\% = ৫० ৭৫ − ৫० ​ × ১ 00 = ৫ 0% সুতরাং বলা যায়, প্রদত্ত চিত্র অনুযায়ী, মুদ্রাস্ফীতির পরিমাণ হলো ৫০%।"
        },
        {
          "label": "ঘ",
          "question": "চিত্রে প্রদর্শিত মুদ্রাস্ফীতি রোধে সরকার কী ধরনের পদক্ষেপ গ্রহণ করতে পারে?",
          "explanation": "উদ্দীপকে সৃষ্ট মুদ্রাস্ফীতি নিয়ন্ত্রণে সরকার, আর্থিক নীতি, রাজস্বনীতি ও প্রত্যক্ষ কার্যক্রম ইত্যাদি পদক্ষেপ গ্রহণ করবে। বিভিন্ন কারণে দ্রব্যের দামন্তর বৃদ্ধি পেতে পারে। কখনো চাহিদা বৃদ্ধিজনিত কারণে দামস্তর বৃদ্ধি পায়। আবার কখনো উৎপাদন হ্রাসজনিত। কারণে কখনো মজুদদারি ও চোরা কারবারির কারণে দামস্তর বৃদ্যি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ সমস্যাগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা AD; থেকে AD 2 তে বৃদ্ধি পেয়েছে। ফলে দাম ৫০ টাকা থেকে বৃদ্ধি পেয়ে ৭৫ টাকা হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে।অর্থের যোগান বৃদ্ধির ফলে চাহিদা বৃদ্ধিজনিত মুদ্রাস্ফীতি সৃষ্টি হয়। তাই চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক আর্থিক নীতি গ্রহণ করতে পারে। এক্ষেত্রে ব্যাংক হার ও রিজার্ভ অনুপাত বৃদ্ধি এবং ঋণপত্র বিক্রয়ের মাধ্যমে অর্থের যোগান হ্রাস করা যায়। এছাড়া সরকার রাজস্বনীতির আওতায় সরকারি ব্যয় হ্রাস, কর বৃদ্ধি, সরকারি ঋণের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুদদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্বনীতিসহ কিছু প্রত্যক্ষ পদক্ষেপ গ্রহণ করবে।"
        }
      ]
    },
    {
      "number": "2",
      "uddipok": "X একটি যুদ্ধ বিদ্ধস্ত দেশ। Y একটি উন্নয়নশীল দেশ। কিন্তু Y দেশে প্রায়ই ঘূর্ণিঝর ও জলোচ্ছ্বাস হানা দেয়, যা অনেক ক্ষয়ক্ষতির জন্য দায়ী। x দেশের সরকার নোট ছাপিয়ে যুদ্ধের ব্যয় নির্বাহ করে। X ও Y উভয় দেশেই মুদ্রাস্ফীতি বিরাজমান।",
      "tag": "VNSC 24",
      "sub_questions": [
        {
          "label": "ক",
          "question": "সূচক সংখ্যা কী",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য: পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "\"মুদ্রাস্ফীতি কি সর্বদাই খারাপ? ব্যাখ্যা করো।",
          "explanation": "মুদ্রাস্ফীতি সবসময় খারাপ নয়; মৃদু মুদ্রাস্ফীতি একটি দেশের * অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সবসময় খারাপ নয়।"
        },
        {
          "label": "গ",
          "question": "উদ্দীপকে উল্লিখিত দেশদ্বয়ের মুদ্রাস্ফীতির তুলনা করো।",
          "explanation": "উদ্দীপকে উল্লিখিত দেশদ্বয়ে ব্যয় বৃদ্ধিজনিত ও চাহিদা বৃদ্ধিজনিত মুদ্রাস্ফীতি বিদ্যমান। সামগ্রিক যোগান স্থির থেকে সামগ্রিক চাহিদা বৃদ্ধি পেলে দ্রব্য সামগ্রীর দামস্তর বৃদ্ধি পায়। এভাবে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। আর উৎপাদনের উপকরণসমূহের ব্যয় বৃদ্ধির কারণে উৎপাদন খরচ বাড়ে। এসময় চাহিদা স্থির থাকলে যোগান হ্রাসজনিত কারণে দামস্তর বাড়ে। এটি ব্যয় বৃদ্ধিজনিত মুদ্রাস্ফীতি। উদ্দীপকের 'X' দেশের সরকার নোট ছাপিয়ে যুদ্ধের ব্যয় নির্বাহ করে। এ. কারণে 'দেশে অর্থের যোগান বৃদ্ধি পাওয়ায় সামগ্রিক চাহিদা বৃদ্ধি পায়। ফলে দামস্তরও বৃদ্ধি পায়। এটি চাহিদা বৃদ্ধিজনিত মুদ্রাস্ফীতি। অন্যদিকে Y দেশে প্রায়ই ঘূর্ণিঝড় ও জলোচ্ছ্বাস হানা দেয়। যা অনেক ক্ষয়ক্ষতির জন্য দায়ী। অর্থাৎ 'Y' দেশে সামগ্রিক চাহিদা স্থির থেকে সামগ্রিক যোগান হ্রাস পাওয়ার কারণে দামস্তর বৃদ্ধি পায়। এটি ব্যয় বৃদ্ধিজনিত মুদ্রাস্ফীতি। চাহিদা বৃদ্ধিজনিত মুদ্রাস্ফীতির ক্ষেত্রে উৎপাদন পূর্ণ নিয়োগের পূর্বে বাড়ে। কিন্তু ব্যয় বৃদ্ধিজনিত মুদ্রাস্ফীতির ক্ষেত্রে দাম বাড়লেও উৎপাদন বাড়ে না।"
        },
        {
          "label": "ঘ",
          "question": "উদ্দীপকে বিদ্যমান মুদ্রাস্ফীতি, দেশদ্বয়ের অর্থনীতিতে কীরূপ প্রভাব ফেলে? বিশ্লেষণ করো।",
          "explanation": "চাহিদা বৃদ্ধিজনিত মুদ্রাস্ফীতি উৎপাদন বৃদ্ধিতে সহায়ক হলেও ব্যয় বৃদ্ধিজনিত মুদ্রাস্ফীতি উৎপাদন হ্রাস করে। সামগ্রিক চাহিদা বৃদ্ধির কারণে দামস্তর বৃদ্ধি পাওয়াই হলো চাহিদা বৃদ্ধিজনিত মুদ্রাস্ফীতি। এরূপ ক্ষেত্রে উৎপাদনের পরিমাণ পূর্ণ নিয়োগের আগ পর্যন্ত বাড়ে। অন্যদিকে, ব্যয় বৃদ্ধিজনিত মুদ্রাস্ফীতির ক্ষেত্রে দ্রব্যের দামস্তর বাড়লে উৎপাদনের পরিমাণ হ্রাস পায়। উদ্দীপকে Y দেশে প্রায়ই ঘূর্ণিঝড় ও জলোচ্ছ্বাস হানা দেয়। ফলে উৎপাদনের অনেক ক্ষয়ক্ষতি হয়। অর্থাৎ এ দেশে সামগ্রিক যোগান হ্রাসের কারণে দামস্তর বাড়ে। তাই এটি ব্যয় বৃদ্ধিজনিত মুদ্রাস্ফীতি। আর 'X' দেশে সরকার নোট চাপানোর কারণে সামগ্রিক চাহিদা বাড়ায় দামস্তর এটি চাহিদা বৃদ্ধিজনিত মুদ্রাস্ফীতি। 'X' দেশের জন্য মুদ্রাস্ফীতি বাড়ে। কিছুটা ইতিবাচক হলে 'Y' দেশের জন্য নেতিবাচক। চাহিদা বৃদ্ধিজনিত মুদ্রাস্ফীতির ক্ষেত্রে উৎপাদন বাড়তে থাকে। তবে পূর্ণ নিয়োগের পর আর বাড়ে না। কিন্তু শ্রমের দক্ষতা, উৎপাদন কৌশল ইত্যাদি বাড়লে উৎপাদনও বাড়ে। ফলে মোট উৎপাদন বাড়ে এবং অর্থনৈতিক উন্নয়ন হয়। অন্যদিকে, ব্যয় বৃদ্ধিরজনিত মুদ্রাস্ফীতির ক্ষেত্রে দামস্তর বাড়লেও মোট উৎপাদন হ্রাস পায়। ফলে অর্থনৈতিক উন্নয়ন ব্যহত হয়। তাই বলা যায়, উদ্দীপকে বিদ্যমান 'X' দেশের মুদ্রাস্ফীতি ইতিবাচক কিন্তু 'Y' দেশের মুদ্রাস্ফীতি নেতিবাচক প্রভাবযুক্ত।"
        }
      ]
    },
    {
      "number": "3",
      "uddipok": "বাংলাদেশের ২০২০-২১ থেকে ২০২৩-২৪ অর্থবছরের বাজেট নিম্নরূপ- বাজেট ২০২০-২১ ২০২১-২২ ২০২২-২৩ ২০২৩-২৪ রাজস্ব প্রাপ্তি (আয়)-(কোটি টাকায়) ৩,৫২,৫০২ ৩,৮৯,০০০ ৪,৩৩,০০০ ৫,০০,০০০ ব্যয় ৫,৬৮,০০০ ৫,৯৩,৫০১ ৬,৬০,৫০৭ ৭,৬১,৭৮৫",
      "tag": "VNSC 24",
      "sub_questions": [
        {
          "label": "ক",
          "question": "VAT-এর পূর্ণরূপ কী?",
          "explanation": "VAT-এর পূর্ণরূপ- Value Added Tax."
        },
        {
          "label": "খ",
          "question": "আমদানি শুল্ক কাকে বলে?",
          "explanation": "আমদানি শুল্ক কর রাজস্বের অন্যতম উৎস। বিদেশ থেকে আমদানিকৃত পণ্য সামগ্রীর ওপর নির্দিষ্ট হারে যে শুল্ক আরোপ করা হয় তাই আমদানি শুল্ক। যেমন- সার, অপরিশোধিত তেল, কাঁচা তুলা ইত্যাদি আমদানিকৃত পণ্যের ওপর ধার্যকৃত শুল্ক। আমদানি শুল্ক দ্রব্যের প্রকৃতিভেদে বিভিন্ন হারে ধার্য করা হয়। সাধারণত অপ্রয়োজনীয় ও বিলাস দ্রব্যের ওপর অধিক হারে শুল্ক আরোপ করা হয়।"
        },
        {
          "label": "গ",
          "question": "বাংলাদেশ সরকার কেন ঘাটতি বাজেট গ্রহণ করে ব্যাখ্যা করো।",
          "explanation": "উন্নয়নের লক্ষ্যে বাংলাদেশ সরকার ঘাটতি বাজেট প্রণয়ন করে। সাধারণত কোনো বাজেটে সরকারি আয় অপেক্ষা ব্যয় বেশি হলে তাকে ঘাটতি বাজেট বলে। উন্নয়নশীল দেশগুলো আর্থ-সামাজিক বিভিন্ন অবকাঠামো যেমন- রাস্তা-ঘাট, শিক্ষাপ্রতিষ্ঠান ইত্যাদি নির্মাণের লক্ষ্যে প্রচুর ব্যয় করতে হয়। ফলে এসব দেশের সরকারি আয় অপেক্ষা ব্যয় বেশি হয়। উদ্দীপকে ২০২০-২১ অর্থবছরে বাংলাদেশের রাজস্ব আয় ৩,৫২,৫০২ কোটি কিন্তু ব্যয় ৫,৬৮,০০০ কোটি টাকা। অর্থাৎ বাজেট ঘাটতি ৫,৬৮,০০০ – ৩,৫২,৫০২ = ২,১৫,৪৯৮ কোটি টাকা। একইভাবে পরবর্তী বছরগুলোতেও বাংলাদেশ সরকারের আয় অপেক্ষা ব্যয় অনেক বেশি। অর্থাৎ ঘাটতি বাজেট প্রণীত হয়েছে। প্রতি বছরই বিভিন্ন ধরনের অবকাঠামোগত উন্নয়নের লক্ষ্যে সরকারকে বিপুল পরিমাণ অর্থ ব্যয় করতে হয়। কিন্তু সেই হারে রাজস্ব প্রাপ্তি বৃদ্ধি পায় না। তাই বাংলাদেশ সরকার উন্নয়ন অব্যাহত রাখতে ঘাটতি বাজেট গ্রহণ করে।"
        },
        {
          "label": "ঘ",
          "question": "বাজেট ঘাটতি নিবারণে বাংলাদেশ সরকার কোন কোন উৎস থেকে ঋণ গ্রহণ করে? বিশ্লেষণ করো।",
          "explanation": "ঘাটতি বাজেট নিবারণে সরকার দেশি-বিদেশি বিভিন্ন উৎস থেকে ঋণ গ্রহণ করে। সরকার তার ব্যয় নির্বাহের জন্য বিভিন্ন উৎস থেকে যে খঋণ গ্রহণ করে থাকে তা সরকারি ঋণ। সাধারণত সরকারের রাজস্ব আয়ের চেয়ে ব্যয় বেশি হলে এ অতিরিক্ত ব্যয় বহন করতে সরকার ঋণ গ্রহণ করে থাকে। সরকারি ঋণের উৎস দুই ভাগে বিভক্ত। যথা- অভ্যন্তরীণ ঋণ ও বৈদেশিক ঋণ। উদ্দীপকে বাংলাদেশের বাজেটে প্রতি বছরই কর রাজস্বের তুলনায় সরকারের ব্যয় অনেক বেশি। তাই সরকারকে তার এই অতিরিক্ত ব্যয় নির্বাহের জন্য বিভিন্ন উৎস থেকে ঋণ গ্রহণ করতে হয়। বাংলাদেশ সরকার দেশে ও বিদেশের বিভিন্ন ঋণ দাতা সংস্থা ও প্রতিষ্ঠান ইত্যাদি থেকে এ ঋণ গ্রহণ করে থাকে। সরকারি ঋণের অভ্যন্তরীণ উৎসের মধ্যে দেশের জনগণ, বাণিজ্যিক ব্যাংক ও কেন্দ্রীয় ব্যাংক অন্যতম। সরকার স্বেচ্ছায় বা বাধ্যতামূলকভাবে বন্ড বিক্রির মাধ্যমে দেশীয় জনগণ ও বাণিজ্যিক ব্যাংক থেকে ঋণ নিতে পারে। আর বৈদেশিক ঋণের ক্ষেত্রে বিদেশি ধনাঢ্য ব্যক্তি, বিদেশি সংস্থা, বিভিন্ন আন্তর্জাতিক প্রতিষ্ঠান ইত্যাদি উল্লেখযোগ্য। সরকার প্রয়োজনে এসব উৎস থেকেও ঋণ গ্রহণ করে থাকে।"
        }
      ]
    },
    {
      "number": "4",
      "uddipok": "স্থির মূল্যে দেশজ উৎপাদনে কৃষি ও শিল্পের খাতওয়ারি অবদান নিম্নরূপ- অবদান ২০১৮-১৯ ২০১৯-২০ ২০২০-২১ ২০২১-২২ ২০২২-২৩ কৃষি (শতকরা হার) ১২.৫৬ ১২.৫২ ১২.০৭ ১১.৬১ ১১.২ শিল্প(শতকরা হার) ৩৪.৯৯ ৩৪.৯৪ ৩৬.০১ ৩৬.৯২ ৩৭.৫৬",
      "tag": "VNSC 24",
      "sub_questions": [
        {
          "label": "ক",
          "question": "হাইটেক শিল্প কী",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক, পরিবেশবান্ধব এবং আইটি বা গবেষণা ও উন্নয়ননির্ভর শিল্প হলো হাইটেক শিল্প।"
        },
        {
          "label": "খ",
          "question": "কৃষি ও শিল্প উন্নয়ন পরস্পর কীভাবে সম্পর্কযুক্ত?",
          "explanation": "কৃষি ও শিল্প খাত পরস্পর নির্ভরশীল। কৃষি খাতের উন্নতি ও আধুনিকায়নের জন্য বিভিন্ন কৃষি সরঞ্জাম ও সারের যোগান দেয় শিল্প খাত। তেমনি -শিল্পের প্রসারের জন্য প্রয়োজনীয় কাঁচামাল ও শিল্পজাত দ্রব্যের বাজার সৃষ্টিতে সহায়তা করে কৃষি খাত। আমাদের দেশের অধিকাংশ শিল্প কৃষিভিত্তিক। যদি কৃষি উৎপাদন কমে যায় তবে শিল্পের কাঁচামালও অপ্রতুল হয়ে পড়ে। যা শিল্পের উৎপাদন ব্যাহত করে। শিল্পের উন্নয়ন করতে হলে কৃষিরও উন্নয়ন আবশ্যক। এসব কারণে কৃষির উন্নয়ন শিল্পের উন্নয়নে সহায়তা করে।"
        },
        {
          "label": "গ",
          "question": "উদ্দীপকে উল্লিখিত ২০১৮-১৯ ও ২০২২-২৩ অর্থবছরের কৃষি ও শিল্পের খাতোয়ারি অবদান স্তম্ভেিচত্রর সাহায্য প্রদর্শন করো।",
          "explanation": "উদ্দীপকে মোট দেশজ উৎপাদনে কৃষি ও শিল্প খাতের অবদান দেওয়া আছে। বাংলাদেশের অর্থনীতিতে কৃষি অন্যতম বৃহত্তম খাত। শ্রমশক্তি নিয়োগের দিক থেকে এ খাত বৃহত্তম। তবে মোট দেশজ উৎপাদনে এ খাতের অবদান ক্রমশ হ্রাস পাচ্ছে। অন্যদিকে, মোট দেশজ উৎপাদনে শিল্প খাতের অবদান ক্রমশ বৃদ্ধি পাচ্ছে। উদ্দীপকে প্রদত্ত তথ্য থেকে নিচে কৃষি ও শিল্প খাতের ২০১৮-১৯ ও ২০২২-২৩ সালের অবদান স্তম্ভচিত্রে প্রদর্শন করা হলো- চিত্রে ভূমি অক্ষে অর্থবছর ও লম্ব অক্ষে খাতদ্বয়ের শতকরা অবদান পরিমাপ করা হয়েছে। ২০১৮-১৯ অর্থবছরে কৃষি ও শিল্পের অবদান যথাক্রমে ১২.৫৬% ও ৩৪.৯৯। আর ২০২২-২৩ অর্থবছরে খাতদ্বয়ের অবদান ১১.২% ও ৩৭.৫৬%।"
        },
        {
          "label": "ঘ",
          "question": "বাংলাদেশের জিডিপিতে উদ্দীপকে উল্লিখিত খাত দুটির তুলনামূলক অবদান বর্ণনা করো।",
          "explanation": "বাংলাদেশের জিডিপিতে কৃষি ও শিল্প খাতের অবদান গুরুত্বপূর্ণ। কৃষি বাংলাদেশের অর্থনীতির বৃহত্তম খাত। এ খাতটি কর্মসংস্থান সৃষ্টি ও বিভিন্ন ধরনের খাদ্য দ্রব্য ও অর্থকারী ফসল উৎপাদনের মাধ্যমে অর্থনীতিতে, অবদান রাখছে। অন্যদিকে, মোট দেশক উৎপাদনে শিল্প খাতের অবদান ক্রমবর্ধনশীল। উদ্দীপকে বাংলাদেশের জিডিপিতে কৃষি ও শিল্প খাতের অবদান উল্লেখ করা হয়েছে। ২০১৮ ও ২০১৯ অর্থবছরে খাতদ্বয়ের অবদান যথাক্রমে ১২.৫৬% ও ৩৪.৯৯%। কৃষি খাতের অবদান ক্রমশ হ্রাস পেয়ে ২০২২-২৩ অর্থবছরে ১২.২% হয়। কিন্তু শিল্প খাতের অবদান ক্রমশ বৃদ্ধি পেয়ে ৩৭.৫৬% হয়। সার্বিক কৃষি খাতের মোট উৎপাদন বৃদ্ধি পেলেও মোট দেশজ উৎপাদনের এ খাতের অবদান ক্রমহ্রাসমান। তবে ৪০.৬২% লোকের কর্মসংস্থান সৃষ্টি, শিল্পের কাঁচামালের যোগান ইত্যাদির মাধ্যমে পরোক্ষভাবে এ খাতের অবদান গুরুত্বপূর্ণ। অন্যদিকে, সময়ের সাথে শিল্প খাতের অবদান ক্রমশ বেড়ে চলছে। ২০২২-২৩ অর্থবছরে এ খাতের অবদান ৩৭.৫৬ শতাংশ। প্রতি বছর রপ্তানি থেকে বৈদেশিক মুদ্রা আয়, দেশীয় অভ্যন্তরে শিল্পজাত দ্রব্যের যোগান ইত্যাদির মাধ্যমে এ খাতটি গুরুত্বপূর্ণ অবদান রেখেই চলছে।"
        }
      ]
    },
    {
      "number": "5",
      "uddipok": "নিচে A দেশের আদমশুমারি-২০২২ থেকে কিছু গুরুত্বপূর্ণ তথ্য প্রদান করা হলো; জন্মহার (প্রতি হাজারে) মৃত্যুহার (প্রতি হাজারে) অভিবাসন হার (প্রতি হাজারে) বহির্গমন হার (প্রতি হাজারে) ২০২২ ১৯.৮ ৫.৮ ৩ ৬.৬ ২০১৮ ১৮.৩ ৫ ১.৭ ২.৪",
      "tag": "VNSC 24",
      "sub_questions": [
        {
          "label": "ক",
          "question": "অভিবাসন কী",
          "explanation": "স্থায়ীভাবে বসবাসের লক্ষ্যে একস্থান পরিত্যাগ করে অন্য কোনো স্থানে মানুষের বসতি স্থাপনের জন্য আগমন করাকে অভিবাসন বলে।"
        },
        {
          "label": "খ",
          "question": "\"জনসংখ্যা বৃদ্ধি মুদ্রাস্ফীতির কারণ\" ব্যাখ্যা করো।",
          "explanation": "জনসংখ্যা বৃদ্ধির ফলে মুদ্রাস্ফীতি বৃদ্ধি পায়। দেশে জনসংখ্যার পরিমাণ বাড়লে নিত্য-প্রয়োজনীয় দ্রব্যসহ অন্যান্য দ্রব্যসামগ্রীর সামগ্রিক চাহিদা বৃদ্ধি পায়। এসময় সামগ্রিক যোগান স্থির থাকলে দ্রব্যসামগ্রীর সাধারণ দামস্তর বৃদ্ধি পায়। অর্থাৎ মুদ্রাস্ফীতি সৃষ্টি হয়। সুতরাং বলা যায়, জনসংখ্যা বৃদ্ধি মুদ্রাস্ফীতি অন্যতম কারণ।"
        },
        {
          "label": "গ",
          "question": "বাংলাদেশের ২০১৮ ও ২০২২ সালে জনসংখ্যা স্বাভাবিক বৃদ্ধির হার ও জনসংখ্যা বৃদ্ধির হার নির্ণয় করো।",
          "explanation": "জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। জনসংখ্যার স্বাভাবিক বৃদ্ধির হার = জন্মহার—মৃত্যুহার ১ 000 × ১ 00 \\frac{জন্মহার —মৃত্যুহার }{১000} \\times ১00 ১ 000 জন্মহার — মৃত্যুহার ​ × ১ 00 আর জন্ম ও মৃত্যু হারের সাথে বহিরাগম ও বহির্গমনের হার যোগ করলে জনসংখ্যা বৃদ্ধির হার পাওয়া যায়। উদ্দীপকে 'A' দেশের ২০২২ ও ২০১৮ সালের জন্মহার ও মৃত্যুহার, অভিবাসন ও বহির্গমনের হার দেওয়া আছে। সুতরাং, এ দেশে ২০২২ সালে জনসংখ্যার স্বাভাবিক বৃদ্ধির হার ১৯ . ৮ − ৫ . ৮ ১ 000 × ১ 00 \\frac{১৯.৮-৫.৮}{১000} \\times ১00 ১ 000 ১৯ . ৮ − ৫ . ৮ ​ × ১ 00 ২০১৮ সালের স্বাভাবিক বৃদ্ধির হার ১৮ . ৩ − ৫ ১ 000 × ১ 00 \\frac{১ ৮ . ৩ - ৫}{১000} \\times ১00 ১ 000 ১৮ . ৩ − ৫ ​ × ১ 00 বা ১.৩৩% ∴  ২০২২ সালের জনসংখ্যার স্বাভাবিক বৃদ্ধির হার  ( ১৯ . ৮ + ৩ ) − ( ৫ . ৮ + ৬ . ৬ ) ১ 000 × ১ 00 \\therefore \\text { ২০২২ সালের জনসংখ্যার স্বাভাবিক বৃদ্ধির হার } \\frac{(১ ৯.৮ +৩)-(৫.৮+৬. ৬)}{১000} \\times ১00 ∴   ২০২২   সালের   জনসংখ্যার   স্বাভাবিক   বৃদ্ধির   হার   ১ 000 ( ১৯ . ৮ + ৩ ) − ( ৫ . ৮ + ৬ . ৬ ) ​ × ১ 00 বা ১.০৪ শতাংশ ∴  ২০১৮ সালের জনসংখ্যার স্বাভাবিক বৃদ্ধির হার  ( ১৮ . ৩ + ১ . ৭ ) − ( ৫ + ২৪ ) ১ 000 × ১ 00 \\therefore \\text { ২০১৮ সালের জনসংখ্যার স্বাভাবিক বৃদ্ধির হার } \\frac{(১ ৮.৩ +১.৭)-(৫+ ২৪)}{১000} \\times ১00 ∴   ২০১৮   সালের   জনসংখ্যার   স্বাভাবিক   বৃদ্ধির   হার   ১ 000 ( ১৮ . ৩ + ১ . ৭ ) − ( ৫ + ২৪ ) ​ × ১ 00 বা ১.২৬ শতাংশ"
        },
        {
          "label": "ঘ",
          "question": "\"উচ্চ প্রজনন হারই বাংলাদেশের জনসংখ্যা বৃদ্ধির অন্যতম কারণ\" ব্যাখ্যা করো।",
          "explanation": "হ্যাঁ, উচ্চ প্রজনন হারই 'A' দেশের জনসংখ্যা বৃদ্ধির অন্যতম কারণ। জনসংখ্যা বৃদ্ধির অনেকগুলো কারণ রয়েছে। যেমন- জলবায়ু, খাদ্যাভ্যাস, দরিদ্রতা, কুসংস্কার, জীবনযাত্রার নিম্নমান ইত্যাদি। আর জলবায়ু, খাদ্যাভ্যাস ও নানা কারণে মানুষের উচ্চ প্রজনন ক্ষমতা সৃষ্টি হয়। এটি জনসংখ্যা বৃদ্ধির কারণ হিসেবে দায়ী। উদ্দীপকে আয়তনের তুলনায় 'A' দেশের জনসংখ্যা অনেক বেশি। এ দেশে ২০২২ সালের আদমশুমারি অনুযায়ী ২০২২ সালের জন্মহার ১৯.৮ এবং জনসংখ্যা বৃদ্ধির হার ১.০৪ শতাংশ। এখানে দেশটির জনসংখ্যা দ্রুতহারে বৃদ্ধির কারণ হিসেবে নিম্ন মৃত্যুহার, কিন্তু উচ্চ জন্মহার সহজেই দৃষ্টি আকর্ষণ করে। আর জলবায়ু ও খাদ্যাভ্যাস উচ্চ জন্মহার বা প্রজননের অন্যতম কারণ। যা জনসংখ্যা বৃদ্ধিতে সহায়ক। সাধারণত উষ্ণ, আর্দ্র ও সমভাবাপন্ন অঞ্চলের ছেলে মেয়ে অল্পবয়সে বিবাহ করে সন্তানের জন্ম দেয়। আবার যারা শ্বেতসার জাতীয় খাদ্য বেশি খায় তাদের প্রজনন ক্ষমতা বেশি হয়ে থাকে। যা অধিক জন্মহারের জন্য দায়ী। আর কোনো দেশের জন্মহার মৃত্যুহারে চেয়ে বেশি হলে দেশের মোট জনসংখ্যা ক্রমশ বাড়তে থাকে। এটি উদ্দীপকের 'A' দেশের ক্ষেত্রেও কার্যকর হয়েছে। তাই বলা যায়, উচ্চ প্রজনন হার 'A' দেশের জনসংখ্যা বৃদ্ধির অন্যতম কারণ।"
        }
      ]
    },
    {
      "number": "6",
      "uddipok": "নিচে B দেশের জনসংখ্যা ও খাদ্য উৎপাদন বৃদ্ধির তথ্য প্রদান করা হলো: বছর ১৯৪৫ ১৯৭০ ১৯৯৫ ২০২০ জনসংখ্যা (কোটিতে)' ২ ৪ ৮ ১৬ খাদ্য উৎপাদন (কোটি টন) ২ ৩ ৪ ৫",
      "tag": "VNSC 24",
      "sub_questions": [
        {
          "label": "ক",
          "question": "শূন্য জনসংখ্যা বৃদ্ধি কী?",
          "explanation": "একটি নির্দিষ্ট সময়ে কোনো দেশে, জন্মহার ও মৃত্যুহারের পরিমাণ সমান হলে তাকে শূন্য জনসংখ্যা বৃদ্ধি বলে।"
        },
        {
          "label": "খ",
          "question": "কীভাবে জনসংখ্যাকে জনসম্পদে পরিণত করা যায়?",
          "explanation": "জনসংখ্যাকে শিক্ষা ও প্রশিক্ষণ প্রদানের মাধ্যমে জনসম্পদে পরিণত করা যায়। কোনো দেশের অর্থনৈতিক উন্নয়নের জন্য বস্তুগত সম্পদের পাশাপাশি মানবসম্পদ একান্ত প্রয়োজন। আর মানবসম্পদ তৈরি করা যায় মানবসম্পদ উন্নয়নের মাধ্যমে। মানবসম্পদ উন্নয়ন বলতে কোনো দেশের জনশক্তিকে স্বাস্থ্যসেবা, শিক্ষা, প্রশিক্ষণ ও প্রযুক্তিগত জ্ঞান প্রদানের মাধ্যমে দক্ষ মানবগোষ্ঠী গড়ে তোলাকে বোঝায়। কাজেই, মানুষের অন্তর্নিহিত কর্মগুণ উন্নত ও বিকশিত করার মাধ্যমে জনসম্পদ তৈরি করা যায়।"
        },
        {
          "label": "গ",
          "question": "উদ্দীপকে উল্লিখিত জনসংখ্যা ও খাদ্য উৎপাদন বৃদ্ধির হারের প্রকৃতি কেমন?",
          "explanation": "উদ্দীপকে খাদ্য ও জনসংখ্যা বৃদ্ধির হার দ্বারা যথাক্রমে গাণিতিক হার ও জ্যামিতিক হার নির্দেশিত হয়েছে। ম্যালথাসের জনসংখ্যা তত্ত্বানুযায়ী অনিয়ন্ত্রিত অবস্থায় জনসংখ্যা জ্যামিতিক হারে বৃদ্ধি পায়। আর জীবনধারণের জন্য খাদ্যের উৎপাদন বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬, ৩২... হলো জ্যামিতিক হার এবং ১, ২, ৩, ৪, ৫, ৬.... হলো গাণিতিক হার। উদ্দীপকের ১৯৪৫ সালে জনসংখ্যা ২ কোটি। এপর ১৯৪৭, ১৯৯৫ ও ২০২০ সালে যথাক্রমে ৪, ৮ ও ১৬ ….কোটি হয়। অর্থাৎ জনসংখ্যা বৃদ্ধি পেয়েছে ২, ৪, ৮, ১৬ ইত্যাদি হারে। এটি জ্যামিতিক হারকে নির্দেশ করে। অন্যদিকে, খাদ্য উৎপাদন বৃদ্ধি পেয়েছে যথাক্রমে ২, ৩, ৪ ও ৫ হারে। এটি গাণিতিক হারকে নির্দেশ করে। সুতরাং, জনসংখ্যা ও খাদ্য উৎপাদনের বৃদ্ধির হার হলো জ্যামিতিক ও গাণিতিক হার।"
        },
        {
          "label": "ঘ",
          "question": "উদ্দীপকে উল্লিখিত তত্ত্বটি বাংলাদেশের সাথে কতটুকু সাদৃশ্যপূর্ণ?",
          "explanation": "বাংলাদেশের জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে দেখানো হয়েছে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন গাণিতিক হারে বাড়ানো সম্ভব হয় না। তাই জনসংখ্যা বৃদ্ধির হার খাদ্য উৎপাদন বৃদ্ধিকে ছাড়িয়ে যায়। উদ্দীপকে ১৯৪৫ সাল থেকে ২০২০ সালে জনসংখ্যা বৃদ্ধি পেয়েছে ২, ৪, ৮, ১৬.... হারে। অর্থাৎ 'B' দেশটির জনসংখ্যা জ্যামিতিক হারে বৃদ্ধি পেয়েছে। অন্যদিকে, একইসময়ে খাদ্য উৎপাদন বৃদ্ধি পেয়েছে ২, ৩, ৪ ও ৫ হারে। অর্থাৎ খাদ্য উৎপাদন বৃদ্ধি পেয়েছে গাণিতিক হারে। জনসংখ্যা ও খাদ্য উৎপাদন বৃদ্ধির এ সম্পর্ক ম্যালথাসের জনসংখ্যা তত্ত্বের সাথে সাদৃশ্যপূর্ণ। বাংলাদেশ বিশ্বের অন্যতম জনবহুল দেশ। ১৯৬১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা ৩০ বছরে জনসংখ্যা বৃদ্ধি পেয়ে ১১.১৪ কোটি হয়। অর্থাৎ জনসংখ্যা দ্বিগুণ বৃদ্ধি পেয়েছে, যা - ম্যালথাসের তত্ত্বকে সমর্থন করে। কিন্তু ২০১১ সালে জনসংখ্যা বৃদ্ধি পেয়ে ১৪.৯৮ কোটি। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয়নি। আর বর্তমানে দেশের উৎপাদন বৃদ্ধির হার ০.৬৫ শতাংশ। এটি জনসংখ্যা বৃদ্ধির হার অপেক্ষা অনেক কম। সুতরাং বলা যায়, ম্যালথাসের জনসংখ্যা তত্ত্বটি বাংলাদেশের জনসংখ্যার ক্ষেত্রে অনেকাংশ কার্যকর।"
        }
      ]
    },
    {
      "number": "7",
      "uddipok": "”D\" দেমের সরকারের আয়ের উৎসসমূহ নিম্নরূপ: উৎস ২০১৯-২০ আয় (কোটি টাকা) আয়কর ৭০,৫০১.৪৯ মূল্য সংযোজন কর ৮৬,০৯৭.৩৩ সম্পূরক শুল্ক ৩২,৪৪৬,২৭ আবগারি শুল্ক ২,২৭৯.৪ জরিমানা ৬০২ টোল ও লেডি ৬৭৭ প্রশাসনিক ফি ২,৩৭৭ ভূমি রাজস্ব ৬৬৬",
      "tag": "VNSC 24",
      "sub_questions": [
        {
          "label": "ক",
          "question": "আবগারি শুল্ক কী",
          "explanation": "দেশের অভ্যন্তরে উৎপাদিত পণ্যের ওপর আরোপিত শুল্ককে আবগারি শুল্ক বলে।"
        },
        {
          "label": "খ",
          "question": "কর কীভাবে জনকল্যাণ বাড়ায়?",
          "explanation": "সরকার জনকল্যাণমূলক কাজের ব্যয় নির্বাহের জন্য কর রাজম্বের মাধ্যমে অর্থসংস্থান করে থাকে।' সরকারি ব্যয়ের অন্যতম উদ্দেশ্য হলো সামাজিক কল্যাণ সাধন করা। বর্তমান বিশ্বের অধিকাংশ রাষ্ট্রই জনকল্যাণমূলক রাষ্ট্র। জনকল্যাণেই সরকারের মূল লক্ষ্য। স্কুল-কলেজ, রাস্তাঘাট, হাসপাতাল নির্মাণ হলো জনকল্যাণমূলক কাজের মূল ভিত্তি। এসবের ব্যয় নির্বাহের জন্য সরকার কর রাজস্বের মাধ্যমে অর্থ সংগ্রহ করে। তাই বলা যায়, কর জনকল্যাণ বাড়ায়।"
        },
        {
          "label": "গ",
          "question": "D দেশের সরকারের কর রাজস্ব ও কর-বহির্ভূত রাজস্বের পরিমাণ নির্ণয় করো।",
          "explanation": "উদ্দীপকে 'D' দেশের সরকার কর ও কর বহির্ভূত রাজস্বের মাধ্যমে আয় করেন। সরকারের আয়ের প্রধান উৎস হলো কর রাজস্ব। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তাই কর রাজস্ব। অন্যদিকে কর ছাড়া সরকার অন্যান্য উৎস থেকে যে আয় করে তাকে কর বহির্ভূত রাজস্ব বলে। -উদ্দীপকে সরকার তার ব্যয় নির্বাহের জন্য কর ও কর বহির্ভূত উৎস থেকে আয় করে। কর রাজস্ব ও কর বহির্ভূত রাজম্বের তালিকা তৈরি করে তার পরিমাণ নির্ণয় করা হলো- কর রাজস্ব (কোটি টাকা) কর বহির্ভূত রাজস্ব (কোটি টাকা) ১. আয়কর = ৭০,৫০১,৪৯ ২. মূল্য সংযোজন কর = ৮৬,০৯৭.৩৩ ৩. সম্পূরক শুল্ক = ৩২,৪৪৬.২৭ ৪. আবগারি শুল্ক = ২,২৭৯.৪ ৫. ভূমি রাজস্ব = ৬৬৬ ১. জরিমানা = ৬০২ ২. টোল ও লেডি = ৬৭৭ ৩. প্রশাসনিক ফি = ২,৩৭৭ মোট কর রাজস্ব = ১৯১,৯৯০,৪৯ মোট কর বহির্ভূত রাজস্ব = ৩,৬৫৬ সুতরাং কর রাজস্ব ১৯১,৯৯০.৪৯ কোটি টাকা এবং কর বহির্ভূত রাজস্ব ৩৬৫৬ কোটি টাকা।"
        },
        {
          "label": "ঘ",
          "question": "উদ্দীপকের আলোকে সরকারের আয়ের প্রধান উৎসগুলোর তুলনামূলক আলোচনা করো",
          "explanation": "উদ্দীপকে বর্ণিত সরকারি আয়ের উৎসগুলো হলো- কর রাজস্ব, কর বহির্ভূত রাজয় ও অন্যান্য। প্রতিটি দেশের সরকারই কল্যাণকর রাষ্ট্র পরিচালনায় জনগণের কাছে প্রতিশ্রুতিবদ্ধ। এ সক্ষ্য অর্জন করতে প্রশাসনিক কার্যাবলি ও আর্থ- সামাজিক উন্নয়নের জন্য সরকারকে প্রচুর অর্থ ব্যয় করতে হয়। সরকার সাধারণত কর রাজ, কর বহির্ভূত রাজস্ব, অভ্যন্তরীণ ও বৈদেশিক ঋণ, বৈদেশিক অনুদান ইত্যাদির মাধ্যমে আয় করে। উদ্দীপকে 'D' দেশের সরকারের আয়ের উৎসগুলোর বিবরণ দেওয়া আছে। যার মধ্যে আয়কর, মূল্য সংযোজন কর, সম্পূরক শুল্ক, ভূমি রাজস্ব ও আবগারি শুল্ক হচ্ছে সরকারের কর রাজস্ব। আর টোল ও লেভি, জরিমানা এবং প্রশাসনিক ফি হচ্ছে কর বহির্ভূত রাজস্ব। এগুলো ছাড়াও সরকারি আয়ের মধ্যে অন্যতম উৎস হচ্ছে অভ্যন্তরীণ ও বৈদেশিক ঋণ। সরকার বিভিন্ন ধরনের কর আরোপের মাধ্যমে কর রাজস্ব সংগ্রহ করে। কর ছাড়া সরকার জনগণকে বিশেষ সেবা প্রদানের মাধ্যমে যে আয় করে তা কর বহির্ভূত রাজস্ব। সরকার কর ও কর বহির্ভূত রাজস্ব ছাড়া তার ব্যয় নির্বাহের জন্য দেশের ব্যাংকিং খাত থেকে ঋণের মাধ্যমে অর্থ সংগ্রহ করে। এছাড়া সরকারি ব্যয় নির্বাহের জন্য সরকার বিদেশি সরকার বা আর্থিক প্রতিষ্ঠান থেকেও ঋণ গ্রহণ করে। এসব উৎস থেকে প্রাপ্ত আয়ে যদি সরকার তার সম্পূর্ণ ব্যয় নির্বাহ করতে না পারে তাহলে অতিরিক্ত মুদ্রা ছাপিয়ে অর্থসংস্থান করে। তাই বলা যায়, সরকার অনেক উৎস হতে তার আয়ের সংস্থান করে।"
        }
      ]
    },
    {
      "number": "8",
      "uddipok": "বাংলাদেশের আমদানি ব্যয় ও রপ্তানি আয়ের উপাত্ত মিলিয়ন মার্কিন ডলারে প্রদান করা হলো ২০১৮-১৯ ২০১৯-২০ ২০২০-২১ ২০২১-২২ ২০২২-২৩ রপ্তানি আয় (মিলিয়ন মার্কিন ডলার) ২৭,৫৬৩ ৩৩,৬৭৪ ৩৮,৭৫৮ ৫২,০৮৩ ৩৭,০৭৮ আমদানি ব্যয় (মিলিয়ন মার্কিন ডলার) ৫৯,৯১৫ ৫৪,৭৮৫ ৬৫,৫৯৫ ৮৯,১৬২.৩ ৫২,৭১৩",
      "tag": "VNSC 24",
      "sub_questions": [
        {
          "label": "ক",
          "question": "আন্তর্জাতিক বাণিজ্য কী?",
          "explanation": "দুই বা ততোধিক সার্বভৌম দেশের মধ্যে চুক্তি অনুযায়ী, দ্রব্য ও সেবার বিনিময়কে আন্তর্জাতিক বাণিজ্য বলে।"
        },
        {
          "label": "খ",
          "question": "বৈদেশিক সাহায্য নয়, কিন্তু বৈদেশিক বাণিজ্যই কীভাবে একটি দেশের আত্মনির্ভরশীলতার ক্ষেত্রে সহায়ক?",
          "explanation": "বৈদেশিক সাহায্যে কঠিন শর্তযুক্ত হওয়ার কারণে আত্মনির্ভরশীলতা অর্জনে বৈদেশিক বাণিজ্যিই উত্তম। উন্নয়নশীল দেশে অর্থনৈতিক উন্নয়নের জন্য প্রচুর পরিমাণে মূলধন প্রয়োজন। এক্ষেত্রে দেশগুলো মূলধনের জন্য বৈদেশিক সাহায্যের দ্বারস্ত হয়। কিন্তু এসব সাহায্য কঠিন শর্তযুক্ত থাকে। ফলে সাহায্য গ্রহণকারী দেশ 'স্বাধীন পরিকল্পনা প্রণয়ন করতে পারে না। এতে সাহায্য গ্রহণকারী দেশ পরনির্ভরশীল হয় পড়ে। তবে বৈদেশিক বাণিজ্যের ওপর গুরুত্বারোপ দেশের সম্পদের সদ্ব্যবহার নিশ্চিত হয়। ফলে বৈদেশিক মুদ্রা অর্জনের মাধ্যমে দেশে অর্থনৈতিক উন্নয়ন ঘটে এবং আত্মনির্ভরশীলতা অর্জন হয়।"
        },
        {
          "label": "গ",
          "question": "উদ্দীপকের তথ্য অনুযায়ী বাংলাদেশের বৈদেশিক বাণিজ্যের গতি-প্রকৃতি বিশ্লেষণ করো।",
          "explanation": "উদ্দীপকের তথ্যানুযায়ী, বাংলাদেশের বৈদেশিক বাণিজ্যে প্রতিকূল বাণিজ্য ভারসাম্য লক্ষ করা যায়। কোনো দেশে এক বছরে দৃশ্যমান রপ্তানি আয় অপেক্ষা দৃশ্যমান রপ্তানি ব্যয় কম হলে তাকে প্রতিকূল বাণিজ্য ভারসাম্য বলে। এ অবস্থায় B₁= (X- M) <0। অর্থাৎ এখানে রপ্তানি আয় থেকে আমদানি ব্যয় বাদ দিলে যে মান পাওয়া যায়, তা শূন্য থেকে কম। যা বৈদেশিক বাণিজ্য ঘাটতি বা প্রতিকূল বাণিজ্য ভারসাম্য নির্দেশ করে। উদ্দীপকে লক্ষ করা যায়, ২০১৮-১৯ অর্থবছরে বাংলাদেশের রপ্তানি আয় ২৭,৫৬৩ মিলিয়ন মার্কিন ডলার। তবে আমদানি ব্যয় ৫৯,৯১৫ মিলিয়ন মার্কিন ডলার। অর্থাৎ এখানে (৫৯,৯১৫- ২৭,৫৬৩) = ৩২,৩৫২ মিলিয়ন মার্কিন ডলার বাণিজ্য ঘাটতি বিদ্যমান। পরবর্তীতে অর্থবছরেও অনুরূপ বাণিজ্য ঘাটতি লক্ষ করা যায়। ২০২২-২৩ অর্থবছরে বাংলাদেশে রপ্তানি আয় ৩৭,০৭৮ মিলিয়ন মার্কিন ডলার এবং আমদানি ব্যয় ৫২৭১৩ মিলিয়ন মার্কিন ডলার। অর্থাৎ এখানে (৫২,৭১৩ -৩৭,০৭৮) = ১৫৬৩৫ মিলিয়ন - ডলার বাণিজ্য ঘাটতি বিদ্যমান। যা প্রতিকূল বাণিজ্য ভারসাম্যকে নির্দেশ করে। তাই আমরা বলতে পারি, বাংলাদেশের বৈদেশিক বাণিজ্যের ক্ষেত্রে প্রতিকূল বাণিজ্য ভারসাম্য বিদ্যমান।"
        },
        {
          "label": "ঘ",
          "question": "দেশের অর্থনৈতিক উন্নয়নের জন্য রপ্তানি বৃদ্ধির পাশাপাশি আমদানি হ্রাসের প্রয়োজন আছে কী? তোমার মতামতের পক্ষে যুক্তি দাও।",
          "explanation": "দেশের অর্থনৈতিক উন্নয়নে রপ্তানি বৃদ্ধির পাশাপাশি আমদানি হ্রাস প্রয়োজন- এ উক্তির সাথে আমি একমত। আন্তর্জাতিক বাণিজ্যে অংশগ্রহণকারী দেশগুলো পণ্য রপ্তানি করে আয় করে, আর আমদানির জন্য ব্যয় করে। আমদানির মোট ব্যয় ও রপ্তানির মোট ব্যয়ের পার্থক্যের বিবরণকে বাণিজ্যে ভারসাম্য বলে। রপ্তানি আয় আমদানি ব্যয়ের চেয়ে বেশি হলে অনুকূল বাণিজ্য ভারসাম্য আর রপ্তানি আয় আমদানি ব্যয়ের চেয়ে কম হলে প্রতিকূল বাণিজ্য ভারসাম্য নির্দেশ করে। একটি দেশের অর্থনৈতিক উন্নতির জন্য অনুকূল ভারসাম্যই কাম্য। উদ্দীপকে বাংলাদেশে বৈদেশিক বাণিজ্যে প্রতিকূল ভারসাম্য বিরাজ করছে। ২০১৮-১৯ অর্থবছরে বৈদেশিক বাণিজ্যের ঘাটতি ছিল ৩২৩৫২ মিলিয়ন মার্কিন ডলার। যা ২০২২-২৩ অর্থবছরে ঘাটতির পরিমাণ হয় ১৫৬৩৬ মিলিয়ন মার্কিন ডলার। অর্থাৎ এসময় বাণিজ্য ঘাটতি কিছুটা কমলেও আমদানি ও রপ্তানি উভয় বেড়েছে। তাই বাণিজ্য ঘাটতি কমানোর জন্য রপ্তানি বৃদ্ধির ধারা অব্যাহত রাখতে হবে। পাশাপাশি আমদানি হ্রাসও করতে হবে। বৈদেশিক বাণিজ্য ঘাটতি হ্রাসের জন্য রপ্তানি সম্প্রসারণ নীতি ও আমদানি বিকল্প নীতি গ্রহণ করা হয়। দেশের রপ্তানি আয় বৃদ্ধির জন্য যেসব নীতি গ্রহণ করা হয় তা রপ্তানি সম্প্রসারণ নীতি। আর আমদানি হ্রাসের জন্য দেশের অভ্যন্তরে শিল্প স্থাপন করে দ্রব্য উৎপাদন ব্যবস্থা করাই আমদানি বিকল্প শিল্পায়ন নীতি। উদ্দীপকে দেখা যায় বাংলাদেশের রপ্তানি আয় ক্রমান্বয়ে বাড়ছে। কিন্তু আমদানি ব্যয় বাড়ার কারণে বাণিজ্যে অনুকূল ভারসাম্য বিরাজ করছে না। ফলে বাংলাদেশের আশানুরূপ অর্থনৈতিক উন্নয়ন হচ্ছে না। বাণিজ্যের অনুকূল ভারসাম্য অর্জনের জন্য আমদানি বিকল্প শিল্প স্থাপন করতে হবে। তাই বলা যায়, দেশের অর্থনৈতিক উন্নয়নে রপ্তানি বৃদ্ধির পাশাপাশি আমুদানি হ্রাস আবশ্যক।"
        }
      ]
    },
    {
      "number": "9",
      "uddipok": "বাংলাদেশে গ্রামাঞ্চল থেকে শহরাঞ্চলে রবিশস্য আসে। আবার বাংলাদেশের তৈরিকৃত পোশাক দেশের চাহিদা পূরণের পাশাপাশি বিশ্ববাজারে যথেষ্ট সমাদৃত, যা দেশের অর্থনীতিতে গুরুত্বপূর্ণ অবদান রেখে চলেছে।",
      "tag": "VNSC 24",
      "sub_questions": [
        {
          "label": "ক",
          "question": "প্রচলিত রপ্তানি পণ্য কী?",
          "explanation": "কোনো দেশ যেসব পণ্য দীর্ঘকাল ধরে রপ্তানি করে থাকে সেসব পণ্যসামগ্রীকে প্রচলিত রপ্তানি পণ্য বলা হয়।"
        },
        {
          "label": "খ",
          "question": "দেশীয় শিল্পের ওপর বিশ্বায়নের প্রভাব ব্যাখ্যা করো।",
          "explanation": "বাংলাদেশের মতো উন্নয়নশীল দেশগুলোতে সাধারণত দেশীয় শিল্পের ওপর বিশ্বায়নের নেতিবাচক প্রভাব লক্ষ করা যায়। বিশ্বায়নের সবচেয়ে বড় লক্ষ হচ্ছে মুনাফা অর্জন ও আর্থিক আধিপত্য বিস্তার করা। বাংলাদেশের বাজার বিদেশি পণ্যের জন্য উন্মুক্ত করে দেওয়ায় সেসব পণ্যের আধিপত্য বৃদ্ধি পাচ্ছে। দেশীয় পণ্য তার বাজার হারাচ্ছে। ফলে দেশীয় পণ্যের উৎপাদন ও বিকাশ ব্যাহত হচ্ছে। এতে বাণিজ্য ঘাটতি বৃদ্ধি পাচ্ছে। যদিও দেশীয় পণ্য বিশ্ব বাজারে পরিচিত ও সম্প্রসারিত হচ্ছে, তবুও এদেশের শিল্পে বিশ্বায়নের নেতিবাচক প্রভাব বিরাজ করছে।"
        },
        {
          "label": "গ",
          "question": "উদ্দীপকে উল্লিখিত বাংলাদেশে উৎপাদিত রবিশস্য ও পোশাক কোন ধরণের বাণিজ্যের অন্তর্গত তা চিহ্নিত করে তাদের মধ্যে পার্থক্য লেখো।",
          "explanation": "উদ্দীপকে উল্লিখিত বাংলাদেশে উৎপাদিত রবিশস্য হলো অভ্যন্তরীণ। বাণিজ্য এবং পোশাক শিল্প হলো আন্তর্জাতিক বাণিজ্য। একটি দেশের ভৌগোলিক সীমারেখার মধ্যে যখন কোনো পণ্যের ক্রয়- বিক্রয় হয় তাকে অভ্যন্তরীণ বাণিজ্য বলে। অন্যদিকে, দুই বা ততোধিক দেশের মধ্যে যখন কোনো পণ্য ক্রয়-বিক্রয় হয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের ভেতর এবং আন্তর্জাতিক বাণিজ্য ভিন্ন দুটি স্বাধীন দেশের মধ্যে সংগঠিত হয়। উদ্দীপকে বাংলাদেশে গ্রামাঞ্চল থেকে গ্রামাঞ্চলে বরিশস্য আসে'। অর্থাৎ রবিশস্য দেশের অভ্যন্তরেই ক্রয়-বিক্রয় হয়। এটি অভ্যন্তরীণ বাণিজ্যকে নির্দেশ করে। অপরপক্ষে, বাংলাদেশের তৈরি পোশাক নিজস্ব চাহিদা পূরণ 'করে বিশ্বের বিভিন্ন দেশে রপ্তানি করা হয়। অর্থাৎ এটি আন্তর্জাতিক বাণিজ্যকে নির্দেশ করে। আন্তর্জাতিক বাণিজ্য আমদানির মাধ্যমে অনুৎপাদিত দ্রব্য ভোগের সুযোগ হয়। কিন্তু অভ্যন্তরীণ বাণিজ্যে এরূপ সুবিধা লাভ করা যায় না। আন্তর্জাতিক বাণিজ্যে পণ্যের অবাধ প্রবাহ থাকায় পণ্যের মান উন্নয়ন ঘটে। কিন্তু অভ্যন্তরীণ বাণিজ্যের ক্ষেত্রে এরূপ সুবিধা পাওয়া যায় না। এছাড়াও বাণিজ্য দুটির মধ্যে আরো কিছু পার্থক্য রয়েছে।"
        },
        {
          "label": "ঘ",
          "question": "বাংলাদেশের অর্থনীতিতে উদ্দীপকে উল্লিখিত তৈরি পোশাকের অবদান আলোচনা করো।",
          "explanation": "উদ্দীপকের তৈরি পোশাক শিল্পটি বাংলাদেশের কর্মসংস্থানের পাশাপাশি বৈদেশিক মুদ্রা অর্জনের মাধ্যমে অর্থনীতিতে অবদান রাখছে। পোশাক শিল্প বাংলাদেশের শিল্পক্ষেত্রে নতুন সম্ভাবনার দিগন্ত উন্মোচিত করেছে। বর্তমানে দেশে প্রায় ৫ হাজার তৈরি পোশাক শিল্পের কারখানা রয়েছে। এসব কারখানায় বিপুল পরিমাণ কর্মসংস্থান সৃষ্টি হয়েছে। এ শিল্পের প্রায় ৮০% হলো অশিক্ষিত ও অর্ধশিক্ষিত মহিলা কর্মী। দেশের রপ্তানি বাণিজ্যে এ শিল্পের অবদান অপরিসীম। উদ্দীপকে বাংলাদেশের তৈরিকৃত পোশাক দেশের চাহিদা পূরণ করে বিদেশে রপ্তানি হয়। বিশ্ববাজারে বাংলাদেশের পৈাশাকের চাহিদা যথেষ্ট বেশি। ফলে এ শিল্প বাংলাদেশের অর্থনীতিতে গুরুত্বপূর্ণ স্থান দখল করে আছে। এ দেশের পোশাক কারখানার অধিকাংশ শ্রমিক নারী। ফলে নারী কর্মস্থানে এ শিল্প বিশেষ ভূমিকা পালন করছে। পোশাক শিল্পে পরোক্ষভাবে প্রায় ২ কোটি শ্রমিক নিয়োজিত। তাই বাংলাদেশের মতো জনবহুল দেশে কর্মসংস্থান সৃষ্টিতে এ শিল্পের অবদান অধিক। পাশাপাশি এ শিল্পের উৎপাদিত পণ্য বিদেশে রপ্তানি করে সবচেয়ে বেশি বৈদেশিক মুদ্রা অর্জিত হয়। বাংলাদেশের রপ্তানি আয়ের প্রায় ৭৫ থেকে ৮৩ ভাগ তৈরি পোশাক শিল্প থেকে অর্জিত হয়। ২০২১-২২ অর্থবছরে এ শিল্পের রপ্তানি আয় ছিল ৪২,৬১০ মিলিয়ন মার্কিন ডলার। এটি রপ্তানি আয় বৃদ্ধিতে, ইতিবাচক ভূমিকা পালন করছে। সুতরাং বলা যায়, বাংলাদেশের কর্মসংস্থানের পাশাপাশি বৈদেশিক মুদ্রা অর্জনে তৈরি পোশাক শিল্প গুরুত্বপূর্ণ ভূমিকা পালন করছে।"
        }
      ]
    },
    {
      "number": "10",
      "uddipok": "করিম মিয়া একজন প্রান্তিক কৃষক। তিনি ব্যাংক অথবা মহাজনের কাছ থেকে কৃষিঋণ নেওয়ার পরিকল্পনা করলেও, জটিল প্রক্রিয়ার কারণে ব্যাংক থেকে ঋণ নিতে না পেরে গ্রামের মহাজনের স্বারস্থ হন। তিনি চড়া সুদে মহাজনের নিকট থেকে ঋণ গ্রহণ করেন।",
      "tag": "VNSC 24",
      "sub_questions": [
        {
          "label": "ক",
          "question": "শস্য বহুমুখীকৃরণ কী?",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "কৃষকেরা ঋণ গ্রহণ করে কেন?",
          "explanation": "কৃষকরা কৃষিকাজের বিভিন্ন প্রয়োজনে ঋণ গ্রহণ করে থাকে। এদেশে কৃষি ভরণপোষণ পর্যায়ে পরিচালিত হওয়ায় কৃষকের আয় অনেক কম এবং তারা দরিদ্র। তাই তারা উৎপাদনের প্রয়োজনে নিজস্ব তহবিল থেকে প্রয়োজন অনুযায়ী অর্থ যোগান দিতে পারে না। কৃষিক্ষেত্রে বিভিন্ন উপাদান ক্রয়, ভূমিতে স্থায়ী উন্নতি সাধন, গুদামঘর নির্মাণ এবং চাষাবাদের জন্য কৃষকের যে অর্থের প্রয়োজন, তার যোগান দিতে তারা কৃষিঋণ গ্রহণ করে।"
        },
        {
          "label": "গ",
          "question": "করিম মিয়া কোন উৎস থেকে ঋণ গ্রহণ করেছে? ব্যাখ্যা করো।",
          "explanation": "উদ্দীপকে করিম মিয়া কৃষিকাজের জন্য অপ্রাতিষ্ঠানিক উৎস হতে কৃষিঋণ গ্রহণ করেন। কৃষিঋণের যেসব উৎস সরকারি বিধি ও নিয়ম বহির্ভূতভাবে পরিচালিত হয় সেসব উৎসকে অপ্রাতিষ্ঠানিক উৎস বলে। সাধারণত এখানে ঋণের সুদের হার স্বাভাবিকের চেয়ে অনেক বেশি হয়। এ ঋণের উৎস হিসেবে গ্রাম্য মহাজন, গ্রাম্য ব্যবসায়ী, ফড়িয়া, বন্ধু-বান্ধব ও আত্মীয়-স্বজন উল্লেখযোগ্য। উদ্দীপকে করিম মিয়া কৃষি কাজের জন্য ব্যাংক অথবা মহাজনের কাছ থেকে ঋণ নেওয়ার পরিকল্পনা করেন। ব্যাংক থেকে ঋণ প্রাপ্তিতে জটিল প্রক্রিয়ার কারণে ব্যাংক থেকে ঋণ নিতে ব্যর্থ হয়। পরে তিনি গ্রামের মহাজনের দ্বারস্থ হন। তিনি উচ্চ সুদের হারে ঋণ গ্রহণ করেছেন। যা ওপরে উল্লিখিত ঋণের অপ্রাতিষ্ঠানিক উৎসের সাথে সামঞ্জস্যপূর্ণ। সুতরাং, করিম মিয়ার ঋণের উৎসটি অপ্রাতিষ্ঠানিক উৎস।"
        },
        {
          "label": "ঘ",
          "question": "করিম মিয়া যে দুটি উৎস থেকে ঋণ নেওয়ার কথা ভেবেছেন তাদের সুবিধা কী একই? ব্যাখ্যা করো।",
          "explanation": "করিম মিয়া যে দুটি উৎস থেকে ঋণ নেওয়ার কথা ভেবেছেন তার সুবিধাগুলো একই না। প্রাতিষ্ঠানিক উৎসের মধ্যে বাংলাদেশ কৃষি ব্যাংক, বিভিন্ন বাণিজ্যিক ব্যাংক ও বিশেষায়িত ব্যাংকই প্রধান। আর অপ্রাতিষ্ঠানিক ঋণের উৎসগুলো হলো আত্মীয়-স্বজন ও বন্ধু-বান্ধব, গ্রাম্য মহাজন। তাছাড়া গ্রাম্য ব্যবসায়ী, ধনী কৃষক, দালাল ও ব্যাপারি ও প্রতিবেশীও অপ্রাতিষ্ঠানিক উৎস। উদ্দীপকে করিম মিয়া প্রাতিষ্ঠানিক উৎস থেকে ঋণ না পেয়ে অপ্রাতিষ্ঠানিক উৎস থেকে ঋণ গ্রহণ করেন। অর্থাৎ ঋণ গ্রহণের ক্ষেত্রে প্রাতিষ্ঠানিক উৎসের চেয়ে অপ্রাতিষ্ঠানিক উৎস তুলনামূলকভাবে সহজ। তবে দুইটি উৎস থেকে ঋণ গ্রহণে সুদের তারতম্য দেখা দেয়। অপ্রাতিষ্ঠানিক ঋণের উৎস থেকে ঋণ নিলে বেশি সুদ দিতে হয়। প্রাতিষ্ঠানিক ঋণের উৎস তথা ব্যাংকগুলো কম সুদে ঋণ প্রদান করে। যেমন বাংলাদেশ কৃষি ব্যাংক ও সমবায় ব্যাংক প্রচলিত ব্যাংক হার অপেক্ষা ২% কম সুদের ঋণ দিয়ে থাকে। সরকার প্রাতিষ্ঠানিক উৎসের মাধ্যমে বন্যা, খরা, দুর্ভিক্ষ প্রভৃতি প্রাকৃতিক দুর্যোগের সময় ক্ষতিগ্রস্ত ব্যক্তিদের সরাসরি ঋণ প্রদান করে। তাছাড়া সুদের হারও কম ও পরিশোধের শর্ত সহজ। অন্যদিকে অপ্রাতিষ্ঠানিক উৎস বেশি সুদের হারে এবং কঠোর শর্তে ঋণ প্রদান করে। তাই করিম মিয়ার ঋণের উৎসগুলোর সুবিধা একই না।"
        }
      ]
    },
    {
      "number": "11",
      "uddipok": "স্বাধীনতার পর বাংলাদেশে ঔষধ আমদানির ওপর নির্ভরশীল ছিল। বর্তমানে চাহিদার প্রায় ৯৮% ঔষধ দেশে উৎপাদিত হয়। ২০১৫ ২০১৭ ২০১৯ ২০২১ প্রস্তুতকৃত ঔষধ ও কাঁচামাল রপ্তানি (কোটি টাকায়) ১০০৮.০৮ ৩১৯৬.৩২ ৪০৬৭.২৮ ৬৫৪৮.৩ যে কয়টি দেশে রপ্তানি করা হয় (কোটি টাকায়) ১১৩ ১৪৫ ১৪৭ ১৫৭",
      "tag": "VNSC 24",
      "sub_questions": [
        {
          "label": "ক",
          "question": "সংরক্ষিত শিল্প কাকে বলে?",
          "explanation": "সরকারি নির্দেশে জাতীয় নিরাপত্তার স্বার্থে যেসব শিল্প সংরক্ষিত রাখা প্রয়োজন সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "গ্রামীণ অর্থনীতির উন্নয়নে ক্ষুদ্র ও কুটির শিল্পের কী ভূমিকা রয়েছে?",
          "explanation": "ক্ষুদ্র ও কুটির শিল্প গ্রামীণ অর্থনীতির বিকাশ সাধন করে। বাংলাদেশের বৃহৎ শিল্পগুলো সাধারণত শহরকে কেন্দ্র করে গড়ে ওঠে। গ্রামের সাধারণ পরিবারের লোকজনের এসব শিল্পে কাজ করার সুযোগ খুবই কম। ক্ষুদ্র ও কুটির শিল্প গ্রামাঞ্চলে ও শহরের উপকণ্ঠে স্থাপিত হয়ে থাকে। এতে গ্রামের বেকার মানুষের কর্মসংস্থানের ব্যবস্থা হয়। যার ফলে গ্রামীণ অর্থনীতির উন্নয়ন ত্বরান্বিত হয়।"
        },
        {
          "label": "গ",
          "question": "উদ্দীপকে উল্লিখিত শিল্পটি কোন ধরণের শিল্প? ব্যাখ্যা করো।",
          "explanation": "উদ্দীপকে ঔষধ শিল্পটি আমদানি বিকল্প শিল্পকে নির্দেশ করে। বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে দেশে উৎপাদন করা হয়। এসব দ্রব্যের শিল্পকে আমদানি বিকল্প শিল্প বলে। কোন দ্রব্যেগুলোর আমদানি বিকল্প শিল্প স্থাপন করা যুক্তিসংগত তা নির্ধারণের জন্য কিছু বিষয় বিবেচনা করা হয়। যেমন- শিল্পের জন্য নিজস্ব কাঁচামাল, প্রযুক্তি, প্রয়োজনীয় শ্রম শক্তি ও অভ্যন্তরীণ বাজার প্রাপ্তি। এসব শিল্পের দ্রব্যাদি কমপক্ষে আমদানি দ্রব্যের নিকট-বিকল্প হিসেবে ব্যবহৃত হয়। উদ্দীপকে স্বাধীনতার পর বাংলাদেশ ঔষধ আমদানির ওপর নির্ভরশীল ছিল। কিন্তু বর্তমানে চাহিদার প্রায় ৯৮% ঔষধ দেশে উৎপাদিত হয়। অর্থাৎ বাংলাদেশে আগে তেমন কোনো ঔষধ উৎপাদন হতো না। বরং বিদেশ থেকে বেশির ভাগ ঔষধ আমদানি করতে হতো। কিন্তু বর্তমানে ঔষধ দেশের অভ্যন্তরে উৎপাদন করা হচ্ছে। যা ওপরে বর্ণিত আমদানি বিকল্প শিল্পকে নির্দেশ করে। তাই বলা যায়, উদ্দীপকে উল্লিখিত কোম্পানিগুলোর উৎপাদিত পণ্যের শিল্পকে অর্থনীতির ভাষায় আমদানি বিকল্প শিল্প কৌশল বলা হয়।"
        },
        {
          "label": "ঘ",
          "question": "উদ্দীপকের শিল্পটি বাংলাদেশের অর্থনীতিতে কী ধরণের ভূমিকা রাখছে? ব্যাখ্যা করো।",
          "explanation": "উদ্দীপকের ঔষধ শিল্পটি বাংলাদেশের অর্থনীতিতে স্বনির্ভরতা অর্জনে ভূমিকা রাখবে। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া বাংলাদেশ শিল্পায়নের প্রয়োজনে মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে।' ফলে দেশে শিল্পায়নের গতি ত্বরান্বিত হবে। উদ্দীপকে বাংলাদেশের পূর্বে ঔষধ আমদানি করা হতো। কিন্তু বর্তমানে দেশের চাহিদা পূরণ করে বিদেশে রপ্তানিও করা হচ্ছে। ২০১৫. সালে বাংলাদেশ থেকে ১১৩টি দেশে ঔষধ রপ্তানি করে ১০০৮.০৮ কোটি টাকা আয় করে। ঔষধ রপ্তানির ধারা অব্যাহত থেকে ২০২১ সালে মোট ১৫৭টি দেশে রপ্তানি করে ৬৫৪৮.৩ কোটি টাকা আয় করে। অর্থাৎ আমদানিনির্ভর ঔষধ শিল্প বাংলাদেশে বর্তমানে রপ্তানি শিল্পে পরিণত হচ্ছে। ফলে একদিকে আমদানি ব্যয় কমছে, অন্যদিকে রপ্তানি আয় বাড়ছে। বাংলাদেশসহ জনবহুল দেশেসমূহে জনগণের প্রয়োজন অনুযায়ী অনেক প্রকারের পণ্য আমদানি করতে হয়। এ অবস্থায় দেশে আমদানি বিকল্প শিল্প স্থাপন করা হলে এসব শিল্পপণ্যের বাজারের নিশ্চয়তা থাকবে। যার ফলে শিল্পায়ন অনেকটাই প্রসারিত হবে। এর মাধ্যমে দেশীয় কাঁচামালের সদ্ব্যবহার হবে ও কর্মসংস্থান তৈরি হবে। পাশাপাশি দেশ অর্থনৈতিকভাবে স্বনির্ভরতা অর্জন করবে। সুতরাং বলা যায়, আমদানি বিকল্প শিল্প একটি দেশের স্বনির্ভরতা অর্জনে বিশেষ ভূমিকা রাখতে পারে।"
        }
      ]
    }
  ]
}