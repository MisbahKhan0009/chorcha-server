{
  "title": "ঢাকা বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাংলাদেশের মোট দেশজ উৎপাদন (GDP)-এ অর্থনৈতিক খাতসমূহের অবদানের কাঠামোগত পরিবর্তন ও ধারা নিম্নরূপ:-",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "প্রাকৃতিক পরিবেশ বলতে একটি দেশের ভৌগোলিক অবস্থানসহ তার ভূ-প্রকৃতি, মাটি, জলবায়ু, নদ-নদী, খনিজ, বনজ, প্রাণিজ প্রভৃতি প্রাকৃতিক সম্পদের সম্মিলিত প্রভাবে সৃষ্ট পারিপার্শ্বিক অবস্থাকে বোঝায়।"
        },
        {
          "label": "খ",
          "question": "",
          "explanation": "ক্রমোন্নয়নশীল অর্থনীতির দেশ হওয়ার কারণে বাংলাদেশকে একটি উন্নয়নশীল দেশ বলা যায়। যে দেশের অর্থনৈতিক অবকাঠামো ক্রমোন্নতির দিকে ধাবমান, সেই দেশকে উন্নয়নশীল দেশ বলে। বর্তমানে বাংলাদেশ উন্নত দেশের মতো কৃষির ওপর নির্ভরতা কমিয়ে শিল্পের উৎপাদন বাড়াচ্ছে। তাছাড়া, গত তিন বছরে গড়ে প্রবৃদ্ধি ৭% এর ওপরে ছিল। অর্থাৎ একটি দেশকে উন্নয়নশীল বলতে হলে যে যে বৈশিষ্ট্য থাকা প্রয়োজন তার সবগুলো বাংলাদেশের অর্থনীতিতে বিদ্যমান। তাই বলা যায়, বাংলাদেশ একটি উন্নয়নশীল দেশ।"
        },
        {
          "label": "গ",
          "question": "",
          "explanation": "প্রদত্ত তথ্যের আলোকে বাংলাদেশের GDP-তে ২০১৩-১৪ অর্থবছরে অর্থনৈতিক খাতসমূহের অবদান নিচে দণ্ডচিত্রের মাধ্যমে দেখানো হলো- চিত্র: ২০১৩-১৪ অর্থবছরে অর্থনৈতিক খাতসমূহের GDP-তে অবদানের দণ্ডচিত্র উপরিউক্ত দণ্ডচিত্রে বাংলাদেশের অর্থনীতিতে ২০১৩-১৪ অর্থবছরে অর্থনৈতিক খাতসমূহের অবদান দেখানো হয়েছে। চিত্রে দেখা যায়, ২০১৩-১৪ অর্থবছরে কৃষিখাতের অবদান ১৬.৫০, যা সব থেকে কম। অন্যদিকে, জিডিপিতে শিল্প খাত ও সেবা খাতের অবদান (২৯.৫৫ ও ৫৩.৯৫) অধিক।"
        },
        {
          "label": "ঘ",
          "question": "",
          "explanation": "বাংলাদেশের অর্থনীতি এখন ক্রমোন্নতির দিকে। এদেশের প্রধান অর্থনৈতিক খাত কৃষি হলেও GDP-তে এর অবদান দিন দিন কমছে এবং শিল্প ও সেবা খাতের অবদান বাড়ছে। বাংলাদেশের অধিকাংশ মানুষ কৃষির ওপর নির্ভর করে। তবে, বর্তমানে শিক্ষা ও প্রযুক্তি জ্ঞানের বিকাশ ও অর্থনৈতিক অবকাঠামোর উন্নয়নের ফলে GDP-তে শিল্প ও সেবা খাতের অবদান ক্রমশ বৃদ্ধি পেয়েছে। উদ্দীপকে লক্ষ করা যায়, ১৯৯০-৯১ অর্থবছরে বাংলাদেশের GDP-তে কৃষির অবদান ছিল ২৯.২৩%। কিন্তু ২০০০-০১ এবং ২০১৩-১৪ অর্থবছরে তা কমে যথাক্রমে ২৫.০৩% এবং ১৬.৫০% হয়। অন্যদিকে, শিল্পের অবদান ক্রমান্বয়ে বাড়তে থাকে। যেমন- ১৯৯০-৯১, ২০০০- ০১ এবং ২০১৩-১৪ অর্থবছরের GDP-তে শিল্পের অবদান যথাক্রমে ২১.০৪%, ২৬.২০% এবং ২৯.৫৫% ছিল। একই অবস্থা সেবা খাতেও লক্ষ করা যায়। যদিও ১৯৯০-৯১ অর্থবছরের তুলনায় ২০০০- ০১ অর্থবছরে GDP-তে সেবা খাতের অবদান কিছুটা কম ছিল। তবে, ২০১৩-১৪ অর্থবছরে এ খাতের অবদান বেড়ে ৫৩.৯৫% হয়। বাংলাদেশে উন্নত দেশের মতো অর্থনৈতিক উন্নয়নে তথা GDP-তে শিল্প ও সেবা খাতের অবদান বেড়েছে। অর্থাৎ, কৃষির ওপর নির্ভরতা কমিয়ে শিল্প ও সেবা খাতের ওপর নির্ভরতা বাড়ানো হচ্ছে। তাই বলা যায়, বাংলাদেশের অর্থনীতি এখন কৃষিনির্ভর নয়।"
        }
      ]
    },
    {
      "number": "2",
      "uddipok": "বিংশ শতাব্দীর গোড়ার দিকে পাট ও পাটজাত পণ্যের জন্য বাংলাদেশ বিখ্যাত ছিল। কিন্তু একই শতাব্দীর শেষার্ধে পলিথিন, নাইলন ও প্লাস্টিক সামগ্রীর উৎপাদন ও ব্যবহার বেড়ে যায় এবং পাটের বৈশ্বিক চাহিদা কমে যাওয়ায় পাট ব্যবসায় মন্দা দেখা দেয়। ০১ জানুয়ারি, ২০০২ থেকে ঢাকা শহরে এবং মার্চ, ২০০২ থেকে সারাদেশে সরকার পলিথিন ব্যাগ নিষিদ্ধ করে পাটের তৈরি ব্যাগের ব্যাপক ব্যবহারের উদ্যোগ নেয়। অন্যদিকে সম্প্রতি বাংলাদেশের বিজ্ঞানীরা পাটের জীবন রহস্য উন্মোচন করায় পাট শিল্প বিকাশের নতুন সম্ভাবনা দেখা দিয়েছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "আমদানি দ্রব্য অন্য দেশ থেকে আমদানি না করে, নিজ দেশে উৎপাদনের জন্য যে শিল্প গড়ে তোলা হয়, তাকে আমদানি বিকল্প শিল্প বলে।"
        },
        {
          "label": "খ",
          "question": "",
          "explanation": "স্বল্প পুঁজি ও পারিবারিক পরিবেশে কুটিরশিল্প স্থাপন করা যায় বলে কর্মসংস্থান সৃষ্টিতে এ শিল্পের অগ্রণী ভূমিকা রয়েছে। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে, তাকে কুটিরশিল্প বলে। পুঁজি কম হওয়ায় ঘরোয়া পরিবেশে বা অল্প জায়গা (যেমন- ১টি ঘর) নিয়ে যে কেউ এই শিল্প স্থাপন করতে পারে। তাই শিক্ষিত বা অশিক্ষিত যেকোনো লোকই সামান্য প্রশিক্ষণ ও পুঁজির ব্যবস্থা করে খুব সহজেই কুটিরশিল্প স্থাপন করে কর্মসংস্থানের সুযোগ সৃষ্টি করতে পারে।"
        },
        {
          "label": "গ",
          "question": "",
          "explanation": "পাট ও পাটজাত দ্রব্যের বিকল্প দ্রব্য আবিষ্কার হওয়ায় বিংশ শতাব্দীর শেষার্ধে পাটের ব্যবসায় মন্দা দেখা দেয়। বিংশ শতাব্দীর শুরুর দিকে বাংলাদেশের পাট ও পাটজাত দ্রব্য বিশ্ব বিখ্যাত ছিল। আর এ পাট ও পাটজাত দ্রব্যসামগ্রী রপ্তানি করে প্রচুর বৈদেশিক মুদ্রা অর্জিত হতো। কিন্তু জ্ঞান-বিজ্ঞানের প্রসারের ফলে পাটজাত পণ্যের বিকল্প পণ্য যেমন- পলিথিন, নাইলন, প্লাস্টিক ইত্যাদির ব্যবহার বেড়ে যায়। যার ফলে পাটের বৈশ্বিক চাহিদা ব্যাপক হ্রাস পায়। এতে এদেশের পাট শিল্পের ব্যাপক ক্ষতি হয়। রাজনৈতিক পটপরিবর্তন ও অব্যবস্থাপনার ফলে সোনালি আঁশ খ্যাত পাট হুমকির সম্মুখীন হয়। এসময়ে বিভিন্ন পাট কল বন্ধ হয়ে যায়। উপরের কারণগুলো ছাড়াও পাট ব্যবসায় মন্দা দেখা দেয়ার অন্যান্য কারণগুলো হলো- পাট চাষে সনাতন পদ্ধতির ব্যবহার, পাট ও পাটজাত পণ্যের গুণগত মান সময়োপযোগী না হওয়া, বিজ্ঞাপন বা প্রচারের স্বল্পতা, ন্যায্য মূল্য না পাওয়ায় চাষিদের পাট চাষে অনীহা ইত্যাদি।"
        },
        {
          "label": "ঘ",
          "question": "",
          "explanation": "সম্প্রতি উন্নতজাতের পাট ও পাটজাত দ্রব্যের উদ্ভাবন, পাটের বিকল্প পণ্য ব্যবহারের ক্ষতিকর দিক সম্পর্কে সচেতনতা বৃদ্ধি ও বিভিন্ন সরকারি উদ্যোগের ফলে নতুন করে পাট শিল্পের সম্ভাবনার দ্বার উন্মোচিত হয়েছে। পাটের বৈশ্বিক চাহিদা কমে যাওয়ায় পাট শিল্প প্রায় ধ্বংস হয়ে যাচ্ছিল। কিন্তু বর্তমানে আবার নতুন করে পাট ও পাটজাত দ্রব্যের চাহিদা বৃদ্ধি পেয়েছে। কারণ, পাট ও পাটজাত দ্রব্য পরিবেশবান্ধব উপাদান। অন্যদিকে, পলিথিন, নাইলন ও প্লাস্টিক উৎপাদন ও ব্যবহার পরিবেশ ও মানব স্বাস্থ্যের জন্য হুমকিস্বরূপ। বর্তমান সরকার ১৭টি পণ্যের মোড়কে পাটের বস্তার ব্যবহার বাধ্যতামূলক করেছে। উদ্দীপকে লক্ষ করা যায়, সম্প্রতি বাংলাদেশের বিজ্ঞানীরা পাটের জীবন রহস্য উন্মোচন করতে পেরেছেন। ফলে উন্নত জাতের পাট ও পাটজাত দ্রব্য ব্যাপক মাত্রায় উৎপাদন করা সম্ভব হয়েছে। এতে মুনাফা লাভের পরিমাণ বৃদ্ধি পাওয়ায় নতুন করে অনেক কৃষক এখন পাট চাষে উৎসাহী হচ্ছে। তাছাড়া ২০০২ সালের মার্চ থেকে বাংলাদেশ সরকার সারাদেশে পলিথিন ব্যাগ নিষিদ্ধ করে এবং পাটের তৈরি ব্যাগ ব্যবহারে ব্যাপক উদ্যোগ গ্রহণ করে। এতে সারাদেশে পাটের তৈরি ব্যাগের ব্যবহার বেড়ে যায়। আবার, সাম্প্রতিক সময়ে পাট দ্বারা বিভিন্ন উন্নত ও রুচিশীল পণ্যের উৎপাদন বৃদ্ধি পেয়েছে। যেমন- পাটের তৈরি ব্যাগ, জুতা, মাদুর ইত্যাদি ব্যবহার বৃদ্ধি পেয়েছে। তাছাড়া এ সকল পণ্য পরিবেশের কোনো ক্ষতি করে না। উপর্যুক্ত আলোচনা থেকে বলা যায়, সম্প্রতি পাট শিল্পের সম্ভাবনার দ্বার নতুনভাবে উন্মোচিত হয়েছে।"
        }
      ]
    },
    {
      "number": "3",
      "uddipok": "বাংলাদেশের কৃষকরা সাধারণত প্রান্তিক পর্যায়ের। তাদের নিজস্ব জমি নেই বললেই চলে। রহিম উদ্দিন এ রকমই একজন কৃষক। তবে আজিজ উদ্দিন এক্ষেত্রে ব্যতিক্রমী। তার কৃষি খামারের আয়তন অনেক বড়। তিনি পরিবারের প্রয়োজন মিটিয়ে উদ্বৃত্ত ফসল বাজারজাত করে প্রচুর মুনাফা অর্জন করেন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "কৃষিকাজ পরিচালনার জন্য কৃষকরা যে ঋণ গ্রহণ করে তাকে কৃষিঋণ বলা হয়।"
        },
        {
          "label": "খ",
          "question": "",
          "explanation": "বাংলাদেশের মতো উন্নয়নশীল দেশের অর্থনীতির ভিত্তি হলো কৃষি, যা জাতীয় উন্নয়নে ব্যাপকভাবে সহায়তা করে। বাংলাদেশের মোট শ্রমশক্তির ৪০.৬% লোক কৃষি কাজে নিয়োজিত। ২০১৮-১৯ অর্থবছরে GDP তে সমন্বিত কৃষি খাতের অবদান ছিল ১৩.৬০ ভাগ। তাছাড়া, শিল্পের প্রয়োজনীয় কাঁচামাল কৃষি হতে আসে। আবার, বাণিজ্যিক ভিত্তিতে উৎপাদন করে বিভিন্ন কৃষি সামগ্রী (মাছ, মাংস, পশুর চামড়া ইত্যাদি) রপ্তানি করে বৈদেশিক মুদ্রা অর্জন করা যায়, যা একটি দেশের জাতীয় উন্নয়নে গুরুত্বপূর্ণ ভূমিকা রাখে। তাই বলা যায়, কৃষি জাতীয় উন্নয়নে সহায়তা করে।"
        },
        {
          "label": "গ",
          "question": "",
          "explanation": "রহিম উদ্দিনের কৃষি খামার হলো জীবননির্বাহী কৃষি খামার। উৎপাদনের উদ্দেশ্যের ভিত্তিতে কৃষি খামার দুই প্রকার। যথা- জীবননির্বাহী খামার এবং বাণিজ্যিক খামার। জীবননির্বাহী কৃষি খামারে বা জমিতে জীবন নির্বাহের জন্য চাষাবাদ করা হয়। সাধারণত এ ধরনের খামারে ব্যবস্থাপনা অসংগঠিত ও পরিদর্শন ব্যবস্থা অদক্ষ হয়ে থাকে। তাই উদ্বৃত্ত ফসলের পরিমাণও কম হয়। বাংলাদেশের অধিকাংশ কৃষক রহিম উদ্দিনের মতো প্রান্তিক কৃষক। রহিম উদ্দিনের কৃষি কাজে তেমন উদ্বৃত্ত থাকে না, কারণ তার কৃষি কাজের মূল উদ্দেশ্য হচ্ছে জীবন ব্যয় নির্বাহ করা। রহিম উদ্দিনের নিজের কোনো জমি নেই বললেই চলে। অর্থাৎ তার খামারের আয়তন ক্ষুদ্র এবং মূলধনের পরিমাণও কম। কাজেই বলা যায়, রহিম উদ্দিনের খামার হলো জীবননির্বাহী খামার।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত রহিম উদ্দিনের খামারটি জীবননির্বাহী খামার এবং আজিজ উদ্দিনের খামারটি বাণিজ্যিক খামার। নিম্নে চাষ পদ্ধতি, মূলধনের পরিমাণ, আয় উপার্জন এবং কর্মসংস্থান সৃষ্টির দৃষ্টিকোণ থেকে উক্ত খামারদ্বয়ের মধ্যে পার্থক্য তুলে ধরা হলো- জীবননির্বাহী খামারে সনাতন পদ্ধতিতে এবং বাণিজ্যিক খামারে আধুনিক পদ্ধতিতে চাষাবাদ করা হয়। রহিম উদ্দিন প্রান্তিক কৃষক হওয়ায় তার চাষাবাদে কম মূলধন ব্যবহার করেন। অন্যদিকে, আজিজ উদ্দিন তুলনামূলক বেশি মূলধন ব্যবহার করে থাকেন। এছাড়া, জীবননির্বাহী খামার ক্ষুদ্রায়তন হওয়ায় উৎপাদন ক্ষমতা কম। যার ফলশ্রুতিতে আয়ও অনেক কম। পক্ষান্তরে, বাণিজ্যিক খামারের মূল উদ্দেশ্যই হলো মুনাফা অর্জন। এজন্য এ ধরনের খামারে আয়ও বেশি। জীবননির্বাহী খামারে মূলত পরিবারের সদস্যরাই কাজ করে থাকে। অর্থাৎ নতুন কোনো লোকের কর্মসংস্থান হয় না। কিন্তু, বাণিজ্যিক খামারের আয়তন বড় হওয়ায় এখানে বহু লোকের কর্মসংস্থানের সৃষ্টি হয়। সুতরাং উপরের আলোচনার ভিত্তিতে বলা যায়, চাষপদ্ধতি, মূলধনের পরিমাণ, আয় উপার্জন এবং কর্মসংস্থান সৃষ্টি- এসব দৃষ্টিকোণ হতে রহিম উদ্দিন ও আজিজ উদ্দিনের কৃষি খামার তথা জীবন নির্বাহি ও বাণিজ্যিক খামারের মধ্যে যষ্টে পার্থক্য বিদ্যমান।"
        }
      ]
    },
    {
      "number": "4",
      "uddipok": "মি. ফজলে ইলাহী অর্থনীতি বিষয়ে একজন জনপ্রিয় শিক্ষক। বাংলাদেশের কৃষিতে আইসিটি (ICT) এর গুরুত্বের উপর তিনি শ্রেণিকক্ষে পড়াচ্ছেন। উনি বলেন, কৃষি জমির গুণাগুণ, রোগবালাই ও তার প্রতিকার সম্বন্ধে জানা, প্রাকৃতিক দুর্যোগের পূর্বাভাস এবং কৃষিবিজ্ঞানী ও গবেষকদের সাথে যোগাযোগ ক্ষেত্রে ICT গুরুত্বপূর্ণ ভূমিকা রাখে। এজন্য সরকার উপজেলা পর্যায়ে 'কৃষক তথ্য ও পরামর্শ কেন্দ্র' স্থাপন, প্রশিক্ষণ প্রদান, কৃষি SMS সহ নানাবিধ কার্যক্রম গ্রহণ করেছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "কাশস্য বহুমুখীকরণ বলতে একই জমিতে বিভিন্ন মৌসুমে কেবল একটি শস্যের পরিবর্তে ভিন্ন ভিন্ন শস্য উৎপাদন করার প্রক্রিয়াকে বোঝায়।"
        },
        {
          "label": "খ",
          "question": "",
          "explanation": "বাংলাদেশের কৃষকরা নানাবিধ কারণে প্রাতিষ্ঠানিক ঋণের সুবিধা থেকে বঞ্চিত হয়। বাংলাদেশে প্রাতিষ্ঠানিক কৃষি ঋণদানকারী সংস্থার সংখ্যা কম। তাছাড়া, এসব ঋণদানকারী সংস্থার ঋণ প্রদানের ক্ষমতাও কম। আবার, ঋণদান পদ্ধতিও জটিল, শর্তসাপেক্ষ ও সময়সাপেক্ষ বলে অশিক্ষিত বা স্বল্প শিক্ষিত কৃষকের পক্ষে তা অনুসরণ করা কঠিন হয়ে পড়ে। তাই, দরিদ্র ও অশিক্ষিত কৃষকরা প্রাতিষ্ঠানিক ঋণের সুবিধা থেকে বঞ্চিত হয়।"
        },
        {
          "label": "গ",
          "question": "",
          "explanation": "বর্তমানে তথ্যপ্রযুক্তির সুফল বাংলাদেশের কৃষি খাতেও পড়েছে। ফলে ICT-এর বিভিন্ন সুবিধাসমূহ কৃষকরা পাচ্ছে। আমরা জানি, কম্পিউটার ও টেলিযোগাযোগ ব্যবস্থার মাধ্যমে তথ্য সংগ্রহ, একত্রীকরণ, সংরক্ষণ ও প্রক্রিয়াকরণ এবং বিনিময় বা বিতরণই হলো তথ্য ও যোগাযোগপ্রযুক্তি (ICT)। ICT-এর মাধ্যমে বাংলাদেশের কৃষকরা নানা ধরনের সুবিধা পেয়ে থাকে। ইন্টারনেটের মাধ্যমে বর্তমানে ঘরে বসেই আবহাওয়ার পূর্বাভাস সম্পর্কে জানা যায়। এছাড়া ইন্টারনেটের বিভিন্ন সাইট হতে কৃষিজমির গুণাগুণ যাচাই এবং সেই অনুসারে ফসল চাষের পরামর্শ লাভ করা সম্ভব হয়। পশু-পাখির বিভিন্ন রোগ বালাই এবং তার প্রতিকার সম্পর্কে খুব সহজেই জানা যায়। তাছাড়া ইন্টারনেট হতে জ্ঞান লাভ করার মাধ্যমে শস্য পরিচর্যা পদ্ধতি, শস্য ও উদ্ভিদের রোগ সম্পর্কে জানা এবং যথাযথ ব্যবস্থা গ্রহণ করা যায়। এছাড়াও ICT এর উন্নতির ফলে ঘরে বসেই খুব সহজে কৃষি বিজ্ঞানী ও গবেষকদের সাথে যোগাযোগ রাখা ও বিভিন্ন পরামর্শ গ্রহণ করা সম্ভব। সুতরাং বলা যায় ICT এর উন্নতির ফলে কৃষিকাজ সহজ করার মাধ্যমে কৃষি উৎপাদন বৃদ্ধি করা যায়। বাংলাদেশের মতো জনবহুল ও সীমিত কৃষিজমি সম্পন্ন দেশের মানুষের খাদ্য চাহিদা মেটানোর ক্ষেত্রে যা অত্যন্ত গুরুত্বপূর্ণ ভূমিকা রাখতে সক্ষম হবে বলে আমি মনে করি।"
        },
        {
          "label": "ঘ",
          "question": "",
          "explanation": "ICT-কে কৃষকদের দোরগোড়ায় পৌঁছে দেয়ার লক্ষ্যে বাংলাদেশ সরকার বিভিন্ন পদক্ষেপ গ্রহণ ও বাস্তবায়ন করেছে, যা যথেষ্ট বলে মনে করি। মধ্যস্বত্বভোগীদের দৌরাত্ম্য প্রতিরোধে সরকারের বিভিন্ন কৃষি উপকরণের নির্ধারিত দামের তথ্য ICT-এর মাধ্যমে কৃষকদের কাছে পৌঁছে দেওয়া হয়। এতে কৃষকরা ন্যায্যমূল্যে কৃষি উপকরণ সংগ্রহ করতে পারে। কৃষকদের বিভিন্ন সেবা প্রদানের লক্ষ্যে সরকার উপজেলা পর্যায়ে 'কৃষক তথ্য ও পরামর্শ কেন্দ্র' স্থাপন করেছে। এতে কৃষকরা প্রয়োজন অনুযায়ী বিভিন্ন সেবা পেয়ে থাকে। তাছাড়া সরকার দেশের দক্ষিণাঞ্চলের জন্য লবণাক্ততাসহিষ্ণু জাতের অন্য শস্য উদ্ভাবনের মাধ্যমে কৃষি উৎপাদন বাড়ানোর কার্যক্রম গ্রহণ করেছে। ICT-এর ব্যবহার করে কৃষি SMS, অনলাইন কৃষি সার্ভিস ইত্যাদি ব্যবস্থা করা হয়েছে। এতে বাংলাদেশের কৃষকরা কৃষিকাজের প্রতি আগ্রহী হচ্ছে এবং এর ফলে কৃষি উৎপাদন বৃদ্ধি পাচ্ছে। কাজেই উপর্যুক্ত বিশ্লেষণের প্রেক্ষিতে বলা যায়, কৃষিক্ষেত্রে ICT এর সুবিধাদি বাস্তবায়নে সরকারের গৃহীত উদ্যোগসমূহ যথেষ্ট।"
        }
      ]
    },
    {
      "number": "5",
      "uddipok": "সুজন ও সুমন বাল্যবন্ধু। ছাত্রজীবন শেষে সুজন বাংলাদেশ পরিসংখ্যান ব্যুরোতে এবং সুমন অর্থনীতির প্রভাষক হিসেবে কর্মরত আছেন। বাংলাদেশের জনসংখ্যা সমস্যা নিয়ে একদিন তাদের মধ্যে তর্ক হয়। সুজন পরিসংখ্যানিক উপাত্ত দিয়ে বলেন জনসংখ্যার ঘনত্ব, কর্মসংস্থানের সুযোগ, কৃষি জমির পরিমাণ এসব বিবেচনায় বাংলাদেশের জন্য অতিরিক্ত জনসংখ্যা অভিশাপস্বরূপ। অন্যদিকে, সুমন মনে করেন, অতিরিক্ত জনসংখ্যা সবসময় অভিশাপ নয়, বরং মানবসম্পদ উন্নয়নের মাধ্যমে জনসংখ্যাকে বাংলাদেশের অর্থনীতিতে আশির্বাদে পরিণত করা যায়।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "নিজস্ব অথবা ঋণ করা স্বল্প সম্পদ, নিজস্ব চিন্তা, জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজস্ব প্রচেষ্টায় জীবিকা অর্জনের ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "",
          "explanation": "স্থূল জন্মহার ও স্থূল মৃত্যুহার সমান হলে জনসংখ্যা বৃদ্ধির হার শূন্য হয়। কোনো দেশের জন্মহার ও মৃত্যুহারের পার্থক্যকে শতকরায় প্রকাশ করলে ঐ দেশের জনসংখ্যার স্বাভাবিক বৃদ্ধির হার পাওয়া যায়। এখন, একটি নির্দিষ্ট সময়ে যদি একটি দেশের জন্মহার ও মৃত্যুহার সমান হয়, তাহলে ঐ দেশটির জনসংখ্যা বৃদ্ধির হার শূন্য হবে। তাই বলা যায়, কোনো কোনো দেশে জনসংখ্যা বৃদ্ধির হার শূন্য হতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত পরিসংখ্যানিক উপাত্তের ভিত্তিতে সুজনের মতে, বাংলাদেশের জন্য অতিরিক্ত জনসংখ্যা অভিশাপস্বরূপ। যে জনসংখ্যার দ্বারা জীবনযাত্রার মান সর্বোচ্চ পর্যায়ে থাকে, তাকে কাম্য জনসংখ্যা বলে। বাংলাদেশে কাম্য জনসংখ্যার চেয়ে বেশি জনসংখ্যা বিদ্যমান। আর এই অতিরিক্ত জনসংখ্যার প্রভাবে দেশে বিভিন্ন ধরনের অর্থনৈতিক ও সমাজিক সমস্যা দেখা দিচ্ছে। বাংলাদেশে বর্তমান জনসংখ্যার ঘনত্ব প্রতি বর্গকিলোমিটারে ১১৪০ জন যা তুলনামূলকভাবে অনেক বেশি। এই অতিরিক্ত জনসংখ্যার ফলে খাদ্য, বস্ত্র, বাসস্থান, চিকিৎসা, শিক্ষা ইত্যাদি মৌলিক অধিকার থেকে অনেকই বঞ্চিত হচ্ছে। আবার, অতিরিক্ত জনসংখ্যার চাপে বর্ধিত আবাসন চাহিদা মেটানোর লক্ষ্যে আবাদি জমিতে ঘর-বাড়ি গড়ে উঠছে। ফলে কৃষিজমির পরিমাণ হ্রাস পাচ্ছে। এছাড়াও বাংলাদেশে অতিরিক্ত জনসংখ্যার জন্য পর্যাপ্ত কর্মসংস্থানের সুযোগ নেই। ফলে দিন দিন বেকারত্ব বৃদ্ধি পাচ্ছে। পরিশেষে বলা যায়, এইসব দিক বিবেচনা করে সুজন বাংলাদেশের অতিরিক্ত জনসংখ্যাকে অভিশাপস্বরূপ বলে মনে করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সুজনের বাল্যবন্ধু সুমনের মতে, মানবসম্পদ উন্নয়নের মাধ্যমে বাংলাদেশের অতিরিক্ত জনসংখ্যাকে আশীর্বাদে পরিণত করা যেতে পারে। কোনো দেশের জনসংখ্যাকে স্বাস্থ্যসেবা, শিক্ষা ও প্রশিক্ষণ প্রদানের মাধ্যমে সুস্বাস্থ্য, দক্ষ মানবগোষ্ঠী হিসেবে গড়ে তোলাকে মানবসম্পদ উন্নয়ন বলে। আর একটি দেশের মানবসম্পদ উন্নয়নের মাধ্যমে অর্থনৈতিক উন্নয়ন সম্ভব। এক্ষেত্রে নিম্নোক্ত পদক্ষেপগুলো গ্রহণ করে অতিরিক্ত জনসংখ্যাকে আশীর্বাদে পরিণত করা যায়। বাংলাদেশের জনসংখ্যাকে কর্মমুখী ও আধুনিক শিক্ষা এবং বিভিন্ন প্রশিক্ষণ প্রদান করা হলে তাদের দক্ষতা ও উপার্জন ক্ষমতা বৃদ্ধি পাবে। ফলে দেশের উন্নয়ন ত্বরান্বিত হবে। বাংলাদেশের জনসংখ্যার প্রায় অর্ধেকই নারী। কিন্তু নানা ধরনের সামাজিক ও ধর্মীয় প্রতিবন্ধকতা থাকার জন্য তারা ঘরের বাইরে যেতে পারেন না। তাই, নারীকে সম- অধিকার প্রদান ও নারীর ক্ষমতায়নের মাধ্যমে মানবসম্পদের উন্নয়ন করা উচিত। তাছাড়া, অতিরিক্ত জনসংখ্যাকে উপযুক্ত প্রশিক্ষণ প্রদান করে শ্রমের প্রযুক্তিগত জ্ঞান, উৎপাদনশীলতা ও দক্ষতা বৃদ্ধি করা সম্ভব হলে মধ্যপ্রাচ্যসহ বিশ্বের বিভিন্ন দেশে বাংলাদেশি শ্রমবাজারের প্রসার ঘটবে। অর্থাৎ প্রশিক্ষিত শ্রমিক রপ্তানি করে প্রচুর বৈদেশিক মুদ্রা অর্জন করা সম্ভব হবে। কাজেই উপরের আলোচনার প্রেক্ষিতে বলা যায়, বাংলাদেশের অতিরিক্ত জনসংখ্যাকে দক্ষ মানবসম্পদে রূপান্তরের মাধ্যমে আশীর্বাদে পরিণত করা যায়।"
        }
      ]
    },
    {
      "number": "6",
      "uddipok": "বাংলাদেশে ক্যালরিযুক্ত খাদ্য গ্রহণের পরিমাণ ভিত্তিক দারিদ্র্যের শতকরা হিসাব নিম্নরূপ:- উক্ত দারিদ্র্য পরিস্থিতির কারণে খাদ্যের ক্রয়যোগ্যতা যাতে বিঘ্নিত না হয় তার জন্য সরকার OMS কার্যক্রম পরিচালনা, সুলভমূল্য কার্ডের প্রচলন এবং সামাজিক নিরাপত্তামূলক কর্মসূচি গ্রহণ করেছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট জনগোষ্ঠীর, নির্দিষ্ট দামে, নির্দিষ্ট পরিমাণ দ্রব্য ক্রয়ের যোগ্যতাকেই খাদ্যের ক্রয়যোগ্যতা বলে।"
        },
        {
          "label": "খ",
          "question": "",
          "explanation": "বখাদ্যের অবাদ সরবরাহের পাশাপাশি খাদ্যের ক্রয়যোগ্যতা ও ব্যবহার এই বিষয়গুলোর ওপর খাদ্য নিরাপত্তা নির্ভর করে। খাদ্যের প্রাপ্যতা ব্যক্তি ও পরিবারের চাহিদার প্রেক্ষিতে পর্যাপ্ত পরিমাণ খাদ্য প্রাপ্তিকে নির্দেশ করে। আবার, খাদ্য প্রাপ্তির নিমিত্তে পর্যাপ্ত সম্পদ হলো ক্রয়যোগ্যতা এবং মৌলিক পুষ্টি জ্ঞানের মাধ্যমে খাদ্য গ্রহণ হলো খাদ্যের ব্যবহার। এখন, কোনো দেশে যদি পর্যাপ্ত খাদ্য থাকে, কিন্তু তা যদি জনগণের ক্রয় ক্ষমতার বাইরে থাকে কিংবা পুষ্টিজ্ঞান অনুযায়ী তার ব্যবহার নেই, তাহলে বলা যায়, ঐ দেশটির খাদ্য নিরাপত্তা নিশ্চিত হয়নি। তাই, শুধু খাদ্যের অবাধ সরবরাহ (প্রাপ্যতা) থাকলেই খাদ্য নিরাপত্তা নিশ্চিত হয় না।"
        },
        {
          "label": "গ",
          "question": "",
          "explanation": "গাউদ্দীপকের প্রদত্ত তথ্যের আলোকে নিম্নে পল্লি দারিদ্র্যের হারের ওপর স্তম্ভচিত্র অঙ্কন করা হলো- উপর্যুক্ত স্তম্ভচিত্রের OX অক্ষে সময়কাল এবং OY অক্ষে পল্লি দারিদ্র্যের হার দেখানো হয়েছে। চিত্রে লক্ষ করা যায়, পল্লি দারিদ্র্যের হার ক্রমশ কমছে। যেখানে ১৯৮১-৮২ সালে ছিল ৭৩.৮০% সেখানে ২০১০-১১ সালে কয়েক বছরের ব্যবধানে দারিদ্র্যের হার কমে ৩৫.২০% হয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রদত্ত তথ্যের আলোকে খাদ্যের ক্রয়যোগ্যতা নিশ্চিতকরণে সরকারের গৃহীত পদক্ষেপসমূহ মূল্যায়ন করে বলা যায়, জনগণের ক্রয়ক্ষমতা আগের তুলনায় বৃদ্ধি পেয়েছে। পুষ্টিকর খাদ্যের জন্য উপযুক্ত খাদ্য প্রাপ্তির নিমিত্তে পর্যাপ্ত সম্পদ থাকাকেই খাদ্যের ক্রয়যোগ্যতা বলে। খাদ্যের ক্রয়যোগ্যতা নিশ্চিতকরণের লক্ষ্যে বাংলাদেশ সরকার OMS (Open Market Sale) কার্যক্রম পরিচালনা, কাজের বিনিময় খাদ্য (কাবিখা), দেশীয় উৎপাদন বৃদ্ধি, খাদ্যশস্যের মূল্য নিয়ন্ত্রণ ইত্যাদি কার্যক্রম গ্রহণ করেছে। এর ফলে বাংলাদেশে দরিদ্র লোকের সংখ্যা কমেছে। বর্তমানে (২০২১) প্রায় ২০.৫% লোক দারিদ্র্যসীমার নিচে বসবাস করে। উদ্দীপকে লক্ষ করা যায়, ১৯৮১-৮২ অর্থবছরে পল্লি-শহরে দরিদ্র লোক ছিল যথাক্রমে ৭৩.৮০% ও ৬৬.০০%। সরকারের গৃহীত পদক্ষেপের ফলে ২০১০-১১ সালে দরিদ্র লোকের সংখ্যা কমে পল্লিতে ৩৫.২০% এবং শহরে ২১.৩০% হয়েছে। এর ফলে জনগণের বিশেষ করে দরিদ্র লোকের ক্রয়ক্ষমতা বেড়েছে। আবার, গত দুই দশক ধরে ভূমিহীন অদক্ষ দরিদ্র জনগণের জন্য সরকারের গৃহীত সামাজিক নিরাপত্তা বেষ্টনী কর্মসূচি বেশ প্রশংসিত হয়েছে। তবে, জনগণের খাদ্যের ক্রয়ক্ষমতা নিশ্চিতকরণের লক্ষ্যে সরকারের গৃহীত পদক্ষেপসমূহ বাস্তবায়নে ত্রুটি এবং আমলাতান্ত্রিক জটিলতার কারণে কিছু কিছু ক্ষেত্রে দ্রব্যমূল্য বৃদ্ধি ও খাদ্যে ভেজাল পরিলক্ষিত হয়। উপরের আলোচনা থেকে বলা যায়, খাদ্যের ক্রয়যোগ্যতা নিশ্চিতকরণে সরকারের গৃহীত পদক্ষেপসমূহ কিছু ক্ষেত্রে ব্যর্থ হলেও সার্বিকভাবে জনগণের ক্রয়ক্ষমতা বৃদ্ধি পেয়েছে।"
        }
      ]
    },
    {
      "number": "7",
      "uddipok": "ব্যবসায় প্রশাসনে উচ্চতর ডিগ্রি অর্জন করে মি. রউফ তার কয়েকজন বন্ধুসহ ব্যক্তিগত সঞ্চয় দিয়ে প্রিন্টিং এর ব্যবসা শুরু করলেন। কিছুদিন পর তারা অনুভব করলেন, ব্যবসায় আরও পুঁজি খাটালে মুনাফার পরিমাণ বাড়বে। কাজেই সিদ্ধান্ত হলো, শেয়ারবাজারে প্রবেশ করবে। যথারীতি শেয়ার বিক্রি করে পুঁজি সংকটের মোকাবিলা করে তারা ব্যবসাকে প্রসারিত করলেন। এতে উৎপাদন খরচ, দীর্ঘমেয়াদি পরিকল্পনা এবং সম্পদ ব্যবহারের ইতিবাচক পরিবর্তন আসল।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "বন্ড হলো দীর্ঘমেয়াদি ঋণের দলিল, যা বিক্রি করে কোম্পানি বা সরকার তহবিল সংগ্রহ করে।"
        },
        {
          "label": "খ",
          "question": "",
          "explanation": "যৌথ মূলধনী কোম্পানির মূলধনের ক্ষুদ্র ক্ষুদ্র অংশকে শেয়ার বলে। আর বন্ড হলো- দীর্ঘমেয়াদি চুক্তি, যাতে ঋণগ্রহীতা সুদ ও আসলসহ একটি নির্দিষ্ট তারিখে বন্ড মালিককে ফেরত দিতে অঙ্গীকার করে। এ সাধারণত শেয়ার মূলধনের ক্ষেত্রে মুনাফা বা লাভ হলে শেয়ার হোল্ডারদেরকে লভ্যাংশ দিতে হয়, আর লাভ না হলে তা দিতে হয় না। এজন্য শেয়ারের ঝুঁকি কম। কিন্তু, বন্ডের ক্ষেত্রে কোম্পানির লাভ বা ক্ষতি যাই হোক বন্ড হোল্ডারদেরকে চুক্তি অনুযায়ী অর্থ ফেরত দিতে হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. রউফ এবং তার বন্ধুদের অর্থায়নের প্রাথমিক উৎস হলো ব্যক্তিগত সঞ্চয় এবং পরবর্তী উৎস হলো পুঁজিবাজার। ব্যক্তি তার আয়ের পুরোটা ব্যয় না করে কিছু অংশ সঞ্চয় করে। এই সঞ্চিত অর্থ যখন বিনিয়োগ করা হয়, তখন তা অর্থায়নের উৎস হিসেবে বিবেচিত হয়। অর্থায়নের আরেকটি উৎস হলো পুঁজিবাজার। যে বাজারে যৌথমূলধনী কারবার, সরকার ও স্বায়ত্তশাসিত প্রতিষ্ঠানের শেয়ার ক্রয়- বিক্রয় হয়, তাকে পুঁজিবাজার বলে। সাধারণত, দীর্ঘমেয়াদি অর্থায়নের জন্য পুঁজিবাজার থেকে মূলধন সংগ্রহ করা হয়। উদ্দীপকে লক্ষ করা যায়, মি. রউফ ও তার কয়েকজন বন্ধু তাদের ব্যক্তিগত সঞ্চয় দিয়ে প্রিন্টিং ব্যবসা শুরু করেন। পরবর্তীতে তারা তাদের ব্যবসার পরিধি বৃদ্ধির লক্ষ্যে পুঁজিবাজারে শেয়ার বিক্রি করে মূলধন সংগ্রহ করেন। কাজেই বলা যায়, মি. রউফ ও তার বন্ধুরা প্রথমে ব্যক্তিগত সঞ্চয় এবং পরবর্তীতে পুঁজিবাজার থেকে মূলধন সংগ্রহ করেছেন।"
        },
        {
          "label": "ঘ",
          "question": "",
          "explanation": "শেয়ারবাজার হতে মি. রউফ ও তার বন্ধুরা যেভাবে উপকৃত হলেন, তা নিচে আলোচনা করা হলো- সাধারণত শেয়ারবাজার দীর্ঘমেয়াদি মূলধন সরবরাহ করে থাকে। তাই ব্যবসায়ীগণ দীর্ঘমেয়াদি পুঁজির জন্য শেয়ারবাজারকে বেছে নেন। শেয়ারবাজার থেকে অধিক পরিমাণে মূলধন সংগ্রহ করা যায়। তাছাড়া এ বাজার থেকে সংগৃহীত মূলধন জামানতমুক্ত। তাই, প্রতিভাবান শিল্প উদ্যোক্তাগণ সহজেই শেয়ারবাজার থেকে মূলধন সংগ্রহ করে শিল্প স্থাপন বা সম্প্রসারণ করতে পারেন। উদ্দীপকে দেখা যায়, মি. রউফ ও তার বন্ধুরা নিজস্ব পুঁজি দিয়ে ব্যবসা শুরু করলেও তা দিয়ে তারা বৃহৎ আয়তনে উৎপাদন করতে পারছিলেন না। তাই তারা শেয়ারবাজারে শেয়ার বিক্রির মাধ্যমে অধিক পরিমাণে মূলধন সংগ্রহ করেন। এর ফলে তারা দীর্ঘমেয়াদি পরিকল্পনা গ্রহণ ও বৃহৎ পরিসরে উৎপাদন করতে সক্ষম হয়েছেন। এতে করে তাদের উৎপাদন ব্যবস্থায় শ্রমবিভাজন সম্ভব হয়েছে এবং উৎপাদন ব্যয় হ্রাস পেয়েছে। ফলশ্রুতিতে মুনাফার পরিমাণও বৃদ্ধি পেয়েছে। তাছাড়া, শেয়ারবাজার থেকে অর্থ সংগ্রহ করলে কোনো রকম আর্থিক বাধ্যবাধকতা থাকে না। ফলে এ ধরনের সংগৃহীত মূলধনে ঝুঁকি কম। কাজেই উপর্যুক্ত আলোচনার প্রেক্ষিতে বলা যায়, মি. রউফ ও তার বন্ধুরা শেয়ারবাজার থেকে মূলধন সংগ্রহ করায় তাদের ব্যবসায় উৎপাদন ও মুনাফা বৃদ্ধি পেয়েছে এবং দীর্ঘমেয়াদি উৎপাদন পরিকল্পনা গ্রহণ ও বাস্তবায়নে ঝুঁকি হ্রাস পেয়েছে।"
        }
      ]
    },
    {
      "number": "8",
      "uddipok": "মিসেস অ্যাঞ্জিলিনা 'A' দেশের নাগরিক। তার LED TV এবং এয়ার কন্ডিশনার (AC) প্রয়োজন। বাজারে গিয়ে দেখেন, LED TV সেটের দাম ২০১৫ সালে ছিল ১০৫০ ডলার, যা ২০১৬ সালে দাঁড়ায় ১২০০ ডলারে এবং AC এর দাম একই সময়ে ১১০০ ডলার থেকে ১২৫০ ডলার হয়। তিনি আরও দেখেন বাজারে অন্যান্য পণ্যের দামও ক্রমাগত বেড়ে চলছে। অ্যাঞ্জেলিনার দেশের নিম্ন আয়ের লোকজন, শ্রমিক শ্রেণি ও সরকার এ বিষয়ে উৎকণ্ঠায় আছেন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট সময়ে কতকগুলো দ্রব্যের গড় দামের সাথে অপর একটি সময়ে ওই দ্রব্যগুলোর গড় দামের তুলনায় শতকরা পরিবর্তনের হার প্রকাশ করাকে সূচক সংখ্যা বলে।"
        },
        {
          "label": "খ",
          "question": "",
          "explanation": "মুদ্রাস্ফীতি সব সময় খারাপ নয়, মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত তথ্যের আলোকে ভোক্তার দামসূচক (CPI) ব্যবহার করে মুদ্রাস্ফীতির হার নির্ণয় করা হলো- ভোক্তার ব্যয় সম্পর্কিত তথ্য সংগ্রহ করে দামসূচক নির্ণয়ের পদ্ধতিকে ভোক্তার দামসূচক (CPI) বলে। মুদ্রাস্ফীতির হার নির্ণয়ের জন্য নিচে উদ্দীপকের তথ্য ব্যবহার করে একটি সূচি তৈরি করা হলো- ল্যাসপিয়ার্সের সূত্রানুসারে, C P I = Σ p n q 0 Σ p 0 q 0 × ১০০ \\mathrm{CPI}=\\frac{\\Sigma \\mathrm{p}_{\\mathrm{n}} \\mathrm{q}_{0}}{\\Sigma \\mathrm{p}_{0} \\mathrm{q}_{0}} \\times ১ ০ ০ CPI = Σ p 0 ​ q 0 ​ Σ p n ​ q 0 ​ ​ × ১০০ = ২৪৫০ ২১৫০ × ১০০ =\\frac{২৪৫০}{২১৫০} \\times ১০০ = ২১৫০ ২৪৫০ ​ × ১০০ = ১১৩.৯৫ সাধারণত, ভিত্তি বছরের মূল্যসূচক ১০০ ধরা হয়। সুতরাং উপরের তথ্য অনুযায়ী ভোক্তার মূল্যসূচক (১১৩.৯৫-১০০) বা, ১৩.৯৫% বৃদ্ধি পেয়েছে। অর্থাৎ ২০১৬ সালে 'A' দেশের মুদ্রাস্ফীতির পরিমাণ ১৩.৯৫%।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অ্যাঞ্জিলিনার দেশে নিম্ন আয়ের মানুষ, শ্রমিক শ্রেণি ও সরকারের ওপর মুদ্রাস্ফীতির নেতিবাচক প্রভাব পড়বে। মুদ্রাস্ফীতির ফলে নিম্ন আয়ের লোকেরা বেশি ক্ষতিগ্রস্ত হয়। কারণ দাম বৃদ্ধির ফলে তারা একই পরিমাণ মজুরি দ্বারা পূর্বের তুলনায় কম পরিমাণ দ্রব্য ও সেবা ক্রয় করতে পারে। ফলে তাদের জীবনযাত্রার মান আরও নিম্ন হয়ে যায়। মুদ্রাস্ফীতির সময় দ্রব্য ও সেবার মূল্য বৃদ্ধি পেলেও শ্রমিক শ্রেণির মজুরি আনুপাতিক হারে বাড়ে না। তাই মুদ্রাস্ফীতির ফলে শ্রমিক শ্রেণি ক্ষতিগ্রস্ত হয়। মুদ্রাস্ফীতির ফলে দ্রব্য ও সেবার মূল্য বৃদ্ধির দরুন রাজনৈতিক অস্থিরতা সৃষ্টি হতে পারে। তাছাড়া, মুদ্রাস্ফীতির সময় জনজীবনে অসন্তোষের কারণে দেশে সুশাসন ব্যাহত হয়। উপর্যুক্ত কারণে অ্যাঞ্জিলিনার দেশে নিম্ন আয়ের লোকজন, শ্রমিক শ্রেণি ও সরকার উৎকণ্ঠায় আছে।"
        }
      ]
    },
    {
      "number": "9",
      "uddipok": "বাংলাদেশ বিংশ শতাব্দীর শেষদিকেও রপ্তানিপণ্য বলতে হাতগোনা কয়েকটি ছিল। কিন্তু বিংশ শতাব্দির শেষ দশকে বাংলাদেশে রপ্তানিক্ষেত্রে কিছু নতুন পণ্য যুক্ত হয়। তৈরি পোশাক এমনই একটি পণ্য। কাঁচামাল প্রাপ্তি, শ্রমিকের মজরি, অনিরাপদ কর্মপরিবেশ ইত্যাদি সমস্যা থাকা সত্ত্বেও এটির ভূমিকা বাংলাদেশের রপ্তানি বাজারে উল্লেখযোগ্য। যদি আমরা আইটেম সংখ্যা বৃদ্ধি, শ্রম অসন্তোষ দূর এবং সরকারি পৃষ্ঠপোষকতা নিশ্চিত করতে পারি তবে আমাদের তৈরি পোশাক বিশ্ব বাজারে ১ম স্থান দখল করবে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "একেবারে কোনোধরণের বাণিজ্য না হওয়ার চেয়ে অন্ততপক্ষে কিছু বাণিজ্য সংঘটিত হওয়া একটি দেশের জন্য গুরুত্বপূর্ণ। তুলনামূলক ব্যয়নীতির ভিত্তিতে যে দেশ যে পণ্য উৎপাদনে আপেক্ষিক সুবিধা পায়, সে দেশ সেই পণ্য উৎপাদন ও রপ্তানি করবে। আর, যে পণ্য উৎপাদনে আপেক্ষিক সুবিধা কম সেই পণ্য আমদানি করবে। এভাবে আন্তর্জাতিক বাণিজ্য সম্পন্ন হয়। আর বাণিজ্য না হলে বাধ্য হয়ে বেশি খরচে পণ্যটি উৎপাদন করতে হয়। এতে সম্পদের অপচয় হয়। তাই বলা যায়, একেবারে বাণিজ্য না হওয়ার চেয়ে কিছু বাণিজ্য হওয়া ভালো।"
        },
        {
          "label": "গ",
          "question": "",
          "explanation": "উদ্দীপকে বর্ণিত রপ্তানি পণ্যটি হলো তৈরি পোশাক। এই পণ্যটির সাথে সংশ্লিষ্ট সমস্যাদি বাংলাদেশের পরিপ্রেক্ষিতে ব্যাখ্যা করা হলো- তৈরি পোশাক শিল্পের প্রয়োজনীয় কাঁচামাল দেশের অভ্যন্তরে পর্যাপ্ত না হওয়ায় আমদানি করতে হয়। ফলে সময়মতো কাঁচামাল না পাওয়া ও বেশি দামে ক্রয় ইত্যাদির কারণে ব্যবসায়ীরা সমস্যার সম্মুখীন হন। এছাড়া, বাংলাদেশের অধিকাংশ তৈরি পোশাক কারখানাগুলোতে কাজের প্রতিকূল পরিবেশ লক্ষ করা যায়। যেমন- অস্বাস্থ্যকর পরিবেশ, স্বীকৃত কর্মসময় অনুসরণ না করা ইত্যাদি। এর ফলে শ্রমিকের উৎপাদন ক্ষমতা হ্রাস পায়। অন্যদিকে, এদেশের তৈরি পোশাক শিল্পের শ্রমিকদের মজুরি তুলনামূলক অনেক কম হয়ে থাকে। এ জন্য শ্রমিকরা প্রায়ই বেতন বৃদ্ধি, কর্মসময় নির্ধারণ ইত্যাদি বিষয় নিয়ে ধর্মঘট, ভাঙচুরে লিপ্ত থাকে, যা প্রতিষ্ঠানের ভিত্তির ওপর আঘাত হানে। উপরে উল্লিখিত সমস্যা ছাড়াও তৈরি পোশাক শিল্পে মূলধনের অভাব, দক্ষ শ্রমিকের অভাব, রাজনৈতিক অস্থিতিশীলতা, অনুন্নত পরিবহন ব্যবস্থা ইত্যাদি সমস্যা দেখা যায়।"
        },
        {
          "label": "ঘ",
          "question": "",
          "explanation": "দ্রুত বিকাশমান শিল্প হিসেবে তৈরি পোশাক শিল্পের সম্ভাবনা উজ্জ্বল। বাংলাদেশের রপ্তানি আয়ের বেশির ভাগই এই খাত থেকে আসে। এই শিল্পের প্রতি যত্নশীল হলে রপ্তানি আয় আরো বাড়বে। বাংলাদেশ হতে তৈরি পোশাক শিল্পের মাত্র ১০-১২টি আইটেম রপ্তানি করা হয়। এই আইটেমের সংখ্যা বাড়ানো হলে রপ্তানি আয় বৃদ্ধি পাবে। এছাড়া কর্ম পরিবেশ উন্নত করার মাধ্যমে শ্রমিক অসন্তোষ দূর করা গেলে শ্রমিকের উৎপাদন ক্ষমতা বাড়বে এবং মালিক-শ্রমিক সম্পর্ক উন্নত হবে। এতে উৎপাদন বহুগুণে বৃদ্ধি পাবে। যেকোনো ধরনের বৈদেশিক বাণিজ্যের ক্ষেত্রে সরকারের পৃষ্ঠপোষকতা খুবই কার্যকর ভূমিকা রাখে। এদেশের তৈরি পোশাক শিল্পে সরকারি পৃষ্ঠপোষকতা, প্রণোদনা ও উদার শিল্পনীতির মাধ্যমে রপ্তানি বৃদ্ধি করা সম্ভব। তাছাড়া, সরকার সব সময় এখাতে নিরবচ্ছিন্ন গ্যাস-বিদ্যুৎ সংযোগ প্রদানে আগ্রহী, যা অধিক উৎপাদনের ক্ষেত্রে সহায়ক। এছাড়া, বাংলাদেশে তৈরি পোশাক শিল্পে প্রয়োজনীয় ঋণ সহজলভ্য হলে উদ্যোক্তারা বেশি উৎসাহী হবে। ফলে উৎপাদন বৃদ্ধির মাধ্যমে রপ্তানি বাড়বে। তাছাড়া বিদেশি বিনিয়োগের সুযোগ দেওয়া হলে এই শিল্পের আরও প্রসার ঘটবে। উপরের আলোচনার প্রেক্ষিতে বলা যায়, বাংলাদেশে তৈরি পোশাক শিল্প একটি সম্ভাবনাময় শিল্প।"
        }
      ]
    },
    {
      "number": "10",
      "uddipok": "মানুষ আয় বুঝে ব্যয় করে। কিন্তু যে কোনো দেশের সরকার ব্যয় অনুসারে আয় করে। সরকার আয়কর, সম্পদ কর, ফি, মুনাফা কর, রেলওয়ে, তার ও টেলিফোন, VAT, আবগারি শুল্ক, লাইসেন্স ফি, উত্তরাধিকার কর, জরিমানা, ডাক, রাষ্ট্রীয় কারখানা ইত্যাদি উৎস হতে আয় করে থাকে। যদি এসব উৎসের আয় দ্বারা ব্যয় সংকুলান না হয় তবে ঘাটতি অর্থায়নের অংশ হিসেবে সরকার অভ্যন্তরীণ এবং বৈদেশিক উৎস হতে ঋণ নেয়। যদিও এ দুটো উৎসের সুবিধা এবং অসুবিধা উভয়ই রয়েছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "দেশের ভেতরে শান্তিশৃঙ্খলা বজায় রাখা, দেশের প্রতিরক্ষা ব্যবস্থা শক্তিশালী করা, কর্মসংস্থান বৃদ্ধি, সামাজিক ও অর্থনৈতিক অবকাঠামো নির্মাণ, সামাজিক কল্যাণ সাধন, দ্রুত অর্থনৈতিক উন্নয়ন প্রভৃতি কাজের জন্য সরকার যে অর্থ ব্যয় করে তাকেই সরকারি ব্যয় বলে।"
        },
        {
          "label": "খ",
          "question": "",
          "explanation": "প্রত্যক্ষ করের ভার অন্যের ওপর চাপানো যায় না বলে এ কর ফাঁকি দেওয়ার প্রবণতা বেশি। যে ব্যক্তির ওপর কর আরোপ করা হয় তাকেই যদি করের বোঝা বহন করতে হয় তাহলে উক্ত করকে প্রত্যক্ষ কর বলে। অর্থাৎ, এ করের করঘাত ও করপাত একই ব্যক্তি বা প্রতিষ্ঠানের ওপর পড়ে। যেমন- আয়কর, ভূমিকর, সম্পদকর ইত্যাদি। এ সকল করের ভার সরাসরি করদাতাকেই বহন করতে হয়। এজন্যই এ সকল কর ফাঁকি দেয়ার প্রবণতা বেশি থাকে।"
        },
        {
          "label": "গ",
          "question": "",
          "explanation": "জনকল্যাণমুখী রাষ্ট্র পরিচালনার লক্ষ্যে সরকার বিভিন্ন উৎস হতে অর্থ সংগ্রহ করে। নিচে উদ্দীপকে উল্লিখিত উৎসগুলোর কর ও কর- বহির্ভূত (অ-কর) রাজস্ব চিহ্নিত করা হলো- সাধারণত সরকারি আয়ের উৎসগুলোকে দু'ভাগে ভাগ করা যায়। যথা- ১. কর রাজস্ব এবং ২. কর-বহির্ভূত রাজস্ব। কোনো প্রকার সুবিধা প্রাপ্তির প্রত্যাশা না করে সাধারণ স্বার্থে সরকারকে সরকারি ব্যয় মেটানোর জন্য জনগণ বাধ্যতামূলকভাবে যে অর্থ প্রদান করে তাকে কর বলে। এই কর থেকে যে আয় হয়, তাকে কর রাজস্ব বলে। আবার, সরকার কর ব্যতীত অন্যান্য উৎস থেকে যে আয় করে তাকে কর- বহির্ভূত রাজস্ব বলে। উদ্দীপকে কর রাজস্বের উৎসগুলো হলো- আয়কর, সম্পদ কর, মুনাফা কর, মূল্য সংযোজন কর, আবগারি শুল্ক ও উত্তরাধিকার কর। অন্যদিকে, কর-বহির্ভূত রাজস্বের উৎসগুলো হলো- ফি, রেলওয়ে, তার ও টেলিফোন, লাইসেন্স ফি, জরিমানা, ডাক ও রাষ্ট্রীয় কারখানা।"
        },
        {
          "label": "ঘ",
          "question": "",
          "explanation": "বিভিন্ন উৎস থেকে সংগৃহীত অর্থ দ্বারা সরকারি ব্যয় নির্বাহ করা না গেলে সরকার অভ্যন্তরীণ ও বৈদেশিক উৎস হতে ঋণ গ্রহণ করে। নিচে এই দুটি উৎসের মধ্যে তুলনামূলক আলোচনা করা হলো। সরকার দেশের জনগণ বা বিভিন্ন আর্থিক প্রতিষ্ঠান থেকে যে ঋণ গ্রহণ করে, তাকে অভ্যন্তরীণ ঋণ বলে। অন্যদিকে, সরকার যদি বিদেশি সরকার, সংস্থা বা আর্থিক প্রতিষ্ঠান থেকে ঋণ সংগ্রহ করে, তাকে বৈদেশিক ঋণ বলে। সরকার অভ্যন্তরীণ ঋণ সংগ্রহে জনগণকে স্বেচ্ছায় ঋণ প্রদানে উদ্বুদ্ধ করতে পারে অথবা বাধ্যতামূলক পদক্ষেপ নিতে পারে। কিন্তু বৈদেশিক ঋণ স্বেচ্ছামূলক। তাছাড়া, অভ্যন্তরীণ ঋণ পরিশোধে সরকার নতুন কর আরোপ বা নতুন মুদ্রা ছাপাতে পারে। কিন্তু বৈদেশিক ঋণ পরিশোধের জন্য বৈদেশিক মুদ্রা বা স্বর্ণ আবশ্যক। অভ্যন্তরীণ ঋণের ক্ষেত্রে দেশের এক শ্রেণির হাত থেকে অন্য শ্রেণির হাতে অর্থ বা সম্পদ স্থানান্তরিত হয়। তাই এ ঋণের কোনো আর্থিক ভার নেই; শুধু প্রকৃত ভার আছে। অপরদিকে, বৈদেশিক ঋণের আর্থিক ও প্রকৃত উভয় ভারই রয়েছে। উপরে উল্লিখিত কারণগুলো ছাড়াও ঋণের শর্ত, ঋণ পরিশোধের সময় ও অর্থনৈতিক কল্যাণ বিবেচনা করে দেখা যায়, বৈদেশিক ঋণের চেয়ে অভ্যন্তরীণ ঋণ তুলনামূলকভাবে বেশি কার্যকর।"
        }
      ]
    },
    {
      "number": "11",
      "uddipok": "বর্তমান বাংলাদেশ সরকার ঘোষিত রূপকল্প-২০২১-এর সুনির্দিষ্ট ২২টি লক্ষ্যমাত্রা অর্জনের জন্য প্রয়োজন সঠিক পরিকল্পনা গ্রহণ এবং এর যথাযথ বাস্তবায়ন। এ পরিকল্পনার অধীনে ষষ্ঠ পঞ্চবার্ষিক পরিকল্পনার মেয়াদ শেষ হওয়ায় সম্প্রতি সরকার সর্বশেষ সপ্তম পঞ্চবার্ষিক পরিকল্পনা গ্রহণ করেছে। সরকার মনে করে এসব পরিকল্পনার লক্ষ্য-উদ্দেশ্য অর্জন সহজ হবে বার্ষিক উন্নয়ন কর্মসূচির যথাযথ বাস্তবায়নের মাধ্যমে। বিশেষজ্ঞরাও আশা করেছেন, এসব পরিকল্পনার মাধ্যমে বাংলাদেশকে একটি আধুনিক প্রযুক্তি ও শিল্প সমৃদ্ধ মধ্যম আয়ের দেশে উন্নীত করা সম্ভব হবে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "সাধারণত দীর্ঘমেয়াদে ১০ থেকে ২৫ বছর সময়ের মধ্যে - বাস্তবায়নযোগ্য অর্থনৈতিক ও সামাজিক উদ্দেশ্য ও লক্ষ্য নির্বাচন করে যে পরিকল্পনা প্রণয়ন করা হয়, তাকে প্রেক্ষিত পরিকল্পনা বলে।"
        },
        {
          "label": "খ",
          "question": "",
          "explanation": "সাধারণত দীর্ঘমেয়াদি পরিকল্পনার আওতাধীন স্বল্পমেয়াদি স পরিকল্পনাগুলোর সফল বাস্তবায়নের ওপর দীর্ঘমেয়াদি পরিকল্পনার সফরতা নির্ভর করে। দীর্ঘমেয়াদে (যেমন- ১০ থেকে ২৫ বছরের মধ্যে) সুনির্দিষ্ট কতকগুলো অর্থনৈতিক ও সামাজিক লক্ষ্য অর্জনের জন্য যে পরিকল্পনা প্রণীত হয় অ তাই হলো দীর্ঘমেয়াদি পরিকল্পনা; আর সর্বাধিক ৫ বছরের জন্য যে পরিকল্পনা প্রণীত হয় তাই হলো স্বল্পমেয়াদি পরিকল্পনা। দীর্ঘমেয়াদি পরিকল্পনার বাস্তবায়ন বহু বছর ধরে চলে বলে একে একাধিক স্বল্পমেয়াদি পরিকল্পনায় বিভক্ত করে ধাপে ধাপে এর বাস্তবায়ন করা হয়। তাই একটি দীর্ঘমেয়াদি পরিকল্পনার সাফল্য এর অন্তর্গত স্বল্পমেয়াদি পরিকল্পনাগুলোর সাফল্যের ওপর নির্ভর করে। এজন্যই বলা হয় 'স্বল্পমেয়াদি পরিকল্পনা দীর্ঘমেয়াদি পরিকল্পনার ভীত রচনা করে'।"
        },
        {
          "label": "গ",
          "question": "",
          "explanation": "উদ্দীপকে রূপকল্প বা ভিশন ২০২১-এর ২২টি লক্ষ্যমাত্রা অর্জনের উদ্দেশ্যে সরকার ২০১০-২০২১ সময় মেয়াদের জন্য একটি দীর্ঘমেয়াদি তথা একটি প্রেক্ষিত পরিকল্পনা প্রণয়ন করেছে। এ প্রেক্ষিতে পরিকল্পনার সকল লক্ষ্যমাত্রা অর্জনের কাজ এক সাথে শুরু ও কার্যকর করে তোলা সম্ভব নয় বিধায় সরকার একে দুটি পঞ্চ-বার্ষিক পরিকল্পনায় বিভক্ত করেছে। বর্তমান সরকার-২০২১ সাল (স্বাধীনতার সুবর্ণ জয়ন্তী) নাগাদ যে দ্রুত বিকাশমান, সুখী ও সমৃদ্ধ বাংলাদেশ গড়ার পরিকল্পনা করেছে তাই হলো 'রূপকল্প-২০২১'-এর ২২টি আশাদীপ্ত লক্ষ্যমাত্রা। এ লক্ষ্যমাত্রাগুলোর মধ্যে উল্লেখযোগ্য হলো- প্রবৃদ্ধির হার ১০ শতাংশে উন্নীতকরণ, দারিদ্র্যের হার ১৩.৫ শতাংশে নামিয়ে আনা, ডিজিটাল বাংলাদেশ বিনির্মাণ ইত্যাদি। লক্ষ্যমাত্রাসমূহ অর্জনের জন্য সরকার ২০১০-২০২১ সময়ের জন্য একটি প্রেক্ষিত পরিকল্পনা প্রণয়ন করেছে। বাংলাদেশ সরকার কর্তৃক গৃহীত প্রেক্ষিত পরিকল্পনাটি ধাপে ধাপে বাস্তবায়নের জন্য একে দুটি পঞ্চ-বার্ষিক পরিকল্পনায় বিভক্ত করেছে। এর মধ্যে একটি হলো ষষ্ঠ পঞ্চ-বার্ষিক পরিকল্পনা; অপরটি হলো সপ্তম পঞ্চ-বার্ষিক পরিকল্পনা। ১ জুলাই ২০১০ সাল থেকে ৩০ জুন ২০১৫ সাল পর্যন্ত হলো ষষ্ঠ পঞ্চ-বার্ষিক পরিকল্পনার মেয়াদ। ষষ্ঠ পঞ্চ-বার্ষিক পরিকল্পনার অসমাপ্ত কাজগুলো সঠিকভাবে মূল্যায়ন করে তার ভিত্তিতে ও প্রেক্ষিত পরিকল্পনা ২০১০-২০২১ এর প্রেক্ষাপটে সরকার সপ্তম পঞ্চ- বার্ষিক পরিকল্পনা প্রণয়ন করেছে। এ পরিকল্পনার মেয়াদকাল হলো: ১ জুলাই ২০১৫ থেকে ৩০ জুন ২০২০ সাল পর্যন্ত।"
        },
        {
          "label": "ঘ",
          "question": "",
          "explanation": "বাংলাদেশ সরকার 'রূপকল্প-২০২১' এর সুনির্দিষ্ট ২২টি লক্ষ্যমাত্রা অর্জনের জন্য ষষ্ঠ ও সপ্তম পঞ্চ-বার্ষিক পরিকল্পনা এবং একটি প্রেক্ষিত পরিকল্পনা প্রণয়ন করেছে, যার গুরুত্ব অপরিসীম। বাংলাদেশে যথেষ্ট প্রাকৃতিক ও মানবসম্পদ থাকলেও তার সুষ্ঠু ব্যবহার করা সম্ভব হয় না। এ অবস্থায় উন্নয়ন পরিকল্পনার মাধ্যমে যথেষ্ট সময় নিয়ে এবং উপযুক্ত নীতি ও কৌশল অবলম্বনের দ্বারা সকল সম্পদের কাম্য ব্যবহার সম্ভব। বাংলাদেশে বাসস্থানের তুলনায় জনসংখ্যা অতিরিক্ত ও জন্মহার বেশি। প্রাপ্ত সম্পদের সাথে তা দারুণভাবে অসংগতিপূর্ণ হয়ে ওঠায় বিভিন্ন আর্থ-সামাজিক সমস্যা সৃষ্টি হয়েছে, যা উন্নয়নের গতিরোধ করছে। এ অবস্থায় জন্মহার হ্রাসের মাধ্যমে জনসংখ্যা নিয়ন্ত্রণের জন্য দীর্ঘ সময়ব্যাপী নানামুখী কার্যক্রম গ্রহণ করা প্রয়োজন। এক্ষেত্রে উন্নয়ন পরিকল্পনার গুরুত্বপূর্ণ ভূমিকা রয়েছে। বাংলাদেশের অর্থনীতির দুটি গুরুত্বপূর্ণ খাত হলো কৃষি ও শিল্প। বর্তমানে কৃষিতে আধুনিকীকরণের ছোঁয়া লাগলেও তা এখনো ব্যাপক হয়নি; অন্যদিকে, দেশে ভারী শিল্পের অভাবে শিল্পোন্নয়নের গতি মন্থর। এ অবস্থায় এ দুটি খাতের ধারাবাহিক ও দ্রুত উন্নয়নের জন্য পরিকল্পনা প্রণয়ন একান্ত জরুরি। তাছাড়া বাংলাদেশে বেকার সমস্যা ও আয় বৈষম্য প্রকট। ফলে জনসাধারণের জীবনযাত্রার মানও বেশ নিচু। এ প্রেক্ষিতে বিনিয়োগ ব্যাপকভাবে বৃদ্ধি করা হলে বেকারত্ব কমবে, কর্মসংস্থান বাড়বে, আয় বৈষম্য কমবে এবং জীবনযাত্রার মান উন্নত হবে। কিন্তু এ বিরাট ও ব্যয়বহুল কাজ সুচিন্তিত পরিকল্পনা ছাড়া করা সম্ভব নয়। উপরের আলোচনার প্রেক্ষিতে বলা যায়, উদ্দীপকের বিশেষজ্ঞদের আশাবাদ বাস্তবায়িত করার জন্য বাংলাদেশে উন্নয়ন পরিকল্পনার যথেষ্ট গুরুত্ব রয়েছে।"
        }
      ]
    }
  ]
}