{
  "title": "রাজশাহী বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "‘X' দেশে খাদ্যশস্য উৎপাদনের গতিধারা নিম্নরূপ:- 'X' দেশে সম্প্রতি সরকার খাদ্যশস্য উৎপাদন বৃদ্ধির লক্ষ্যে কৃষিতে পারমাণবিক শক্তি, বায়োটেকনোলজি পদ্ধতি এবং আইসিটি ব্যবহারের পদক্ষেপ গ্রহণ করেছে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "বাংলাদেশ এশিয়া মহাদেশের দক্ষিণ পূর্বাংশে অবস্থিত। এদেশ উত্তর অক্ষাংশে এবং পূর্ব দ্রাঘিমাংশের মধ্যে অবস্থিত।"
        },
        {
          "label": "খ",
          "question": "",
          "explanation": "উন্নত দেশের জনগণের মাথাপিছু আয় ও জীবনযাত্রার মান, পরিবহন ও যোগাযোগ ব্যবস্থা, শিক্ষা, স্বাস্থ্য, বাসস্থান ইত্যাদির দিক দিয়ে বিবেচনা করলে বাংলাদেশের অর্থনীতি উন্নত নয়। বিশ্বের বিভিন্ন দেশের অর্থনৈতিক উন্নয়নের স্তর একরকম নয়। অর্থনৈতিক সমৃদ্ধির দিক দিয়ে পৃথিবীর দেশগুলোকে উন্নত, উন্নয়নশীল ও অনুন্নত দেশে ভাগ করা হয়। বাংলাদেশের অর্থনীতি কোন স্তরের তা জানতে আমাদের অর্থনীতির বৈশিষ্ট্যগুলো জানা প্রয়োজন। যেমন- কৃষি খাতের প্রাধান্য, অপ্রসারিত শিল্পখাত, জনসংখ্যাধিক্য, বেকারত্ব, প্রাকৃতিক দুর্যোগ, রাজনৈতিক অস্থিতিশীলতা প্রভৃতি। এই প্রেক্ষিতে বাংলাদেশের অর্থনীতিকে কোনোক্রমেই উন্নত দেশের পর্যায়ে ফেলা যায় না। তবে উল্লেখিত অর্থনৈতিক বৈশিষ্ট্যগুলোর দৃষ্টিকোণ থেকে বাংলাদেশকে উন্নয়নশীল দেশ বলা যায়।"
        },
        {
          "label": "গ",
          "question": "",
          "explanation": "উদ্দীপকে 'X' দেশে খাদ্যশস্য উৎপাদনের চার অর্থবছরের গতিধারা উল্লেখ করা হয়েছে। নিচে প্রদত্ত তথ্যগুলো একটি দণ্ডচিত্রের মাধ্যমে দেখানো হলো: খাদ্যশস্যের স্তম্ভচিত্রে খাদ্যশস্য উৎপাদনের গতিধারাকে নির্দেশ করা হয়েছে। অর্থাৎ ১৯৮০-৮১ অর্থবছরে উৎপাদন ছিল ২০০ মে. টন। কিন্তু ১৯৯০-৯১ অর্থবছরে তা কমে ১৫০ মে. টন হয়। আবার ২০০০-২০০১ এ তা বৃদ্ধি পেয়ে ১৭০ মে. টন হয়। তবে ২০১০-১১ অর্থবছরে উৎপাদন ২২০ মে. টন হয়। যা অধিক উৎপাদন নির্দেশ করছে।"
        },
        {
          "label": "ঘ",
          "question": "",
          "explanation": "খাদ্যশস্য উৎপাদন বৃদ্ধির লক্ষ্যে সরকার কৃষিতে পারমাণবিক শক্তি, বায়োটেকনোলজি পদ্ধতি এবং আইসিটি ব্যবহারের নানাবিধ পদক্ষেপ গ্রহণ করেছে। কৃষি উৎপাদন বৃদ্ধির মাধ্যমে গ্রামীণ কর্মসংস্থানের সুযোগ সৃষ্টি; ক্ষুদ্র ও মাঝারি নদীতে রাবারড্যাম স্থাপনের মাধ্যমে সেচ সুবিধা সম্প্রসারণ ও ফসল উৎপাদন বৃদ্ধি করা যায়। কৃষক পর্যায়ে মানসম্পন্ন বীজ সরবরাহ নিশ্চিতকরণের লক্ষ্যে বীজ উৎপাদন, প্রক্রিয়াজাতকরণ ও বিতরণ ব্যবস্থা আধুনিকীকরণ; ইউনিয়ন পর্যায় কৃষি তথ্য ও যোগাযোগ কেন্দ্র স্থাপন; কৃষি তথ্য সার্ভিসের প্রধান কার্যালয়ে একটি কৃষি কল সেন্টার স্থাপন; কৃষিখাতে মহিলাদের অংশগ্রহণের মাধ্যমে দারিদ্র্য বিমোচন ও কর্মসংস্থান সৃষ্টি; বাংলাদেশ পরমাণু কৃষি গবেষণা ইনস্টিটিউট (BINA)-এর উপকেন্দ্র স্থাপন ইত্যাদিসহ নানান উন্নয়নমূলক কাজ এর মাধ্যমে কৃষির সার্বিক উন্নয়নে সম্পন্ন করা হচ্ছে। এর ফলে দেশে খাদ্যশস্যের উৎপাদন বৃদ্ধি পেয়েছে এবং কৃষকের জীবনযাত্রার মান উন্নত হয়েছে। উদ্দীপকে লক্ষ করা যায়, সরকারের বিভিন্ন পদক্ষেপ গ্রহণের কারণে 'X' দেশটিতে খাদ্যশস্যের উৎপাদন বৃদ্ধি পেয়েছে। ১৯৯০-৯১ অর্থবছরে খাদ্যশস্যের উৎপাদন ১৫০ মিলিয়ন মেট্রিক টন ছিল। এই উৎপাদন বৃদ্ধি পেয়ে ২০১০-১১ অর্থবছরে ২২০ মিলিয়ন মেট্রিক টন হয়েছে। উপর্যুক্ত পর্যালোচনার পরিপ্রেক্ষিতে বলা যায়, খাদ্যশস্য উৎপাদন বৃদ্ধির লক্ষ্যে গৃহীত সরকারি পদক্ষেপসমূহ যথেষ্ট।"
        }
      ]
    },
    {
      "number": "2",
      "uddipok": "রফিকুল ইসলাম একজন গরিব কৃষক। তিনি রুবেলের নিকট থেকে ঋণ নিয়ে তার জমিতে টমেটো চাষ করেন। টমেটোর ফলন খুব ভালো হয়েছে। প্রতি কেজি টমেটো উৎপাদন করতে তার খরচ হয় ১৫ টাকা। কিন্তু রুবেলের নিকট তিনি টমেটো প্রতি কেজি ১৬ টাকা দরে বিক্রি করতে বাধ্য হন। রুবেল সে টমেটো বাজারে প্রতি কেজি ২৫ টাকা ধরে বিক্রি করেন। রফিকুল ইসলামের মতো কৃষকদের অবস্থার উন্নয়নে সরকার গ্রামাঞ্চলে ক্রয়কেন্দ্র ও কোল্ড স্টোরেজ নির্মাণ এবং কৃষকদের বিনা সুদে ঋণদানের ব্যবস্থা গ্রহণ করেছে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "বাংলাদেশে কৃষির উপখাতসমূহ হলো শস্য ও শাকসবজি, পশু সম্পদ, বনজ সম্পদ ও মৎস্য সম্পদ।"
        },
        {
          "label": "খ",
          "question": "",
          "explanation": "পরিবেশ দূষণের ফল হলো বৈশ্বিক উষ্ণতা বৃদ্ধি ও জলবায়ু পরিবর্তন, যা কৃষির ওপর নেতিবাচক প্রভাব ফেলে। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ছে কৃষিক্ষেত্রের ওপর। জলবায়ুর পরিবর্তন মানবজীবন এবং সমগ্র প্রাকৃতিক পরিবেশের ওপর নেতিবাচক প্রভাব ফেলেছে। কৃষি উৎপাদনের ওপর তার প্রভাব সবচেয়ে মারাত্মক আকার ধারণ করেছে। জলবায়ু পরিবর্তনের ফলে ফসল উৎপাদন হ্রাস, বন্যার ঝুঁকি বৃদ্ধি, বৃক্ষরাজি, মৎস্য উৎপাদন ও প্রজননক্ষমতা ধ্বংস হচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। খাদ্য উৎপাদন হ্রাস পাওয়ায় বাংলাদেশের মতো দরিদ্র ও উন্নয়নশীল দেশগুলোতে তৈরি হচ্ছে খাদ্য নিরাপত্তাহীনতা"
        },
        {
          "label": "গ",
          "question": "",
          "explanation": "রফিকুল ইসলামের সমস্যাটি হলো কৃষিপণ্যের বিপণনের সমস্যা। বাংলাদেশে কৃষিপণ্যের বাজারে কৃষকের অবস্থান খুবই দুর্বল। এদেশের কৃষিপণ্যের প্রাথমিক বাজারে পণ্য বিক্রেতা কৃষকের সংখ্যা অগণিত। অন্যদিকে, ক্রেতা হিসেবে আছে অল্পসংখ্যক ফড়িয়া ও বেপারি। তদুপরি, নগদ অর্থের তীব্র প্রয়োজনে কৃষক অবিলম্বে পণ্যসামগ্রী বিক্রি করতে বাধ্য হয়। পরিণতিতে রফিকুল ইসলামের মতো গরিব কৃষক কখনো তার পণ্যের ন্যায্যমূল্য পায় না। আমাদের দেশে কৃষিপণ্যের বাজারে কৃষক তার পণ্য প্রকৃত ক্রেতাদের নিকট বিক্রি করতে পারে না। প্রকৃত ক্রেতা ও কৃষক বা উৎপাদনকারীর মাঝে একদল দালাল শ্রেণির লোক থাকে। অর্থাৎ বাংলাদেশে কৃষিপণ্য খামার থেকে ভোক্তার হাতে পৌঁছানো পর্যন্ত মধ্যবর্তী ব্যবসায়ীদের দৌরাত্ম্য রয়েছে। ফড়িয়া, দালাল, মজুতদার, বেপারি, মহাজন ইত্যাদি মধ্যস্বত্বভোগীরা কৃষকদের আর্থিক সংকটের সুযোগে হাতিয়ে নেয় মোটা অঙ্কের মুনাফা। মুনাফার প্রায় সবটুকুই এ সকল দালালের হাতে চলে যায়। ফলে কৃষক তার পণ্যের মূল্যের একটি অংশ পায় মাত্র। আবার অনেক সময় এরা কৃষকদেরকে দ্রব্যের চাহিদা ও যোগান সম্পর্কে ভুল তথ্য দিয়ে কৃষকদেরকে তাদের উৎপাদিত ফসলের ন্যায্যমূল্য থেকে বঞ্চিত করে।"
        },
        {
          "label": "ঘ",
          "question": "",
          "explanation": "কৃষিপণ্য বিপণনে রাষ্ট্রীয় অংশগ্রহণ খুবই জরুরি। বাংলাদেশে কৃষিপণ্যের নিম্নমান, কৃষকদের দারিদ্র্য, বিপণন ব্যবস্থায় মধ্যস্বত্বভোগীদের দৌরাত্ম্য, অনুন্নত পরিবহন ব্যবস্থা, পণ্য গুদামজাতকরণ ও সংরক্ষণের অভাব ইত্যাদি সমস্যা কৃষিপণ্যের সুষ্ঠু বিপণন করার ক্ষেত্রে অন্তরায় হয়ে আছে। কৃষকদের ব্যক্তিগত উদ্যোগে তার সমাধান সম্ভব নয়। একমাত্র সরকারের সক্রিয় অংশগ্রহণের মাধমেই কৃষিপণ্যের বিদ্যমান সমস্যাগুলো দূর করে কৃষির দ্রুত উন্নয়নের পথ প্রশস্ত করা সম্ভব। বাফার স্টকের মাধ্যমে কৃষিপণ্যের দামের ঊর্ধ্বগতি এবং নিম্নগতি রোধ করা যায়। যখন কৃষিতে বাম্পার ফলন হয় তখন সরকার কৃষিপণ্য ক্রয় করে তা সংরক্ষণ করলে কৃষিপণ্যের দামের নিম্নগতি রোধ হয়। আবার, যখন কৃষি উৎপাদন কম হয় তখন বাফার স্টকের পণ্য বাজারে ছাড়লে পণ্যের দামের ঊর্ধ্বগতি রোধ পায়। এভাবে সরকার রফিকুল ইসলামের মতো কৃষকদের অবস্থার উন্নয়নে সহায়তা করে থাকে। এছাড়া, কৃষিপণ্য সংরক্ষণের জন্য গ্রামে গুদামঘর থাকা দরকার। কিন্তু গুদামঘর নির্মাণ করা কৃষকদের জন্য কঠিন। তাই সরকারি উদ্যোগে গুদামঘর নির্মাণ করা হয়েছে। যদিও তা প্রয়োজনের তুলনায় পর্যাপ্ত নয়। কিছু কৃষিশস্য সহজেই পচে যায় বা নষ্ট হয়ে যায়। যেমন- টমেটো, আলু, পেঁয়াজ, কাঁচা মরিচ, পান, আদা ইত্যাদি। সরকারি উদ্যোগে এসব ফসল সংরক্ষণ করার জন্য সরকার বিভিন্ন পদক্ষেপ গ্রহণ করেছে। অন্যদিকে, অনেক সময় মূলধনের অভাবের কারণে কৃষকরা সঠিক সময়ে ও প্রয়োজনমাফিক ফসল উৎপাদন করতে পারে না। তাই তারা গ্রাম্য মহাজনদের কাছে চড়া সুদে ঋণ গ্রহণ করতে বাধ্য হয়। এসব কৃষকের জন্য সরকারি ঋণের পরিমাণ বৃদ্ধি ও পদ্ধতি সহজ করা হয়েছে। যাতে স্বল্প সময়ে, স্বল্প সুদে, সহজ শর্তে কৃষকরা ঋণ পেতে পারে। উপর্যুক্ত পর্যলোচনার প্রেক্ষিতে বলা যায়, কৃষকদের অবস্থা উন্নয়নে সরকারের গৃহীত পদক্ষেপসমূহ যথেষ্ট।"
        }
      ]
    },
    {
      "number": "3",
      "uddipok": "শিল্পায়নের ভিত্তি মজবুত করা এবং অর্থনীতির অবকাঠামো উন্নয়নের লক্ষ্যে 'X' দেশের সরকার সম্প্রতি এক নতুন নীতি গ্রহণ করেছে। এ নীতির আওতায় সরকার বিদ্যুৎ খাতে ১৫০০ মেগাওয়াট ক্ষমতাসম্পন্ন একটি বৃহৎ বিদ্যুৎ কেন্দ্র স্থাপনের প্রকল্প গ্রহণ করেছে। এ প্রকল্পে বেসরকারি উদ্যোক্তা মনটেক্স গ্রুপ সরকারের সাথে আছে। অর্থনীতিবিদ জনাব অনীকের মতে বেসরকারি উদ্যোক্তাদের সাথে নিয়ে সরকারের এ ধরনের প্রকল্প দেশের অর্থনৈতিক উন্নয়নকে ত্বরান্বিত করবে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "যেসব শিল্প প্রতিষ্ঠান বিপুল মূলধন, বহু সংখ্যক দক্ষ ও অর্ধদক্ষ শ্রমিক, উন্নত প্রযুক্তি ও আধুনিক যন্ত্রপাতি এবং সাজসরঞ্জাম ব্যবহার করে বেশি পরিমাণে দ্রব্য উৎপাদন করে সেগুলোকে বৃহৎ শিল্প বলে।"
        },
        {
          "label": "খ",
          "question": "",
          "explanation": "আমদানি বিকল্প শিল্প বৈদেশিক মুদ্রা সাশ্রয় করে। বাংলাদেশের মতো উন্নয়নশীল দেশগুলো বিদেশ থেকে প্রচুর পরিমাণে প্রয়োজনীয় ভোগ্যদ্রব্য ও মূলধনী দ্রব্য আমদানি করে। এসব বিদেশি দ্রব্যের দাম অধিক বলে তা আমদানি করতে গিয়ে তাদেরকে অনেক বৈদেশিক মুদ্রা ব্যয় করতে হয়। কিন্তু যদি এসব দেশ নিজস্ব কাঁচামাল ব্যবহার করে ঐসব দ্রব্য নিজেরাই উৎপাদন করে, তবে সেক্ষেত্রে বৈদেশিক মুদ্রার অনেক সাশ্রয় হবে। এ"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রকল্পকটি হলো পাবলিক প্রাইভেট পার্টনারশিপ বা পিপিপি, যেখানে সরকারি ও বেসরকারি খাতে যৌথ উদ্যোগ পরিলক্ষিত হয়। বাংলাদেশে বড় বড় ও গুরুত্বপূর্ণ উন্নয়ন প্রকল্প বাস্তবায়নের মাধ্যমে শিল্পের প্রসার ও আধুনিকায়ন, ব্যাপক কর্মসংস্থান সৃষ্টি এবং দ্রুত অর্থনৈতিক উন্নয়নের মধ্য দিয়ে উচ্চ হারে জিডিপির প্রবৃদ্ধি অর্জন সম্ভব। এর জন্য অবশ্য বিপুল পরিমাণ অর্থ বিনিয়োগ করা দরকার। কিন্তু উন্নয়ন বাজেটের এ বিনিয়োগের অর্থ সরকারের একার পক্ষে যোগান দেয়া সম্ভব নয়। এ কাজে বেসরকারি উদ্যোগেরও প্রয়োজন হয়। উন্নয়ন বিষয়ক উপরিউক্ত ধারণার প্রেক্ষিতে উন্নয়ন বাজেটে বেসরকারি খাতের পুঁজি আকৃষ্ট করার লক্ষ্যে ২০১০ সালে পাবলিক প্রাইভেট পার্টনারশিপ (পিপিপি) ধারণার সৃষ্টি করা হয়। এ ব্যবস্থার আওতায় দেশের বড় বড় ও ব্যয়বহুল উন্নয়ন প্রকল্পে সরকারি ও বেসরকারি খাতের যৌথ মালিকানা, উদ্যোগ ও পুঁজি বিনিয়োগ করা শুরু হয়। সাধারণত অর্থনীতির চাকাকে সচল ও বেগবান করতে হলে বিনিয়োগের একটি বড় ধাক্কা (Big Push) দেয়া প্রয়োজন। দেশের অর্থনীতিতে এ বৃহৎ ধাক্কা সৃষ্টির জন্য এ পিপিপি ব্যবস্থার প্রবর্তন করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রকল্পটি হলো সরকারি ও বেসরকারি যৌথ উদ্যোগে বৃহৎ উন্নয়ন প্রকল্প। বেসরকারি উদ্যোক্তাদের সাথে নিয়ে সরকারের এ ধরনের প্রকল্প দেশের অর্থনৈতিক উন্নয়ন ত্বরান্বিত করবে, কথাটি যথার্থ। দেশে শিল্প উন্নয়নের জন্য প্রয়োজনীয় পুঁজির যোগান পিপিপির মাধ্যমে সম্ভব। কেননা কেবল সরকারি বা বেসরকারি পুঁজি ও শর্তযুক্ত বিদেশি ঋণ দ্বারা বৃহদাকার শিল্পের উন্নয়ন ও প্রসার সম্ভব নয়। এছাড়া, শিল্পায়নের জন্য সবচেয়ে বেশি প্রয়োজন শক্তিশালী অর্থনৈতিক অবকাঠামো। সরকারি ও বেসরকারি অংশীদারিত্ব সড়ক, মহাসড়ক, রেলপথ, বিদ্যুৎ কেন্দ্র, জ্বালানি সরবরাহ, তথ্যপ্রযুক্তি খাতের জন্য নতুন নতুন স্থাপনা নির্মাণ দেশে শিল্পায়নের গতি দ্রুততর করতে যথেষ্ট সহায়ক। এক্ষেত্রে প্রয়োজনীয় বিপুল পুঁজির যোগান পিপিপির দ্বারাই সম্ভব। পিপিপির মাধ্যমে সামাজিক অবকাঠামোও শক্তিশালী করা সম্ভব। যৌথ উদ্যোগের এ কৌশল দেশে শিক্ষা, স্বাস্থ্য, ব্যবসা-বাণিজ্য, ব্যাংক বিমা প্রভৃতি সেবাখাতের জন্য প্রয়োজনীয় অবকাঠামো নির্মাণে যথেষ্ট সহায়ক হবে। পিপিপির মাধ্যমে অবকাঠামো নির্মাণ ও শিল্পায়ন হলে বেসরকারি প্রতিষ্ঠানের দক্ষতা বৃদ্ধি পাবে। অন্যদিকে, পিপিপির উদ্যোগে দেশে বড় বড় উন্নয়ন প্রকল্প বাস্তবায়িত হলে সেখানে অনেকের কর্মসংস্থানের ব্যবস্থা হবে। তাছাড়া, স্থায়ী ও টেকসই উন্নয়নের জন্য দীর্ঘমেয়াদি প্রকল্পের প্রয়োজনীয়তা রয়েছে। এক্ষেত্রে পিপিপির উদ্যোগ ছাড়া কেবল সরকারি বা বেসরকারি প্রচেষ্টা এককভাবে সফল নাও হতে পারে। উপরিউক্ত আলোচনার মাধ্যমে অর্থনীতিবিদ জনাব অনীকের মতের যথার্থতা উপলব্ধি করা যায়।"
        }
      ]
    },
    {
      "number": "4",
      "uddipok": "'Y' দেশ একটি উন্নয়নশীল দেশ। দেশটি বেশির ভাগ শিল্পজাত দ্রব্য আমদানি করে। পূর্বে সকল মোটর সাইকেল বিদেশ থেকে আমদানি করা হতো। কিন্তু সম্প্রতি দেশীয় কোম্পানি 'সিলেক্স' গ্রুপ দেশে ভালো মানের মোটর সাইকেল উৎপাদন করছে। ফলে মোটর সাইকেলের আমদানি অনেক কমে গিয়েছে। অর্থনীতিবিদ জনাব জাহিদের মতে, মোটর সাইকেলের মতো টিভি, ফ্রিজ এবং চামড়া শিল্প দেশের অর্থনীতিতে গুরুত্বপূর্ণ অবদান রাখতে পারে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "নিজ গৃহে পারিবারিক ভিত্তিতে স্বল্প মূলধন এবং সহজলভ্য কাঁচামাল ও হালকা যন্ত্রপাতির সাহায্যে যে শিল্প পরিচালিত হয়, তাকে কুটিরশিল্প বলে।"
        },
        {
          "label": "খ",
          "question": "'পাট শিল্প তার গৌরব হারিয়েছে'- ব্যাখ্যা করো।",
          "explanation": "সাম্প্রতিককালে দেশে ও বিদেশে পাটের বিকল্প হিসেবে কেনাফ, মেশতা, সিসাল প্রভৃতি কৃত্রিম আঁশের প্রচলন হওয়ায় পাটজাত দ্রব্যের চাহিদা যথেষ্ট কমে গেছে। পাটজাত দ্রব্য রপ্তানির ক্ষেত্রে বাংলাদেশকে এখন ভারত, থাইল্যান্ড, ব্রাজিল, মায়ানমার প্রভৃতি দেশের সাথে তীব্র প্রতিযোগিতা করতে হচ্ছে। কাঁচাপাটের অনিয়মিত যোগান, যন্ত্রাংশের অভাব, বিদ্যুৎ ঘাটতি, শ্রমিক অসন্তোষ ইত্যাদি কারণে পাট শিল্পের দুর্দিন চলছে। কাঁচাপাট ও পাটজাত দ্রব্যাদি থেকে আয় পূর্বের তুলনায় অনেক কমে গেছে। এসব কারণেই বলা হচ্ছে, পাট শিল্প তার গৌরব হারিয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্পটি হলো আমদানি বিকল্প শিল্প। অতিমাত্রায় আমদানি নির্ভরতা ও বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে সুবিধামতো সেসব দ্রব্যের শিল্প দেশে স্থাপন করা হয় এগুলো আমদানি বিকল্প শিল্প। কোন কোন দ্রব্যের আমদানি বিকল্প শিল্প স্থাপন করা যুক্তিসংগত তা নির্ধারণের জন্য যে বিষয়গুলো বিবেচনা করা হয় তা হলো- শিল্পের জন্য নিজস্ব কাঁচামাল, প্রযুক্তি প্রয়োজনীয় শ্রমশক্তি ও অভ্যন্তরীণ বাজারে প্রাপ্তি। এসব শিল্পের দ্রব্যাদি কমপক্ষে আমদানি দ্রব্যের নিকট-বিকল্প হিসেবে ব্যবহৃত হয়। আমদানি বিকল্প শিল্প দ্রব্যের মান বিদেশি দ্রব্যের তুলনায় কম হতে পারে, আবার বেশিও হতে পারে। সে জন্য আমদানি বিকল্প শিল্পগুলোকে বিদেশি পণ্যের অসম প্রতিযোগিতা থেকে রক্ষার জন্য সরকার এ শিল্পে ভর্তুকি ও কর অবকাশ সুবিধা প্রদান করে। এছাড়া আমদানি বিকল্প শিল্পের কতকগুলো লক্ষণীয় দিক বা বৈশিষ্ট্য রয়েছে। এ শিল্পে কেবল আমদানিকৃত দ্রব্যের মতো বা তার নিকট বিকল্প দ্রব্য উৎপাদন করা হয়। তাছাড়া এ শিল্পের দ্রব্য কেবল অভ্যন্তরীণ বাজারে বিক্রির জন্য উৎপাদন করা হয়। এ শিল্পে যতদূর সম্ভব দেশীয় কাঁচামাল, নিজস্ব প্রযুক্তি, শ্রমঘন উৎপাদন ব্যবস্থা ব্যবহার করা হয়। এ শিল্প স্থাপনের উদ্দেশ্য হলো বৈদেশিক মুদ্রার সাশ্রয়, অর্জন নয়।"
        },
        {
          "label": "ঘ",
          "question": "",
          "explanation": "উদ্দীপকটি পড়ে জানা যায়, বাংলাদেশে উল্লিখিত শিল্পগুলো স্থাপনের কথা বলে অর্থনীতিবিদ জনাব জাহিদ প্রকারান্তরে, এদেশে আমদানি বিকল্প শিল্প স্থাপনের পক্ষেই তার মত দিয়েছেন। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন আছে। তাছাড়া, বাংলাদেশ শিল্পায়নের প্রয়োজনে সাধারণত মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রার সাশ্রয় হবে এবং অন্য কাজে তা ব্যবহার করা যাবে। এছাড়া, আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী দ্রব্য ও পুঁজি দ্রব্য উৎপাদিত হবে। ফলে শিল্পপণ্যের দিক থেকে দেশ স্বনির্ভর হয়ে উঠবে। অন্যদিকে, আমদানি-বিকল্প শিল্পায়নের ফলে শিল্পের বিকেন্দ্রীকরণ ঘটে এবং সমগ্র শিল্প খাতের প্রসার ঘটে। এদেশে অধিক সংখ্যায় আমদানি বিকল্প স্থাপন হলে এসব সুবিধা ভোগ করা যাবে। বাংলাদেশসহ যেসব দেশে জনসংখ্যা বেশি সেখানে জনগণের প্রয়োজন অনুযায়ী, অনেক প্রকারের পণ্য আমদানি করতে হয়। এ অবস্থায় দেশে আমদানি বিকল্প শিল্প স্থাপন করা হলে এসব শিল্পপণ্যের বাজারের নিশ্চয়তা থাকবে। যার ফলে শিল্পায়ন অনেকটাই প্রসারিত হবে। উপরের আলোচনার আলোকে বলা যায়, উদ্দীপকে অর্থনীতিবিদ জনাব জাহিদ এদেশে আমদানি বিকল্প শিল্প স্থাপনের পক্ষে যে মত প্রকাশ করেছেন তা যথার্থ।"
        }
      ]
    },
    {
      "number": "5",
      "uddipok": "স্বপন অর্থনীতিতে মাস্টার্স পাস করার পর সরকারি ও বেসরকারি প্রতিষ্ঠানে চাকরির জন্য অনেক দিন চেষ্টা করেছেন কিন্তু চাকরি হয়নি। পরে গ্রামে গিয়ে আত্মীয় স্বজনদের নিকট থেকে টাকা ধার করে একটি ডেইরি ফার্ম গড়ে তোলেন। এখন তিনি একজন সফল ব্যবসায়ী। নিজেকে স্বাবলম্বী করতে পেরে তিনি খুব খুশী।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "জনসংখ্যার ঘনত্ব বলতে কোনো দেশে একটি নির্দিষ্ট সময়ে প্রতি বর্গকিলোমিটারে গড়ে কতজন লোক স্থায়ীভাবে বাস করে তা বোঝায়।"
        },
        {
          "label": "খ",
          "question": "",
          "explanation": "মানবসম্পদ উন্নয়নের জন্য যেসব সহায়ক উপাদান প্রয়োজন তার মধ্যে স্বাস্থ্য সেবার সম্প্রসারণ অন্যতম। উন্নত স্বাস্থ্য সুবিধা দেওয়ার মাধ্যমে বাংলাদেশের জনসাধারণের শারীরিক যোগ্যতা বাড়ানো হলে তাদের পক্ষে ভারী ও কষ্টকর কাজে নিয়োজিত হওয়া সম্ভব হবে। পর্যাপ্ত স্বাস্থ্য সুবিধা প্রদানের মাধ্যমে শ্রমিকদের মধ্যে কাজের প্রতি আগ্রহ সৃষ্টি করতে পারলে তাদের উৎপাদনশীলতা বাড়বে। বিভিন্ন ধরনের রোগ, অপুষ্টি ও শারীরিক অক্ষমতার কারণে বাংলাদেশের জনসংখ্যার এক বিরাট অংশ পরনির্ভরশীল। এ জনগোষ্ঠীকে উৎপাদনক্ষম করে গড়ে তোলার জন্য স্বাস্থ্যসেবা নিশ্চিত করা অপরিহার্য। সুতরাং বলা যায়, স্বাস্থ্য সেবার সম্প্রসারণ এদেশের মানবসম্পদ উন্নয়নে সহায়ক।"
        },
        {
          "label": "গ",
          "question": "",
          "explanation": "স্বপনের কর্মসংস্থানটি আত্মকর্মসংস্থান বা স্বকর্মসংস্থান হিসেবে পরিচিত। বেকারত্ব ঘোচানোর জন্য যখন কেউ নিজের যৎসামান্য পুঁজি ও স্থাবর সম্পত্তি কিংবা অন্য কোনো উৎস হতে সংগৃহীত সামান্য পুঁজি এবং কোনো কাজ করার অভিজ্ঞতা ও প্রশিক্ষণ নিয়ে উক্ত কাজে লাগিয়ে অর্থোপার্জন করে, তখন তাকে আত্মকর্মসংস্থান বলে। নির্দিষ্ট কাজের প্রশিক্ষণ নিয়ে নিজেই কাজ করা শুরু করলে আত্মকর্মসংস্থানের ব্যবস্থা কার্যকর ও স্থায়ী হয়। আত্মকর্মসংস্থানের মাধ্যমে মানুষ নিজের বুদ্ধি ও শক্তিকে নিজেই কাজে লাগাতে ও বেকারত্বের গ্লানি থেকে মুক্ত হতে পারে। এর মাধ্যমে সে উৎপাদন ও আয় বাড়াতে পারে। বাংলাদেশে জনসংখ্যা খুব বেশি; কিন্তু সে তুলনায় কর্মসংস্থানের সুযোগ সীমিত। এ অবস্থায় আত্মকর্মসংস্থান অর্থোপার্জন ও সুন্দর জীবনযাপনের একটি উৎকৃষ্ট উপায় হিসেবে বিবেচিত হতে পারে। আত্মকর্মসংস্থানের বিভিন্ন উপায় আছে। যেমন- গবাদি পশুর খামার, হাঁস-মুরগির খামার, মাছ চাষ, চিংড়ি চাষ, শাকসবজির চাষ, মাশরুম চাষ, ফুলের চাষ, ফলের চাষ, কুটিরশিল্প স্থাপন, গম বা চালের কল ইত্যাদি। এছাড়া নার্সারি, যানবাহন ও যন্ত্রপাতি মেরামত, ক্ষুদ্র ব্যবসায় ইত্যাদিও আত্মকর্মসংস্থানের উপায় হিসেবে বেছে নেওয়া যায়।"
        },
        {
          "label": "ঘ",
          "question": "",
          "explanation": "উদ্দীপক অনুসারে, ডেইরি ফার্ম ব্যবসায়ী স্বপনের মতো সফল হতে হলে দেশের বেকার যুবকদের অনেক কিছুই করণীয় রয়েছে। আত্মকর্মসংস্থানে ইচ্ছুক ব্যক্তির প্রবল ইচ্ছাশক্তি ও কাজের প্রতি আগ্রহ থাকতে হবে। সৎভাবে জীবিকা অর্জনের জন্য যেকোনো কাজ করতে তাকে যেমন প্রস্তুত থাকতে হবে তেমনি কোনো কাজকেই অপমানজনক বা হেয় মনে করা যাবে না। এছাড়া, আত্মকর্মসংস্থানের উদ্দেশ্যে সংশ্লিষ্ট ব্যক্তিকে কাজের উপযোগী সম্ভাব্য ক্ষেত্রগুলো চিহ্নিত করতে হবে। তাকে ঠিক করতে হবে কোন কাজটি করা লাভজনক হবে, কাজের ঝুঁকি কতটা, প্রাপ্ত মূলধন দ্বারা কাজটি করা সম্ভব হবে কি না ইত্যাদি আজকাল যেকোনো কাজ সুষ্ঠুভাবে সম্পন্ন করার জন্য উপযুক্ত শিক্ষা ও প্রশিক্ষণ গ্রহণ করতে হয়। তাই আত্মকর্মসংস্থানের ক্ষেত্র চিহ্নিতকরণের পর ব্যক্তিকে সরকারি/বেসরকারি প্রতিষ্ঠানে সংশ্লিষ্ট কাজের উপযোগী শিক্ষা ও প্রশিক্ষণ গ্রহণ করতে হবে। তাছাড়া, স্ব-উদ্যোগে কোনো কাজ করার জন্য অল্প বিস্তর পুঁজির প্রয়োজন পড়ে। এক্ষেত্রে ব্যক্তিকে নিজ উদ্যোগে নিজস্ব ও পরিবারের সঞ্চয় সংগ্রহ, ক্ষুদ্র ঋণদানকারী প্রতিষ্ঠানগুলোর সাথে যোগাযোগ করে ঋণ গ্রহণ করে প্রাপ্ত পুঁজিকে উৎপাদনক্ষম কাজে লাগাতে হবে। আমাদের আত্মকর্মসংস্থানে ইচ্ছুক যুব সম্প্রদায়কে এসব বিষয়ে যত্নবান হতে হবে। উপরিউক্ত করণীয়সমূহ সঠিকভাবে বাস্তবায়নের মাধ্যমে আমাদের দেশের বেকার যুব সম্প্রদায় তাদের ভাগ্য পরিবর্তন করে উজ্জ্বল ভবিষ্যৎ সুনিশ্চিত করতে পারে।"
        }
      ]
    },
    {
      "number": "6",
      "uddipok": "'Y' দেশে ২০১৫ সালে খাদ্যশস্যের পর্যাপ্ত মজুদ ছিল। কিন্তু বেকার সমস্যা ছিল প্রকট। জনগণের হাতে পর্যাপ্ত অর্থ ছিল না। ফলে সে সময় দেশের অনেক লোক ক্ষুধায় কষ্ট পায়। পরিস্থিতি মোকাবিলায় সরকার খাদ্য আমদানি বৃদ্ধি এবং মোবাইল কোর্টের মাধ্যমে ভেজাল বিরোধী কার্যক্রম জোরদার করে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "যে খাদ্য উৎপাদনক্ষেত্র থেকে শুরু করে ভোক্তার কাছে পৌছানো পর্যন্ত কোনোভাবেই দূষিত (Contaminated) হয় না এবং স্বাস্থ্যের জন্য হুমকির কারণ হয়ে দাঁড়ায় না, তাকে নিরাপদ খাদ্য বলা যায়।"
        },
        {
          "label": "খ",
          "question": "",
          "explanation": "সাধারণ জনগণ খাদ্যে ভেজাল মেশানো বন্ধে গুরুত্বপূর্ণ ভূমিকা পালন করতে পারে। খাদ্যে ভেজাল মেশানো যে অনৈতিক এবং দণ্ডনীয় অপরাধ তা অনেকেই জানে না। তাদেরকে এ বিষয়গুলো সাধারণ জনগণ জানাতে পারে এবং ভেজালবিরোধী আইন প্রয়োগে সরকারকে তথ্য দিয়ে সাহায্য করতে পারে। এছাড়া ভেজালের ক্ষতিকর দিকগুলো সম্পর্কে তারা সকলকে উদ্বুদ্ধ করতে পারে। কেউ খাদ্যে ভেজাল মেশালে তাদেরকে আইন প্রয়োগকারী সংস্থার হাতে তুলে দিতে পারে এবং ভেজালযুক্ত খাদ্য ক্রয় থেকে নিজেকে বিরত রাখতে পারে।"
        },
        {
          "label": "গ",
          "question": "",
          "explanation": "'Y' দেশের খাদ্য নিরাপত্তায় খাদ্যের ক্রয়যোগ্যতার দিকটি বিঘ্নিত হয়েছে। খাদ্য নিরাপত্তা অর্জন তিনটি মৌলিক বিষয়ের ওপর নির্ভরশীল। যথা- পর্যাপ্ত খাদ্য সরবরাহ, খাদ্য ক্রয়ের প্রয়োজনীয় ক্ষমতা ও খাদ্যের সদ্ব্যবহার। খাদ্যের ক্রয়যোগ্যতার পূর্বশর্ত খাদ্য প্রাপ্যতা। কোনো নির্দিষ্ট জনগোষ্ঠীর নির্দিষ্ট দামে, নির্দিষ্ট পরিমাণ, দ্রব্য ক্রয়ের যোগ্যতাকেই খাদ্যের ক্রয়যোগ্যতা বলে। খাদ্য সংগ্রহের ক্ষমতা অনেকটাই পরিবারের ক্রয়ক্ষমতার ওপর নির্ভরশীল। একটি বাজারের ধরন, দাম নীতি এবং সময়ভেদে বাজার অবস্থা দ্বারা খাদ্য নিরাপত্তা নিয়ন্ত্রিত হয়। যদি জনসাধারণ উন্নত জীবনযাত্রায় প্রবেশ করে, তবে তাদের খাদ্যের ক্রয়যোগ্যতারও উন্নতি ঘটে। খাদ্যের ক্রয়যোগ্যতার অন্যতম নিয়ামক ব্যক্তির আয়। যদি ব্যক্তির আয় কম হয় তবে তার ক্রয়যোগ্যতাও কমে যায়। আবার কোনো ব্যক্তির আয়ের স্তর বৃদ্ধি পেলে তার খাদ্যের ক্রয়ক্ষমতাও বৃদ্ধি পায়। এ প্রেক্ষিতে বলা যায়, আন্তর্জাতিক বা জাতীয় পর্যায়ে খাদ্যের পর্যাপ্ত যোগান পারিবারিক পর্যায়ে খাদ্যের নিরাপত্তার নিশ্চয়তা প্রদান করে না। খাদ্য নিরাপত্তার ব্যাপারে তখনই নিশ্চিত হওয়া যায় যখন পরিবারসমূহ খাদ্য ক্রয়, বিনিময়, দান, ঋণ কিংবা সাহায্যের মাধ্যমে নিয়মিত ও পর্যাপ্ত পরিমাণে খাদ্য সংগ্রহের ক্ষমতা রাখে। উদ্দীপকে লক্ষ করা যায়, 'Y' দেশে ২০১৫ সালে খাদ্যশস্যের মজুত পর্যাপ্ত থাকলেও জনগণের হাতে পর্যাপ্ত অর্থ ছিল না। এর ফলে তারা প্রয়োজনীয় খাদ্যশস্য ক্রয় করতে ব্যর্থ হয়। এ কারণে সে সময় 'Y' দেশের অনেক লোক ক্ষুধায় কষ্ট পায়।"
        },
        {
          "label": "ঘ",
          "question": "",
          "explanation": "উদ্দীপকের উল্লেখিত পরিস্থিতি মোকাবিলায় গৃহীত সরকারি পদক্ষেপসমূহ হলো- খাদ্য আমদানি এবং ভেজালবিরোধী অভিযান, যা উক্ত পরিস্থিতি থেকে উত্তোরণের জন্য যথেষ্ট নয় বলে আমি মনে করি। খাদ্য নিরাপত্তা নিশ্চিত করার লক্ষ্যে খাদ্য চাহিদার একটি বিরাট অংশ সরকারি-বেসরকারি পর্যায়ে গৃহীত নীতিমালার মাধ্যমে প্রতি বছর আমদানি করা হয়। তবে দেশে পর্যাপ্ত পরিমাণে উন্নত খাদ্যের যোগান থাকা সত্ত্বেও দেখা যায়, অনেক লোক খাদ্যাভাবে অনাহার ও অপুষ্টিতে ভুগছে। খাদ্য ক্রয়ের অক্ষমতার জন্যই এমনটি হয়। আর এজন্য দারিদ্র্যই দায়ী। তাই দেশে খাদ্য নিরাপত্তা নিশ্চিত করতে হলে দারিদ্র্য নিরসন করতে হবে। এ উদ্দেশ্যে সরকারের করণীয়গুলো হলো: দেশের দরিদ্র লোকদের জন্য কাজের সুযোগ সৃষ্টি, কৃষির উৎপাদনশীলতা বৃদ্ধি, দরিদ্রদের জন্য কর্মোপযোগী শিক্ষা ও প্রশিক্ষণের ব্যবস্থা এবং দারিদ্র্যবিমোচনে গৃহীত সামাজিক নিরাপত্তা কার্যক্রম জোরদারকরণ ইত্যাদি। অন্যদিকে, সরকার খাদ্য নিরাপত্তা তথা ভেজাল খাদ্য দূর করার জন্য যে ভ্রাম্যমাণ আদালতের ব্যবস্থা করেছে তা সব মহলে দারুণ প্রশংসিত হয়েছে। এ অভিযানটি মোবাইল কোর্ট নামে পরিচিত। খাদ্য নিরাপদকরণে এ অভিযান গুরুত্বপূর্ণ ভূমিকা পালন করে থাকে। এ প্রতিষ্ঠানটির কার্যকারিতা বৃদ্ধির জন্য সরকারের প্রয়োজন সৎ ও যোগ্য লোকের নেতৃত্বে নিয়মিত অভিযান পরিচালনা করা এবং মোবাইল কোর্ট পরিচালনাকারী অফিসারদের সাথে রাজনৈতিক নেতৃবৃন্দ ও ব্যবসায়ীদের যেকোনো আর্থিক সম্পর্ক যাতে না গড়ে ওঠে সেদিকে লক্ষ রাখা। সুতরাং উপরের আলোচনার প্রেক্ষিতে বলা যায়, খাদ্য নিরাপত্তা নিশ্চিতকরণে উদ্দীপকে উল্লেখিত সরকার গৃহিত পদক্ষেপগুলোর বাস্তবায়নই যথেষ্ট হবে না। পাশাপাশি উপরে আলোচিত বিষয়গুলো নিয়েও কাজ করতে হবে। তবে কোনো দেশের সরকারেরই একার পক্ষে জনগণের খাদ্য নিরাপত্তা পরিস্থিতির উন্নয়ন ঘটানো সম্ভব নয়। সাধারণ জনগণ এবং বেসরকারি সংস্থাগুলোকেও এক্ষেত্রে গুরুত্বপূর্ণ ভূমিকা পালন করতে হবে।"
        }
      ]
    },
    {
      "number": "7",
      "uddipok": "মানিক এবং রতন দুই বন্ধু। দুজনেই অনার্সের ছাত্র। তারা প্রাইভেট টিউশনি করে প্রচুর টাকা আয় করেন। সঞ্চিত অর্থ বিনিয়োগের জন্য তারা স্কয়ার কোম্পানির শেয়ার ক্রয়ের জন্য আবেদন করেন। আবেদনকারীর সংখ্যা বেশি হওয়ায় লটারির মাধ্যমে শেয়ার বিতরণ করা হয়। লটারিতে জিতে মানিক স্কয়ার কোম্পানির শেয়ার ক্রয় করেন। অন্যদিকে লটারিতে হেরে রতন চট্টগ্রাম স্টক এক্সচেঞ্জ থেকে ব্রোকার হাউসের মাধ্যমে 'একমি' কোম্পানির শেয়ার ক্রয় করেন।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "কোনো ব্যবসায় প্রতিষ্ঠানের আর্থিক পরিকল্পনা, সমন্বয়সাধন, নিয়ন্ত্রণ এবং তাদের প্রয়োগ সংক্রান্ত কার্যাবলিকে অর্থায়ন বলে।"
        },
        {
          "label": "খ",
          "question": "",
          "explanation": "বন্ড একটি ঋণ সম্পর্কিত দলিল, যেখানে ঋণের পরিমাণ, ঋণের মেয়াদ, সুদের হারসহ আনুষঙ্গিক শর্তাবলি উল্লেখ থাকে। বন্ডের ধারককে একটি নির্দিষ্ট হারে সুদ প্রদান করতে হয়, যা তার আয়ও বটে। কোম্পানির লাভ হোক বা না হোক এ সুদ পরিশোধ করতেই হয়। বন্ডের মালিকরা প্রকৃতপক্ষে কোম্পানির ঋণদাতা। নির্দিষ্ট সুদের হারে নির্দিষ্ট সময়ের জন্য বন্ডের মালিকরা কোম্পানিকে ঋণ দিয়ে থাকে। এ কারণে বলা হয়, 'বন্ড থেকে আয় প্রাপ্তি পূর্বনির্ধারিত এবং নিশ্চিত।'"
        },
        {
          "label": "গ",
          "question": "",
          "explanation": "রতনের ক্রয়কৃত শেয়ার হলো মাধ্যমিক বা সেকেন্ডারি শেয়ার। প্রাথমিক শেয়ার ইস্যুর পর পরবর্তী পর্যায়ে যখন শেয়ার কেনাবেচা হয় তাই হচ্ছে মাধ্যমিক বা সেকেন্ডারি শেয়ার। যে বাজারে এ ধরনের শেয়ার ক্রয়-বিক্রয় হয় তাকে সেকেন্ডারি শেয়ার মার্কেট বলে। শেয়ারবাজার বলতে মূলত সেকেন্ডারি শেয়ারবাজারকেই বোঝায়। সেকেন্ডারি মার্কেটে কেনাবেচাই হলো শেয়ার ব্যবসায়ের প্রাণকেন্দ্র। স্টক এক্সচেঞ্জে নিবন্ধিত সদস্যবৃন্দ এ বাজারে কেনাবেচা করে। এদেরকে 'ব্রোকার' বা 'ডিলার' বলা হয়য়। শেয়ারবাজারের যেকোনো সদস্য মাধ্যমিক বা সেকেন্ডোরি শেয়ার ক্রয়- বিক্রয়ের স্বাধীনতা ভোগ করে। প্রাথমিক শেয়ার ক্রয়ের মতো এ শেয়ার ক্রয়ের জন্য আবেদন করতে হয় না। অন্যদিকে একজন বিনিয়োগকারী কখনই শেয়ারবাজারে সরাসরি কেনাবেচায় অংশ নিতে পারেন না। যখন কেউ শেয়ারবাজারে শেয়ার কিনতে বা বিক্রি করতে চায় তখন তাকে নিবন্ধিত বা তালিকাভুক্ত ব্রোকার বা ডিলারদের মাধ্যমেই তা করতে হয়। এই ব্রোকার বা ডিলাররা শেয়ার ব্যবসায়ে বিনিয়োগকারী এবং শেয়ার বিক্রেতাদের মধ্যে মধ্যস্থতাকারী বা মধ্যবর্তী প্রতিষ্ঠান হিসেবে কাজ করে।"
        },
        {
          "label": "ঘ",
          "question": "",
          "explanation": "লটারিতে জিতে মানিক 'স্কয়ার' কোম্পানির শেয়ার ক্রয় করেন, যা ছিল প্রাইমারি শেয়ার। অন্যদিকে, রতন চট্টগ্রাম স্টক এক্সচেঞ্জ থেকে ব্রোকার হাউসের মাধ্যমে 'একমি' কোম্পানির শেয়ার ক্রয় করেন, যা ছিল মাধ্যমিক বা সেকেন্ডারি শেয়ার। বৈশিষ্ট্যগত দিক থেকে প্রাইমারি শেয়ার ও মাধ্যমিক বা সেকেন্ডারি শেয়ার একই ধরনের নয়। কোনো কোম্পানি যখন পুঁজিবাজারে নতুন শেয়ার বিক্রির জন্য ছাড়ে তখন তাকে 'প্রাথমিক শেয়ার' বলা হয়। এরূপ শেয়ার সাধারণত ব্যাংক বা কোনো আর্থিক প্রতিষ্ঠানের মাধ্যমে বিক্রির ব্যবস্থা করা হয়। ফেস ভেল্যুর ভিত্তিতে প্রাথমিক শেয়ার ক্রয়-বিক্রয় হয়ে থাকে। স্টক এক্সচেঞ্জ ব্রোকার হাউসে BO (Beneficiary Owners) হিসাব খোলার মাধ্যমে যেকোনো নাগরিক প্রাথমিক শেয়ার ক্রয় করতে আবেদন করতে পারে। প্রাথমিক শেয়ারের ক্ষেত্রে শেয়ার লটের চেয়ে আবেদনকারীর সংখ্যা বেশি হলে লটারির মাধ্যমে শেয়ার বিক্রি হয়। প্রাথমিক শেয়ার অবিক্রীত থাকলে অবলেখক ঐ শেয়ার ক্রয় করে। প্রাথমিক শেয়ারের মালিকানা বদল হয়ে প্রথম ক্রেতার নিকট হতে অন্য কোনো ক্রেতার নিকট হস্তান্তরিত হলে তাকে সেকেন্ডারি শেয়ার বলে। শেয়ারবাজারের মাধ্যমে এ শেয়ার হস্তান্তর বা ক্রয়-বিক্রয় হয়ে থাকে। সেকেন্ডারি শেয়ার প্রকৃতপক্ষে স্বাধীন অস্তিত্ববিশিষ্ট কোনো শেয়ার নয়। এ শেয়ারের দাম তার চাহিদা ও যোগানের ভিত্তিতে নির্ধারিত হয়। তাই চাহিদা ও যোগানের ঘাত-প্রতিঘাতের মাধ্যমে এর দাম নির্ধারিত হয়। বাজারে প্রতিদিন শেয়ারের দাম ওঠা-নামা করে। ফলে বাজার দামে মাধ্যমিক শেয়ার ক্রয়-বিক্রয় হয়। বিও হিসাবধারী যে কেউ মাধ্যমিক শেয়ার ক্রয় করতে পারে। প্রাথমিক শেয়ার ক্রয়ের মতো এ শেয়ার ক্রয়ের জন্য আবেদন করতে হয় না।"
        }
      ]
    },
    {
      "number": "8",
      "uddipok": "'X' দেশে ১৯৯৮ সালে ভোক্তার মূল্যসূচক ছিল ১১৫ এবং ১৯৯৯ সালে ভোক্তার মূল্যসূচক বেড়ে ১৫০ হয়। দেশটির সরকার এ সমস্যা মোকাবিলায় অর্থের যোগান হ্রাস, প্রত্যক্ষ করের হার বৃদ্ধি, ব্যাংক হার বৃদ্ধি এবং উৎপাদন বৃদ্ধির পদক্ষেপ গ্রহণ করে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "মুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থেকে দ্রব্যমূল্য ক্রমাগত বাড়তে থাকে এবং এর ফলে অর্থের ক্রয়ক্ষমতা হ্রাস পায়।"
        },
        {
          "label": "খ",
          "question": "",
          "explanation": "মুদ্রাস্ফীতির ফলে উৎপাদন ও মুনাফা বাড়ে বলে উৎপাদনকারী লাভবান হয় ও তাদের মুনাফা বৃদ্ধি পায়। মুদ্রাস্ফীতির বিভিন্নতার কারণে উৎপাদনের ওপর এর প্রভাব বিভিন্ন হয়। মুদ্রাস্ফীতি স্বল্প মাত্রার হলে তা উৎপাদনের ওপর অনুকূল প্রভাব ফেলে। সহনীয় মাত্রার মুদ্রাস্ফীতির কারণে অর্থনীতিতে দামস্তর ধীরে ধীরে বাড়তে থাকলে উদ্যোক্তারা অনেক সময় লাভের আশায় উৎপাদন বাড়ায়। বাংলাদেশের মত উন্নয়নশীল দেশগুলোতে দ্রব্যমূল্য অধিক বৃদ্ধি পাওয়ায় উৎপাদক ও ব্যবসায়ীদের মুনাফা যথেষ্ট বৃদ্ধি পায়। ফলে তারা বেশি মুনাফা অর্জনের সুযোগ পায়। তাই বলা যায়, 'মুদ্রাস্ফীতি উৎপাদনকারীর জন্য সুফল বয়ে আনে।'"
        },
        {
          "label": "গ",
          "question": "",
          "explanation": "উদ্দীপক অনুযায়ী, 'X' দেশে ১৯৯৮ সালে ভোক্তার মূল্যসূচক ছিল ১১৫ এবং ১৯৯৯ সালে ভোক্তার মূল্যসূচক বেড়ে ১৫০ হয়। এ অবস্থায় ভোক্তার মূল্যসূচকের ভিত্তিতে দেশটির মুদ্রাস্ফীতি পরিমাপ করা হলো- ভোক্তার দামসূচক ( C P I ) = ∑ P n Q 0 ∑ P 0 Q 0 × ১০ ∘ (\\mathrm{CPI})=\\frac{\\sum \\mathrm{P}_{\\mathrm{n}} \\mathrm{Q}_{0}}{\\sum \\mathrm{P}_{0} \\mathrm{Q}_{0}} \\times ১ ০ \\circ ( CPI ) = ∑ P 0 ​ Q 0 ​ ∑ P n ​ Q 0 ​ ​ × ১০ ∘ এখানে, P n P_{n} P n ​ = চলতি বছরের মূল্য, Q n Q_{n} Q n ​ = চলতি বছরের দ্রব্যের পরিমাণ P o P_{o} P o ​ = ভিত্তি বছরের মূল্য, Q o Q_{o} Q o ​ = ভিত্তি বছরের দ্রব্যের পরিমাণ ∑ = সমষ্টি। সুতরাং, ভোক্তার মূল্যসূচক ( C P I ) = ১৫০ ১১৫ × ১০০ = ১৩০ . ৪৩ (\\mathrm{CPI})=\\frac{১৫০}{১১৫} \\times ১ ০ ০=১ ৩ ০ . ৪ ৩ ( CPI ) = ১১৫ ১৫০ ​ × ১০০ = ১৩০ . ৪৩ সাধারণত ভিত্তি বছরের মূল্য ১০০ ধরা হয়, উপরের তথ্য অনুযায়ী, ভোক্তার মূল্যসূচক (১৩০.৪৩ – ১০০) = ৩০.৪৩% বৃদ্ধি পেয়েছে। অর্থাৎ 'X দেশে ১৯৯৯ সালে মুদ্রাস্ফীতির হার ছিল ৩০.৪৩%।"
        },
        {
          "label": "ঘ",
          "question": "",
          "explanation": "X' দেশের সরকার মুদ্রাস্ফীতি নিয়ন্ত্রণের জন্য অর্থের যোগান হ্রাস, প্রত্যক্ষ করের হার বৃদ্ধি, ব্যাংক হার বৃদ্ধি এবং উৎপাদন বৃদ্ধি এই চতুর্মুখী পদক্ষেপ গ্রহণ করেছে। 'X' দেশে মুদ্রাস্ফীতির অন্যতম প্রধান কারণ হলো অর্থের যোগান বৃদ্ধি। কেননা 'X' দেশের সরকারকে ব্যবসায়-বাণিজ্যের প্রয়োজনে অর্থের যোগান বাড়াতে হয়। কিন্তু একই সাথে মুদ্রাস্ফীতির চাপ থেকে ভোক্তা সাধারণকে রক্ষা করতে হলে অর্থের যোগান নিয়ন্ত্রণ প্রয়োজন। কেন্দ্রীয় ব্যাংক ব্যাংকরেট বৃদ্ধি করলে বাণিজ্যিক ব্যাংকগুলোও সুদের হার বাড়িয়ে দেয়। ফলে বিভিন্ন ব্যাংক থেকে বিনিয়োগ ও ভোগের জন্য ঋণ প্রদানের ক্ষমতা হ্রাস পায়। এর মাধ্যমে অর্থের যোগান কমানো যায় এবং মুদ্রাস্ফীতি হ্রাস পায়। দ্রব্যসামগ্রীর দাম কমাতে হলে পরোক্ষ করের হার বৃদ্ধি না করে রাজস্ব সংগ্রহ বৃদ্ধির জন্য প্রত্যক্ষ করের আওতা বৃদ্ধি করা যায়। তাই 'X' দেশের সরকার মুদ্রাস্ফীতি নিয়ন্ত্রণের জন্য নতুন নতুন কর আরোপ ও বিদ্যমান করগুলোর হার বৃদ্ধি করে জনগণের ব্যয়যোগ্য আয় কমাতে পারে। তখন সামগ্রিক চাহিদা হ্রাস পাবে এবং দামস্তর কমবে। এছাড়াও 'X' দেশে মুদ্রাস্ফীতি প্রতিকারের অন্যতম আরেকটি উপায় হলো কৃষি, শিল্প ও অন্যান্য সব খাতে উৎপাদন বৃদ্ধি করা। উৎপাদন বাড়লে দ্রব্যসামগ্রীর যোগান বাড়বে এবং তা দ্রব্য ও সেবার বর্ধিত চাহিদা পূরণের মাধ্যমে দামস্তরের ঊর্ধ্বগতি রোধ করবে। তাছাড়া, কলাকৌশলের উন্নয়ন, অধিক প্রয়োজনীয় খাতে সম্পদের বরাদ্দকরণ ইত্যাদির মাধ্যমে উৎপাদন বাড়ানো যেতে পারে। সুতরাং বলা যায়, 'X' দেশের সরকার মুদ্রাস্ফীতি নিয়ন্ত্রণের জন্য যথাযথ পদক্ষেপ গ্রহণ করেছে। তবে মুদ্রাস্ফীতি নিয়ন্ত্রণের উপরিউক্ত ব্যবস্থা কতটুকু কার্যকরী হবে তা নির্ভর করবে মুদ্রাস্ফীতির প্রকৃতির ওপর।"
        }
      ]
    },
    {
      "number": "9",
      "uddipok": "Nবান্দরবানে প্রচুর আনারস উৎপাদন হয়। উৎপাদিত আনারসের মান যথেষ্ট ভালো। ব্যবসায়ীরা এ আনারস চট্টগ্রামের বাজারে নিয়ে গিয়ে বিক্রি করেন। আবার সিলেটে প্রচুর ভালোমানের চা উৎপাদন হয়। উৎপাদিত চা আমেরিকার বাজারে যথেষ্ট চাহিদা আছে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "বাংলাদেশের প্রধান প্রধান আমদানি দ্রব্যসামগ্রী হলো- ভোজ্য তেল, গম, অপরিশোধিত পেট্রোলিয়াম, সার, ক্লিংকার, সুতা, ভারী যন্ত্রপাতি, লৌহ, ইস্পাত, কৃষি যন্ত্রপাতি, রেলওয়ে ইঞ্জিন, বৈদ্যুতিক সরঞ্জাম, খনিজ দ্রব্য প্রভৃতি।"
        },
        {
          "label": "খ",
          "question": "",
          "explanation": "বৈদেশিক সাহায্য একটি দেশের স্বল্প ও দীর্ঘমেয়াদি উন্নয়নে গুরুত্বপূর্ণ ভূমিকা পালন করে। তাই এদেশে দ্রুত অর্থনৈতিক উন্নয়নে বৈদেশিক সাহায্যের গুরুত্ব অনস্বীকার্য। বাংলাদেশের জনগণের মাথাপিছু আয় স্বল্প। ফলে এখানে সঞ্চয় ও মূলধন গঠনের হারও নিম্ন। তাই এদেশের দ্রুত অর্থনৈতিক উন্নয়নের জন্য বৈদেশিক সাহায্যের ওপর নির্ভর করতে হয়। তাছাড়া বাংলাদেশে প্রায় প্রতিবছর বন্যা, খরা, ঘূর্ণিঝড়, জলোচ্ছ্বাস প্রভৃতি প্রাকৃতিক দুর্যোগ লেগেই থাকে। বৈদেশিক সাহায্য এসব দুর্যোগ মোকাবেলায় সাময়িকভাবে ব্যাপক সহায়তা করে থাকে। এ কারণে বলা যায়, 'বৈদেশিক সাহায্য বাংলাদেশের জন্য আবশ্যক।'"
        },
        {
          "label": "গ",
          "question": "",
          "explanation": "উদ্দীপকে চা এর বাণিজ্যকে আন্তর্জাতিক বাণিজ্য নামে অভিহিত করা যায়। দুই বা ততোধিক দেশ যখন দ্রব্য ও সেবার আমদানি ও রপ্তানি বাণিজ্যে অংশগ্রহণ করে তখন তাকে আন্তর্জাতিক বাণিজ্য বলে। আন্তর্জাতিক বাণিজ্য বিভিন্ন দেশ ও জাতির মধ্যে সংঘটিত হয়ে থাকে। যেমন, বাংলাদেশের সাথে আমেরিকা বা পৃথিবীর যেকোনো দেশের বাণিজ্যকে আন্তর্জাতিক বাণিজ্য বলা যায়। বিভিন্ন দেশের ভৌগোলিক অবস্থান, বিভিন্ন দ্রব্য উৎপাদনে আপেক্ষিক ব্যয় সুবিধা ভোগ প্রভৃতি কারণে আন্তর্জাতিক বাণিজ্য সংঘঠিত হয়। উদ্দীপকে উল্লিখিত সিলেটে ভালো মানের প্রচুর চা উৎপাদিত হয়। উৎপাদিত চায়ের আমেরিকার বাজারে যথেষ্ট চাহিদা আছে। এই চা আমেরিকার বাজারে বিক্রি করে আমরা প্রচুর পরিমাণে বৈদেশিক মুদ্রা অর্জন করতে পারি। বাংলাদেশের সাথে আমেরিকায় চায়ের এই বাণিজ্য আন্তর্জাতিকভাবেই হয়ে থাকে। তাই চায়ের বাণিজ্যকে আন্তর্জাতিক বাণিজ্য বলা যেতে পারে।"
        },
        {
          "label": "ঘ",
          "question": "",
          "explanation": "বান্দরবানের আনারস চট্টগ্রামের বাজারে বিক্রি হলে অভ্যন্তরীণ বাণিজ্য এবং সিলেটের চা আমেরিকার বাজারে বিক্রি হলে আন্তর্জাতিক বাণিজ্য সংঘটিত হবে। অভ্যন্তরীণ এবং আন্তর্জাতিক বাণিজ্যের মূল ভিত্তি এক হলেও উভয়ের মধ্যে যথেষ্ট পার্থক্য রয়েছে। উৎপাদনের উপাদানসমূহের গতিশীলতার পার্থক্য, পৃথক মুদ্রাব্যবস্থা, পৃথক বাজারব্যবস্থা, পৃথক অর্থনৈতিক পরিবেশ, পৃথক বাণিজ্যনীতি প্রভৃতি কারণে অভ্যন্তরীণ ও আন্তর্জাতিক বাণিজ্যের মধ্যে যথেষ্ট পার্থক্য লক্ষ করা যায়। অভ্যন্তরীণ বাণিজ্যে মুদ্রা ও ব্যাংকব্যবস্থা একই রকম। অন্যদিকে, আন্তর্জাতিক বাণিজ্যের ক্ষেত্রে মুদ্রা ও ব্যাংক ব্যবস্থার পার্থক্য পরিলক্ষিত হয়। ফলে মুদ্রা রূপান্তরের প্রয়োজন পড়ে। অভ্যন্তরীণ বাণিজ্যে দেশের মধ্যে একই ধরনের কর ব্যবস্থা, আর্থিক নীতি, রাজস্ব নীতি বিদ্যমান থাকায় কোনো সমস্যা হয় না। অপরদিকে, পৃথিবীর বিভিন্ন দেশের অর্থনৈতিক পরিবেশের মধ্যে পার্থক্য রয়েছে। ফলে বাণিজ্যের ক্ষেত্রে সমস্যা সৃষ্টি হয়। তাছাড়া অভ্যন্তরীণ বাণিজ্যের ক্ষেত্রে নিজ দেশের মধ্যে পরিবহন ব্যয় খুব একটা প্রভাবিত করে না। অন্যদিকে, আন্তর্জাতিক বাণিজ্যের ক্ষেত্রে দুটি দেশের মধ্যে পরিবহন ব্যয়ে যথেষ্ট বেগ পেতে হয়। কারণ দূরত্ব অনুযায়ী ব্যয় বৃদ্ধি পায়। অভ্যন্তরীণ বাণিজ্যের ক্ষেত্রে একই সরকার বিদ্যমান, ফলে কোনো সমস্যা হয় না। অন্যদিকে, আন্তর্জাতিক বাণিজ্যের ক্ষেত্রে পৃথক জাতীয় সরকার, ফলে পৃথক ও স্বাধীন বাণিজ্যনীতি অনুসরণ করে। এ কারণে কিছুটা সমস্যার সৃষ্টি হয়। এছাড়াও অভ্যন্তরীণ বাণিজ্যের ক্ষেত্রে, ভাষা, ধর্ম ইত্যাদি কোনোভাবে প্রভাবিত করে না। কিন্তু আন্তর্জাতিক ক্ষেত্রে ভাষা, ধর্ম ইত্যাদি বিভিন্নভাবে প্রভাবিত করে থাকে। সুতরাং উপরের আলোচনার প্রেক্ষিতে এটি স্পষ্ট হয় যে, উদ্দীপকের আনারস ও চা এর বাণিজ্যের মধ্যে যথেষ্ট পার্থক্য বিদ্যমান।"
        }
      ]
    },
    {
      "number": "10",
      "uddipok": "'X' দেশের সরকার বর্তমান অর্থবছরে একটি নতুন কর আরোপ করেছে। এই করের করাঘাত এবং করপাত ভিন্নি ভিন্ন ব্যক্তির উপর পড়ে। অর্থাৎ এই করের করভার অন্যের উপর চাপানো যায়। তাছাড়া সরকার তার ব্যয় নির্বাহের জন্য দেশের জনগণ এবং আমেরিকা থেকেও ঋণ গ্রহণ করেছে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "সরকার তার সাধারণ প্রশাসনিক কার্যাবলি ও বিভিন্ন আর্থ-সামাজিক উন্নয়ন কার্যক্রম পরিচালনার জন্য বিভিন্ন উৎস থেকে যে অর্থ সংগ্রহ করে তাকে সরকারি আয় বলে।"
        },
        {
          "label": "খ",
          "question": "",
          "explanation": "জরুরি অবস্থা মোকাবিলা করা সরকারি ঋণের অন্যতম উদ্দেশ্য। যেকোনো জরুরি অবস্থা মোকাবিলার জন্য সরকারকে প্রচুর অর্থ ব্যয় করতে হয়। আয়ের স্বাভাবিক উৎস থেকে এই অর্থ সংগ্রহ করা যায় না। তাই ঋণ নিয়ে সরকার জরুরি প্রয়োজন মেটায়। যেমন- বন্যা, জলোচ্ছ্বাস, ঝড়, ভূমিকম্প, দুর্ভিক্ষ, মহামারি প্রভৃতি আকস্মিক দুর্ঘটনার সময় সরকারকে দ্রুত ব্যবস্থা গ্রহণ করতে হয়। এ কারণে বলা হয়, 'সরকারি ঋণের অন্যতম প্রধান উদ্দেশ্য হলো জরুরি অবস্থা মোকাবিলা করা'।"
        },
        {
          "label": "গ",
          "question": "",
          "explanation": "উদ্দীপকে সরকার কর্তৃক আরোপিত করটি হলো পরোক্ষ কর। যে ব্যক্তির ওপর কর আরোপ করা হয় সে যদি করের বোঝা অন্যের ওপর চাপাতে পারে তাহলে তাকে পরোক্ষ কর বলা হয়। অর্থাৎ যে করের করঘাত এবং করপাত ভিন্ন ভিন্ন ব্যক্তির ওপর পড়ে তাকে পরোক্ষ কর বলে। যে ব্যক্তির ওপর কর আরোপ করা হয় সে তার করের বোঝা অন্যের ওপর চাপানোর চেষ্টা করে। যদি করের বোঝা অন্যের ওপর চাপানো যায়, তাহলে সেই করই হচ্ছে পরোক্ষ কর। পরোক্ষ করের মধ্যে উল্লেখযোগ্য হলো মূল্য সংযোজন কর, আমদানি- রপ্তানি শুল্ক, আবগারি শুল্ক, বিক্রয় কর, প্রমোদ কর, মাদক শুল্ক প্রভৃতি। বাংলাদেশে কর রাজস্বের বেশির ভাগই পরোক্ষ করের মাধ্যমে সংগৃহীত হয়। পরোক্ষ কর দ্রব্যসামগ্রী ক্রয়ের সাথে প্রদান করতে হয়। তাই করদাতারা এর বোঝা অনুভব করতে পারে না। এজন্য এ করকে জনপ্রিয় কর বলা হয়। পরোক্ষ কর দ্রব্যের দামের সঙ্গে আদায় করা হয়। কোনো ব্যক্তি যখন কোনো দ্রব্য ক্রয় করে তখন তাকে দ্রব্যের সঙ্গে কর প্রদান করতে হয়। কাজেই এ কর ফাঁকি দেওয়া যায় না। পরোক্ষ কর ধনী-গরিব নির্বিশেষে সকলকে প্রদান করতে হয়। তাই এ করের ভিত্তি খুবই বিস্তৃত।"
        },
        {
          "label": "ঘ",
          "question": "",
          "explanation": "সরকারি ঋণের উৎসগুলোর মধ্যে অভ্যন্তরীণ উৎস থেকে ঋণ গ্রহণ উত্তম বলে আমি মনে করি। উদ্দীপকে বলা হয়েছে, সরকার তার ব্যয় নির্বাহের জন্য দেশের জনগণ এবং আমেরিকা থেকেও ঋণ গ্রহণ করেছে। দেশের জনগণ থেকে ঋণ গ্রহণ অভ্যন্তরীণ উৎস; অপরদিকে, আমেরিকা থেকে ঋণ গ্রহণ বৈদেশিক উৎস। এর মধ্যে অভ্যন্তরীণ উৎসগুলো থেকে ঋণ সংগ্রহ করা সহজ। কারণ, সরকার জনগণকে বিভিন্ন প্ররোচনা দানের মাধ্যমে উদ্বুদ্ধ করে বা বাধ্য করে ঋণ গ্রহণ করাতে পারে। কিন্তু বৈদেশিক উৎসগুলোকে বাধ্য করা যায় না। সাধারণত বৈদেশিক ঋণ গ্রহণ করলে বিদেশিদের বেঁধে দেওয়া শর্ত পূরণপূর্বক ব্যবহার করতে হয়। যা অর্থনীতির জন্য অনেক সময় উপকারী হওয়ার চেয়ে অপকারী হতে পারে। পক্ষান্তরে, অভ্যন্তরীণ ঋণ ব্যবহারের কোনো শর্তের মোকাবিলায় করতে হয় না। তাছাড়া, প্রত্যেক জিনিসের প্রাপ্তির বিনিময়ে প্রদান আছে। তাই ঋণ গ্রহণ করলে পরিশোধও করতে হয়। অভ্যন্তরীণ উৎস থেকে সংগৃহীত ঋণ পরিশোধে সরকারকে নতুন নোট ছাপিয়ে বা অধিক হারে কর ধার্য করে তা পরিশোধ করতে হয়। কিন্তু বৈদেশিক ঋণ পরিশোধে স্বর্ণ ও রৌপ্য আবশ্যক। আবার, ঋণের মেয়াদের দৃষ্টিকোণ থেকে সুবিধা-অসুবিধা বিবেচনা করলে বৈদেশিক উৎস, অভ্যন্তরীণ উৎস থেকে বেশি সুবিধাজনক। কেননা বৈদেশিক ঋণ সবসময় দীর্ঘমেয়াদি হয়ে থাকে। আবার অনেক সময় মওকুফও করা হয়। অন্যদিকে, অভ্যন্তরীণ ঋণ সচরাচর স্বল্পমেয়াদি হয়ে থাকে এবং তা মওকুফের ঘটনাও বিরল। উপরিউক্ত আলোচনা থেকে এ কথা স্পষ্টভাবে প্রমাণিত হয় যে, সরকারি ঋণের দুটি উৎসের মধ্যে ঋণ পরিশোধের সময় বিষয়টি ছাড়া প্রতিটি ক্ষেত্রে বৈদেশিক উৎসের চেয়ে অভ্যন্তরীণ উৎস সুবিধাজনক এবং বৈদেশিক উৎস অসুবিধাজনক। তাই যেকোনো দেশের সরকারকে বৈদেশিক উৎসের পরিবর্তে অভ্যন্তরীণ উৎস থেকে ঋণ গ্রহণ করা প্রয়োজন।"
        }
      ]
    },
    {
      "number": "11",
      "uddipok": "'Y' একটি উন্নয়নশীল দেশ। গত বছর নতুন সরকার ক্ষমতা গ্রহণ করে। এ সরকার দেশের উন্নয়নের জন্য একটি পরিকল্পনা (২০১৬-২০২০) এবং অপর একটি পরিকল্পনা (২০১৬-২০৩৬) গ্রহণ করেছে। পরিকল্পনাসমূহ বাস্তবায়নের জন্য সরকার শিক্ষার সকল স্তরে আইসিটি শিক্ষা বাধ্যতামূলক করা, সকল ইউনিয়নে বিনামূল্যে ইন্টারনেট সুবিধা প্রদান, সকল শিশুর স্কুল গমন নিশ্চিতকরণ এবং দেশের সকল পরিবারের কমপক্ষে একজন সদস্যের কর্মসংস্থানের ব্যবস্থা করার পদক্ষেপ গ্রহণ করেছে।",
      "tag": "RB 17",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ে পূর্ব নির্ধারিত সুনির্দিষ্ট কতকগুলো অর্থনৈতিক ও সামাজিক লক্ষ্য অর্জনের জন্য রাষ্ট্র কর্তৃক প্রাপ্ত সম্পদের সুষ্ঠু ও সচেতন ব্যবহারকে উন্নয়ন পরিকল্পনা বলে।"
        },
        {
          "label": "খ",
          "question": "",
          "explanation": "উন্নয়নশীল দরিদ্র দেশগুলোতে অধিক আমদানি ব্যয়ের কারণে লেনদেনের ভারসাম্যে সবসময় প্রতিকূলতা বিরাজ করে। এক্ষেত্রে আমদানি হ্রাসের জন্য আমদানি-বিকল্প শিল্পায়ন নীতি গ্রহণ আবশ্যক। তাছাড়া রপ্তানি আয় বৃদ্ধির জন্য রপ্তানিমুখী শিল্পায়ন প্রয়োজন। উভয়ক্ষেত্রে সুচিন্তিত, বাস্তবসম্মত ও কার্যকর উন্নয়ন পরিকল্পনা আবশ্যক। কারণ, কেবল পরিকল্পিত উপায়েই আমদানি বিকল্প শিল্পায়ন ও রপ্তানি বৃদ্ধির কৌশল অবলম্বনের মাধ্যমে লেনদেনের ভারসাম্যের প্রতিকূলতা দূর করা সম্ভব।"
        },
        {
          "label": "গ",
          "question": "",
          "explanation": "'Y' দেশের সরকারের গৃহীত পরিকল্পনাগুলো দু'ধরনের, যথা- মধ্যম মেয়াদি পরিকল্পনা ও দীর্ঘমেয়াদি পরিকল্পনা। সাধারণত পাঁচ বছর মেয়াদি পরিকল্পনাকে মধ্যমমেয়াদি পরিকল্পনা বলা হয়। উন্নয়ন পরিকল্পনার বহুমুখী অর্থনৈতিক ও সামাজিক লক্ষ্য থাকে। এ লক্ষ্য বাস্তবায়নের জন্য যেসব কর্মসূচি গ্রহণ করা হয় তা কার্যকর করতে কয়েক বছর সময় লাগে। মূলত, সুনির্দিষ্ট কতকগুলো আর্থ- সামাজিক লক্ষ্য কয়েক বছরের মধ্যে বাস্তবায়নের জন্য একটি মধ্যমমেয়াদি পরিকল্পনা গ্রহণ করা হয়। উদ্দীপকে উল্লেখিত (২০১৬- ২০২০) পরিকল্পনাটি একটি মধ্যমমেয়াদি পরিকল্পনা। দেশের উন্নয়ন পরিকল্পনার মধ্যে এমন কিছু উদ্দেশ্য, লক্ষ্য ও প্রকল্প থাকে যেগুলো বাস্তবায়নের জন্য দীর্ঘসময়ের প্রয়োজন। তাই দীর্ঘকালীন প্রেক্ষাপটে কিছু অর্থনৈতিক সামাজিক উদ্দেশ্য ও লক্ষ্য অর্জনের জন্য কিছু পরিকল্পনা প্রণীত হয়। একে দীর্ঘমেয়াদি উন্নয়ন পরিকল্পনা বলে। দীর্ঘমেয়াদি পরিকল্পনাকে প্রেক্ষিত পরিকল্পনাও বলা হয়। উদ্দীপকে ২০১৬-২০৩৬ বছরমেয়াদি পরিকল্পনা হলো একটি প্রেক্ষিত পরিকল্পনা একটি দেশে পরপর কয়েকটি মধ্যমমেয়াদি পরিকল্পনার সমন্বয়ে একটি দীর্ঘমেয়াদি বা প্রেক্ষিত পরিকল্পনা প্রণয়ন করা হয়। এ ধরনের পরিকল্পনার ব্যাপ্তি ১০ থেকে ২৫ বছর পর্যন্ত হতে পারে।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকে সরকারের গৃহিত পদক্ষেপসমূহ দেশের দারিদ্রদ্র্যবিমোচনে গুরুত্বপূর্ণ ভূমিকা রাখবে বলে আমি মনে করি। কোনো দেশে দারিদ্র্যবিমোচনের অন্যতম উপায় হলো উন্নত মানবসম্পদ সৃষ্টি। মানবসম্পদ উন্নত ও দক্ষ হয়ে উঠলে তারা বিভিন্ন উপায়ে সহজেই তাদের কর্মসংস্থানের ব্যবস্থা করতে পারে। উৎপাদন ও আয় বৃদ্ধিতে সহায়তা করে দারিদ্রদ্র্য দূর করতে পারে। এ রকম ধারণার প্রেক্ষিতে 'Y' দেশের সরকার পরিকল্পনাগুলোর মেয়াদে দারিদ্র্যবিমোচনের জন্য বিভিন্ন পদক্ষেপ গ্রহণ করেছে। উদ্দীপকে 'Y' দেশের সরকার একটি মধ্যম ও একটি দীর্ঘমেয়াদি পরিকল্পনা গ্রহণ করেছে। পরিকল্পনাগুলোর উদ্দেশ্য ও লক্ষ্যসমূহ বাস্তবায়নের জন্য সরকার বিভিন্ন পদক্ষেপ গ্রহণ করেছে। প্রাথমিক শিক্ষা উন্নত মানবসম্পদ সৃষ্টির প্রথম সোপান। তাই দেশের সরকার সকল শিশুর স্কুল গমন নিশ্চিত করেছে। ফলে দীর্ঘমেয়াদে দেশে কেউ নিরক্ষর থাকবে না। আইসিটি তথা তথ্যপ্রযুক্তি বর্তমান বিশ্বে সর্বপ্রকার উন্নয়ন কর্মকাণ্ড সুষ্ঠু উপায়ে পরিচালনার অন্যতম হাতিয়ার। তাই দক্ষ মানবসম্পদ সৃষ্টির জন্য সরকার শিক্ষার সকল স্তরে আইসিটি শিক্ষা বাধ্যতামূলক করেছে। তাছাড়া এ শিক্ষা ও তার ব্যবহার উৎসাহিত করার জন্য সকল ইউনিয়ন বিনামূল্যে ইন্টারনেট সুবিধা প্রদান করছে। দারিদ্র্যবিমোচনের জন্য সকল সক্ষম লোকের কর্মসংস্থান জরুরি। এ ধারণার বশবর্তী হয়ে সরকার দেশের সকল পরিবারের কমপক্ষে একজন সদস্যের কর্মসংস্থানের ব্যবস্থা করেছে। উপরের আলোচনার আলোকে বলা যায়, 'Y' দেশের সরকারের গৃহীত পদক্ষেপসমূহ দেশের বিদ্যমান দারিদ্র্য মোচনে গুরুত্বপূর্ণ ভূমিকা রাখবে।"
        }
      ]
    }
  ]
}