{
  "title": "রাজশাহী বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাংলাদেশে রপ্তানি আয়ের সিংহভাগ আসে 'ক' শিল্প থেকে। 'ক' শিল্প বর্তমানে বাংলাদেশের শিল্পক্ষেত্রে নতুন এক সম্ভাবনার দ্বার উন্মোচন করেছে। অনগ্রসর নারীদের কর্মসংস্থান এবং রপ্তানি বাণিজ্যের উন্নয়নের ক্ষেত্রে শিল্পটি প্রধান ভূমিকা পালন করছে।",
      "tag": "RB 21",
      "sub_questions": [
        {
          "label": "ক",
          "question": "কুটির শিল্প কী?",
          "explanation": "গৃহে পারিবারিক ভিত্তিতে স্বল্প মূলধন এবং সহজলভ্য কাঁচামাল ও ছোটখাটো যন্ত্রপাতির সাহায্যে যে শিল্প পরিচালিত হয় তাকে কুটিরশিল্প বলে।"
        },
        {
          "label": "খ",
          "question": "শিল্পায়নের মাধ্যমে কীভাবে একটি দেশ স্বনির্ভরতা অর্জন করে?",
          "explanation": "দেশে শিল্পায়ন ঘটলে দেশটি এমন কতগুলো প্রাকৃতিক সম্পদ উত্তোলন ও ব্যবহার করতে সক্ষম হয়, যা অতীতে আমদানি করতে হতো। দেশে বড় বড় কল-কারখানার প্রসার ঘটলে নতুন ও আধুনিক প্রযুক্তির বিকাশ ঘটে, যার ফলে সেক্ষেত্রে বিদেশি নির্ভরতা কমে। দেশে শিল্প বিকশিত হলে প্রতিরক্ষার সাজ-সরঞ্জাম দেশেই উৎপাদন করা যায়; বিদেশের ওপর নির্ভর করতে হয় না। তাই বলা যায়, শিল্পায়নের মাধ্যমে একটি দেশ বিভিন্ন উপায়ে স্বনির্ভরতা অর্জন করে।"
        },
        {
          "label": "গ",
          "question": "উদ্দীপকে 'ক' দ্বারা কোন ধরনের শিল্পকে নির্দেশ করা হয়েছে? ব্যাখ্যা করো।",
          "explanation": "উদ্দীপকে 'ক' দ্বারা তৈরি পোশাক শিল্পকে নির্দেশ করা হয়েছে। একটি দেশ অন্য একটি দেশে পণ্য ও সেবা বিক্রি করলে তাকে রপ্তানি বলে। বাংলাদেশের রপ্তানির মধ্যে উল্লেখযোগ্য হচ্ছে তৈরি পোশাক, পাট ও পাটজাত দ্রব্য, চামড়া ও চামড়াজাত দ্রব্য ইত্যাদি। তবে রপ্তানি আয়ের ক্ষেত্রে বর্তমানে বাংলাদেশের সবচেয়ে গুরুত্বপূর্ণ হচ্ছে তৈরি পোশাক শিল্প খাত। বিগত কয়েক বছরে এ খাতে উৎপাদিত পণ্য রপ্তানি করে বাংলাদেশ প্রচুর বৈদেশিক মুদ্রা অর্জন করতে সক্ষম হয়েছে। উদ্দীপকেও দেখা যায়, 'ক' শিল্পটি থেকে রপ্তানি আয়ের সিংহভাগ আসে। এ শিল্প বর্তমানে বাংলাদেশের সম্ভাবনাময় শিল্প। অনগ্রসর নারীদের কর্মসংস্থান এবং রপ্তানি বাণিজ্যের উন্নয়নে এর শিল্পটি প্রধান ভূমিকা পালন করছে। তাই বলা যায়, এই 'ক' শিল্পটি হচ্ছে তৈরি পোশাক শিল্প। বাংলাদেশের দ্রুত বিকাশমান শিল্পের মধ্যে তৈরি পোশাক শিল্প অন্যতম। বর্তমানে রপ্তানি আয়ের প্রায় ৮৩ ভাগই এই খাত থেকে অর্জিত হয়। তাই জনবহুল এই দেশে শ্রমিকনির্ভর এ শিল্পের ভবিষ্যৎ সম্ভাবনা উজ্জ্বল।"
        },
        {
          "label": "ঘ",
          "question": "তুমি কি মনে করো বাংলাদেশ 'ক' দ্বারা নির্দেশিত শিল্পের সমস্যা রয়েছে? তোমার উত্তরের সপক্ষে যুক্তি দাও।",
          "explanation": "হ্যাঁ, বাংলাদেশে 'ক' দ্বারা নির্দেশিত শিল্প অর্থাৎ তৈরি পোশাক শিল্পের নানাবিধ সমস্যা রয়েছে। বাংলাদেশের অভ্যন্তরে তৈরি পোশাক শিল্পের জন্য প্রয়োজনীয় কাঁচামাল পর্যাপ্ত পরিমাণ না পাওয়ায় উদ্যোক্তাদের বিদেশের ওপর নির্ভরশীল থাকতে হয়। সময়মতো কাঁচামাল না পাওয়া, কাঁচামালের স্বল্পতা এবং বেশি দামে কাঁচামাল ক্রয় করতে বাধ্য হওয়া ইত্যাদি অসুবিধার সম্মুখীন হয় ব্যবসায়ীরা। উদ্দীপকের পোশাক শিল্পে নানাবিধ সমস্যার মধ্যে অন্যতম একটি সমস্যা হচ্ছে লোডশেডিং। বিচ্ছিন্ন বিদ্যুৎ সংযোগ উৎপাদনে বড় বাধা। নিরবচ্ছিন্ন গ্যাসের সংযোগও এই শিল্পে নিশ্চিত করা যায়নি। ফলে প্রায়শই শ্রমিকরা কর্মসময়ে অলস বসে থাকে। অন্যদিকে, দক্ষ শ্রমিক উৎপাদনে সহায়ক। কিন্তু অধিকাংশ সময়ে দেখা যায় গ্রাম থেকে চলে আসা অদক্ষ শ্রমিকদের কোনো ট্রেনিংয়ের ব্যবস্থা না করে নিযুক্ত করা হয়। বিশ্ব অর্থনৈতিক মন্দা, বিশ্ববাজার সংকুচিত হওয়া ও প্রতিযোগিতা বৃদ্ধি - পাওয়া, অবকাঠামোগত সমস্যা প্রকৃতির কারণে বাংলাদেশের তৈরি পোশাক শিল্প এখনো আশানুরূপ হয়ে উঠেনি। তাছাড়া পোশাক শিল্পের জন্য প্রয়োজনীয় যন্ত্রপাতি বিদেশ থেকে আমদানি করতে হয়। নিজ দেশে যন্ত্রপাতি তৈরি না হওয়ায় বেশি দামে যন্ত্রপাতি কিনতে হয়। এছাড়া রাজনৈতিক স্থিতিশীলতার অভাবে প্রায়ই ধর্মঘটসহ বিভিয় ধ্বংসযজ্ঞ সংঘটিত হয়, যা উৎপাদনের ওপর বিরূপ প্রভাব ফেলে। তাই বলা যায়, বাংলাদেশে 'ক' দ্বারা নির্দেশিত তৈরি পোশাক শিল্পের নানাবিধ সমস্যা রয়েছে।"
        }
      ]
    },
    {
      "number": "2",
      "uddipok": "রোকেয়ার স্বামী রিক্সা চালিয়ে জীবিকানির্বাহ করে। সড়ক দুর্ঘটনায় তার দুটি পা নষ্ট হয়ে যায়। রোকেয়া স্বামী সন্তান নিয়ে দিশেহারা হয়ে পড়ে। এ অবস্থায় একটি NGO থেকে ৩ (তিন) হাজার টাকা ঋণ নিয়ে মুড়ি ভাজার কাজ শুরু করে এবং স্থানীয় বাজারে মুড়ি বিক্রি করে সংসার চালাতে থাকে।",
      "tag": "RB 21",
      "sub_questions": [
        {
          "label": "ক",
          "question": "শিল্প কী?",
          "explanation": "কারখানায় যন্ত্রপাতি ব্যবহার করে প্রাথমিক দ্রব্যকে (কাঁচামাল) মাধ্যমিক দ্রব্যে এবং মাধ্যমিক দ্রব্যকে চূড়ান্ত দ্রব্যে রূপান্তর করার প্রক্রিয়াকেই শিল্প বলে।"
        },
        {
          "label": "খ",
          "question": "শিল্পায়নের মাধ্যমে একটি দেশ কীভাবে স্বনির্ভরতা অর্জন করে?",
          "explanation": "দেশে শিল্পায়ন ঘটলে দেশটি এমন কতগুলো প্রাকৃতিক সম্পদ উত্তোলন ব্যবহার করতে সক্ষম হয়, যা অতীতে আমদানি করতে হতো। দেশে বড় বড় কল-কারখানার প্রসার ঘটলে নতুন ও আধুনিক প্রযুক্তির বিকাশ ঘটে, যার ফলে সেক্ষেত্রে বিদেশি নির্ভরতা কমে। দেশে শিল্প বিকশিত হলে প্রতিরক্ষার সাজ-সরঞ্জাম দেশেই উৎপাদন করা যায়; বিদেশের ওপর নির্ভর করতে হয় না। তাই বলা যায়, শিল্পায়নের মাধ্যমে একটি দেশ বিভিন্ন উপায়ে স্বনির্ভরতা অর্জন করে।"
        },
        {
          "label": "গ",
          "question": "রোকেয়ার মুড়ি ভাজার কাজটি কোন ধরনের শিল্পের আওতাধীন? উত্ত শিল্পের বৈশিষ্ট্য আলোচনা করো।",
          "explanation": "রোকেয়ার মুড়ি ভাজার কাজটি কুটির শিল্পের আওতাধীন। কুটির শিল্প বলতে পরিবারের সদস্যদের প্রাধান্য বিশিষ্ট সেসব শিল্প প্রতিষ্ঠানকে বোঝায়; যেসব প্রতিষ্ঠানে জমি ও কারখানা ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ৫ লক্ষ টাকার নিচে এবং পারিবারিক সদস্যদের সমন্বয়ে সর্বোচ্চ জনবল ১০ জন এর অধিক নয়। উদ্দীপকে, রোকেয়ার স্বামীর দুটি পা সড়ক দুর্ঘটনায় নষ্ট হয়ে গেলে NGO থেকে ৩ হাজার টাকা ঋণ নিয়ে মুড়ি ভাজার কাজ শুরু করে। স্থানীয় বাজারে মুড়ি বিক্রি করে সংসার চালাতে থাকে। নিজ গৃহে পারিবারিক ভিত্তিতে স্বল্প মূলধন এবং সহজলভ্য কাঁচামাল ও ছোটখাটো সাধারণ যন্ত্রপাতির সাহায্যে পরিচালিত তার এ কাজটি কুটির শিল্পের অর্ন্তগত। এ শিল্পের বৈশিষ্ট্য অনুযায়ী, এ শিল্পে মূলধন ৫ লক্ষ টাকার নিচে এবং পারিবারিক সদস্যসহ সর্বাধিক ১০ জন শ্রমিক নিয়োজিত থাকে। এ ধরনের শিল্প পারিবারিক মালিকানায় গৃহের ভেতরে ছোট পরিসরে স্থাপিত হয়। তাই বলা যায়, রোকেয়ার মুড়ি ভাজা বৈশিষ্ট্যসমূহ কুটির শিল্পকে নির্দেশ করে।"
        },
        {
          "label": "ঘ",
          "question": "উদ্দীপকে উল্লিখিত শিল্প বিকশিত হলে এদেশের বেকারত্ব দূরীকরণে কতটুকু ভূমিকা রাখবে বলে তুমি মনে করো?",
          "explanation": "বাংলাদেশের বেকারত্ব দূরীকরণে রোকেয়ার কাজ তথা শিল্পের গুরুত্ব অপরিসীম। বাংলাদেশ একটি উন্নয়নশীল দেশ। এদেশের অধিকাংশ মানুষ মূলধনের অভাবে কৃষিকে পেশা হিসেবে বেছে নেয়। এছাড়া এ দেশে মূলধন গঠনের হারও কম। মূলধন গঠনের হার কম হলেও সহজেই কুটির শিল্প স্থাপন করা যায়। কারণ কুটির শিল্প স্বল্প পুঁজি ও ঘরোয়া পরিবেশে পরিচালনা করা যায়। উদ্দীপকে রোকেয়া একজন নারী উদ্যোক্তা। সড়ক দুর্ঘটনায় তার স্বামীর দুটি পা নষ্ট হয়ে গেলে NGO থেকে ৩ হাজার টাকা ঋণ নিয়ে নিজেই মুড়ি ভাজার কাজ শুরু করেন। ভাজা মুড়ি স্থানীয় বাজারে বিক্রি করে আয় করেন। এ কাজের মাধ্যমে রোকেয়ার কর্মসংস্থান সৃষ্টির মধ্য দিয়ে বেকারত্ব দূর হয়। বাংলাদেশের মোট কর্মপন্থির এক-তৃতীয়াংশ বেকার। এ বিপুল জনশক্তিকে কুটিরশিল্পের মাধ্যমে উৎপাদনশীল কাজে নিয়োগ করা যায়। এতে মাথাপিছু আয় বৃদ্ধির মাধ্যম জীবনযাত্রার মানের উন্নয়ন ঘটে। তাদের কর্মসংস্থান সৃষ্টি করে বেকারত্ব দূর করা সম্ভব। তাই বলা যায়, এ দেশের কুটিরশিল্প বিকাশের মাধ্যমে কর্মসংস্থান সৃষ্টির মাধ্যমে বেকারত্ব দূর করে দেশের অর্থনৈতিক উন্নয়ন ত্বরান্বিত করা যায়।"
        }
      ]
    },
    {
      "number": "3",
      "uddipok": "মি. মতিন কুমিল্লা জেলার একজন বৈদ্যুতিক মিস্ত্রি। সে কাজের সন্ধানে মালয়েশিয়ায় যায়। একদিন সে একটি শপিং মলে প্রাণ আচার, বি.ডি চানাচুর ও RFL এর পণ্যসামন্ত্রী দেখে আনন্দ অনুভব করে কিন্তু তা সামান্য মাত্র। শপিং মলের অন্যান্য দ্রব্যসামগ্রী চীন, জাপান, আমেরিকা ও ইংল্যান্ডের দোকানদার মতিনকে বলেন যে, তোমার দেশের উৎপাদিত পণ্যের মান নিম্ন, কিন্তু পরিবহন সমস্যা, রাজনৈতিক অস্থিতিশীলতার জন্য আমরা কম পণ্য আমদানি করি।",
      "tag": "RB 21",
      "sub_questions": [
        {
          "label": "ক",
          "question": "আন্তর্জাতিক বাণিজ্য কী?",
          "explanation": "দুই বা ততোধিক সার্বভৌম দেশের মধ্যে চুক্তি অনুযায়ী দ্রব্য ও সেবার বিনিময়কে আন্তর্জাতিক বা বৈদেশিক বাণিজ্য বলে।"
        },
        {
          "label": "খ",
          "question": "“বৈদেশিক সাহায্য দেশকে পরনির্ভরশীল করে তোলে”- ব্যাখ্যা করো।",
          "explanation": "বৈদেশিক সাহায্য গ্রহীতা দেশ নিজ দেশের উন্নয়নের জন্য স্বাধীনভাবে উন্নয়ন পরিকল্পনা প্রণয়ন করতে পারে না। কারণ দাতা দেশ সাহায্যের উদ্দেশ্যে দ্বীত দেশের জন্য এরূপ পরিকল্পনা তৈরি করে যাতে দাতা দেশের অর্থনৈতিক স্বার্থ হাসিল হয়। অর্থাৎ বৈদেশিক সাহায্য প্রদানের সময় দাতা দেশ সংস্থাসমূহ বিভিন্ন ধরনের কঠিন শর্ত আরোপ করে থাকে। আর এসব শর্ত সবসময় দেশের স্বাধীনতা ও সার্বভৌমত্বের জন্য মঙ্গলজনক হয় না। যার ফলে একটি দেশ স্বয়ংসম্পূর্ণ হয়ে উঠতে পারে না। এভাবে বৈদেশিক সাহায্য একটি দেশকে পরনির্ভরশীল করে তোলে।"
        },
        {
          "label": "গ",
          "question": "শপিং মলে মতিনের দেশের পণ্য কম হওয়ার কারণ কী তা ব্যাখ্যা করো।",
          "explanation": "মালয়েশিয়ার শপিং মলে মি. মতিনের দেশের পণ্য সামগ্রী কম হওয়া কারণ নিম্নমান, পরিবহন সমস্যা, রাজনৈতিক অস্থিতিশীলতা ইত্যাদি। একটি দেশ অন্য দেশে যে প্রক্রিয়ায় পণ্য ও সেবাসামগ্রী বিক্রি করে তাকে রপ্তানি বাণিজ্য বলে। রপ্তানি বাণিজ্য বিভিন্ন বিষয়ের ওপর নির্ভর করে। এগুলোর মধ্যে পণ্যের গুণগতমান, পরিবহন ব্যবস্থা, রাজনৈতিক স্থিতিশীলতা ইত্যাদি উল্লেখযোগ্য। মি. মতিন লক্ষ করে, শপিং মলে অন্যান্য শিল্পোন্নত দেশের পণ্য সামগ্রীর তুলনায় তার নিজ দেশের পণ্য সামগ্রীর পরিমাণ অনেক কম। বাংলাদেশ অল্প কয়েকটি প্রচলিত ও অপ্রচলিত পণ্য রপ্তানি করে। এসবের অধিকাংশ রপ্তানি পণ্য আবার নিম্নমানের। নিম্নমানের কাঁচামাল, অদক্ষ শ্রমিক, পুরাতন প্রযুক্তি, বিদ্যুৎ বিভ্রাট ইত্যাদি কারণে এখানকার কলকারখানায় উৎপাদিত পণ্য নিম্নমানের হয়। তাছাড়া রপ্তানিযোগ্য পণ্য যথাযথভাবে সংরক্ষণ ও গুদামজাতকরণের অভাবেও তার মানের অভাব ঘটে। এসব পণ্য বিদেশের বাজারে অন্যান্য দেশের উন্নতমানের পণ্যের সাথে প্রতিযোগিতায় টিকতে পারে না এবং ক্রেতা হারায়। ওপরে উল্লিখিত বিভিন্ন সমস্যার কারণেই বিদেশের বাজারে এদেশের পণ্যের পরিমাণ লক্ষণীয়ভাবে কম হয়ে থাকে।"
        },
        {
          "label": "ঘ",
          "question": "উদ্দীপকে মতিনের দেশের বেশি পণ্যসামগ্রী শপিং মলে দেখতে হলে কী করা প্রয়োজন?",
          "explanation": "বিদেশের বাজারে মতিনের দেশের পণ্য বেশি পরিমাণে প্রেরণ করতে হলে পণ্যের মানোন্নয়ন, যৌক্তিক মূল্য নির্ধারণ, রাজনৈতিক স্থিতিশীলতা আনয়ন ও পরিবহন ব্যবস্থা উন্নত করা প্রয়োজন। একটি দেশ অন্য দেশে যে প্রক্রিয়ায় পণ্য ও সেবা সামগ্রী বিক্রি করে তাকে রপ্তানি বাণিজ্য বলে। রপ্তানি বাণিজ্যের পরিমাণ বিভিন্ন বিষয়ের ওপর নির্ভর করে। এগুলোর মধ্যে পণ্যের গুণগতমান, পরিবহন খরচ, রাজনৈতিক ব্যবস্থা ইত্যাদি উল্লেখযোগ্য ভূমিকা পালন করে। এ নির্ধারকগুলো ঠিক থাকলে রপ্তানি বাণিজ্যের পরিমাণও বাড়ে। উদ্দীপকের মি. মতিনের দেশের রপ্তানি পণ্যের অধিকাংশের গুণগতমান সন্তোষজনক নয়। সুতরাং, রপ্তানি পণ্যের পরিমাণ বাড়াতে হলে দক্ষ শ্রমিক ও উন্নত প্রযুক্তি ব্যবহারের মাধ্যমে রপ্তানি পণ্যের উৎকর্ষ বৃদ্ধি করতে হবে। রপ্তানি পণ্যের দাম কম রাখার জন্য রপ্তানিমুখী শিল্পের উৎপাদন ব্যয় হ্রাস করতে হবে। এ উদ্দেশ্যে রপ্তানিমুখী শিল্পে বিদ্যুৎ ও গ্যাসের দাম হ্রাস, প্রয়োজনীয় কাঁচামাল আমদানির ওপর কর রেয়াত, ট্যাক্স হলিডে সুবিধা ইত্যাদি ব্যবস্থা গ্রহণ করা দরকার। বিদেশে রপ্তানি পণ্যের পরিমাণ বৃদ্ধি করতে হলে রপ্তানি পণ্যের পরিবহন ও বন্দরের বিভিন্ন সুযোগ-সুবিধাসহ সকল প্রকার অবকাঠামোর উন্নয়ন সাধন করা দরকার। এ উদ্দেশ্যে নতুন কন্টেইনার বন্দর নির্মাণসহ চট্টগ্রাম ও খুলনা বন্দরের বিদ্যমান সুযোগ-সুবিধা আরো সম্প্রসারণ আবশ্যক। অতএব বলা যায়, উপরিউক্ত ব্যবস্থাসমূহ সঠিকভাবে প্রণীত হলে মি. মতিনের দেশের রপ্তানির পরিমাণ সম্প্রসারিত হবে।"
        }
      ]
    },
    {
      "number": "4",
      "uddipok": "বাংলাদেশ একটি জনবহুল দেশ। এদেশে বিদ্যমান সম্পদের তুলনায় জনসংখ্যার পরিমাণ অনেক বেশি। এজন্য বিভিন্ন সমস্যা যেমন- জনসংখ্যা বৃদ্ধি, খাদ্য ঘাটতি, বেকারত্বসহ ঘন ঘন প্রাকৃতিক দুর্যোগ দেখা যায়। তবে সাম্প্রতিককালে পরিবার পরিকল্পনা পদ্ধতি গ্রহণের মাধ্যমে জনসংখ্যার নিয়ন্ত্রণ করে জনসংখ্যা ও সম্পদের মধ্যে সামঞ্জস্য বিধানের চেষ্টা চলছে।",
      "tag": "RB 21,BB 16",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "কোনো দেশের প্রতি বর্গমাইলে গড়ে বসবাসকারী লোকসংখ্যাকে জনসংখ্যার ঘনত্ব বলা হয়।"
        },
        {
          "label": "খ",
          "question": "আত্ম-কর্মসংস্থান বলতে কী বোঝায়?",
          "explanation": "সহজ অর্থে নিজেই নিজের কর্মসংস্থান করাকে আত্মকর্মসংস্থান বলে। ব্যাপক অর্থে, নিজস্ব অথবা ঋণকরা স্বল্প সম্পদ, নিজস্ব চিন্তা, জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজস্ব প্রচেষ্টায় জীবিকা অর্জনের ব্যবস্থাকে আত্মকর্মসংস্থান বলে। যখন কোনো ব্যক্তি সেবাদানের বিনিময়ে বা ব্যবসায় পরিচালনার মাধ্যমে অর্থ বা আয় উপার্জন করে জীবিকা চালায় তখন একে আত্মকর্মসংস্থান পেশা বলা হয়। আত্মকর্মসংস্থানকারী ব্যক্তি নিজেকে কোনো না কোনো ব্যবসায়ের কাজে নিয়োজিত করে।"
        },
        {
          "label": "গ",
          "question": "বাংলাদেশে ম্যালথাসের জনসংখ্যা তত্ত্ব কতটুকু কার্যকর? উদ্দীপকের আলোকে ব্যাখ্যা করো।",
          "explanation": "জনসংখ্যা সম্পর্কিত দুটি জনপ্রিয় তত্ত্ব হলো ম্যালথাসের জনসংখ্যা তত্ত্ব ও কাম্য জনসংখ্যা তত্ত্ব। ম্যালথাসের জনসংখ্যা তত্ত্বে জনসংখ্যা ও খাদ্য উৎপাদনের মধ্যে অসামঞ্জস্য দেখানো হয়েছে। আর কাম্য জনসংখ্যা তত্ত্বে জনসংখ্যা ও মাথাপিছু আয়ের মধ্যে অসামঞ্জস্য দেখানো হয়েছে। উন্নয়নশীল দেশে মাথাপিছু আয় সর্বদা চলমান বলে এ তত্ত্ব প্রয়োগ করা কঠিন। উদ্দীপকে প্রথম তত্ত্বটি ম্যালথাসের তত্ত্বকে নির্দেশ করে। অপর তত্ত্বে জনসংখ্যার এমন একটি স্তরকে নির্দেশ করা হয়েছে যেখানে সর্বোচ্চ মাথাপিছু আয় অর্জিত হয়। এটি কাম্য জনসংখ্যার তত্ত্বকে নির্দেশ করে। দেশের অবস্থান ভেদে তত্ত্ব দুটির গ্রহণযোগ্যতার তারতম্য হয়। জনসংখ্যার তত্ত্ব দুটি পর্যালোচনা করে দেখা যায়, কাম্য জনসংখ্যা তত্ত্বে জনসংখ্যাকে দেশের সামগ্রিক সম্পদের সাথে তুলনা করা হয়েছে। আর ম্যালথাসের জনসংখ্যা তত্ত্বে শুধু খাদ্য উৎপাদনের সাথে তুলনা করা হয়েছে। কিন্তু বাংলাদেশ একটি উন্নয়নশীল দেশ হওয়ায় সামগ্রিক সম্পদের সাথে জনসংখ্যার তুলনা করা বেশ কষ্টসাধ্য ব্যাপার। অন্যদিকে, বর্তমানে এদেশে জনপ্রতি জমির পরিমাণ ০.২৫ একর। এছাড়া বর্তমান (২০২২) জনসংখ্যা বৃদ্ধির হার ১.২২%, যেখানে খাদ্য উৎপাদন বৃদ্ধির হার ০.৬৫%। এটি ম্যালথাসের তত্ত্বানুযায়ী জনসংখ্যা ও খাদ্য উৎপাদনের মধ্যে অসামঞ্জস্যকে নির্দেশ করে । কাজেই বলা যায়, বাংলাদেশের প্রেক্ষাপটে উদ্দীপকে উল্লিখিত কাম্য জনসংখ্যা তত্ত্বের তুলনায় ম্যালথাসের জনসংখ্যা তত্ত্বটি বেশি কার্যকর। (উৎস: জনশুমারি ও গৃহগণনা ২০২২)"
        },
        {
          "label": "ঘ",
          "question": "উদ্দীপকের আলোকে জনসংখ্যা নিয়ন্ত্রণে সরকারের গৃহীত পদক্ষেপ মূল্যায়ন করো।",
          "explanation": "উদ্দীপকের আলোকে বলা যায়, সরকারের গৃহীত পদক্ষেপ হিসেবে জনসংখ্যা নিয়ন্ত্রণে পরিবার পরিকল্পনার ভূমিকা খুবই তাৎপর্যপূর্ণ। সরকার নারীদের প্রজনন হার হ্রাসের জন্য স্থায়ী ও দীর্ঘমেয়াদি গ্রহীতা বাড়ানো, বাল্যবিবাহের ক্ষেত্রে দেরিতে সন্তান ধারণে উদ্বুদ্ধ করার কর্মসূচিও গ্রহণ করেছে। অনগ্রসর পল্লি অঞ্চল ও হাওর এলাকায় পরিবার পরিকল্পনা কার্যক্রম জোরদার করার জন্য এলাকাভিত্তিক কর্মকৌশল প্রণয়ন করে পরিবার পরিকল্পনা কার্যক্রম বাস্তবায়ন করা হচ্ছে। বাংলাদেশে ১৯৭০ সালে জনসংখ্যা বৃদ্ধির হার ছিল শতকরা প্রায় ২.৭০ ভাগ। ২০১৬ সালে তা কমে দাঁড়ায় শতকরা প্রায় ১.৩৬ ভাগ। জনসংখ্যা বৃদ্ধির এরূপ হ্রাস জনসংখ্যা নিয়ন্ত্রণ কর্মসূচির সাফল্যের প্রমাণ দেয়। এদেশে ১৯৭৪ সালে প্রতি হাজারে জন্মহার ছিল ৪৮.৩ এবং মৃত্যুহার ১৯.৪। এ হার বর্তমানে কমে দাঁড়িয়েছে যথাক্রমে ১৮.৯ এবং ৫.৩। পরিবার পরিকল্পনা পদ্ধতি গ্রহণ করার পর বিগত শতকের সত্তর দশকের মাঝামাঝি সময়ের ৭.৩ শতাংশ হতে ২০১১ সালে ৬১ শতাংশে উন্নীত হয়েছে, আশা করা হচ্ছে ২০১৬ সাল নাগাদ তা ৭৪ শতাংশে উন্নীত হবে। জনসংখ্যা কার্যক্রমের তৎপরতার ফলে এমনটি হয়েছে বলা যায়। আজকাল বাংলাদেশের শহরাঞ্চলে এমন পরিবার বিরল হয়ে উঠছে যারা দু'এর অধিক সন্তান গ্রহণ করে। এটি সরকারের জনসংখ্যা নিয়ন্ত্রণ কর্মসূচির সাফল্যের নিদর্শন। সার্বিক মূল্যায়নে বলা যায়, বাংলাদেশে জনসংখ্যা নিয়ন্ত্রণ পুরোপুরি না করা গেলেও জনসংখ্যা নিয়ন্ত্রণে সরকারের গৃহীত কার্যক্রম আন্তর্জাতিকভাবে প্রশংসিত হয়েছে।"
        }
      ]
    },
    {
      "number": "5",
      "uddipok": "জনাব আবুল বাশার একজন শিক্ষক। তিনি ক্লাসে ছাত্র-ছাত্রীদেরকে দক্ষ মানব সম্পদের গুরুত্ব ব্যাখ্যা করেন। তিনি বলেন, 'বাংলাদেশে প্রায় ১৬. কোটি লোক বাস করে। কিন্তু এসব লোক বেশিরভাগই অশিক্ষিত ও নিরক্ষর। এরা সমাজের বোঝা হয়ে থাকছে। তবে এসব লোককে দক্ষ হিসেবে গড়ে তুলতে পারলে তারা সম্পদে পরিণত হবে এবং উন্নয়নে সহায়ক ভূমিকা পালন করতে পারবে।",
      "tag": "DRMC 24,RB 21",
      "sub_questions": [
        {
          "label": "ক",
          "question": "মানবসম্পদ উন্নয়ন বলতে কী বোঝ?",
          "explanation": "কর্মক্ষম জনশক্তি বা শ্রমশক্তিকে উপযুক্ত শিক্ষা, প্রশিক্ষণ ও প্রযুক্তি জ্ঞানে সমৃদ্ধ করার প্রক্রিয়াকে মানবসম্পদ উন্নয়ন বলে।"
        },
        {
          "label": "খ",
          "question": "জনসংখ্যার ঘনত্ব বলতে কী বোঝায়?",
          "explanation": "প্রশিক্ষণের মাধ্যমে কোনো ব্যক্তি নির্দিষ্ট কোনো কাজে দক্ষতা অর্জনের মাধ্যমে মানসম্পদে পরিণত হয়। কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বার বার করাই খলো প্রশিক্ষণ। কোনো কাজের জন্য প্রশিক্ষণ মানুষকে ঐ কাজটি কার্যকর ও ফলপ্রসু উপায়ে সম্পাদন করতে সাহায্য করে। প্রশিক্ষণ মানুষকে উৎপাদনশীল করে তার শ্রমের গুণগত মান বাড়ায়। প্রশিক্ষণ দ্রুত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এ জন্যই বলা হয়- প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "জনাব আবুল বাশার মানবসম্পদ উন্নয়নের গুরুত্ব কীভাবে ব্যাখ্যা করেন?",
          "explanation": "জনাব আবুল বাশার অর্থনৈতিক উন্নয়নের সহায়ক হিসেবে মানবসম্পদ উন্নয়নের গুরুত্ব ব্যাখ্যা করেন। মানুষের অন্তনিহিত বিভিন্ন গুণ বিকশিত ও উন্নত করে তাকে বিভিন্ন কাজের উপযোগী করে গড়ে তোলাই মানবসম্পদ উন্নয়ন। অর্থাৎ মানবসম্পদ উন্নয়ন বলতে কোনো দেশের জনশক্তিকে উপযুক্ত খাদ্য ও পুষ্টি, স্বাস্থ্য সেবা, শিক্ষা ও প্রশিক্ষণ, নিরাপত্তা ও সুষ্ঠু পরিবেশ প্রভৃতি সুবিধা প্রদানের মাধ্যমে দক্ষ জনশক্তি হিসেবে গড়ে তোলাকে বোঝায়। উদ্দীপকে জনাব আবুল বাশার ছাত্র-ছাত্রীদের মানবসম্পদের গুরুত্ব ব্যাখ্যা করতে গিয়ে বলেন- বাংলাদেশের বেশির ভাগ লোকই অশিক্ষিত ও নিরক্ষর। তবে এসব লোককে দক্ষ হিসেবে গড়ে তুলতে পারলে তারা সম্পদে পরিণত হবে। সকলের জন্য শিক্ষা নিশ্চিত করা, প্রশিক্ষণ ও স্বল্প সুদে ঋণ দিয়ে আত্মকর্মসংস্থানের সুযোগ সৃষ্টি করতে পারলে তাদের অর্থ উপার্জনরে পথ সুগম হবে। বেকারত্বের অভিশাপ থেকে মুক্ত হয়ে তারা উৎপাদনশীল কাজে যুক্ত হবে। গণে একদিকে যেমন তাদের জীবনযাত্রার মান বাড়বে অন্যদিকে দেশের অর্থনীতির উন্নয়ন ঘটবে। দেশের কর্মক্ষম গোষ্ঠী ও যুবকদের কারিগরি ও বাস্তবমুখী শিক্ষাদানের মাধ্যমে দক্ষ জনসম্পদে রূপান্তর করা যায়। ফলে তাদের উৎপাদনশীলতা বাড়বে। যা দ্রুত অর্থনৈতিক উন্নয়নের ক্ষেত্রে সহায়ক। আবার উন্নত দেশের শ্রমের চাহিদা থাকায় এসব শ্রমশক্তি বিদেশে রপ্তানি করেও প্রচুর বৈদেশিক মুদ্রা আয় করা যায়। সার্বিকভাবে দেশের অর্থনৈতিক উন্নয়নে গুরুত্বপূর্ণ ভূমিকা রাখবে।"
        },
        {
          "label": "ঘ",
          "question": "বাংলাদেশ মানবসম্পদ উন্নয়নে সরকারের গৃহীত পদক্ষেপগুলো' তুমি কীভাবে মূল্যায়ন করবে?",
          "explanation": "উদ্দীপক অনুযায়ী, মানবসম্পদ উন্নয়নে সরকারের গৃহীত পদক্ষেপসমূহ নিচে মূল্যায়ন করা হলো। মানবসম্পদ উন্নয়নের জন্য উপযুক্ত শিক্ষা ও প্রশিক্ষণ গ্রহণ আবশ্যক। এর ফলে রাস্তির অন্তর্নিহিত কর্মগুণের বিকাশ ঘটবে। উৎপাদনশীলতা বাড়বে। এই লক্ষ্যে সরকারকে শিক্ষা ও প্রশিক্ষণ প্রদান, স্বাস্থ্য উন্নয়নসহ অন্যান্য পদক্ষেপ গ্রহণ করতে হবে। বাংলাদেশের অর্থনৈতিক উন্নয়নের সাথে মানবসম্পদ উন্নয়নের একটি ঘনিষ্ঠ সম্পর্ক রয়েছে। উদ্দীপকে দেখা যায়, জনাব আবুল বাশার একজন শিক্ষক। তিনি বলেন, বাংলাদেশে ১৬ কোটি মানুষের বেশিরভাগই অশিক্ষিত ও নিরক্ষর। এসব মানুষকে দক্ষ হিসেবে গড়ে তুলতে পারলে তারা মানবসম্পদে পরিণত হবে এবং উন্নয়নে সহায়ক ভূমিকা পালন করতে পারবে। এভাবে জনাব আবুল বাশার ক্লাসে ছাত্র-ছাত্রীদেরকে দক্ষ মানবসম্পদের গুরুত্ব ব্যাখ্যা করেন। মানবসম্পদ উন্নয়নের জন্য জাতীয় শিক্ষা নীতি ২০১০, স্বাস্থ্য, পুষ্টি ও জনসংখ্যা খাতকে অগ্রাধিকার দিয়ে ২০১১-১৬ মেয়াদে সমন্বিত স্বাস্থ্য, জনসংখ্যা ও পুষ্টি উন্নয়ন সেক্টর (HPNSDP) কর্মসূচি, নারীদের শিক্ষিত ও দক্ষ মানবসম্পদ হিসেবে নারীর সক্রিয় অংশগ্রহণ এবং নারীর রাজনৈতিক, সামাজিক, প্রশাসনিক ও অর্থনৈতিক ক্ষমতা নিশ্চিতকরণ, জাতীয় নারী উন্নয়ন-২০১১' গৃহীত হয়েছে। সময়ের সাথে সাথে এদেশের মানুষ আধুনিক শিক্ষা ও প্রযুক্তির জ্ঞানে সমৃদ্ধ হয়ে এক উদীয়মান মানবসম্পদে রূপান্তরিত হচ্ছে। এটি সরকারের মানবসম্পদ উন্নয়নে গৃহীত কর্মসূচির সাফল্যের নিদর্শন। তাই সার্বিক মূল্যায়নে বলা যায়, বাংলাদেশে মানবসম্পদ উন্নয়নে সরকারের গৃহীত ব্যবস্থা যথেষ্ট গুরুত্বপূর্ণ অবদান রাখছে।"
        }
      ]
    },
    {
      "number": "6",
      "uddipok": "জমির প্রান্তিক কৃষক। সনাতন চাষ পদ্ধতি, অদক্ষ পরিদর্শন ব্যবস্থা এবং ব্যবস্থাপনার ত্রুটির কারণে যে ফসল উৎপাদন হয় তার সাহায্যে জীবিকানির্বাহ কঠিন। ফলে কৃষিকাজের জন্য ফসলের বীজ, কীটনাশক ও সার ক্রয়ের জন্য আত্মীয়-স্বজন, বন্ধু- ৰান্ধব ও বিভিন্ন এনজিও এবং বিভিন্ন আর্থিক প্রতিষ্ঠান থেকে সুদে ঋণ নিতে হয়। যার ফলে তার আর্থিক অবস্থার উন্নতি হয় না ।",
      "tag": "RB 21",
      "sub_questions": [
        {
          "label": "ক",
          "question": "জীবননির্বাহী খামার কী?",
          "explanation": "যে খামারে পারিবারিক শ্রম ব্যবহার করে পরিবারের ভরণ-পোষণের জন্য প্রয়োজনীয় বিভিন্ন কৃষিপণ্য উৎপাদন করা হয় তাকে জীবননির্বাহী খামার বলে।"
        },
        {
          "label": "খ",
          "question": "'কৃষক দরিদ্র তাই ফসল বিপণনের সমস্যাও বেশি'- ব্যাখ্যা করো।",
          "explanation": "বাংলদেশে কৃষিপণ্য বিপণন ব্যবস্থা নানা ধরনের সমস্যায় আক্রান্ত এবং এর মধ্যে অন্যতম সমস্যা হচ্ছে কৃষকের দরিদ্রতা। বাংলাদেশের অধিকাংশ কৃষক খুবই দরিদ্র। তারা অর্থের অভাবে ফসল কাটার সাথে সাথে কম মূল্যেই তা বিক্রয় করে থাকে। এমনকি তারা ফসল গুদামজাতও করতে পারে না। ফলে তারা ফসলের দাম বৃদ্ধি পাওয়া পর্যন্ত অপেক্ষা করতে পারে না। অন্যদিকে, ক্রেতা হিসেবে আছে অল্পসংখ্যক ফড়িয়া, দালাল, আড়তদার প্রভৃতি মধ্যস্বত্বভোগী ব্যবসায়ী। নগদ অর্থের প্রয়োজনে কৃষক স্বল্পমূল্যে তাদের কাছে কৃষিপণ্য বিক্রি করতে বাধ্য হয়। সুতরাং, কৃষকের দরিদ্রতাকে কৃষিজাত পণ্য বিপণনের অন্যতম সমস্যা বলা যায়।"
        },
        {
          "label": "গ",
          "question": "উদ্দীপকের আলোকে জমিরের কৃষি খামারের বৈশিষ্ট্য ও প্রকৃতি নির্ণয় করো ।",
          "explanation": "উদ্দীপকে জমিরের কৃষি খামারটি হলো জীবননির্বাহী খামার। জীবননির্বাহী খামার বলতে বোঝায়, ক্ষুদ্র আয়তনের ভূমি যেখানে উত্তম চাষাবাদের মাধ্যমে যে ফসল উৎপাদন হয় তা দ্বারা উৎপাদনকারী কৃষক কোনো রকমভাবে জীবিকানির্বাহে সক্ষম। এ ধরনের খামারে সনাতন পদ্ধতিতে চাষাবাদ হয় বলে উৎপাদন কম হয়। এটি কেবল পারিবারিক ভোগের উদ্দেশ্যেই পরিচালিত হয়ে থাকে। উদ্দীপকে জমির প্রান্তিক কৃষক। সে সনাতন পদ্ধতিতে চাষাবাদ করে বলে উৎপাদনের পরিমাণও কম হয়। এছাড়াও অদক্ষ এবং ব্যবস্থাপনাজনিত ত্রুটি থাকায় উৎপাদিত ফসলের সাহায্যে তার জীবিকানির্বাহ কঠিন হয়ে পড়ে। এসব বৈশিষ্ট্যের প্রেক্ষিতে জমিরের কৃষি খামারকে জীবননির্বাহী খামার বলা যায়। এ খামারে সাধারণত পারিবারিক শ্রম ব্যবহার করা হয় এবং এটিই উৎপাদনের প্রধান উপকরণ হিসেবে বিবেচিত হয়।"
        },
        {
          "label": "ঘ",
          "question": "জমিরের গৃহীত ঋণের উৎসগুলোর তুলনামূলক বিশ্লেষণ করো।",
          "explanation": "জমির প্রাতিষ্ঠানিক ও অপ্রাতিষ্ঠানিক উৎস থেকে ঋণ গ্রহণ করেছেন । যেসব উৎস সরকারি ঋণদানের বিধি ও নিয়মের অন্তর্ভুক্ত সে সমস্ত উৎসকে প্রাতিষ্ঠানিক উৎস বলে। প্রাতষ্ঠানিক উৎসের অন্তর্গত প্রতিষ্ঠানসমূহ হলো বাংলাদেশ কৃষি ব্যাংক, বিভিন্ন বাণিজ্যিক ব্যাংকসমূহ, ভূমি বন্ধকি ব্যাংক, রাজশাহী কৃষি উন্নয়ন ব্যাংক, সমবায় ঋণদান সমিতি, বিভিন্ন NGO ও গ্রামীণ ব্যাংক প্রভৃতি। অন্যদিকে, বাংলাদেশ ব্যাংকের আইন-কানুন ও শর্তের বাইরে ব্যক্তিগত পর্যায়ে নিজস্ব নিয়মানুযায়ী যে ঋণের আদান-প্রদান হয়, তাকে ঋণের অপ্রাতিষ্ঠানিক উৎস বলে। এ ঋণের প্রধান উৎসগুলো হলো আত্মীয়- স্বজন, বন্ধু-বান্ধব, গ্রাম্য মহাজন, গ্রাম্য ব্যবসায়ী ও দোকানদার, ধনী কৃষক, দালাল ও বেপারি এবং প্রতিবেশী প্রভৃতি । উদ্দীপকে জমির আত্মীয়-স্বজন ও বন্ধু-বান্ধব থেকে ঋণ গ্রহণ করে। যা ঋণের অপ্রাতিষ্ঠানিক উৎস। ঋণের এ উৎসগুলো অসংগঠিত, অনিশ্চিত ও শোষণমূলক। অন্যদিকে, বিভিন্ন এনজিও এবং বিভিন্ন আর্থিক প্রতিষ্ঠান থেকে যে ঋণ গ্রহণ করে সেগুলো ঋণের প্রাতিষ্ঠানিক উৎস। এ উৎসের ঋণের সুদের হার কম হয় । প্রাতিষ্ঠানিক উৎসসমূহের ঋণের সুদের হার তুলনামূলকভাবে কম হয়। প্রাতিষ্ঠানিক উৎসের চেয়ে অপ্রাতিষ্ঠানিক উৎস হতে প্রাপ্ত ঋণের জন্য চড়া সুদ দিতে হয়। অপ্রাতিষ্ঠানিক উৎস হতে ঋণ প্রাপ্তির জটিলতা খুবই কম, এটি অতি সহজেই প্রয়োজনমতো পাওয়া যায়। তবে এ উৎসের সুদের হার কম হয়। কৃষক এদিকে থেকে বেশি লাভবান হয় ।"
        }
      ]
    },
    {
      "number": "7",
      "uddipok": "সুমন শিক্ষিত চাষি। পূর্বে তার জমি থেকে পর্যাপ্ত উৎপাদন হতো না। কিন্তু বর্তমানে সুমন ঐ জমিতে সারাবছরই বিভিন্ন শস্য ও সবজি উৎপাদন করেন। এছাড়া তিনি উন্নত যন্ত্রপাতি, বীজ এবং তথ্য প্রযুক্তির সমন্বয়ে কৃষি উৎপাদন বৃদ্ধি করেছেন। তাই আরও এক বিঘা জমি ভাড়া নিয়ে ফসল, শস্য ও সবজি চাষের পরিধি বাড়াবেন বলে সিদ্ধান্ত নিয়েছেন।",
      "tag": "RB 21",
      "sub_questions": [
        {
          "label": "ক",
          "question": "কৃষি কী ?",
          "explanation": "ফসল, বনায়ন, পশুপাখি, মাছ চাষ করতে মাটির জৈবিক ব্যবহার ও ব্যবস্থাপনাকে কৃষি বলা হয় ।"
        },
        {
          "label": "খ",
          "question": "“বৈশ্বিক উষ্ণতা বৃদ্ধি কৃষির ওপর নেতিবাচক প্রভাব ফেলে”- ব্যাখ্যা করো।",
          "explanation": "পরিবেশ দূষণের ফল হলো বৈশ্বিক উষ্ণতা বৃদ্ধি ও জলবায়ু পরিবর্তন, যা কৃষির ওপর নেতিবাচক প্রভাব ফেলে। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ছে কৃষিক্ষেত্রের ওপর। জলবায়ুর পরিবর্তন মানবজীবন এবং সমগ্র প্রাকৃতিক পরিবেশের ওপর নেতিবাচক প্রভাব ফেলে। কৃষি উৎপাদনের ওপর তার প্রভাব সবচেয়ে মারাত্মক আকার ধারণ করেছে। জলবায়ু পরিবর্তনের ফলে ফসল উৎপাদন হ্রাস, বন্যার ঝুঁকি বৃদ্ধি, বৃক্ষরাজি, মৎস্য উৎপাদন ও প্রজননক্ষমতা ধ্বংস হচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। খাদ্য উৎপাদন হ্রাস পাওয়ায় বাংলাদেশের মতো দরিদ্র ও উন্নয়নশীল দেশগুলোতে তৈরি হচ্ছে খাদ্য নিরাপত্তাহীনতা।"
        },
        {
          "label": "গ",
          "question": "সুমনের একই জমিতে বিভিন্ন ধরনের শস্য চাষাবাদ কোন ধরনের উৎপাদন পদ্ধতি নির্দেশ করে? ব্যাখ্যা করো।",
          "explanation": "সুমনের একই জমিতে বিভিন্ন ধরনের শস্য চাষাবাদ শস্যের বহুমুখীকরণ উৎপাদন পদ্ধতিকে নির্দেশ করে। একই জমিতে বছরের একটি শস্যের পরিবর্তে একাধিক শস্য উৎপাদন করার পদ্ধতিকে বলা হয় শস্যের বহুমুখীকরণ। এ পদ্ধতিতে বছরের বিভিন্ন সময়ে আবহাওয়া, মাটির গুণগত অবস্থা, সেচ সুবিধা ইত্যাদি বিষয় বিবেচনায় নিয়ে বিভিন্ন ধরনের ফসল চাষাবাদ করা হয়। এতে ফসলের উৎপাদন বৃদ্ধি পায় । উদ্দীপকে সুমন এখন একই জমিতে সারা বছর ধরে বিভিন্ন শস্য ও সবজি উৎপাদন করে। এছাড়া তিনি উৎপাদন বৃদ্ধি করতে উন্নত যন্ত্রপাতি, বীজ এবং তথ্য প্রযুক্তি ব্যবহার করেছেন। এতে তার উৎপাদন বৃদ্ধি পায়। ফলে আরও এক বিঘা জমি ভাড়া নিয়ে ফসল, শস্য ও সবজি চাষের পরিধি বাড়ানো বলে সিদ্ধান্ত নিয়েছেন। তার এ ধরনের চাষাবাদ শস্যের বহুমুখীকরণ উৎপাদন পদ্ধতিকেই নির্দেশ করে। শস্য বহুমুখীকরণের মাধ্যমে বিভিন্ন ধরনের শস্য উৎপাদিত হয়। এসব শস্য দেশের সুষম খাদ্য চাহিদা পূরণ করে। এছাড়া শস্য বহুমুখীকরণ করা হলে খাদ্যের সামগ্রিক যোগান বৃদ্ধি পায়, যা বাংলাদেশের জন্য গুরুত্বপূর্ণ।"
        },
        {
          "label": "ঘ",
          "question": "বাংলাদেশের অর্থনীতিতে শস্য বহুমুখীকরণের প্রভাব বিশ্লেষণ করো।",
          "explanation": "বাংলাদেশের অর্থনীতিতে শস্য বহুমুখীকরণের প্রভাব ইতিবাচক। শস্য বহুমুখীকরণ হলে বিভিন্ন ধরনের শস্য উৎপাদিত হয়। ফলে দেশের খাদ্যের চাহিদা পূরণ করার জন্য জমিতে বছরের বিভিন্ন ঋতুতে বিভিন্ন ধরনের শস্য ফলানো গেলে কৃষকদের খাদ্য তালিকায় ভিন্নতা আসবে। এতে করে সে তার প্রাপ্ত বিভিন্ন শস্যের মাধ্যমে খাদ্য তালিকায় সুষম খাদ্যের সমাহার ঘটাতে পারবে। বাংলাদেশের মতো জনবহুল দেশে যেখানে সাধারণ মানুষ সুষম খাদ্য গ্রহণ করতে প্রায়ই সক্ষম হয় না, সেখানে শস্য বহুমুখীকরণের গুরুত্ব অনেক বেশি। উদ্দীপকের সুমন তার জমিতে সারা বছর ধরে বিভিন্ন শস্য ও সবজি চাষাবাদ করে। উন্নত যন্ত্রপাতি, বীজ ও তথ্য প্রযুক্তির সমন্বয়ে চাষাবাদের ফলে উৎপাদন বৃদ্ধি পেয়েছে। আর এ উৎপাদন বৃদ্ধিতে শস্যের বহুমুখীকরণ ভূমিকা রেখেছে। যার মাধ্যমে দেশের খাদ্যের স্বয়ংসম্পূর্ণতা অর্জিত হবে। কৃষি উৎপাদনে শস্য বহুমুখীকরণ পদ্ধতি ব্যবহার করলে জমির উর্বরতা বৃদ্ধি পায়। এছাড়া বছরের বিভিন্ন সময়ে বিভিন্ন শস্য চাষাবাদ করলে মাটির উপাদানের যথাযথ ব্যবহার নিশ্চিত হয় ও মাটির গুণাগুণ ঠিক থাকে। এতে উৎপাদন বেশি হয়। এর ফলশ্রুতিতে কৃষকের মুনাফা বেশি তথা দেশের GDP বৃদ্ধি পায়। উন্নত কৃষি প্রযুক্তি যেমন ট্রাক্টর, সেচ পাম্প, কীটনাশক ইত্যাদি ব্যবহার করলেও উৎপাদন বাড়ে। এতে সার্বিকভাবে কৃষি উৎপাদন বৃদ্ধির মাধ্যমে খাদ্য ঘাটতি ও খাদ্য আমদানি হ্রাসে ভূমিকা রাখবে ।"
        }
      ]
    },
    {
      "number": "8",
      "uddipok": "লুৎফর মোল্লা একজন সবজি চাষি। সে বিভিন্ন ধরনের সবজি চাষ করে। তার উৎপাদিত সবজি গ্রামের ভোক্তাদের চাহিদা পূরণ করে শহরের ভোক্তাদের চাহিদা মেটায়। তার সবজি চাষের ফলে একদিকে ভোক্তারা যেমন উৎকৃষ্টমানের সবজি ক্রয় করতে পারে। অন্যদিকে সেও আর্থিকভাবে অনেক লাভবান হয়। তবে বাজারের দূরত্ব, যাতায়াত সমস্যা, মধ্যস্বত্বভোগীদের দৌরাত্ম্য বিদ্যমান।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কৃষিপণ্য উৎপাদনের পদ্ধতি ও উদ্দেশ্য, কৃষিকাজের সাথে জড়িত মানুষের আর্থ-সামাজিক অবস্থা ইত্যাদির সমন্বিত রূপকে কৃষি কাঠামো বলে।"
        },
        {
          "label": "খ",
          "question": "",
          "explanation": "বেশি করে মূলধন ও নতুন নতুন বিনিয়োগ সৃষ্টির মাধ্যমে কৃষিতে উন্নত বীজের ব্যবহার কর্মসংস্থান বৃদ্ধি প্রভাবিত করে। উন্নত বীজের মাধ্যমে চাষ করলে অল্প জমিতে অধিক ফসল পাওয়া যায়। এতে করে কৃষক উদ্বৃত্ত ফসল বিক্রি করে সে টাকায় আরও বেশি জমি নিয়ে বাণিজ্যিক ভিত্তিতে চাষাবাদ করতে পারে। অন্যদিকে, বাণিজ্যিকভিত্তিক চাষাবাদে কৃষকের একার কিংবা পরিবারের শ্রম যথেষ্ট হয় না। এজন্য তাকে বাইরে থেকে শ্রমিক নিয়োগ দিতে হয়। যার ফলে নতুন নতুন কর্মসংস্থান সৃষ্টি হয়।"
        },
        {
          "label": "গ",
          "question": "",
          "explanation": "লুৎফর মোল্লার উৎপাদিত পণ্য যে প্রক্রিয়ায় ভোক্তাদের কাছে পৌঁছায় তা হচ্ছে কৃষিপণ্যের বিপণন ব্যবস্থা। কৃষিপণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণের ব্যবস্থাকে বোঝায়। অর্থাৎ বাজারজাতকরণ হচ্ছে এরূপ একধরনের ব্যবসায়িক কার্যকলাপ যার মাধ্যমে পণ্যদ্রব্য ও সেবা উৎপাদনকারীর নিকট থেকে চূড়ান্ত ভোক্তার নিকট পৌঁছানোর প্রক্রিয়া। আর কৃষিপণ্যের বাজারজাতকরণের ওপর কৃষি উন্নয়ন নির্ভরশীল। উদ্দীপকে লুৎফর মোল্লা একজন সবজি চাষি। সে বিভিন্ন ধরনের সবজি চাষ করে। তার উৎপাদিত সবজি গ্রামের ভোক্তাদের চাহিদা পূরণ করে শহরের ভোক্তাদের চাহিদা মেটায়। তিনি বিপণন ব্যবস্থার মাধ্যমেই উৎপাদিত এসব কৃষিপণ্য শহরে ভোক্তার কাছে পৌঁছায়। ফলে একদিকে ভোক্তারা যেমন উৎকৃষ্টমানের সবজি ক্রয় করতে পারে। অন্যদিকে সেও আর্থিকভাবে লাভবান হয়। যা বাজারজাতকরণে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে বাজারজাতকরণের ত্রুটিসমূহ হচ্ছে বাজারের দূরত্ব, যাতায়াত সমস্যা ও মধ্যস্বত্বভোগীদের দৌরাত্ম্য। বাংলাদেশের কৃষকরা নানা ধরনের সমস্যার মধ্যেও অক্লান্ত পরিশ্রম করে যে পণ্য উৎপাদন করেন তার উপযুক্ত দাম পায় না। কৃষিপণ্যের বিপণন ব্যবস্থায় বিদ্যমান বিভিন্ন সমস্যা এজন্য দায়ী। যেমন বাংলাদেশের কৃষিপণ্যের বাজারগুলো পরস্পর থেকে বিচ্ছিন্ন। এজন্য একই পণ্য কোনো বাজারে চড়া দামে আবার কোনো বাজারে কম দামে বিক্রি হয়। এতে কম দামের বাজারের বিক্রেতা বা কৃষকরা ক্ষতিগ্রস্ত হয়। উদ্দীপকে বাংলাদেশের বিশেষ করে প্রত্যন্ত অঞ্চলের কৃষকরা অনুন্নত পরিবহন ব্যবস্থার জন্য তাদের উৎপাদিত পণ্য শহরে বা বড় বাণিজ্যিক কেন্দ্রে নিয়ে বেশি দামে বিক্রি করতে পারেন না। তারা গ্রামের হাটবাজারে কম দামে মধ্যস্বত্বভোগীদের কাছে পণ্য বিক্রি করেন। ফলে কৃষকরা কৃষিপণ্যের উপযুক্ত দাম পান না। বাংলাদেশে কৃষিপণ্য বাজারজাতকরণ প্রক্রিয়ায় দালাল, ফড়িয়া, বেপারি, মজুতদার আড়তদার ইত্যাদি মধ্যবর্তী ব্যবসায়ী শ্রেণি বিদ্যমান। এ সকল ব্যবসায়ী তৃণমূল কৃষকদের কাছ থেকে নামমাত্র মূল্যে কৃষিপণ্য ক্রয় করে বাজারে উচ্চ মূল্যে চূড়ান্ত ভোক্তাদের নিকট বিক্রি করে। ফলে কৃষিপণ্যের মূল্য বৃদ্ধি পেলেও কৃষক সম্প্রদায় ফসলের ন্যায্যমূল্য পায় না। এতে ভোক্তা ও উৎপাদক উভয়ই ক্ষতিগ্রস্ত হয়। তাই বলা যায়, উদ্দীপকের বিপণন বা বাজারজাতকরণে সমস্যাগুলো বাংলাদেশের বিপণন ব্যবস্থায় বিদ্যমান থাকায় এদেশের কৃষকরা উৎপাদিত পণ্যের ন্যায্য দাম পায় না।"
        }
      ]
    },
    {
      "number": "9",
      "uddipok": "রহিমা একজন স্বাস্থ্যকর্মী। একদিন পাশের গ্রামের জুলেখার বাড়িতে গিয়ে দেখেন, তার বাড়ির পরিবেশ অস্বাস্থ্যকর, পাঁচটি সন্তানই রোগাটে। ২/১ জন বাদে বাকি সব সন্তানই শিক্ষার সুযোগ থেকে বঞ্চিত। রহিমা তার পাশের গ্রামে জুলেখাসহ আরও কয়েকটি পরিবারকে পরিকল্পিত পরিবার সম্পর্কে পরামর্শ দেন।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "কোনো দেশে একটি নির্দিষ্ট সময়ে যে জনসংখ্যা বর্তমান থাকলে গড় উৎপাদন বা মাথাপিছু আয় সর্বোচ্চ হয় তাকে কাম্য জনসংখ্যা বলে।"
        },
        {
          "label": "খ",
          "question": "",
          "explanation": "নারী শিক্ষার প্রসার জনসংখ্যা রোধে সহায়তা করে। নারী শিক্ষার ব্যাপক প্রসার ঘটানো হলে নারী সমাজ অতিরিক্ত জনসংখ্যার কুফল সম্পর্কে সচেতন হবে। তারা নিজ থেকেই জনসংখ্যা নিয়ন্ত্রণে উদ্যোগী হবে। আবার তারা শিক্ষিত হলে ঘরের বাইরে কাজ করার সুযোগ পাবে। এতে তারা সন্তানধারণ করাই তাদের একমাত্র কাজ মনে না করে উৎপাদনশীল কাজেও যুক্ত থাকবে। ফলে জন্মদানের সুযোগও কম পাবে আবার জন্মদানেও কম আগ্রহী হবে। আবার কর্মজীবী হওয়ায় তাদের সামাজিক মর্যাদা বাড়বে। তাই ইচ্ছের বিরুদ্ধে তাদের ওপর মাতৃত্বের বোঝা চাপিয়ে দেয়াও সম্ভব হবে না। ফলে জনসংখ্যা বৃদ্ধি রোধ হবে।"
        },
        {
          "label": "গ",
          "question": "",
          "explanation": "উদ্দীপকে জুলেখার পরিবারের প্রধান সমস্যা হচ্ছে অধিক জনসংখ্যা। জনসংখ্যা বৃদ্ধি বলতে একটি দেশের বর্তমান জনগোষ্ঠীর সাথে অতিরিক্ত জনসংখ্যা যুক্ত হওয়াকে বোঝায়। বর্তমান বিশ্বে বহুল আলোচিত একটি বিষয় হচ্ছে জনসংখ্যা বৃদ্ধি। বিপুল সংখ্যক ছিন্নমূল মানুষকে রাস্তা, রেললাইন, ড্রেন ইত্যাদির আশপাশে অত্যন্ত অস্বাস্থ্যকর ও জনাকীর্ণ পরিবেশে বসবাস করতে হয়। বিভিন্ন ধরনের প্রাণঘাতী রোগবালাই সেখানে নিত্যসহচর। উদ্দীপকে জুলেখা অত্যন্ত অস্বাস্থ্যকর পরিবেশে বসবাস করে। ফলে তার ৫টি সন্তানই রোগাটে। ২/১ জন বাদে বাকি সব সন্তানই শিক্ষার সুযোগ থেকে বঞ্চিত। জুলেখার পরিবারের আয়ের তুলনায় জনসংখ্যা অধিক। এ কারণে সর্বত্র পরিবেশ দূষিত হচ্ছে। ঠিক মতো সন্তানদের খাদ্য, বাসস্থান ও শিক্ষার ব্যবস্থা করতে পারছে না। ফলে পুষ্টিকর ও সুষম খাদ্যের অভাবে এসব শিশু পুষ্টিহীনতায় ভুগছে। তার এই পরিস্থিতি জনসংখ্যা বৃদ্ধির প্রভাবকেই নির্দেশ করে। তাই বলা যায়, জুলেখার পরিবারের অধিক জনসংখ্যাই প্রধান সমস্যা।"
        },
        {
          "label": "ঘ",
          "question": "",
          "explanation": "পরিকল্পিত পরিবার গঠনের মাধ্যমে জীবনযাত্রার মান উন্নয়নের মধ্য দিয়ে দেশের আর্থ-সামাজিক উন্নয়ন হবে। পরিবার পরিকল্পনা কর্মসূচির মাধ্যমে সুপরিকল্পিত উপায়ে উচ্চ জন্মহার কমিয়ে জনসংখ্যা নিয়ন্ত্রণ করা যায়। এভাবে সীমিত সম্পদের সাথে জনসংখ্যার সামঞ্জস্য বিধান করে সর্বোচ্চ উৎপাদন করার মাধ্যমে সামাজিক সুযোগ-সুবিধা জনগণের নিকট সহজলভ্য করা যায়। এভাবে জীবনযাত্রার মান উন্নত করা সম্ভব। উদ্দীপকের রহিমার পরামর্শ অনুযায়ী, যদি সবাই পরিকল্পিত উপায়ে পরিবার গঠনে উদ্বুদ্ধ হয় তাহলে দেশের জনসংখ্যা বৃদ্ধি হ্রাস পাবে। এতে সীমিত সম্পদের সাথে জনসংখ্যার সামঞ্জস্য বিধান নিশ্চিত হবে। ফলে একটি সুখী, সমৃদ্ধশীল ও কাম্য আকারের পরিবার গঠনের মাধ্যমে পরিবারের সদস্যদের উন্নত জীবনযাত্রার মান নিশ্চিত করা যাবে। সম্পদের তুলনায় জনসংখ্যা অনেক বেশি থাকলে জীবনযাত্রার মান নিম্নমানের হয়। এ অবস্থায় পরিকল্পিত পরিবার গঠন করা হলে জনসংখ্যা বৃদ্ধি হ্রাস পাবে। এতে কৃষি জমির ওপর চাপ কমবে, শ্রম সরবরাহ কমে বেকারত্ব হ্রাস পাবে, নাগরিক সুযোগ-সুবিধা বৃদ্ধি যেমন- শিক্ষা, স্বাস্থ্য, বাসস্থান ইত্যাদির যোগান বাড়বে। জনসংখ্যার অতিরিক্ত চাপ উন্নয়নের সুফল ভোগে বাধা সৃষ্টি করে। সেক্ষেত্রে পরিবার ছোট হলে সবাই উন্নয়নের সুফল ভোগ করতে পারবে, ভোগব্যয় হ্রাস পেয়ে সঞ্চয় বৃদ্ধি পাবে, মূলধন গঠন ও বিনিয়োগ বৃদ্ধির দ্বারা আর্থ-সামাজিক উন্নয়ন হবে।"
        }
      ]
    },
    {
      "number": "10",
      "uddipok": "দেশের শিল্প কলকারখানা গড়ে তোলার লক্ষ্যে সরকার EPZ গঠন, শিল্প ঋণ প্রদান, বিদ্যুৎ সরবরাহ, কারিগরি জ্ঞান প্রসারসহ বিভিন্ন পদক্ষেপ গ্রহণ করেছেন। ফলে তৈরি পোশাক, ওষুধ, প্লাস্টিক সামগ্রীসহ বহুপণ্য বিদেশে রপ্তানি হচ্ছে।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "বৈদেশিক সাহায্য হলো একদেশ কর্তৃক অন্যদেশের জন্য সামরিক ও বেসামরিক পর্যায়ে সাময়িকভাবে অর্থ সম্পদ ও কারিগরি সহায়তা।"
        },
        {
          "label": "খ",
          "question": "",
          "explanation": "পারস্পরিক চাহিদা পূরণের লক্ষ্যে দুই বা ততোধিক দেশ আন্তর্জাতিক বাণিজ্যে লিপ্ত হয়। পৃথিবীতে প্রত্যেক দেশেরই বিদ্যমান সম্পদ ও উৎপাদন ক্ষমতা সীমাবদ্ধ। কোনো দেশই তার প্রয়োজনের সবটুকু উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিদার তুলনায় বেশি উৎপাদন করতে পারে আবার কোনো দ্রব্য উৎপাদন করতে পারলেও অর্থনৈতিক দিক দিয়ে লাভবান না হওয়ায় তা উৎপাদনের পরিবর্তে আমদানি করে থাকে। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির মাধ্যমে আন্তর্জাতিক বাণিজ্য সংঘটিত হয়। তাছাড়া কোনো দেশের অর্থনীতিকে সম্প্রসারিত ও সমৃদ্ধ করার লক্ষ্যে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত কর্মসূচি রপ্তানি বাণিজ্য সম্প্রসারণে ইতিবাচক ভূমিকা পালন করছে। একটি দেশ অন্য দেশে যে প্রক্রিয়ায় পণ্য ও সেবা বিক্রি করে তাকে রপ্তানি বাণিজ্য বলে। রপ্তানি বাণিজ্য সম্প্রসারণে সরকার বিভিন্ন পদক্ষেপ গ্রহণ করেছে। যেমন- রপ্তানিমুখী শিল্পের উৎপাদন খরচ হ্রাসের লক্ষ্যে এসব শিল্পে বিদ্যুৎ ও জ্বালানি নিয়মিত সরবরাহ করছে। দেশের শিল্প কলকারখানা গড়ে তোলার লক্ষ্যে অপেক্ষাকৃত কম সুদে শিল্প ঋণদানের ব্যবস্থা গ্রহণ করেছে। উদ্দীপকের দেশে শিল্প কলকারখানা গড়ে তোলার লক্ষ্যে সরকার EPZ গঠন, রপ্তানিকারকদেরকে অপেক্ষাকৃত কম সুদে শিল্প ঋণদানের ব্যবস্থা গ্রহণ করেছে। ফলে রপ্তানিকারকদের জন্য ঋণ নিশ্চয়তা বৃদ্ধি পেয়েছে এবং রপ্তানির পরিমাণও বৃদ্ধি পেয়েছে। কারিগরি জ্ঞানের প্রসারের জন্য বিভিন্ন প্রশিক্ষণের ব্যবস্থা করেছে। রপ্তানি বাণিজ্য সম্প্রসারণে কারিগরি জ্ঞান ও প্রযুক্তিবিদ্যা আমদানি করে দেশের কারিগরি জ্ঞান ও প্রযুক্তিবিদ্যার অভাব দূর করছে। এসব পদক্ষেপ গ্রহণের ফলে তৈরি পোশাক, ওষুধ, প্লাস্টিক সামগ্রীসহ বহুপণ্য বিদেশে রপ্তানি হচ্ছে।"
        },
        {
          "label": "ঘ",
          "question": "",
          "explanation": "রপ্তানি সম্প্রসারণের ফলে দেশের অর্থনৈতিক অবস্থা উন্নতির দিকে এগিয়ে যায়। এ যাবৎ বাংলাদেশের রপ্তানি বাণিজ্য মুষ্টিমেয় কয়েকটি পণ্যের সমন্বয়ে গঠিত। আমাদের একক বৃহত্তম রপ্তানি খাত হলো তৈরি পোশাক যা থেকে দেশের রপ্তানি আয়ের প্রায় ৮০ ভাগ আসে। এ তৈরি পোশাকের পাশাপাশি পাটজাত দ্রব্য, বৈদ্যুতিক সরঞ্জাম, কম্পিউটার সফটওয়্যার, হোম টেক্সটাইল, ইঞ্জিনিয়ারিং দ্রব্য, চামড়াজাত পণ্য, রাসায়নিক সার, পাদুকা, সিরামিক দ্রব্য, চিংড়ি, খেলনা প্রভৃতি দ্রব্য রপ্তানির উজ্জ্বল সম্ভাবনা রয়েছে। উদ্দীপকে বাংলাদেশের রপ্তানির সিংহভাগ যুক্তরাষ্ট্র ও ইউরোপীয় দেশগুলোতে হয়। এ সীমিত সংখ্যক দেশগুলোর পাশাপাশি ভারত, জাপান, দক্ষিণ কোরিয়া, সিঙ্গাপুর, মালয়েশিয়া, থাইল্যান্ড, অস্ট্রেলিয়া, কানাডা প্রভৃতি দেশে রপ্তানি পণ্যের বাজার সম্প্রসারণের ব্যবস্থা নিয়েছে। বাংলাদেশের কতিপয় রপ্তানি পণ্যের উপযুক্ত মান নিয়ে ক্রেতাদের মধ্যে আপত্তি থাকায় ঐসব পণ্য যথাযথ দাম পায় না। সুতরাং, আন্তর্জাতিক মানের পণ্য উৎপাদনের জন্য আধুনিক প্রযুক্তি ও দক্ষ শ্রম নিয়োগ করা দরকার। প্রতিষ্ঠিত শিল্পে পণ্যের মান উন্নয়ন কঠিন কিছু নয়। এছাড়া, সরকার ও রপ্তানিকারকগণ রপ্তানিজাত দ্রব্যের বিজ্ঞাপন বা প্রচারণা করতে পারে। এতে রপ্তানিজাত দ্রব্যের প্রসার ঘটে এবং রপ্তানি বৃদ্ধি পায়। ওপরের পদক্ষেপগুলো দেশের রপ্তানি বাণিজ্য সম্প্রসারণে বেশি কার্যকর বলে আমি মনে করি।"
        }
      ]
    },
    {
      "number": "11",
      "uddipok": "জনসংখ্যা বৃদ্ধি পায় জ্যামিতিক হারে, খাদ্যদ্রব্য বৃদ্ধি পায় গাণিতিক হারে, প্রত্যেক দেশে প্রতি ২৫ বছরে জনসংখ্যা দ্বিগুণ হয়।",
      "tag": "RB 21",
      "sub_questions": [
        {
          "label": "ক",
          "question": "",
          "explanation": "মানুষ যখন উপযুক্ত শিক্ষা ও প্রশিক্ষণের মাধ্যমে এবং যথাযথ স্বাস্থ্যসেবা পেয়ে দক্ষ, কর্মঠ ও অভিজ্ঞ মানুষে পরিণত হয়, তখন তাকে মানবসম্পদ বলা হয়"
        },
        {
          "label": "খ",
          "question": "",
          "explanation": "যে পরিমাণ জনসংখ্যা থাকলে মাথাপিছু আয় সর্বোচ্চ তাকে কাম্য জনসংখ্যা বলে। কাম্য জনসংখ্যার চেয়ে যেখানে কোনো দেশের জনসংখ্যা বৃদ্ধি পেলে তা অর্থনৈতিক প্রবৃদ্ধির জন্য প্রতিকূল হয়। এ অবস্থা কেবল দীর্ঘকালীন প্রবৃদ্ধির জন্য ক্ষতিকারক নয় বরং স্বল্পকালীন প্রবৃদ্ধির জন্যও ক্ষতিকারক হতে পারে। এ অবস্থায় প্রান্তিক উৎপাদন শূন্য বা ঋণাত্মক হয়।"
        },
        {
          "label": "গ",
          "question": "",
          "explanation": "উদ্দীপকের সাথে সংগতিপূর্ণ তত্ত্বটি হলো থমাস রবার্ট ম্যালথাস এর জনসংখ্যা তত্ত্ব। ১৭৯৮ সালে 'An Essay on The Principle of Population' গ্রন্থে এই জনসংখ্যা তত্ত্বটি প্রকাশিত হয়। এ তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে জ্যামিতিক ও গাণিতিক হারে বৃদ্ধি পাওয়ার অর্থ হলো জনসংখ্যা বাড়ে ১, ২, ৪, ৮, ১৬, ৩২, ৬৪,... ইত্যাদি হারে এবং খাদ্য বাড়ে ১, ২, ৩, ৪, ৫,... ইত্যাদি হারে। তিনি মনে করেন, আর্থিক সামর্থ্যের চেয়ে জনসংখ্যা বেশি হলে মানুষের উন্নতি ও সুখ হবে না। উদ্দীপকে প্রদত্ত তালিকা হতে আমরা যে তথ্য দেখতে পাই, তা ম্যালথাসের জনসংখ্যা তত্ত্বকে প্রতিনিধিত্ব করে। অর্থাৎ জনসংখ্যার জ্যামিতিক হার ও খাদ্য উৎপাদনের গাণিতিক হারকে নির্দেশ করে। ভূমির যোগান সীমাবদ্ধ হওয়ায় খাদ্য উৎপাদন জ্যামিতিক হারে বাড়ানো সম্ভব হয় না। ফলে জনসংখ্যা যে হারে বাড়ে খাদ্য উৎপাদন সে হারে বাড়তে পারে না। জনসংখ্যা দ্রুত বৃদ্ধি পাওয়ার ফলে প্রত্যেক দেশেই প্রতি ২৫ বছরে জনসংখ্যা দ্বিগুণ হয়। কিন্তু জমিতে ক্রমহ্রাসমান প্রান্তিক উৎপাদন বিধি কার্যকর হওয়ায় খাদ্য উৎপাদন দ্রুত বাড়ে না। এর ফলে এক সময় আসে যখন জনসংখ্যার পরিমাণ খাদ্য উৎপাদনের পরিমাণকে ছাড়িয়ে যায় ও জনাধিক্য দেখা দেয়।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। ম্যালথাসের জনসংখ্যা তত্ত্বে দেখানো হয় যে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। বর্তমানে এ দেশে জনসংখ্যা বৃদ্ধির হার ১.৩৭% এবং খাদ্য উৎপাদনের হার মাত্র ০.৬৫%। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে। বাংলাদেশের জনসংখ্যা দ্রুত বৃদ্ধির কারণে ম্যালথাস বর্ণিত দুর্ভিক্ষ, মহামারি, প্রাকৃতিক দুর্যোগ প্রভৃতি লক্ষ করা যায়। বাংলাদেশে একজন মানুষের ভরণপোষণের জন্য ১.২ থেকে ১.৮০ একর জমির প্রয়োজন হলেও বর্তমানে এর পরিমাণ ০.২৫ একর। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। এই তত্ত্বে জনসংখ্যা সমস্যার সব লক্ষণই বাংলাদেশের অর্থনীতিতে বিদ্যমান। ফলে অধিক জনসংখ্যা ও খাদ্য ঘাটতি দেশের অর্থনীতি ও সামাজিক ক্ষেত্রে নেতিবাচক প্রভাব ফেলে।"
        }
      ]
    }
  ]
}