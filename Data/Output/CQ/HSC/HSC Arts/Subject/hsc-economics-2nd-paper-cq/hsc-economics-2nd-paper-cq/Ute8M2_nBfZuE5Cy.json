{
  "title": "বরিশাল বোর্ড ২০১৭",
  "subtitle": "অর্থনীতি (11)",
  "questions": [
    {
      "number": "1",
      "uddipok": "প্রাচীন যুগের অর্থনীতি এবং বিশ্বায়নের যুগে বাংলাদেশ নামক এ ভূখণ্ডের অর্থনীতির চিত্র এক নয়। ৭০ দশক থেকে বাংলাদেশের অর্থনৈতিক অবস্থা দিন দিন উন্নত হচ্ছে। বিশেষ করে গণতান্ত্রিক সরকারগুলোর আমলে দেশের অর্থনৈতিক অবস্থার যথেষ্ট পরিবর্তন হয়েছে, যেমন: GDP এর প্রবৃদ্ধি বেড়েছে। GDP-তে কৃষির অবদান হ্রাস পেয়ে শিল্পের অবদান বেড়েছে। জীবনযাত্রার মান বেড়েছে। প্রযুক্তি শিক্ষার প্রসার, অবকাঠামো উন্নয়ন ও মানবসম্পদ উন্নয়নের মাধ্যমে ২০২১ সালের মধ্যে বাংলাদেশ মধ্যম আয়ের দেশ হিসেবে বিশ্বে পরিচয় লাভ করবে বলে অর্থনীতিবিদরা আশা করেন।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যে পারিপার্শ্বিক অবস্থা তথা বিভিন্ন উপাদান, শক্তি এবং বস্তুসমূহ মানুষসহ সকল প্রাণীর জীবনযাত্রাকে প্রভাবিত ও পরিবর্তিত করে তাকে পরিবেশ বলে।"
        },
        {
          "label": "খ",
          "question": "",
          "explanation": "মুসলিম যুগকে বাংলার ইতিহাসে স্বর্ণযুগ বলা হয়। বাংলায় মুসলিম যুগ ছিল এক গৌরবোজ্জ্বল যুগ। এ যুগে বাংলায় আধুনিক মুদ্রাব্যবস্থার প্রচলন হয় ও মহাজনী ব্যবসার বিকাশ ঘটে। এ যুগে বাংলা কৃষি ও শিল্পে সমৃদ্ধ হয়ে ওঠে। এ সময় এখানে বস্ত্র, বিশেষ মসলিন বস্ত্র, চিনি, লৌহ, বারুদ, কামান, লবণ, কাগজ ইত্যাদি উৎপাদিত হতো। বিদেশি পর্যটকদের লেখায় এ সময়ের বাংলার সমৃদ্ধ অর্থনীতির রূপটি ফুটে ওঠে। এসব কারণে বাংলার ইতিহাসে মুসলিম যুগ স্বর্ণযুগ বলে পরিচিত।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের অর্থনীতির চলমান গতিধারা পরিবর্তনের একটি চিত্র তুলে ধরা হয়েছে। নিচে উদ্দীপকের আলোকে অর্থনৈতিক গতিধারা পরিবর্তনের সূচকগুলো চিহ্নিত করা হলো। অতীতে বাংলাদেশে অর্থনৈতিক প্রবৃদ্ধি অর্জনে বিভিন্ন লক্ষ্যমাত্রা ধার্য করা হলেও বিভিন্ন সীমাবদ্ধতার কারণে তা বাস্তবায়িত হয়নি। কিন্তু সাম্প্রতিককালে নির্ধারিত লক্ষ্যমাত্রা অনুযায়ী, উচ্চ হারে প্রবৃদ্ধি অর্জিত হয়েছে। ২০১৩-১৪, ২০১৪-১৫, ২০১৫-১৬, ২০১৬-১৭, ২০১৭-১৮, ২০১৮-১৯ ও ২০২০-২১ অর্থবছরের প্রবৃদ্ধি যথাক্রমে ৬.০৬%, ৬.৫৫%, ৭.১% ও ৭.২৮%, ৭.৮৬%, ৮.১৩% ও ৫.৪৭% যা প্রবৃদ্ধির ক্রমোন্নয়ন নির্দেশ করে। আবার দেশের সঞ্চয়, বিনিয়োগ ও রপ্তানি বাণিজ্যে পরিবর্তনের গতিধারা লক্ষ করা যায়। ২০২০-২১ অর্থবছরে মোট দেশজ ও জাতীয় সঞ্চয়ের হার যথাক্রমে ২৪.১৭% ও ৩০.৩৯% এবং বিনিয়োগ দাঁড়িয়েছে ২৯.৯২ শতাংশ, যা পূর্বের তুলনায় অনেক বেশি। বিগত এক দশকে বাংলাদেশের জনগণের জীবনযাত্রার মানও অনেক উন্নত হয়েছে। এখন বর্তমানে (২০২১) দেশের জনগণের মাথাপিছু আয় হলো ২২২৭ মার্কিন ডলার। এক দশক আগে এ আয় ছিল ৪৬৫ মার্কিন ডলার। অন্যদিকে, বিগত ৪-৫ বছরের তুলনায় বর্তমানে বাংলাদেশের কৃষি উৎপাদন যথেষ্ট বৃদ্ধি পেলেও জিডিপিতে তার অবদান কমে এসেছে। ২০২০-২১ অর্থবছরে দেশের জিডিপিতে সমন্বিত কৃষিখাতের অবদান ধরা হয় শতকরা ১৩.৪৭ ভাগ। দেশে শিল্প, সেবা ও ব্যবসা খাত ক্রমেই উন্নত হওয়ায় এমনটি দাঁড়িয়েছে। ২০২০-২১ অর্থবছরে জিডিপিতে শিল্প ও সেবা খাতের অবদান যথাক্রমে ৩৪.৯৯% ও ৫১.৫৩%।"
        },
        {
          "label": "ঘ",
          "question": "",
          "explanation": "হ্যাঁ, বাংলাদেশে একটি মধ্যম আয়ের দেশে পরিণত হবে বলে আমি মনে করি। বর্তমান সরকার বাংলাদেশের অর্থনৈতিক মুক্তির লক্ষ্যে কাজ করে যাচ্ছে। বাংলাদেশের অর্থনীতিকে পুনরুদ্ধার করতে সরকার বিভিন্ন বাস্তবমুখী প্রকল্প প্রণয়ন ও বাস্তবায়নে মনোনিবেশ করেছে। ১৯৭৩ সাল থেকে আজ পর্যন্ত বাংলাদেশে ৬টি পঞ্চবার্ষিক পরিকল্পনা, ২টি দ্বি- বার্ষিক পরিকল্পনা ও একটি দারিদ্র্যবিমোচন কৌশলপত্র গৃহীত ও সম্পূর্ণ হয়েছে। যা অর্থনীতিকে সামনের দিকে এগিয়ে নিয়ে যাচ্ছে। ১৯৯৩ সালে দেশের বেশ কিছু শিল্প প্রতিষ্ঠান ও কোম্পানি বেসরকারিকরণ করা হয়। এতে শিল্প ক্ষেত্রে অগ্রগতি পরিলক্ষিত হয়, যা সামগ্রিক উৎপাদনশীলতা বৃদ্ধিতে সহায়তা করে। এছাড়া খাদ্য উৎপাদন বৃদ্ধি ও জনসংখ্যা বৃদ্ধির হার হ্রাস পাওয়ায় দেশে অর্থনৈতিক প্রবৃদ্ধি ঘটে। ফলে ২০২১ সাল শেষে মাথাপিছু আয় বেড়ে ২২২৭ মার্কিন ডলারে পৌঁছেছে। বর্তমান সরকার দেশেকে 'ডিজিটাল বাংলাদেশ' হিসেবে গড়ে তোলার জন্য 'ভিশন ২০২১' ঘোষণা করেছে। এ ঘোষণা অনুসারে সরকার ২০২১ সালের মধ্যে বাংলাদেশকে মধ্যম আয়ের দেশে ও ২০৪১ সালের মধ্যে উন্নত দেশে পরিণত করার চ্যালেঞ্জ গ্রহণ করে। উদ্দীপকের আলোকে বলা যায়, সময়ের পরিবর্তনের সাথে সাথে বাংলাদেশের অর্থনীতিও একসময় ঘুরে দাঁড়াবে। এ লক্ষ্য বাস্তবায়নে সরকার নানা ধরনের বাস্তবমুখী পরিকল্পনা গ্রহণ করেছে। সরকার 'রূপকল্প- ২০২১' বাস্তবায়নের জন্য বিভিন্ন কার্যক্রম যেমন- আইসিটি শিক্ষা বাধ্যতামূলক, অনলাইনে ভর্তি কার্যক্রম, সর্বত্র ইন্টারনেট ব্যবহার নিশ্চিতকরণ, সকল কার্যপ্রক্রিয়া ডিজিটালাইজেশন, কম্পিউটার শিক্ষার প্রতি গুরুত্ব প্রদান ইত্যাদি পদক্ষেপ গ্রহণ করেছে। ফলে উন্নত বিশ্বের সাথে তাল মিলিয়ে বাংলাদেশ এগিয়ে যাচ্ছে। এ ধারা অব্যাহত থাকলে ২০২১ সালের মধ্যে বাংলাদেশ মধ্যম আয়ের দেশে পরিণত হবে বলে আশা করা যায়।"
        }
      ]
    },
    {
      "number": "2",
      "uddipok": "বাংলাদেশ একটি কৃষিপ্রধান দেশ। এদেশের কৃষি অনেকটাই প্রকৃতিনির্ভর। তবে প্রাকৃতিক দুর্যোগ, তাপমাত্রা বৃদ্ধি, পানির স্তরের নিম্নমুখিতা, নদী-নালায় নাব্যতার অভাব ইত্যাদি কারণে এদেশের কৃষি উৎপাদন ব্যাহত হচ্ছে। এই সমস্যা মোকাবিলায় সরকারি ও বেসরকারি পর্যায়ে জলবায়ু উপযোগী প্রযুক্তি উদ্ভাবন, জীববৈচিত্র্য সংরক্ষণ প্রকল্প, বনায়ন প্রকল্পের ন্যায় বেশ কিছু পদক্ষেপ গ্রহণ ও বাস্তবায়ন করা হচ্ছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "কৃষি খামারে একটিমাত্র শস্যের পরিবর্তে পর্যায়ক্রমে একাধিক শস্য উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "কৃষকের অশিক্ষা ও অজ্ঞতা এবং প্রাতিষ্ঠানিক উৎসের আনুষ্ঠানিকতা বা জটিলতার কারণে কৃষকরা প্রাতিষ্ঠানিক ঋণ কম পেয়ে থাকে। বাংলাদেশে প্রাতিষ্ঠানিক কৃষিঋণ গ্রহণ প্রক্রিয়াটি যথেষ্ট জটিল, সময়সাপেক্ষ ও হয়রানিমূলক। প্রাতিষ্ঠানিক ঋণের উৎসগুলো প্রয়োজনের তুলনায় স্বল্প; সেগুলো শহরভিত্তিক হওয়ায় কৃষকরা সেখানে যেতে চায় না। দরিদ্র কৃষকরা যেহেতু জামানত দিতে পারে না, তাই প্রাতিষ্ঠানিক উৎস থেকে ঋণও পায় না। এসব কারণে আমাদের দরিদ্র কৃষকরা প্রাতিষ্ঠানিক ঋণ কম পায়।"
        },
        {
          "label": "গ",
          "question": "",
          "explanation": "সাম্প্রতিককালে বৈশ্বিক উষ্ণায়নের ফলে বাংলাদেশের জলবায়ু বিরূপভাবে প্রভাবিত হচ্ছে। এর দরুন কৃষিতে পরিবেশ দূষণ ঘটায় কৃষি উৎপাদন ব্যাহত হচ্ছে। বৈশ্বিক উষ্ণতা বৃদ্ধি ও জলবায়ু পরিবর্তনজনিত কারণে বাংলাদেশে প্রায়ই প্রাকৃতিক দুর্যোগ দেখা দিচ্ছে। দেশে এখন প্রায়ই অতিবৃষ্টি, বন্যা, সাইক্লোন, ঘূর্ণিঝড়, সামুদ্রিক জলোচ্ছ্বাস, খরা ইত্যাদি লেগেই আছে। এর ফলে কৃষি-উৎপাদন যথেষ্ট ব্যাহত হচ্ছে। বৈশ্বিক উষ্ণায়নের কারণে বাংলাদেশের গড় বার্ষিক তাপমাত্রা গত ১৪ বছরে (১৯৮৫-৯৮) মে মাসে ১° এবং নভেম্বর মাসে ০.৫° সেলসিয়াস বৃদ্ধি পেয়েছে। তাপমাত্রা বৃদ্ধির কারণে আবহাওয়া শুষ্ক হয়ে ওঠায় ওই সব শস্যের চাষ ব্যাহত হচ্ছে যেগুলোর জন্য স্বাভাবিক তাপমাত্রা প্রয়োজন। অন্যদিকে বৈশ্বিক উষ্ণায়নের ফলে আমাদের ভূ-গর্ভস্থ পানির স্তর ক্রমেই নিচে নেমে যাচ্ছে। এজন্য কৃত্রিম উপায়ে পানি সেচ ব্যাহত হওয়ায় কৃষিকাজ ঠিকমতো পরিচালনা করা যাচ্ছে না। ফলে কৃষি উৎপাদন কমছে। বৈশ্বিক উষ্ণতা আমাদের জলবায়ুর যে পরিবর্তন ঘটিয়েছে তাতে আবহাওয়া শুষ্ক হয়ে উঠেছে। ইতোমধ্যে অনেক নদী শুকিয়ে গেছে; অন্যগুলোতে পানি প্রবাহ কমেছে। এর ফলে দেশের বিল ও হাওরগুলোতে পানির অভাব দেখা দিয়েছে এবং সেগুলো বছরের বেশির ভাগ সময় শুষ্ক থাকছে। এজন্য কৃষি উৎপাদন ব্যাহত হচ্ছে। সুতরাং বলা যায়, উদ্দীপকে উল্লিখিত বিভিন্ন কারণে আমাদের কৃষি উৎপাদন ব্যাহত হচ্ছে।"
        },
        {
          "label": "ঘ",
          "question": "",
          "explanation": "উদ্দীপকটি পাঠ করে জানা যায়, পরিবেশ দূষণের কারণে কৃষি উৎপাদন দারুণভাবে ব্যাহত হচ্ছে। এ সমস্যা মোকাবিলা করতে গিয়ে সরকারি ও বেসরকারি পর্যায়ে বিভিন্ন ব্যবস্থা গৃহীত হচ্ছে। তবে অবস্থাদৃষ্টে মনে হয় উদ্ভূত সমস্যা সমাধানে সেগুলো যথেষ্ট নয়। এজন্য নিম্নোক্ত আরও কিছু পদক্ষেপ গ্রহণ করা প্রয়োজন: -কৃষিতে পরিবেশ দূষণ ও ক্ষতিকারক কর্মকাণ্ড শনাক্তকরণ ও নিয়ন্ত্রণ। -রাসায়নিক সার ও কীটনাশকের ক্ষতিকর প্রভাব সম্পর্কে কৃষকদেরকে অবহিত ও সচেতন করে তোলা। -গবাদি পশুপালনের মধ্য দিয়ে অধিক গোবর সার সৃষ্টি ও তা ব্যবহার করতে কৃষকদেরকে উৎসাহিত করা। -গোবর সার, গো-মূত্র, ছাই ইত্যাদি দ্বারা জৈব কীটনাশক উৎপাদান। -আর্সেনিকমুক্ত পানি সরবরাহ। -রাসায়নিক সার ও কীটনাশকের নিয়ন্ত্রিত ব্যবহার। -গ্রামাঞ্চলে ভরাট হয়ে যাওয়া নদীগুলোর পুনরুদ্ধার ও খনন। -জলাবদ্ধতা দূর ও পানি নিষ্কাশনের সুব্যবস্থা করা। -আধুনিক চাষ পদ্ধতিতে কৃষকদেরকে উৎসাহিত করা। এ লক্ষ্যে উচ্চ তাপমাত্রা সহনশীল, লবণাক্ত মাটিতে চাষ করা যায় ও রোগ বালাই প্রতিরোধক এমন শস্যের জাত উদ্ভাবন এবং ভাসমান পদ্ধতিতে কচুরিপানার ওপর চাষ। -ভূমি ব্যবস্থাপনার উন্নয়ন, যেমন- বৃক্ষ রোপণের মাধ্যমে ভূমিক্ষয় রোধ ইত্যাদি।"
        }
      ]
    },
    {
      "number": "3",
      "uddipok": "মি. রফিক একটি কারখানা পরিচালনা করেন। সেই কারখানাটি বৈদেশিক মুদ্রা অর্জনকারী শিল্পের অন্তর্ভুক্ত একটি প্রতিষ্ঠান। এ শিল্পের নিয়োজিত শ্রমিকের মধ্যে প্রায় ৮০ শতাংশই দরিদ্র ও অদক্ষ মহিলা। মোট রপ্তানি আয়ের প্রায় ৮০ ভাগ এই শিল্প থেকে অর্জিত হয়। নানা বাধা-বিপত্তি অতিক্রম করে বিশ্ব বাজারে এ শিল্পটি স্থান করে নিয়েছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যেসব শিল্প প্রতিষ্ঠানে জমি এবং কারখানা ভবন ব্যতিরেকে প্রতিস্থাপন ব্যয়সহ স্থায়ী সম্পদের মূল্য ৫০ লক্ষ টাকা থেকে ১০ কোটি টাকা এবং উক্ত প্রতিষ্ঠানে ২৫-৯৯ জন শ্রমিক কাজ করে, সেসব প্রতিষ্ঠানকে ক্ষুদ্র শিল্প বলে।"
        },
        {
          "label": "খ",
          "question": "",
          "explanation": "বাংলাদেশে চামড়া শিল্পে প্রচুর সুযোগ-সুবিধা থাকা সত্ত্বেও কিছু - সমস্যা থাকার কারণে এদেশে এ শিল্পটির বিকাশ আশানুরূপ নয়। বাংলাদেশে চামড়া শিল্পের জন্য প্রয়োজনীয় রাসায়নিক দ্রব্যের অধিকাংশই আমদানি করতে হয়। এতে এ শিল্পের অগ্রগতি ব্যাহত হচ্ছে। আবার কাচা চামড়া গুদামজাতকরণের জন্য প্রচুর চামড়ার আড়ত থাকা দরকার, যা প্রয়োজনের তুলনায় অপ্রতুল। অন্যদিকে, কোরবানির সময় চামড়া ক্রয় ও গুদামজাত করার জন্য চামড়া ক্রয়কারী সংস্থাগুলোর প্রচুর ঋণের প্রয়োজন হয়। কিন্তু এক্ষেত্রে ব্যাংক ঋণের পরিমাণ পর্যাপ্ত নয়। আর এসবই চামড়া শিল্পের অনুন্নতির কারণ।"
        },
        {
          "label": "গ",
          "question": "",
          "explanation": "Nমি. রফিকের শিল্প প্রতিষ্ঠানটি হলো তৈরি পোশাক শিল্প। বাংলাদেশের পোশাক শিল্প ১৯৭৬ সালে মাত্র তিনটি কারখানায় তৈরি পোশাক রপ্তানির মধ্য দিয়ে যাত্রা শুরু করে। ইতোমধ্যে পোশাক শিল্প তার সাফল্যের চার দশকের অধিক সময় অতিক্রম করেছে। এর মধ্যে পোশাক শিল্পের কারখানা ও কর্মচারীর সংখ্যা যেমন অভাবনীয় বেড়েছে, তেমনি আয়ও বেড়েছে কয়েক হাজার গুণ। বর্তমানে এ শিল্পের প্রায় ৫,০০০ কারখানা রয়েছে। এসব কারখানায় কর্মরত শ্রমিকের সংখ্যা ৫০ লক্ষের অধিক। এসব শ্রমিকের শতকরা ৮০ ভাগই হলো দেশের অবহেলিত ও বঞ্চিত এবং দরিদ্র ও অদক্ষ মহিলা। তাদের ১৪-১৫ ঘণ্টার সস্তা শ্রমই মূলত এনে দিয়েছে আমাদের পোশাক শিল্পের বর্তমান সাফল্য। ১৯৮৭-৮৮ অর্থবছর থেকে তৈরি পোশাক বাংলাদেশের অন্যতম প্রধান খাত হিসেবে আবির্ভূত হয়। দেশের বৈদেশিক মুদ্রার সিংহভাগ বর্তমানে এ খাত থেকে উপার্জিত হয়। রপ্তানি আয়ের প্রায় ৮৩ শতাংশেরও বেশি তৈরি পোশাক শিল্প থেকে অর্জিত হয়। ২০২০-২১ অর্থবছরে ৩১৪৫০ মিলিয়ন মার্কিন ডলার মূল্যের তৈরি পোশাক ও নিটওয়্যার রপ্তানি করেছে। বাংলাদেশ হতে বর্তমানে বিশ্বের প্রায় ১১০টি দেশে পোশাক রপ্তানি করা হয়। এ শিল্প প্রচুর বৈদেশিক মুদ্রা অর্জন করায় একে 'সোনালি শিল্প' বলা হয়।"
        },
        {
          "label": "ঘ",
          "question": "",
          "explanation": "তৈরি পোশাক শিল্প বাংলাদেশের শিল্প ক্ষেত্রে এক নতুন সম্ভাবনার নি দিগন্ত উন্মোচিত করেছে। বাংলাদেশের পোশাক শিল্প একটি দ্রুত বিকশিত রপ্তানিমুখী শিল্প। বর্তমানে আমাদের রপ্তানি আয়ের সিংহভাগ পোশাক রপ্তানি থেকে আসে। সমগ্র বিশ্বে তৈরি পোশাকের চাহিদা বৃদ্ধির কারণে উন্নত দেশগুলো পোশাক সামগ্রীর জন্য উন্নয়নশীল দেশগুলোর ওপর নির্ভরশীল হয়ে পড়ছে। ইতোমধ্যেই বাংলাদেশ পোশাক রপ্তানিতে বিশ্ববাজারে উল্লেখযোগ্য স্থান করে নিতে সক্ষম হয়েছে। এর ফলস্বরূপ কোটা ব্যবস্থা প্রত্যাহার সত্ত্বেও আমাদের পোশাক শিল্পের অগ্রগতি অব্যাহত রয়েছে। বাংলাদেশে পোশাক শিল্পের জন্য পর্যাপ্ত শ্রমশক্তি পাওয়া যায়। বিশেষ করে এ শিল্পে প্রচুর সংখ্যক নারী শ্রমিক নিয়োগের সুযোগ রয়েছে। সরকারি উ প্রণোদনার ফলে এ শিল্প বিদ্যমান কয়েকটি বাজার ছাড়াও সম্প্রতি এশিয়া, দক্ষিণ আমেরিকা ও অস্ট্রেলিয়াসহ ৮টি নতুন দেশে তৈরি পোশাক রপ্তানি করছে। পোশাক শিল্পে বিনিয়োগ, উৎপাদন ও মুনাফা অর্জনের মধ্যে সময় ব্যবধান কম। এজন্য এ দেশের অনেক উদ্যোক্তা পোশাক শিল্পে বিনিয়োগ করতে আগ্রহী। বাংলাদেশের শিল্পনীতিতে ব্যক্তিখাতের উন্নয়নে অনেক সুযোগ-সুবিধা রয়েছে। এজন্য এখানে পোশাক শিল্পের দ্রুত বিকাশ লাভের সম্ভাবনা বেশি। এসব কারণে বাংলাদেশে তৈরি পোশাক শিল্পের ভবিষ্যৎ সম্ভাবনা ইতিবাচক ও উজ্জ্বল বলে মনে করা হয়।"
        }
      ]
    },
    {
      "number": "4",
      "uddipok": "মি. জাকির বৃত্তি নিয়ে ইউরোপে উচ্চতর ডিগ্রি নিতে যান। তিনি সেখানে দেখতে পান যে, শীতপ্রধান ইউরোপে জীবনযাত্রার মান উন্নত এবং গড় আয়ুষ্কাল বেশি। কিন্তু বাংলাদেশে খাদ্যাভ্যাস, আবহাওয়া, বাল্যবিবাহ ইত্যাদি কারণে জনসংখ্যার বৃদ্ধির হার বেশি এবং জীবনযাত্রার মান নিম্ন। বর্তমানে সরকার বাল্যবিবাহ প্রতিরোধ আইন, পরিবার পরিকল্পনা কার্যক্রম জোরদারের মাধ্যমে জনসংখ্যা বৃদ্ধির হার হ্রাস করেছে। উপরন্তু কর্মমুখী শিক্ষার মাধ্যমে জনগণকে দক্ষ ও প্রশিক্ষিত করে বিদেশে রপ্তানি করে প্রচুর বৈদেশিক মুদ্রা অর্জন করছে। এতে মাথাপিছু আয় বাড়ছে ও অর্থনৈতিক উন্নয়নও হচ্ছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "অধ্যাপক ডালটন প্রদত্ত কাম্য জনসংখ্যা তত্ত্বের সূত্রটি হচ্ছে- M = A − O O \\mathrm{M}=\\frac{\\mathrm{A}-\\mathrm{O}}{\\mathrm{O}} M = O A − O ​ , যেখানে, M = অসামঞ্জস্যের পরিমাণ, O = কাম্য জনসংখ্যা, A = প্রকৃত জনসংখ্যা।"
        },
        {
          "label": "খ",
          "question": "",
          "explanation": "শিক্ষা হচ্ছে মানবসম্পদ উন্নয়নের প্রধান হাতিয়ার। শিক্ষা এমন একটি প্রক্রিয়া যার মাধ্যমে কোনো ব্যক্তি বিভিন্ন বিষয়ে জ্ঞান লাভ করে। সমাজে শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনী ক্ষমতা অর্জন করে। মানুষ নিজেকে এবং রাষ্ট্রের বিদ্যমান সম্পদের কাম্য ব্যবহার নিশ্চিত করতে সক্ষম হয়। এভাবেই শিক্ষা মানবসম্পদ উন্নয়নকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনসংখ্যা বৃদ্ধির কারণসমূহ হলো- ১. খাদ্যাভ্যাস, ২. আবহাওয়া, ৩. বাল্যবিবাহ ইত্যাদি। খাদ্যাভ্যাস বাংলাদেশের উচ্চ জন্মহারের একটি অন্যতম কারণ। কেননা, বাংলাদেশের লোকেরা বেশি পরিমাণে শ্বেতসার জাতীয় খাদ্য গ্রহণ করে এবং আমিষ জাতীয় খাদ্য খুবই কম ভক্ষণ করে। শ্বেতসার জাতীয় খাদ্যে প্রজনন ক্ষমতা বৃদ্ধি পায় এবং আমিষ জাতীয় খাদ্য গ্রহণে প্রজনন ক্ষমতা কমে। এছাড়া, জলবায়ু ও ভৌগোলিক পরিবেশের ওপর জন্মহার নির্ভর করে। বাংলাদেশের জলবায়ু উষ্ণ, আর্দ্র ও সমভাবাপন্ন। এরূপ জলবায়ুর প্রভাবে বাংলাদেশের ছেলেমেয়েরা অল্প বয়সে যৌবনপ্রাপ্ত হয় এবং প্রজনন ক্ষমতা লাভ করে। বাংলাদেশে উচ্চ জন্মহারের আরেকটি অন্যতম কারণ হলো বাল্যবিবাহ ও বহুবিবাহ। নানা কারণে সন্তান-সন্ততিদেরকে অতি অল্প বয়সে বিবাহ দেয়া হয়। ফলে সন্তান উৎপাদন বেশি হয়। বাল্যবিবাহ ছাড়াও আমাদের দেশে বহুবিবাহ প্রথা প্রচলিত রয়েছে। যা আমাদের দেশে উচ্চ জন্মহারের অন্যতম কারণ। উপরে আলোচিত কারণে বাংলাদেশের জনগণের জীবনযাত্রা অত্যন্ত নিম্নমানের। শিক্ষার অভাবে উচ্চ জীবনযাত্রার মান সম্বন্ধে জনসাধারণের কোনো ধারণা নেই। আর সন্তান প্রতিপালনে ব্যয় খুব বেশি নয় বলে অধিক সন্তান জন্ম দিতে তারা দ্বিধাবোধ করে না। তাই বলা যায় যে, উদ্দীপকে প্রদর্শিত কারণগুলো জনসংখ্যা বৃদ্ধির ক্ষেত্রে সক্রিয় ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনসংখ্যা সমস্যা সমাধানে সরকার বর্তমানে বাল্যবিবাহ প্রতিরোধ আইন, পরিবার পরিকল্পনা কার্যক্রম গ্রহণ করেছে। জনসংখ্যা নিয়ন্ত্রণের সুদূরপ্রসারী কৌশল হচ্ছে দেশে শিক্ষার হার বাড়ানো ও মানবসম্পদের উন্নয়ন ঘটানো। সে লক্ষ্যে সরকার জাতীয় শিক্ষানীতি-২০১০ প্রণয়ন করেছে। সহস্রাব্দ উন্নয়ন লক্ষ্যমাত্রা (MDG) অর্জনের লক্ষ্যে সরকার বেশ কয়েকটি প্রকল্পও বাস্তবায়ন করছে। নারীর সার্বিক ক্ষমতায়নের উদ্দেশ্যে জাতীয় নারী উন্নয়ন নীতি-২০১১ অনুমোদিত হয়েছে। এছাড়া, সরকারের স্বাস্থ্য ও পরিবার কল্যাণ মন্ত্রণালয় এর অধীনে মানবসম্পদ উন্নয়নসহ জনসংখ্যা নিয়ন্ত্রণের বিভিন্ন কর্মসূচি গ্রহণ করা হয়েছে। স্বাস্থ্য ও পরিবার কল্যাণ মন্ত্রণালয় স্থানীয় সরকার, পল্লি উন্নয়ন ও সমবায় মন্ত্রণালয়ের সাথে সমন্বিতভাবে নগর এলাকায় জনসচেতনতা বৃদ্ধি, ভিটামিন এ খাওয়ানোসহ অন্যান্য কার্যক্রম পরিচালনা করছে। অন্যদিকে, স্বাস্থ্য ও পরিবার কল্যাণ মন্ত্রণালয়ের অধীনে স্বাস্থ্য বিভাগ ২০২১ সাল পর্যন্ত সারা দেশে ১৩৮৮১টি কমিউনিটি ক্লিনিক চালু করেছে। এর মাধ্যমে স্বাস্থ্য, পুষ্টি ও জনসংখ্যা কার্যক্রম পরিচালিত হচ্ছে। এছাড়াও সরকারের তথ্য মন্ত্রণালয় বিভিন্ন গণমাধ্যমের সাহায্যে পরিবার পরিকল্পনার আবশ্যকতা ও জনসংখ্যা সমস্যার বিভিন্ন দিক প্রচার করছে। সরকারের জনসংখ্যা বিভাগ ভ্রাম্যমাণ ভ্যানের সাহায্যে পরিবার পরিকল্পনা সম্পর্কিত বিভিন্ন চলচ্চিত্র প্রদর্শন করে থাকে। উপরে উল্লিখিত পদক্ষেপগুলো সফল হলে দেশে বিদ্যমান জনসংখ্যা পরিস্থিতির উন্নতি ঘটতে পারে বলে আমি মনে করি।"
        }
      ]
    },
    {
      "number": "5",
      "uddipok": "বাংলাদেশ একটি জনবহুল দেশ। দেশটি কৃষিপ্রধান হলেও খাদ্য উৎপাদনে স্বয়ংসম্পূর্ণ নয়। ফলে জনসংখ্যার এক-তৃতীয়াংশই খাদ্য নিরাপত্তাহীনতার শিকার। ভূমিহীন কৃষকের ব্যাপক উপস্থিতি, বর্গাচাষ প্রথা, খাদ্য গুদামজাতকরণের অভাব, অধিক পরিবহন ব্যয় ইত্যাদি কারণে খাদ্য নিরাপত্তা নিশ্চিত করা সম্ভব হচ্ছে না। তবে খাদ্য নিরাপত্তা অর্জনে সরকার টেকসই কৃষি ব্যবস্থা প্রবর্তনের মাধ্যমে চেষ্টা চালিয়ে যাচ্ছে। আশা করা যাচ্ছে, অচিরে বাংলাদেশ খাদ্য নিরাপত্তা নিশ্চিত করতে সক্ষম হবে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "এক খাদ্যের সাথে অন্য খাদ্য মিশ্রণ, স্বাস্থ্যের জন্য ক্ষতিকর এমন রাসায়নিক পদার্থ মিশ্রণ, খাদ্য সংরক্ষণের জন্য ক্ষতিকর দ্রব্য ব্যবহার ইত্যাদি একত্রে খাদ্যে ভেজাল বা ভেজাল খাদ্য বলে পরিচিত।"
        },
        {
          "label": "খ",
          "question": "",
          "explanation": "নিরাপদ খাদ্য মানুষকে সুস্থ-সবল রাখে; ফলে সে জীবনের বেশির ভাগ সময় কর্মক্ষম থাকে। খাদ্য নিরাপত্তার ক্ষেত্রে খাদ্যের প্রাপ্যতা ও ক্রয়যোগ্যতা নিশ্চিতকরণের সাথে সাথে তা নিরাপদ করাও প্রয়োজন। খাদ্য নিরাপদ হলে রোগ-ব্যাধি থেকে রক্ষা পাওয়া যায় এবং কর্মক্ষম থাকা সম্ভব হয়। নিরাপদ খাদ্য পুষ্টিসমৃদ্ধ হয় বলে তা থেকে পুষ্টি আহরণ সম্ভব হয় যা দেহ ও মনের স্বাভাবিক বিকাশ ঘটায়। তাই খাদ্য নিরাপদ হওয়া আবশ্যক।"
        },
        {
          "label": "গ",
          "question": "",
          "explanation": "উদ্দীপকে বাংলাদেশে খাদ্য নিরাপত্তাহীনতার জন্য কিছু কারণ চিহ্নিত করা হয়েছে। ত্রুটিপূর্ণ ভূমিস্বত্ব ব্যবস্থার কারণে এদেশের প্রায় এক-তৃতীয়াংশ কৃষকই ভূমিহীন। তারা খাদ্যশস্য বা অর্থের বিনিময়ে অন্যের জমি চাষ করে। চাষকৃত জমি নিজেদের না হওয়ায় তারা পূর্ণ উদ্যমের সাথে কৃষিকাজ করে না। ফলে ফলন কম হয়। এ অবস্থায় খাদ্যের প্রাপ্যতা বাড়ে না এবং খাদ্য নিরাপত্তাহীনতা বিরাজ করে। এছাড়া, বাংলাদেশে ব্যাপকভাবে বর্গাচাষ প্রথা প্রচলিত আছে। এখানে চাষকৃত জমি বর্গাচাষির না হওয়ায় এবং জমির মালিক কর্তৃক যেকোনো সময়ে জমি থেকে উৎখাত হওয়ার আশঙ্কা থাকায় কৃষি উৎপাদন কার্যক্রম সুষ্ঠুভাবে পরিচালিত হয় না। এজন্য খাদ্য প্রাপ্তির পরিমাণ তেমন বাড়ে না। বাংলাদেশে গ্রামাঞ্চলে খাদ্য গুদামজাতকরণের পর্যাপ্ততা নেই। খাদ্য গুদামজাতকরণ ও সংরক্ষণের অভাবে তা ঠিকমতো ও পর্যাপ্ত পরিমাণে গুদামজাত করা যায় না। সংরক্ষণজনিত ত্রুটির জন্যও গুদামজাতকৃত খাদ্যের একাংশ বিনষ্ট হয়। তাছাড়া, সাম্প্রতিক সময়ে ডিজেল ও গ্যাসের দাম অনেক বেড়ে যাওয়ায় পরিবহণ ভাড়াও যথেষ্ট বেড়েছে। ফলে সব জায়গায় খাদ্যের যোগান ঠিকমতো দেওয়া সম্ভব হচ্ছে না। খাদ্য নিরাপত্তার অন্যতম দিক হলো খাদ্যের প্রাপ্যতা বৃদ্ধি। উপরে উল্লেখিত কারণগুলোর জন্য তা বিঘ্নিত হওয়ায় দেশে এখনও খাদ্য নিরাপত্তাহীনতা বিরাজ করছে।"
        },
        {
          "label": "ঘ",
          "question": "",
          "explanation": "সাম্প্রতিককালে দেশে খাদ্য নিরাপত্তা নিশ্চিতকরণের জন্য সরকার টেকসই কৃষিব্যবস্থা প্রবর্তনের চেষ্টা চালিয়ে যাচ্ছে। তবে সরকারের এ পদক্ষেপ খাদ্য নিরাপত্তা নিশ্চিতকরণের জন্য যথেষ্ট নয়; এ ব্যাপারে আরও কিছু করণীয় আছে। বাংলাদেশ প্রাকৃতিক দুর্যোগপ্রবণ অঞ্চল বলে জলবায়ু পরিবর্তনের কারণে ভবিষ্যতে এখানে প্রাকৃতিক দুর্যোগ সংঘটনের হার ও তীব্রতা উভয়ই বাড়তে পারে। এর ফলে খাদ্যোৎপাদনের পরিমাণ ও তার মজুত অনেকটাই কমে যেতে পারে। এ প্রেক্ষিতে বৃহত্তর স্বার্থে চাল ও গমের বাফার স্টকের পরিমাণ বাড়ানো উচিত যাতে তার দ্বারা উদ্ভূত খাদ্য সংকট কার্যকরভাবে মোকাবিলা করা যায়। বাংলাদেশে যেহেতু নানা সীমাবদ্ধতার কারণে হঠাৎ করে খাদ্যোৎপাদন বিপুল পরিমাণে বাড়ানো সম্ভব নয়, তাই জনসংখ্যা নিয়ন্ত্রণ করেই বিদ্যমান জনসংখ্যার জন্য পর্যাপ্ত খাদ্যের ব্যবস্থা করতে হবে। সরকারকর্তৃক পরিবার পরিকল্পনা কর্মসূচি কার্যকরভাবে বাস্তবায়িত করতে পারলে জনসংখ্যা বৃদ্ধির হার কমে আসবে। এছাড়া, দেশে খাদ্যের প্রাপ্যতা বৃদ্ধি করে খাদ্য নিরাপত্তা অর্জন করতে হলে কৃষকদের খাদ্যশস্যসহ বিভিন্ন ধরনের খাদ্য উৎপাদনের উদ্ভাবিত নতুন নতুন উৎপাদন পদ্ধতি সম্পর্কে অবহিত করতে হবে। একই সাথে উৎপাদিত খাদ্য দেশে-বিদেশে যাতে প্রতিযোগিতামূলক দামে বিক্রি করা যায় তার ব্যবস্থা করা উচিত। এক্ষেত্রে আইসিটি মারফতে কৃষকরা তাদের কম্পিউটারের সাহায্যে ঘরে বসেই আবহাওয়া, কৃষি উৎপাদন ও চাষাবাদের নতুন নতুন কৌশল, উদ্ভিদের পরিপুষ্টিকর ও পানির ব্যবহার, কৃষিপণ্যের চাহিদা, বিদ্যমান দাম, পশু-পাখির রোগ ও তার প্রতিষেধক ইত্যাদি সম্পর্কে জানতে ও প্রয়োজনীয় ব্যবস্থা গ্রহণ করতে পারবে। সুতরাং, খাদ্য নিরাপত্তা অর্জনের জন্য উদ্দীপকে উল্লেখিত পদক্ষেপ গ্রহণ ছাড়াও সরকার উপরিউল্লেখিত বিভিন্ন পদক্ষেপ গ্রহণের মাধ্যমে দেশে খাদ্য নিরাপত্তা অর্জন নিশ্চিত করতে পারে।"
        }
      ]
    },
    {
      "number": "6",
      "uddipok": "আতিক একজন মুদি দোকানদার। সেই সাথে সে শেয়ারবাজারে শেয়ার কেনা- বেচাও করে। সে শেয়ারের দাম কমলে শেয়ার কেনে ও দাম বাড়লে শেয়ার বিক্রি করে। এতে আতিক সাহেব লাভবান হতে থাকে এবং তার পুঁজির পরিমাণ বাড়তে থাকে এবং তাকে দেখে অনেকে শেয়ার ব্যবসায় আকৃষ্ট হয়।",
      "tag": "JB 17,BB 17",
      "sub_questions": [
        {
          "label": "ক",
          "question": "",
          "explanation": "কোনো ব্যবসায় প্রতিষ্ঠানের আর্থিক পরিকল্পনা, সমন্বয়সাধন, নিয়ন্ত্রণ এবং তাদের প্রয়োগ সংক্রান্ত কার্যাবলিকে অর্থায়ন বলে।"
        },
        {
          "label": "খ",
          "question": "",
          "explanation": "অর্থায়নের উৎস হিসেবে শেয়ার ও বন্ড উভয় মার্কেটের বৈশিষ্ট্যগুলো তুলনা করে এদের মধ্যে পার্থক্য নির্ণয় করা যায়। ১. সুদের হারের সাথে শেয়ারবাজারের কোনো সম্পর্ক নেই। শেয়ারহোল্ডাররা কোম্পানির মালিক এবং কোম্পানির লভ্যাংশ লাভ করে থাকে। অন্যদিকে, সুদের হারের সাথে বন্ডমার্কেট সরাসরি সম্পর্কযুক্ত। কারণ বন্ডের মূল্য সুদের হারের উঠানামার সাথে সাথে উঠানামা করে থাকে। ২. শেয়ারমার্কেটের মাধ্যমে অর্থায়নে কোনোরূপ ঝুঁকি নেই। কারণ- এখান থেকে পুঁজি সংগ্রহ করলে ঐ পুঁজির জন্য সুদ গুনতে হয় না। কিন্তু বন্ডমার্কেটের মাধ্যমে অর্থায়ন করলে বন্ডের সুদ না দিতে পারার ঝুঁকি আছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত আতিক সাহেবের শেয়ার হলো মাধ্যমিক বা সেকেন্ডারি শেয়ার। প্রাথমিক শেয়ারের মালিকগণ যখন তাদের শেয়ার বিক্রি করে তখন তা মাধ্যমিক শেয়ারে রূপান্তরিত হয়। অর্থাৎ প্রাথমিক শেয়ারের মালিকানা বদল হয়ে প্রথম ক্রেতার নিকট হতে অন্য কোনো ক্রেতার নিকট হস্তান্তরিত হলে তাকে সেকেন্ডারি শেয়ার বলে। সেকেন্ডারি শেয়ার প্রকৃতপক্ষে স্বাধীন অস্তিত্ববিশিষ্ট কোনো শেয়ার নয়। প্রাথমিক শেয়ারই শেয়ারবাজারে ক্রয়-বিক্রয় হলে তা সেকেন্ডারি শেয়ার বলে বিবেচিত হয়। এ শেয়ারের দাম তার চাহিদা ও যোগানের ভিত্তিতে নির্ধারিত হয়। তাই চাহিদা ও যোগানের ঘাত-প্রতিঘাতে নিয়মিতই এর দাম পরিবর্তিত হয়। শেয়ারবাজারের যেকোনো সদস্য এ শেয়ার ক্রয়- বিক্রয়ের স্বাধীনতা ভোগ করে। প্রাথমিক শেয়ার ক্রয়ের মতো এ শেয়ার ক্রয়ের জন্য আবেদন করতে হয় না। এছাড়া, এ শেয়ারের মালিক শেয়ারের সংখ্যানুপাতে বোনাস ও বোনাস শেয়ার পায় এবং রাইট শেয়ার ক্রয়ের সুবিধা ভোগ করে।"
        },
        {
          "label": "ঘ",
          "question": "",
          "explanation": "আতিক সাহেবের পুঁজি গঠনে শেয়ার বাজার নানাভাবে ভূমিকা রাখে। শেয়াবাজারে বিশেষ করে সেকেন্ডারি শেয়ার মার্কটে বিভিন্ন কোম্পানির শেয়ার প্রতিনিয়ত বেচাকেনা হয়। এর ফলে পুঁজির গতিশীলতা এবং উৎপাদনশীলতা বৃদ্ধি পায়। তাছাড়া, দেশে অনেক উচ্চবিত্ত লোক আছে যারা প্রাতিষ্ঠানিক সুযোগ-সুবিধার অভাবে তাদের সঞ্চয়কে কোনো উৎপাদনমুখী কাজে ব্যবহার না করে অলসভাবে ফেলে রাখে। শেয়ারবাজার এসব সঞ্চয়কারীর অলস অর্থকে বিনিয়োগ করে পুঁজি গঠনে সহায়তা করে। সমাজে এমন অনেক ক্ষুদ্র সঞ্চয়কারী বা আমানতকারী আছে যারা তাদের সঞ্চয় বা আমানতকে বিনিয়োগের কাজে খাটাতে চায়। কিন্তু বর্তমানে বৃহদায়তন শিল্পের যুগে কোনো ক্ষুদ্র আমানতকারীর পক্ষে এককভাবে কোনো শিল্প প্রতিষ্ঠা করা সম্ভব হয় না। এক্ষেত্রে শেয়ারবাজারে শেয়ার ক্রয় করে তারা যেকোনো শিল্প প্রতিষ্ঠানের মালিকানা লাভের মাধ্যমে উৎপাদনে অংশগ্রহণ করতে পারে। এছাড়া, শেয়ারবাজার জনগণকে বিনিয়োগে উৎসাহ প্রদান করে। পণ্য বাজারের মতো শেয়ারবাজারেও জনগণ ইচ্ছেমতো যেকোনো কোম্পানির শেয়ার ক্রয় করতে পারে। আবার, ইচ্ছা করলে প্রয়োজনের সময় এসব শেয়ার বিক্রি করে নগদ টাকা ফেরত পেতে পারে। এ কারণে জনগণ শেয়ারবাজারে বিনিয়োগে উৎসাহিত হয়। এবং এর ফলে দেশে বিনিয়োগ বৃদ্ধি পায়। সুতরাং, উপরের আলোচনার প্রেক্ষিতে বলা যায়, পুঁজি গঠনে শেয়ার বাজার গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "7",
      "uddipok": "নিচের চিত্রটি লক্ষ কর এবং সংশ্লিষ্ট প্রশ্নগুলোর উত্তর দাও:",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট বছরের গড়পড়তা দামকে অন্য কোনো ভিত্তি বছরের গড়পড়তা দামের তুলনায় শতাংশরূপে প্রকাশ করার জন্য যে সংখ্যাবাচক পদ্ধতি ব্যবহার করা হয়, তাকে সূচক সংখ্যা বলে।"
        },
        {
          "label": "খ",
          "question": "",
          "explanation": "খরচ বৃদ্ধিজনিত মুদ্রাস্ফীতি অর্থনীতির জন্য ক্ষতিকারক। খরচ বৃদ্ধিজনিত মুদ্রাস্ফীতি ঘটার অন্যতম কারণ হলো- শ্রমিক সংঘসমূহের দাবির প্রেক্ষিতে মজুরি এতটা বৃদ্ধি, যা তাদের উৎপাদনশীলতার সাথে সংগতিপূর্ণ নয়। তাছাড়া, একচেটিয়া কারবারিরা অতিরিক্ত মুনাফার লোভে তাদের দ্রব্যের যোগান লক্ষণীয়ভাবে কমিয়ে দিলে এ মুদ্রাস্ফীতি দেখা দেয়। ব্যাপকভাবে পরোক্ষ কর আরোপের দরুন দামস্তর বাড়লে জনসাধারণ বেশি ব্যয় করতে বাধ্য হয়; তখন স্থির আয়ের লোকেরা ক্ষতিগ্রস্ত হয়। এসব কারণে খরচ বৃদ্ধিজনিত মুদ্রাস্ফীতি অর্থনীতির জন্য খারাপ বলে গণ্য হয়।"
        },
        {
          "label": "গ",
          "question": "",
          "explanation": "উদ্দীপকের চিত্রে চাহিদা বৃদ্ধিজনিত মুদ্রাস্ফীতি দেখানো হয়েছে। দাম P₁ থেকে P₂-তে পরিবর্তিত হওয়ায় এ মুদ্রাস্ফীতি ঘটেছে। সরকারি ব্যয় বৃদ্ধি মুদ্রাস্ফীতির অন্যতম কারণ- বর্তমানে দেশের উন্নয়নমূলক কাজের জন্য সরকার প্রচুর অর্থ ব্যয় করে। কিন্তু সরকারি ব্যয় বৃদ্ধির অনুপাতে স্বল্পকালে উৎপাদন বাড়ে না। ফলে মুদ্রাস্ফীতি দেখা দেয়। মুদ্রাস্ফীতির অন্যতম প্রধান আরেকটি কারণ হলো জনসংখ্যা বৃদ্ধি। দেশের জনসংখ্যা বৃদ্ধির ফলে পণ্যসামগ্রীর চাহিদা বেড়ে যায়। কিন্তু জনসংখ্যা বৃদ্ধির তুলনায় উৎপাদন না বাড়লে মূল্যস্তর বৃদ্ধির মাধ্যমে মুদ্রাস্ফীতি দেখা দেয়। বর্তমানে সকল সরকারকেই অনুৎপাদনশীল খাতে ব্যয় করতে হয়। যেমন- শিশু পার্ক, অডিটোরিয়াম, চিত্তবিনোদন কেন্দ্র, স্টেডিয়াম, খেলাধুলার সরঞ্জাম ক্রয় প্রভৃতি খাতে সরকার প্রচুর অর্থ ব্যয় করে। এজন্যও মুদ্রাস্ফীতি হয়। তাছাড়া রপ্তানি বৃদ্ধির কারণেও মুদ্রাস্ফীতি দেখা দেয়। কেননা রপ্তানি বৃদ্ধির ফলে অভ্যন্তরীণ বাজারে যোগান কমে যায় এবং মুদ্রাস্ফীতি দেখা দেয়। সুতরাং বলা যায়, উদ্দীপকে চিত্রে দাম P, থেকে P₂-তে পরিবর্তনের জন্য উপরিউল্লিখিত কারণগুলো দায়ী।"
        },
        {
          "label": "ঘ",
          "question": "",
          "explanation": "উদ্দীপকের চিত্রে যে মুদ্রাস্ফীতি দেখানো হয়েছে তা চাহিদা বৃদ্ধিজনিত মুদ্রাস্ফীতি বলে পরিচিত। এ মুদ্রাস্ফীতি কেবল আর্থিক নীতির দ্বারাই নিয়ন্ত্রণ করা যায় না। মুদ্রাস্ফীতি নিয়ন্ত্রণের জন্য কেন্দ্রীয় ব্যাংক যেসকল পদ্ধতি অবলম্বন করে সেগুলোর সমষ্টিই হলো আর্থিক নীতি। এ নীতির অধীনে ব্যাংক হার বৃদ্ধি, নগদ জমার অনুপাত বৃদ্ধি, খোলাবাজারে সরকারি ঋণপত্র বিক্রয় ইত্যাদির মাধ্যমে কেন্দ্রীয় ব্যাংক দেশে অর্থের যোগান ও বাণিজ্যিক ব্যাংক সৃষ্ট ঋণের পরিমাণ হ্রাস করে। কিন্তু কখনো কখনো মুদ্রাস্ফীতি নিয়ন্ত্রণের জন্য এসব ব্যবস্থা পুরোপুরি কার্যকর হয় না। এ পদ্ধতির কার্যকারিতা অনেকটাই নির্ভর করে ঋণগ্রহীতাদের ওপর। মুদ্রাস্ফীতির সময় তারা অধিক ঋণ নিতে গেলে তবেই এ ব্যবস্থা কার্যকর হয় ও দামস্তর কম ও মুদ্রাস্ফীতি নিয়ন্ত্রণে আসে। আর্থিক নীতি মুদ্রাস্ফীতি নিয়ন্ত্রণের জন্য যথেষ্ট না হলে সরকার রাজস্ব নীতিরও আশ্রয় নেয়। রাজস্ব নীতির মধ্যে সরকারি ব্যয় হ্রাস, করের পরিমাণ বৃদ্ধি, সরকারি ঋণ গ্রহণ ইত্যাদি। অন্যতম মুদ্রাস্ফীতি নিয়ন্ত্রণের জন্য আর্থিক ও রাজস্ব নীতির আশ্রয় গ্রহণ সত্ত্বেও কখনো কখনো সরকারকে এসবের সাথে কিছু প্রত্যক্ষ ব্যবস্থাও গ্রহণ করতে হয়। এগুলো হলো: দাম নিয়ন্ত্রণ ও রেশনিং, মজুরি নিয়ন্ত্রণ, আমদানি বৃদ্ধি, ফটকা কারবার নিয়ন্ত্রণ ইত্যাদি। সুতরাং বলা যায়, উদ্দীপকের চিত্রে দাম P₁ থেকে P₂-তে পরিবর্তন হলে অর্থাৎ চাহিদা বৃদ্ধিজনিত মুদ্রাস্ফীতি দেখা দিলে তা নিয়ন্ত্রণের জন্য কেবল আর্থিক নীতির প্রয়োগই যথেষ্ট নয়। এর পাশাপাশি রাজস্ব নীতি ও প্রত্যক্ষ নিয়ন্ত্রণ ব্যবস্থা গ্রহণ করতে হয়।"
        }
      ]
    },
    {
      "number": "8",
      "uddipok": "নিচের ছকটি লক্ষ কর এবং প্রশ্নগুলোর উত্তর দাও: বাংলাদেশের রপ্তানিকৃত পণ্যের মূল্য",
      "tag": "NGDC 24,BB 17",
      "sub_questions": [
        {
          "label": "ক",
          "question": "",
          "explanation": "দুই বা ততোধিক স্বাধীন ও সার্বভৌম দেশের মধ্যে চুক্তি অনুযায়ী, দ্রব্য ও সেবার বিনিময়কে আন্তর্জাতিক বাণিজ্য বলে।"
        },
        {
          "label": "খ",
          "question": "",
          "explanation": "পৃথিবীর কোনো দেশের পক্ষেই প্রয়োজনীয় সকল দ্রব্য বা সেবা উৎপাদন করা সম্ভব হয় না। ফলে বিভিন্ন প্রকার প্রয়োজনীয় দ্রব্য ও সেবার জন্য একদেশ অন্যদেশের ওপর নির্ভরশীল হয়ে থাকে। এজন্যই আন্তর্জাতিক বাণিজ্য সংঘটিত হয়। বিশ্বের বিভিন্ন দেশের মধ্যে প্রাকৃতিক সম্পদের পার্থক্য হেতু কোনো বিশেষ দেশ, বিশেষ পণ্য উৎপাদনে আপেক্ষিক সুবিধা ভোগ করতে পারে। আপেক্ষিক সুবিধা অনুযায়ী, কোনো দেশ কোনো বিশেষ দ্রব্য উৎপাদন ও রপ্তানি করে থাকে এবং আপেক্ষিকভাবে যা উৎপাদনে অসুবিধা সে দ্রব্য আমদানি করে। যেমন- বাংলাদেশ চীনে পাটজাত দ্রব্য রপ্তানি করে সে দেশ থেকে কাপড় আমদানি করলে বাণিজ্য সংঘটিত হয়।"
        },
        {
          "label": "গ",
          "question": "",
          "explanation": "আমাদের দেশে উদ্দীপকের ২নং সারিতে উল্লিখিত পণ্যটির তথা তৈরি পোশাক শিল্পের অর্থনৈতিক অনেক গুরুত্ব রয়েছে। বাংলাদেশে বৈদেশিক মুদ্রা অর্জনের সর্ববৃহৎ খাত হলো তৈরি পোশাক শিল্প। এ শিল্পে প্রায় ১.৫ কোটি শ্রমিক নিয়োজিত আছে। তাছাড়া বাংলাদেশের বিপুলসংখ্যক অবহেলিত, সুবিধাবঞ্চিত ও দরিদ্র নারীরা এ শিল্পে কর্মসংস্থানের মাধ্যমে তাদের জীবনযাত্রার মান উন্নত করার সুযোগ পেয়েছে। পোশাক শিল্প দেশে একদল দক্ষ উদ্যোক্তা শ্রেণি গড়ে তুলেছে। দেশে শিল্পবান্ধব পরিবেশ ও বিনিয়োগ পরিস্থিতি ভালো থাকলে এ উদ্যোক্তা শ্রেণি দেশের শিল্পায়নে মূল্যবান ভূমিকা রাখতে পারবে। পোশাক শিল্পের প্রয়োজনে দেশে অন্যান্য সহায়ক শিল্প যেমন সুতা, কার্টন, পলিব্যাগ, লেভেল, গামটেপ, প্যাকিং ইত্যাদি শিল্প গড়ে উঠেছে। পোশাক শিল্পের উন্নয়নে সাথে সাথে এসব ব্যাকওয়ার্ড লিংকেজ শিল্প (পশ্চাৎ সংযোগ শিল্প) এর দ্রুত বিকাশ ঘটছে। এছাড়া পোশাক শিল্পের শ্রমিকের জন্য বাড়তি খাদ্য, বস্ত্রসহ বিভিন্ন ভোগ্যদ্রব্যের বাজার সৃষ্টি হয়েছে। এর ফলে দেশে অনেক ভোগ্যপণ্য উৎপাদনকারী কারখানা গড়ে উঠেছে যেগুলো উৎপাদন, আয় বৃদ্ধি ও কর্মসংস্থানে সাহায্য করছে। তাছাড়া পোশাক শিল্পের জন্য বর্তমানে যে বিপুল পরিমাণ কাপড় আমদানি করা হয়, ভবিষ্যতে তা দেশেই উৎপাদন করলে বস্ত্র শিল্পেরও উন্নয়ন ঘটবে। সুতরাং বলা যায়, উদ্দীপকে ২নং সারণিতে উল্লিখিত পণ্যটির যথেষ্ট অর্থনৈতিক গুরুত্ব রয়েছে।"
        },
        {
          "label": "ঘ",
          "question": "",
          "explanation": "উদ্দীপক অনুসারে ৩নং সারণিতে উল্লিখিত খাতটির হলো কুটিরশিল্প খাত। হস্তশিল্পজাত পণ্য এ খাতেরই উৎপাদিত পণ্য। বিভিন্ন কারণে বাংলাদেশের অর্থনীতিতে কুটির শিল্প একটি সম্ভাবনাময় খাত হিসেবে আত্মপ্রকাশ করেছে। এ দেশের অর্থনীতিতে এ শিল্পের উজ্জ্বল সম্ভাবনা রয়েছে। কুটিরশিল্প স্বল্প মূলধন, সহজলভ্য কাঁচামাল ও সাধারণ যন্ত্রপাতি দ্বারা স্ব-উদ্যোগে গৃহেই প্রতিষ্ঠা করা যায়। এ দেশে তাই বেশিরভাগ আত্মকর্মসংস্থানের ব্যবস্থা কুটিরশিল্প স্থাপনের মাধ্যমেই করা যায়। তাছাড়া বাংলাদেশ হলো বেশি শ্রমশক্তি ও স্বল্প পুঁজির দেশ। এ প্রেক্ষিতে এখানে স্বল্প পুঁজির বিনিয়োগ দ্বারা কুটিরশিল্প স্থাপন সুবিধাজনক। বাংলাদেশের অন্যতম প্রধান সমস্যা হলো বেকার সমস্যা। দেশের বিপুল বেকার জনশক্তিকে কুটির শিল্পের মাধ্যমে তাদের ঘরে বসেই কাজের ব্যবস্থা করা যায়। তাছাড়া বাংলাদেশের কৃষিখাতে প্রচুর লোক ছদ্মবেশী বেকার, মৌসুমি বেকার হিসেবে নিয়োজিত আছে। এসব বেকারকে সহজেই কুটির শিল্পে নিয়োগ করা যায়। অন্যদিকে, আমাদের দেশে পল্লি অঞ্চলে অনেক প্রাকৃতিক সম্পদ রয়েছে; এগুলো কুটিরশিল্পে কাঁচামাল হিসেবে ব্যবহার করা যায়। এছাড়াও দেশের বৃহৎ শিল্পের অনেক পরিত্যক্ত উপজাত দ্রব্যাদি কুটিরশিল্পে ব্যবহৃত হতে পারে। সুতরাং বলা যায়, উদ্দীপকের ৩নং সারণিতে উল্লিখিত খাতটি অর্থাৎ কুটির শিল্প বাংলাদেশের অর্থনীতিতে একটি সম্ভাবনাময় খাত।"
        }
      ]
    },
    {
      "number": "9",
      "uddipok": "পলাশ সাহেব একজন ICT বিশেষজ্ঞ। দীর্ঘদিন যাবৎ তিনি যুক্তরাষ্ট্রে অবস্থান করছেন। সাম্প্রতিক সময়ে তিনি দেশে বেড়াতে এসেছেন। গ্রামের পথ দিয়ে হাঁটতে হাঁটতে তিনি লক্ষ করলেন গ্রামের অবস্থা আর পূর্বের মতো নেই। গ্রামে বিদ্যুৎ এসেছে। রঙিন টিভি ও ডিস-লাইন এসেছে। মানুষ চায়ের দোকানে বসে চা-পানের সাথে সাথে টিভির বিভিন্ন চ্যানেলের সংবাদের পাশাপাশি বিভিন্ন দেশের আচার-অনুষ্ঠান দেখার সুযোগ পাচ্ছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "",
          "explanation": "বিশ্বায়ন ও তথ্যপ্রযুক্তির মধ্যে সমমুখী সম্পর্ক বিদ্যমান। কম্পিউটার ও টেলিযোগাযোগ ব্যবস্থার মাধ্যমে তথ্য সংগ্রহ, একত্রীকরণ, সংরক্ষণ, প্রক্রিয়াকরণ এবং এসবের মাধ্যমে প্রাপ্ত তথ্য কমিউনিকেশন সফটওয়্যার ও হার্ডওয়্যার এর সাহায্যে দ্রুত একস্থান থেকে অন্যস্থানে স্থানান্তর করার প্রক্রিয়াই হলো তথ্যপ্রযুক্তি। বিংশ শতাব্দীর শেষ দিকে তথ্যপ্রযুক্তির ব্যাপক সম্প্রসারণ ঘটায় তথ্যের অবাধ প্রবাহ সম্ভব হচ্ছে। দিন দিন তথ্যপ্রযুক্তির যত প্রসার ঘটছে ততই বিশ্বের দেশগুলোর মধ্যে দ্রুত যোগাযোগ ও সম্পর্ক স্থাপন সম্ভব হচ্ছে, অর্থনৈতিক ও সামাজিক সম্পর্কের প্রসার ঘটছে এবং বিশ্বে জ্ঞান ও প্রযুক্তি দ্রুত ছড়িয়ে পড়ছে। এসবই বিশ্বায়ন প্রক্রিয়াকে গতিশীল করে তুলছে। সুতরাং বলা যায়, বিশ্বায়ন ও প্রযুক্তির মধ্যে সম্পর্ক সমমুখী।"
        },
        {
          "label": "গ",
          "question": "",
          "explanation": "বিশ্বায়নের কিছু নেতিবাচক দিক থাকলেও ইতিবাচক দিকই বেশি। বর্তমানে বিশ্বায়নের ফলে পৃথিবীর বিভিন্ন দেশের মধ্যে তথ্য ও প্রযুক্তির অবাধ প্রবাহ ঘটছে। বাণিজ্য উদারীকরণ ও বাজার উন্মুক্ত হচ্ছে। এ অবস্থা আমাদের দেশসহ পৃথিবীর সকল দেশের মানুষের চাল-চলন, জীবনযাত্রা, চিন্তা-ভাবনা, চিত্তবিনোদন বদলে দিচ্ছে। পরিবর্তনের এ ছোঁয়া দেশের সুদূরের গ্রামগুলোতেও লেগেছে। বিশ্বায়নের ফলে এ পরিবর্তন অনেক বছর পরে দেশে ফিরে আসা পলাশ সাহেবের চোখে লেগেছে। উদ্দীপকে যুক্তরাষ্ট্র প্রবাসী পলাশ সাহেব সম্প্রতি দেশে ফিরে গ্রামের পথ চলতে গিয়ে লক্ষ করেন, যে গ্রাম একসময় রাতের অন্ধকারে ডুবে যেত, লণ্ঠনের স্তিমিত আলোয় মানুষ কোনোরকমে তার রাতের কাজ-কর্ম করত, সে গ্রাম এখন রাতে বিদ্যুতের আলোয় উদ্ভাসিত হয়। আবার পঞ্চাশের দশকের রেডিওর স্থান দখল করেছে ঝকঝকে রঙিন টেলিভিশন। ডিস লাইনের বদৌলতে এখন বিশ্বের চিত্তবিনোদনের ভাণ্ডার গ্রামের মানুষের কাছেও উন্মুক্ত। এছাড়াও পলাশ সাহেবের দেখা গ্রামে এখন মেঠোপথে মোটরসাইকেল চলে, মাঠে পাওয়ারটিলার দ্বারা জমি চাষ হয়, নদী-নালা থেকে সেঁউত-ঝুড়ির সাহায্যে পানিসেচ না করে শ্যালো ও ডিপ টিউবওয়েলের সাহায্যে পানি সেচ দেওয়া হয়। এখন কৃষক ঘরে বসেই তার কম্পিউটারের সাহায্যে কৃষি-উৎপাদন ও কৃষি সম্পর্কিত সর্বশেষ বিভিন্ন তথ্য সংগ্রহ ও ব্যবহার করতে পারছে। বিশ্বায়নের হাত ধরেই এসব পরিবর্তন এসেছে পলাশ সাহেব এমনটিই মনে করেন।"
        },
        {
          "label": "ঘ",
          "question": "",
          "explanation": "উদ্দীপক অনুযায়ী, সামাজে বিশ্বায়নের প্রায়োগিক ভিত্তি আছে বলে আমি মনে করি। অনেক আগে থেকেই বাংলাদেশ বিশ্বায়ন প্রক্রিয়ার সাথে যুক্ত হয়েছে। পলাশ সাহেব যে সমাজে বসবাস করেন তার সকল সামাজিক ক্রিয়া-কলাপ বিশ্বায়নের প্রকৃতি ও গতিদ্বারা প্রভাবিত এবং পরিচালিত। বহু বছর পর দেশে আগত পলাশ সাহেবের গ্রামে বিদ্যুৎ লাইন, রঙিন টিভি ও ডিস লাইন স্থান দখল করে নিয়েছে। আধুনিকতার এসবই বিশ্বায়নের প্রায়োগিক দিক। সম্প্রতি বাংলাদেশের অর্থনীতির কাঠামোগত সংস্কারের আওতায় শিল্পের বিরাষ্ট্রীয়করণ ও ব্যক্তি খাতের প্রসার, সরকারি আয়-ব্যয়ের সমন্বয়, বাণিজ্য উদারীকরণ, ভূর্তকি প্রদান, শুল্ক হ্রাস ইত্যাদি কর্মসূচি বিশ্বব্যাংক ও আইএমএফ এর সিদ্ধান্ত অনুযায়ী, বাস্তবায়নের প্রচেষ্টা চলেছে। ফলে ধীরে হলেও বাংলাদেশের বাজার বিশ্বের জন্য উন্মুক্ত হয়ে যাচ্ছে। এ অবস্থা বাংলাদেশের অর্থনীতিতে বিশ্বায়নের প্রভাব প্রকাশ করছে। বিশ্বায়নের ফলেই বিশ্বের উন্নত দেশগুলোর আধুনিক ও উন্নত প্রযুক্তি এদেশের কৃষি, শিল্প, শিক্ষা ও চিকিৎসাসহ বিভিন্ন ক্ষেত্রে ব্যবহারের সুযোগ সৃষ্টি হচ্ছে। বিদেশি শিল্পের সাথে প্রতিযোগিতার ফলে দেশি শিল্পের পণ্যসমূহের মান আন্তর্জাতিক মানের মতো উন্নত হচ্ছে। বিদেশের দেখাদেখি উন্নত কৃষি উপকরণ ও প্রযুক্তি ব্যবহারের ফলে দেশের কৃষিপণ্যের মানও বৃদ্ধি পাচ্ছে। বেশ ক'বছর ধরে কিছু কিছু কৃষিপণ্য বিদেশে রপ্তানি করা হচ্ছে। বিশ্বায়নের ফলে বাংলাদেশের দক্ষ ও অদক্ষ শ্রমিক বিশ্বের বিভিন্ন দেশে পাড়ি জমাচ্ছে; প্রতিবছর উল্লেখযোগ্য পরিমাণ বৈদেশিক মুদ্রা রেমিট্যান্স হিসেবে দেশে আসছে। সুতরাং বলা যায়, পলাশ সাহেবের সমাজে বিশ্বায়নের প্রায়োগিক ভিত্তি আছে।"
        }
      ]
    },
    {
      "number": "10",
      "uddipok": "সাম্প্রতিককালে সরকার অর্থনৈতিক উন্নয়নের জন্য শিক্ষা, প্রতিরক্ষা এবং সামাজিক নিরাপত্তার উপর বিশেষ গুরুত্ব দিচ্ছে। সেজন্য এসব খাতের বরাদ্দ বাড়ানো হচ্ছে। এসব ব্যয় নির্বাহের জন্য সরকার অনেক সময় দেশের জনগণ, আর্থিক ও বাণিজ্যিক প্রতিষ্ঠান থেকে ঋণ গ্রহণ করে। তাছাড়া সরকার বৈদেশিক সরকার ও আন্তর্জাতিক সংস্থা থেকেও ঋণ নেয়।",
      "tag": "BB 17,SB 16",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় সরকারের আয়-ব্যয় ও ঋণ সংক্রান্ত বিষয়গুলো নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "মূল্য সংযোজন কর (VAT) এর ক্ষেত্রে সরকার বিক্রেতার নিকট থেকে কর আদায় করলেও বিক্রেতা পরবর্তীতে উক্ত করের সমপরিমাণ অর্থ ক্রেতার কাছ থেকে আদায় করে নেয়। তাই এ করকে পরোক্ষ কর বলে। পরোক্ষ কর বলতে ওই করকে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। অন্যকথায়, পরোক্ষ করের ক্ষেত্রে যার ওপর কর ধার্য করা হয় সে প্রাথমিকভাবে তা প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নিতে পারে। মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "অতীতের তুলনায় বর্তমানে সরকারের অর্থনৈতিক ও জনকল্যাণমূলক কর্মকাণ্ড যথেষ্ট বেড়ে যাওয়ায় সরকারি ব্যয়ও অতীতের তুলনায় অনেক বেড়েছে। নিচে উদ্দীপকের আলোকে সরকারি ব্যয়ের গুরুত্বপূর্ণ খাতগুলো ব্যাখ্যা করা হলো। শিক্ষা মানবসম্পদের উন্নয়ন ঘটিয়ে দক্ষ জনশক্তি সৃষ্টিতে সহায়তা করে বলে এ খাতে সরকার প্রচুর অর্থ ব্যয় করে। সরকারি উদ্যোগে সময়ের প্রয়োজনানুযায়ী বিভিন্ন ধরনের শিক্ষাপ্রতিষ্ঠান প্রতিষ্ঠা ও সেগুলো পরিচালনা, সংশ্লিষ্ট শিক্ষক-কর্মচারীদের বেতন ও ভাতা প্রদান, শিক্ষা খাতে অনুদান প্রভৃতি বাবদ সরকার প্রচুর অর্থ ব্যয় করে। সাম্প্রতিক সময়ে সকল শ্রেণির শিক্ষার্থীর বৃত্তি প্রদান, শিক্ষা উপকরণ ক্রয় বাবদ অনুদান, স্কুল থেকে ঝরে- পড়া রোধে মাসিক ভাতা প্রদান ইত্যাদির দরুন এ খাতে সরকারি ব্যয় বেড়েই চলেছে। চিরাচরিতভাবেই সরকারি ব্যয়ের অন্যতম প্রধান খাত হলো প্রতিরক্ষা। স্বাধীনতা ও সার্বভৌমত্ব রক্ষা করা প্রত্যেক দেশেরই সরকারের দায়িত্ব। দেশ-রক্ষার জন্য আধুনিক যুদ্ধের উপযোগী সাজ-সরঞ্জাম ক্রয়, একটি শক্তিশালী প্রতিরক্ষা বাহিনী গড়ে তোলা ও তা পরিচালনা করা প্রভৃতি বাবদ পৃথিবীর অন্যান্য দেশের মতো এ দেশের সরকার একটি বিরাট অঙ্কের অর্থ ব্যয় করে। এছাড়াও সামাজিক নিরাপত্তা বিধান বর্তমানকালের সরকারি ব্যয়ের একটি গুরুত্বপূর্ণ খাত। কর্মরত চাকরিজীবীদের জন্য পেনশন ও গ্র্যাচুইটির ব্যবস্থা, কর্মহীনদের জন্য বেকার ভাতা, দুর্ঘটনার শিকার এমন লোকদেরকে আর্থিক সহায়তা প্রদান ইত্যাদির জন্য সরকারকে অনেক অর্থ ব্যয় করতে হয়। বর্তমান সময়ে সরকার সামাজিক নিরাপত্তা বেষ্টনী প্রসারিত করায় এ খাতের ব্যয় উত্তরোত্তর বাড়ছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অভ্যন্তরীণ ও বৈদেশিক এ দু'ধরণের ঋণের মধ্যে তুলনামূলকভাবে অভ্যন্তরীণ ঋণ গ্রহণই বাংলাদেশের জন্য উত্তম হবে বলে আমি মনে করি। যেকোনো সরকারের পক্ষে অভ্যন্তরীণ উৎসগুলো থেকে ঋণ গ্রহণ করা সহজ; কারণ সরকার জনগণকে বিভিন্ন প্রণোদনা দানের মাধ্যমে উদ্বুদ্ধ করে বা বাধ্য করে ঋণ গ্রহণ করতে পারে। কিন্তু ঋণের বৈদেশিক উৎসগুলোকে ঋণ প্রদানের জন্য প্রণোদিত বা বাধ্য করা যায় না। এ দৃষ্টিকোণ থেকে অভ্যন্তরীণ ঋণ বৈদেশিক ঋণের চেয়ে সুবিধাজনক। অভ্যন্তরীণ ঋণ নিতে গেলে সরকারকে কোনো শর্তের মোকাবিলা করতে হয় না। কিন্তু বৈদেশিক ঋণ গ্রহণ করলে তা বিদেশিদের বেঁধে দেওয়া শর্ত পূরণ করেই ব্যবহার করা যায়। ফলে অনেক সময় ঋণের উপকারের চেয়ে অপকারই বেশি হয়। অন্যদিকে, অভ্যন্তরীণ উৎস থেকে সংগৃহীত ঋণ পরিশোধে সরকার নতুন নোট ছাপিয়ে বা অধিক হারে কর ধার্য করে তা পরিশোধ করতে পারে। কিন্তু বৈদেশিক ঋণ পরিশোধে প্রয়োজনীয় স্বর্ণ বা বৈদেশিক মুদ্রা আবশ্যক হয়। এ দৃষ্টিকোণ থেকে বলা যায়, অভ্যন্তরীণ উৎস থেকে ঋণ গ্রহণ সুবিধাজনক। তাছাড়া অভ্যন্তরীণ সরকারি ঋণ দেশে বিনিয়োগ, নিয়োগ, উৎপাদন ও আয় বৃদ্ধি করে। এই বর্ধিত আয় দ্বারাই পরবর্তীতে ঋণ পরিশোধ করা যেতে পারে। কিন্তু বিদেশি ঋণ সুদ-আসলসহ পরিশোধ করতে হয় যা দেশের বাইরে চলে যায় ও আয় সৃষ্টিতে অবদান রাখে না। এটি আসলে জাতীয় আয় হ্রাস করে। তাই বাংলাদেশের জন্য অভ্যন্তরীণ ঋণ গ্রহণ করাই উত্তম। সুতরাং দেখা যাচ্ছে যে, অভ্যন্তরীণ ও বৈদেশিক ঋণের মধ্যে যথেষ্ট পার্থক্য বিদ্যমান। উভয়েরই কিছু সুবিধা-অসুবিধা রয়েছে। তবে তুলনামূলক বিচারে বাংলাদেশের জন্য বৈদেশিক ঋণ অপেক্ষা অভ্যন্তরীণ ঋণ গ্রহণ করা অধিক যুক্তিযুক্ত হবে।"
        }
      ]
    },
    {
      "number": "11",
      "uddipok": "'ক' একটি উন্নয়নশীল দেশ। 'ক' দেশের কতকগুলো সুনির্দিষ্ট অর্থনৈতিক ও সামাজিক লক্ষ্য অর্জনের জন্য এবং দেশের সম্পদ উপযুক্ত ব্যবহারের জন্য বিভিন্ন মেয়াদি উন্নয়ন পরিকল্পনা গ্রহণ করে। 'ক' দেশের ন্যায় আমাদের দেশেও উন্নয়নের জন্য বিভিন্ন মেয়াদি পরিকল্পনা গৃহীত হয়। এর মধ্যে সর্বশেষ ২০১০-২০২১ সাল মেয়াদি পরিকল্পনা। উক্ত পরিকল্পনা দারিদ্র্য সীমার নিচে বসবাসকারী জনসংখ্যা বর্তমানে ৩১.৫% থেকে ১৫% এ নামিয়ে আনা, প্রাথমিক শিক্ষাস্তরে শতভাগ এনরোলমেন্ট নিশ্চিত করে। ICT এর সুবিধা অর্জনের মাধ্যমে দেশকে ডিজিটালাইজ করা ইত্যাদি লক্ষ্য নির্ধারিত হয়।",
      "tag": "BB 17,CB 16",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ে পূর্বনির্ধারিত সুনির্দিষ্ট কতকগুলো অর্থনৈতিক ও সামাজিক লক্ষ্য অর্জনের জন্য রাষ্ট্র কর্তৃক প্রাপ্ত সম্পদের সুষ্ঠু ও সচেতন ব্যবহারকে উন্নয়ন পরিকল্পনা বলে।"
        },
        {
          "label": "খ",
          "question": "",
          "explanation": "অর্থনৈতিক উন্নয়নের সুফল দেশের সকল অঞ্চলের লোকের কাছে পৌছে দেওয়ার জন্য, দেশের প্রায় সব অঞ্চলেই উন্নয়ন ঘটানো দরকার। এতে দেশে সুষম উন্নয়ন হয়। এর জন্য সুষ্ঠু ও বাস্তবভিত্তিক উন্নয়ন পরিকল্পনা গ্রহণ আবশ্যক। ব্যাপকভিত্তিতে দেশের প্রায় সকল অঞ্চলকে একসাথে উন্নয়ন ঘটানোর জন্য সুপরিকল্পিত সুচিন্তিত ও বাস্তবসম্মত চিন্তা-ভাবনা দরকার যা কেবল একটি কার্যকর পরিকল্পনা প্রণয়নের মাধ্যমে সম্ভব। তাই বলা যায়, সুষম উন্নয়নের জন্য পরিকল্পনা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ক' দেশে উন্নয়ন পরিকল্পনা গ্রহণের বিভিন্ন কারণ রয়েছে। উদ্দীপকের 'ক' দেশ একটি উন্নয়নশীল দেশ। উন্নয়নের উদ্দেশ্যে দেশটির কতকগুলো সুনির্দিষ্ট অর্থনৈতিক ও সামাজিক লক্ষ্য রয়েছে। লক্ষ্যগুলো বিক্ষিপ্তভাবে বিভিন্ন কর্মসূচির সাহায্যে বাস্তবায়িত করা সম্ভব নয়। লক্ষ্যগুলো পূরণ করতে চিন্তা-ভাবনা, সম্পদ সমাবেশ ও সময় প্রয়োজন। এ কাজ একমাত্র উন্নয়ন পরিকল্পনা প্রণয়ন ও বাস্তবায়নের মাধ্যমেই সম্ভব। তাই বলা যায়, কেবল বাস্তবসম্মত ও সুপরিকল্পিত পরিকল্পনা প্রণয়ন ও বাস্তবায়নের মাধ্যমেই দেশটি নির্দিষ্ট অর্থনৈতিক ও সামাজিক লক্ষ্যসমূহ অর্জন করতে পারে। প্রকৃতপক্ষে লক্ষ্যগুলো অর্জনের জন্য প্রয়োজনীয় সম্পদ, কৌশল ও অভিজ্ঞতা সর্বোত্তম উপায় কীভাবে কাজে লাগানো যাবে তা নির্ধারণের সার্বোৎকৃষ্ট উপায় হলো উন্নয়ন পরিকল্পনা। সুনির্দিষ্ট অর্থনৈতিক ও সামাজিক লক্ষ্যগুলো একসঙ্গে অর্জন করা সম্ভব নয়; কারণ লক্ষ্যগুলোর কোনোটি কম, কোনোটি বেশি আবার কোনেটি দীর্ঘসময় নিতে পারে। এ প্রেক্ষিতে দেশটিকে স্বল্প, মাধ্যম ও দীর্ঘমেয়াদি পরিকল্পনা প্রণয়ন করতে হবে। 'ক' দেশে প্রচুর প্রাকৃতিক সম্পদ রয়েছে যার সদ্ব্যবহার দ্রুত অর্থনৈতিক উন্নয়নের জন্য অপরিহার্য। সম্পদগুলোর অনুসন্ধান, শনাক্তকরণ উত্তোলন ও ব্যবহার এক ব্যয়বহুল, সময়-সাপেক্ষ ও জটিল ব্যাপার। এক্ষেত্রে উন্নয়ন পরিকল্পনার মাধ্যমে পর্যাপ্ত সময় এবং উপর্যুক্ত নীতি ও কৌশল দ্বারা সম্পদগুলোর কাম্য ব্যবহার সম্ভব।"
        },
        {
          "label": "ঘ",
          "question": "",
          "explanation": "উদ্দীপকটি পড়ে জানা যায়, বাংলাদেশে বিভিন্ন সময় বিভিন্ন ধরনের পরিকল্পনা গৃহীত হয়েছে। এর মধ্যে সর্বশেষ পরিকল্পনাটি হলো ২০১০- ২০২১ সাল মেয়াদি প্রেক্ষিত পরিকল্পনা। এ পরিকল্পনার লক্ষ্যসমূহ ষষ্ঠ ও সপ্তম পঞ্চবার্ষিক পরিকল্পনা বাস্তবায়নের মধ্যে দিয়ে অর্জিত হবে এবং দেশকে মধ্যম আয়ের দেশে পরিণত করবে। বাংলাদেশে দারিদ্র্যের উচ্চহার হ্রাসের জন্য সরকার অনেক আগে থেকেই দারিদ্র্যবিমোচনের উদ্দেশ্যে বিভিন্ন কর্মসূচি গ্রহণ করে আসছে। এর মধ্যে রয়েছে দারিদ্র্য নিরসন কৌশলপত্র; বয়স্ক দুস্থ মহিলা, অসচ্ছল মুক্তিযোদ্ধা, প্রতিবন্ধী, এতিম প্রভৃতি জনগোষ্ঠীর জন্য বিভিন্ন ভাতা প্রদান; কাজের বিনিময়ে খাদ্য কর্মসূচি, গৃহায়ন তহবিল গঠন, কর্মসংস্থান ব্যাংক প্রতিষ্ঠা; একটি বাড়ি একটি খামার প্রভৃতি। সরকারের দারিদ্রদ্র্যবিমোচনের এসব কর্মসূচি সফল হলে দেশে দারিদ্র্যের হার কমবে এবং জনসাধারণের আয় বাড়বে। দেশকে দ্রুত উন্নত করতে হলে এর মানবসম্পদকে দক্ষ জনশক্তিতে পরিণত করা প্রয়োজন। এক্ষেত্রে প্রাথমিক শিক্ষার যথেষ্ট গুরুত্ব রয়েছে। প্রাথমিক শিক্ষাব্যবস্থা উন্নয়নের জন্য সরকার ইতোমধ্যে বিভিন্ন ব্যবস্থা গ্রহণ করেছে। এগুলো হলো: প্রাথমিক শিক্ষাস্তরে শতকরা শতভাগ এনরোলমেন্ট; সারা দেশে পঞ্চম শ্রেণির সমাপনী পরীক্ষা; বছরের শুরুতে বিনামূল্যে বই বিতরণ; প্রাথমিক শিক্ষার জন্য উপবৃত্তি; সুবিধাবঞ্চিত স্কুল-বহির্ভূত ঝরে পড়া এবং শহরের কর্মজীবী শিশুদের প্রাথমিক শিক্ষা কার্যক্রমের আওতায় আনা ইত্যাদি। এসবের ফলে ভবিষ্যতে শিক্ষিত শ্রমিকের যোগান বাড়লে উৎপাদন ও আয় বাড়বে। অন্যদিকে, আইসিটি তথা তথ্যপ্রযুক্তি বর্তমান বিশ্বে সর্ব প্রকার উন্নয়ন কর্মকাণ্ড সুষ্ঠু উপায়ে পরিচালনার অন্যতম হাতিয়ার। সরকার তাই তথ্যপ্রযুক্তির ব্যবহার শেখার জন্য স্কুল থেকে শুরু করে বিশ্ববিদ্যালয় পর্যন্ত কম্পিউটার শিক্ষাক্রম চালু করেছে। দক্ষ মানবসম্পদ সৃষ্টির জন্য সরকার শিক্ষার সকল স্তরে আইসিটি শিক্ষা বাধ্যতামূলক করেছে। তাছাড়া আইসিটি শিক্ষার ব্যবহার বৃদ্ধি করার জন্য সকল ইউনিয়নে বিনামূল্যে ইন্টারনেট সুবিধা প্রদান করছে। এ সবই ভবিষ্যতে মানবসম্পদ উন্নয়ন ও দারিদ্র্য হার হ্রাসে ভূমিকা রাখবে। সুতরাং বলা যায়, উদ্দীপকে উল্লেখিত প্রেক্ষিত পরিকল্পনার লক্ষ্যগুলো অর্জিত হলে বাংলাদেশ একটি মধ্যম আয়ের দেশে পরিণত হবে।"
        }
      ]
    }
  ]
}