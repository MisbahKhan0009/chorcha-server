{
  "title": "কুমিল্লা বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "আসলাম ও রাকিব উভয়ই বরগুনা জেলার কৃষক। আসলামের খামারের আয়তন ছোট হওয়ায় সে শুধু পরিবারের ভরণপোষণের জন্য চাষাবাদ করে। অন্যদিকে রাকিবের খামারের আয়তন বড় হওয়ায় সে পরিবারের প্রয়োজন মিটিয়ে উদ্বৃত্ত ফসল বিক্রি করে মুনাফা অর্জন করেন এবং তার পরিবারের সকলকে নিয়ে খুব ভালো আছেন।",
      "tag": "CB 25",
      "sub_questions": [
        {
          "label": "ক",
          "question": "কৃষি পণ্যের বিপণন কী?",
          "explanation": "যে প্রক্রিয়ায় উৎপাদিত কৃষিপণ্য উৎপাদনকারীদের থেকে চূড়ান্ত ভোক্তাদের কাছে পৌঁছানো হয় তা-ই কৃষিপণ্যের বিপণন।"
        },
        {
          "label": "খ",
          "question": "শস্য বহুমুখীকরণ খাদ্য ঘাটতি পূরণে সহায়ক- ব্যাখ্যা করো।",
          "explanation": "শস্য বহুমুখীকরণ হলে বিভিন্ন ধরনের শস্য উৎপাদিত হয় এবং এসব শস্য দেশের খাদ্য ঘাটতি পূরণ করে। একই জমিতে বিভিন্ন মৌসুমে কেবল একটি শস্যের পরিবর্তে ভিন্ন ভিন্ন শস্য উৎপাদন করার প্রক্রিয়ায়ই হলো শস্য বহুমুখীকরণ। কৃষিতে শস্যের বহুমুখীকরণের ফলে একের পর এক শস্য উৎপাদন হয়। ফলে মোট উৎপাদন তথা খাদ্যের সামগ্রিক যোগান বৃদ্ধি পায়। ফলে দেশে খাদ্য ঘাটতি দূর হয়। যার ফলে দেশ দ্রুত খাদ্যে স্বয়ংসম্পূর্ণতা অর্জনের দিকে এগিয়ে যায়।"
        },
        {
          "label": "গ",
          "question": "আসলামের খামার কোন ধরনের খামার? ব্যাখ্যা করো।",
          "explanation": "আসলামের খামারটি একটি জীবননির্বাহী খামার। জীবননির্বাহের জন্য কৃষক যে ভূখণ্ডে ফসল চাষাবাদ বা উৎপাদন করে তা জীবননির্বাহী খামার। এ ধরনের খামারের আয়তন তুলনামূলক ক্ষুদ্র। সাধারণত এসব খামারে সনাতন পদ্ধতিতে চাষাবাদ করা হয়। এ ধরনের খামারের ব্যবস্থাপনা অসংগঠিত ও অদক্ষ হয় বলে উদ্বৃত্ত কম সৃষ্টি হয়। উদ্দীপকের আসলামের খামারের আয়তন ছোট হওয়ায় সে শুধু পরিবারের ভরণপোষণের জন্য চাষাবাদ করে। অর্থাৎ, আসলামের খামারের উদ্দেশ্য হলো উৎপাদিত পণ্য দ্বারা জীবননির্বাহ করা। তার খামারের আয়তন ক্ষুদ্রাকৃতির। এসব বৈশিষ্ট্য জীবননির্বাহী খামারের সাথে সাদৃশ্যপূর্ণ। তাই আসলামের খামারটি জীবননির্বাহী খামার। এ ধরনের খামারের অন্যতম অসুবিধা হলো ব্যবস্থাপনা অসংগঠিত এবং পরিবহণ ব্যবস্থা অদক্ষ। তাই উৎপাদন ও উদ্বৃত্ত সৃষ্টি কম হয়।"
        },
        {
          "label": "ঘ",
          "question": "আসলামের খামার ও রাকিবের খামারের তুলনামূলক পার্থক্য বিশ্লেষণ করো।",
          "explanation": "উদ্দীপকে উল্লিখিত আসলামের খামার হলো জীবননির্বাহী খামার এবং রাকিবের খামার বাণিজ্যিক খামার। যে খামার জীবননির্বাহের উদ্দেশ্যে চাষাবাদ করা হয় তাকে জীবননির্বাহী খামার বলে। এ ধরনের খামার সাধারণত ছোট হয় এবং জীবন নির্বাহের উদ্দেশ্যে ফসল উৎপাদন করা হয়। অন্যদিকে, মুনাফা অর্জনের উদ্দেশ্যে যে খামারে চাষাবাদ করা হয় তা বাণিজ্যিক খামার। এ ধরনের খামারের আয়তন বৃহৎ হয়। উদ্দীপকে আসলামের খামারের আয়তন ছোট। তার খামারের উৎপাদিত ফসল দ্বারা তার পরিবার কোনোরকম জীবিকানির্বাহ করতে পারে। অর্থাৎ, তার খামার হলো জীবননির্বাহী খামার। অন্যদিকে, রাকিবের খামারের আয়তন বড় হওয়ায় অধীক মুনাফা অর্জন করেন। ফলে অধিক ফসল উৎপাদনের মাধ্যম অধিক মুনাফা অর্জন করেন। অর্থাৎ, রাকিবের খামারটি বাণিজ্যিক খামার। জীবননির্বাহী খামার মূলত পারিবারিকভাবে পরিচালিত হয়। অপরদিকে, বাণিজ্যিক খামারের পরিচালনা একটি প্রাতিষ্ঠানিক কাঠামোর মধ্যে থেকে পরিচালিত হয়। জীবননির্বাহী খামারে সনাতন পদ্ধতিতে উৎপাদনকার্য পরিচালিত হয়। পক্ষান্তরে, বাণিজ্যিক খামারে আধুনিক কলাকৌশল ব্যবহৃত হয়। তাছাড়া জীবননির্বাহী খামার আয়তনে ক্ষুদ্র হয়। কিন্তু বাণিজ্যিক খামার আয়তনে বৃহৎ হয়। এছাড়া জীবননির্বাহী খামারে কম উৎপাদন, কম উদ্বৃত্ত এবং কম মুনাফা সৃষ্টি হয়। অন্যদিকে, বাণিজ্যিক খামারে অধিক উৎপাদন, অধিক উদ্বৃত্ত এবং অধিক মুনাফা সৃষ্টি হয়। অতএব বলা যায়, উদ্দীপকের আসলামের খামার ও রাকিবের খামারের মধ্যে যথেষ্ট ভিন্নতা রয়েছে।"
        }
      ]
    },
    {
      "number": "2",
      "uddipok": "হাসিব একজন দরিদ্র কৃষক। তার গ্রামের যোগাযোগ ব্যবস্থা অনুন্নত। গ্রামে ফসল সংরক্ষণের পর্যাপ্ত ব্যবস্থা নেই। পণ্যের দাম সম্পর্কে সঠিক তথ্য না জানায় সে দালাল ও ফড়িয়াদের কাছে অল্প দামে ফসল বিক্রি করতে বাধ্য হয়। পরবর্তীতে সরকার পরিবহণ ব্যবস্থার উন্নয়ন, ন্যায্যমূল্যে কৃষি পণ্য ক্রয় ও বিপণন, ঋণ সহজীকরণ ব্যবস্থা গ্রহণের ফলে হাসিবের সমস্যা অনেকটাই সমাধান হয়েছে।",
      "tag": "CB 25",
      "sub_questions": [
        {
          "label": "ক",
          "question": "কৃষিজোত কী?",
          "explanation": "কোনো কৃষকের অধীনে বিভিন্ন স্থানে যে পরিমাণ জমি কৃষি উৎপাদনের জন্য আবাদযোগ্য থাকে তাকে কৃষিজোত বলে।"
        },
        {
          "label": "খ",
          "question": "'কৃষি জাতীয় উন্নয়নে সহায়তা করে'-ব্যাখ্যা করো।",
          "explanation": "উন্নয়নশীল দেশের অর্থনীতির ভিত্তি হলো কৃষি, যা জাতীয় উন্নয়নে ব্যাপকভাবে সহায়তা করে। বাংলাদেশ একটি উন্নয়নশীল দেশ। এদেশের মোট শ্রমশক্তির ৪৫.০০% লোক কৃষিকাজে নিয়োজিত। তাছাড়া, শিল্পের প্রয়োজনীয় কাঁচামাল কৃষি থেকে আসে। আবার, বাণিজ্যিক ভিত্তিতে উৎপাদন করে বিভিন্ন কৃমিসামগ্রী রপ্তানি করে বৈদেশিক মুদ্রা অর্জন করা যায়। এটি একটি দেশের জাতীয় উন্নয়নে গুরুত্বপূর্ণ ভূমিকা রাখে। তাই বলা যায়, কৃষি জাতীয় উন্নয়নে সহায়তা করে।"
        },
        {
          "label": "গ",
          "question": "উদ্দীপকে কৃষি সংক্রান্ত কোন সমস্যার ইঙ্গিত রয়েছে?- ব্যাখ্যা করো।",
          "explanation": "উদ্দীপকে কৃষিপণ্যের বিপণনের সমস্যার দিকটি প্রতিফলিত হয়েছে। কৃষিপণ্যের বিপণন বলতে কৃষিপণ্যের ক্রয়-বিক্রয় বা বাজারজাতকরণ ব্যবস্থাকে বোঝায়। এ ব্যবস্থার মধ্যে ত্রুটিপূর্ণ ওজন ও পরিমাপ পদ্ধতি, গুদামজাতকরণ, পরিবহণ ও বাজার-সংক্রান্ত তথ্য সংগ্রহ ইত্যাদি কার্যাবলি অন্তর্ভুক্ত। কৃষিপণ্যের বিপণনব্যবস্থায় নানা ধরনের সমস্যা রয়েছে। ফলে কৃষকরা ন্যায্য দাম থেকে বঞ্চিত হয়। উদ্দীপকে হাসিব একজন দরিদ্র কৃষক। তার গ্রামে যোগাযোগ ও ফসল সংরক্ষণের পর্যাপ্ত ব্যবস্থা না থাকায় সে ন্যায্যমূল্য থেকে বঞ্চিত হয়। আবার পণ্যের সঠিক দাম না জানায় তাকে দালাল ও ফড়িয়াদের কাছে অল্প দামে ফসল বিক্রি করতে হয়। এছাড়া দুর্বল বাজার কাঠামো, অনুন্নত পরিবহণ ও নানাবিধ সমস্যা রয়েছে। হাসিবের এসব সমস্যা কৃষিপণ্য বিপণনের সাথে সম্পর্কিত। তাই বলা যায়, উদ্দীপকে কৃষি বিপণন-সংক্রান্ত সমস্যার ইঙ্গিত রয়েছে।"
        },
        {
          "label": "ঘ",
          "question": "উক্ত সমস্যা সমাধানে উদ্দীপকে উল্লিখিত সরকারি পদক্ষেপগুলো পর্যাপ্ত বলে তুমি মনে করো? বিশ্লেষণ করো।",
          "explanation": "কৃষিপণ্যের বিপণন সমস্যা সমাধানে উদ্দীপকে উল্লিখিত পদক্ষেপসমূহের পাশাপাশি আরো কিছু পদক্ষেপ গ্রহণ করা উচিত'। কৃষিপণ্যের বিপণন এমন প্রক্রিয়া যার মাধ্যমে উৎপাদিত কৃষিপণ্য উৎপাদনকারী কাছ থেকে চূড়ান্ত ভোক্তার কাছে পৌঁছায়। বাংলাদেশে কৃষিজাত পণ্যের বিপণনব্যবস্থায় বিভিন্ন ধরনের সমস্যা বা ত্রুটি বিদ্যমান। ফলে কৃষকরা ন্যায্যমূল্য থেকে বঞ্চিত হয়। তাই কৃষিপণ্যের বিপণন সমস্যা সমাধানে সরকারি পদক্ষেপ গ্রহণ করা উচিত। উদ্দীপকে হাসিব যোগাযোগব্যবস্থা অনুন্নত, গুদামজাতকরণের অসুবিধা, দালাল এবং ফড়িয়াদের কারণে অল্প দামে ফসল বিক্রি করতে বাধ্য হয়। অর্থাৎ, সে কৃষি বিপণনের সমস্যার সম্মুখীন হয়েছে। এসব সমস্যা সমাধানে সরকার পরিবহণব্যবস্থার উন্নয়ন, ন্যায্যমূল্যে কৃষিপণ্য ক্রয় ও বিপণন, ঋণ সহজীকরণ ব্যবস্থা গ্রহণ করে। কিন্তু কৃষি বিপণন সমস্যা সমাধানে এ পদক্ষেপগুলো যথেষ্ট নয়। তাই আরো কিছু পদক্ষেপ গ্রহণ করা উচিত। কৃষকরা যেন উৎপাদিত পণ্যের ন্যায্যমূল্য পায় সেজন্য দালাল ও মধ্যবর্তী ফড়িয়াদের বিলোপ করতে হবে। কৃষকদের উৎপাদন বৃদ্ধির লক্ষ্যে কৃষিতে সরকার বিনিয়োগ বৃদ্ধি করতে পারে। তাছাড়া কৃষিতে অধিক ফলন পাওয়ার জন্য আধুনিক প্রযুক্তি ও উন্নত উপকরণের ব্যবস্থা করা যেতে পারে। এছাড়া সঠিক ওজন ও পরিমাপ ব্যবস্থা, বাজার তথ্য সরবরাহ কৃষিঋণের আওতা বৃদ্ধি প্রভৃতি পদক্ষেপ নিতে পারে। আর এভাবেই কৃষিপণ্যের ন্যায্যমূল্য নিশ্চিতকরণে সরকার আরো পদক্ষেপ নিতে পারে। তাই বলা যায়, উদ্দীপকের গৃহীত পদক্ষেপগুলো যথেষ্ট নয়।"
        }
      ]
    },
    {
      "number": "3",
      "uddipok": "বাংলাদেশের রপ্তানি আয়ের সিংহভাগ আসে 'x' নামক শিল্প থেকে। এ শিল্পে কর্মরতদের শতকরা ৮০ ভাগ মহিলা শ্রমিক। বৈদেশিক বাজারে শিল্পটির উৎপাদিত পণ্যের ব্যাপক চাহিদা থাকা সত্ত্বেও রাজনৈতিক অস্থিতিশীলতা, শ্রমিক অসন্তোষ, কাঁচামালের অভাব ইত্যাদি কারণে শিল্পটি কাঙ্ক্ষিত লক্ষ্যে পৌছাতে পারছে না। দেশের প্রখ্যাত অর্থনীতিবিদরা শিল্পটির সমস্যা সমাধানে সরকারি প্রণোদনা প্রদান, ঋণের সহজলভ্যতা ও উদার শিল্পনীতি প্রণয়নের পরামর্শ দেন।",
      "tag": "CB 25",
      "sub_questions": [
        {
          "label": "ক",
          "question": "বৃহৎশিল্প কী?",
          "explanation": "যেসব শিল্প প্রতিষ্ঠানে বিপুল মূলধন, বহুসংখ্যক শ্রমিক ও উন্নত প্রযুক্তির মাধ্যমে দ্রব্য উৎপাদন করা হয় তাই বৃহৎ শিল্প"
        },
        {
          "label": "খ",
          "question": "'পাট শিল্পের ভবিষৎ সম্ভাবনা উজ্জ্বল'- ব্যাখ্যা করো।",
          "explanation": "সম্প্রতি পাটের বিকল্প পণ্য ব্যবহারের ক্ষতিকর দিক সম্পর্কে সচেতনতা বৃদ্ধিতে পাট শিল্পের সম্ভাবনার দ্বার উন্মোচিত হয়েছে। পাটের বিকল্প ব্যবহার আবিষ্কৃত হওয়ায় বিশ্বব্যাপী এর চাহিদা কমে গিয়েছিল। কিন্তু বর্তমানে আবার নতুন করে পাট ও পাটজাত দ্রব্যের চাহিদা বৃদ্ধি পেয়েছে। কারণ সাম্প্রতিক সময়ে পাট দ্বারা বিভিন্ন উন্নত ও রুচিশীল পণ্যের উৎপাদন বৃদ্ধি পেয়েছে। যেমন- পাটের তৈরি ব্যাগ, জুতা, মাদুর ইত্যাদি। তাছাড়া, এ সকল পণ্য পরিবেশের কোনো ক্ষতি করে না। তাই বলা যায়, পাট শিল্পের ভবিষ্যৎ সম্ভাবনা উজ্জ্বল।"
        },
        {
          "label": "গ",
          "question": "উদ্দীপকে কোন শিল্পটির কথা বলা হয়েছে? ব্যাখ্যা করো।",
          "explanation": "উদ্দীপকে তৈরি পোশাক শিল্পের কথা বলা হয়েছে। বাংলাদেশে তৈরি পোশাক শিল্পের যাত্রা ১৯৭৬ সালে শুরু হয়। বর্তমানে দেশে প্রায় ৫ হাজার পোশাক তৈরির কারখানা রয়েছে। এসব কারখানায় প্রায় ৫০ লক্ষ শ্রমিক কর্মরত। এদের অধিকাংশই হলো অশিক্ষিত ও অর্ধশিক্ষিত নারী কর্মী। এছাড়া দেশের রপ্তানি আয়ের প্রায় ৮২ শতাংশই পোশাক শিল্প থেকে অর্জিত হয়। উদ্দীপকে বাংলাদেশের রপ্তানি আয়ের সিংহভাগ আসে 'X' নামক শিল্প থেকে। এ-শিল্পে কর্মরতদের শতকরা ৮০ ভাগ মহিলা শ্রমিক। তাই এটি তৈরি পোশাক শিল্পকে নির্দেশ করে। এই শিল্পের মাধ্যমে বিপুল পরিমাণে কর্মসংস্থান সৃষ্টি করে বেকারত্ব দূর করা যায়। পাশাপাশি বৈদেশিক মুদ্রা অর্জন করে দেশের অর্থনৈতিক প্রবৃদ্ধি বৃদ্ধি করা যায়। সুতরাং বলা যায়, উদ্দীপকের তৈরি পোশাক শিল্পের উল্লেখ করা হয়েছে।"
        },
        {
          "label": "ঘ",
          "question": "উক্ত শিল্পের সমস্যা সমাধানে অর্থনীতিবিদদের পরামর্শ পর্যাপ্ত বলে কি তুমি মনে করো? বিশ্লেষণ করো।",
          "explanation": "তৈরি পোশাক শিল্পের সমস্যা সমাধানে অর্থনীতিবিদদের পরামর্শ পর্যাপ্ত নয় বলে আমি মনে করি। বাংলাদেশের প্রধান রপ্তানিমুখী শিল্প হলো তৈরি পোশাক শিল্প। এটি বৈদেশিক মুদ্রা অর্জনের সর্ববৃহৎ উৎস। কিন্তু এ শিল্প নানা সমস্যায় জর্জরিত। এ সমস্যা সমাধানে শ্রমিকের দক্ষতা বৃদ্ধি, নিরবচ্ছিন্ন বিদ্যুৎ সংযোগ ও বিদেশি বিনিয়োগের সুযোগ প্রভৃতি পদক্ষেপ গ্রহণ করা যেতে পারে। এছাড়াও রপ্তানি বৃদ্ধি করার জন্য আন্তর্জাতিক সেমিনার ও গবেষণার সুযোগ প্রদানের ব্যবস্থাও করা যায়। উদ্দীপকের 'X' 'নামক শিল্পটি হলো তৈরি পোশাক শিল্প। বাংলাদেশের জন্য এ শিল্পটি গুরুত্বপূর্ণ। কিন্তু রাজনৈতিক অস্থিতিশীলতা, শ্রমিক অসন্তোষ, কাঁচামালের অভাব ইত্যাদি কারণে এ শিল্প কাঙ্ক্ষিত লক্ষ্য অর্জনে ব্যর্থ হয়। তাই অর্থনীতিবিদরা সরকারি প্রণোদনা প্রদান, ঋণের সহজলভ্যতা ও উদার শিল্পনীতি প্রণয়ের পরামর্শ দেন। কিন্তু শিল্পটিতে বিদ্যমান সমস্যা সমাধানে এ পদক্ষেপগুলো যথেষ্ট নয়। তাই আরো কিছু পদক্ষেপ গ্রহণ করতে হয়। সরকারের উদার নীতির ফলে পোশাক শিল্পের দ্রুত বিকাশ ঘটে। যা এ শিল্পকে দ্রুত উন্নয়নের পথে এগিয়ে যেতে সহায়তা করে। ঋণের সহজলভ্যতা হলে উদ্যোক্তারা এ শিল্প স্থাপনে উৎসাহ পাবে। এছাড়া পর্যাপ্ত পরিমাণে কাঁচামালের নিশ্চয়তা ও শ্রমিকের দক্ষতা বৃদ্ধির মাধ্যমে উৎপাদন বাড়ানো যাবে। তাছাড়া বিদেশি বিনিয়োগের পাশাপাশি শ্রমিকের মজুরির পরিমাণ বাড়লে এ শিল্প আরো দ্রুত বিকশিত হবে। তাই বলা যায়, তৈরি পোশাক শিল্পের সমস্যা সমাধানে উল্লিখিত পদক্ষেপগুলো পর্যাপ্ত নয়।"
        }
      ]
    },
    {
      "number": "4",
      "uddipok": "জনাব 'X' ২০১৫ সালে ১০ কোটি টাকা ব্যয়ে একটি কারখানা স্থাপন করেন। তখন তার কারখানায় শ্রমিক সংখ্যা ছিলো ৮০ জন। কারখানায় উৎপাদিত পণ্যের চাহিদা বাড়তে থাকায় সাত (৭)বছর পরে জনাব 'X' ১০ কোটি টাকা ঋণ গ্রহণ করেন এবং আরও ৮০ জন শ্রমিক নিয়োগের মাধ্যমে কারখানার উৎপাদন সম্প্রসারণ করেন।",
      "tag": "CB 25",
      "sub_questions": [
        {
          "label": "ক",
          "question": "PPP-এর পূর্ণরূপ লেখো।",
          "explanation": "PPP-এর পূর্ণরূপ হলো- Public Private Partnership |"
        },
        {
          "label": "খ",
          "question": "'বৈদেশিক মুদ্রা অর্জন নয়, সাশ্রয় করাই হলো আমদানি বিকল্প শিল্পের উদ্দেশ্য' ব্যাখ্যা করো।",
          "explanation": "আমদানি বিকল্প শিল্প আমদানি নির্ভরতা হ্রাস করার মাধ্যমে দেশকে বৈদেশিক মুদ্রা সাশ্রয়ে সহায়তা করে। - কোনো দ্রব্য আমদানি করার পরিবর্তে দেশেই উৎপাদন করার জন্য গড়ে তোলা শিল্পই আমদানি বিকল্প শিল্প। একটি দেশে রপ্তানির তুলনায় আমদানি বেশি হলে বৈদেশিক লেনদেনের ঘাটতি দেখা দেয়। ফলে দেশটি পরনির্ভরশীল হয়ে যায়। এই পরনির্ভরশীলতা দূর করার জন্য দেশটিতে যেসব দ্রব্য আমদানি হয় সেসব দ্রব্যের শিল্প স্থাপন করা উচিত। এতে অর্থনীতির ওপর চাপ কমে আত্মনির্ভরতা বাড়ে এবং বৈদেশিক মুদ্রার সাশ্রয় হয়।"
        },
        {
          "label": "গ",
          "question": "২০১৫ সালে প্রতিষ্ঠিত জনাব 'x' এর কারখানা কোন শিল্পের অন্তর্ভুক্ত? ব্যাখ্যা করো।",
          "explanation": "২০১৫ সালে প্রতিষ্ঠিত জনাব 'X'-এর কারখানা ক্ষুদ্র শিল্পের অন্তর্ভুক্ত। শিল্পনীতি-২০১০ অনুযায়ী ম্যানুফ্যাকচারিংয়ের ক্ষেত্রে ক্ষুদ্র শিল্প প্রতিষ্ঠানের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ৫০ লক্ষ থেকে ১০ কোটি টাকা। এসব শিল্প প্রতিষ্ঠানে ২৫ থেকে ৯৯ জন শ্রমিক কাজ করে। তবে সেবা শিল্পের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ৫ লক্ষ থেকে ১ কোটি টাকা। এসব প্রতিষ্ঠানে ১০ থেকে ২৫ জন শ্রমিক কর্মে নিয়োজিত থাকে। উদ্দীপকে জনাব 'X'-এর কারখানার প্রতিস্থাপন ব্যয় ১০ কোটি টাকা। উক্ত কারখানায় ৮০ জন শ্রমিক কাজ করে। এটি শিল্পনীতি ২০১০ অনুযায়ী ক্ষুদ্র শিল্পের বৈশিষ্ট্যের সাথে সাদৃশ্যপূর্ণ। দেশীয় শিল্পের বিকাশ ও কর্মসংস্থানের মাধ্যমে এ শিল্প দেশের অর্থনৈতিক উন্নয়নে ভূমিকা রাখে। তাই বলা যায়, জনাব 'X'-এর কারখানাটি ম্যানফ্যাকচারিং ক্ষেত্রে ক্ষুদ্র শিল্পের অন্তর্ভুক্ত।"
        },
        {
          "label": "ঘ",
          "question": "২০২২ সালে শিল্পটির পরিবর্তন বিশ্লেষণ করো।",
          "explanation": "২০২২ সালে শিল্পটি মাঝারি শিল্পে পরিণত হয়। শিল্পনীতি-২০২২ অনুযায়ী, মাঝারি শিল্পে প্রতিষ্ঠানের জমি ও ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ১৫ কোটি টাকার অধিক এবং অনধিক ৫০ কোটি টাকা হয়। এসব শিল্প প্রতিষ্ঠানে ১২১ থেকে ৩০০ শ্রমিক কর্মে নিয়োজিত থাকে। তবে তৈরি পোশাক শিল্প প্রতিষ্ঠান বা শ্রমঘন শিল্প প্রতিষ্ঠানের ক্ষেত্রে মাঝারি শিল্পের শ্রমিক সংখ্যা সর্বোচ্চ ১,০০০ জন হয়। উদ্দীপকে ক্ষুদ্র শিল্পটি ৭ বছর পর অর্থাৎ ২০২২ সালে মাঝারি শিল্পের অন্তর্গত হবে। কারণ শিল্পটি ৭ বছর পরে স্থাপনা ব্যয়সহ ২০ কোটি টাকা হবে। এটি ১৫ কোটি টাকার ওপরে এবং ৫০ কোটি টাকার নিচে। আবার, উক্ত প্রতিষ্ঠানে ১৬০ জন শ্রমিক কর্মে নিয়োজিত হবে। অর্থাৎ কারখানাটি মাঝারি শিল্পের সব বৈশিষ্ট্যকে প্রতিনিধিত্ব করবে। তাই উক্ত শিল্পটি মাঝারি শিল্পে পরিণত হবে। একটি দেশের অর্থনীতিতে মাঝারি শিল্প গুরুত্বপূর্ণ ভূমিকা রাখে। বাংলাদেশের শিল্পের মধ্যে ৭৫-৯০ শতাংশই ক্ষুদ্র বা মাঝারি শিল্প। এছাড়া এ শিল্প বৈদেশিক মুদ্রা অর্জনে রপ্তানি খাতের একটি গুরুত্বপূর্ণ অংশ। এর পাশাপাশি দেশের কর্মসংস্থান ও জাতীয় আয় বৃদ্ধিতেও এ শিল্পের গুরুত্বপূর্ণ অবদান রয়েছে।"
        }
      ]
    },
    {
      "number": "5",
      "uddipok": "নিচের ছকে মুনতাসিরের দেশের জনসংখ্যা ও খাদ্যোৎপাদন সম্পর্কিত তথ্য দেওয়া আছে। বছর - ১৯২৫ - ১৯৭৫ - - জনসংখ্যা বৃদ্ধি ৮ - ৩২ - - ২৫৬ খাদ্যোৎপাদন বৃদ্ধি - ৫ - - ৮ -",
      "tag": "CB 25",
      "sub_questions": [
        {
          "label": "ক",
          "question": "শূন্যজনসংখ্যা বৃদ্ধি কী?",
          "explanation": "একটি নির্দিষ্ট সময়ে কোনো দেশের জন্মহার ও মৃত্যুহারের পরিমাণ সমান হওয়ায় শূন্য জনসংখ্যা বৃদ্ধি।"
        },
        {
          "label": "খ",
          "question": "'জনসংখ্যা বৃদ্ধি খাদ্য সমস্যা সৃষ্টি করে'- ব্যাখ্যা করো।",
          "explanation": "অধিক জনসংখ্যা খাদ্য সমস্যা সৃষ্টি করে। জনসংখ্যা বৃদ্ধির কারণে বাসস্থান, শিল্পকারখানা ও অবকাঠামো তৈরির জন্য কৃষিজমি কমে যাচ্ছে। এতে খাদ্য উৎপাদনের সুযোগ হ্রাস পাচ্ছে। ফলে খাদ্যের ঘাটতি তৈরি হয়। জনসংখ্যা বৃদ্ধির হার যদি খাদ্য উৎপাদন বৃদ্ধির হার আপক্ষা বেশি হয় তাহলে খাদ্য সমস্যা সৃষ্টি হয়।"
        },
        {
          "label": "গ",
          "question": "উদ্দীপকের আলোকে যথাযথ কারণ ব্যাখ্যাসহ টেবিলের খালিঘর পূরণ করো।",
          "explanation": "তা উদ্দীপকে ম্যালথাসের তত্ত্বে জনসংখ্যা ও খাদ্য উৎপাদনের মধ্যে সম্পর্ক নির্দেশ করা হয়েছে। ম্যালথাসের মতে, জনসংখ্যা অনিয়ন্ত্রিত অবস্থায় জ্যামিতিক হারে এবং খাদ্য উৎপাদন গাণিতিক হারে বৃদ্ধি পায়। ২, ৪, ৮, ১৬, ৩২...... হারকে জ্যামিতিক হার এবং ২, ৩, ৪, ৫, ৬..... হারকে গাণিতিক হার বলে। ফলে জনসংখ্যা ও খাদ্যের মধ্যে অসামঞ্জস্য দেখা দেয়। প্রতি ২৫ বছরে জনসংখ্যা দ্বিগুণ হয়। উদ্দীপকের চিত্রে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক দেখানো হলো- সূচিতে দেখা যায়, জনসংখ্যা জ্যামিতিক হারে বৃদ্ধি পায়। অন্যদিকে, খাদ্য উৎপাদন গাণিতিক হারে বৃদ্ধি পায়। তাই একটি নির্দিষ্ট সময় পর জনসংখ্যা খাদ্য উৎপাদনকে ছাড়িয়ে যায়। ম্যালথাসের তত্ত্বানুযায়ী জনসংখ্যা প্রতি ২৫ বছরে দ্বিগুণ হয়। এ কারণে জনসংখ্যা ও খাদ্য উৎপাদনের মধ্যে ভারসাম্যহীনতা দেখা দেয়।"
        },
        {
          "label": "ঘ",
          "question": "উদ্দীপকে উল্লিখিত তত্ত্বের অভারসাম্য কী উপায়ে দূর হতে পারে? বিশ্লেষণ করো।",
          "explanation": "উদ্দীপকে উল্লিখিত তত্ত্বের অভারসাম্য প্রতিরোধমূলক প্রাকৃতিক নিরোধ ব্যবস্থার মাধ্যমে দূর হতে পারে। ম্যালথাস তার তত্ত্বে জনসংখ্যা বৃদ্ধি রোধকল্পে দু'ধরনের প্রতিরোধক ব্যবস্থার কথা উল্লেখ করেন। যথা- ১. প্রতিরোধমূলক ব্যবস্থা ও ২. প্রাকৃতিক নিরোধ। বিলম্বে বিবাহ, যৌনসংযম, জন্মনিয়ন্ত্রণ ইত্যাদি পন্থায় জন্মনিয়ন্ত্রণকে প্রতিরোধমূলক ব্যবস্থা বলা হয়। আবার যুদ্ধ বিগ্রহ, মহামারি, দুর্ভিক্ষ, খাদ্যাভাব প্রভৃতি প্রাকৃতিক দুর্যোগের কারণে জনসংখ্যার অতিরিক্ত অংশ প্রাণসংহারকে প্রাকৃতিক নিরোধ বলে। উদ্দীপকের সারণিতে জনসংখ্যা বৃদ্ধি ও খাদ্য উৎপাদনের মধ্যে সৃষ্ট ব্যবধান ম্যালথাসের তত্ত্বকে নির্দেশ করে। নিবারণ ব্যবস্থাকে ম্যালথাস নৈতিক বাধা, পাপ ও লাঞ্ছনার মধ্যে বিভক্ত করেছেন। নৈতিক বাধা বলতে তিনি কোনো প্রকার অনিয়ম-অনাচার ব্যতিরেকে বিবাহ থেকে বিরত থাকা, পাপ বলতে নর-নারীর অবৈধ সম্পর্ক ইত্যাদিকে বোঝান। ম্যালথাস বলেন, প্রকৃতি যখন মানুষের অতিরিক্ত সংখ্যা বহন করতে পারবে না তখনই দুর্যোগ দেখা দেয়। তিনি মনে করেন, খাদ্যের যোগানের তুলনায় জনসংখ্যা বেড়ে গেলে প্রকৃতি নিজেই মানুষের ওপর প্রতিশোধ নেয়। আর তখনই মহামারি, দুর্ভিক্ষ, ভূমিকম্প, বন্যা প্রভৃতি প্রাকৃতিক দুর্যোগ প্রকট আকারে দেখা দেয়। সুতরাং, ম্যালথাসের তত্ত্বের অভারসাম্য দূর করতে প্রয়োজন প্রতিরোধমূলক ও প্রাকৃতিক নিরোধ ব্যবস্থা দূর করতে।"
        }
      ]
    },
    {
      "number": "6",
      "uddipok": "২০২০ সালে 'X' দেশে ২০ লক্ষ জীবিত শিশু জন্ম গ্রহণ করে ও ১১ লক্ষ লোক মৃত্যুবরণ করে এবং উক্ত বছরের মধ্যবর্তী সময়ে মোট জনসংখ্যা ১৮ কোটি। 'X' দেশের জমির পরিমাণ সীমিত হওয়ায় পরিবেশ দূষণ, স্বাস্থ্য-সেবার অপ্রতুলতাসহ নানা কারণে কর্মসংস্থানের সুযোগ সীমিত হয়ে পড়েছে।",
      "tag": "CB 25",
      "sub_questions": [
        {
          "label": "ক",
          "question": "অভিবাসন কী?",
          "explanation": "স্থায়িভাবে বসবাসের লক্ষ্যে এক স্থান পরিত্যাগ করে অন্য কোনো স্থানে মানুষের বসতি স্থাপনের জন্য আগমনকে অভিবাসন বলে।"
        },
        {
          "label": "খ",
          "question": "মানবসম্পদ উন্নয়নের উপায় ব্যাখ্যা করো'।",
          "explanation": "জনগণের শিক্ষা, প্রশিক্ষণ, স্বাস্থ্যসেবা ও খাদ্য নিরাপত্তা নিশ্চিতের মাধ্যমে মানবসম্পদ উন্নয়ন করা যায়। মানবসম্পদ হলো কোনো দেশের জনগোষ্ঠীর ঐ অংশ যারা অর্থনীতিতে ইতিবাচক ভূমিকা রাখতে সক্ষম। শিক্ষার মাধ্যমে মানুষের অন্তর্নিহিত কর্মগুলো জাগ্রত হবে। আর প্রশিক্ষণের মাধ্যমে উক্ত কর্মে দক্ষ হতে থাকবে। পাশাপাশি স্বাস্থ্যসেবা ও খাদ্যনিরাপত্তার মাধ্যমে ও জনসংখ্যাকে মানবসম্পদে উন্নয়ন করা যায়।"
        },
        {
          "label": "গ",
          "question": "'X' দেশের জন্মহার নির্ণয় করো।",
          "explanation": "জনসংখ্যার বৃদ্ধির হার হলো কোনো দেশের জনসংখ্যা পরিবর্তনের মাপকাঠি। কোনো দেশে প্রতি বছর মোট জনসংখ্যার প্রতি হাজারে যে পরিমাণ জীবন্ত শিশু জন্মগ্রহণ করে তাই সে দেশের জন্মহার। জন্মহার কোনো দেশের জনসংখ্যা বৃদ্ধির হিসেবে সহায়তা করে। কারণ জনসংখ্যা বৃদ্ধির হার সম্পর্কে জানার জন্য কয়েকটি ধাপ অনুসরণ করতে হয়। তার মধ্যে জন্মহার অন্যতম। উদ্দীপকে X দেশের জনসংখ্যা ১৮ কোটি এবং জীবিত শিশু জন্মগ্রহণ করে ২০ লক্ষ। এছাড়া ১১ লক্ষ শিশু মারা যায়। বহিরাগমন হার ৩ উল্লেখ করা হয়েছে। জন্মহার CBR = নির্দিষ্ট বছরে জীবিত শিশু জন্ম সংখ্যা নির্দিষ্ট বছরে মোট জনসংখ্যা × ১০০০০ \\text{জন্মহার CBR} = \\frac{\\text{নির্দিষ্ট বছরে জীবিত শিশু জন্ম সংখ্যা}}{\\text{নির্দিষ্ট বছরে মোট জনসংখ্যা}} \\times ১০০০০ জন্মহার  CBR = নির্দিষ্ট   বছরে   মোট   জনসংখ্যা নির্দিষ্ট   বছরে   জীবিত   শিশু   জন্ম   সংখ্যা ​ × ১০০০০ = ২ , ০০ , ০০ , ০০০ ১ , ০০ , ০০ , ০০০ × ১ , ০০০ = ১১ . ১১ = \\frac{২,০০,০০,০০০}{১,০০,০০,০০০} \\times ১,০০০ = ১১.১১ = ১ , ০০ , ০০ , ০০০ ২ , ০০ , ০০ , ০০০ ​ × ১ , ০০০ = ১১ . ১১"
        },
        {
          "label": "ঘ",
          "question": "উদ্দীপকের আলোকে x' দেশের অর্থনীতিতে জনসংখ্যা বৃদ্ধির প্রভাব সম্পর্কে তোমার মতামত দাও।",
          "explanation": "উদ্দীপকের আলোকে X দেশের অর্থনীতিতে জনসংখ্যা বৃদ্ধির নেতিবাচক প্রভাব পড়ে। কোনো দেশের জনসংখ্যা বেশি হলে দৈনন্দিন জীবনে খাদ্য, বস্ত্র, বাসস্থান, চিকিৎসা, শিক্ষা প্রভৃতি ক্ষেত্রে অভাব পরিলক্ষিত হয়। দ্রুত জনসংখ্যা বৃদ্ধি পেলেও সেই অনুপাতে কর্মসংস্থানের সুযোগ-সুবিধা বৃদ্ধি পায় না। ফলে বেকার সমস্যা ক্রমাগত প্রকট আকার ধারণ করে। উদ্দীপকের X দেশে জন্মহার অনেক বেশি। ফলে সেখানে জনসংখ্যা বৃদ্ধির হারও বেশি। অর্থাৎ, দেশটি একটি অধিক জন্মহার ও জনসংখ্যার দেশ। কিন্তু জনসংখ্যার তুলনায় জমির পরিমাণ সীমিত। তাই পরিবেশ দূষণ, স্বাস্থ্য সেবা ও কর্মসংস্থানের সুযোগ সীমিত হয়ে পড়েছে। জনসংখ্যা বৃদ্ধির অনুপাতে উৎপাদন বৃদ্ধি না পেলে জনজীবনে দুর্ভোগ নেমে আসে। জনসংখ্যা বৃদ্ধির ফলে জমি ক্রমশ উপবিভাগ ও বিচ্ছিন্ন হয়ে পড়ে। ফলে কৃষি উৎপাদন মারাত্মকভাবে ব্যাহত হয়। অধিক জনসংখ্যা বৃদ্ধির কারণে বাসস্থানের সমস্যা সৃষ্টি হয়। আর বাসস্থান নির্মাণের জন্য আবাধযোগ্য ভূমি কমে যায়। এছাড়া চরম দারিদ্র্যের কারণে অনেকের পক্ষে বাসস্থান নির্মাণ করা সম্ভব হয় না। আবার, অতিরিক্ত জনসংখ্যা কর্মসংস্থানের সুযোগ সীমিত করেছে। কারণ জনসংখ্যা বৃদ্ধি পেলেও কর্মসংস্থান একই হারে বৃদ্ধি পাচ্ছে না। তাই বলা যায়, অধিক জনসংখ্যা অর্থনৈতিক উন্নয়নে অন্তরায় হিসেবে কাজ করে।"
        }
      ]
    },
    {
      "number": "7",
      "uddipok": "২০২৩ সালে 'ক' দেশের দামন্তর ছিলো ২১৩। ২০২৪ সালে দামস্তর বৃদ্ধি পেয়ে ২২৫ হয়। সৃষ্ট মুদ্রাস্ফীতি নিয়ন্ত্রণে সরকার বাণিজ্যিক ব্যাংকের ঋণ প্রদান ক্ষমতা হ্রাস, অপ্রয়োজনীয় আমদানি হ্রাস, মজুরি নিয়ন্ত্রণসহ বিভিন্ন পরিকল্পনা গ্রহণ করে।",
      "tag": "CB 25",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "'সরকারি ব্যয় বৃদ্ধি পেলে মুদ্রাস্ফীতি ঘটে'- ব্যাখ্যা করো।",
          "explanation": "সরকারি ব্যয় বৃদ্ধি মুদ্রাস্ফীতির অন্যতম কারণ বলে বিবেচিত হয়ে থাকে। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার আয়ের তুলনায় অনেক বেশি ব্যয় করে ফেলে। এ অত্যধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয়। অথবা দেশ-বিদেশ থেকেও ঋণ গ্রহণ করতে হয়। কিন্তু স্বল্পকালে একই হারে উৎপাদন বাড়ানো সম্ভব হয় না। ফলে দামস্তর বাড়ে ও মুদ্রাস্ফীতি দেখা দেয়।"
        },
        {
          "label": "গ",
          "question": "'ক' দেশের মুদ্রাস্ফীতির হার নির্ণয় করো।",
          "explanation": "একটি সময়কাল থেকে অন্য একটি সময়কালে কোনো দামসূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি সাধারণ এক বছরের প্রেক্ষিতে বিশ্লেষণ করা হয় না। দীর্ঘ সময়ের প্রেক্ষিতে মুদ্রাস্ফীতি পরিমাপ করা হয়। এজন্য চলতি বছরের মুদ্রাস্ফীতির হার পরিমাপ করার জন্য ভিত্তি বছর বিবেচনা করতে হয়। অর্থাৎ, ভিত্তি বছরের তুলনায় চলতি বছরের দ্রব্য মূল্য কতটুকু বৃদ্ধি পেয়েছে তার শতকরা হার পরিমাপকে মুদ্রাস্ফীতির হার বলে। অর্থাৎ, মুদ্রাস্ফীতির হার = = = চলতি বছরের দামস্তর − ভিত্তি বছরের দামস্তর ভিত্তি বছরের দামস্তর × ১০০ % \\frac{\\text{চলতি বছরের দামস্তর} - \\text{ভিত্তি বছরের দামস্তর}}{\\text{ভিত্তি বছরের দামস্তর}} \\times ১০০\\% ভিত্তি   বছরের   দামস্তর চলতি   বছরের   দামস্তর − ভিত্তি   বছরের   দামস্তর ​ × ১০০ % উদ্দীপকে ‘ক’ দেশে ২০২৩ ও ২০২৪ সালের দামসূচক যথাক্রমে ২১৩ ও ২২৫ দেওয়া আছে। এক্ষেত্রে ২০২৩ সাল ভিত্তি বছর ও ২০২৪ সাল চলতি বছর বিবেচনা করে মুদ্রাস্ফীতির হার নিম্নরূপ: মুদ্রাস্ফীতির হার = = = ২২৫ − ২১৩ ২১৩ × ১০০ % = ১২ ২১৩ × ১০০ % = ৫ . ৬৩ % \\frac{\\text{২২৫} - \\text{২১৩}}{\\text{২১৩}} \\times ১০০\\% = \\frac{\\text{১২}}{\\text{২১৩}} \\times ১০০\\% = ৫.৬৩\\% ২১৩ ২২৫ − ২১৩ ​ × ১০০ % = ২১৩ ১২ ​ × ১০০ % = ৫ . ৬৩ % ∴ ∴ ∴ মুদ্রাস্ফীতির হার ৫ . ৬৩ % ৫.৬৩\\% ৫ . ৬৩ % ।"
        },
        {
          "label": "ঘ",
          "question": "সৃষ্ট মুদ্রাস্ফীতি নিয়ন্ত্রণে সরকারের গৃহীত পদক্ষেপসমূহ যথেন্ট কিনা মূল্যায়ন করো।",
          "explanation": "সৃষ্ট মুদ্রাস্ফীতি নিয়ন্ত্রণে সরকারের গৃহীত পদক্ষেপসমূহের মধ্যে রাজস্ব নীতি উল্লেখ না থাকায় তা যথেষ্ট নয়। বিভিন্ন কারণে যেমন মুদ্রাস্ফীতি ঘটে তেমনি বিভিন্ন পদক্ষেপ নিলে মুদ্রাস্ফীতি হ্রাসও পায়। এ পদক্ষেপসমূহের মধ্যে বাণিজ্যিক ব্যাংকের ঋণ প্রদান ক্ষমতা হ্রাস, অপ্রয়োজনীয় আমদানি হ্রাস, মজুরি নিয়ন্ত্রণ উল্লেখযোগ্য। এছাড়া রাজস্ব নীতি মুদ্রাস্ফীতি নিয়ন্ত্রণে কার্যকর ভূমিকা রাখে। উদ্দীপকে দেখা যায়, ভিত্তি বছরের তুলনায় বর্তমান বছরে মুদ্রাস্ফীতির 'হার ৫.৬৩%। এ ধরনের দ্রব্যমূল্য বৃদ্ধি রোধ করতে সরকার আর্থিক নীতির আওতায় বাণিজ্যিক ব্যাংকের ঋণ প্রদান ক্ষমতা হ্রাস করে। আবার রাজস্ব নীতির অধীনে সরকারি ব্যয় হ্রাস ও পরোক্ষ কর হ্রাস করে। এছাড়া উৎপাদন বৃদ্ধির মাধ্যমে মুদ্রাস্ফীতি নিয়ন্ত্রণ করা যাবে। সঞ্চয় বৃদ্ধি, সরকারি ঋণ ও পেনশন সাময়িক বন্ধ রাখলে মুদ্রাস্ফীতি নিয়ন্ত্রণে ভূমিকা রাখে। সরকার ব্যাংক হার বাড়ালে বাণিজ্যিক ব্যাংকের সুদের হার বেড়ে ঋণের পরিমাণ কমে মুদ্রাস্ফীতি পায়। সরকারি ব্যয়ের হ্রাস ঘটলে আর্থিক প্রবাহ কমে ও সামগ্রিক চাহিদা হ্রাস পায়। ফলে দামস্তর কমে মুদ্রাস্ফীতি নিয়ন্ত্রণে থাকে। এছাড়া পরোক্ষ করের হার কমিয়ে দিলে এবং অর্থের যোগান হ্রাস করলে মুদ্রার সরবরাহ কমে। এ মুদ্রাস্ফীতি নিয়ন্ত্রিত হবে। সুতরাং, সৃষ্ট মুদ্রাস্ফীতি নিয়ন্ত্রণে সরকারের গৃহীত পদক্ষেপসমূহের মধ্যে রাজস্ব নীতি উল্লেখ নেই। তাই বলা যায়, মুদ্রাস্ফীতি নিয়ন্ত্রণে সরকারের পদক্ষেপগুলো যথেষ্ট নয়।"
        }
      ]
    },
    {
      "number": "8",
      "uddipok": "চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "CB 25",
      "sub_questions": [
        {
          "label": "ক",
          "question": "ভোক্তার দাম,সূচক কী?",
          "explanation": "ভোক্তার ব্যয় সম্পর্কিত তথ্য সংগ্রহ করে মূল্য সূচক নির্ণয়ের পদ্ধতিকে ভোক্তার দাম সূচক বলা হয়।"
        },
        {
          "label": "খ",
          "question": "অর্থের যোগান বৃদ্ধি মুদ্রাস্ফীতি সৃষ্টি করে কি?",
          "explanation": "হ্যাঁ, অর্থের যোগান মুদ্রাস্ফীতি সৃষ্টি করে। কোনো দেশে অর্থের যোগান বৃদ্ধি পেলে দেশের জনগণের আয় বেড়ে যায়। ফলে ক্রয়ক্ষমতা বৃদ্ধি পায়। অর্থের যোগানের বৃদ্ধির সাথে সাথে দ্রব্যসামগ্রীর উৎপাদন বৃদ্ধি না পেলে যোগান ঘাটতি সৃষ্টি হয়। ফলে দ্রব্যসামগ্রীর দামস্তর ক্রমেই বাড়তে থাকে। এটি মুদ্রাস্ফীতি নামে পরিচিত। তাই বলা যায়, অর্থ সরবরাহ বৃদ্ধি মুদ্রাস্ফীতি সৃষ্টি করে।"
        },
        {
          "label": "গ",
          "question": "চিত্রে কোন ধরনের মুদ্রাস্ফীতি প্রকাশ পেয়েছে? ব্যাখ্যা করো।",
          "explanation": "চিত্রে চাহিদা বৃদ্ধিজনিত মুদ্রাস্ফীতি প্রকাশ পেয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান T বিন্দুতে পরস্পর সমান হওয়ায় OQf উৎপাদনে ভারসাম্য দাম OP₁। এখন সামগ্রিক যোগান স্থির থেকে সামগ্রিক চাহিদা T₁ থেকে বৃদ্ধি পেয়ে R₂ হয়। ফলে দামস্তর OP, থেকে বেড়ে OP₂ হয়। এক্ষেত্রে দেশটিতে দামস্তর P,P₂ বা TR পরিমাণ বৃদ্ধি পায়। সামগ্রিক চাহিদা বৃদ্ধির জন্য দামস্তরের এই বৃদ্ধি ঘটে। তাই উদ্দীপকের চিত্রটিকে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "উদ্দীপকে সৃষ্ট মুদ্রাস্ফীতি নিয়ন্ত্রণে সরকার কী ধরনের ভূমিকা গ্রহণ করবে? আলোচনা করো।",
          "explanation": "হাউদ্দীপকে সৃষ্ট মুদ্রাস্ফীতি নিয়ন্ত্রণে সরকার আর্থিক নীতি, রাজস্ব নীতি ও প্রত্যক্ষ কার্যক্রম ইত্যাদি পদক্ষেপ গ্রহণ করবে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধিজনিত কারণে দামস্তর বৃদ্ধি পায়। আবার কখনো উৎপাদন হ্রাসজনিত কারণে কখনো মজুদদারি ও চোরাকারবারের কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা D₁ থেকে D₂ তে বৃদ্ধি পেয়েছে। ফলে দাম P₁ থেকে বৃদ্ধি পেয়ে P2 হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে। এছাড়া প্রয়োজনে রাজস্ব নীতি ও প্রত্যক্ষ কার্যক্রম গ্রহণ করা হয়। চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক আর্থিক নীতি গ্রহণ করতে পারে। এক্ষেত্রে ব্যাংক হার ও রিজার্ভ অনুপাত বৃদ্ধি এবং ঋণপত্র বিক্রির মাধ্যমে অর্থের যোগান হ্রাস করা যায়। এছাড়া সরকার রাজস্ব নীতির আওতায় সরকারি ব্যয় হ্রাস, কর বৃদ্ধি, সরকারি ঋণের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুতদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্ব নীতিসহ কিছু প্রত্যক্ষ পদক্ষেপ গ্রহণ করবে।"
        }
      ]
    },
    {
      "number": "9",
      "uddipok": "সবুজ ফরিদপুর থেকে শাকসবজি ক্রয় করে ঢাকার স্থানীয় বাজারে বিক্রয় করে এবং ঢাকা থেকে কাপড় কিনে ফরিদপুরে বিক্রি করে। অপরদিকে সবুজের বন্ধু শাকিল শাক, সবজি ও হিমায়িত মাছ মধ্যপ্রাচ্যে বিক্রয় করে এবং ভারত থেকে পিঁয়াজ, চীন থেকে রসুন, আদা আমদানি করে।",
      "tag": "CB 25",
      "sub_questions": [
        {
          "label": "ক",
          "question": "অপ্রচলিতরপ্তানি পণ্য কী?",
          "explanation": "যেসব পণ্য কিছুকাল আগেও রপ্তানি করা হতো না কিন্তু বর্তমানে রপ্তানি করা হয়, সেগুলোকে অপ্রচলিত পণ্য বলে।"
        },
        {
          "label": "খ",
          "question": "দেশীয় শিল্পের ওপর বিশ্বায়নের বিরূপ প্রভাব ব্যাখ্যা করো।",
          "explanation": "রপ্তানি দেশীয় শিল্পের ওপর বিশ্বায়নের নেতিবাচক প্রভাব লক্ষ করা যায়। বিশ্বায়নের সবচেয়ে বড় লক্ষ্য হচ্ছে মুনাফা অর্জন ও আর্থিক আধিপত্য বিস্তার করা। ফলে বিদেশি পণ্যের জন্য উন্মুক্ত করে দেয়ায় সেসব পণ্যের আধিপত্য বৃদ্ধি পায়। দেশীয় পণ্য তার বাজার হারায়। এতে দেশীয় পণ্যের উৎপাদন ও বিকাশ ব্যাহত হয়। এতে বাণিজ্য ঘাটতি বৃদ্ধি পায়। যদিও দেশীয় পণ্য বিশ্ব বাজারে পরিচিত ও সম্প্রসারিত হয়। তবুও দেশীয় শিল্পে বিশ্বায়নের নেতিবাচক প্রভাব বিরাজ করে।"
        },
        {
          "label": "গ",
          "question": "উদ্দীপকে সবুজের বাণিজ্যকে কোন ধরনের বাণিজ্য বলা হয়? ব্যাখ্যা করো।",
          "explanation": "উদ্দীপকের সবুজের বাণিজ্যকে বলা হয় অভ্যন্তরীণ বাণিজ্য। একই দেশে বিভিন্ন অঞ্চলের মধ্যে দ্রব্য ও সেবার লেনদেনকে অভ্যন্তরীণ বাণিজ্য বলে। এ ধরনের বাণিজ্য দেশীয় বাজারকে গতিশীল করে। ফলে বিভিন্ন অঞ্চলের অধিবাসীরা প্রয়োজনীয় দ্রব্য সুবিধাজনক খরচে উৎপাদন করতে পারে। এতে বিভিন্ন অঞ্চলে বাণিজ্য সুবিধা সৃষ্টির মাধ্যমে কম খরচে নিজেদের প্রয়োজন মেটাতে সক্ষম হয়। উদ্দীপকে সবুজ ফরিদপুর থেকে শাক-সবজি ক্রয় করে ঢাকার স্থানীয় বাজারে বিক্রি করে। আবার, ঢাকা থেকে কাপড় কিনে ফরিদপুরে বিক্রি করে। অর্থাৎ সে দেশের ভৌগোলিক সীমার মধ্যেই বিভিন্ন শহরে বা অঞ্চলে পণ্য ক্রয়-বিক্রয় করে। এটি অভ্যন্তরীণ বাণিজ্যকে নির্দেশ করে। তাই বলা যায়, সবুজের বাণিজ্য অভ্যন্তরীণ বাণিজ্যের অন্তর্গত।"
        },
        {
          "label": "ঘ",
          "question": "উদ্দীপকের আলোকে সবুজের বাণিজ্যের সাথে শাকিলের 'বাণিজ্যের তুলনামূলক বিশ্লেষণ করো।",
          "explanation": "উদ্দীপকে উল্লিখিত সবুজ ও শাকিলের বাণিজ্য হলো যথাক্রমে অভ্যন্তরীণ ও আন্তর্জাতিক বাণিজ্য। একই দেশের অভ্যন্তরে বিভিন্ন অঞ্চলের মধ্যে সংঘটিত বাণিজ্য হলো অভ্যন্তরীণ বাণিজ্য। আবার বিভিন্ন দেশের মধ্যে সংঘটিত বাণিজ্যকে আন্তর্জাতিক বাণিজ্য বলা হয়। এ দুধরনের বাণিজ্যের মূল ভিত্তি এক। তবে উৎপাদনের উপকরণসমূহের গতিশীলতা, মুদ্রা ব্যবস্থা, বাজার ব্যবস্থা, অর্থনীতি ও বাণিজ্য নীতি ইত্যাদি পৃথক। । ফলে এদের মধ্যে যথেষ্ট পার্থক্য বিদ্যমান। উদ্দীপকে লক্ষ করা যায়, সবুজ ফরিদপুর থেকে শাক-সবজি কিনে ঢাকায় বিক্রি করে। আবার, ঢাকা থেকে কাপড় কিনে ফরিদপুরে বিক্রি করে। এটি অভ্যন্তরীণ বাজারকে নির্দেশ করে। অন্যদিকে, সবুজের বন্ধু শাকিল শাকসবজি ও হিমায়িত মাছ মধ্যপ্রাচ্যে বিক্রি করে। আবার, ভারত থেকে পেঁয়াজ, চীন থেকে রসুন, আদা আমদানি করে। তার ব্যবসা একাধিক দেশের সাথে সংঘঠিত হওয়ায় তা আন্তর্জাতিক বাণিজ্যেকে নির্দেশ করে। অভ্যন্তরীণ বাণিজ্যে মুদ্রা ও ব্যাংক ব্যবস্থা একই রকম। কিন্তু আন্তর্জাতিক বাণিজ্যের ক্ষেত্রে মুদ্রা ও ব্যাংক ব্যবস্থায় পার্থক্য পরিলক্ষিত হয়। আবার, অভ্যন্তরীণ বাণিজ্যে দেশের মধ্যে একই কর ব্যবস্থা, আর্থিক ও রাজস্ব নীতি বিদ্যমান থাকায় কোনো সমস্যা হয় না। অপরদিকে, বিশ্বের বিভিন্ন দেশের অর্থনৈতিক পরিবেশের মধ্যে পার্থক্য রয়েছে বিধায় আন্তর্জাতিক বাণিজ্যের ক্ষেত্রে জটিলতার সৃষ্টি হয়। এছাড়া, অভ্যন্তরীণ বাণিজ্যের ক্ষেত্রে পরিবহন ব্যয় খুব একটা প্রভাব ফেলে না। কিন্তু আন্তর্জাতিক বাণিজ্যের ক্ষেত্রে পরিবহণ ব্যয় বাণিজ্যকে প্রভাবিত করে।"
        }
      ]
    },
    {
      "number": "10",
      "uddipok": "জহির একজন সরকারি কর্মকর্তা। তিনি প্রতি বছর তার আয়ের ওপর আয়কর পরিশোধ করে থাকেন। অপরদিকে দিনমজুর ও শ্রমিকরা বিভিন্ন দ্রব্য ক্রয়ের মাধ্যমে কর পরিশোধ করে থাকেন।",
      "tag": "CB 25",
      "sub_questions": [
        {
          "label": "ক",
          "question": "VAT কী?",
          "explanation": "কোনো দ্রব্যের উৎপাদনের বিভিন্ন পর্যায়ে অতিরিক্ত মূল্য সংযোজনের ওপর ধার্যকৃত করই মূল্য সংযোজন (VAT) কর।"
        },
        {
          "label": "খ",
          "question": "'প্রত্যক্ষ কর ফাঁকি দেওয়ার প্রবণতা বেশি'- ব্যাখ্যা করো।",
          "explanation": "প্রত্যক্ষ করের ভার অন্যের ওপর চাপানো যায় না বলে এ কর ফাঁকি দেওয়ার প্রবণতা বেশি। যে ব্যক্তির ওপর কর আরোপ করা হয় তাকেই যদি করের বোঝা বহন করতে হয় তাহলে উক্ত করকে প্রত্যক্ষ কর বলে। অর্থাৎ, এ করের করঘাত ও করপাত একই ব্যক্তি বা প্রতিষ্ঠানের ওপর পড়ে। যেমন-আয়কর, ভূমি কর, সম্পদ কর ইত্যাদি। ।। এসব করের ভার সরাসরি করদাতাকেই বহন করতে হয়। এজন্যই এসব কর ফাঁকি দেওয়ার প্রবণতা বেশি থাকে।"
        },
        {
          "label": "গ",
          "question": "জহিরের প্রদত্ত কর কোন ধরনের কর? ব্যাখ্যা করো।",
          "explanation": "জহিরের প্রদত্ত কর হলো আয়কর। জনসাধারণের ব্যক্তিগত আয়ের ওপর যে কর ধার্য করা হয় তা-ই আয়কর। এটি সরকারি আয়ের অন্যতম উৎস হিসেবে বিবেচিত। যাদের আয় একটি নির্দিষ্ট সীমার ঊর্ধ্বে তাদের নিকট থেকে আয়কর আদায় করা হয়। উদ্দীপকে জহির একজন সরকারি কর্মকর্তা। তিনি প্রতি বছর তার আয়ের ওপর কর পরিশোধ করে থাকেন। এটি আয়করকে নির্দেশ করে। কারণ রাষ্ট্রের নাগরিক তার আয়ের ওপর প্রগতিশীল হারে আয়কর পরিশোধ করে। এটি সরকারের অর্থ যোগানে গুরুত্বপূর্ণ ভূমিকা পালন করে। সরকার বিভিন্ন উন্নয়নমূলক কাজে অর্থ ব্যয়ের জন্য নাগরিকদের আয়ের ওপর কর ধার্য করে। তাই বলা যায়, জহিরের প্রদত্ত কর আয়কর।"
        },
        {
          "label": "ঘ",
          "question": "জহিরের প্রদত্ত কর সমাজে আয় বৈষম্য দূরীকরণে সহায়ক হলেও দিনমজুর ও শ্রমিকের প্রদত্ত কর সমাজে আয় বৈষম্য সৃষ্টি করে বিশ্লেষণ করো।",
          "explanation": "জহিরের প্রদত্ত আয়কর আয় বৈষম্য দূরীকরণে সহায়ক হলেও শ্রমিকদের প্রদত্ত মূল্য সংযোজন কর আয় বৈষম্য সৃষ্টি করে। জনসাধারণের ব্যক্তিগত আয়ের ওপর যে কর ধার্য করা হয় তা-ই আয়কর। এটি প্রত্যক্ষ করের একটি অংশ। অন্যদিকে কোনো দ্রব্যের উৎপাদনের বিভিন্ন পর্যায়ে অতিরিক্ত মূল্য সংযোজনের মাধ্যমে ধার্যকৃত কর হলো মূল্য সংযোজন কর। এটি পরোক্ষ করের একটি অন্যতম উৎস। উদ্দীপকে জহির তার আয়ের ওপর সরকারকে কর দিয়ে থাকেন। এটি আয়কর হিসেবে সরকারকে প্রদান করতে হয়। আবার, শ্রমিকরা বিভিন্ন দ্রব্য ক্রয়ের মাধ্যমে রাষ্ট্রকে কর পরিশোধ করেন। এটি মূল্য সংযোজন করকে নির্দেশ করে। এটি সব শ্রেণির মানুষকে পরিশোধ করতে হয়। কারণ দ্রব্য ক্রয়ের মাধ্যমে এই কর পরিশোধিত হয়ে থাকে। আয়কর সাধারণত প্রগতিশীল হারে ধার্য করা হয়। একটি নির্দিষ্ট সীমার ঊর্ধ্বে আয়কারীদের ওপর এটি ধার্য হয়। ফলে যার আয় যত বেশি তাকে তত বেশি কর দিতে হয়। কিন্তু যাদের আয় নির্দিষ্ট সীমার নিচে অবস্থান করে তাদের এটি পরিশোধ করতে হয় না। তাই এটি সমাজে আয় বৈষম্য সৃষ্টি করে না। অন্যদিকে মূল্য সংযোজন কর আয়ের ওপর নির্ধারণ করা হয় না। এ কর সবার ওপর সমানভাবে ধার্য করা হয়। ফলে অধিক হলেও দরিদ্র শ্রেণিকে এই কর দিতে হয়। তাই এটি সমাজে আয় বৈষম্য সৃষ্টি করে। তাই বলা যায়, জহিরের আয়কর আয় বৈষম্য দূরীকরণে সহায়ক হলেও শ্রমিকদের কর আয় বৈষম্য সৃষ্টি করে।"
        }
      ]
    },
    {
      "number": "11",
      "uddipok": "সাধারণ মানুষ আয় বুঝে ব্যয় করে। কিন্তু সরকার ব্যয় অনুসারে আয় করে। সরকার আয়কর, সম্পদকর, ফি, মুনাফা, রেলওয়ে, তার ও টেলিফোন, VAT, আমদানি শুল্ক, লাইসেন্স ফি, জরিমানা, ডাক, রাষ্ট্রীয় কারখানা ইত্যাদি উৎস হতে আয় করে থাকে। যদি এসব উৎসের আয় দ্বারা ব্যয় সংকুলান না হয়, তবে ঘাটতি অর্থায়নের অংশ হিসেবে সরকার অভ্যন্তরীণ এবং বৈদেশিক উৎস হতে ঋণ নেয়। যদিও এ দুটো উৎসয়ের সুবিধা-অসুবিধা উভয়ই রয়েছে।",
      "tag": "CB 25",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "মূল্য সংযোজন করকে পরোক্ষ কর বলা হয় কেন? ব্যাখ্যা করো।",
          "explanation": "মূল্য সংযোজন করের ক্ষেত্রে করদাতা করের অর্থ ক্রেতাদের কাছ থেকে আদায় করে নিতে পারে বলে এটি পরোক্ষ কর। পরোক্ষ কর বলতে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। যে ব্যক্তির ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নেয়। এজন্য মূল্য সংযোজন করকে পরোক্ষ কর বলা হয়।"
        },
        {
          "label": "গ",
          "question": "উদ্দীপকের আলোকে সরকারের আয়ের উৎসগুলোর কর রাজস্ব ও অকর রাজস্ব চিহ্নিত করো।",
          "explanation": "সরকার তার ব্যয় নির্বাহের জন্য কর রাজস্ব ও কর বহির্ভূত রাজস্ব থেকে আয় করে। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তা-ই কর রাজস্ব। যেমন-আয়কর, মূল্য সংযোজন কর, আবগারি শুল্ক প্রভৃতি। কর ছাড়াও অন্যান্য যে উৎস থেকে সরকার আয় সংগ্রহ করে তা-ই কর-বহির্ভূত রাজস্ব। যেমন- লাইসেন্স ফি, জরিমানা, ডাক, রাষ্ট্রীয় কারখানা প্রভৃতি হলো কর-বহির্ভূত রাজস্ব। উদ্দীপকে লাইসেন্স ফি, জরিমানা ও ডাক হলো কর-বহির্ভূত রাজস্ব। আবার আয়কর, মূল্য সংযোজন কর, আবগারি শুল্ক হলো কর রাজস্ব। আয়কর হলো ব্যক্তির যা প্রতিষ্ঠানের প্রাপ্ত আয়ের ওপর কর। মূল্য সংযোজন কর হলো দ্রব্যসামগ্রী ও সেবার ওপর পরোক্ষ কর। আর দেশের অভ্যন্তরে উৎপাদিত দ্রব্যসামগ্রীর ওপর কর হলো আবগারি শুল্ক। অন্যদিকে অনেক দেশে রাষ্ট্রীয় মালিকানাধীনে বহু প্রতিষ্ঠান ও শিল্প পরিচালিত হয়। এসব সেবা বিক্রয় করে রাষ্ট্র যে অর্থ সংগ্রহ করে তা-ই কর-বহির্ভূত রাজস্ব। এছাড়া জরিমানা, প্রভৃতি কর-বহির্ভূত রাজস্ব হিসেবে বিবেচিত হয়।"
        },
        {
          "label": "ঘ",
          "question": "উদ্দীপকের আলোকে উল্লিখিত ঘাটতি অর্থায়নের উৎস দুটির তুলনাপূর্বক কোনটি অধিকতর কার্যকর তা বিশ্লেষণ করো।",
          "explanation": "উদ্দীপকে উল্লিখিত ঘাটতি অর্থায়নে সরকারি ঋণের দুটি উৎস হলো অভ্যন্তরীণ ও বৈদেশিক উৎস। সরকার দেশের জনগণ বা বিভিন্ন আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে, বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বৈদেশিক উৎস। অভ্যন্তরীণ উৎসের মধ্যে রয়েছে আয়কর, ফি, মুনাফা, রেলওয়ে, VAT, আমদানি শুল্ক ও জরিমানা। অন্যদিকে বৈদেশিক উৎসের মধ্যে বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। এই ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বৈদেশিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই বলা যায়, উন্নয়নশীল দেশের প্রেক্ষাপটে উৎস দুটির মধ্যে ঘাটতি অর্থায়নে অভ্যন্তরীণ উৎস অধিকতর কার্যকর।"
        }
      ]
    }
  ]
}