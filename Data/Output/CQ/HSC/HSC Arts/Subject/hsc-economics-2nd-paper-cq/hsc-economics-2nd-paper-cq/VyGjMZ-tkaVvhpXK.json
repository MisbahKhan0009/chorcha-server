{
  "title": "বরিশাল বোর্ড ২০২২",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাগমারা গ্রামের কৃষক আক্কাছ মিয়ার খামারের আয়তন ছোট হওয়ায় বেশি ফসল উৎপাদন করতে পারে না। যা উৎপাদন করে। তা দিয়ে শুধু তার পরিবারের ভরণ-পোষণ চলে। অন্যদিকে তার প্রতিবেশী মাসুমের খামারের আয়তন বড় হওয়ায় সে পরিবারের প্রয়োজন মেটানোর পর উদ্বৃত্ত ফসল বিক্রি করে মুনাফা অর্জন করে। এতে তার আর্থিক সচ্ছলতা অর্জিত হয়েছে।",
      "tag": "BB 22",
      "sub_questions": [
        {
          "label": "ক",
          "question": "শস্য বহুমুখীকরণ কী?",
          "explanation": "শস্য বহুমুখীকরণ বলতে একই জমিতে বিভিন্ন মৌসুমে কেবল একটি শস্যের পরিবর্তে ভিন্ন ভিন্ন শস্য উৎপাদন করার প্রক্রিয়াকে বোঝায়।"
        },
        {
          "label": "খ",
          "question": "\"মধ্যস্বত্বভোগীদের ভূমিকার কারণে কৃষকরা ফসলের ন্যায্যমূল্য পায় না।\"-ব্যাখ্যা করো।",
          "explanation": "কৃষিপণ্য বাজারজাতকরণ প্রক্রিয়ায় দালাল, ফড়িয়া, মজুতদার, আড়তদার ইত্যাদি মধ্যবর্তী ব্যবসায়ী শ্রেণিকে মধ্যস্বত্বভোগী বলা হয়। মধ্যস্বত্বভোগীরা তৃণমূল কৃষকদের কাছ থেকে নাম মাত্র মূল্যে কৃষিপণ্য ক্রয় করে চূড়ান্ত ভোক্তাদের নিকট উচ্চ মূল্যে বিক্রি করে। ফলে কৃষিপণ্যের মূল্য বৃদ্ধি পেলেও কৃষক সম্প্রদায় ফসলের ন্যায্য মূল্য পায় না। এতে ভোক্তা ও উৎপাদক উভয়ই ক্ষতিগ্রস্ত হয়।"
        },
        {
          "label": "গ",
          "question": "উদ্দীপকে উল্লিখিত আক্কাছ মিয়ার খামার কোন ধরনের? ব্যাখ্যা করো।",
          "explanation": "উদ্দীপকে উল্লিখিত আক্কাছ মিয়ার খামারটি হলো জীবননির্বাহী খামার। জীবননির্বাহের জন্য কৃষক সনাতনী পদ্ধতিতে ছোট আয়তনের জমিতে ফসল উৎপাদন করে, তাকে জীবননির্বাহী খামার বলে। এ ধরনের খামারে কৃষিপণ্য উৎপাদন প্রকৃতির ওপর নির্ভরশীল। এজন্য জীবননির্বাহী খামারে উৎপাদন দক্ষতা কম, মূলধন বিনিয়োগ কম, ঝুঁকির পরিমাণ কম হয়। জীবননির্বাহী খামারে পরিবারের ভরণ-পোষণের জন্য ফসল উৎপাদিত হয়। উদ্দীপকের আক্কাছ মিয়া একজন সাধারণ কৃষক। তার খামারের আয়তন ছোট হওয়ায় সে বেশি ফসল উৎপাদন করতে পারে না। সে সনাতন পদ্ধতিতে চাষাবাদ করে। ফলে সে যা উৎপাদন করে তা দিয়ে শুধু তার পরিবারের ভরণ-পোষণ চলে। তাছাড়া সে উৎপাদন ব্যবস্থায় অদক্ষ। অর্থাৎ তার খামারটি জীবননির্বাহী খামারের বৈশিষ্ট্যকে ধারণ করে। তাই আক্কাছ মিয়ার খামারটি হলো জীবননির্বাহী খামার।"
        },
        {
          "label": "ঘ",
          "question": "\"মাসুমের খামার একটি দেশের দ্রুত অর্থনৈতিক উন্নয়নে গুরুত্বপূর্ণ ভূমিকা রাখতে পারে”-যুক্তিসহ বিশ্লেষণ করো।",
          "explanation": "উদ্দীপকে মাসুমের খামারটি একটি বাণিজ্যিক খামার, যা একটি দেশের অর্থনৈতিক উন্নয়নে গুরুত্বপূর্ণ ভূমিকা রাখবে। বাণিজ্যিক খামারে মুনাফা অর্জনের উদ্দেশ্যে বাণিজ্যিক ভিত্তিতে চাষাবাদ এবং কৃষিপণ্য উৎপাদন করা হয়। এখানে কৃষক নিজস্ব ও ভাড়া নেয়া শ্রমের ব্যবহার এবং অধিক মূলধন বিনিয়োগ করে থাকে। সাধারণত অধিক উৎপাদন লক্ষ্যমাত্রার ভিত্তিতে উৎপাদন ব্যবস্থায় কৃষক ও রাষ্ট্র উভয়েই উপকৃত বা লাভবান হয়। উদ্দীপকে মাসুম বড় আয়তনের খামার পরিচালনা করে। তার খামার থেকে উৎপাদিত ফসল দ্বারা পরিবারের প্রয়োজন মিটানোর পরও উদ্বৃত্ত থাকে। উদ্বৃত্ত ফসল তিনি বিক্রয় করে মুনাফা অর্জন করেন। এতে তার আর্থিক সচ্ছলতা অর্জিত হয়। অর্থাৎ মাসুমের খামার বাণিজ্যিক খামারের বৈশিষ্ট্যের অনুরূপ। তাই মাসুমের খামারটি হলো একটি বাণিজ্যিক খামার। বাণিজ্যিক উদ্দেশ্যে পরিচালিত খামারে ভাড়া করা শ্রমিকদের দিয়েও কাজ করানো হয়। ফলে এ ধরনের কৃষিকাজে অনেক লোকের কর্মসংস্থান হয়। তাই বাণিজ্যিক খামার দেশের ক্রমবর্ধমান বেকার সমস্যা দূরীকরণে সহায়তা করে। বাণিজ্যিক খামারে অধিক উৎপাদন হয় বলে তা দেশের সামগ্রিক জিডিপি বৃদ্ধিতে ভূমিকা রাখে। অধিক উৎপাদনের দরুন অধিক মূলধন গঠিত হয়। এছাড়া উৎপাদিত উদ্বৃত্ত পণ্য দেশের চাহিদা পূরণ করে বিদেশেও রপ্তানি করা যায়। এতে দেশ প্রচুর বৈদেশিক মুদ্রা অর্জন করতে পারে। এ বৈদেশিক মুদ্রা দেশের উন্নয়নে সহায়ক ভূমিকা পালন করে। সুতরাং বলা যায়, মাসুমের খামার তথা বাণিজ্যিক খামার একটি দেশের দ্রুত অর্থনৈতিক উন্নয়নে গুরুত্বপূর্ণ ভূমিকা রাখতে পারে।"
        }
      ]
    },
    {
      "number": "2",
      "uddipok": "বাংলাদেশের GDP-তে মৎস্য খাতের অবদান নিচের তালিকায় প্রদর্শিত হলো ২০০৯-১০ ২০১০-১১ ২০১১-১২ ২০১৩-১৪ ২০১৮-১৯ GDP (কোটি টাকা) ২১,৬০৭ ২৩,০৫১ ২৪,২৭৯ ২৭,৪১৯ ৩৭,১৪৬ প্রবৃদ্ধির হার (%) ৪.৬০ ৪.৬৯ ৫.৩২ ৬.৩৬ ৬.২১",
      "tag": "BB 22",
      "sub_questions": [
        {
          "label": "ক",
          "question": "কৃষিজোত কাকে বলে?",
          "explanation": "কৃষক যে আয়তনের জমির ওপর কৃষিকাজ পরিচালনা করে, তাকে কৃষিজোত বলে।"
        },
        {
          "label": "খ",
          "question": "কৃষকরা ঋণ গ্রহণ করে কেন?",
          "explanation": "কৃষকরা কৃষিকাজের বিভিন্ন প্রয়োজনে ঋণ গ্রহণ করে থাকে। উদাহরণস্বরূপ বলা যায়, কৃষিকাজের জন্য বিভিন্ন ধরনের উপকরণ ক্রয়; কৃষিকাজ পরিচালনা; প্রাকৃতিক দুর্যোগ মোকাবিলা; গবাদিপশুর মড়কে নতুন করে পশু ক্রয়: পৈতৃক ঋণ পরিশোধ: উৎপাদিত পণ্য সংরক্ষণ ও বাজারজাতকরণ; গুদামঘর নির্মাণ ইত্যাদি কারণে কৃষক বিভিন্ন উৎস থেকে ঋণ গ্রহণ করে থাকে।"
        },
        {
          "label": "গ",
          "question": "উদ্দীপক থেকে বাংলাদেশের GDP-তে মৎস্য অবদানের লেখচিত্র অঙ্কন করো।",
          "explanation": "বাংলাদেশের GDP তে মৎস্য খাত গুরুত্বপূর্ণ ভূমিকা রাখছে। দেশের জনসাধারণের আমিষের চাহিদা পূরণ, কর্মসংস্থান ও দারিদ্রা বিমোচনসহ বৈদেশিক মুদ্রা অর্জনে মৎস্য সম্পদ গুরুত্বপূর্ণ অবদান রাখছে। বর্তমানে (২০২১-২২) বাংলাদেশে ৪৬.২১ লক্ষ টন মাছ উৎপাদন হয়। অভ্যন্তরীণ মুক্ত জলাশয়ে মাছ উৎপাদনে বাংলাদেশ তৃতীয়। উদ্দীপকের তথ্যের আলোকে বাংলাদেশের GDP-তে মৎস্য খাতের অবদানের লেখচিত্র অঙ্কন করা হলো- ওপরের চিত্রে ভূমি অক্ষে অর্থবছর এবং লম্ব অক্ষে GDP-তে মৎস্য খাতের অবাদন নির্দেশ করা হয়েছে। বিভিন্ন অর্থবছরের সাপেক্ষে বাংলাদেশের মৎস্য খাতে GDP-এর অবদান লেখচিত্রে দেখানো হয়েছে।"
        },
        {
          "label": "ঘ",
          "question": "\"বাংলাদেশের অর্থনীতিতে মৎস্য খাতের বিপুল রয়েছে\"-উদ্দীপকের সাহায্যে বিশ্লেষণ করো।",
          "explanation": "বাংলাদেশের কৃষির অন্যতম গুরুত্বপূর্ণ খাত হলো মৎস্য খাত। বাংলাদেশের অভ্যন্তরে অসংখ্য নদ-নদী, খাল-বিল ও সামুদ্রিক মৎস্য নিয়ে মৎস্য খাত গঠিত। মৎস্য খাত যেমন একদিকে আমাদের খাদ্যের যোগান দেয় তেমনি শিল্পের কাঁচামালেরও যোগান দেয়। আবার মৎস্য বৈদেশিক মুদ্রা অর্জন ও কর্মসংস্থানের সুযোগ সৃষ্টিতে গুরুত্বপূর্ণ ভূমিকা পালন করে। উদ্দীপকে ২০০৯-১০ অর্থবছরে GDP তে বাংলাদেশের মৎস্য খাতের আয় ছিল ২১,৬০৭ কোটি টাকা। এ সময় এ খাতের প্রবৃদ্ধির হার ছিল ৪.৬০%। অনুরূপভাবে ২০১০-১১ ও ২০১১-১২ অর্থবছরে GDP তে মৎস্য খাতের আয় বৃদ্ধি পেয়ে যথাক্রমে ২৩,০৫১ ও ২৪,২৭৯ কোটি টাকা হয়েছিল। এ সময়ে প্রবৃদ্ধির হার বৃদ্ধি পেয়ে যথাক্রমে ৪.৬৯% ও ৫.৩২% হয়েছিল। এরপর ২০১৩-১৪ ও ২০১৮-১৯ অর্থবছরে এ খাতের আয় বৃদ্ধি পেয়ে যথাক্রমে ২৭,৪১৯ ও ৩৭,১৪৬ কোটি টাকা হয়েছিল। ২০১৩-১৪ অর্থবছরের, চেয়ে ২০১৮-১৯ অর্থবছরে মৎস্য খাতে প্রবৃদ্ধির হার কিছুটা কমলেও আয় বেড়েছে। বাংলাদেশের মৎস্য খাতের প্রধান উৎস হলো অভ্যন্তরীণ ও সামুদ্রিক উৎস। রুই, কাতলা, মৃগেল, শিং, কই, মাগুর প্রভৃতি অভ্যন্তরীণ উৎস থেকে পাওয়া যায়। এ উৎসে মাছ উৎপাদনে বাংলাদেশে বিশ্বের চতুর্থ। গলদা চিংড়ি, ইলিশ, রূপচাঁদা, ডেটকি, রিটা প্রভৃতি সামুদিক উৎস থেকে পাওয়া যায়। বর্তমানে সামুদ্রিক মাছ উৎপাদন প্রতিনিয়তই বৃদ্ধি পাচ্ছে। উন্নতর প্রযুক্তির ব্যবহার ও যথাযথ পদক্ষেপের মাধ্যমে মৎস্য উৎপাদনে বাংলাদেশের ক্রমবর্ধমান সাফল্য ধরে রাখতে হবে। আর এ সাফল্য ধরে রাখতে পারলে অচিরেই বাংলাদেশ মাছ উৎপাদনে শীর্ষ স্থানে উন্নীত হতে পারবে। তাই বলা যায়, বাংলাদেশের অর্থনীতিতে মৎস্য খাতের বিপুল সম্ভাবনা রয়েছে।"
        }
      ]
    },
    {
      "number": "3",
      "uddipok": "বাংলাদেশের ওয়াল্টন, ভিশন, মাইওয়ান, মিনিস্টার প্রভৃতি কোম্পানি বর্তমানে দেশেই ভালোমানের টিভি, ফ্রিজ, এয়ারকুলার ইত্যাদি পণ্য উৎপাদন করছে। এর পূর্বের তুলনায় আমদানি ব্যয় অনেকটা হ্রাস পেয়েছে এবং প্রচুর বৈদেশিক মুদ্রার সাশ্রয় হচ্ছে। এই বিশেষ কৌশল অবলম্বনের ফলে বাংলাদেশ স্বনির্ভরতা অর্জন করছে এবং ভোগ্যপণ্য ও মূলধনী পণ্য উৎপাদনে দক্ষতা অর্জন করছে।",
      "tag": "BB 22",
      "sub_questions": [
        {
          "label": "ক",
          "question": "PPP-এর পূর্ণরূপ লেখো।",
          "explanation": "PPP-এর পূর্ণরূপ হলো Public Private Partnership |"
        },
        {
          "label": "খ",
          "question": "\"কর্মসংস্থান সৃষ্টিতে কুটির শিল্প ভালো ভূমিকা রাখে\" -ব্যাখ্যা করো।",
          "explanation": "স্বল্প পুঁজি ও পারিবারিক পরিবেশে কুটির শিল্প স্থাপন করা যায় বলে কর্মসংস্থান সৃষ্টিতে এ শিল্পের অগ্রণী ভূমিকা রয়েছে। যে শিল্পে স্বল্প মূলধন এবং পারিবারিক সদস্যসহ সর্বোচ্চ ১৫ জন শ্রমিক নিয়োজিত থাকে, তাকে কুটির শিল্প বলে। পুঁজি কম হওয়ায় ঘরোয়া পরিবেশে বা অল্প জায়গা নিয়ে যে কেউ এই শিল্প স্থাপন করতে পারে। তাই শিক্ষিত বা অশিক্ষিত যেকোনো লোকই সামান্য প্রশিক্ষণ ও পুঁজির ব্যবস্থা করে খুব সহজেই কুটির শিল্প স্থাপন করতে পারে। ফলে কর্মসংস্থানের সুযোগ সৃষ্টি হয়।"
        },
        {
          "label": "গ",
          "question": "উদ্দীপকে উল্লিখিত কোম্পানিগুলোর শিল্প কৌশলের পরিচয় ব্যাখ্যা করো।",
          "explanation": "উদ্দীপকে ওয়াল্টন, ভিশন, মাইওয়ান ও মিনিস্টার কোম্পানির উৎপাদিত পণ্যের শিল্পকে আমদানি বিকল্প শিল্প কৌশল বলা হয়। বাণিজ্য ঘাটতি হ্রাসের লক্ষ্যে কিছু কিছু দ্রব্য আমদানি না করে দেশে উৎপাদন করা হয়। এসব দ্রব্যের শিল্পকে আমদানি বিকল্প শিল্প বলে। কোন দ্রব্যেগুলোর আমদানি বিকল্প শিল্প স্থাপন করা যুক্তিসংগত তা নির্ধারণের জন্য কিছু বিষয় বিবেচনা করা হয়। যেমন- শিল্পের জন্য নিজস্ব কাঁচামাল, প্রযুক্তি, প্রয়োজনীয় শ্রমশক্তি ও অভ্যন্তরীণ বাজার প্রাপ্তি। এসব শিল্পের দ্রব্যাদি কমপক্ষে আমদানি দ্রব্যের নিকট-বিকল্প হিসেবে ব্যবহৃত হয়। উদ্দীপকে বাংলাদেশের ওয়াল্টন, ভিশন, মাইওয়ান, মিনিস্টার প্রভৃতি কোম্পানি বর্তমানে দেশের ভালোমানের, ইলেকট্রনিক্স পণ্য উৎপাদন করছে। এসব পণ্যের মধ্যে রয়েছে টিভি, ফ্রিজ, এয়ারকুলার ইত্যাদি। কিন্তু বাংলাদেশে আগে এসব পণ্য উৎপাদন করা হতো না। এসব পণ্য বিদেশ থেকে আমদানি করতো। বর্তমানে এসব পণ্য দেশের অভ্যন্তরে উৎপাদন করা হচ্ছে। যা ওপরে বর্ণিত আমদানি বিকল্প শিল্পকে নির্দেশ করে। তাই বলা যায়, উদ্দীপকের উল্লিখিত কোম্পানিগুলোর উৎপাদিত পণ্যের শিল্পকে অর্থনীতির ভাষায় আমদানি বিকল্প শিল্প কৌশল বলা হয়।"
        },
        {
          "label": "ঘ",
          "question": "স্বনির্ভরতা অর্জনে উক্ত কৌশলকে কি তুমি যথার্থ মনে করো? মতামতসহ বিশ্লেষণ করো।",
          "explanation": "স্বনির্ভরতা অর্জনে আমদানি বিকল্প শিল্প কৌশলকে আমি যথার্থ মনে করি। বাংলাদেশের অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া বাংলাদেশ শিল্পায়নের প্রয়োজনে মূলধনী দ্রব্য বেশি আমদানি করে। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। উদ্দীপকে বাংলাদেশে আমদানি নির্ভর ইলেকট্রনিক্স পণ্য উৎপাদনকারী কোম্পানি প্রতিষ্ঠা হয়েছে। এতে পূর্বের তুলনায় আমদানি ব্যয় অনেকটা হ্রাস পেয়েছে। ফলে বৈদেশিক মুদ্রার সাশ্রয় হচ্ছে। এই বিশেষ কৌশল অবলম্বন করার ফলে আমদানির ওপর নির্ভরতা কমছে। অন্যদিকে, আমদানি-বিকল্প শিল্পায়নের ফলে শিল্পের বিকেন্দ্রীয়করণ ঘটছে এবং সমগ্র শিল্প খাতের প্রসার ঘটছে। বাংলাদেশসহ জনবহুল দেশেসমূহে জনগণের প্রয়োজন অনুযায়ী অনেক প্রকারের পণ্য আমদানি করতে হয়। এ অবস্থায় দেশে আমদানি বিকল্প শিল্প স্থাপন করা হলে এসব শিল্পপণ্যের বাজারের নিশ্চয়তা থাকবে। যার ফলে শিল্পায়ন অনেকটাই প্রসারিত হবে। এর মাধ্যমে দেশীয় কাঁচামালের সদ্ব্যবহার হবে ও কর্মসংস্থান তৈরি হবে। পাশাপাশি দেশ অর্থনৈতিকভাবে স্বনির্ভরতা অর্জন করবে। সুতরাং বলা যায়, আমদানি বিকল্প শিল্প একটি দেশের স্বনির্ভরতা অর্জনে বিশেষ ভূমিকা রাখতে পারে।"
        }
      ]
    },
    {
      "number": "4",
      "uddipok": "পাট বাংলাদেশের একটি গুরুত্বপূর্ণ অর্থকরী ফসল। উৎপাদন খরচ বৃদ্ধি, মূল্য সমস্যা, মূলধন ও উদ্যোক্তার অভাব, পণ্য বহুমুখীকরণের অভাব, বিকল্প দ্রব্যের উপস্থিতি, প্রতিকূল বাণিজ্য শর্ত ইত্যাদি সমস্যা এ শিল্পে থাকলেও সাম্প্রতিক সময়ে 'বিশ্বের জলবায়ুর পরিবর্তনজনিত কারণে কৃত্রিম আঁশ ও সিনথেটিক দ্রব্য পরিবেশ দূষণের কারণ হওয়ায় পাটের প্রতি বিশ্বব্যাপী আগ্রহ সৃষ্টি হয়েছে। পাট পরিবেশবান্ধব এবং সবুজ পাট থেকে কাগজ ও রেয়ন তৈরির মণ্ড উদ্ভাবন করা হয়েছে যার চাহিদা সমগ্র বিশ্বে রয়েছে। পলিথিন ব্যাগের বিকল্প হিসেবে পাটের তৈরি ব্যাগের চাহিদা ক্রমশ: বাড়ছে। তাই পাটের ভবিষ্যৎ উজ্জল।",
      "tag": "BB 22",
      "sub_questions": [
        {
          "label": "ক",
          "question": "শিল্প কী?",
          "explanation": "একই ধরনের বা সমজাতীয় পণ্য উৎপাদনকারী সকল ফার্মের সমন্বিত রূপকে শিল্প বলা হয়।"
        },
        {
          "label": "খ",
          "question": "'ফার্ম ও শিল্প এক নয়'-ব্যাখ্যা করো।",
          "explanation": "কোনো শিল্পের অন্তর্ভুক্ত একক উৎপাদন ইউনিটকে ফার্ম এবং সব ফার্মকে একত্রে শিল্প বলে। একই ব্যবস্থাপনায় উৎপাদনের সকল ইউনিটের সমষ্টিকে ফার্ম বলে। যেমন- বাংলাদেশে সিমেন্ট উৎপাদনকারী 'মেঘনা সিমেন্ট' নামের কারখানাটি হলো একটি ফার্ম। অন্যদিকে, বিভিন্ন ব্যবস্থাপনার অধীনে একই দ্রব্য উৎপাদনে নিয়োজিত সকল ফার্মের সমষ্টিকে শিল্প বলে। যেমন- বাংলাদেশের সকল সিমেন্ট ফার্ম নিয়ে গঠিত হয়েছে বাংলাদেশ সিমেন্ট শিল্প। তাই বলা যায়, ফার্ম ও শিল্প এক নয়।"
        },
        {
          "label": "গ",
          "question": "উদ্দীপকে উল্লিখিত শিল্পের সমস্যাগুলো ব্যাখ্যা করো।",
          "explanation": "উদ্দীপকের পাটশিল্প এখন নানা সমস্যায় জর্জরিত। পাট বাংলাদেশের প্রধান অর্থকরী ফসল। অর্থনৈতিক গুরুত্বের জন্য একসময় পাটকে 'সোনালি আঁশ' বলা হতো। কিন্তু বর্তমানে এ শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে বলা হয়েছে, পাট বাংলাদেশের একটি গুরুত্বপূর্ণ অর্থকরী ফসল। পাটকে এক সময় স্বর্ণসূত্র বলা হতো। তবে পাটের বিকল্প সিনথেটিক আঁশ আবিষ্কার হাওয়ায় পাটের বৈশ্বিক চাহিদা কমে যায়। ফলে পাটের উৎপাদন ব্যাহত হয়। এ শিল্প লাভজনক না হওয়ায় মূলধন বিনিয়োগ ও উদ্যোক্তার অভাব দেখা দিয়েছে। তাছাড়া পাট শিল্পের পণ্যের বহুমুখীকরণের জন্য সরকারের নীতি ও পরিকল্পনার অভাব রয়েছে। ফলে বিশ্ববাজারে পাটজাত দ্রব্যের চাহিদা বৃদ্ধি পাচ্ছে না। তাছাড়া সহজলভ্যতাসহ বিভিন্ন সুবিধার কারণে বিশ্বব্যাপী কৃত্রিম তত্ত্বর ব্যবহার বেড়ে যায়। যা পাটশিল্পের ওপর নেতিবাচক প্রভাব ফেলেছে।"
        },
        {
          "label": "ঘ",
          "question": "'পাটের ভবিষ্যৎ সম্ভাবনা উজ্জ্বল'-মতামতসহ বিশ্লেষণ করো।",
          "explanation": "বাংলাদেশের প্রেক্ষিতে বিশ্ব পরিবেশ বিবেচনায় পাটশিল্পের ভবিষ্যৎ সম্ভাবনা অত্যন্ত উজ্জ্বল। পরিবেশ বিবেচনা থেকে বিশ্বজুড়ে পাটপণ্য নিয়ে নতুন করে আগ্রহ সৃষ্টি হয়েছে। একসময় কৃত্রিম তত্ত্বর জন্য পাট শিল্প সংকটের মুখে পড়ে। কৃত্রিম তন্তু ও সিনথেটিক দ্রব্য তুলনামূলকভাবে সুলভ ও সহজলভ্য হলেও পরিবেশের জন্য ক্ষতিকর। এ ধরনের বর্জ্য শত শত বছরেও নষ্ট হয় না। তাই সাম্প্রতিককালে বিশ্বজুড়ে পরিবেশ নিয়ে সচেনতা বেড়েছে। ফলে পাট ও পাটজাত দ্রব্যের চাহিদা বিশ্ব বাজারে বৃদ্ধি পাচ্ছে। উদ্দীপকের পাট বাংলাদেশের একটি গুরুত্বপূর্ণ অর্থকরী ফসল। এদেশের রপ্তানি আয়ের সিংহভাগ এক সময় অর্জিত হতো কাঁচাপাট রপ্তানি করে। কিন্তু নানা সমস্যার কারণে এ শিল্প ধ্বংসের মুখে পড়ে। সাম্প্রতিক সময়ে বিশ্বের জলবায়ুর পরিবর্তনজনিত কারণে কৃত্রিম আঁশ ও সিনথেটিক দ্রব্য পরিবেশ দূষণের জন্য দায়ী করা হয়। ফলে পাটের প্রতি বিশ্বব্যাপী নতুন করে আগ্রহ সৃষ্টি হয়েছে। বর্তমানে বিশ্বের অনেক দেশেই পলিথিন শপিং ব্যাগ নিষিদ্ধ করা হয়েছে। বিশ্বে প্রতিবছর শপিং ব্যাগের চাহিদা ৫০০ বিলিয়ন পিস। এ বাজারের ক্ষুদ্র একটা অংশ যদি বাংলাদেশ ধরতে পারে তাহলে দেশের পাটশিল্পের চিত্র পাল্টে যাবে। এজন্য পাট ও পাটের বাজার সম্পর্কে টিভি ও রেডিওতে তথ্যের প্রচার ও প্রসার ঘটাতে হবে। তাছাড়া শ্রমিকদের উপযুক্ত প্রশিক্ষণের মাধ্যমে দক্ষতা বৃদ্ধি করতে পারলে উৎপাদন বাড়বে। আধুনিক প্রযুক্তি নির্ভর কারখানা স্থাপন এবং সঠিক পরিকল্পনা প্রণয়ন করতে পারলে পাটশিল্পের সোনালি দিন পুনরায় ফিরে আসবে।"
        }
      ]
    },
    {
      "number": "5",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "কোনো দেশে একটি নির্দিষ্ট সময়ে প্রতি কিলোমিটারে গড়ে যে পরিমাণ জনসংখ্যা বাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "\"শিক্ষা ও প্রশিক্ষণ মানবসম্পদ উন্নয়নে সহায়তা করে\"- ব্যাখ্যা করো।",
          "explanation": "শিক্ষা ও প্রশিক্ষণের মাধ্যমে কোনো ব্যক্তি বিভিন্ন বিষয়ে জ্ঞান লাভের মাধ্যমে দক্ষ মানবসম্পদে পরিণত হয়। শিক্ষা হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনী ক্ষমতা অর্জন করে। অন্যদিকে কোনো একটি কাজ সুষ্ঠু নির্ভুলভাবে করার জন্য বিজ্ঞানসম্মত উপায়ে তা বার বার করাই হলো প্রশিক্ষণ। প্রশিক্ষণ মানুষের শ্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এভাবেই শিক্ষা ও প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "উদ্দীপক অনুসারে 'নিম্ন জনসংখ্যা' ও 'অধিক জনসংখ্যা' স্তর ব্যাখ্যা করো।",
          "explanation": "উদ্দীপক অনুসারে A বিন্দুতে নিম্ন জনসংখ্যা স্তর এবং B কিন্দুতে অধিক জনসংখ্যার স্তর নির্দেশিত। কাম্য জনসংখ্যা স্তরে দেশের বিদ্যমান সম্পদের পূর্ণ ব্যবহার দ্বারা উৎপাদন ও মাথাপিছু আয় সর্বোচ্চ হয়। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয়, তবে তাকে নিম্ন জনসংখ্যার দেশ বলে। আবার প্রকৃত জনসংখ্যার তুলনায় সম্পদ কম হলে মাথাপিছু আয় কমে যায়। এ পর্যায়ের জনসংখ্যাকে অধিক জনসংখ্যা বলে। উদ্দীপকের চিত্রে OM, জনসংখ্যা স্তরে মাথাপিছু আয় সর্বোচ্চ M₂T' বা OY, পরিমাণ। জনসংখ্যা যদি OM₂ স্তর থেকে কম হয়; OM, পরিমাণ হয় তাহলে মাথাপিছু আয় হয় M₁A বা OY, পরিমাণ। এটি নিম্ন জনসংখ্যা স্তর নির্দেশ করে। আবার, জনসংখ্যা OM₂ থেকে বেশি হয়ে OM, হলে মাথাপিছু আয় হয় M₁H বা OY, পরিমাণ। এক্ষেত্রে দেখা যায়, জনসংখ্যা বৃদ্ধিতে মাথাপিছু আয় হ্রাস পেয়েছে। অর্থাৎ H বিন্দুতে OM; পরিমাণ জনসংখ্যা এবং মাথাপিছু আয় OY, পরিমাণ; যা অধিক জনসংখ্যার স্তর নির্দেশ করে।"
        },
        {
          "label": "ঘ",
          "question": "“উদ্দীপক থেকে কাম্য জনসংখ্যার স্তর বোঝা যায়\"-যুক্তিসহ বিশ্লেষণ করো।",
          "explanation": "উদ্দীপকের চিত্রে'। বিন্দুতে OM₂ পরিমাণ হলো কাম্য জনসংখ্যা। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। কাম্য জনসংখ্যার তত্ত্ব অনুসারে কোনো দেশের প্রাকৃতিক সম্পদকে উপযুক্তভাবে কাজে লাগানোর জন্য একটি বিশেষ জনসংখ্যার প্রয়োজন হয়। যে জনসংখ্যায় দেশের মাথাপিছু আয় সর্বোচ্চ হয় তাই কাম্য জনসংখ্যা। উদ্দীপকের চিত্রে ভূমি অক্ষে জনসংখ্যার পরিমাণ এবং লম্ব অক্ষে মাথাপিছু আয় পরিমাপ করা হয়েছে। ATH হলো মাথাপিছু প্রকৃত আয় রেখা। চিত্র থেকে বোঝা যায়, জনসংখ্যার আয়তন শূন্য (০) থেকে বেড়ে OM₂ স্তরে পৌঁছা পর্যন্ত মাথাপিছু আয় ক্রমান্বয়ে বাড়তে থাকে। OM₂ স্তরে জনসংখ্যার প্রকৃত মাথাপিছু আয় সর্বাধিক হয়ে M₂T পৌছায়। জনসংখ্যা আরও বৃদ্ধি পেয়ে OM, হলে মাথাপিছু আয় কমে কমে MH পরিমাণ হয়। চিত্রে, A বিন্দুতে OM, পরিমাণ নিম্ন জনসংখ্যা এবং H বিন্দুতে OM, পরিমাণ অতি জনসংখ্যা নির্দেশ করে। OM₂-এর পরে জনসংখ্যা আরও বৃদ্ধি পেলে মাথাপিছু আয় কমে যায় এবং OM₂-এর থেকে জনসংখ্যা হ্রাস পেলেও মাথাপিছু আয় কমে যায়। সুতরাং, OM₂ জনসংখ্যা স্তরেই কাম্য জনসংখ্যা নির্দেশিত। পরিশেষে বলা যায়, জনসংখ্যার যে স্তরে মাথাপিছু আয় সর্বোচ্চ হয় সেই স্তরকেই কাম্য জনসংখ্যা স্তর বলা হয়।"
        }
      ]
    },
    {
      "number": "6",
      "uddipok": "যুব উন্নয়ন অধিদপ্তর থেকে প্রশিক্ষণ নিয়ে রাজু স্থানীয় বাজারে একটি কম্পিউটার প্রশিক্ষণ কেন্দ্র খুলল। এখানে কম্পিউটার সংক্রান্ত বেসিক প্রশিক্ষণ, আউটসোর্সিংয়ে মাধ্যমে উপার্জন ইত্যাদি প্রশিক্ষণের ব্যবস্থা রয়েছে। স্থানীয় তরুণরা প্রশিক্ষণ নিয়ে তাদের বেকারত্ব দূর করছে এবং ভালো আয় করছে। রাজুর চাকরি খোঁজার আর চিন্তা নেই।",
      "tag": "BB 22",
      "sub_questions": [
        {
          "label": "ক",
          "question": "মানবসম্পদ উন্নয়ন কী?",
          "explanation": "কর্মক্ষম জনশক্তি বা শ্রমশক্তিকে উপযুক্ত শিক্ষা, প্রশিক্ষণ ও প্রযুক্তি জ্ঞানে সমৃদ্ধ করার প্রক্রিয়াকে মানবসম্পদ উন্নয়ন বলে।"
        },
        {
          "label": "খ",
          "question": "\"জনসংখ্যা বৃদ্ধি খাদ্য সমস্যা সৃষ্টি করে\"-ব্যাখ্যা করো ।",
          "explanation": "অধিক জনসংখ্যা খাদ্য সমস্যা সৃষ্টি করে। ম্যালথাসের তত্ত্বানুযায়ী জনসংখ্যা বাড়ে জ্যামিতিক হারে ও খাদ্য উৎপাদন বাড়ে গাণিতিক হারে। অর্থাৎ খাদ্য উৎপাদনের চেয়ে জনসংখ্যার বৃদ্ধির হার বেশি। এ কারণে একটি নির্দিষ্ট সময় পর জনসংখ্যার পরিমাণ খাদ্য উৎপাদনের চেয়ে বেশি হয়। এই অতিরিক্ত জনসংখ্যার খাদ্যের চাহিদা পূরণ সম্ভব হয় না। ফলে খাদ্য সংকট তৈরি হয়। আর, এভাবে অতিরিক্ত জনসংখ্যা খাদ্য সমস্যা সৃষ্টি করে।"
        },
        {
          "label": "গ",
          "question": "রাজুর প্রচেষ্টা অর্থনীতিতে কী নামে পরিচিত-ব্যাখ্যা করো।",
          "explanation": "উদ্দীপকে রাজুর প্রচেষ্টা অর্থনীতিতে আত্মকর্মসংস্থান বা স্ব-কর্মসংস্থান হিসেবে পরিচিত। কেউ নিজের যৎসামান্য পুঁজি ও স্থাবর সম্পত্তি কাজে লাগিয়ে অর্থ উপার্জন করলে তাকে আত্মকর্মসংস্থান বলে। নির্দিষ্ট কাজের প্রশিক্ষণ নিয়ে নিজেই কাজ শুরু করলে আত্মকর্মসংস্থান ব্যবস্থা কার্যকর ও স্থায়ী হয়। আত্মকর্মসংস্থানের মাধ্যমে মানুষ নিজের বুদ্ধি ও শক্তিকে কাজে লাগিয়ে বেকারত্বের গ্লানি থেকে মুক্ত হতে পারে। উদ্দীপকে রাজু যুব উন্নয়ন কেন্দ্র থেকে কম্পিউটারের প্রশিক্ষণ গ্রহণ করেন। পরে স্থানীয় বাজারে একটি কম্পিউটার পরিশিক্ষণ কেন্দ্র খুলেন। তার কেন্দ্র থেকে এলাকার তরুণরা বিভিন্ন কোর্স করেন। এতে রাজুর ভালো আয় উপার্জন হয়। অর্থাৎ রাজু প্রশিক্ষণ নিয়ে নিজের সংগৃহীত পুঁজিকে কাজে লাগিয়ে অর্থ উপার্জনের ব্যবস্থা করেন যা, অর্থনীতিতে আত্মকর্মসংস্থান নামে পরিচিত।"
        },
        {
          "label": "ঘ",
          "question": "\"বাংলাদেশে কর্মসংস্থানের জন্য এরকম প্রচেষ্টার প্রয়োজন রয়েছে\"-মতামতসহ বিশ্লেষণ করো।",
          "explanation": "বাংলাদেশের প্রেক্ষিতে আত্মকর্মসংস্থানের প্রচেষ্টা অত্যন্ত গুরুত্বপূর্ণ। বাংলাদেশের মোট জনসংখ্যা প্রায় ২ কোটি লোক বেকার। তাই বাংলাদেশের অন্যতম প্রধান সমস্যা হলো বেকার সমস্যা। এছাড়া বর্তমানে বাংলাদেশে জনসংখ্যা যে হারে বাড়ছে কর্মসংস্থান সে হারে বাড়ছে না। ফলে এ দেশের অর্থনীতিতে দারিদ্র্য ও বেকারত্ব এক সাথে লক্ষ করা যায়। এ অবস্থায় দারিদ্র্য বিমোচন ও বেকারত্ব দূরীকরণের লক্ষ্যে আত্মকর্মসংস্থান অপরিহার্য হয়ে দাঁড়িয়েছে। উদ্দীপকে রাজু একজন আত্মকর্মী হিসেবে কম্পিউটার প্রশিক্ষণ কেন্দ্র খুলেছে। স্থানীয় তরুণরা সেখান থেকে প্রশিক্ষণ নিয়ে তাদের বেকারত্ব দূর করেছে। এতে একদিকে রাজুর কর্মসংস্থান হওয়ায় তার চাকরি খোঁজার চিন্তা নেই। অন্যদিকে রাজু আরো নতুন কর্মসংস্থানের সুযোগ সৃষ্টি করছে, যা বাংলাদেশের জন্য খুবই গুরুত্বপূর্ণ। আত্মকর্মসংস্থানের মাধ্যমে একজন মানুষ বেকারত্বের অভিশাপ থেকে মুক্তি লাভ করে। কর্মসংস্থান সৃষ্টি হলে জাতীয় উৎপাদন বৃদ্ধি পায়। ফলে মানুষের জীবনযাত্রার মান উন্নত হয়। যখন একটি দেশে কর্মসংস্থান বৃদ্ধি পায় তখন আয় বৈষম্য হ্রাস পায়। ফলে আয়ের সুষম বণ্টন হয়। এতে দেশের দারিদ্র্য হ্রাস পায়। সর্বোপরি অর্থনৈতিক উন্নয়ন ত্বরান্বিত হয়। তাই বাংলাদেশের মতো উন্নয়নশীল দেশে আত্ম- কর্মসংস্থানের প্রয়োজনীয়তা অপরিসীম।"
        }
      ]
    },
    {
      "number": "7",
      "uddipok": "নিম্ন আয়ের চাকরিজীবী অসীম বাজারে গিয়ে নিত্যপ্রয়োজনীয় দ্রব্যের দাম বৃদ্ধি দেখে চিন্তিত হয়ে পড়লেন। প্রয়োজনীয় অনেক কিছুই কেনা তার জন্য সম্ভব হলো না। অন্যদিকে তার প্রতিবেশী সলিম নিজের জমিতে চাষ করেন। দ্রব্যমূল্য বৃদ্ধিতে তিনি তত চিন্তিত নন।",
      "tag": "BB 22",
      "sub_questions": [
        {
          "label": "ক",
          "question": "মুদ্রাস্ফীতি কাকে বলে?",
          "explanation": "উৎপাদন স্থির থেকে দ্রব্যসামগ্রীর দামের ক্রমাগত বৃদ্ধিকে মুদ্রাস্ফীতি বলে।"
        },
        {
          "label": "খ",
          "question": "মজুতদারি ক্ষতিকর কেন?",
          "explanation": "মজুতদারি অর্থনীতিতে মুদ্রাস্ফীতি সৃষ্টি করে। মজুতদারি হলো উৎপাদিত পণ্যের সম্পূর্ণ অংশ যোগান না দিয়ে জমিয়ে বা মজুত করে রাখা। এতে দেশের দ্রব্যসামগ্রীর ঘাটতি দেখা দেয়। ফলে দ্রব্যের যোগান সংকটের কারণে মূল্য বৃদ্ধি পায়। যা অর্থনীতিতে মুদ্রাস্ফীতি সৃষ্টি করে। আর এই মুদ্রাস্ফীতির ফলে সাধারণ জনগণ ভোগান্তিতে পড়ে। এই কারণেই মজুতদারি ক্ষতিকর।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন বিষয়কে নির্দেশ করা হয়েছে? ব্যাখ্যা করো।",
          "explanation": "উদ্দীপকে পাঠ্যবইয়ের মুদ্রাস্ফীতির বিষয়টি নির্দেশ করা হয়েছে। স্বল্পকাল ব্যবধানে দ্রব্যমূল্য ক্রমাগত বাড়তে থাকা এবং অর্থের ক্রয়ক্ষমতা হ্রাস পাওয়াই মুদ্রাস্ফীতি। অর্থনীতিতে মুদ্রাস্ফীতি ঘটলে নির্দিষ্ট আয়ের মানুষের ওপর নেতিবাচক প্রভাব পড়ে। এসব সাধারণ মানুষ পূর্বে যে পরিমাণ দ্রব্যসামগ্রী ক্রয় করতে পারত বর্তমানে তা পারে না। কারণ দ্রব্যমূল্য বৃদ্ধির ফলে তাদের ক্রয়ক্ষমতা হ্রাস পায়। উদ্দীপকে অসীম একজন নিম্ন আয়ের চাকরিজীবী। তিনি বাজারে গিয়ে নিত্যপ্রয়োজনীয় দ্রব্যসামগ্রীর দাম বৃদ্ধি দেখে চিন্তিত হয়ে পড়েন। প্রয়োজনীয় অনেক কিছু কেনা তার পক্ষে সম্ভব হলো না। কারণ দ্রব্যসামগ্রীর মূল্য বৃদ্ধির কারণে তার ক্রয়ক্ষমতা হ্রাস পেয়েছে। দ্রব্যসামগ্রীর মূল্য বৃদ্ধির ফলে অর্থের ক্রয়ক্ষমতা হ্রাস মুদ্রাস্ফীতিকেই নির্দেশ করে। তাই বলা যায়, উদ্দীপকে মুদ্রাস্ফীতির বিষয়ের প্রতি ইঙ্গিত করা হয়েছে।"
        },
        {
          "label": "ঘ",
          "question": "সলিম দাম বৃদ্ধিতে তত চিন্তিত নন কেন? যুক্তিসহ ব্যাখ্যা করো ।",
          "explanation": "দ্রব্যের দাম বৃদ্ধিতে সলিমের ওপর ইতিবাচক প্রভাব পড়ায় তিনি চিন্তিত নন। একটি সমাজে বিভিন্ন শ্রেণির মানুষ বাস করে। তাই মুদ্রাস্ফীতির সময় সব শ্রেণির মানুষের ওপর এক রকম প্রভাব পড়ে না। মুদ্রাস্ফীতির সময় দরিদ্র, নিম্ন আয়ের মানুষের ওপর নেতিবাচক প্রভাব বেশি পড়ে। তবে ধনীকৃষক, ব্যবসায়ী ও উৎপাদক শ্রেণির মানুষের ওপর ইতিবাচক প্রভাব পড়ে। উদ্দীপকে নিত্যপ্রয়োজনীয় দ্রব্যের দাম বৃদ্ধির ফলে অসীম চিন্তিত হয়ে পড়ে। কিন্তু তার প্রতিবেশী সলিম দ্রব্য মূল্য বৃদ্ধিতে চিন্তিত নন। তিনি জমিতে চাষাবাদ করে ফসল উৎপাদন করেন। দ্রব্য মূল্য বৃদ্ধি পাওয়ার ফলে তার উদ্বৃত্ত কৃষিজাত দ্রব্য বেশি দামে বিক্রি করে বেশি লাভবান হতে পারবে। অর্থনীতিতে মুদ্রাস্ফীতির সময় ধনী কৃষকরা উদ্বৃত্ত কৃষিজাত দ্রব্য বেশি দামে বিক্রি করেন। তখন উৎপাদন ব্যয়ের চেয়ে উৎপাদিত কৃষিজাত দ্রব্যের দাম বেশি বৃদ্ধি পায়। ফলে কৃষক শ্রেণির লোক মুদ্রাস্ফীতির সময় লাভবান হয়ে থাকে। এজন্য মুদ্রাস্ফীতির সময় কৃষি খাতে আয় বৈষম্য বেশি লক্ষ করা যায়। এছাড়া মুদ্রাস্ফীতির সময় উৎপাদক ও ব্যবসায়ী, শিল্পপতি, ঋণগ্রহীতা, ফটকা কারবারি, মজুতদার ও চোরাকারবারিরা লাভবান হয়ে থাকে। তাই বলা যায়, সলিম উৎপাদক শ্রেণির ধনী কৃষক হওয়ায় মুদ্রাস্ফীতির সময় লাভবান হয়েছে। তাই তিনি চিন্তিত নন।"
        }
      ]
    },
    {
      "number": "8",
      "uddipok": "চিত্রটি লক্ষ করো-",
      "tag": "BB 22",
      "sub_questions": [
        {
          "label": "ক",
          "question": "উল্লম্ফল মুদ্রাস্ফীতি কী?",
          "explanation": "অত্যন্ত দ্রুত গতিতে দামস্তরের ঊর্ধ্বমুখী বৃদ্ধির ফ্রকে উল্লম্ফল মুদ্রাস্ফীতি বলে।"
        },
        {
          "label": "খ",
          "question": "\"অনুৎপাদনশীল খাতে ব্যয় বৃদ্ধি বাংলাদেশের মুদ্রাস্ফীতি ঘটায়\"-ব্যাখ্যা করো",
          "explanation": "বাংলাদেশের মুদ্রাস্ফীতির অন্যতম একটি কারণ হলো অনুৎপাদনশীল খাতে সরকারি ব্যয় বৃদ্ধি উন্নয়নশীল দেশ হিসেবে বাংলাদেশ বিভিন্ন আর্থ-সামাজিক অবকাঠামো নির্মাণের জন্য প্রচুর অর্থ ব্যয় করে। এসব ব্যয় উৎপাদনশীল ও অনুৎপাদনশীল খাতে ব্যয় করে থাকে। কিন্তু বিগত কয়েক বছরে অনুৎপাদনশীল খাতের ব্যয় অনেক বৃদ্ধি পেয়েছে। এতে উৎপাদন বৃদ্ধি না পাওয়ায় দ্রব্যসামগ্রীর মূল্য দ্রুত বৃদ্ধি পেয়েছে। ফলে বাংলাদেশে মুদ্রাস্ফীতি দেখা দিচ্ছে। অর্থাৎ অনুৎপাদনশীল খাতের ব্যয় বৃদ্ধির ফলে বাংলাদেশে মুদ্রাস্ফীতি সৃষ্টি হচ্ছে।"
        },
        {
          "label": "গ",
          "question": "চিত্রে কী ধরনের মুদ্রাস্ফীতি প্রকাশ পেয়েছে ব্যাখ্যা করো।",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। সামগ্রিক যোগান স্থির থেকে সামগ্রিক চাহিদা বৃদ্ধি পেলে বাজারে দ্রব্যমূল্য বৃদ্ধি পায়। তখন শ্রমের দক্ষতা, যোগান, উৎপাদন কৌশল, উৎপাদন ব্যয় স্থির অবস্থায় দ্রব্যসমাগ্রীর চাহিদা বৃদ্ধি পায়। ফলে দামস্তরও বৃদ্ধি পায়। অর্থাৎ সামগ্রিক যোগান স্থির থেকে সামগ্রিক চাহিদা বৃদ্ধি পেলে এ মুদ্রাস্ফীতি সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান ও বিন্দুতে পরস্পর সমান হয়েছে। এ অবস্থায় উৎপাদনে ভারসাম্য দাম OP₁। এখন সামগ্রিক যোগান ১ স্থির থেকে সামগ্রিক চাহিদা D; থেকে বৃদ্ধি পেয়ে D₂ হলে দামস্তর OP, থেকে বেড়ে OP₂ হয়। এক্ষেত্রে দেশটিতে দামস্তর P₁P₂ বা ab পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "উদ্দীপকে নির্দেশিত মুদ্রাস্ফীতি রোধে কী কী ব্যবস্থা গ্রহণ করা যেতে পারে? মতামত দাও।",
          "explanation": "উদ্দীপকের চাহিদা বৃদ্ধিজনিত মুদ্রস্ফীতি নিয়ন্ত্রণে কেন্দ্রীয় ব্যাংক আর্থিক নীতি ও সরকার রাজস্বনীতি গ্রহণ করবে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধির ফলে দামস্তর বৃদ্ধি পায়। আবার কখনো উৎপাদন হ্রাস, মজুতদারি ও চোরাকারবারির কারণে দামস্তর বৃদ্ধি পায়। দামস্তর বৃদ্ধি পাওয়ার প্রবণতার ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণ করে দামস্তর বৃদ্ধি পাওয়ার প্রবণতা দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক চাহিদা রেখা D₁ থেকে D₂ তে স্থানান্তরের ফলে দামস্তর OP, থেকে বৃদ্ধি পেয়ে OP₂ হয়েছে। এক্ষেত্রে দেখা যায় দ্রব্যের সামগ্রিক যোগান Of পরিমাণ স্থির রয়েছে। অর্থাৎ দ্রব্যের যোগান স্থির থেকে সামগ্রিক চাহিদা বৃদ্ধির ফলে মুদ্রাস্ফীতি সৃষ্টি হয়েছে। এ ধরনের মুদ্রাস্ফীতি নিয়ন্ত্রণে কেন্দ্রীয় ব্যাংক যেমন আর্থিক নীতি প্রয়োগ করে তেমনি সরকারও রাজস্ব নীতি প্রয়োগ করে থাকে।চাহিদা বৃদ্ধিজনিত মুদ্রাস্ফীতি হ্রাস করতে অর্থের যোগান হ্রাস করতে হবে অর্থের যোগান হ্রাস করতে আর্থিক নীতি তথা ব্যাংক হার, ঋণপত্র বিক্রয়, রিজার্ভ অনুপাত ইত্যাদি বৃদ্ধি করতে হবে। ফলে ঋণের চাহিদা ও যোগান হ্রাস পেয়ে অর্থের যোগান কমবে। আবার, সরকার কর হার বৃদ্ধি, সরকারি ব্যয় হ্রস ও জনগণের কাছ থেকে ঋণ গ্রহণের মাধ্যমে অর্থের যোগান হ্রাস করতে পারে। এভাবে আর্থিক নীতি ও রাজস্বনীতি প্রয়োগের মাধ্যমে অর্থের যোগান হ্রাসে চাহিদা বৃদ্ধিজনিত মুদ্রাস্ফীতি নিয়ন্ত্রণ করা যায়।"
        }
      ]
    },
    {
      "number": "9",
      "uddipok": "সাম্প্রতিককালে বাংলাদেশের রপ্তানি বাণিজ্যের গতি- প্রকৃতিতে পরিবর্তন সাধিত হয়েছে। অতীতে আমাদের রপ্তানি বাণিজ্যে শুধু পাট, চা, চামড়া প্রভৃতি কতিপয় কৃষিপণ্য নিয়ে গঠিত ছিল। কিন্তু বর্তমানে রপ্তানি বাণিজ্যে এসব দ্রব্যের পাশাপাশি মাছ, তৈরি পোশাক, ফল, ফুল ও হস্তাশিল্পজাত দ্রব্যসহ আরও অনেক পণ্য সংযোজিত হচ্ছে। বর্তমান সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন, বিদেশে বাণিজ্য অফিস খোলা, রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "দেশের জরুরি প্রয়োজন ও অর্থনৈতিক উন্নয়নে বৈদেশিক কোনো সংস্থা বা দেশ থেকে ঋণ, প্রকল্প, দ্রব্য ইত্যাদি, সহায়তা গ্রহণ করাই বৈদেশিক সাহায্য।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্য অভ্যন্তরীণ বাণিজ্য সম্প্রসারণের পথ উন্মোচন করে। আন্তর্জাতিক বাণিজ্যের ফলে এক দেশে উৎপাদিত দ্রব্যসামগ্রী অন্য দেশে বিক্রয়ের সুযোগ সৃষ্টি হয়। ফলে দেশীয় দ্রব্যের বাজারের বিস্তৃতি ঘটে। এতে উৎপাদনকারীরা উৎপাদনে উৎসাহ পায় এবং তাদের উৎপাদন ক্ষমতা ও মুনাফা উভয় বৃদ্ধি পায়। তাই বলা যায়, আন্তর্জাতিক বাণিজ্য অভ্যন্তরীণ বাণিজ্যকে সম্প্রসারণ করে।"
        },
        {
          "label": "গ",
          "question": "",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশের রপ্তানি পণ্যকে দুভাগে ভাগ করা যায়। যথা- প্রচলিত ও অপ্রচলিত রপ্তানি পণ্য। বাংলাদেশ যেসব পণ্যসামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছুদিন পূর্বেও অনেক দ্রব্য বিদেশে রপ্তানি করা হতো না, কিন্তু সাম্প্রতিককালে রপ্তানি করা হয়। সেগুলো অপ্রচলিত রপ্তানি পণ্য। উদ্দীপকের আলোকে বাংলাদেশের প্রচলিত ও অপ্রচলিত রপ্তানি দ্রব্যগুলো তালিকা নিম্নরূপ: প্রচলিত রপ্তানি দ্রব্যগুলো অপ্রচলিত রপ্তানি দ্রব্যগুলো ১. পাট ১. মাছ ২. চামড়া ২. তৈরি পোশাক ৩. চা ৩. ফল ৪. হস্তশিল্পজাত দ্রব্য ৫. ফুল"
        },
        {
          "label": "ঘ",
          "question": "",
          "explanation": "বাংলাদেশের রপ্তানি বাণিজ্য সম্প্রসারণের জন্য সরকারের গৃহীত পদক্ষেপগুলো পর্যাপ্ত নয় বলে আমি মনে করি। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন: রপ্তানি ঋণ প্রদান, বাণিজ্য মেলা আয়োজন, কর অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। উদ্দীপকে সরকার রপ্তানি আয় বৃদ্ধির লক্ষ্যে রপ্তানি উন্নয়ন তহবিল গঠন করেছে। তাছাড়া বিদেশে বাণিজ্য অফিস খোলা ও রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করেছে। তবে রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন: আমদানি নীতি উদারীকরণ, টাকার মূল্যমান যৌক্তিকীকরণ আয়কর রেয়াত ইত্যাদি পদক্ষেপ গ্রহণ করা যেতে পারে। সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পণ্যের পরিচিত বাড়বে। আবার, কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায় উল্লিখিত পদক্ষেপগুলো রপ্তানি বাণিজ্য সম্প্রসারণে অনেকাংশে সহায়ক হবে।"
        }
      ]
    },
    {
      "number": "10",
      "uddipok": "শিক্ষা, স্বাস্থ্য, কর্মসংস্থান, পরিবহন ও যোগাযোগ বাবদ ব্যয় এবং দুঃস্থ ও বয়স্কভাতাসহ অন্যান্য ভাতা বৃদ্ধির কারণে বাংলাদেশ সরকারের সামগ্রিক ব্যয় উত্তরোত্তর বৃদ্ধি পাচ্ছে। ফলে এসব ব্যয় নির্বাহের জন্য সরকার একদিকে দেশের অভ্যন্তরে জনগণ, বাণিজ্যিক ব্যাংক, কেন্দ্রীয় ব্যাংক থেকে ঋণ গ্রহণ করছে। অন্যদিকে বিদেশি বিভিন্ন সংস্থা ও রাষ্ট্র থেকেও ঋণ গ্রহণ করছে।",
      "tag": "BB 22,SB 19",
      "sub_questions": [
        {
          "label": "ক",
          "question": "",
          "explanation": "নিজের ওপর আরোপিত কোনো করের ভার কেউ যদি অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "",
          "explanation": "দেশের জন্য প্রয়োজনীয় সকল প্রকার কাজের ব্যয় নির্বাহের জন্য সরকারের আয়ের প্রয়োজন হয়। প্রতিটি দেশের সরকারই নাগরিকের কল্যাণ করার জন্য প্রতিশ্রুতিবদ্ধ এ লক্ষ্য অর্জনের জন্য দৈনন্দিন প্রশাসনিক কার্যাবলি থেকে শুরু করে আর্থ-সামাজিক উন্নয়ন এবং টেকসই অর্থনৈতিক উন্নয়ন কার্যক্রম পরিচালনার জন্য সরকারকে বিভিন্ন উৎস থেকে আয় বা রাজস্ব সংগ্রহ করতে হয়। বাংলাদেশের মতো উন্নয়নশীল দেশগুলোতে সরকারের অর্থনৈতিক কার্যক্রম ক্রমেই বেড়ে চলেছে। এ পরিস্থিতিতে সরকারকে তার আয় বাড়ানোর জন্য বিভিন্ন উদ্যোগ নিতে হয়। সুতরাং বলা যায় প্রয়োজনীয় সকল প্রকার ব্যয় নির্বাহের জন্যই সরকার আয় করে।"
        },
        {
          "label": "গ",
          "question": "",
          "explanation": "সরকার জনকল্যাণমূলক কার্যক্রম ও সার্বিক উন্নয়ন পরিকল্পনা বাস্তবায়নের জন্য অর্থ ব্যয় করে থাকে। বর্তমান যুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এ সব জনকল্যাণ ও উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নে বিভিন্ন উদ্যোগ নেওয়া সরকারের প্রধান কাজগুলোর মধ্যে পড়ে। উদ্দীপকে উল্লেখিত বাংলাদেশও এর ব্যতিক্রম নয়। বাংলাদেশ সরকার শিক্ষা, স্বাস্থ্য, কর্মসংস্থান, পরিবহণ ও যোগাযোগ খাত এবং সামাজিক নিরাপত্তা খাতের দুস্থ ও বয়স্কভাতাসহ অন্যান্য ভাতার পেছনে অনেক অর্থ ব্যয় করছে। আজকাল সরকারি ব্যয়ের একটি প্রধান উদ্দেশ্য হলো শিক্ষা ও স্বাস্থ্যখাতের উন্নয়নের মাধ্যমে মানবসম্পদ উন্নয়ন। এজন্য সরকারকে যুগোপযোগী শিক্ষা ও প্রশিক্ষণের ব্যবস্থা, নারী শিক্ষার প্রসার, হাসপাতাল স্থাপন, ডাক্তার ও নার্স নিয়োগ ইত্যাদির পেছনে প্রচুর অর্থ ব্যয় করতে হয়। এছাড়া পূর্ণ কর্মসংস্থান অর্জন ও তা বজায় রাখার উদ্দেশ্যে সরকারকে নানা উন্নয়ন প্রকল্প গ্রহণ ও বাস্তবায়ন করতে হয়। এর জন্য অবকাঠামোগত উন্নয়ন, যেমন- রাস্তাঘাট, সেতু, কালভার্ট নির্মাণ, বিদ্যুৎ ও জ্বালানি পরিস্থিতির উন্নয়ন, যোগাযোগব্যবস্থার উন্নয়ন প্রভৃতি খাতে ব্যয় করার প্রয়োজন হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ঋণের দুটি উৎস হলো অভ্যন্তরীণ ও বাহ্যিক উৎস। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক প্রধান। অন্যদিকে বাহ্যিক উৎসের মধ্যে বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    },
    {
      "number": "11",
      "uddipok": "ব্যক্তি তার আয় অনুসারে ব্যয় করে এবং সরকার ব্যয় অনুসারে আয় নির্ধারিত করে। বাংলাদেশ সরকার আয়কর, মূল্য সংযোজন কর, আমদানি শুল্ক, রপ্তানি শুল্ক, আবগারি শুল্ক, সম্পূরক শুল্কসহ বিভিন্নভাবে আয় করে। আবার যানবাহন ফি, ভূমি রাজস্ব, সুদ জরিমানা, টোল, ডাক, রেজিস্ট্রেশন ইত্যাদি উৎস থেকে আয় করে করের ভিত্তি সম্প্রসারণ, অনুৎপাদনশীল খাতে ব্যয় পরিহার, দুর্নীতিমুর প্রশাসন গড়ার মাধ্যমে সরকার তার আয় আরো বাড়াতে পারে।",
      "tag": "BB 22",
      "sub_questions": [
        {
          "label": "ক",
          "question": "ফি কাকে বলে?",
          "explanation": "সরকার কোনো ব্যক্তিকে বিশেষ সবিধা দানের বদলে তার কাছে থেকে পূর্ব নির্ধারিত হারে যে অর্থ আদায় করে তাকে ফি বলে।"
        },
        {
          "label": "খ",
          "question": "আয়করকে প্রত্যক্ষ কর বলা হয় কেন?",
          "explanation": "আরোপিত ব্যক্তি বা প্রতিষ্ঠানকেই আয়করের সম্পূর্ণ ভার বহন করতে হয়, তাই আয়করকে প্রত্যক্ষ কর বলা হয়। প্রত্যক্ষ কর যে ব্যক্তি বা প্রতিষ্ঠানের ওপর আরোপ করা হয় তাকেই এর চূড়ান্ত ভার বহন করতে হয়। ব্যক্তি বা প্রতিষ্ঠান চাইলে আয়করের ভার অন্যের ওপর চাপাতে পারে না। আয়কর ব্যক্তি বা প্রতিষ্ঠানের আয়ের ওপর নির্দিষ্ট হারে আরোপ করা হয় এবং উক্ত ব্যক্তি বা প্রতিষ্ঠানকেই এই কর পরিশোধ করতে হয়। এক্ষেত্রে করের বোঝা অন্য কারো ওপর চাপানো যায় না। তাই আয়করকে প্রত্যক্ষ কর বলা হয়।"
        },
        {
          "label": "গ",
          "question": "উদ্দীপকে উল্লিখিত সরকার আয়ের উৎসগুলোর শ্রেণিবিভাগ করো।",
          "explanation": "উদ্দীপকে উল্লিখিত সরকারের আয়ের উৎসগুলো কর রাজস্ব ও কর বহির্ভূত রাজস্বে বিভক্ত। কোনো প্রকার সুবিধা প্রাপ্তির প্রত্যাশা না করে সরকারকে জনগণ যে অর্থ প্রদান করে তাকে কর রাজস্ব বলে। এই কর থেকে যে আয় হয়, তাকে কর রাজস্ব বলে। যেমন- আয়কর, সম্পদ কর, মূল্য সংযোজন কর ইত্যাদি। আবার, সরকার কর ব্যতীত অন্যান্য উৎস থেকে যে আয় করে তাকে করবহির্ভূত রাজস্ব বলে। যেমন- ভূমি রাজস্ব, সুদ, জরিমানা ইত্যাদি। উদ্দীপকে কর রাজস্বের উৎসগুলো হলো- আয়কর, মূল্য সংযোজন কর, আমদানি শুল্ক, রপ্তানি শুল্ক, আবগারি শুল্ক ও সম্পূরক শুল্ক অন্যাদিকে, কর-বহির্ভূত রাজস্বের উৎসগুলো হলো- ফি, ভূমি রাজস্ব, সুদ, টোল, জরিমানা, ডাক ও রেজিস্ট্রেশন ফি।"
        },
        {
          "label": "ঘ",
          "question": "সরকার তার আয় বৃদ্ধিতে উদ্দীপকে উল্লিখিত উপায়গুলোসহ আর কী কী ব্যবস্থা গ্রহণ করতে পারে বলে তুমি মনে করো আলোচনা করো।",
          "explanation": "উদ্দীপকে উল্লিখিত উপায়গুলোসহ পরিকল্পনা প্রণয়ন, মানবসম্পদের উন্নয়ন, বেসরকারি খাতের সম্প্রসারণের মাধ্যমে সরকারের আয় বৃদ্ধি করা যাবে। প্রতিটি দেশের সরকার জনকল্যাণমূলক কাজের জন্য প্রচুর অর্থ ব্যয় করে। সরকারের এ ব্যয় নির্বাহের জন্য প্রচুর অর্থ আয় করা প্রয়োজন। তাই সরকারকে করের ভিত্তি সম্প্রসারণ পরিকল্পনা প্রণয়ন ও মানবসম্পদের উন্নয়নসহ আরো কিছু পদক্ষেপে গ্রহণ করতে হবে। উদ্দীপকে বাংলাদেশ সরকার তার ব্যয় নির্বাহের জন্য বিভিন্ন উৎস থেকে আয় করে। কিন্তু বিভিন্ন কারণে সরকার ব্যয় অনুসারে আয় করতে পারছে না। তাই সরকার করের ভিত্তি সম্প্রসারণ, অনুৎপাদনশীল খাতের ব্যয় পরিহার, দুর্নীতিমুক্ত প্রশাসন গড়ে তোলার মাধ্যমে আয় আরো বাড়াতে পারে। সরকার তার আয় বৃদ্ধির জন্য দেশীয় পরিকল্পনাবিদদের নিয়োগ দানের মাধ্যমে বৈদেশিক ঋণের অপ্রয়োজনীয় ব্যবহার হ্রাস করতে পারে। তাছাড়া দক্ষ মানবসম্পদ তৈরির মাধ্যমে রপ্তানি বাণিজ্য সম্প্রসারণের মাধ্যমে আয় বৃদ্ধি করতে পারে। এছাড়া সরকার সহজ শর্তে ঋণ, দান ও অনুদান, গ্রহণ করে তার ব্যবহারের মাধ্যমে আয় বৃদ্ধি করতে পারে। সরকার দুর্নীতির বিরুদ্ধে সামাজিক আন্দোলন গড়ে তোলার মাধ্যমে সরকারি আয়ের ক্ষেত্র বাড়াতে পারবে। এভাবে সরকারি-বেসরকারি প্রতিষ্ঠানের ভিত্তি মজবুতকরণ, দক্ষতা বৃদ্ধি, স্বচ্ছতা ও জবাবদিহির সমন্বয়ে সরকারি অর্থের অপচয় হ্রাস করে আয় বৃদ্ধি করা যায়।"
        }
      ]
    }
  ]
}