{
  "title": "দিনাজপুর বোর্ড ২০১৯",
  "subtitle": "অর্থনীতি (11)",
  "questions": [
    {
      "number": "1",
      "uddipok": "গত বছর মিয়ানমার থেকে প্রায় নয় লক্ষ রোহিঙ্গা শরণার্থী, বাংলাদেশে আশ্রয় গ্রহণ করে। ফলে বাংলাদেশে ব্যাপক হারে খাদ্য ঘাটতির আশঙ্কা দেখা দেয়। এ সুযোগে ফল, মাছ, মাংসসহ নিত্যপ্রয়োজনীয় খাদ্য ভালো রাখতে এবং পচনের হাত থেকে রক্ষা করতে অসাধু ব্যবসায়ীগণ এক ধরনের কেমিক্যাল ব্যবহার করেন। জনসাধারণ না বুঝেই ভেজাল খাদ্য ক্রয় করে।",
      "tag": "DIN.B 19",
      "sub_questions": [
        {
          "label": "ক",
          "question": "খাদ্যের প্রাপ্যতা কী?",
          "explanation": "কোনো নির্দিষ্ট জনগোষ্ঠীর নির্দিষ্ট সময়ে অত্যাবশ্যকীয় খাদ্য প্রাপ্তিকে খাদ্যের প্রাপ্যতা বলে।"
        },
        {
          "label": "খ",
          "question": "নিরাপদ খাদ্য গুরুত্বপূর্ণ কেন?",
          "explanation": "খাদ্য জীবনমৃত্যুর সাথে ঘনিষ্ঠভাবে সম্পর্কিত। এজন্য তা নিরাপদ হওয়া চাই। নিরাপদ খাদ্য মানুষকে সুস্থ-সবল ও কর্মক্ষম রাখে এবং তার আয়ুষ্কাল বাড়ায়। এর বিপরীতে দূষিত খাদ্য মানুষকে রোগাক্রান্ত, দুর্বল, অক্ষমরূপে বেড়ে উঠতে বাধ্য করে এবং তার আয়ুষ্কাল কমায়। অনিরাপদ মানুষের মৃত্যুও ঘটায়। তাই মানুষের জীবনে নিরাপদ খাদ্যের গুরুত্ব অপরিসীম ।"
        },
        {
          "label": "গ",
          "question": "উদ্দীপকে অসাধু ব্যবসায়ীদের কার্যক্রম কীভাবে খাদ্যের কার্যকারিতা ধ্বংস করছে? ব্যাখ্যা করো।",
          "explanation": "উদ্দীপকের অসাধু ব্যবসায়ীদের কার্যক্রম নিরাপদ খাদ্যের কার্যকারিতাকে মারাত্মকভাবে ধ্বংস করছে। বর্তমানে বাংলাদেশে বিশাল জনসংখ্যার খাদ্য চাহিদার তুলনায় যোগান অপ্রতুল। এ পরিস্থিতিতে ভেজাল খাদ্য উৎপাদন, বিক্রয় ও পরিবেশন একটি লাভজনক ব্যবসায় পরিণত হয়েছে। এর ফলে নিরাপদ খাদ্য পরিস্থিতি বিঘ্নিত হচ্ছে। উদ্দীপকে লক্ষ্য করা যায়, মিয়ানমার থেকে আসা রোহিঙ্গারা এদেশের খাদ্য মজুতের ওপর মারাত্মক চাপ সৃষ্টি করেছে। এ পরিস্থিতিতে ভেজাল খাদ্য এক মারাত্মক সমস্যা হিসেবে চিহ্নিত হচ্ছে। আম, কলা, পেঁপে, আনারস, মাল্টা, আপেল, আঙ্গুর ও অন্যান্য ফলে ব্যবহৃত হচ্ছে ক্যালসিয়াম কার্বাইড, কীটনাশক, ইথোফেন, ফরমালিন ইত্যাদি। মাছে ও শাক-সবজিতে ফরমালিন ও শুঁটকিতে ডিডিটি ব্যবহার করা হচ্ছে। মিষ্টিতে প্রয়োগ করা হয় কাপড়ের রং; আলকাতরা ও কৃত্রিম চিনি। এমনকি মুড়ি ও চিড়াতেও হাইড্রোজ, ইউরিয়া ইত্যাদি ব্যবহার করা হয়। এসব খাদ্য খেয়ে জনসাধারণ পেটের নানারকম পীড়ায় ভোগে। শরীর দুর্বল ও কৃশ হয়ে যাওয়া, স্মরণশক্তি হ্রাস পাওয়া, শারীরিক ওজন অত্যধিক কমা বা বাড়া, চুল পড়া, মানসিক অবসাদ, অতিরিক্ত ক্লান্তি এসবই ভেজাল খাদ্যের ফল বলা যায়।"
        },
        {
          "label": "ঘ",
          "question": "উদ্দীপকের সমস্যার আলোকে নিরাপদ খাদ্য নিশ্চিতকরণে সরকারের কী ব্যবস্থা গ্রহণ করা উচিত বলে তুমি মনে কর তা বিশ্লেষণ করো।",
          "explanation": "বর্তমানে বাংলাদেশে নিরাপদ খাদ্য নিশ্চিতকরণে সরকারকে গুরুত্বপূর্ণ ভূমিকা পালন করতে হবে। বাংলাদেশের মানুষের জীবনযাত্রার নিম্নমানের অন্যতম কারণ হলো ভেজাল খাদ্য। বর্তমানে বাংলাদেশে ভেজাল খাদ্য ব্যাপকভাবে উৎপাদন, বিক্রি ও পরিবেশন করা হয়। এ অবস্থা জনস্বাস্থ্যের উন্নয়ন ও কর্মক্ষম জনশক্তি সৃষ্টির পথে এক বিরাট অন্তরায়, যা কোনোভাবেই কাম্য নয়। তাই দেশে খাদ্য ভেজালমুক্তকরণে সরকারের নানাবিধ কার্যকর পদক্ষেপ গ্রহণ করা উচিত। উদ্দীপকে বাংলাদেশে ব্যাপক খাদ্য ঘাটতি আশঙ্কা দেখা দেয়। অসাধু ব্যবসায়ীগণ খাদ্যে ব্যাপক কেমিক্যাল প্রয়োগ করে। সরকার খাদ্যে ভেজাল দূর করা জন্য ব্যাপক পদক্ষেপ গ্রহণ করে। সরকার ভেজালবিরোধী আইনের মাধ্যমে সব পর্যায়ে ভেজাল খাদ্য উৎপাদন, বিপণন ও বিক্রির সাথে জড়িত ব্যক্তিদেরকে আইনের আওতায় আনতে পারে। ভেজালবিরোধী আইন পাসের মাধ্যমে ভেজাল খাদ্যের সাথে সংশ্লিষ্ট ব্যক্তিদের কঠোর শাস্তির বিধান করতে পারে। আবার তাৎক্ষণিকভাবে মোবাইল কোর্ট পরিচালনার মাধ্যমে ভেজাল খাদ্য প্রদানকারী ব্যক্তিদের শাস্তি দিতে পারে। খাদ্যে ভেজালের উদ্দেশ্যে যে সকল উপাদান আমদানি করা হয়, তা আইনের মাধ্যমে বাতিল অথবা নিয়ন্ত্রণের ব্যবস্থা করতে পারে। ফরমালিন বিক্রয়ের ক্ষেত্রে টিসিবির মাধ্যমে শুধু লাইসেন্সধারীদের নিকট বিক্রয়ের ব্যবস্থা নিতে হবে। এভাবে নানা কর্মকাণ্ডের দ্বারা কোনো প্রকার বৈষম্য বা রাজনৈতিক প্রভাবমুক্ত উদ্যোগ গ্রহণের মাধ্যমে সরকার খাদ্য নিরাপদকরণে ভূমিকা রাখতে পারে 1 উল্লেখিত প্রস্তাবনাগুলো বাস্তবায়নের সাথে সাথে সরকারকে প্রিন্ট মিডিয়া ও ইলেকট্রনিক মিডিয়ার সাহায্যে ভেজাল আর ক্ষতিকারক রাসায়নিক দ্রব্য প্রয়োগ বিষয়ে নিয়মিত সচেতনতা আর তথ্যভিত্তিক প্রচারণা চালাতে হবে। এভাবে নানামুখী পদক্ষেপ বাস্তবায়নের মাধ্যমে ভেজাল খাদ্য পরিস্থিতির উন্নয়নের মাধ্যমে নিরাপদ খাদ্য নিশ্চিত করা সম্ভব হবে বলে আমি মনে করি।"
        }
      ]
    },
    {
      "number": "2",
      "uddipok": "মি. ‘ক’ একজন অবসর প্রাপ্ত কর্মকর্তা । তিনি ৩২ লক্ষ টাকা পেনশন পেয়েছেন। ভবিষ্যতের কথা চিন্তা করে । তিনি ২ লক্ষ টাকা ব্যাংকে রাখলেন এবং অবশিষ্ট টাকার মধ্যে ২০ লক্ষ টাকার সঞ্চয়পত্র ও ১০ লক্ষ টাকায় বিভিন্ন কোম্পানির কিছু শেয়ার ক্রয় করলেন।",
      "tag": "DIN.B 19",
      "sub_questions": [
        {
          "label": "ক",
          "question": "বন্ড কী?",
          "explanation": "বন্ড হলো দীর্ঘমেয়াদি ঋণ দলিল, যা বিক্রি করে কোম্পানি বা সরকার তহবিল সংগ্রহ করে।"
        },
        {
          "label": "খ",
          "question": "প্রাইমারি শেয়ারে ঝুঁকি কম - ব্যাখ্যা করো।",
          "explanation": "প্রাইমারি শেয়ারের দাম পূর্ব নির্ধারিত হওয়ায় এ ধরনের শেয়ারে ঝুঁকি কম। কোনো কোম্পানি যখন পুঁজিবাজারে নতুন শেয়ার বিক্রির তখন তাকে প্রাথমিক শেয়ার বলে। এরূপ শেয়ার সাধারণত ব্যাংক বা কোনো আর্থিক প্রতিষ্ঠানের মাধ্যমে বিক্রির ব্যবস্থা করা হয়। প্রাইমারি গ্রন্থটির ফেস ভ্যালুই হলো প্রাইমারি শেয়ারে মূল্য। প্রাথমিক শেয়ারের মালিকরা তাদের নিজ প্রয়োজনে শেয়ার বিক্রি করে নগদ অর্থে রূপান্তর করতে পারে। মন্দার সময়েও এ শেয়ারে ফেস জানুতে বিক্রি করা যায়। ফলে এতে কোনো ধরনের ঝুঁকি বা অনিশ্চয়তা পরিলক্ষিত হয়। না। তাই বলা যায়, অন্যান্য শেয়ারের তুলনায় প্রাইমারি শেয়ারে ঝুঁকি কম।"
        },
        {
          "label": "গ",
          "question": "মি.‘ক’ কোন খাত থেকে নির্দিষ্ট ও সুনিশ্চিত মুনাফা পাবেন ?",
          "explanation": "মি. ক ব্যাংক ও সঞ্চয়পত্রে বিনিয়োগের মাধ্যমে নির্দিষ্ট ও সুনিশ্চিত মুনাফা পাবেন। ব্যাংক অর্থাৎ বাণিজ্যিক ব্যাংকে জনগণ একটি নির্দিষ্ট সময়ে, নির্দিষ্ট সুদের হারের প্রেক্ষিতে তাদের অর্থ সঞ্চিত রাখে। এ খাত থেকে ব্যক্তি বা ﻿প্রতিষ্ঠান সুনিশ্চিত মুনাফা পেয়ে থাকে। আবার, বাংলাদেশ সরকার সমাজের নিম্নবিত্তের লোকদের সঞ্চয়মুখী করে তোলা এবং মুনাফা প্রদান বাবদ আয় বৃদ্ধি করতে সহায়তা করার উদ্দেশ্যে পারিবারিক সঞ্চয়পত্র চালু করেছে। এ সঞ্চয়পত্রের জন্য প্রদের মুনাফার হার নির্দিষ্ট, যা নির্দিষ্ট সময়ের পর প্রদান করা হয়। উদ্দীপকে মি. ‘ক’ তার পেনশনের টাকার কিছু অংশ ব্যাংকে রাখেন আর কিছু অংশ দিয়ে সঞ্চয়পত্র ক্রয় করেন এবং বাকি টাকা কোম্পানির শেয়ারে বিনিয়োগ করেন। সঞ্চয়পত্রের মেয়াদ পূর্তির পর মুনাফা ও আসল টাকা ফেরত পাওয়া যায়। মেয়াদ পূর্তির পূর্বে সঞ্চয়পত্র ভেঙে ফেললে হ্রাসকৃত নির্দিষ্ট হারে মুনাফা পাওয়া যায়। এক কথায় সঞ্চয়পত্র থেকে প্রাপ্ত মুনাফা নির্ধারিত ও নিশ্চিত। উপরের আলোচনার প্রেক্ষিতে বলা যায় এর মধ্যে তিনি ব্যাংক ও সঞ্চয়পত্রে বিনিয়োগ থেকে নির্দিষ্ট ও সুনিশ্চিত মুনাফা পাবেন।"
        },
        {
          "label": "ঘ",
          "question": "উদ্দীপকে উল্লিখিত কোন বিনিয়োগ খাত হতে মুনাফা পাওয়া অনিশ্চিত কিন্তু সব থেকে অধিক মুনাফা পাওয়ার সম্ভবনা ও বেশি - বিশ্লেষণ করো।",
          "explanation": "উদ্দীপকের মি. ‘ক’ এর শেষোক্ত বিনিয়োগ অর্থাৎ বিভিন্ন কোম্পানির শেয়ার ক্রয়ে মুনাফা পাওয়া অনিশ্চিত কিন্তু সব থেকে অধিক মুনাফা পাওয়ার সম্ভাবনাও বেশি। যৌথ মূলধনী কোম্পানির অনুমোদিত মূলধনকে অনেকগুলো ক্ষুদ্র ক্ষুদ্র সমান অংশে বিভক্ত করা হলে বিভাজিত এক একটি অংশকে শেয়ার বলে। তাই বলা যায়, শেয়ার হলো কোনো যৌথ মূলধনী কোম্পানির মূলধনের ক্ষুদ্রতম অংশ। শেয়ারহোল্ডাররা শেয়ার ক্রয় করে যেমন কোম্পানির আংশিক মালিকানা লাভ করে তেমনি আবার তার ঝুঁকিও বহন করে। উদ্দীপকে উল্লিখিত মি. ;ক’ এর মতো বিনিয়োগকারীরা শেয়ারের লভ্যাংশ কোম্পানির লাভ-লোকসানের ভিত্তিতে পেয়ে থাকে। এক্ষেত্রে যেকোনো দ্রব্যের মতোই শেয়ারের চাহিদা ও যোগানের সমতার ভিত্তিতে তার বাজার দাম নির্ধারিত হয়। এতে শেয়ারের দাম ওঠা-নামা করে বিধায় মুনাফা কম-বেশি হতে পারে। তবে যেসব কোম্পানির সুনাম আছে এবং যেগুলো বছর শেষে অধিক স্টক ডিভিডেন্ড বা ক্যাশ ডিভিডেন্ড বা উভয়ই বেশি পরিমাণ প্রদান করে সেগুলোর চাহিদা বেশি হওয়ায় তার বাজার দাম বেশি হয়। এ ধরনের কোম্পানির শেয়ার ক্রয় করলে অনেক মুনাফা লাভ করার সম্ভাবনা থাকে । কোনো কোম্পানির চাহিদা হঠাৎ করে কমে গেলে তৎসংশ্লিষ্ট সকল শেয়ারের দাম তথা মুনাফা অনেক কমে যায়। এতে ঝুঁকি বা অনিশ্চয়তা বিরাজ করে। তাই বলা যায়, শেয়ারের দরপতনের কারণে বাজারে যে অনিশ্চয়তা বিরাজ করে তাতে এ খাত থেকে মুনাফা পাওয়া অনিশ্চিত। তবে যখন শেয়ারের মূল্য অধিক বাড়ে তখন আবার এ খাত থেকেই অধিক মুনাফা পাওয়া যায়।"
        }
      ]
    },
    {
      "number": "3",
      "uddipok": "বাংলাদেশ দক্ষিণ এশিয়ার একটি কৃষিপ্রধান দেশ। দীর্ঘদিন ব্রিটিশ ঔপনিবেশিক ও পাকিস্তানি শাসন ও শোষণ, কৃষির অনগ্রসরতা, শিল্পের পশ্চাৎপদতা, খাদ্য ঘাটতি, অনুন্নত অবকাঠামো, নিম্ন জীবনযাত্রার মান, বেকারত্ব ইত্যাদি ছিল অর্থনীতির প্রধান বৈশিষ্ট্য। তবে সময়ের পরিক্রমায় বিশ্ব অর্থনীতির পরিবর্তনের সাথে সাথে সরকারের বাস্তবমুখী পদক্ষেপ গ্রহণের ফলে কৃষির উন্নয়ন, শিল্পের বিকাশ, বিদ্যুৎ ও জ্বালানির উন্নয়ন, তথ্য ও যোগাযোগ প্রযুক্তির উন্নয়ন, প্রত্যক্ষ বৈদেশিক বিনিয়োগ বৃদ্ধি ইত্যাদি আমাদেরকে আশাবাদী করেছে। আশা করা যায়, 'রূপকল্প ২০২১' বাস্তবায়নের মাধ্যমে এদেশ একটি মধ্যম আয়ের দেশে পরিণত হবে।",
      "tag": "DIN.B 19",
      "sub_questions": [
        {
          "label": "ক",
          "question": "প্রাকৃতিক পরিবেশ কী ?",
          "explanation": "একটি দেশের ভৌগোলিক অবস্থান, ভূ-প্রকৃতি, মাটি, জলবায়ু, নদ- নদী এবং খনিজ, বনজ, প্রাণিজ প্রভৃতি প্রাকৃতিক সম্পদের সম্মিলিত প্রভাবে সৃষ্ট পারিপার্শ্বিক অবস্থাকে সে দেশের প্রাকৃতিক পরিবেশ বলে।"
        },
        {
          "label": "খ",
          "question": "অর্থনৈতিক উন্নয়নে অর্থনৈতিক অবকাঠামো গুরুত্বপূর্ণ কেন ?",
          "explanation": "একটি দেশের অর্থনীতির প্রাণশক্তি হলো এর অর্থনৈতিক অবকাঠামো। পরিবহন ও যোগাযোগ, আর্থিক প্রতিষ্ঠান, শক্তি সম্পদ, প্রশিক্ষণ, জনস্বাস্থ্য ইত্যাদির সমন্বয়ে অর্থনৈতিক অবকাঠামো গঠিত হয়। উন্নত যোগাযোগ, রাস্তাঘাট, রেলপথ, বিদ্যুৎ উন্নত শিক্ষার সুযোগ-সুবিধা ইত্যাদি বিষয়গুলো অর্থনৈতিক উন্নয়নের জন্য একান্ত প্রয়োজন। সাধারণত দুর্বল অবকাঠামোর ফলে দেশের অর্থনৈতিক উন্নয়নের গতি মন্থর হয়। তাই বলা যায়, দেশের অর্থনৈতিক ও সামাজিক উন্নয়নে সুনির্দিষ্ট লক্ষ্য অর্জনের জন্য অর্থনৈতিক অবকাঠামোর প্রয়োজনীয়তা অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের আলোকে বাংলাদেশের অর্থনীতির গতিধারা ব্যাখ্যা করো।",
          "explanation": "অর্থনৈতিক উন্নয়নের ক্ষেত্রে বাংলাদেশে একটি বিকাশমান গতিধারা সৃষ্টি হয়েছে। বাংলাদেশ একটি উন্নয়নশীল দেশ। এখানে মিশ্র অর্থনৈতিক অবস্থা বিরাজ করলেও বেসরকারি খাতের অবদান ক্রমশ বৃদ্ধি পাচ্ছে। অর্থনৈতিক প্রবৃদ্ধির হার কয়েক বছর ধরে ৭ শতাংশের ঘরে ওঠানামা করছে। মাথাপিছু আয়ও ক্রমশ বৃদ্ধি পাচ্ছে। অর্থাৎ বাংলাদেশ ক্রমশ উন্নয়নের পথে ধাবিত হচ্ছে। উদ্দীপকে বাংলাদেশের অর্থনীতির চলমান গতিধারা ও পরিবর্তনের চিত্র তুলে ধরা হয়েছে। কৃষিকাজে সনাতন পদ্ধতি পরিহার করে আধুনিক চাষাবাদ পদ্ধতির প্রয়োগ ঘটছে। ফলে খাদ্য উৎপাদনে দেশ এখন প্রায় স্বয়ংসম্পূর্ণ হয়ে উঠেছে। এছাড়া বাংলাদেশে শিল্প খাতের প্রসার ঘটছে এবং শিল্প উৎপাদনের সূচক প্রায় দ্বিগুণ হয়েছে। জিডিপিতে ম্যানুফ্যাকচারিং শিল্প খাত এবং সমন্বিত শিল্প খাতের অবদান বৃদ্ধি পেয়েছে। তথ্য ও যোগাযোগ প্রযুক্তির উন্নয়নকল্পে বর্তমান সরকার ICT শিক্ষা বাধ্যতামূলক করাসহ সরকারি সকল প্রক্রিয়া ভিজিটালাইজেশনের উদ্যোগ নিয়েছে। এছাড়া দেশে এখন প্রত্যক্ষ বিনিয়োগ উল্লেখযোগ্য হারে বৃদ্ধি পাওয়ার দরুন এ দেশের অর্থনীতির গতিধারায় ধনাত্মক পরিবর্তন লক্ষ করা যাচ্ছে।"
        },
        {
          "label": "ঘ",
          "question": "তুমি কি মনে করো বাংলাদেশ ২০২১ সালের মধ্যে একটি মধ্যম আয়ের দেশে পরিণত হবে ? বিশ্লেষণ করো।",
          "explanation": "হ্যাঁ, ২০২১ সালের মধ্যে বাংলাদেশ একটি মধ্যম আয়ের দেশে পরিণত হবে বলে আমি মনে করি। বর্তমান বাংলাদেশ সরকারের একটি অন্যতম প্রধান লক্ষ্য হলো 'রূপকল্প- ২০২১' কর্মসূচির মাধ্যমে দেশকে মধ্যম আয়ের দেশে রূপান্তর করা। এ ধরনের দীর্ঘমেয়াদি লক্ষ্য পূরণের জন্য বর্তমান সরকার ২০১০-২০২১ সময়ের জন্য একটি প্রেক্ষিত পরিকল্পনা এবং ২০১১-২০১৫ সময়ের জন্য ষষ্ঠ-পঞ্চবার্ষিক পরিকল্পনা গ্রহণ করেছে। দেশকে মধ্যম আয়ের দেশে উন্নীত করার মধ্য দিয়ে আগামী দিনের সুখী-সমৃদ্ধ বাংলাদেশ নির্মাণই এ ধরনের পরিকল্পনার মূল উদ্দেশ্যে ছিল। উদ্দীপকে বাংলাদেশের অর্থনীতির ক্রমোন্নতির করতে বলা হয়েছে। বিশ্বের উদীয়মান অর্থনীতির দেশগুলোর মধ্যে বাংলাদেশ অন্যতম। বাংলাদেশের বিপুল জনসংখ্যা এবং প্রাকৃতিক সম্পদ অপার সম্ভাবনাময় বিষয়। বৈশ্বিক অর্থনৈতিক মন্দা, জ্বালানি তেলের ক্রমাগত মূল্যবৃদ্ধি, যুদ্ধ-বিগ্রহ ও সংকট ইত্যাদি বিষয় যখন বৈশ্বিক অর্থনীতিতে চরম অনিশ্চয়তা ও মন্দার সৃষ্টি করছে, তখনও বাংলাদেশের অর্থনীতি মসৃণ গতিতে এগিয়ে চলেছে। এদেশের মানুষের জীবনযাত্রার মান ক্রমাগত উন্নত হচ্ছে। ২০২০-২১ অর্থবছরে বাংলাদেশের অর্থনীতিতে কৃষি ও শিল্প খাতের অবদান বেড়ে দাঁড়িয়েছে যথাক্রমে ১৩.৪৭% ও ৩৪.৯১%। খাদ্যশস্যের মোট উৎপাদন বেড়ে দাঁড়িয়েছে ৪৬৬.৫৩ লক্ষ মে. টন। শিল্পায়নের গতি ত্বরান্বিত করে দেশকে দ্রুত উন্নতির পথে ধাবিত করার লক্ষ্যে সরকার শিল্পবান্ধব বিভিন্ন নীতি গ্রহণ করছে। এ লক্ষ্যে দেশকে বিদ্যুৎ উৎপাদনে স্বয়ংসম্পূর্ণ হিসেবে গড়ে তোলার পরিকল্পনা হাতে নেওয়া হয়েছে। এছাড়া স্বাস্থ্যসেবা খাত, ব্যাংকিং প্রবৃদ্ধির উন্নয়ন, প্রত্যক্ষ বিনিয়োগ ইত্যাদিও বৃদ্ধি পাচ্ছে। বাংলাদেশের অর্থনৈতিক উন্নয়নে গতিশীলতা বেড়েছে। তাই বলা যায়, উন্নয়নের এই গতিশীলতা অব্যাহত থাকলে ‘রূপকল্প-২০২১' বাস্তবায়নের ভিত্তিতে অচিরেই বাংলাদেশ একটি মধ্যম আয়ের দেশে পরিণত হবে।"
        }
      ]
    },
    {
      "number": "4",
      "uddipok": "কোনো দেশকে দ্রুত অর্থনৈতিক দিক দিয়ে এগিয়ে নিতে হলে কিছু পূর্বপরিকল্পিত কর্মসূচি গ্রহণ করতে হয়। এসব কর্মসুচিকে আবার কতকগুলো ভাগে ভাগ করা হয়। আয় বৈষম্য হ্রাস, বেকারত্ব ও দারিদ্র্য লাঘব, কর্মসংস্থান সৃষ্টি, মূল্যস্ফীতি নিয়ন্ত্রণ, জনসংখ্যা উন্নয়ন, প্রভৃতি ক্ষেত্রে এ কর্মসূচির গুরুত্ব রয়েছে। কিন্তু মূলধন ও ঋণের অভার, তথ্য-উপাত্তের সংকট, দুর্নীতি, অদক্ষ জনগোষ্ঠী, দুর্বল অবকাঠামো, প্রশাসনিক অদক্ষতা প্রভৃতি এ কর্মসূচিতে সফলতার মুখ দেখতে দেয় না।",
      "tag": "DIN.B 19",
      "sub_questions": [
        {
          "label": "ক",
          "question": "মধ্যমমেয়াদি উন্নয়ন পরিকল্পনা কী?",
          "explanation": "কতকগুলো সুনির্দিষ্ট আর্থ-সামাজিক লক্ষ্য ও উদ্দেশ্যকে সামনে রেখে ৩ বছর বা তার চেয়ে বেশি সময়কাল এবং ১০ বছরের চেয়ে কম সময়ের জন্য যে উন্নায়ন পরিকল্পনা গ্রহণ করা হয় তাকে মধ্যমমেয়াদি পরিকল্পনা বলে।"
        },
        {
          "label": "খ",
          "question": "স্বল্পমেয়াদী পরিকল্পনার সফলতার ওপর দীর্ঘমেয়াদি পরিকল্পনার সফলতা নির্ভরশীল- ব্যাখ্যা করো।",
          "explanation": "স্বল্পমেয়াদি পরিকল্পনার সফলতার ওপর দীর্ঘমেয়াদি পরিকল্পনার সফলতা নির্ভর করে। দীর্ঘমেয়াদি পরিকল্পনাগুলো দীর্ঘ সময়ের জন্য গৃহীত হয় এবং এর পরিধি ব্যাপক। অন্যদিকে স্বল্পমেয়াদি পরিকল্পনা স্বল্প সময়ের জন্য গৃহীত হয় এবং এর পরিসর স্বপ্ন। সাধারণত দীর্ঘমেয়াদি পরিকল্পনা বাস্তবায়নের জন্যই স্বল্পমেয়াদি পরিকল্পনা গৃহীত হয়। স্বল্পমেয়াদি পরিকল্পনার অধীনে যেসব কর্মসূচি ও প্রকল্প নির্ধারণ করা হয়, সেগুলোর যথাযথ কার্যকারিতার মধ্যদিয়েই দীর্ঘমেয়াদি পরিকল্পনার বাস্তবায়ন ঘটে। তাই দীর্ঘমেয়াদি পরিকল্পনার বাস্তবায়নে স্বল্পমেয়াদি পরিকল্পনাগুলোর সুষ্ঠু বাস্তবায়ন জরুরি।"
        },
        {
          "label": "গ",
          "question": "উদ্দীপকের আলোকে উন্নয়ন পরিকল্পনার গুরুত্ব ব্যাখ্যা করো।",
          "explanation": "﻿না কোনো দেশের অর্থনৈতিক উন্নয়নের জন্য উন্নয়ন পরিকল্পনার গুরুত্ব অপরিসীম। সীমিত সম্পদের দ্বারা অর্থনৈতিক অগ্রগতির জন্য সুনিশ্চিত ও সুপরিকল্পিত কর্মসূচিই হলো উন্নয়ন পরিকল্পনা। বর্তমানে গণতান্ত্রিক বিশ্বে উন্নয়ন পরিকল্পনার গুরুত্ব দিন দিন বৃদ্ধি পাচ্ছে। যেমন: আয় বৈষম্য হ্রাস। বেকারত্বও দারিদ্র্য লাখব কর্মসংস্থান ইত্যাদি। উদ্দীপকে উন্নয়নশীল দেশে পরিকল্পনার গুরুত্বের কথা বলা হয়েছে। সুষম উন্নয়ন পরিকল্পনার মাধ্যমে কর্মসংস্থান সৃষ্টি হলে বেকারত্ব হ্রাস পাবে। এছাড়া, দেশের মুদ্রাস্ফীতি রোধ ও ধনী-গরিবের মধ্যে আয়বৈষম্য দূর করার ক্ষেত্রেও উন্নয়ন পরিকল্পনাগুলো গুরুত্বপূর্ণ ভূমিকা রাখে। পরিকল্পিত অর্থনীতিতে শুধু সামাজিকভাবে কাম্য পণ্যসামগ্রী উৎপাদনের জন্য সম্পদ বিনিয়োগ করা হয়। এর ফলে মুদ্রাস্ফীতি হ্রাস পায়। তাছাড়া পরিকল্পিত অর্থব্যবস্থায় পুঁজিপতিরা শ্রমিক-কর্মচারীদের শোষণ করতে পারে না বলে তাদের মধ্যকার আয়বৈষম্য ধীরে ধীরে কমে আসে। তাই বলা যায়, উন্নয়নশীল দেশগুলোর; যেমন- বাংলাদেশের উন্নয়নে যথাযথ উন্নয়ন পরিকল্পনার গুরুত্ব বাড়ছে।"
        },
        {
          "label": "ঘ",
          "question": "কী কী কারণে উন্নয়ন পরিকল্পনা ব্যর্থ হয়। উদ্দীপকের আলোকে বিশ্লেষণ করো।",
          "explanation": "বিভিন্ন কারণে উন্নয়ন পরিকল্পনা ব্যর্থ হতে পারে।পর্যাপ্ত মূলধন ব্যতীত অর্থনৈতিক উন্নয়ন পরিকল্পনা বাস্তবায়ন সম্ভব নয়। উন্নয়নশীল দেশগুলোতে; যেমন- বাংলাদেশে মূলধনের যথেষ্ট অভাব রয়েছে। ফলে এসব দেশের অর্থনৈতিক উন্নয়ন বা উন্নয়ন পরিকল্পনা ব্যর্থ হচ্ছে। বাংলাদেশের মতো জনবহুল দেশের শ্রমিকেরা অজ্ঞ, অশিক্ষিত ও নিয়তিনির্ভর হয়ে থাকে। যথাযথ শিক্ষা ও প্রশিক্ষণের অভাবে তারা সাধারণত অদক্ষ হয়ে থাকে। এমতাবস্থায় দক্ষ মানবসম্পদের অভাবে উন্নয়ন পরিকল্পনার সুষ্ঠু বাস্তবায়ন সম্ভব হয় না । উদ্দীপকে উন্নয়নশীল দেশে মূলধনের অভাব, ঋণের অভাব ও দুর্নীতির জন্য উন্নয়ন পরিকল্পনা ব্যর্থ হচ্ছে। যেকোনো দেশের অর্থনৈতিক উন্নয়নের পূর্বশর্ত হলো উন্নত আর্থ-সামাজিক অবকাঠামো। উন্নত পরিবহণ ও যোগাযোগব্যবস্থার অভাব, বিদ্যুৎ শক্তির নিরবচ্ছিন্ন যোগানের অভাব, উন্নত ব্যাংক ও অর্থ যোগান প্রতিষ্ঠানের অভাবে উন্নয়ন পরিকল্পনা প্রণয়ন ও সুষ্ঠু বাস্তবায়ন সম্ভব হয় না। এছাড়া, অনেক দেশে উন্নয়ন পরিকল্পনা গ্রহণ থেকে বাস্তবায়নের বিভিন্ন পর্যায়ে সংশ্লিষ্ট ব্যক্তিবর্গ বা প্রতিষ্ঠান দুর্নীতিমূলক কর্মকাণ্ডে জড়িয়ে পড়ে। পরিকল্পনা বাস্তবায়নের ক্ষেত্রে এটি একটি বড় সমস্যা। ও দক্ষ প্রশাসন পরিকল্পনার সফলতার জন্য অন্যদিকে, দুর্নীতিমুক্ত অপরিহার্য। কিন্তু বাংলাদেশের মতো উন্নয়নশীল দেশের প্রশাসনিক অদক্ষ ও দুর্বল হয়। এজন্য উন্নয়ন পরিকল্পনা যথাযথভাবে হস্তবায়ন করা যায় না। তাছাড়া পরিকল্পনা প্রণয়ন ও বাস্তবায়নের জন্য জনসংখ্যা, শিক্ষা, স্বাস্থ্য, আমদানি-রপ্তানি ইত্যাদি সম্পর্কে পর্যাপ্ত গর্ত তথ্য ও উপাত্ত প্রয়োজন। প্রয়োজনীয় তথ্য-উপাত্তের অভাবে উন্নয়ন পরিকল্পনা বাস্তবায়ন বাধাগ্রস্ত হয়। সুতরাং বলা যায়, উল্লেখিত বাধাগুলোর জন্য উন্নয়নের লক্ষ্যে গৃহীত পরিকল্পনাগুলোর বাস্তবায়ন বিঘ্নিত হয়। ফলে উন্নয়ন পরিকল্পনাগুলো তাদের লক্ষ্য অর্জনে ব্যর্থ হয়।"
        }
      ]
    },
    {
      "number": "5",
      "uddipok": "বিগত কয়েক দশকে বাংলাদেশের জিডিপিতে কৃষি খাতের অবদান উল্লেখযোগ্যভাবে হ্রাস পেয়েছে। কিন্তু কৃষি শ্রমশক্তি নিয়োগের জন্য এখনো একক বৃহত্তম খাত। শস্য বহুমুখীকরণ, জৈব প্রযুক্তির ব্যবহার, উন্নত বীজ, সার, কীটনাশক ইত্যাদি ব্যবহারের ফলে কৃষির মোট উৎপাদনের পরিমাণ ব্যাপকভাবে বৃদ্ধি পেয়েছে এবং বাংলাদেশ খাদ্যে স্বয়ংসম্পূর্ণতা অর্জন করেছে। তবে বাজার ব্যবস্থার ত্রুটি- বিচ্যুতি, দুর্বল অবকাঠামো, পর্যাপ্ত ঋণের অভাব ইত্যাদি কারণে কৃষকদের আর্থিক অবস্থার তেমন উল্লেখযোগ্য অগ্রগতি সাধিত হয়নি।",
      "tag": "DIN.B 19",
      "sub_questions": [
        {
          "label": "ক",
          "question": "কৃষিপণ্যের বিপণন কী?",
          "explanation": "কৃষিপণ্যের বিপণন হলো এমন একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে প্রকৃত ভোক্তাদের কাছে পৌঁছানো হয়।"
        },
        {
          "label": "খ",
          "question": "কৃষি পরিবেশের ওপর নির্ভরশীল— ব্যাখ্যা করো।",
          "explanation": "বাংলাদেশের প্রেক্ষাপট বিবেচনায় কৃষিকাজ প্রাকৃতিক পরিবেশের ওপর অধিকমাত্রায় নির্ভরশীল হয়ে থাকে। ভূ-প্রকৃতি, মাটি, গাছপালা, নদ-নদী, জলবায়ু, আবহাওয়া, আলো, বাতাস, পানি, নদী, পশুপাখি, জীববৈচিত্র্য ইত্যাদি নিয়েই প্রাকৃতিক পরিবেশ গঠিত হয়। বাংলাদেশের কৃষি এখনও পরিবেশের ওপর নির্ভরশীল। মাটির উর্বরতার ওপর কৃষি উৎপাদন অনেকাংশে নির্ভর করে। পর্যাপ্ত আধুনিক সেচ ব্যবস্থার অভাবে আমাদের দেশের কৃষকরা চাষাবাদের জন্য বৃষ্টির ওপর নির্ভর করে থাকে। এছাড়া পরাগায়নের কাজে পশু-পাখি উল্লেখযোগ্য ভূমিকা পালন করে। তাই বলা যায়, কৃষিব্যবস্থা পরিবেশ বিশেষত প্রাকৃতিক পরিবেশের ওপর নির্ভরশীল।"
        },
        {
          "label": "গ",
          "question": "উদ্দীপকের আলোকে কৃষি উৎপাদন বৃদ্ধির উপায়সমূহ ব্যাখ্যা করো।",
          "explanation": "পরিকল্পিত উৎপাদন ব্যবস্থার মাধ্যমে কৃষি উৎপাদন বাড়ানো সম্ভব। বাংলাদেশের বেশির ভাগ কৃষক তাদের জমিতে বছর পরম্পরায় একই শস্যের চাষ করে। দেখা যায়, দেশের ৭০ শতাংশ জমিতে কেবল ধান উৎপাদিত হয় । - এতে জমির উৎপাদিকা শক্তি হ্রাস পায়। কিন্তু একই জমিতে ভিন্ন ভিন্ন মৌসুমে ভিন্ন ভিন্ন ফসল চাষ করলে অর্থাৎ শস্য বহুমুখীকরণের ব্যবস্থা নিলে জমির উর্বরতা অক্ষুণ্ণ থাকে এবং উৎপাদনও বৃদ্ধি পায় । উদ্দীপকে কৃষিতে জৈব প্রযুক্তি ব্যবহারের মাধ্যমেও অধিক উৎপাদন নিশ্চিত করা সম্ভব হয়। জৈব প্রযুক্তির মাধ্যমে রোগ-প্রতিরোধী ও অধিক উৎপাদনক্ষম উদ্ভিদের জাত উদ্ভাবনের মাধ্যমে উৎপাদন ক্ষমতা বৃদ্ধি করা যায়। এছাড়া কৃষিক্ষেত্রে উন্নত ধরনের উদ্ভাবিত বীজ উৎপাদন বৃদ্ধিতে গুরুত্বপূর্ণ ভূমিকা পালন করে। বিভিন্ন রকম রাসায়নিক সার ব্যবহার এবং পোকামাকড় ও শস্যরোগের বিরুদ্ধে সময়মতো ওষুধ ও কীটনাশক প্রয়োগের মাধ্যমেও কৃষি উৎপাদন বৃদ্ধি করা যায়।"
        },
        {
          "label": "ঘ",
          "question": "উদ্দীপকে উল্লিখিত সমস্যার প্রেক্ষিতে কৃষকদের আর্থিক অবস্থার উন্নয়নে কী কী পদক্ষেপ নেয়া যায় বলে তুমি মনে কর?",
          "explanation": "উদ্দীপকে উল্লিখিত সমস্যার প্রেক্ষিতে কৃষকদের আর্থিক অবস্থার উন্নয়নে নিম্নোক্ত পদক্ষেপগুলো নেওয়া যেতে পারে বলে আমি মনে করি। মূলত বাংলাদেশের কৃষিপণ্যের বিপণন ব্যবস্থায় ত্রুটির কারণেই অধিক ফলন হওয়া সত্ত্বেও কৃষকদের আর্থিক অবস্থার কোনো পরিবর্তন হয় না। বাংলাদেশের কৃষিপণ্যের বিপণন ব্যবস্থায় নানা ধরনের সমস্যা বিদ্যমান থাকায় কৃষকেরা পণ্যের উপযুক্ত দাম পায় না এবং তাদের আয় ও সঞ্চয় বাড়ে না। সঞ্চয় বাড়ে না বলে তারা পরবর্তীতে কৃষিকাজে বাড়তি বিনিয়োগ করতে পারে না। একমাত্র কৃষিপণ্যের বিপণন ব্যবস্থার উন্নয়নের মাধ্যমে কৃষকদের বর্তমান আর্থিক অবস্থার উন্নয়ন সম্ভব। উদ্দীপকে বাংলাদেশের কৃষকেরা ফসল বিক্রয়ের সময় বিভিন্ন অজুহাতে চাঁদা, টোল, আড়তদারি ফি দিতে বাধ্য হয়। বাজার ব্যবস্থার এসব ত্রুটি বিচ্যুতি দূর করার মাধ্যমে বাজারগুলোকে সংগঠিত ও নিয়ন্ত্রণ করা দরকার। এ উদ্দেশ্যে গ্রামভিত্তিক নির্বাচিত বাজার কমিটি গঠন করা যায়। গ্রামাঞ্চলের রাস্তাঘাটের উন্নয়ন সাধন এবং মালামাল পরিবহনকারী যানবাহনের সুব্যবস্থা করতে হবে। এমনটি করা হলে কৃষকেরা তাদের উৎপাদিত পণ্য সহজে, কম খরচে ও দ্রুত বাজারজাত করে লাভবান হতে পারবে। এছাড়া বিপণন ব্যবস্থার বিভিন্ন পর্যায়ে তাদের চাহিদামাফিক ঋণদানের ব্যবস্থা করা হলে বেশি দামে ফসল বিক্রয় করে কৃষকেরা তাদের আর্থিক অবস্থার উন্নয়ন ঘটাতে সক্ষম হবে। উল্লিখিত ব্যবস্থাগুলো গ্রহণ করলে কৃষিপণ্য বিপণনের সমস্যা দূর হবে এবং কৃষকরা তাদের পণ্যের উপযুক্ত দাম পাবে।"
        }
      ]
    },
    {
      "number": "6",
      "uddipok": "বর্তমানে তৈরি পোশাক শিল্প বাংলাদেশের অর্থনীতিতে বৈদেশিক মুদ্রার্জনকারী শিল্প হিসেবে খুবই গুরুত্বপূর্ণ ভূমিকা পালন করছে। কিন্তু এ শিল্পে নানাবিধ সমস্যা বিরাজমান। তন্মধ্যে শ্রমিকের দক্ষতার অভাব, কাঁচামালের অভাব, পর্যাপ্ত ঋণের অভাব, অপর্যাপ্ত বিদ্যুৎ সরবরাহ, তীব্র প্রতিযোগিতা ও কোটা পদ্ধতি বিশেষভাবে উল্লেখযোগ্য।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যেসব শিল্পে উৎপাদিত পণ্য বিশ্বের বিভিন্ন দেশে রপ্তানি করা যায় সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "",
          "explanation": "কোনো দেশ বিদেশ থেকে যে সমস্ত দ্রব্য আমদানি করে, সে সমস্ত দ্রব্য নতুন করে আমদানি না করে নিজস্ব প্রযুক্তি ও ব্যবস্থাপনায় দেশের অভ্যন্তরে উৎপাদনের লক্ষ্যে শিল্প স্থাপন করলে ঐ সমস্ত শিল্পকে আমদানি বিকল্প শিল্প বলে। বিশ শতকের পঞ্চাশ-এর দশকে ল্যাটিন আমেরিকা ও এশিয়ার কতিপয় দেশ সর্বপ্রথম আমদানি বিকল্প শিল্পনীতি গ্রহণ করে। মূলত লেনদেন ভারসাম্যে প্রতিকূলতা, বৈদেশিক সাহায্যের ওপর নির্ভরশীলতা হ্রাসের জন্যই আমদানি বিকল্প শিল্পনীতি গ্রহণ করা হয়।"
        },
        {
          "label": "গ",
          "question": "",
          "explanation": "বিশ্ব অর্থনৈতিক মন্দা, বিশ্ববাজার সংকুচিত হওয়া ও প্রতিযোগিতা বৃদ্ধি পাওয়া, অবকাঠামোগত সমস্যা প্রভৃতি কারণে তৈরি পোশাক শিল্প খাত নানাবিধ সমস্যার সম্মুখীন হয়। বাংলাদেশের অভ্যন্তরে তৈরি পোশাক শিল্পের জন্য প্রয়োজনীয় কাঁচামাল পর্যাপ্ত পরিমাণে না পাওয়ায় উদ্যোক্তাদের বিদেশের ওপর নির্ভরশীল থাকতে হয়। সময়মতো কাঁচামাল না পাওয়া, কাঁচামালের স্বল্পতা এবং বেশি দামে কাঁচামাল ক্রয় করতে বাধ্য হওয়ায় ব্যবসায়ীরা অসুবিধার সম্মুখীন হয়। উদ্দীপকে বাংলাদেশের তৈরি পোশাক শিল্পের কথা বলা হয়েছে। এ শিল্পে নানা সমস্যা রয়েছে। এর মধ্যে লোডশেডিং বাংলাদেশের নিয়মিত সমস্যা। বিচ্ছিন্ন বিদ্যুৎ সংযোগ উৎপাদনের সহায়ক নয়। নিরবচ্ছিন্ন গ্যাসের সংযোগও এই শিল্পে নিশ্চিত করা যায়নি। ফলে প্রায়ই শ্রমিকরা কর্মসময়ে অলস বসে থাকে। দক্ষ শ্রমিক উৎপাদনের সহায়ক। কিন্তু অধিকাংশ ক্ষেত্রে দেখা যায় গ্রাম থেকে চলে আসা অদক্ষ শ্রমিকদের কোনো ট্রেনিংয়ের ব্যবস্থা না করে নিযুক্ত করা হয়। অন্যদিকে, পোশাক শিল্পের জন্য প্রয়োজনীয় যন্ত্রপাতি বিদেশ থেকে আমদানি করতে হয়। নিজ দেশে যন্ত্রপাতি তৈরি না হওয়ায় বেশি দামে যন্ত্রপাতি কিনতে হয় এবং এতে অনেক সময়ের প্রয়োজন হয়। এছাড়া রাজনৈতিক স্থিতিশীলতার অভাবে প্রায়ই ধর্মঘটসহ বিভিন্ন ধ্বংসযজ্ঞ সংঘটিত হয়, যা উৎপাদনের ওপর বিরূপ প্রভাব ফেলে। শ্রমিকরা প্রায়ই সামান্য দাবি নিয়ে প্রতিষ্ঠানের ভিত্তির ওপর আঘাত হানে।"
        },
        {
          "label": "ঘ",
          "question": "",
          "explanation": "বাংলাদেশের তৈরি পোশাক শিল্পের উন্নয়নের জন্য নিম্নোক্ত পদক্ষেপসমূহ গ্রহণ করা উচিত বলে আমি মনে করি। বাংলাদেশের সস্তা শ্রম এবং সরকারের সহযোগিতায় পোশাক শিল্প দেশের অর্থনীতিতে ব্যাপক ভূমিকা পালন করছে। পর্যাপ্ত পরিমাণে কাঁচামালের সরবরাহ নিশ্চিত করতে পারলে পোশাক শিল্পের মালিকেরা সহজেই কাঁচামাল পাবে। এবং পণ্যের সঠিক মান নিশ্চিতকরণের জন্য শ্রমিকদের প্রশিক্ষণে উন্নত কাঁচামাল ব্যবহার নিশ্চিত করতে হবে। উদ্দীপকে বাংলাদেশের তৈরি পোশাক শিল্পের কথা বলা হয়েছে। এ শিল্পে বিভিন্ন সমস্যা রয়েছে। এসব সমস্যা সমাধানে শ্রমিকদের দক্ষতা বৃদ্ধিতে উপযুক্ত প্রশিক্ষণের ব্যবস্থা করতে হবে। নিরবচ্ছিন্ন বিদ্যুতের সংযোগ নিশ্চিত করতে হবে। এজন্য সরকারকে বিদ্যুৎ উৎপাদনে মনোযোগী হতে হবে এবং উদ্যোক্তাদের ভরসা প্রদান করতে হবে, অচিরেই এই সমস্যার স্থায়ী সমাধান হবে। ঋণের সহজলভ্যতা থাকলে উদ্যোক্তারা উৎসাহ পাবে। সরকার ও বাংলাদেশ ব্যাংকের সমন্বয়ে একটি সহনীয় সুদের হার এই শিল্পের জন্য নিশ্চিত করতে হবে। এছাড়াও বিদেশিদের চাহিদা অনুযায়ী এদেশ সকল ধরনের পণ্য উৎপাদন করতে পারে না। তাই অধিক আইটেমের পণ্য উৎপাদনের পাশাপাশি বিদেশিদের চাহিদার দিকে লক্ষ রাখতে হবে। পোশাক শিল্পের ওপর প্রায়ই বিশ্বমানের সেমিনার বিভিন্ন দেশে অনুষ্ঠিত হয়। এই সব সেমিনারে দেশীয় শিল্প মালিকদের অংশগ্রহণ নিশ্চিত করতে হবে।"
        }
      ]
    },
    {
      "number": "7",
      "uddipok": "জনসংখ্যা সম্পর্কে অনেক তত্ত্ব প্রচলিত রয়েছে। তার মধ্যে একটি তত্ত্বে বলা হয়েছে জনসংখ্যা বৃদ্ধি পায় জ্যামিতিক হারে। অর্থাৎ ১, ২, ৪, ৮, ১৬ ও ৩২ এবং খাদ্যোৎপাদন বৃদ্ধি পায় গাণিতিক হারে। অর্থাৎ ১, ২, ৩, ৪, ৫, ৬………………। অপর তত্ত্বে, একটি দেশের সর্বোচ্চ মাথাপিছু আয় অর্জন ও সংরক্ষণের জন্য প্রয়োজনীয় জনসংখ্যার ওপর গুরুত্ব আরোপ করা হয়েছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "নিজস্ব অথবা ঋণ করা সীমিত সম্পদ, নিজস্ব চিন্তা, জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজস্ব প্রচেষ্টায় জীবিকা অর্জনের ব্যবস্থাকে আত্ম-কর্মসংস্থান বলে।"
        },
        {
          "label": "খ",
          "question": "",
          "explanation": "মানুষের অন্তর্নিহিত বিভিন্ন গুণ বিকশিত ও উন্নত করে তাকে বিভিন্ন কাজের উপযোগী করে গড়ে তোলাই হলো মানবসম্পদ উন্নয়ন। মানবসম্পদ উন্নয়ন বলতে কোনো দেশের জনশক্তিকে উপযুক্ত খাদ্য ও পুষ্টি, স্বাস্থ্যসেবা, শিক্ষা ও প্রশিক্ষণ, নিরাপত্তা ও সুষ্ঠু পরিবেশ প্রভৃতি সুবিধা প্রদানের মাধ্যমে দক্ষ শ্রমশক্তি হিসেবে গড়ে তোলাকে বোঝায়। প্রকৃতপক্ষে, উৎপাদনের বিভিন্ন ক্ষেত্রে মানুষের কর্মদক্ষতা সুষ্ঠুভাবে ব্যবহারের উদ্দেশ্যে তার অন্তর্নিহিত বিভিন্ন কর্মগুণ উন্নত ও বিকশিত করে তোলাই হলো মানবসম্পদ উন্নয়ন।"
        },
        {
          "label": "গ",
          "question": "",
          "explanation": "উদ্দীপকে প্রথমে জনসংখ্যার থমাস রবার্ট ম্যালথাসের জনসংখ্যা তত্ত্ব উল্লেখ করা হয়েছে। ম্যালথাসের তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। আর খাদ্য উৎপাদন বৃদ্ধি পায় গাণিতিক হারে। এক্ষেত্রে জ্যামিতিক হার হলো ১, ২, ৪, ৮, ১৬, ৩২,... ইত্যাদি হারে বৃদ্ধি পাওয়া। অন্যদিকে গাণিতিক হার হলো ১, ২, ৩, ৪, ৫.... ইত্যাদি হারে বৃদ্ধি পাওয়া। উদ্দীপকে জনাব মাহবুব স্যার শ্রেণিকক্ষে শিক্ষার্থীদের উদ্দেশ্য বলেন, জনসংখ্যা সম্পর্কে অনেক তত্ত্ব প্রচলিত রয়েছে। তারমধ্যে একটা তত্ত্বে বলা হয়েছে, জনসংখ্যা বৃদ্ধি পায় ১, ২, ৪, ৮, ১৬.... হারে। অর্থাৎ জনসংখ্যা জ্যামিতিক হার। আর খাদ্য উৎপাদন বৃদ্ধি পায় ১, ২, ৩, ৪, ৫.... হারে। অর্থাৎ খাদ্য উৎপাদন গাণিতিক হারে বাড়ে। খাদ্য উৎপাদন ও জনসংখ্যা বৃদ্ধির হার ম্যালথাসের জনসংখ্যার তত্ত্বের সাথে পুরোপুরি সাদৃশ্যপূর্ণ। তাই বলা যায়, উদ্দীপকের প্রথমে ম্যালথাসের জনসংখ্যা তত্ত্ব উল্লেখ করা হয়েছে।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে কাম্য জনসংখ্যা তত্ত্বের চেয়ে ম্যালথাসের জনসংখ্যা তত্ত্ব অধিক কার্যকর বলে আমি মনে করি। জনসংখ্যা সম্পর্কিত দুটি জনপ্রিয় তত্ত্ব হলো ম্যালথাসের জনসংখ্যা তত্ত্ব ও কাম্য জনসংখ্যা তত্ত্ব। ম্যালথাসের জনসংখ্যা তত্ত্বে জনসংখ্যা ও খাদ্য উৎপাদনের মধ্যে অসামঞ্জস্য দেখানো হয়েছে। আর কাম্য জনসংখ্যা তত্ত্বে জনসংখ্যা ও মাথাপিছু আয়ের মধ্যে অসামঞ্জস্য দেখানো হয়েছে। উন্নয়নশীল দেশে মাথাপিছু আয় সর্বদা চলমান বলে এ তত্ত্ব প্রয়োগ করা কঠিন। উদ্দীপকে প্রথম তত্ত্বটি ম্যালথাসের তত্ত্বকে নির্দেশ করে। অপর তত্ত্বে জনসংখ্যার এমন একটি স্তরকে নির্দেশ করা হয়েছে যেখানে সর্বোচ্চ মাথাপিছু আয় অর্জিত হয়। এটি কাম্য জনসংখ্যার তত্ত্বকে নির্দেশ করে। দেশের অবস্থান ভেদে তত্ত্ব দুটির গ্রহণযোগ্যতার তারতম্য হয়। জনসংখ্যার তত্ত্ব দুটি পর্যালোচনা করে দেখা যায়, কাম্য জনসংখ্যা তত্ত্বে জনসংখ্যাকে দেশের সামগ্রিক সম্পদের সাথে তুলনা করা হয়েছে। আর ম্যালথাসের জনসংখ্যা তত্ত্বে শুধু খাদ্য উৎপাদনের সাথে তুলনা করা হয়েছে। কিন্তু বাংলাদেশ একটি উন্নয়নশীল দেশ হওয়ায় সামগ্রিক সম্পদের সাথে জনসংখ্যার তুলনা করা বেশ কষ্টসাধ্য ব্যাপার। অন্যদিকে, বর্তমানে এদেশে জনপ্রতি জমির পরিমাণ ০.২৫ একর। এছাড়া বর্তমান (২০২২) জনসংখ্যা বৃদ্ধির হার ১.২২%, যেখানে খাদ্য উৎপাদন বৃদ্ধির হার ০.৬৫%। এটি ম্যালথাসের তত্ত্বানুযায়ী জনসংখ্যা ও খাদ্য উৎপাদনের মধ্যে অসামঞ্জস্যকে নির্দেশ করে। কাজেই বলা যায়, বাংলাদেশের প্রেক্ষাপটে উদ্দীপকে উল্লিখিত কাম্য জনসংখ্যা তত্ত্বের তুলনায় ম্যালথাসের জনসংখ্যা তত্ত্বটি বেশি কার্যকর।"
        }
      ]
    },
    {
      "number": "8",
      "uddipok": "'B' দেশের ২০১৬ সালে ভোক্তার মূল্যসূচক ছিল ১৫০ এবং ২০১৭ সালে ভোক্তার মূল্যসূচক বেড়ে ২০০ হয়। বাজারে পণ্যের দামও ক্রমাগত বাড়তে থাকে। এর ফলে গরিব, নিম্নবিত্ত ও সীমিত আয়ের লোক ভোগান্তির শিকার হয়।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "উৎপাদন স্থির থেকে দ্রব্যের দামস্তর ক্রমাগত বৃদ্ধি পাওয়ার প্রবণতাই মুদ্রাস্ফীতি।"
        },
        {
          "label": "খ",
          "question": "",
          "explanation": "হ্যাঁ, অর্থের যোগান বৃদ্ধি মুদ্রাস্ফীতি সৃষ্টি করে। বাংলাদেশে মুদ্রাস্ফীতির অন্যতম প্রধান কারণ অর্থের যোগানের পরিমাণ বৃদ্ধি। অর্থের যোগান বিপুল পরিমাণে বাড়লে দ্রব্যসামগ্রী ও সেবার পরিমাণ তার তুলনায় না বাড়লে দামস্তর বেড়ে মুদ্রাস্ফীতির সৃষ্টি করে। আর অর্থের যোগান বাড়লে মানুষের আয় ও ক্রয়ক্ষমতা বাড়ে। ফলে মুদ্রাস্ফীতি দেখা দেয়। এভাবেই মুদ্রার যোগান বৃদ্ধি মুদ্রাস্ফীতির ওপর প্রভাব ফেলে।"
        },
        {
          "label": "গ",
          "question": "উদ্দীপকের আলোকে 'B' দেশের ২০১৭ সালের মুদ্রাস্ফীতির হার নির্ণয় করো।",
          "explanation": "উদ্দীপকের তথ্য অনুযায়ী 'B' দেশের ২০১৭ সালের মুদ্রাস্ফীতির হার নির্ণয় করা যাক: প্রদত্ত তথ্য:২০১৬ সালের ভোক্তা মূল্যসূচক (CPI) = ১৫০২০১৭ সালের ভোক্তা মূল্যসূচক (CPI) = ২০০ মুদ্রাস্ফীতির হার নির্ণয়ের সূত্র: মুদ্রাস্ফীতির হার = [(চলতি বছরের CPI - পূর্ববর্তী বছরের CPI) / পূর্ববর্তী বছরের CPI] × ১০০ হিসাব: মুদ্রাস্ফীতির হার = [(২০০ - ১৫০) / ১৫০] × ১০০ = [৫০ / ১৫০] × ১০০ = ০.৩৩৩৩ × ১০০ = ৩৩.৩৩%"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'B' দেশের গরিব, নিম্নবিত্ত ও সীমিত আয়ের লোকের ওপর মুদ্রাস্ফীতির নেতিবাচক প্রভাব পড়বে। মুদ্রাস্ফীতি কোনো দেশের অর্থনীতির ওপর সুদূরপ্রসারী প্রভাব সৃষ্টি করে। ভোক্তার প্রকৃত ব্যয়যোগ্য আয় এবং তাদের ব্যয়ের সামর্থ্য মজুরি ও দামস্তরের পরিবর্তন দ্বারা প্রভাবিত হয়ে থাকে বলে মুদ্রাস্ফীতি সমাজের নিম্ন আয়ের লোকজনের জীবনে নেতিবাচক প্রভাব ফেলে। উদ্দীপকের 'B' দেশে মুদ্রাস্ফীতির ফলে গরিব, নিম্নবিত্তসহ অন্যান্য নিম্ন আয়ের লোকেরা সবচেয়ে বেশি ক্ষতিগ্রস্ত হবে। এ শ্রেণির লোকদের মজুরি সীমিত এবং নির্দিষ্ট পরিমাণের হয়ে থাকে। মুদ্রাস্ফীতির কারণে দ্রব্য ও সেবার মূল্য বৃদ্ধি পেলেও তাদের মজুরি সে অনুপাতে বাড়ে না। তাই তারা ক্ষতিগ্রস্থ হয়। জিনিসপত্রের দাম বৃদ্ধি সীমিত আয়ের মানুষ একই পরিমাণ মজুরি দ্বারা পূর্বের তুলনায় কম পরিমাণ দ্রব্য ও সেবা ক্রয় করতে পারে। তাছাড়া মুদ্রাস্ফীতির দরুন মূল্যস্তরের বৃদ্ধিজনিত কারণে কিছু দ্রব্যের ভোগ থেকে তারা বঞ্চিত হয়। অন্যান্য দ্রব্য ক্রয়ের পরিমাণও পূর্বের তুলনায় হ্রাস পায়। ফলে সমাজের নিম্ন আয়ের লোকজনের জীবনযাত্রার মান আরো নিম্ন হয়ে পড়ে। সুতরাং বলা যায়, মুদ্রাস্ফীতির কারণে উদ্দীপকে উল্লিখিত গরিব, নিম্নবিত্ত ও নিম্ন আয়ের লোকেরা সামাজিক ও আর্থিকভাবে ক্ষতিগ্রস্ত হয়। গরিব লোকেরা আরো বেশি গরিব হয়ে পড়ে।"
        }
      ]
    },
    {
      "number": "9",
      "uddipok": "বাংলাদেশ দ্রুত অর্থনৈতিক উন্নয়ন ও অর্থনৈতিক সমস্যা দূরীকরণের জন্য বিভিন্ন দেশের সাথে যেমন বাণিজ্যিক সম্পর্ক গড়ে তুলছে তেমনি বিদেশি বিভিন্ন দাতাগোষ্ঠী ও সংস্থার কাছ থেকে সাহায্যও গ্রহণ করছে। বিভিন্ন প্রকল্প বাস্তবায়ন, অবকাঠামোগত উন্নয়ন, প্রাকৃতিক সম্পদের সুষ্ঠু ব্যবহার, স্বনির্ভরতা অর্জন, দারিদ্র্য বিমোচন, কর্মসংস্থান বৃদ্ধি প্রভৃতি উদ্দেশ্যে এসব সাহায্য গ্রহণ করা হচ্ছে। এভাবে বাংলাদেশ অন্যের সাহায্যে ও নিজের চেষ্টায় এগিয়ে যাচ্ছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "কোনো দেশ অর্থনৈতিক উন্নয়নের উদ্দেশ্যে বিদেশ থেকে যে ঋণ ও অনুদান গ্রহণ করে তাকেই বৈদেশিক সাহায্য বলা হয়।"
        },
        {
          "label": "খ",
          "question": "",
          "explanation": "দুটি স্বাধীন ও সার্বভৌম দেশের মধ্যে যে বাণিজ্য সংঘটিত হয় তাকে বৈদেশিক বাণিজ্য বলে। পক্ষান্তরে, উন্নয়নশীল দেশসমূহ উন্নয়ন কর্মকাণ্ড চালিয়ে নেওয়ার জন্য দাতা দেশ ও সংস্থা থেকে শর্তহীন ও শর্তযুক্তভাবে যে পরিমাণ অর্থ ও সম্পদ গ্রহণ করে তাকে বৈদেশিক সাহায্য বলে। বৈদেশিক বাণিজ্য দ্বিমুখী। কাজেই দুটি দেশের সমঝোতার ভিত্তিতে বৈদেশিক বাণিজ্য সংঘটিত হয়। পক্ষান্তরে, বৈদেশিক সাহায্য মূলত একমুখী। এক্ষেত্রে দাতা দেশ সাহায্য গ্রহণকারী দেশের ওপর অধিকাংশ ক্ষেত্রে নানান শর্ত চাপিয়ে দেয়।"
        },
        {
          "label": "গ",
          "question": "",
          "explanation": "বৈদেশিক সাহায্য অপেক্ষা বৈদেশিক বাণিজ্যকে আমি অধিক গুরুত্ব দেব। বৈদেশিক সাহায্য সাময়িকভাবে সঞ্চয় ব্যবধান বা বাণিজ্য ব্যবধান পূরণ করে। কিন্তু আত্মমর্যাদাসম্পন্ন জাতি বিদেশি সাহায্যের ওপর আজীবন নির্ভর করতে পারে না। এক্ষেত্রে বৈদেশিক বাণিজ্যই হচ্ছে সেই পথ, যা প্রত্যেক অনুন্নত ও উন্নয়নশীল দেশের গ্রহণ করা উচিত। উদ্দীপকে বাংলাদেশের মতো উন্নয়নশীল দেশগুলোকে ঋণ দেয়ার ক্ষেত্রে ঋণদাতারা এমন কিছু শর্ত আরোপ করে যা দেশের প্রয়োজন অনুযায়ী ঋণ ব্যবহারে বাধা হয়ে দাঁড়ায়। মাঝে মাঝে তা দেশের অভ্যন্তরীণ ক্ষেত্রে হস্তক্ষেপের শামিল হয়ে পড়ে। এ রকম বিষয় একটি স্বাধীন দেশের জন্য অমর্যাদাকর। এছাড়া প্রতিশ্রুতি অনুযায়ী অনেক সময় ঋণ পাওয়া যায় না। এ কারণে বৈদেশিক সাহায্যের ওপর সবসময় নির্ভরশীল থাকলে উন্নয়ন কর্মসূচি বাস্তবায়নের ক্ষেত্রে অনিশ্চয়তা ও বিলম্ব ঘটে। তাই বলা যায়, বৈদেশিক সাহায্য নয়, বৈদেশিক বাণিজ্যই একটি দেশের অর্থনৈতিক মুক্তির ক্ষেত্রে অধিক গুরুত্বপূর্ণ ভূমিকা রাখতে পারে।"
        },
        {
          "label": "ঘ",
          "question": "",
          "explanation": "বাংলাদেশের মতো জনবহুল এবং দ্রুত বর্ধনশীল অর্থনীতির একটি দেশের শুধু পরনির্ভরশীলতা বাড়ায় বলে বৈদেশিক সাহায্য পরিহার করার নীতি গ্রহণ যুক্তিযুক্ত নয়। বৈদেশিক সাহায্য বৈদেশিক বাণিজ্যের পরিপূরক হিসেবে কাজ করে। তাই সবসময় বৈদেশিক সাহায্য খারাপ নয়। এ কারণে আত্মনির্ভরতা ও অভ্যন্তরীণ সম্পদের ওপর নির্ভরশীলতার নামে উন্নয়নশীল দেশগুলোর সম্পূর্ণভাবে বৈদেশিক সাহায্য পরিহার করা যথার্থ নয়। উদ্দীপকে বাংলাদেশ একটি উন্নয়নশীল দেশ হওয়ায় অবকাঠামোগত ও অর্থনৈতিক উন্নয়নের জন্য প্রচুর ব্যয় করতে হয়। যেমন- যোগাযোগ ব্যবস্থা উন্নয়নের জন্য সেতু, কালভার্ট, সড়ক, ফ্লাইওভার ইত্যাদি নির্মাণ ও মেরামতের জন্য প্রচুর অর্থ ও সংশ্লিষ্ট বিষয়ে বিশেষজ্ঞের প্রয়োজন পড়ে। এসব ব্যয় নির্বাহের জন্য প্রয়োজনীয় অর্থ শুধু বাণিজ্যের মাধ্যমে মেটানো সম্ভব নয়। তাই এসব উন্নয়নশীল খাতে ব্যয়ের জন্য বাংলাদেশকে বৈদেশিক সাহায্য ও ঋণের উপর নির্ভর করতে হয়। বাংলাদেশের মতো দেশের অভ্যন্তরীণ বিনিয়োগ বৃদ্ধি, সম্পদ আহরণ, বাণিজ্য নিয়ন্ত্রণ ও অন্যান্য জরুরি কাজ সুষ্ঠুভাবে করার জন্যও বৈদেশিক ঋণের প্রয়োজন রয়েছে। যেমন- তেল, গ্যাস ও অন্যান্য সম্পদ আহরণ, আবিষ্কার ও অন্যান্য যাবতীয় কাজ সম্পন্ন করার জন্য বিদেশি প্রযুক্তির ওপর আমাদের নির্ভর করতে হয়। তাই বিভিন্ন কারিগরি ও যন্ত্রপাতি ব্যয় মেটানোর জন্য বৈদেশিক সাহায্য বা ঋণের প্রয়োজন হয়। তাই বলা যায়, বৈদেশিক সাহায্য সবসময় শুধু পরনির্ভরশীলতা বাড়ায় না, এর মাধ্যমে স্বনির্ভর হওয়ার পদক্ষেপও নেয়া যায়।"
        }
      ]
    },
    {
      "number": "10",
      "uddipok": "মি. ঈশান বাংলাদেশের একজন সফল ব্যবসায়ী। তিনি ব্যবসার প্রয়োজনে দেশের বিভিন্ন অঞ্চল পরিভ্রমণ করেন এবং যে অঞ্চলে যেসব দ্রব্য বেশি উৎপাদিত হয় তা অন্য অঞ্চলে এনে বিক্রি করে বেশ লাভবান হন। সম্প্রতি তিনি একই উদ্দেশ্য নিয়ে বিভিন্ন দেশ পরিভ্রমণ করেন। যেসব দ্রব্যের তার নিজ দেশে চাহিদা রয়েছে অথচ দেশে কম উৎপাদিত হয় তা তিনি দেশে আনার উদ্যোগ নেন। এক্ষেত্রে পণ্যগুলোকে তিনি প্রধানত কয়েকটি শ্রেণিতে বিভক্ত করেন। যেমন- খাদ্যদ্রব্য, শিল্পজাত দ্রব্য, জ্বালানি, মূলধনী দ্রব্যসহ অন্যান্য বিলাসজাত ও আরামদায়ক দ্রব্যাদি। এমনিভাবে কৃষি ও শিল্পজাত, রাসায়নিক দ্রব্যসহ কিছু পণ্য বিদেশে প্রেরণের ব্যবস্থা করেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "দেশীয় সীমানার ভিতরে সাধারণত একই দেশের অধিবাসী এবং একই দেশের বিভিন্ন অঞ্চলের মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "আন্তর্জাতিক বাণিজ্য সংঘটিত হওয়ার কারণ হলো- প্রথমত, বিশ্বের কোনো দেশের পক্ষেই প্রয়োজনীয় সব দ্রব্য ও সেবা উৎপাদন করা সম্ভব হয় না। ফলে বিভিন্ন প্রকার প্রয়োজনীয় দ্রব্য ও সেবার জন্য একদেশ অন্যদেশের ওপর নির্ভরশীল হয়ে থাকে। দ্বিতীয়ত, বিশ্বের বিভিন্ন দেশের মধ্যে প্রাকৃতিক সম্পদের পার্থক্য হেতু কোনো বিশেষ দেশ, বিশেষ পণ্য উৎপাদনে আপেক্ষিক সুবিধা ভোগ করতে পারে। আপেক্ষিক সুবিধা অনুযায়ী, একটি দেশ কোনো বিশেষ দ্রব্য উৎপাদন ও রপ্তানি করে থাকে এবং আপেক্ষিকভাবে যা উৎপাদনে অসুবিধা থাকে তা আমদানি করে।"
        },
        {
          "label": "গ",
          "question": "",
          "explanation": "বাংলাদেশ বিভিন্ন দেশ থেকে খাদ্যসামগ্রীসহ বিভিন্ন শিল্পজাত ও মূলধনী দ্রব্য আমদানি করে থাকে। বর্তমানে খাদ্য উৎপাদন বৃদ্ধির ফলে খাদ্য আমদানির পরিমাণ পূর্বের তুলনায় কমে গেছে। তবুও বাংলাদেশকে প্রতিবছর চাল, গম ও তৈলবীজ আমদানি করতে হয়। এছাড়া ক্রমবর্ধমান ভোগ্যপণ্যের চাহিদা পূরণ ও অর্থনীতির বিভিন্ন খাতের উন্নয়নের জন্য বাংলাদেশ অনেক শিল্পজাত পণ্য আমদানি করে। এগুলোর মধ্যে প্রধান হলো তেল, সার, সিমেন্ট, স্টাপল ফাইবার, সুতা ইত্যাদি। জ্বালানি হিসেবে বাংলাদেশকে সবসময়ই পেট্রোলিয়াম সামগ্রী আমদানি করতে হয়। ২০২০-২১ অর্থবছরে এর পরিমাণ ছিল ২,৫৩৮ মিলিয়ন মার্কিন ডলার। তাছাড়া, কৃষিখাতের উন্নয়ন ও শিল্পায়নের জন্য বাংলাদেশ উল্লেখযোগ্য পরিমাণ মূলধনী দ্রব্য আমদানি করে। এগুলোর মধ্যে ভারী যন্ত্রপাতি, লৌহ, ইস্পাত, কলকব্জা, কৃষি যন্ত্রপাতি, রেলওয়ে ইঞ্জিন, বৈদ্যুতিক সরঞ্জাম, খনিজ দ্রব্য প্রভৃতি উল্লেখযোগ্য। এ ছাড়াও বাংলাদেশ বিদেশ থেকে ফ্রিজ, এসি, গাড়ি, ওয়াশিং মেশিন প্রভৃতি বিলাসজাত ও আরামদায়ক দ্রব্যাদি আমদানি করে থাকে।"
        },
        {
          "label": "ঘ",
          "question": "",
          "explanation": "বাংলাদেশ প্রথম থেকেই যেসব পণ্য বিশ্ব বাজারে রপ্তানি করে আসছে এদের মধ্যে কয়েকটি কৃষিপণ্য ছাড়া অধিকাংশই শিল্পদ্রব্য। বাংলাদেশের প্রচলিত রপ্তানি পণ্যগুলোর মধ্যে কাঁচাপাট অন্যতম। কাঁচাপাট উৎপাদন ও রপ্তানির ক্ষেত্রে বাংলাদেশ বিশ্বের দ্বিতীয় বৃহত্তম দেশ। দেশের রপ্তানি আয়ের একটি উল্লেখযোগ্য অংশ পাট ও পাটজাত দ্রব্য রপ্তানি থেকে আসে। বাংলাদেশের রপ্তানিযোগ্য কৃষিপণ্যের মধ্যে চা এর স্থান দ্বিতীয়। ২০২০ সালে দেশে প্রায় সাড়ে ৮৬.৩৯ মিলিয়ন কেজি চা উৎপাদিত হয়েছিল, যার বেশির ভাগই যুক্তরাজ্য, যুক্তরাষ্ট্র, কানাডা, জাপান, মিশর প্রভৃতি দেশে রপ্তানি করা হয়। বাংলাদেশের অন্যতম রপ্তানি ও বৈদেশিক মুদ্রা অর্জনকারী পণ্য হলো চামড়া ও চামড়াজাত দ্রব্য। বাংলাদেশের চামড়া ও চামড়াজাত দ্রব্যের মান উন্নত বলে বিদেশে এর প্রচুর চাহিদা রয়েছে। বাংলাদেশে পেট্রোলিয়াম উপজাত দ্রব্যের মধ্যে ন্যাপথা, ফার্নেস অয়েল ও বিটুমিন উল্লেখযোগ্য। দেশের চাহিদা মিটিয়ে এগুলো বিদেশে রপ্তানি করা হয়। বর্তমানে বাংলাদেশে তৈরি পোশাক প্রধান রপ্তানি পণ্য হিসেবে বিবেচিত হয়। মধ্যপ্রাচ্য, ইউরোপীয় দেশসমূহ এবং আমেরিকায় বাংলাদেশি পোশাকের চাহিদা প্রচুর। বাংলাদেশ বৈদেশিক বাণিজ্যে প্রতিবছরই প্রতিকূলতার সম্মুখীন হচ্ছে। ফলে দেশ আর্থিকভাবে ক্ষতিগ্রস্ত হচ্ছে। এজন্য সরকারি ও বেসরকারি প্রচেষ্টা দ্বারা রপ্তানি বৃদ্ধির হার আরো বাড়াতে হবে।"
        }
      ]
    },
    {
      "number": "11",
      "uddipok": "সরকার রাষ্ট্র পরিচালনার জন্য যেমন অর্থ আয় করে তেমনি অর্থ ব্যয়ও করে। সরকারি আয়ের যেমন বিভিন্ন খাত রয়েছে তেমনি ব্যয়ের খাতও প্রচুর। সাম্প্রতিককালে সরকারের ব্যয় দ্রুত বেড়ে চলেছে। এর অন্যতম কারণ হলো অবকাঠামোগত উন্নয়ন, শিক্ষা বিস্তার, নগর ও শহরায়ন, বিদ্যুৎ, জ্বালানি ও স্বাস্থ্য সেবার উন্নয়ন, ঋণ পরিশোধ ও ভর্তুকি প্রদান, মানবসম্পদ উন্নয়ন, দেশরক্ষা ও সামাজিক নিরাপত্তা ব্যয় বৃদ্ধি। সরকারের এ ব্যয় বৃদ্ধি মোকাবেলার জন্য কর ফাঁকি রোধ, নতুন করারোপ, দুর্নীতি প্রতিরোধ, শুল্ক বৃদ্ধিসহ আয়ের খাতসমূহ সম্প্রসারণ করতে হবে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "ব্যক্তিগত অর্থব্যবস্থার তুলনায় সরকারি অর্থব্যবস্থা অধিক উদার। ব্যক্তিগত অর্থব্যবস্থায় ব্যক্তি তার আয় অনুযায়ী ব্যয় করে। অর্থাৎ ব্যক্তি তার আয়ের সাথে ব্যয়ের সমন্বয় সাধন করে। অপরদিকে সরকার সাধারণত ব্যয় অনুযায়ী আয় করে এবং ব্যয়ের সাথে আয়ের সমন্বয় সাধন করে। এছাড়া নিরাপত্তা, লোকের ঈর্ষা, কর ফাঁকি প্রভৃতি কারণে ব্যক্তি তার আয়-ব্যয়ের হিসাব গোপন রাখে। কিন্তু সরকারি আয়-ব্যয়ের হিসাব গোপন রাখা হয় না। যেমন- বিভিন্ন বক্তৃতায়, রেডিও, টেলিভিশন, সংবাদপত্র প্রভৃতির মাধ্যমে সরকারের আয়-ব্যয়ের হিসাব প্রকাশ করা হয়। তাই বলা যায়, ব্যক্তিগত অর্থব্যবস্থার তুলনায় সরকারি অর্থব্যবস্থা উদার।"
        },
        {
          "label": "গ",
          "question": "উদ্দীপকের আলোকে ক্রমবর্ধমান সরকারি ব্যয় বৃদ্ধির কারণসমূহ বর্ণনা করো।",
          "explanation": "বর্তমান সময়ে কল্যাণকামী রাষ্ট্র ব্যবস্থার প্রসারের ফলে সরকারি ব্যয়ের পরিমাণ ক্রমাগত বৃদ্ধি পাচ্ছে। নিচে এর প্রধান কারণসমূহ বর্ণনা করা হলো: ক্রমবর্ধমান সরকারি ব্যয় বৃদ্ধির প্রধান কারণসমূহ: প্রতিরক্ষা ব্যয় বৃদ্ধি: দেশের স্বাধীনতা ও সার্বভৌমত্ব রক্ষার জন্য সেনাবাহিনী, নৌবাহিনী ও বিমানবাহিনীর আধুনিকায়ন এবং আধুনিক সমরাস্ত্র ক্রয়ের পেছনে সরকারকে বিশাল অংকের অর্থ ব্যয় করতে হয়। জনকল্যাণমূলক কার্যাবলি: আধুনিক রাষ্ট্রগুলো 'কল্যাণকামী রাষ্ট্র' হওয়ায় শিক্ষা, স্বাস্থ্য, বাসস্থান এবং সামাজিক নিরাপত্তা নিশ্চিত করতে আগের তুলনায় অনেক বেশি ব্যয় করে থাকে। অবকাঠামোগত উন্নয়ন: দেশের অর্থনৈতিক উন্নয়নের ভিত্তি হলো উন্নত যোগাযোগ ব্যবস্থা ও বিদ্যুৎ। বড় বড় সেতু, মহাসড়ক এবং বিদ্যুৎ কেন্দ্র নির্মাণে সরকারি ব্যয়ের একটি বড় অংশ ব্যয় হয়। জনসংখ্যা বৃদ্ধি: জনসংখ্যা বৃদ্ধির ফলে নাগরিকদের জন্য খাদ্য সরবরাহ, কর্মসংস্থান সৃষ্টি এবং মৌলিক চাহিদা পূরণে সরকারকে অতিরিক্ত ব্যয়ের বোঝা বহন করতে হয়। প্রশাসন পরিচালনা ব্যয়: রাষ্ট্রের পরিধি বাড়ার সাথে সাথে সচিবালয়, আদালত, পুলিশ এবং প্রশাসনিক কর্মকর্তাদের বেতন-ভাতা ও আনুষঙ্গিক খরচ বহুগুণ বেড়ে গেছে। প্রাকৃতিক দুর্যোগ মোকাবিলা: জলবায়ু পরিবর্তনের কারণে বন্যা, ঘূর্ণিঝড় ও খরা মোকাবিলায় এবং ক্ষতিগ্রস্তদের পুনর্বাসনের জন্য সরকারকে প্রতি বছর জরুরি তহবিল থেকে ব্যয় করতে হয়। ঋণ ও সুদ পরিশোধ: অভ্যন্তরীণ ও বৈদেশিক উৎস থেকে নেওয়া ঋণের কিস্তি এবং সুদ পরিশোধের পেছনেও বাজেটের একটি উল্লেখযোগ্য অংশ ব্যয় হয়।"
        },
        {
          "label": "ঘ",
          "question": "",
          "explanation": "সরকারি ব্যয় হ্রাসে বা নিয়ন্ত্রণে সরকারের কর ফাঁকি রোধ, দুর্নীতি প্রতিরোধ, নতুন করারোপ, শুল্ক বৃদ্ধি প্রভৃতি পদ আয় বাড়ানো উচিত বলে আমি মনে করি। বর্তমানে প্রতিটি দেশের সরকার জনকল্যাণ নিশ্চিত করার লক্ষ্যে প্রচুর ব্যয় করে থাকে। কিন্তু দুর্নীতি, অব্যবস্থাপনা ও প্রশাসনিক অদক্ষতা ইত্যাদির কারণে উক্ত ব্যয় আরও বৃদ্ধি পায়। তাই দুর্নীতিরোধ, নতুন করারোপ, শুল্ক বৃদ্ধিসহ আয়ের আওতা সম্প্রসারণ করে সরকার আয় বৃদ্ধি করতে পারে। এতে সরকারি আয় বৃদ্ধির পাশাপাশি দীর্ঘমেয়াদে সরকারি ব্যয়ও হ্রাস পাবে বা নিয়ন্ত্রিত হবে। উদ্দীপকে লক্ষ করা যায়, সাম্প্রতিককালে অবকাঠামোগত উন্নয়ন, নগরায়ন ও স্বাস্থ্য সেবার উন্নয়ন, ভর্তুকি প্রদান প্রভৃতির কারণে সরকারের ব্যয় দ্রুত বৃদ্ধি পাচ্ছে। সরকার এ ব্যয় বৃদ্ধি মোকাবিলার লক্ষ্যে কর ফাঁকি রোধ ও দুর্নীতি প্রতিরোধে নানাবিধ ব্যবস্থা নিয়েছে। এতে সরকারি ব্যয়ের জন্য প্রয়োজনীয় আয় বৃদ্ধি পাবে। VAT বা মূল্য সংযোজন করের আওতা ও পরিধি তথা নতুন নতুন পণ্য VAT এর অন্তর্ভুক্ত করা হয়। এছাড়া বিভিন্ন ধরনের শুল্ক যেমন- আমদানি শুল্ক, সম্পূরক শুল্ক, মাদক শুল্ক ইত্যাদি বৃদ্ধির মাধ্যমেও সরকার তার আয় বৃদ্ধি করতে পারে। তাছাড়া, সরকার অ-উন্নয়নমূলক খাতে ব্যয় হ্রাসের মাধ্যমেও আয় বৃদ্ধি করতে পারে। পরিশেষে বলা যায়, সরকারি ব্যয় হ্রাসে সরকারকে উল্লিখিত খাতসমূহে আয় বাড়ানো উচিত।"
        }
      ]
    }
  ]
}