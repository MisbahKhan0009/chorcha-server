{
  "title": "ময়মনসিংহ বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব শামীম ও সালামের কৃষি খামারের আয়তন যথাক্রমে ১ একর ও ৯ একর। মূলধন স্বল্পতার কারণে শামীম বীজ, সার, সেচব্যবস্থা, কীটনাশক ক্রয় বাবদ গ্রাম্য মহাজান, তৃস্বামী ও ধনী কৃষকদের নিকট হতে উচ্চ সুদে ঋণ গ্রহণ করে উৎপাদন কার্য পরিচালনা করলেও সালাম কৃষি ব্যাংক হতে স্বল্প সুদ ও তুলনামূলক নমনীয় কিস্তিতে ঋণ নিয়ে লাভজনক উপায়ে খামার পরিচালনা করছেন।",
      "tag": "MB 25",
      "sub_questions": [
        {
          "label": "ক",
          "question": "কৃষিজোত কী?",
          "explanation": "কোনো কৃষকের অধীনে বিভিন্ন স্থানে যে পরিমাণ জমি কৃষি উৎপাদনের জন্য আবাদযোগ্য তাকে কৃষিজোত বলে।"
        },
        {
          "label": "খ",
          "question": "বৈশ্বিক উষ্ণতাবাংলাদেশের কৃষি উৎপাদনকে কীভাবে প্রভাবিত করবে বলে মনে করো?",
          "explanation": "বৈশ্বিক উষ্ণতা বৃদ্ধি ও জলবায়ু পরিবর্তন বাংলাদেশের কৃষির ওপর নেতিবাচক প্রভাব ফেলবে বলে আমি মনে করি। বৈশ্বিক উষ্ণতা বৃদ্ধির ফলে জলবায়ু পরিবর্তিত হবে। এতে খরা, অতিবৃষ্টি, অসময়ে বন্যা ও অন্যান্য প্রাকৃতিক দুর্যোগ দেখা দেবে। ফলে কৃষিক্ষেত্রে উৎপাদন ব্যাহত হবে। আবার, সমুদ্র পৃষ্ঠের উচ্চতা বাড়ায় উপকূলয়ী এলাকায় লবণাক্ততা বৃদ্ধি পাবে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাব। সুতরাং, বৈশ্বিক উষ্ণতা বৃদ্ধি কৃষির উৎপাদন ব্যাহত করে।"
        },
        {
          "label": "গ",
          "question": "উদ্দীপক হতে জনাব শামীম ও সালামের কৃষি খামারের স্বরূপ ব্যাখ্যা করো",
          "explanation": "উদ্দীপকে জনাব শামীমের খামারটি ক্ষুদ্রায়তন এবং সালামের খামারটি বৃহদায়তন খামার। আয়তনের ভিত্তিতে খামারকে মোট চার ভাগে ভাগ করা হয়। যথা-প্রান্তিক খামার, ক্ষুদ্রায়তন খামার, মাঝারি খামার ও বৃহদায়তন খামার। যে খামারের আয়তন ছোট অর্থাৎ, ০.৫০-২.৪৯ একর তা হলো ক্ষুদ্রায়তন খামার। এ ধরনের খামারে সাধারণত কম উৎপাদন হয়। অন্যদিকে যে খামারের আয়তন ৭.৫ একর বা তার বেশি তা বৃহদায়তন খামার। এ খামার অধিক উৎপাদনের জন্য পরিচালিত হয়। উদ্দীপকে জনাব শামীমের খামারের আয়তন ১ একর। আয়তনের ভিত্তিতে এটি ক্ষুদ্রায়তন খামারকে নির্দেশ করে। এ খামারে জমির মালিকরা স্বল্প পুঁজির সাহায্যে নিজেরাই জমি চাষ করেন। এখানে মূলত পারিবারিক শ্রম দ্বারা জীবননির্বাহের জন্য উৎপাদন পরিচালিত হয়। অন্যদিকে জনাব সালামের কৃষি খামারের আয়তন ৯ একর। এটি বৃহদায়তন খামারকে নির্দেশ করে। এ খামারে বেশি মূলধনের পাশাপাশি আধুনিক যন্ত্রপাতি ব্যবহার করা হয়। তাছাড়া এ খামারে ভাড়া করা শ্রমিক নিযুক্ত করে বাণিজ্যিকভিত্তিতে উৎপাদন পরিচালনা করা হয়। তাই বলা যায়, উদ্দীপকের জনাব শামীম ও সালামের খামার আয়তনের ভিত্তিতে যথাক্রমে ক্ষুদ্রায়তন ও বৃহদায়তন খামার।"
        },
        {
          "label": "ঘ",
          "question": "উদ্দীপকে গৃহীত কৃষি ঋণসমূহের মধ্যে কার গৃহীত ঋণকে কৃষকবান্ধব বলে তুমি মনে করো? মতামত দাও।",
          "explanation": "উদ্দীপকে জনাব সালামের প্রাতিষ্ঠানিক উৎসের ঋণ কৃষকবান্ধব বলে আমি মনে করি। কৃষিঋণের যেসব উৎস সরকারি ঋণদানের বিধি ও নিয়মের অন্তর্ভুক্ত সেগুলোই প্রাতিষ্ঠানিক উৎস। যেমন: কৃষি ব্যাংক, বিমা প্রভৃতি। আর কৃষিঋণের যেসব উৎস সরকারি বিধি ও নিয়মবহির্ভূত সেগুলো অপ্রাতিষ্ঠানিক উৎস। যেমন: গ্রাম্য মহাজন, বন্ধু-বান্ধব, আত্মীয়-স্বজন প্রভৃতি। উদ্দীপকে জনাব শামীম কৃষি উপকরণ ক্রয়ের জন্য গ্রাম্য মহাজন, ভূস্বামী ও ধনী কৃষকদের থেকে উচ্চ সুদে ঋণ নেন। এগুলো কৃষির অপ্রাতিষ্ঠানিক ঋণের উৎসকে নির্দেশ করে। অন্যদিকে, জনাব সালাম স্বল্প সুদে কৃষি ব্যাংক থেকে ঋণ গ্রহণ করেন। এটি কৃষির প্রাতিষ্ঠানিক ঋণের উৎসকে নির্দেশ করে। ঋণ গ্রহণের ক্ষেত্রে অপ্রাতিষ্ঠানিক উৎসের চেয়ে প্রাতিষ্ঠানিক উৎস অধিক সুবিধাজনক। অপ্রাতিষ্ঠানিক উৎস হতে গৃহীত ঋণের সুদের হার উচ্চ হয়। যেমন-গ্রাম্য মহাজন কৃষকদের দলিল, সোনার অলংকার ও অন্যান্য দ্রব্য জামানত হিসেবে রাখে। পাশাপাশি সেখান থেকে চড়া সুদের হারে ঋণ গ্রহণ করতে হয়। ঋণের হার অধিক হওয়ায় অধিকাংশ কৃষক এই ঋণ পরিশোধ করতে ব্যর্থ হয়। অন্যদিকে, প্রাতিষ্ঠানিক ঋণের উৎস তথা কৃষি ব্যাংক কম সুদে ঋণ দিয়ে থাকে। তাছাড়া এ ধরনের ঋণ পরিশোধে সহজ শর্ত প্রদান করা হয়। এজন্য এ ঋণের ক্ষেত্রে কৃষকের সর্বস্বান্ত হওয়ার ঝুঁকি কম থাকে। তাই বলা যায়, অপ্রাতিষ্ঠানিক ঋণের উৎসের চেয়ে প্রাতিষ্ঠানিক ঋণের উৎস থেকে ঋণ গ্রহণ কৃষকবান্ধব।"
        }
      ]
    },
    {
      "number": "2",
      "uddipok": "'x' দেশের কৃষকরা দরিদ্র। তাদের অপ্রতুল বাজার সুবিধা, সংরক্ষণাগারের অভাব, দুর্বল বাজারকাঠামো, অপর্যাপ্ত বাজার তথ্য এবং সরকারি নীতির অভাব প্রকট রয়েছে।' 'Y' দেশের সরকার কৃষকদের সামর্থ্যের কথা চিন্তা করে কৃষিবিমার প্রচলন, উপকরণ সহায়তা ও ভর্তুকি প্রদান, অবকাঠামো উন্নয়ন, কৃষি তথ্য সার্ভিস এবং ই-কৃষি চালু করার মাধ্যমে কৃষি উৎপাদন ও বাজারজাতকরণে অগ্রণী ভূমিকা রেখেছে।",
      "tag": "MB 25",
      "sub_questions": [
        {
          "label": "ক",
          "question": "জৈবপ্রযুক্তি কী?",
          "explanation": "কোনো উদ্ভিদ বা প্রাণী থেকে প্রাপ্ত বস্তুকে প্রযুক্তির সাহায্যে মানুষের কল্যাণে ব্যবহার করার পদ্ধতিকে জৈব প্রযুক্তি বলে।"
        },
        {
          "label": "খ",
          "question": "'মাশরুম একটি ঔষধি গুণসম্পন্ন খাবার'- ব্যাখ্যা করো।",
          "explanation": "মাশরুম নানা রোগের নিরাময় করে বলে এটি একটি ঔষধি গুণসম্পন্ন খাবার। মাশরুম প্রচুর ক্যালসিয়াম সমৃদ্ধ খাবার। তাই এটি শিশুদের হাড় ও দাঁত গঠনে বিশেষ কার্যকর। উচ্চ রক্তচাপ ও ডায়াবেটিস রোগে যারা আক্রান্ত তাদের জন্য মাশরুম অত্যাবশ্যক। মাশরুমে ইরিডাডেনিন নামক এক প্রকার রাসায়নিক পদার্থ আছে। এটি রক্তের চর্বি কমাতে সাহায্য করে। তাই এটি হৃদরোগীদের জন্যও আদর্শ খাবার। মাশরুমে ট্রাইটারপিন থাকায় এটি এইডস প্রতিরোধক হিসেবে কাজ করে। এসব কারণে মাশরুমকে একটি ঔষধি গুণসম্পন্ন খাবার বলা হয়।"
        },
        {
          "label": "গ",
          "question": "উদ্দীপকে 'x' দেশের উল্লিখিত তিনটি সমস্যা ব্যাখ্যা করো।",
          "explanation": "উদ্দীপকের 'X' কৃষিপণ্য বিপণন সমস্যার কথা তুলে ধরা হয়েছে। কৃষিপণ্যের বিপণনব্যবস্থা হলো উৎপাদিত পণ্য সংগ্রহকরণ, শ্রেণিবিভাজন, নমুনাকরণ, গুদামজাতকরণ, পরিবহণ, বিক্রয় প্রভৃতি কর্মকাণ্ডের সমন্বয়। এটি একটি অর্থনৈতিক প্রক্রিয়া। এর মাধ্যমে কৃষিপণ্য উৎপাদনকারীর কাছ থেকে চূড়ান্ত ভোক্তাদের কাছে পৌছায়। কিন্তু কৃষি পণ্যের বিপণনব্যবস্থায় ত্রুটি থাকায় কৃষকরা উৎপাদিত পণ্যের উপযুক্ত দাম পায় না।। উদ্দীপকে উল্লিখিত 'X' দেশের কৃষকরা দরিদ্র। তাদের দেশে কৃষির সমস্যাগুলো হলো অপ্রতুল বাজার সুবিধা, সংরক্ষণাগারের অভাব, দুর্বল বাজার কাঠামো, অপর্যাপ্ত বাজার তথ্য এবং সরকারি নীতির অভাব প্রভৃতি। ।। এসব সমস্যা কৃষি পণ্যের বিপণন নির্দেশ করে। প্রথমত, কৃষিজাত পণ্য বেশির ভাগই গ্রামীণ প্রাথমিক বাজারে কেনাবেচা হয়। কিন্তু এ বাজারে ভৌত অকাঠামো খুবই দুর্বল। দ্বিতীয়ত, টোল ও চাঁদা দেওয়ায় দরিদ্র কৃষকরা পণ্য দ্রব্যের ন্যায্যমূল্য পায় না। তৃতীয়ত, মূলধন ও গুদামজাতকরণের সমস্যা থাকলে উৎপাদিত পণ্য সংরক্ষণের অভাবে ফসলের মৌসুমে কম দামে বিক্রি করতে হয়। এতে কৃষকরা ক্ষতিগ্রস্ত হয়।"
        },
        {
          "label": "ঘ",
          "question": "উদ্দীপকে 'Y' দেশের কৃষি বিপণনে রাষ্ট্রের উদ্যোগের সাথে বাংলাদেশ সরকারের গৃহীত পদক্ষেপের কোনো মিল আছে কি না? মতামত দাও।",
          "explanation": "উদ্দীপকে 'Y' দেশের কৃষি বিপণনে রাষ্ট্রের উদ্যোগের সাথে বাংলাদেশ সরকারের গৃহীত পদক্ষেপের মিল রয়েছে। কৃষি পণ্যের ক্রয়-বিক্রয় বা বাজারজাতকরণ ব্যবস্থাই কৃষিপণ্য বিপণন। কৃষিপণ্য বিপণনের ক্ষেত্রে কৃষকদের নানামুখী সমস্যায় পড়তে হয়। এ সমস্যা সমাধানে রাষ্ট্র বিভিন্ন পদক্ষেপ গ্রহণ করে। যেমন- অবকাঠামো উন্নয়ন, উৎপাদনশীলতা বৃদ্ধি, উপকরণ সহায়তা ইত্যাদি। এছাড়াও ভর্তুকি প্রদান, কৃষি কমিশন গঠন, কৃষিবিমা ও তথ্য সার্ভিস, ই-কৃষি, সেবা প্রভৃতি পদক্ষেপ নেয়। উদ্দীপকে 'Y' দেশের সরকার কৃষি বিপণন সমস্যা সমাধানে বিভিন্ন উদ্যোগ নিয়েছে। এগুলো হলো কৃষিবিমা প্রচলন, উপকরণ সহায়তা ও ভর্তুকি প্রদান, অবকাঠামো উন্নয়ন কৃষি তথ্য সার্ভিস এবং ই-কৃষি সেবা। বাংলাদেশ সরকারও কৃষি পণ্যের ক্রয়-বিক্রয় সমস্যা সমাধানে বিভিন্ন উদ্যোগ নিয়ে থাকে। যেমন- কৃষি পণ্যের দামের আগাম প্রক্ষেপণ, বাজার অবকাঠামো জোরদারকরণ, প্রক্রিয়াজাতকরণ ও সংরক্ষণ বিষয়ে প্রশিক্ষণ প্রদান প্রভৃতি। এসব পদক্ষেপের সাথে 'Y' দেশের পদক্ষেপের মিল রয়েছে। বাংলাদেশের অধিকাংশ কৃষক দরিদ্র। তাই বাংলাদেশের সরকার কৃষকদের সুলভ মূল্যে কৃষি উপকরণ সরবরাহ করছে। বাজার অবকাঠামো নির্মাণ ও জোরদারকরণের মাধ্যমে দক্ষ বাজারব্যবস্থা গড়ে তুলেছে। তাছাড়া কৃষি পণ্যের প্রক্রিয়াজাতকরণ ও সংরক্ষণের প্রশিক্ষণের মাধ্যমে এর মূল্য সংযোজন কার্যক্রম অব্যাহত রাখছে। এছাড়াও কৃষি পণ্যের মূল্য স্থিতিশীল রাখতে 'কৃষি মূল্য কমিশন' নামে প্রতিষ্ঠান স্থাপন করেছে। উদ্দীপকের 'Y' দেশের সরকারও এ ধরনের পদক্ষেপ গ্রহণ করেছে। তাই বলা যায়, 'Y' দেশের সরকারের পদক্ষেপ ও বাংলাদেশের সরকারের পদক্ষেপের মিল রয়েছে।"
        }
      ]
    },
    {
      "number": "3",
      "uddipok": "করিম সাহেব ১৫০ কোটিটাকা ব্যয় করে ২,০০০ জন শ্রমিক নিয়ে রপ্তানিমুখীX শিল্প স্থাপন করেন। পক্ষান্তরে মর্জিনা বেগম ৫ লক্ষ টাকা ব্যয় করে ৯ জন পারিবারিক সদস্য নিয়ে 'Y' শিল্প স্থাপন করেন।",
      "tag": "MB 25",
      "sub_questions": [
        {
          "label": "ক",
          "question": "PPP কী?",
          "explanation": "PPP হলো Public Private Partnership অর্থাৎ সরকারি বেসরকারি অংশীদারিত্ব।"
        },
        {
          "label": "খ",
          "question": "শিল্প উন্নয়ন কৃষি উন্নয়নে কীভাবে সহায়তা করে?",
          "explanation": "শিল্প উন্নয়নের মাধ্যমে প্রাপ্ত কৃষি প্রযুক্তির প্রধান উপকরণগুলো ব্যবহারের মাধ্যমে কৃষির উন্নয়নে সহায়তা করে। শিল্পে উৎপাদিত চাষাবাদের যন্ত্রপাতি, রাসায়নিক সার, কীটনাশক, উচ্চ ফলনশীল বীজ ইত্যাদি কৃষিকাজে ব্যবহার করা হয়। শিল্পোন্নয়নের মাধ্যমে কৃষিতে আধুনিক সাজ-সরঞ্জামের যোগান বৃদ্ধি করা যায়। এতে কৃষির উৎপাদনশীলতা বৃদ্ধি করা সম্ভব হয়। এভাবে শিল্পোন্নয়ন কৃষি উন্নয়নে সহায়তা করে।"
        },
        {
          "label": "গ",
          "question": "বাংলাদেশের অর্থনীতিতে করিম সাহেবের শিল্পের ধরন চিহ্নিত করে তিনটি বৈশিষ্ট্য ব্যাখ্যা করো",
          "explanation": "বাংলাদেশের অর্থনীতিতে শিল্পের ধরন অনুযায়ী করিম সাহেবের শিল্পটি বৃহৎ শিল্পের অন্তর্ভুক্ত। বৃহৎ শিল্প বলতে বড় ধরনের শিল্প প্রতিষ্ঠানকে বোঝায়। বৃহৎ শিল্পে বহুসংখ্যক শ্রমিক, অধিক মূলধন, আধুনিক যন্ত্রপাতির সাহায্যে উৎপাদন কার্য পরিচালিত হয়। এসব শিল্প কারখানার স্থায়ী সম্পদের মূল্য ৫০ কোটি টাকার বেশি এবং ৩০০ জনের অধিক শ্রমিক নিয়োজিত থাকে। উদ্দীপকে করিম সাহেবের প্রতিষ্ঠানে স্থায়ী মূলধন ১৫০ কোটি টাকা। এছাড়াও তার প্রতিষ্ঠানে ২,০০০ জন শ্রমিক কর্মরত রয়েছে। এটি বৃহৎ শিল্পকে নির্দেশ করে। প্রথমত, এ শিল্পে শ্রমিকদের দক্ষতা অনুযায়ী দায়িত্ব বণ্টন করা হয়। এছাড়া এ শিল্প যে উপজাত দ্রব্য সৃষ্টি করে তা পুনরায় কাঁচামাল হিসেবে ব্যবহার করা হয়। ফলে উপজাত শিল্প সৃষ্টি হয়। দ্বিতীয়ত, শিল্পটি প্রসারিত হলে বিশেষীকরণের সুবিধা ভোগ করা যায়। তৃতীয়ত, বৃহদায়তন শিল্পকে ঘিয়ে গড়ে ওঠে আরও অনেক ক্ষুদ্র শিল্প। অর্থাৎ, বৃহৎ শিল্প ক্ষুদ্র শিল্প উন্নয়নেও ভূমিকা রাখে।"
        },
        {
          "label": "ঘ",
          "question": "উদ্দীপকে উল্লিখিত 'x' ও 'Y' শিল্পের শ্রেণি উল্লেখপূর্বক বাংলাদেশের অর্থনীতিতে কোনটির গুরুত্ব সর্বাধিক বলে মনে করো? মতামত দাও।",
          "explanation": "বাংলাদেশের অর্থনীতিতে 'X' তথা বৃহৎ শিল্প, '' তথা কুটির শিল্পের তুলনায় সর্বাধিক গুরুত্বপূর্ণ। যেসব শিল্পকারখানায় প্রতিস্থাপন ব্যয়সহ সম্পত্তির পরিমাণ ৫০ কোটির অধিক এবং শ্রমিক সংখ্যা ৩০০ জনের অধিক তা হলো বৃহৎ শিল্প। আর যেসব শিল্পের মূলধন ১০ লক্ষের কম এবং শ্রমিক সংখ্যা সর্বোচ্চ ১৫ জন তা কুটির শিল্প। বাংলাদেশের অর্থনীতিতে বৃহৎ শিল্প ও কুটির শিল্প দুটিই গুরুত্বপূর্ণ। বৃহৎ শিল্প রপ্তানি ও কর্মসংস্থান বাড়িয়ে অর্থনৈতিক প্রবৃদ্ধি ও বৈদেশিক মুদ্রা অর্জনে ভূমিকা রাখে। আর কুটির শিল্প গ্রামীণ জনগোষ্ঠীকে আত্ম-কর্মসংস্থানে সাহায্য করে। উদ্দীপকের 'X' শিল্পটি একটি রপ্তানিমুখী শিল্প। এটি ১৫০ কোটি টাকা ব্যয়ে এবং ২,০০০ জন শ্রমিক নিয়ে স্থাপন করা হয়েছে। এটি বৃহৎ শিল্পকে নির্দেশ করে। অন্যদিকে '' শিল্পটি ৯ জন সদস্য নিয়ে ৫ লক্ষ টাকা ব্যয়ে স্থাপন করা হয়েছে। এটি কুটির শিল্পকে নির্দেশ করে। বৃষৎ শিল্প অর্থনৈতিক প্রবৃদ্ধি ও রপ্তানি আয়ের মূল ভিত্তি হলেও কুটির শিল্প দারিদ্রদ্র্য হ্রাস, নারী উন্নয়ন এবং গ্রামীণ জীবনমান উন্নয়নে গুরুত্বপূর্ণ ভূমিকা রাখে। বৃষৎ শিল্প জাতীয় আয়ের বড় অংশ যোগান দেয় কিন্তু কুটির শিল্পের আয়ের পরিমাণ সীমিত। কুটির শিল্প গ্রামীণ দরিদ্র জনগণের কর্মসংস্থান সৃষ্টি করে। তবে বৃহৎ শিল্প শহরভিত্তিক পরিচালিত হয়। বৃহৎ শিল্প আন্তর্জাতিক বাজারে প্রতিযোগিতামূলক। আর কুটির শিল্প স্থানীয় পর্যায়ে সীমাবদ্ধ এবং দেশীয় ঐতিহ্য ও সংস্কৃতিকে বহন করে। বৃহৎ শিল্পে কুটির শিল্পের তুলনায় বিনিয়োগ ও উৎপাদন ক্ষমতা অনেক বেশি। তাছাড়া কুটির শিল্প দারিদ্রদ্র্য বিমোচনে সহায়ক। কিন্তু বৃহৎ শিল্পে অর্থনৈতিক প্রবৃদ্ধিই মুখ্য। সুতরাং, সামগ্রিক অর্থনৈতিক বিবেচনায় বৃহৎ শিল্পের গুরুত্ব সর্বাধিক, তবে কুটির শিল্পও টেকসই উন্নয়নের জন্য অপরিহার্য।"
        }
      ]
    },
    {
      "number": "4",
      "uddipok": "পূর্বে 'B' দেশটি M ও N পণ্যগুলো বিদেশ হতে আমদানি করলেও বর্তমানে উক্ত পণ্যসমূহ 'B' দেশটির অভ্যন্তরেই উৎপাদন হচ্ছে এবং কম দামে ভোক্তারা ক্রয় করছে। একই সাথে 'C' দেশটি সরকারি ও বেসরকারি উদ্যোগে ও অর্থায়নে অংশীদারিত্বের ভিত্তিতে উন্নয়ন প্রকল্প বাস্তবায়নের মাধ্যমে দ্রুত ও কাঙ্ক্ষিত অর্থনৈতিক উন্নতি সাধনে লিপ্ত রয়েছে।",
      "tag": "MB 25",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "স্বনির্ভরতা অর্জনে বৃহৎশিল্প কীভাবে সহায়তা করতে পারে?",
          "explanation": "বৈদেশিক মুদ্রা অর্জন ও কর্মসংস্থান সৃষ্টির মাধ্যমে বৃহৎ শিল্প দেশকে স্বনির্ভরতা অর্জনে সহায়তা করতে পারে। বর্তমানে বিপুল পরিমাণ শিল্পজাত দ্রব্য বিদেশ হতে আমদানি করতে হয়। এতে প্রচুর পরিমাণ বৈদেশিক মুদ্রার অপচয় হয়। কিন্তু বৃহৎ শিল্পের মাধ্যমে এসব শিল্পজাত দ্রব্য উৎপাদন করা যেতে পারে। এর ফলে দেশের চাহিদা মিটিয়ে বৈদেশিক মুদ্রার অপচয় রোধ করা যাবে। এতে বৈদেশিক নির্ভরশীলতা কমে স্বনির্ভরতা অর্জন করা সম্ভব।"
        },
        {
          "label": "গ",
          "question": "উদ্দীপকের 'B' দেশটির শিল্পের ধরন অনুযায়ী তিনটি গুরুত্ব উল্লেখ করো।",
          "explanation": "আমদানি কমাতে ও দেশীয় শিল্পায়নকে ত্বরান্বিত করতে আমদানি বিকল্প শিল্পের গুরুত্ব অনস্বীকার্য। অব্যাহত বাণিজ্য ঘাটতি দূর করার জন্য রপ্তানি বৃদ্ধি ও আমদানি হ্রাস করা দরকার। আমদানি হ্রাসের জন্য আমদানি বিকল্প শিল্পায়নের প্রয়োজন। এছাড়া শিল্পায়নের প্রয়োজনে সাধারণত মূলধনী দ্রব্য বেশি আমদানি করতে হয়। তাই আমদানি বিকল্প শিল্পায়ন নীতি গ্রহণ করা হলে দেশের ভেতরে মূলধনী দ্রব্য উৎপাদিত হবে। ফলে দেশে শিল্পায়নের গতি ত্বরান্বিত হবে। উদ্দীপকের 'B' দেশ পূর্বে M ও পণ্য আমদানি করলেও এখন দেশেই উৎপাদন করে। 'B' দেশের এই পদক্ষেপ আমদানি বিকল্প শিল্পকে নির্দেশ করে। আমদানি বিকল্প শিল্পায়নের ফলে দেশের আমদানি হ্রাস পাবে। ফলে বৈদেশিক মুদ্রার সাশ্রয় হবে এবং অন্য কাজে তা ব্যবহার করা যাবে। এছাড়া আমদানি বিকল্প শিল্পায়নের ফলে দেশে বিভিন্ন রকম ভোগ্যপণ্য, মধ্যবর্তী দ্রব্য ও মূলধনী দ্রব্য উৎপাদিত হবে। ফলে শিল্পপণ্যের দিক থেকে দেশ স্বনির্ভর হয়ে উঠবে। তাছাড়া, আমদানি বিকল্প শিল্পায়নের ফলে শিল্পের বিকেন্দ্রীয়করণ ঘটে। এতে সমগ্র শিল্প খাতের প্রসার ঘটে।"
        },
        {
          "label": "ঘ",
          "question": "উদ্দীপকে উল্লিখিত 'C' দেশের অর্থনৈতিক উন্নয়নে সরকারি নীতির যথার্থতা মূল্যায়ন করো।",
          "explanation": "উদ্দীপকে উল্লিখিত' দেশের অর্থনৈতিক উন্নয়নে সরকারি নীতি যথার্থ। দেশে শিল্প উন্নয়নের জন্য প্রয়োজনীয় পুঁজির যোগান পিপিপি'র মাধ্যমে সম্ভব। কেননা কেবল সরকারি বা বেসরকারি উদ্যোগে শিল্পের উন্নয়ন ও প্রসার সম্ভব নয়। এছাড়া শিল্পায়নের জন্য সবচেয়ে বেশি প্রয়োজন শক্তিশালী অর্থনৈতিক অবকাঠামো। সরকারি ও বেসরকারি অংশীদারিত্বে যোগাযোগ ব্যবস্থা, বিদ্যুৎ কেন্দ্র, জ্বালানি সরবরাহের মাধ্যমে শিল্পায়নের গতি দ্রুততর করতে যথেষ্ট সহায়ক। উদ্দীপকে '' দেশে সরকারি ও বেসরকারি যৌথ উদ্যোগে উন্নয়ন প্রকল্প বাস্তবায়িত হচ্ছে। ফলে দেশটির কাঙ্ক্ষিত অর্থনৈতিক উন্নয়ন সাধিত হচ্ছে। পিপিপি'র মাধ্যমে আর্থ-সামাজিক অবকাঠামোও শক্তিশালী করা সম্ভব। যৌথ উদ্যোগের এ কৌশল দেশে শিক্ষা, স্বাস্থ্য, ব্যবসা-বাণিজ্যি ও সেবা খাতের অবকাঠামো নির্মাণে সহায়ক্। পিপিপি'র মাধ্যমে অবকাঠামো নির্মাণ ও শিল্পায়ন হলে বেসরকারি প্রতিষ্ঠানের দক্ষতা বৃদ্ধি পাবে। অন্যদিকে, পিপিপি'র উদ্যোগে দেশে বড় বড় উন্নয়ন প্রকল্প বাস্তবায়িত হলে কর্মসংস্থানের ব্যবস্থা হবে। আবার, স্থায়ী ও টেকসই উন্নয়নের জন্য দীর্ঘমেয়াদি প্রকল্পের প্রয়োজনীয়তা রয়েছে। এক্ষেত্রে পিপিপি'র উদ্যোগ ছাড়া কেবল সরকারি বা বেসরকারি প্রচেষ্টা এককভাবে সফল নাও হতে পারে। তাই সরকারি ও বেসরকারি অংশীদারিত্ব (পিপিপি) ধারণার সৃষ্টি করা হয়। তাই বলা যায়, 'C' দেশের অর্থনীতিতে সরকারের পিপিপি নীতিটি যথার্থ।"
        }
      ]
    },
    {
      "number": "5",
      "uddipok": "'z দেশে ২০২৩ সালে ২৮ লক্ষ জীবিত' শিশুজন্ম লাড করে, ৯ লক্ষ ৭০ হাজার লোক মৃত্যুবরণ করে। ঐ বছরের মধ্য সময়ের মোট জনসংখ্যা ১৬ কোটি। '2' দেশের জনগণ দূরদৃষ্টিসম্পন্ন, কঠোর পরিশ্রমী, আত্মনিবেদিত ও ধৈর্যশীল।",
      "tag": "MB 25",
      "sub_questions": [
        {
          "label": "ক",
          "question": "প্রাকৃতিক নিরোধ বলতে কী বোঝ?",
          "explanation": "প্রাকৃতিক নিরোধ বলতে খাদ্যাভাব, দুর্ভিক্ষ, মহামারি, যুদ্ধ বিগ্রহ ইত্যাদির মাধ্যমে জনসংখ্যা নিয়ন্ত্রণ হওয়াকে বোঝায়।"
        },
        {
          "label": "খ",
          "question": "'জনসংখ্যা নিয়ন্ত্রণে নারী শিক্ষা অগ্রণী ভূমিকা পালন করে'-ব্যাখ্যা করো",
          "explanation": "নারী শিক্ষা জনসংখ্যা নিয়ন্ত্রণে গুরুত্বপূর্ণ ভূমিকা পালন করে। নারী শিক্ষার ব্যাপক প্রসার ঘটিয়ে মহিলাদের জন্য ঘরে-বাইরে কাজের সংস্থান করা যেতে পারে। তারা সন্তান জন্মদানের সুযোগ কম পাবে। ফলে জন্মহার হ্রাস পাবে। কারণ কর্মজীবী মহিলাদের সামাজিক মর্যাদা বেশি থাকে। তাই ইচ্ছার বিরুদ্ধে তাদের ওপর মাতৃত্বের বোঝা চাপিয়ে দেওয়া সম্ভব হয় না। এভাবে জনসংখ্যা হ্রাসের মাধ্যমে নারী শিক্ষা জনসংখ্যা নিয়ন্ত্রণে ভূমিকা রাখে।"
        },
        {
          "label": "গ",
          "question": "উদ্দীপকের তথ্যসমূহ হতে 'z' দেশটির ২০২৩ সালের জন্মহার নির্ণয় করো।",
          "explanation": "জনসংখ্যা বৃদ্ধির অন্যতম গুরুত্বপূর্ণ নির্ধারক হলো জন্মহার। কোনো নির্দিষ্ট সময়ে কোনো দেশে প্রতি হাজারে যে সংখ্যক জীবিত শিশু জন্মগ্রহণ করে তাকে জন্মহার বলে। এটি মূলত স্থূল জন্মাহারকে বোঝায়। জন্মগ্রহণ করা জীবিত শিশুর সংখ্যাকে মোট জনসংখ্যা দিয়ে ভাগ করে ১,০০০ দিয়ে গুণ করলে জন্মহার পাওয়া যায়। অর্থাৎ, জন্মহার = জন্মগ্রহণকারী জীবিত শিশুর সংখ্যা মোট জনসংখ্যা × ১ , ০০০ =\\frac{\\text{জন্মগ্রহণকারী জীবিত শিশুর সংখ্যা}}{\\text{মোট জনসংখ্যা}} \\times ১,০০০ = মোট   জনসংখ্যা জন্মগ্রহণকারী   জীবিত   শিশুর   সংখ্যা ​ × ১ , ০০০ উদ্দীপকে Z দেশে ২০২০ সালে ২৮ লক্ষ জীবিত শিশু জন্মগ্রহণ করে। উক্ত বছরের মধ্যসময়ে মোট জনসংখ্যা ছিল ১৬ কোটি। নিচে Z দেশের জন্মহার নির্ণয় করা হলো: জন্মহার = ২ b , ০০ , ০০০ ১৬ , ০০ , ০০ , ০০০ × ১০০০ =\\frac{২b,০০,০০০}{১৬,০০,০০,০০০} \\times ১০০০ = ১৬ , ০০ , ০০ , ০০০ ২ b , ০০ , ০০০ ​ × ১০০০ জন = = = ১৭.৫ জন। অর্থাৎ Z দেশে প্রতি ১,০০০ জনে ১৭.৫ জন জীবিত শিশু জন্মগ্রহণ করে। তাই Z দেশের জন্মহার প্রতি হাজারে ১৭.৫ জন।"
        },
        {
          "label": "ঘ",
          "question": "'2'দেশের জনগণকে স্বকর্মসংস্থানে যুক্ত হতে উদ্দীপকে বর্ণিত গুণাবলিই কি পর্যাপ্ত বলে মনে করো? মতামত ব্যক্ত করো।",
          "explanation": "Z দেশের জনগণকে স্বকর্মসংস্থানে যুক্ত হতে উদ্দীপকে বর্ণিত গুণাবলি পর্যাপ্ত নয়। বেকারত্ব ঘোচানোর জন্য নিজের পুঁজি ও স্থাবর সম্পত্তি কাজে লাগিয়ে অর্থ উপার্জন করাই স্বকর্মসংস্থান। স্বকর্মসংস্থানে সফল হতে কতিপয় গুণাবলি থাকতে হয়। যেমন- আত্মাবিশ্বাস, ইতিবাচক মনোভাব, নিজের ভালো লাগা এবং প্রয়োজনে সঠিক সাহায্য খুঁজে নেওয়া প্রভৃতি। উদ্দীপকে Z দেশের জনগণ দূরদৃষ্টিসম্পন্ন, কঠোর পরিশ্রমী, আত্মনিবেদিত এবং ধৈর্যশীল। এসব গুণাবলি স্বকর্মসংস্থানের জন্য প্রয়োজনীয়, কিন্তু যথেষ্ঠ নয়। কারণ স্বকর্মস্থানের জন্য আরো কিছু গুণাবলি থাকা, প্রয়োজন। যেমন- স্বকর্মসংস্থানের জন্য সঠিক কর্মপরিকল্পনা দরকার। তাছাড়া ইতিবাচক মনোভাব, আত্মবিশ্বাস লেগে থাকা প্রভৃতি গুণাবলিও প্রয়োজন। কোনো উদ্যোগ সফল করতে সঠিক কর্মপরিকল্পনা গ্রহণ আবশ্যক। কেননা সঠিক কর্মপরিকল্পনা ছাড়া কোনো সম্ভাবনাময় উদ্যোগও বিফল হতে পারে। তাছাড়া দীর্ঘমেয়াদে কোনো উদ্যোগ বাস্তবায়নে লেগে' থাকতে হয়। এজন্য প্রয়োজন নিজের ভালো লাগা ও আত্মবিশ্বাস। এসব গুণাবলি স্বকর্মসংস্থানকে সামনে এগিয়ে নিতে ও সফলতা অর্জনে সহায়ক। তাই বলা যায়, ২ দেশের জনগণের উল্লিখিত গুণাবলি স্বকর্মসংস্থানে যুক্ত হতে সহায়তা করলেও তা পর্যাপ্ত নয়।"
        }
      ]
    },
    {
      "number": "6",
      "uddipok": "'x' দেশের জনসংখ্যার বিভিন্ন স্তরে মাথাপিছু আয়ের একটি তালিকা নিচে দেওয়া হলো। এ তালিকায় জনসংখ্যার তৃতীয় পর্যায়ে উক্ত দেশে জনগণের শিক্ষা, স্বাস্থ্য, কর্মসংস্থান, খাদ্য, বস্ত্র, বাসস্থান প্রভৃতির সুযোগ হ্রাস পায়। জনসংখ্যা ২ কোটি ৪ কোটি ৬ কোটি মাথাপিছু আয় ১,২০০ ডলার ১,৮০০ ডলার ১,০০০ ডলার",
      "tag": "MB 25",
      "sub_questions": [
        {
          "label": "ক",
          "question": "জ্যামিতিক হার কী?",
          "explanation": "জ্যামিতিক হার হলো ১, ২, ৪, ৮, ১৬ ...... ইত্যাদি হারে বৃদ্ধি পাওয়া।"
        },
        {
          "label": "খ",
          "question": "প্রশিক্ষণ কীভাবে মানবসম্পদ উন্নয়নে সহায়তা করে?",
          "explanation": "প্রশিক্ষণের মাধ্যমে কোনো ব্যক্তি নির্দিষ্ট কোনো কাজে দক্ষতা অর্জনের মাধ্যমে মানবসম্পদে পরিণত হয়। কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বারবার করাই হলো প্রশিক্ষণ। কোনো কাজের জন্য প্রশিক্ষণ মানুষকে ঐ কাজটি কার্যকর ও ফলপ্রসূ উপায়ে সম্পাদন করতে সাহায্য করে। প্রশিক্ষণ মানুষকে উৎপাদনশীল করে তার শ্রমের গুণগত মান বাড়ায়। যত উন্নত পদ্ধতিতে প্রশিক্ষণ প্রদান করা হয় মানুষ ততই তার কাজে দক্ষ হয়ে ওঠে। এ জন্যই বলা হয়, প্রশিক্ষণ মানবসম্পদ উন্নয়নে সহায়তা করে।."
        },
        {
          "label": "গ",
          "question": "উদ্দীপকে জনসংখ্যার বর্ণিত তত্ত্বটি চিত্রের সাহায্যে ব্যাখ্যা করো।",
          "explanation": "উদ্দীপকের তথ্য দ্বারা কাম্য জনসংখ্যা তত্ত্বকে নির্দেশ করা হয়েছে। কাম্য জনসংখ্যা হলো সেই পরিমাণ জনসংখ্যা যেখানে উৎপাদন ও মাথাপিছু আয় সর্বোচ্চ হয়। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয় তাকে নিম্ন জনসংখ্যার দেশ বলা হয়। আর প্রকৃত জনসংখ্যা কাম্য জনসংখ্যার চেয়ে যদি বেশি হয় তাকে অতিরিক্ত জনসংখ্যার দেশ বলা হয়। উদ্দীপকের তথ্যের আলোকে কাম্য জনসংখ্যা তত্ত্বের রেখাচিত্র নিম্নরূপ: চিত্রে A বিন্দুতে দেশটির জনসংখ্যা ২ কোটি হলে মাথাপিছু আয় ১২০০ ডলার হয়। B বিন্দুতে জনসংখ্যা বেড়ে ৪ কোটি হলে মাথাপিছু আয় বেড়ে ১৮০০ মার্কিন ডলার হয়। C বিন্দুতে জনসংখ্যা আরও বেড়ে ৬ কোটি হলে মাথাপিছু আয় কমে ১০০০ মার্কিন ডলার হয়। সুতরাং দেখা যায়, B বিন্দুতে মাথাপিছু আয় সর্বোচ্চ। তাই B বিন্দু হলো কাম্য জনসংখ্যা বিন্দু।"
        },
        {
          "label": "ঘ",
          "question": "উদ্দীপকে উল্লিখিত তালিকায় জনসংখ্যার প্রথম ও তৃতীয় পর্যায়ের জনসংখ্যাকে কাম্য পর্যায়ে উন্নীত করতে তোমার সুপারিশকৃত কর্মসূচিসমূহ কী কী হতে পারে?ব্যাখ্যা করো।",
          "explanation": "প্রথম পর্যায়ের জনসংখ্যাকে বাড়িয়ে এবং তৃতীয় পর্যায়ের জনসংখ্যাকে জনসম্পদে রূপান্তরের মাধ্যমে কাম্য পর্যায়ে উন্নীত করা যায়। যে পরিমাণ জনসংখ্যায় সর্বোচ্চ মাথাপিছু আয় ও উৎপাদন নিশ্চিত হয় তা হলো কাম্য জনসংখ্যা। নিম্ন জনসংখ্যার দেশে অভিবাসনে উৎসাহিত ও জন্মহার বৃদ্ধি করার মাধ্যমে কাম্য জনসংখ্যা স্তরে পৌছানো যায়। অন্যদিকে, জন্মনিয়ন্ত্রণ ও কর্মসংস্থানের সুযোগ সৃষ্টি মাধ্যমে অধিক জনসংখ্যাকে কাম্যে উন্নীত করা যায়। উদ্দীপকে কাম্যবস্থায় জনসংখ্যা ৪ কোটি এবং মাথাপিছু আয় ১৮০০ ডলার। আর প্রথম পর্যায়ে জনসংখ্যা ২ কোটি এবং মাথাপিছু আয় ১০০০ ডলার। এক্ষেত্রে নিম্ন জনসংখ্যা লক্ষ করা যায়। এ জনসংখ্যাকে কাম্য পর্যায়ে নিতে জনসংখ্যার পরিমাণ বাড়াতে হবে। অন্যদিকে তৃতীয় পর্যায়ে জনসংখ্যা ৬ কোটি এবং মাথাপিছু আয় ১০০০ ডলার। এটি অধিক জনসংখ্যা নির্দেশ করে। এই অধিক জনসংখ্যাকে জনসম্পদে রূপান্তর করার মাধ্যমে জনসংখ্যার কাম্যতা অর্জন করা যাবে। মাতৃত্বকালীন ভাতা, চাইল্ড কেয়ার, কর্মজীবী নারীদের দুটি প্রদানের মাধ্যমে জন্ম হার বৃদ্ধি করা যাবে। এছাড়া অভিবাসনে উৎসাহিত করার মাধ্যমে দক্ষ বিদেশি শ্রমিকদের দেশে এনে জনবলের ঘাটতি পূরণ করা যায়। ফলে দেশের মাথাপিছু আয় বেড়ে কাম্যতা অর্জন করা যাবে। অন্যদিকে জনশক্তিকে কাজে লাগিয়ে দেশের পরিত্যক্ত ও অব্যবহৃত জমি উৎপাদন কাজে ব্যবহার করা যায়। এছাড়াও পর্যাপ্ত শিক্ষা ও প্রশিক্ষণের মাধ্যমে শ্রমশক্তিকে দক্ষ করে গড়ে তোলা যায়। ফলে সম্পদের পূর্ণ ব্যবহার হবে ও মাথাপিছু আয় সর্বাধিক হবে। উপরিউক্ত পদক্ষেপসমূহ গ্রহণ ও বাস্তবায়নের মাধ্যমে প্রথম ও তৃতীয় পর্যায়ের জনসংখ্যাকে কাম্য পর্যায়ে উন্নীত করা যাবে।"
        }
      ]
    },
    {
      "number": "7",
      "uddipok": "আরিফের দেশে বিগত কয়েকমাস যাবৎ পণ্যদ্রব্যের দাম ক্রমাগত বৃদ্ধির ফলে সেখানে ব্যাংক হার বৃদ্ধি ঋণের রেশনিং প্রগতিশীল হারে আয়কর আরোপ এবং অনুৎপাদনশীল খাতে ব্যয় হ্রাসের ফলে দেশটি দ্রব্যমূল্য নিয়ন্ত্রণে সাফল্য লাভ করেছে। বিগত দু'বছরে দেশটির বাজার পরিস্থিতি নিম্নরূপ: ভোগ্য দ্রব্যের নাম পরিমাণ (কেজি) ২০২৩ সাল দাম (টাকা) ২০২৪ সাল দাম (টাকা) লবণ ৩ ৩০ ৪০ চাল ৪ ৫০ ৬০ আটা ৮ ৪০ ৫০",
      "tag": "MB 25",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "উৎপাদন স্থির থেকে দ্রব্যের দামস্তর ক্রমাগত বৃদ্ধির প্রবণতাকে মুদ্রাস্ফীতি বলে।"
        },
        {
          "label": "খ",
          "question": "সরকারি ব্যয় বৃদ্ধি কীভাবে মুদ্রাস্ফীতি সৃষ্টি করে? ব্যাখ্যা করো।",
          "explanation": "সরকারি ব্যয় বাড়লেও স্বল্পকালে উৎপাদন বাড়ানো যায় না বলে মুদ্রাস্ফীতি সৃষ্টি হয়। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার আয়ের তুলনায় অনেক বেশি ব্যয় করে ফেলে। এমন ক্ষেত্রে অধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয়। আবার, অনেক সময় বিদেশ থেকে ঋণ গ্রহণ করতে হয়। কিন্তু স্বল্পকালে উৎপাদন বাড়ানো সম্ভব হয় না বলে দামস্তর বাড়ে। ফলে মুদ্রাস্ফীতি দেখা দেয়। তাই বলা যায়, সরকারি ব্যয় বাড়লেও স্বল্পকালে উৎপাদন বাড়ানো যায় না বলে মুদ্রাস্ফীতি সৃষ্টি হয়।"
        },
        {
          "label": "গ",
          "question": "উপরে উল্লিখিত সূচি হতে আরিফের দেশের ২০২৪ সালের মুদ্রাস্ফীতির হার নির্ণয় করো।",
          "explanation": "একটি সময়কাল থেকে আরেকটি সময়কালে কোনো দাম সূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি ভোক্তার মূল্য সূচক, উৎপাদকের মূল্য সূচক ও অব্যক্ত অবমূল্যায়ন সূচক পদ্ধতিতে নির্ণয় করা যায়। কিন্তু ভোক্তার ব্যয় সম্পর্কিত তথ্য সংগ্রহ করে দামসূচক নির্ণয়ের পদ্ধতিকে ভোক্তার মূল্য সূচক বা দাম সূচক (CPI) পদ্ধতি বলে। ভোক্তার মূল্য সূচক (CPI) = ∑ P n Q 0 ∑ P 0 Q 0 × ১০০ % = \\frac{\\sum P_n Q_0}{\\sum P_0 Q_0} \\times ১০০\\% = ∑ P 0 ​ Q 0 ​ ∑ P n ​ Q 0 ​ ​ × ১০০ % উদ্দীপকে দেখা যায়— চলতি বছরে ভোক্তার মূল্য সূচক (CPI) = ∑ P n Q 0 ∑ P 0 Q 0 × ১০০ % = ৭৬০ ৬১০ × ১০০ % = ১২৪ . ৬০ % =\\frac{\\sum P_{n} Q_{0}}{\\sum P_{0} Q_{0}} \\times ১০০\\% = \\frac{৭৬০}{৬১০} \\times ১০০\\% = ১২৪.৬০\\% = ∑ P 0 ​ Q 0 ​ ∑ P n ​ Q 0 ​ ​ × ১০০ % = ৬১০ ৭৬০ ​ × ১০০ % = ১২৪ . ৬০ % এক্ষেত্রে দামস্তর ভিত্তি বছরের তুলনায় চলতি বছরে ( ১২৪ . ৬০–১০০ ) (১২৪.৬০ – ১০০) ( ১২৪ . ৬০ – ১০০ ) % = = = ২৪.৬০% বৃদ্ধি পেয়েছে। অর্থাৎ, মুদ্রাস্ফীতির হার ২৪.৬০%।"
        },
        {
          "label": "ঘ",
          "question": "উদ্দীপকে উল্লিখিত উপায় ব্যতীত মুদ্রাস্ফীতি নিয়ন্ত্রণে কেন্দ্রীয় ব্যাংক ও সরকার আর কী কী পদক্ষেপ গ্রহণ করতে পারে? ব্যাখ্যা করো।",
          "explanation": "উদ্দীপকে মুদ্রাস্ফীতি নিয়ন্ত্রণে কেন্দ্রীয় ব্যাংক ও সরকার আর্থিক ও রাজস্ব নীতির পাশাপাশি প্রত্যক্ষ নীতি গ্রহণ করতে পারে। মুদ্রাস্ফীতি নিয়ন্ত্রণে কেন্দ্রীয় ব্যাংক সরকারের পক্ষে আর্থিক নীতি গ্রহণ করতে পারে। ব্যাংক হার ও নগদ জমার অনুপাত বৃদ্ধি, খোলাবাজারে ঋণপত্র বিক্রয় ইত্যাদি আর্থিক নীতির হাতিয়ার। আর্থিক নীতি মুদ্রাস্ফীতি নিয়ন্ত্রণে যথেষ্ট না হলে সরকার রাজস্ব নীতির আশ্রয় নেয়। রাজস্ব নীতিতে সরকারি ব্যয় হ্রাস, কর বৃদ্ধি, সরকারি ঋণ গ্রহণ ইত্যাদি উল্লেখযোগ্য। এছাড়াও সরকার প্রত্যক্ষ কার্যক্রমের মাধ্যমে মুদ্রাস্ফীতি নিয়ন্ত্রণ করতে পারে। উদ্দীপকে আরিফের দেশে কয়েক মাস যাবৎ দ্রব্যমূল্য ক্রমাগত বৃদ্ধি পাচ্ছে। ফলে সরকার অনুৎপাদনশীল খাতে ব্যয় হ্রাস, ব্যাংক হার বৃদ্ধি, ঋণের রেশনিং, প্রগতিশীল হারে আয়কর আরোপ করেছে। তবে শুধু এই পদক্ষেপগুলো নিলেই মুদ্রাস্ফীতি নিয়ন্ত্রণ হবে না। মুদ্রাস্ফীতি নিয়ন্ত্রণ করতে সরকারকে আর্থিক নীতি, রাজস্ব নীতি ও প্রত্যক্ষ কার্যক্রম গ্রহণ করতে হবে। মুদ্রাস্ফীতি নিয়ন্ত্রণে আর্থিক নীতির কার্যকারিতা অনেকটাই নির্ভর করে ঋণগ্রহীতাদের ওপর। মুদ্রাস্ফীতির সময় তারা অধিক ঋণ নিতে গেলে তবেই এ ব্যবস্থা কার্যকর হয়। আর যদি কার্যকারিতা না আসে তাহলে সরকার রাজস্ব নীতি গ্রহণ করে থাকে। মুদ্রাস্ফীতি নিয়ন্ত্রণের জন্য সরকারকে এসবের সাথে কিছু প্রত্যক্ষ ব্যবস্থাও গ্রহণ করতে হয়। সুতরাং বলা যায়, উদ্দীপকের মুদ্রাস্ফীতি নিয়ন্ত্রণের সরকার গৃহীত পদক্ষেপগুলোর পাশাপাশি আর্থিক ও রাজস্ব নীতি এবং প্রত্যক্ষ নীতিও গ্রহণ করতে পারে।"
        }
      ]
    },
    {
      "number": "8",
      "uddipok": "চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও: চিত্রে দামস্তর OP হতে OP%-এ হ্রাস করার জন্য অর্থের যোগান হ্রাস ও মজুরি নিয়ন্ত্রণ করা আবশ্যক।",
      "tag": "MB 25",
      "sub_questions": [
        {
          "label": "ক",
          "question": "CPI-की?",
          "explanation": "ভোক্তাদের ব্যয় সম্পর্কিত তথ্য সংগ্রহ করে মূল্য সূচক নির্ণয়ের পদ্ধতিকে ভোক্তার মূল্য সূচক বা CPI বলে।"
        },
        {
          "label": "খ",
          "question": "মুদ্রাস্ফীতিশ্রমিক শ্রেণির জীবনযাত্রার মানের উপর কী প্রভাব ফেলবে?- বুঝিয়ে লেখো।",
          "explanation": "মুদ্রাস্ফীতি শ্রমিক শ্রেণির জীবনযাত্রার মানের ওপর নেতিবাচক প্রভাব ফেলবে। দামস্তরের ক্রমাগত বৃদ্ধির প্রবণতাই' হলো মুদ্রাস্ফীতি। মুদ্রাস্ফীতির ফলে দ্রব্য ও সেবার দাম বেড়ে যাবে। কিন্তু শ্রমিক শ্রেণির মজুরি আনুপাতিক হারে বাড়বে না। ফলে তাদের ক্রয়ক্ষমতা কমে যাবে। এতে তারা ক্ষতিগ্রস্ত হবে এবং তাদের জীবনযাত্রার মান কমে যাবে"
        },
        {
          "label": "গ",
          "question": "উল্লিখিত চিত্রটি কোন ধরনের মুদ্রাস্ফীতি নির্দেশ করে? ব্যাখ্যা করো।",
          "explanation": "চিত্রে ব্যয় বৃদ্ধিজনিত মুদ্রাস্ফীতি প্রকাশ পেয়েছে। উৎপাদন খরচ বৃদ্ধির কারণে সামগ্রিক যোগান হ্রাসের মাধ্যমে যে মুদ্রাস্ফীতি ঘটে তাহলো ব্যয় বৃদ্ধিজনিত মুদ্রাস্ফীতি। আকস্মিকভাবে উপকরণের দাম বাড়লে দ্রব্যের উৎপাদন খরচ বেড়ে যায়। চাহিদা স্থির থেকে উৎপাদন খরচ বৃদ্ধি পেলে উৎপাদনকারী দ্রব্যের যোগান কমায়। ফলে দ্রব্যের দাম বাড়ার প্রবণতা কাজ করে। উদ্দীপকের চিত্রে, ভূমি অক্ষে উৎপাদন ও লম্ব অক্ষে দামস্তর নির্দেশ করা হয়েছে। চিত্রে প্রাথমিক অবস্থায় AD AS, হওয়ায় P, দাম নির্ধারিত হয়। উৎপাদনের উপকরণের দাম বৃদ্ধিতে সামগ্রিক যোগান হ্রাস পায়। ফলে সামগ্রিক যোগান রেখা AS, থেকে AS₂ তে স্থানান্তর হয়। এজন্য, যোগানের পরিমাণ হ্রাস পায়। এতে Po থেকে P₁ তে দাম বৃদ্ধি পায়। সামগ্রিক যোগান হ্রাসের কারণে এ মুদ্রাস্ফীতি ঘটে বলে। তাই একে ব্যয় বৃদ্ধিজনিত মুদ্রাস্ফীতি বা যোগান হ্রাসজনিত মুদ্রাস্ফীতি বলে। তাই বলা যায়, উদ্দীপকে ব্যয় বৃদ্ধিজনিত মুদ্রাস্ফীতি প্রকাশ পায়।"
        },
        {
          "label": "ঘ",
          "question": "উদ্দীপকে উল্লিখিত মুদ্রাস্ফীতি উৎপাদন ও কর্মসংস্থানের ওপর কেমন প্রভাব ফেলবে? বিশ্লেষণ করো।",
          "explanation": "উদ্দীপকের ব‍্যয় বৃদ্ধিজনিত মুদ্রাস্ফীতির ফলে কর্মসংস্থান ও উৎপাদনের ওপর নেতিবাচক প্রভাব ফেলবে। ব্যয় বৃদ্ধিজনিত মুদ্রাস্ফীতি পণ্যসেবার উৎপাদন ব্যয় বৃদ্ধির জন্য সৃষ্টি হয়। এ মুদ্রাস্ফীতি দেখা যায় উৎপাদন খরচ বৃদ্ধি জন্য। তাই এ ধরনের মুদ্রাস্ফীতিতে সামগ্রিক যোগান হ্রাস পায়। সামগ্রিক যোগান হ্রাসের কারণে এ মুদ্রাস্ফীতি দেখা দেয় বলে উৎপাদন ও কর্মসংস্থানের ওপর নেতিবাচক প্রভাব পড়ে। উদ্দীপকের সামগ্রিক যোগান হ্রাসের কারণে AS, রেখা স্থানান্তর হয়ে AS₂ হয়। ফলে দামস্তর বৃদ্ধি পেয়ে Po থেকে P₁ হয়। অর্থাৎ, উদ্দীপকের চিত্রে ব্যয় বৃদ্ধিজনিত মুদ্রাস্ফীতি দেখা দিয়েছে। শ্রমের মজুরি, সুদের হার, কাঁচামালের দাম, পরিবহণ ব্যয় প্রভৃতি বৃদ্ধির ফলে উৎপাদন ব্যয় বাড়ে। এতে বাজারে পণ্য সরবরাহ সংকট দেখা দিয়ে ব্যয় বৃদ্ধিজনিত মুদ্রাস্ফীতি সৃষ্টি হয়। ব্যয় বৃদ্ধিজনিত মুদ্রাস্ফীতি দেখা দিলে উৎপাদন খরচ বৃদ্ধি পাবে। ফলে বিনিয়োগকারীদের প্রত্যাশা কমে যাবে। আর প্রত্যাশা কমলে উৎপাদন কমে যাবে। ফলস্বরূপ কর্মসংস্থানও কমে যাবে। তাই বলা যায়, উদ্দীপকের ব্যয় বৃদ্ধিজনিত মুদ্রাস্ফীতি কর্মসংস্থান ও উৎপাদনের ওপর নেতিবাচক প্রভাব সৃষ্টি করবে।"
        }
      ]
    },
    {
      "number": "9",
      "uddipok": "বাংলাদেশকাঁচাপাট, ফার্নেস অয়েল,হিমায়িত খাদ্য, জুতা,ন্যাপথা, টেরিটাওয়েল, তৈরি ও হোসিয়ারি পোশাক, চামড়া ও চামড়াজাত পণ্য (জুতা ব্যতীত) এবং হস্তশিল্পজাত পণ্য রপ্তানি করে প্রচুর বৈদেশিক মুদ্রা আহরণ করছে। রপ্তানির পরিমাণ আরও বৃদ্ধির লক্ষ্যে বাংলাদেশ সরকার শুল্ক রেয়াত, আমদানি নীতি উদারীকরণ, ট্যাক্স হলিডে সুবিধা প্রদান, 'ক্রেডিট কার্ড প্রবর্তনসহ অনেক পদক্ষেপ গ্রহণ করেছেন।",
      "tag": "MB 25",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কী?",
          "explanation": "একই দেশের বিভিন্ন অঞ্চলের মধ্যে দ্রব্য বা সেবা বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "বৈদেশিক বাণিজ্য কেনো প্রয়োজন? বুঝিয়ে লেখো।",
          "explanation": "দেশীয় সম্পদের পূর্ণ ব্যবহার করে উৎপাদন বাড়াতে বৈদেশিক 'বাণিজ্যের প্রয়োজন হয়। দুই বা ততোধিক দেশের মধ্যে পণ্য ক্রয়-বিক্রয় হলে তাকে বৈদেশিক বা আন্তর্জাতিক বাণিজ্য বলে। বৈদেশিক বাণিজ্যের ফলে উৎপাদিত দ্রব্য রপ্তানি করে বৈদেশিক মুদ্রা অর্জন করা যায়। ফলে উদ্যোক্তা বেশি পরিমাণে দ্রব্য উৎপাদন করে। আবার, অন্যদেশ হতে কাঁচামাল আমদানি করেও নিজ দেশে শিল্পের প্রসার ঘটানো যায়। এতে দেশীয় সম্পদের সুষ্ঠু ব্যবহার হয়। ফলে দেশের উৎপাদন বৃদ্ধি করা যায়। এজন্য বৈদেশিক বাণিজ্যের প্রয়োজন হয়।"
        },
        {
          "label": "গ",
          "question": "উদ্দীপক হতে বাংলাদেশের প্রচলিত ও অপ্রচলিত রপ্তানি পণ্যের একটি তালিকা প্রস্তুত করো।",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য দেশে পণ্য ও সেবা বিক্রি করে। বাংলাদেশ যেসব পণ্যসামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত রপ্তানি দ্রব্য বলে। অন্যদিকে, কিছু পণ্য আছে যেগুলো কিছুদিন পূর্বেও বিদেশে রপ্তানি করা হতো না। কিন্তু সাম্প্রতিককালে রপ্তানি করা হয়। এরূপ পণ্যকে অপ্রচলিত রপ্তানি পণ্য বলা হয়। উদ্দীপকে বাংলাদেশ বিভিন্ন পণ্য বিশ্ববাজারে রপ্তানির কথা বলা হয়েছে। নিচে উদ্দীপকের আলোকে প্রচলিত ও অপ্রচলিত রপ্তানি পণ্যসমূহের তালিকা প্রস্তুত করা হলো- প্রচলিত রপ্তানি পণ্যসমূহ অপ্রচলিত রপ্তানি পণ্যসমূহ ১. কাঁচাপাট ১. তৈরি ও হোসিয়ারি পোশাক ২. ফার্নেস অয়েল ২. হিমায়িত খাদ্য ৩. চামড়া ও চামড়াজাত পণ্য (জুতা ব্যতীত) ৩. জুতা ৪. হস্তশিল্পজাত পণ্য ৪. ন্যাপথা ৫. টেরিটাওয়েল"
        },
        {
          "label": "ঘ",
          "question": "রপ্তানি বাণিজ্য সম্প্রসারণে উদ্দীপকে প্রদর্শিত সরকার কর্তৃক গৃহীত পদক্ষেপগুলো কি পর্যাপ্ত? ব্যাখ্যা করো।",
          "explanation": "রপ্তানি বাণিজ্য সম্প্রসারণে সরকারের পদক্ষেপগুলো পর্যাপ্ত নয়। কোনো দেশের রপ্তানি বাণিজ্যের পরিমাণ উক্ত দেশের সরকারি নীতিমালা বা পদক্ষেপের ওপর অনেকাংশে নির্ভরশীল। সরকারের গৃহীত পদক্ষেপগুলো রপ্তানি সহায়ক হলে দেশের রপ্তানি বাণিজ্যের পরিমাণ বাড়ে। এ পদক্ষেপগুলোর মধ্যে উৎপাদন বৃদ্ধি, বাজার সার্ভে, শুল্ক রেয়াত, রপ্তানি ঋণ, রপ্তানি উন্নয়ন তহবিল গঠন ইত্যাদি উল্লেখযোগ্য। উদ্দীপকে রপ্তানি বাণিজ্য, সম্প্রসারণের জন্য সরকার রপ্তানি পণ্যের তালিকায় আরো পণ্য যুক্ত করার জন্য বিভিন্ন উদ্যোগ গ্রহণ করেছে।. বাংলাদেশ সরকার বিভিন্ন কার্যক্রম যেমন- শুল্ক বেয়াত, আমদানি নীতি উদারীকরণ ও ট্যাক্স হলিডে, ক্রেডিট কার্ড প্রবর্তনসহ নানা পদক্ষেপ গ্রহণ করেছে। রপ্তানি বাড়াতে শুধু এই পদক্ষেপসমূহ যথেষ্ট নয়। এর পাশাপাশি ঋণ প্রদান, বাজার সার্ভেসহ আরো পদক্ষেপ নিতে হবে। সরকারের গৃহীত কার্যক্রম শুল্ক রেয়াতের ফলে আমদানিকৃত কাঁচামালের দাম হ্রাস পাবে। জ্বালানি ও বিদ্যুতের দাম হ্রাসে উৎপাদন খরচ কমে যারে। ফলে উৎপাদন বাড়বে এবং রপ্তানির পরিমাণও বাড়বে। এছাড়াও বাণিজ্য চুক্তি সম্পাদন করলে রপ্তানি সহজ হবে। রপ্তানি শুল্ক হ্রাস করলে কাঁচামাল রপ্তানির পরিমাণ বৃদ্ধি পাবে। এছাড়াও বাজার সার্ভের মাধ্যমে দ্রব্যের মানোন্নয়ন করে রপ্তানি বাড়ানো যায়। তাই বলা যায়, উদ্দীপকে সরকারের গৃহীত পদক্ষেপসমূহ রপ্তানি বাড়াতে পর্যাপ্ত নয়।"
        }
      ]
    },
    {
      "number": "10",
      "uddipok": "বাংলাদেশ সরকার সাধারণত শিক্ষা, স্বাস্থ্য, সামাজিক নিরাপত্তা,আইন ও বিচার বিভাগ, দুর্যোগ মোকাবিলা ইত্যাদি খাতে প্রচুর অর্থ ব্যয় করেন। উক্ত ব্যয় নির্বাহের জন্য বিভিন্ন ধরনের ফি, জরিমানা আদায়, জামানত বাজেয়াপ্ত, রেলওয়ে ও বিমান থেকে ভাড়া, ডাক ও তার বিভাগ হতে মাশুল, প্রাকৃতিক ও খনিজ পদার্থ বিক্রি করে আয় করে। এছাড়া আয়কর, সম্পদ কর, মুনাফা কর, বিক্রয় কর, প্রমোদ কর, মূল্য সংযোজন কর, ইত্যাদি খাত হতে প্রচুর অর্থ রাজস্ব হিসেবে আহরণ করে থাকে।",
      "tag": "MB 25",
      "sub_questions": [
        {
          "label": "ক",
          "question": "সরকারি ঋণ কী?",
          "explanation": "সরকার তার ব্যয় নির্বাহের জন্য বিভিন্ন উৎস থেকে যে ঋণ গ্রহণ করে তাই সরকারি ঋণ।"
        },
        {
          "label": "খ",
          "question": "সরকারি অর্থব্যবস্থা ও ব্যক্তিগত অর্থব্যবস্থার পার্থক্য লেখো।",
          "explanation": "সরকারি অর্থব্যবস্থায় সরকারের আয়-ব্যয় এবং ব্যক্তিগত অর্থব্যবস্থায় ব্যক্তির আয়-ব্যয় সংক্রান্ত কার্যক্রম আলোচনা হয়। সরকার ব্যয় অনুযায়ী আয় করে। কিন্তু ব্যক্তি আয় অনুযায়ী ব্যয় করে। সরকার কর রাজস্ব, কর-বহির্ভূত রাজস্ব, দেশ ও বিদেশ হতে, ঋণ নিয়ে অর্থসংস্থান করতে পারে। পক্ষান্তরে, ব্যক্তি শুধু বর্তমান আয়, অতীতের সঞ্চয় ও ব্যক্তিগত ঋণ থেকে অর্থ সংগ্রহ করতে পারে। সরকারের আয়-ব্যয়ের হিসাব প্রকাশিত থাকলেও ব্যক্তির আয়-ব্যয়ের হিসাব গোপন থাকে। সুতরাং বলা যায়, সরকারি ও ব্যক্তিগত অর্থব্যবস্থায় মধ্যে যথেষ্ট পার্থক্য রয়েছে।"
        },
        {
          "label": "গ",
          "question": "উদ্দীপক হতে কর রাজস্ব ও কর-বহির্ভূত রাজস্বের একটি তালিকা তৈরি করো।",
          "explanation": "জাউদ্দীপকে সরকার কর ও কর-বহির্ভূত রাজস্বের মাধ্যমে আয় করে। সরকারের আয়ের উৎস হলো কর রাজস্ব ও কর বহির্ভূত রাজস্ব। জনগণ কোনোরূপ সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তা-ই কর রাজস্ব। অন্যদিকে কর ছাড়া সরকার অন্যান্য উৎস থেকে যে আয় করে তাই কর-বহির্ভূত রাজস্ব। উদ্দীপকে সরকার তার ব্যয় নির্বাহের জন্য কর ও কর-বহির্ভূত উৎস থেকে আয় করে। নিচে কর রাজস্ব ও কর-বহির্ভূত রাজস্বের তালিকা তৈরি করা হলো-"
        },
        {
          "label": "ঘ",
          "question": "উদ্দীপকে উল্লিখিত খাতসমূহ ছাড়াও সরকার আর কোন কোন খাতে ব্যয় করে থাকে বলে তুমি মনে করো? মতামত দাও।",
          "explanation": "সরকার উল্লিখিত খাতসমূহ ছাড়াও প্রতিরক্ষা, জনপ্রশাসন ও মানবসম্পদ উন্নয়নের জন্য প্রচুর অর্থ ব্যয় করে থাকে। বর্তমান যুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এসব জনকল্যাণ ও উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নের জন্য সরকার সামাজিক নিরাপত্তা ও মানবসম্পদ উন্নয়নে গুরুত্ব প্রদান করে। উদ্দীপকে বাংলাদেশ সরকার সাধারণত শিক্ষা, স্বাস্থ্য, সামাজিক নিরাপত্তা, আইন ও বিচার বিভাগ, দুর্যোগ মোকাবিলা ইত্যাদি খাতে প্রচুর অর্থ ব্যয় করে। এগুলো সরকারের উন্নয়নমূলক ব্যয়ের অংশ। এছাড়াও সরকার রাজস্ব খাতে ব্যয় করতে পারে। আবার মানবসম্পদ উন্নয়নেও ব‍্যয় নির্বাহ করে থাকে। তাছাড়া প্রতিরক্ষা ও জনপ্রশাসনেও সরকার ব্যাপক অর্থ ব্যয় করে। সরকার শিক্ষা, স্বাস্থ্য, কর্মসংস্থান, পরিবহণ ও যোগাযোগ খাতে অর্থ ব্যয় করে। মানবসম্পদ উন্নয়নের জন্য সরকারকে যুগোপযোগী শিক্ষা ও প্রশিক্ষণের ব্যবস্থার পেছনে প্রচুর অর্থ ব্যয় করতে হয়। দেশকে শত্রু দেশের হাত থেকে রক্ষার জন্য শক্ত প্রতিরক্ষা বাহিনী গড়ে তুলতে সরকার অর্থ ব্যয় করে। পাশাপাশি রাষ্ট্রীয় কার্যক্রম পরিচালনার ক্ষেত্রে জনপ্রশাসন খাতেও প্রচুর অর্থ ব্যয় করে। আবার সরকার অবকাঠামোগত উন্নয়ন, যেমন- রাস্তাঘাট, যোগাযোগব্যবস্থার উন্নয়ন প্রভৃতি খাতে ব্যয় করে থাকে।"
        }
      ]
    },
    {
      "number": "11",
      "uddipok": "বাংলাদেশ সরকার সাধারণত অবকাঠোমো নির্মাণ ঘাটতি বাজেটে অর্থায়ন এবং অর্থনৈতিক স্থিতিশীলতা অর্জনে ব্যক্তি, বিমা কোম্পানি, বন্ধুদেশ, সঞ্চয় ব্যাংক, বিশ্বব্যাংক, কেন্দ্রীয় ব্যাংক, JAICA, IMF,IFC এবং বিদেশি সরকার হতেও ঋণ গ্রহণ করে থাকে।",
      "tag": "MB 25",
      "sub_questions": [
        {
          "label": "ক",
          "question": "পরোক্ষ কর কাকে বলে?",
          "explanation": "কোনো ব্যক্তির ওপর কর আরোপ করা হলে সেই ব্যক্তি যদি ওই করের ভার অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "'কর ও ফি এক নয়'- ব্যাখ্যা করো।",
          "explanation": "কর বাধ্যতামূলকভাবে প্রদান করতে হলেও ফি বাধ্যতামূলক নয় বলে কর ও ফি এক নয়। সরকারি কোনো সুবিধা বা প্রাপ্তি প্রত্যাশা না করে সরকারকে জনগণ বাধ্যতামূলকভাবে যে অর্থ প্রদান করে তা-ই কর। যেমন- আয়কর, বিক্রয় কর, মূল্য সংযোজন কর ইত্যাদি। অন্যদিকে সরকার কোনো ব্যক্তিকে বিশেষ ধরনের সুবিধা প্রদানের লক্ষ্যে তার নিকট থেকে যে অর্থ আদায় করে তাকে ফি বলে। যেমন- জমি রেজিস্ট্রেশন ফি, কোর্ট ফি ইত্যাদি। সুতরাং বলা যায়, কর ও ফি দুটি ভিন্ন বিষয়।"
        },
        {
          "label": "গ",
          "question": "উদ্দীপক হতে সরকারি ঋণের বৈদেশিকউৎসসমূহ চিহ্নিত করো।",
          "explanation": "উদ্দীপকে সরকার অভ্যন্তরীণ ঋণের পাশাপাশি বৈদেশিক উৎস হতেও ঋণ গ্রহণ করে। সরকার অর্থনৈতিক উন্নয়ন কার্যক্রম পরিচালনার জন্য প্রচুর অর্থ ব্যয় করে। এজন্য অনেক সময় সরকারকে ঋণ নিতে হয়। সরকার বিদেশি সরকার, ব্যক্তি, আন্তর্জাতিক সংস্থা ইত্যাদি থেকে যে ঋণ গ্রহণ করে তা বৈদেশিক ঋণ। যেমন- UNDP, JAICA, বিশ্বব্যাংক, IMF, IDB, ADB প্রভৃতি প্রতিষ্ঠান। উদ্দীপকে বাংলাদেশ সরকার অবকাঠামো নির্মাণের অর্থায়ন এবং 'অর্থনৈতিক 'স্থিতিশীলতা অর্জনে বিভিন্ন উৎস হতে ঋণ নেয়। বাংলাদেশের সরকারের বৈদেশিক ঋণের উৎস হলো বিশ্বব্যাংক, বন্ধুদেশ, JAICA, IMF, IFC এবং বিদেশি সরকার। সরকার রাজস্ব আয় ও অভ্যন্তরীণ ঋণ দ্বারা ব্যয় নির্বাহে ব্যর্থ হলে এ উৎস হতে ঋণ নেয়। এ উৎস থেকে ঋণ সংগ্রহ করা জটিল ও কঠিন শর্তযুক্ত হয়ে থাকে।"
        },
        {
          "label": "ঘ",
          "question": "উদ্দীপক হতে সরকারি ঋণের বৈদেশিকউৎসসমূহ চিহ্নিত করো।",
          "explanation": "উদ্দীপকে উল্লিখিত সরকারি ঋণের উৎসসমূহ পর্যাপ্ত বলে আমি মনে করি। সরকারি ঋণের দুটি উৎস হলো অভ্যন্তরীণ ও বাহ্যিক বা বৈদেশিক উৎস। সরকার দেশের জনগণ রা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে তাহলো অভ্যন্তরীণ ঋণ। পক্ষান্তরে, কোনো দেশের সরকার বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাহলো বৈদেশিক ঋণ। উদ্দীপকে সরকার ব্যক্তি, বিমা কোম্পানি, সঞ্চয় ব্যাংক ও কেন্দ্রীয় ব্যাংক থেকে ঋণ নেয়। এগুলো সরকারি ঋণের অভ্যন্তরীণ উৎসকে নির্দেশ করে। আবার বিদেশি সরকার, বিশ্বব্যাংক, JAICA, IMF ও IFC প্রভৃতি ঋণের বৈদেশিক উৎস থেকেও সরকার ঋণ নেয়। অর্থাৎ, সরকার সরকারি ঋণের দুটি উৎস থেকেই ঋণ গ্রহণ করে। এগুলো তার ব্যয় নির্বাহের চাহিদা মেটাতে পারে। + অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, পরিশোধের কম সময় দিয়ে থাকে। কিন্তু সরকার অনেক সময় রাজস্ব আয় ও অভ্যন্তরীণ উৎসের ঋণ দিয়ে ব্যয় মেটাতে পারে না। তখন বৈদেশিক উৎস হতে ঋণ নিয়ে ব্যয় নির্বাহ করে। তাই বলা যায়, উদ্দীপকে সরকারি ঋণের জন্য অভ্যন্তরীণ ও বৈদেশিক উৎস পর্যাপ্ত হবে।"
        }
      ]
    }
  ]
}