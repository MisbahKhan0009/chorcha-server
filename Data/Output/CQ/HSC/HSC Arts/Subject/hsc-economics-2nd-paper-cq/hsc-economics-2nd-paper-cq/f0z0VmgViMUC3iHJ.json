{
  "title": "সিলেট বোর্ড ২০১৯",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. X-এর উৎপাদন প্রতিষ্ঠানটি ২০১৭-১৮ অর্থবছরে ভালো মুনাফা করেছে। ব্যবসা সম্প্রসারণের জন্য তিনি মুনাফার ১০% হাতে রেখেছেন। সাভারের একটি প্লট বিক্রয়ের অর্থও ব্যবসায় বিনিয়োগ করেছেন। এই পরিমাণ পুঁজি যথেষ্ট না হওয়ায় তিনি সিকিউরিটিজ এন্ড এক্সচেঞ্জ কমিশনে তার প্রতিষ্ঠানটিকে তালিকাভুক্ত করেন। তিনি এ বছর সেখান থেকে ৫০০ কোটি টাকার মূলধন সংগ্রহ করেন। এই অর্থ প্রাপ্তি তার জন্য ব্যবসা সম্প্রসারণে সহায়ক হয়েছে। একটি ব্যাংকের স্থানীয় শাখার সাথেও তার লেনদেন রয়েছে।",
      "tag": "SB 19",
      "sub_questions": [
        {
          "label": "ক",
          "question": "শেয়ার কী?",
          "explanation": "কোম্পানির অনুমোদিত মূলধনের ক্ষুদ্রতম অংশকে শেয়ার বলে।"
        },
        {
          "label": "খ",
          "question": "বাংলাদেশের সম্ভবনাময় অর্থনৈতিক খাতগুলোর মধ্যে দুটি গুরুত্বপূর্ণ খাত লেখো।",
          "explanation": "বাংলাদেশের সম্ভাবনাময় দুটি অর্থনৈতিক খাত হলো কৃষিখাত ও শিল্পখাত। কবি বাংলাদেশের প্রধান অর্থনৈতিক খাত। খাদ্য উৎপাদন, শিল্পের কনসহ বিভিন্ন ক্ষেত্রে কৃষির অবদান রয়েছে। এ দেশের প্রবৃদ্ধি এবং উন্নয়নের অধির ওপর নির্ভরশীল। দেশের শ্রমশক্তির ৪৫.৩৩ শতাংশ কৃষিখাতে নিয়োজিত। ২০২২-২৩ অর্থবছরে জিডিপিতে কৃষির সামগ্রিক অবদান ছিল ১১.20% । বর্তমানে এ দেশের কৃষির অনেক আধুনিকায়ন করা হয়েছে। কৃষিকাজে উন্নত সার, বীজ ইত্যাদি কৃষি উপকরণ ও আধুনিক যন্ত্রপাতি ব্যবহৃত হচ্ছে। তাই বলা যায়, সঠিক নীতি অনুসরণ করা হলে কৃষি খাতের ভবিষ্যৎ উজ্জ্বল। বাংলাদেশের আরেকটি গুরুত্বপূর্ণ অর্থনৈতিক খাত হলো শিল্প খাত। দীর্ঘদিন যাবৎ অনুন্নত থাকা দেশের শিল্পখাতের ক্রমশ উন্নতি ঘটছে। জিডিপিতে ম্যানুফ্যাকচারিং শিল্পখাতের অবদান বৃদ্ধি পেয়ে বর্তমানে (২০২৩) ২৪.৯৫ শতাংশে উঠেছে। তাই বলা যায়, শিল্পখাত বাংলাদেশের অর্থনৈতিক উন্নয়নে ভবিষ্যতে আরও গুরুত্বপূর্ণ ভূমিকা পালন করবে।"
        },
        {
          "label": "গ",
          "question": "উদ্দীপক অনুযায়ী প্রতিষ্ঠানটির অর্থায়নের জন্য কোন কোন উৎস ব্যবহৃত হয়েছে ? ব্যাখ্যা করো।",
          "explanation": "উদ্দীপকে মি. X-এর উৎপাদন প্রতিষ্ঠানটিতে অর্থায়নের জন্য সংরক্ষিত মুনাফা, স্থায়ী সম্পদ বিক্রয় এবং তার পর পুঁজিবাজারের উৎস ব্যবহার করা হয়েছে। কোনো প্রতিষ্ঠানের মোট তহবিলের যে অংশ মালিকপক্ষ বা প্রতিষ্ঠানের নিজস্ব উৎস থেকে সরবরাহ করা হয় তাকে অভ্যন্তরীণ উৎস বলে। ব্যক্তি তার আয়ের পুরোটা ব্যয় না করে কিছু অংশ সন্বয় করে। এই সম্বিলিত অর্থ যখন বিনিয়োগ করা হয় তখন তা অর্থায়নের উৎস হিসেবে বিবেচিত হয়। তাছাড়া প্রতিষ্ঠানের নগদ অর্থের প্রয়োজনে ব্যক্তি তার আগের কেনা সম্পদ বিক্রয় করতে পারে। অর্থায়নের আরেকটি উৎস হলো পুঁজিবাজার। যে বাজারে যৌথ মূলধনী কারবারি প্রতিষ্ঠানের শেয়ার ক্রয়- বিক্রয় হয় তাকে পুঁজিবাজার বলে। সাধারণত দীর্ঘমেয়াদি অর্থায়নের জন্য পুঁজিবাজার থেকে মূলধন সংগ্রহ করা হয়। উদ্দীপকে লক্ষ করা যায়, মি. x তার উৎপাদন প্রতিষ্ঠানের মুনাফার ১০% ব্যবসা সম্প্রসারণের জন্য হাতে রাখেন, যা অর্থায়নের সংরক্ষিত মুনাফা নির্দেশ করে। তিনি পরে জমি বিক্রি করে ব্যবসায় বিনিয়োগ করেন, যা স্থায়ী সম্পদ বিক্রয় উৎসকে নির্দেশ করে। এতেও মি. X-এর প্রয়োজনীয় অর্থের যোগান না হলে তিনি প্রতিষ্ঠানটিকে সিকিউরিটিজ এন্ড এক্সচেঞ্জ কমিশনে তালিকাভুক্ত করে ৫০০ কোটি টাকা মূলধন সংগ্রহ করেন, যা পুঁজিবাজার উৎস নির্দেশ করে। পরিশেষে বলা যায়, মি. x তার ব্যবসা সম্প্রসারণের জন্য ব্যক্তিগত সঞ্চয়, স্থায়ী সম্পদ বিক্রয় ও পুঁজিবাজার-এ তিন উৎস থেকে অর্থ সংগ্রহ করেছেন।"
        },
        {
          "label": "ঘ",
          "question": "মূলধন সংগ্রহের ক্ষেত্রে অন্যান্য উৎসের তুলনায় পুঁজিবাজার অধিক সুবিধাজনক কি না ‍উদ্দীপকের ভিত্তিতে মতামত দাও।",
          "explanation": "মূলধন সংগ্রহের ক্ষেত্রে অন্যান্য উৎসের তুলনায় পুঁজিবাজার থেকে মূলধন সংগ্রহ করা বেশি সুবিধাজনক বলে আমার মনে হয়- দীর্ঘমেয়াদি ঋণযোগ্য তহবিলের বাজারকে পুঁজিবাজার বলে। পুঁজিবাজার থেকে মূলধন সংগ্রহ করাকে স্থায়ী মূলধন হিসেবে গণ্য করা হয়। কেননা, শেয়ার মূলধনের নির্দিষ্ট পরিশোধ মেয়াদকাল নেই। সাধারণত ব্যবসায়ের জন্য কোথাও থেকে মূলধন সংগ্রহ করলে তা একটি নির্দিষ্ট সময়ের পর পরিশোধ করতে হয়। কিন্তু শেয়ার একমাত্র মূলধন যা কোম্পানি যতদিন টিকে থাকে ততদিন পরিশোধ করতে হয় না। কোনো কারবারের জন্য মূলধন নিতে হলে নানা ধরনের জামানত দিতে হয় কিন্তু শেয়ার মূলধনের ক্ষেত্রে কোনো ধরনের জামানত দিতে হয় না । উদ্দীপকে মি. X-এর উৎপাদন প্রতিষ্ঠানটি ব্যবসা সম্প্রসারণের জন্য নিজস্ব সংরক্ষিত মুনাফা ও তার ব্যক্তিগত সম্পদ বিক্রয়ের মাধ্যমে . অর্থসংগ্রহ করেন। এতে তাদের প্রয়োজনীয় অর্থের চাহিদা পূরণ না হওয়ায় পুঁজিবাজার থেকে অর্থ সংগ্রহ করেন। কারণ তাদের যে পরিমাণ মূলধন প্রয়োজন তা অন্যান্য উৎস থেকে সংগ্রহ করা সুবিধাজনক নয়। অন্যান্য উৎস থেকে মূলধন সংগ্রহ করতে জামানতের প্রয়োজন হয় এবং | তাতে ঝুঁকির পরিমাণ অনেক বেশি হয়। তাছাড়া প্রাপ্ত মূলধনের পরিমাণ পর্যাপ্ত না-ও হতে পারে। এসব দিক বিবেচনা করেই মি. &#039;X&#039; এর উৎপাদন প্রতিষ্ঠানটি পুঁজিবাজার থেকে মূলধন সংগ্রহ করে। সাধারণ শেয়ারের মাধ্যমে কোম্পানি অতি সহজে অর্থসংস্থান করতে পারে। সুনাম আছে এমন কোম্পানির জন্য এটি অধিক সুবিধাজনক। ঋণকৃত মূলধনের জন্য সুদ দিতে হয় না। শেয়ার হোল্ডারদের লভ্যাংশ দিতে হয়। আর লাভ না হলে তাও দিতে হয় না। তাই এ উৎস থেকে মূলধন সংগ্রহ করার ঝুঁকি কম। কিন্তু অন্যান্য উৎস থেকে মূলধন সংগ্রহ করলে ব্যবসায় ক্ষতি হলেও কোম্পানিকে সুদ দিতে হয়। তাই অন্যান্য | উৎস থেকে মূলধন সংগ্রহ করা তুলনামূলকভাবে বেশি ঝুঁকিপূর্ণ। উপরের আলোচনা থেকে বলা যায় যে, মূলধন সংগ্রহের জন্য অন্যান্য উৎস থেকে পুঁজিবাজারই সুবিধাজনক। কেননা, পুঁজিবাজার থেকে মূলধন সংগ্রহ করলে কম ঝুঁকি বহন করতে হয়।"
        }
      ]
    },
    {
      "number": "2",
      "uddipok": "জনি মিয়া একজন দিনমজুর। বাজারে খাদ্যমূল্য অত্যধিক হওয়ায় পরিবারের সদস্যদের জন্য প্রয়োজনীয় সব ধরনের খাদ্য যোগাতে তাকে হিমশিম খেতে হয়। দেশি-বিদেশি ফল, মাছ, মাংস, দুধ, পনির এসব খাবার তার ছেলে-মেয়েরা খেতে পায় না। তাদের রান্না ঘরটাও বেশি ভালো নয়। ফ্রিজ, গ্যাসের চুলা তাদের নেই।",
      "tag": "SB 19",
      "sub_questions": [
        {
          "label": "ক",
          "question": "নিরাপদ খাদ্য কী?",
          "explanation": "যে খাদ্য উৎপাদনক্ষেত্র থেকে শুরু করে ভোক্তার কাছে পৌছানো পর্যন্ত কোনোভাবেই কলুষিত হয় না এবং স্বাস্থ্যের জন্য হুমকির কারণ হয়ে দাঁড়ায় না তাকে নিরাপদ খাদ্য বলা যায়।"
        },
        {
          "label": "খ",
          "question": "শিক্ষার সাথে খাদ্য নিরাপত্তার সম্পর্ক কীরূপ?",
          "explanation": "শিক্ষার সাথে খাদ্য নিরাপত্তার গভীর সম্পর্ক রয়েছে। বাংলাদেশ গত দুই দশকে শিক্ষা ক্ষেত্রে যথেষ্ট অগ্রপতি লাভ করেছে। শিক্ষার গুরুত্ব সম্পর্কে জনমানুষের সচেতনতা যথেষ্ট বেড়েছে। সরকার দরিদ্র জনগোষ্ঠীর মধ্যে শিক্ষার হার বাড়ানোর জন্য 'শিক্ষার বিনিময়ে খাদ্য' কর্মসূচি গ্রহণ করেছে। শিক্ষার হার বাড়ার সাথে সাথে কৃষকদের দক্ষতা বাড়ে যা খাদ্যশস্যের ফলনবৃদ্ধিতে ভূমিকা রাখে। এছাড়া শিক্ষার মাধ্যমে মানুষ খাদ্যের যথোপযুক্ত ব্যবহার সম্পর্কে সচেতন হয় এবং তাদের উপার্জন তথা ক্রয়ক্ষমতাও বাড়ে। এভাবে শিক্ষার সাথে খাদ্য নিরাপত্তার সরাসরি সম্পর্ক রয়েছে।"
        },
        {
          "label": "গ",
          "question": "উদ্দীপকে খাদ্য নিরাপত্তার কোন কোন দিক নির্দেশিত হয়েছে। যুক্তিসহকারে ব্যাখ্যা করো।",
          "explanation": "উদ্দীপকে খাদ্য নিরাপত্তার অন্যতম দিক খাদ্যের ক্রয়যোগ্যতার অভাব নির্দেশিত হয়েছে। খাদ্যের ক্রয়যোগ্যতা বলতে বোঝানো হয়, পুষ্টিকর খাদ্য প্রাপ্তির জন্য প্রয়োজনীয় যথেষ্ট সম্পদ থাকা। কারণ খাদ্য নিরাপত্তা নিশ্চিত করার জন্য কেবল খাদ্য উৎপাদন বৃদ্ধিই যথেষ্ট নয়, বরং জনগণের খাদ্য কেনার যথেষ্ট ক্ষমতাও থাকতে হবে। সম্পদের যথাযথ ব্যবহার ও সুষ্ঠু বণ্টন ব্যবস্থা না থাকায় দেশের বেশিরভাগ সম্পদ একটি অতি ক্ষুদ্র শ্রেণির হাতে পুঞ্জীভূত হয়েছে। পক্ষান্তরে এক বিশাল জনগোষ্ঠী চরম্ দারিদ্র্যের মধ্যে জীবনযাপন করছে। ফলে বাজারে যথেষ্ট খাদ্য থাকা সত্ত্বেও শুধু ক্রয়ক্ষমতার অভাবে বহু মানুষের খাদ্য নিরাপত্তা নিশ্চিত করা সম্ভব হচ্ছে না। উদ্দীপকের দিনমজুর জনি মিয়া সমাজের সুবিধাবঞ্চিত হতদরিদ্র গোষ্ঠীর একজন মানুষ। তার উপার্জন দিয়ে দুবেলা সামান্য ডালভাতের সংস্থান হয়। ইচ্ছা থাকলেও তিনি সন্তানদের ফল, মাছ, মাংস, দুধ, পনির এসব খাবার দিতে পারেন না। বাজারে পুষ্টিকর খাদ্যের প্রাপ্যতা সত্ত্বেও ক্রয়ক্ষমতার অভাবে তার পরিবারকে অপুষ্টির শিকার হতে হচ্ছে।"
        },
        {
          "label": "ঘ",
          "question": "উদ্দীপকে উল্লেখিত খাদ্য নিরাপত্তার দিকসমূহ নিশ্চিতকরণে করণীয়সমূহ কী কী? বিশ্লেষণ করো।",
          "explanation": "উদ্দীপকে উল্লেখিত খাদ্য নিরাপত্তার দিকসমূহ নিশ্চিত করায় করণীয়সমূহ নিচে বিশ্লেষণ করা হলো। দেশের খাদ্য নিরাপত্তা বৃদ্ধির জন্য খাদ্যের যোগান বৃদ্ধির সাথে সাথে জনগণের ক্রয়ক্ষমতাও বৃদ্ধি করতে হবে। খাদ্যের পর্যাপ্ত যোগান থাকা সত্ত্বেও যদি জনগোষ্ঠীর একটি বড় অংশের তা কেনার ক্ষমতা না থাকে। জনসাধারণের ক্রয়ক্ষমতা বাড়ানোর জন্য কিছু ব্যবস্থা নেওয়া প্রয়োজন। তবে খাদ্য নিরাপত্তা অর্জন সম্ভব নয়। এজন্য খাদ্য নিরাপত্তা অর্জনে । এর অন্যথা হলে বহু দারদ্র মানুষ খাদ্যাভাব ও অপুষ্টিতে ভুগবে। উদ্দীপকে তিনি মিয়া একজন দিনমজুর। তার ছেলে মেয়েরা ভালো খাদ্য খেতে পারে না। ফলে তারা অনিরাপদ খাদ্য গ্রহণ করে। এজন্য দায়ী। খাদ্য ক্রয়ের অক্ষমতার। তাই খাদ্য নিরাপত্তা অর্জন করতে হলে দারিদ্র্য দূর করতে হবে। দেশের দরিদ্র অঞ্চলে কর্মক্ষম লোকদের জন্য কাজের সুযোগ সৃষ্টি করতে হবে যাতে আয়ম্ভর বৃদ্ধি পায়। বৃষির উৎপাদনশীলতা বৃদ্ধি, ভূমিহীনদের সহায়তা প্রদান, কর্মমুখী শিক্ষা ও প্রশিক্ষণের ব্যবস্থা এবং সামাজিক নিরাপত্তা জোরদারের মাধ্যমে দারিদ্র্য হ্রাসের ব্যবস্থা করতে হবে। কৃষির আধুনিকায়ন ও দ্রুত শিল্পায়নের মাধ্যমে কর্মসংস্থানের সুযোগ সৃষ্টি করতে হবে। কর্মসংস্থানের সুযোগ সৃষ্টির মাধ্যমে দারিদ্র্য দূর করার উদ্যোগ নেওয়া হলে জনি মিয়ার মতো দরিদ্র ও সুবিধাবঞ্চিত মানুষের আয় বৃদ্ধি পাবে। কাজেই বলা যায়, উপরের ব্যবস্থাগুলো গৃহীত হলে খাদ্যের ক্রয়যোগ্যতা অর্জিত হবে। যা জনি মিয়ার মতো মানুষদের খাদ্য নিরাপত্তা নিশ্চিত করবে।"
        }
      ]
    },
    {
      "number": "3",
      "uddipok": "",
      "tag": "SB 19",
      "sub_questions": [
        {
          "label": "ক",
          "question": "স্থূল জন্মহার কী?",
          "explanation": "কোনো দেশে প্রতিবছর মোট জনসংখ্যার প্রতি হাজারে যে সংখ্যক জীবিত শিশু জন্মগ্রহণ করে তাকে সে দেশের স্থূল জন্মহার বলে। |"
        },
        {
          "label": "খ",
          "question": "কর্মসংস্থানের ওপর অতিরিক্ত জনসংখ্যার প্রভাব কেমন?",
          "explanation": "জনাধিক্যের চাপ কর্মসংস্থানের ওপর বিরূপ প্রভাব ফেলে। জীবনধারণের জন্য কর্মসংস্থানের একান্ত প্রয়োজন। তবে কোনো দেশে দ্রুতগতিতে জনসংখ্যা বৃদ্ধি পেলেও সে তুলনায় কর্মসংস্থানের সুযোগ বাড়ে না। ফলে বেকারত্ব, অর্ধবেকারত্ব, ছদ্ম বেকারত্ব দিন দিন বৃদ্ধি পায়। জনবহুল দেশে শিল্প ও সেবা খাত শক্তিশালী না হলে কৃষিবহির্ভূত খাতে কর্মসংস্থানের সুযোগও খুবই সীমিত থাকে। তাই ক্রমবর্ধমান হারে জনসংখ্যা বাড়তে থাকলে বেকার সমস্যা আরও প্রকট আকার ধারণ করে। এভাবেই অতিরিক্ত জনসংখ্যা কর্মসংস্থানের ওপর প্রভাব ফেলে।"
        },
        {
          "label": "গ",
          "question": "উদ্দীপক থেকে নিম্ন জনসংখ্যা ও অতি জনসংখ্যা উল্লেখ করো",
          "explanation": "উদ্দীপকের চিত্রটি জনসংখ্যার কাম্য জনসংখ্যা তত্ত্বের চিত্র নির্দেশ করে। কাম্য জনসংখ্যা স্তরে দেশের বিদ্যমান সম্পদের পূর্ণ ব্যবহার দ্বারা উৎপাদন ও মাথাপিছু আয় সর্বোচ্চ হয়। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয়, তবে তাকে নিম্ন জনসংখ্যার দেশ বলে। আবার জনসংখ্যা বাড়ার সাথে সাথে যখন শ্রমের যোগান বাড়ে, শ্রমবিভাগ প্রবর্তিত হয়, উৎপাদন ক্ষেত্রে উন্নততর কলাকৌশলের ব্যবহার ঘটে এবং প্রাকৃতিক সম্পদের সদ্ব্যবহার সম্ভব হয়, তখন মাথাপিছু প্রকৃত আয় বাড়তে থাকে। অবশেষে জনসংখ্যা বেড়ে এমন এক পর্যায়ে পৌঁছায় যেখানে দেশের প্রাকৃতিক সম্পদ ও মূলধনের পূর্ণ ব্যবহার করে মাথাপিছু আয় সর্বোচ্চ হয়। এক সময় গিয়ে জনসংখ্যার তুলনায় সম্পদ বৃদ্ধি না পাওয়ায় মাথাপিছু আয় কমে যায়। এ পর্যায়ের জনসংখ্যাকে অধিক জনসংখ্যা বলে। উদ্দীপকের চিত্রটিতে, ভূমি অক্ষে জনসংখ্যা এবং লম্ব অক্ষে মাথাপিছু আয় পরিমাপ করা হয়েছে। চিত্রে OM, জনসংখ্যা স্তরে মাথাপিছু আয় সর্বোচ্চ M‡N বা পরিমাণ। জনসংখ্যা যদি OM. স্তর থেকে কম হয়; OM পরিমাণ হয় তাহলে মাথাপিছু আয় হয় MA বা OY পরিমাণ। এটি নিম্ন জনসংখ্যা নির্দেশ করে। আবার, জনসংখ্যা OM২ থেকে বেশি হয়ে OM, হলে মাথাপিছু আয় হয় M.H বা OY পরিমাণ। এক্ষেত্রে দেখা যায়, জনসংখ্যা বৃদ্ধিতে মাথাপিছু আয় হ্রাস পেয়েছে। অর্থাৎ H বিন্দুতে O M 3 OM_3 O M 3 ​ পরিমাণ জনসংখ্যা এবং মাথাপিছু আয় OY পরিমাণ; যা অতি জনসংখ্যা নির্দেশ করে।"
        },
        {
          "label": "ঘ",
          "question": "প্রদত্ত উদ্দীপকে কাম্য জনসংখ্যা কত ও কেন? বিশ্লেষণ করো।",
          "explanation": "উদ্দীপকের চিত্রে O M 2 OM_2 O M 2 ​ পরিমাণ হলো কাম্য জনসংখ্যা । কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোত্তম হয়। কাম্য জনসংখ্যার তত্ত্ব অনুসারে কোনো দেশের প্রাকৃতিক সম্পদকে উপযুক্তভাবে কাজে লাগানোর জন্য \"একটি বিশেষ জনসংখ্যার প্রয়োজন হয়। একেই কাম্য জনসংখ্যা বলে। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয় তাকে নিম্ন জনসংখ্যার দেশ আর যদি বেশি হয় তাকে অতি জনসংখ্যার দেশ বলে। সুতরাং জনসংখ্যার যে আকারে মাথাপিছু প্রকৃত আয় সর্বাধিক হয় তা-ই হলো কাম্য জনসংখ্যা। উদ্দীপকের চিত্রে ভূমি অক্ষে জনসংখ্যার পরিমাণ এবং লম্ব অক্ষে মাথাপিছু আয় পরিমাপ করা হয়েছে। ANH হলো মাথাপিছু প্রকৃত আয় রেখা। চিত্র থেকে বোঝা যায়, জনসংখ্যার আয়তন শূন্য (০) থেকে বেড়ে O M 2 OM_2 O M 2 ​ স্তরে পৌছা পর্যন্ত মাথাপিছু আয় ক্রমান্বয়ে বাড়তে থাকে। O M 2 OM_2 O M 2 ​ স্তরে জনসংখ্যার প্রকৃত মাথাপিছু আয় সর্বাধিক হয়ে M 2 M_2 M 2 ​ N পৌছায়। সুতরাং OM, জনসংখ্যাই হলো কাম্য জনসংখ্যা। চিত্রে, A বিন্দুতে OM; পরিমাণ নিম্ন জনসংখ্যা এবং H বিন্দুতে OM, পরিমাণ অতি জনসংখ্যা নির্দেশ করে। OM-এর পরে জনসংখ্যা আরও বৃদ্ধি পেলে মাথাপিছু আয় কমে যায় এবং OM.-এর থেকে জনসংখ্যা হ্রাস পেলেও মাথাপিছু আয় কমে যায়। সুতরাং OM, জনসংখ্যা স্তরেই কাম্য জনসংখ্যা নির্দেশিত। পরিশেষে বলা যায়, জনসংখ্যার যে স্তরে মাথাপিছু আয় সর্বোচ্চ হয় সেই স্তরকেই কাম্য জনসংখ্যা স্তর বলা হয়।"
        }
      ]
    },
    {
      "number": "4",
      "uddipok": "জনাব রশিদ রসুলপুর গ্রামের কৃষক। তার এলাকাটি সমতল। গ্রামটির একদিকে হাওর আর অন্যদিকে নদী। নদী দিয়ে নৌকা চলে। পাশেই জেলেপল্লি। নদীর চর, হাওর আর সমতল মাঠে গরু, মহিষ ও ছাগল চরে বেড়ায়। বর্ষাকালে প্রচুর বৃষ্টিপাত হওয়ায় তিনি ধান চাষে সেচ্ সুবিধা পেয়ে থাকেন। শীতকালে আবার রবি শস্যও ফলানো সম্ভব হয়। এই এলাকায় পাট, বাঁশ, বেত ইত্যাদিও প্রচুর জন্মে। বনভূমির কথা বাদ দিলে রসুলপুর গ্রাম যেন বাংলাদেশের আসল চেহারা।",
      "tag": "SB 19",
      "sub_questions": [
        {
          "label": "ক",
          "question": "প্রাচীন বাংলার রপ্তানি পণ্যসমূহ কী কী ?",
          "explanation": "প্রাচীন বাংলা থেকে চাল, চিনি, বিশ্ববিখ্যাত মসলিনসহ সুতিবন্ত্র, লবণ, গুড়, মসলা, মরিচ, আদা, হলুদ, পিঁয়াজ, পান-সুপারি, নারিকেল এবং অন্যান্য কৃষিজাত পণ্য রপ্তানি হতো।"
        },
        {
          "label": "খ",
          "question": "‘আগামী দিনে পাটই হতে পারে বাংলাদেশের সবচেয়ে সম্ভবনাময় খাত।’ ব্যাখ্যা করো।",
          "explanation": "জলবায়ু পরিবর্তনজনিত কারণে ভবিষ্যৎ পৃথিবী বিবেচনায় পাট বাংলাদেশের সবচেয়ে সম্ভাবনাময় খাতগুলোর মধ্যে অন্যতম। সোনালি আঁশের দেশ বাংলাদেশ। এ দেশ বিশ্বের শীর্ষ পাট উৎপাদনকারী দেশের অন্যতম। পরিবেশ বিষয়ে সচেতনতার কারণে বিশ্বজুড়ে পরিবেশবান্ধব পাটপণ্যের চাহিদা ক্রমেই বাড়ছে। এ কারণে পাট শিল্পের মান উন্নয়ন এবং পণ্যের বৈচিত্র্য সৃষ্টির মাধ্যমে পাটের বাজার সম্প্রসারণের সম্ভাবনা উজ্জ্বল। সুতরাং, পাট শিল্পের হারানো গৌরব ফিরিয়ে আনার লক্ষ্যে সঠিক উদ্যোগ গ্রহণ করা হলে আগামী দিনে এটিই হতে পারে বাংলাদেশের সবচেয়ে বড় সম্ভাবনাময় খাত।"
        },
        {
          "label": "গ",
          "question": "বাংলাদেশের প্রাকৃতিক পরিবেশের উপাদানসমূহ উদ্দীপকের আলোকে চিহ্নিত করো।",
          "explanation": "উদ্দীপকের আলোকে বাংলাদেশের প্রাকৃতিক পরিবেশের উপাদানসমূহ চিহ্নিত করা হলো- প্রকৃতি প্রদত্ত উপাদান দিয়েই প্রাকৃতিক পরিবেশ সৃষ্টি হয়। একটি দেশের প্রাকৃতিক পরিবেশের উপাদানসমূহ হলো— ভূ-প্রকৃতি, নদ-নদী, জলবায়ু, বনভূমি, মৃত্তিকা, খনিজ সম্পদ, প্রাণিজ সম্পদ ইত্যাদি। প্রাকৃতিক পরিবেশ দেশের অর্থনীতিকে বিশেষভাবে প্রভাবিত করে। মানুষের পেশা, জীবিকা, কর্মদক্ষতা, উৎপাদন, ভোগ, বাণিজ্য ইত্যাদির ওপর প্রাকৃতিক পরিবেশের অনেক প্রভাব থাকে। উদ্দীপকে জনাব রশিদ রসুলপুর গ্রামের কৃষক। তার এলাকাটি সমতল। এছাড়া রয়েছে অনেক খাল-বিল, হাওর-বাঁওড়। এর নদী অববাহিকা প্রতি বর্ষায় উর্বর পলিমাটিতে সমৃদ্ধ হয়। ভূপ্রাকৃতিক বৈচিত্র্য অনুসারে বাংলাদেশকে প্রধানত দুই ভাগে ভাগ করা হয়েছে। যথা- সমভূমি অঞ্চল ও পাহাড়ি অঞ্চল। এর মধ্যে সমভূমির অংশই বেশি। এখানে বর্ষায় প্রচুর বৃষ্টিপাত হয় যা বাংলাদেশের জলবায়ুর অন্যতম বৈশিষ্ট্য। রসুলপুরে অনেক বাঁশ এবং বেতও জন্মে। সুতরাং বলা যায়, প্রাকৃতিক উপাদানের দিক দিয়ে গ্রামটি যেন প্রায় গোটা বাংলাদেশেরই প্রতিচ্ছবি ।"
        },
        {
          "label": "ঘ",
          "question": "প্রাকৃতিক পরিবেশের উল্লিখিত উপাদানসমূহ বাংলাদেশের অর্থনীতিতে কীভাবে প্রভাবিত করেছে ? বিশ্লেষণ করো।",
          "explanation": "প্রাকৃতিক পরিবেশের উল্লিখিত উপাদানগুলো বাংলাদেশের অর্থনীতিকে ব্যাপকভাবে প্রভাবিত করেছে। প্রতিটি দেশের অর্থনীতিতে প্রাকৃতিক পরিবেশের প্রভাব ব্যাপক। প্রাকৃতিক পরিবেশ বলতে একটি দেশের ভৌগোলিক অবস্থান, তার ভূপ্রকৃতি, নদ-নদী, জলবায়ু, বনজ, সামুদ্রিক, খনিজের মতো প্রাকৃতিক সম্পদ ইত্যাদির সম্মিলিত প্রভাবে সৃষ্ট পারিপার্শ্বিকতাকে বোঝায়। অন্যান্য অনেক দেশের মতো বাংলাদেশের অর্থনীতিতে প্রাকৃতিক পরিবেশ দ্বারা ব্যাপকভাবে প্রভাবিত হয়েছে এবং হচ্ছে। জনাব রশিদের দেশটি বাংলাদেশ। উক্ত দেশের ভৌগোলিক অবস্থান বিবেচনায় দেশটি বিশ্বের বেশ সুবিধাজনক একটি স্থানে অবস্থিত। দক্ষিণ- এশিয়ার কেন্দ্রস্থলে অবস্থিত হওয়ায় বিশ্বের অর্থনৈতিক পরাশক্তিগুলোর সাথে এদেশের ঘনিষ্ঠ বাণিজ্যিক সম্পর্ক গড়ে উঠেছে। তেমনি এর ভূপ্রকৃতি ও জলবায়ুও অর্থনৈতিক সমৃদ্ধির জন্য সহায়ক। এদেশের অসংখ্য নদ-নদী কৃষিকাজ, নৌপরিবহন ও মৎস্যসম্পদের ক্ষেত্রে বিশাল ভূমিকা রাখে। বাংলাদেশের পলিসমৃদ্ধ উর্বর সমতলভূমি, নাতিশীতোষ্ণ জলবায়ু ও প্রচুর বৃষ্টিপাতওঁ কৃষি উৎপাদনের জন্য বিশেষভাবে উপযোগী। কৃষিতেই বাংলাদেশের সবচেয়ে বেশি কর্মসংস্থান হয় এবং এটি অর্থনীতির অন্যতম শীর্ষ খাত। দক্ষিণের বিশাল সমুদ্র উপকূল আন্তর্জাতিক বাণিজ্যে সহায়তার পাশাপাশি মৎস্যসহ বিপুল পরিমাণ সামুদ্রিক সম্পদ যোগাচ্ছে। বিস্তীর্ণ চর ও হাওর এলাকায় রয়েছে পশুপালন ও মৎস্য চাষের বিশাল সুযোগ। সুতরাং বলা যায়, অনুকূল ভৌগোলিক অবস্থান, অসংখ্য নদ-নদী, প্রচুর বৃষ্টিপাত, উর্বর সমতলভূমি, সমুদ্র উপকূল ইত্যাদি প্রাকৃতিক পরিবেশের উপাদান বাংলাদেশের অর্থনীতিকে বিপুলভাবে প্রভাবিত করেছে।"
        }
      ]
    },
    {
      "number": "5",
      "uddipok": "’ক' একজন কৃষক। পূর্বের তুলনায় ফসলের উৎপাদন অধিক হওয়ায় তিনি খুব খুশি। যথাসময়ে স্বল্প সুদে ঋণ পাওয়ায় তিনি স্থানীয় কৃষি ব্যাংকের ম্যানেজারকে ধন্যবাদ দেন। ম্যানেজার সাহেব 'ক' কে বলেন, অধিক ফসল উৎপাদনের পেছনে সরকারের ভূমিকাই মুখ্য। প্রান্তিক কৃষকদের কথা ভেবে সরকার ঋণের সুদের হার কমিয়েছে। বিগত দশকে সরকার দেশে ২৪টি শস্যখামার স্থাপন করেছে। ২০১৪-১৫ অর্থবছরে অপেক্ষাকৃত সুলভমূল্যে বিক্রীত সারের পরিমাণ ছিল ৪৭.৯১ লক্ষ মেট্রিক টন। কৃষি বিভাগ কর্তৃক চারা উৎপাদনেও বেশ সাফল্য ছিল। বর্তমানে সরকার ৬০ লক্ষ হেক্টর জমি সেচের আওতায় এনেছে। তথাপি-কৃষকের মনে উৎপাদন ব্যয় ও ন্যায্য দাম নিয়ে শঙ্কা রয়েছে।",
      "tag": "SB 19",
      "sub_questions": [
        {
          "label": "ক",
          "question": "'কৃষি ঋণের অপ্রাতিষ্ঠানিক উৎস কী কী ?",
          "explanation": "কৃষি ঋণের অপ্রাতিষ্ঠানিক উৎসসমূহ হচ্ছে ১. আত্মীয়-স্বজন ও বন্ধু-বান্ধব ২. গ্রাম্য মহাজন ৩. গ্রাম্য ব্যবসায়ী ও দোকানদার ৪. ফড়িয়া ও বেপারি ৫. গ্রামের বিত্তশালী ব্যক্তি প্রভৃতি।"
        },
        {
          "label": "খ",
          "question": "কৃষিভিত্তিক শিল্প স্থাপনকে অগ্রাধিকার দেওয়া জরুরি কেন?",
          "explanation": "কাঁচামালের সহজলভ্যতার কথা বিবেচনা করে কৃষিভিত্তিক শিল্প স্থাপনকে অগ্রাধিকার দেওয়া উচিত। দেশের অর্থনীতিকে এগিয়ে নেওয়ার জন্য কৃষির উন্নয়নের পাশাপাশি নতুন নতুন শিল্পের প্রসার জরুরি। এক্ষেত্রে কৃষিভিত্তিক শিল্প স্থাপনকে অগ্রাধিকার দেওয়া উচিত। কেননা অন্যান্য শিল্পের জন্য সাধারণত যেসব কাঁচামাল প্রয়োজন হয় তা বাংলাদেশে অনুপস্থিত বা অপ্রতুল। ঐসব কাঁচামাল আমদানির জন্য প্রচুর বৈদেশিক মুদ্রার প্রয়োজন হয়। এছাড়া কাঁচামাল আমদানির ফলে শিল্পপণ্যের উৎপাদন খরচও বেড়ে যায়। পক্ষান্তরে, বাংলাদেশে প্রচুর কৃষিজাত পণ্য উৎপন্ন হওয়ায় অনেক শিল্পের কাঁচামাল অভ্যন্তরীণভাবেই যোগান দেয়া সম্ভব হয়। এতে করে একদিকে যেমন কৃষকেরা উপকৃত হয়, অন্যদিকে শিল্পক্ষেত্রে উৎপাদনের খরচও হ্রাস পায়।"
        },
        {
          "label": "গ",
          "question": "উদ্দীপক থেকে কৃষি উন্নয়নে সরকারের গৃহীত কর্মসূচিসমূহ চিহ্নিত করো ।",
          "explanation": "উদ্দীপকে কৃষি উন্নয়নে সরকারের গৃহীত কর্মসূচিসমূহ ইতিবাচক ভূমিকা পালন করবে। বাংলাদেশ কৃষিপ্রধান দেশ হলেও এর কৃষিব্যবস্থা এখনও অনুন্নত ও এতে উৎপাদনশীলতা নিম্ন। তবে কৃষি খাতের গুরুত্ব বিবেচনা করে সরকার সাম্প্রতিককালে এর উন্নয়নের জন্য বিভিন্ন কর্মসূচি গ্রহণ করেছে। এক্ষেত্রে কৃষিঋণ এবং কৃষি উপকরণ বিতরণের ব্যবস্থা বিশেষভাবে উল্লেখযোগ্য। কৃষি উৎপাদনে বিনিয়োগের স্বল্পতা দূর করতে সরকার ইতিমধ্যেই কৃষি ব্যাংক, রাজশাহী কৃষি উন্নয়ন ব্যাংক ইত্যাদি প্রতিষ্ঠা করেছে। উদ্দীপকে সরকার কৃষি উৎপাদন বাড়াতে প্রয়োজনীয় উপকরণের সরবরাহ নিশ্চিত করেছে। এ লক্ষ্যে সরকার বিভিন্ন কৃষি উপকরণে ভর্তুকি প্রদান করে। বি.এ.ডি.সি সারা দেশে ২৪টি দানা শস্য, ২টি পাটবীজ, ২টি আলুবীজ, ৩টি ডাল ও তেলবীজ, ২টি সবজি বীজ উৎপাদন খামার পরিচালনা করছে। এর ফলে উন্নত বীজের চাহিদা পূরণ হচ্ছে। সরকার বর্তমানে ৬০ লক্ষ হেক্টর জমি সেচের আওতায় এনেছে। উপরের আলোচনা থেকে বলা যায়, কৃষি উন্নয়নে সরকারের গৃহীত কর্মসূচি দেশের কৃষি উন্নয়নে বিশেষ ভূমিকা পালন করছে।"
        },
        {
          "label": "ঘ",
          "question": "বাংলাদেশের কৃষি উন্নয়নে উল্লিখিত কর্মসূচিসমূহ যথেষ্ট কিনা?মতামত দাও ।",
          "explanation": "বাংলাদেশের কৃষি উন্নয়নের সরকার নানাবিধ পদক্ষেপ গ্রহণ করলেও তা যথেষ্ট নয় বলে আমি মনে করি। বাংলাদেশের অর্থনীতি কৃষিনির্ভর হলেও GDP-তে এ খাতের অবদান দিন দিন হ্রাস পাচ্ছে। তাই কৃষি উন্নয়নের লক্ষ্যে বর্তমান সরকার বিভিন্ন কর্মসূচি গ্রহণ ও বাস্তবায়ন করছে। যেমন- কৃষিঋণ ও উপকরণ বিতরণ, সহজলভ্যকরণ ভতুর্কি প্রদান, সেচ সম্প্রসারণ, শস্য খামার ও হিমাগার স্থাপন ইত্যাদি। এ সব পদক্ষেপের ফলে দেশে কৃষি উৎপাদন বৃদ্ধি পাচ্ছে। তথাপি অনুন্নত যোগাযোগ ব্যবস্থা ও মধ্যসত্বভোগীদের দৌরাত্মের কারণে কৃষকরা ন্যায্য মূল্য হতে বঞ্চিত হচ্ছে। উদ্দীপকে 'ক' কৃষক কৃষিঋণে সুদের হার কম এবং প্রাপ্তি সহজলভ্য হওয়ায় কৃষিঋণ গ্রহণ করে তার উৎপাদন বৃদ্ধি করতে পেরেছে। 'প্রান্তিক কৃষকদের কথা ভেবেই সরকার কৃষিঋণে সুদের হার কমিয়েছে। বিগত দশকে সরকার ২৪টি শস্যখামার স্থাপন করেছে। যার মাধ্যমে উন্নত বীজের যোগান দেওয়া সম্ভব হচ্ছে। কৃষি উৎপাদন বৃদ্ধির লক্ষ্যে সুলভমূল্যে কৃষকদের নিকট সার বিক্রয় করেছে। কৃষিক্ষেত্রে চারা উৎপাদন সাফল্য ছিল অত্যন্ত গুরুত্বপূর্ণ। সেচব্যবস্থা সম্প্রসারণের লক্ষ্যে বর্তমানে সরকার ৬০ লক্ষ হেক্টর জমি সেচের আওতায় এনেছে। এতে উৎপাদন বৃদ্ধি পেলেও কৃষকের মনে ন্যায্য মূল্য না পাওয়া ও উৎপাদন ব্যয় বৃদ্ধির আশঙ্কা রয়েছে। কৃষি উন্নয়নের জন্য উল্লিখিত পদক্ষেপগুলো প্রশংসনীয় হলেও তা পর্যাপ্ত নয়। কেননা উৎপাদিত কৃষি পণ্যের যদি ন্যায্য মূল্য না পান ও উৎপাদন ব্যয় বেশি হয় তাহলে কৃষক ক্ষতিগ্রস্ত হবেন। এতে কৃষকেরা কৃষি কাজে নিরুৎসাহিত হবেন, যা কৃষি উন্নয়নেরই অন্তরায়। তাই কৃষি উৎপাদন বৃদ্ধির সাথে সাথে যোগাযোগ ও বিপণন ব্যবস্থার উন্নয়নের মাধ্যমে ন্যায্য মূল্য প্রাপ্তি নিশ্চিত করতে হবে। এ জন্যই কৃষি উন্নয়নে উদ্দীপকে উল্লিখিত কর্মসূচিগুলো গুরুত্বপূর্ণ হলেও তা যথেষ্ট নয় বলে আমি মনে করি।"
        }
      ]
    },
    {
      "number": "6",
      "uddipok": "মি. হক ও মি. উইলিয়াম যথাক্রমে বাংলাদেশ ও কানাডার নাগরিক। দু'জনের মধ্যকার কথোপকথন নিম্নরূপ: মি. উইলিয়াম: আমি এখন থেকে পরিবেশবান্ধব পণ্যের উৎপাদন ও ব্যবসা করতে চাই। মি. হক: তাহলে আমার দেশই তোমার জন্য উপযুক্ত স্থান। এদেশ পাটের দেশ, কাপড়, সুতা, জুতা, কাগজ, ব্যাগ, খেলনা সবই পাট থেকে তৈরি করা সম্ভব। আমাদের রয়েছে বিপুল জনশক্তি, তবে অভাব রয়েছে পর্যাপ্ত মূলধনের। মি. উইলিয়াম: ধন্যবাদ তোমার দেশেই বিনিয়োগ করব। উন্নত বিশ্বের মানুষ এখন আর কৃত্রিম ফাইবার ব্যবহার করতে চায় না। তবে তোমাদেরকে পাট ও পাটশিল্প উন্নয়নে সুনির্দিষ্ট লক্ষ্য, নীতিমালা প্রণয়ন করে শ্রমিকের দক্ষতা বৃদ্ধির দিকে নজর দিতে হবে।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "সাধারণত আমদানি করা হয় এমন দ্রব্য দেশেই উৎপাদনের জন্য যে শিল্প গড়ে তোলা হয়, তাকে আমদানি বিকল্প শিল্প বলে।"
        },
        {
          "label": "খ",
          "question": "",
          "explanation": "উপযুক্ত শিল্পায়নের মাধ্যমে আমদানি নির্ভরতা হ্রাসের মাধ্যমে থেকে মুক্ত হয়ে স্বনির্ভরতা অর্জন করা যায়। বর্তমানে বাংলাদেশকে বিপুল পরিমাণ শিল্পজাতদ্রব্য বিদেশ থেকে আমদানি করতে হয়। এজন্য আমাদের বিপুল অঙ্কের কষ্টার্জিত বৈদেশিক মুদ্রা ব্যয় হয়ে থাকে। দেশকে শিল্পায়িত করা গেলে প্রয়োজনীয় শিল্পজাত দ্রব্যাদি স্থানীয়ভাবেই উৎপাদন করা সম্ভব হবে। তাই শিল্পায়নের মাধ্যমে নিজস্ব কাঁচামাল ব্যবহার করে শিল্পদ্রব্য উৎপাদন করলে বিদেশের ওপর নির্ভরশীলতা হ্রাস পাবে। এতে পর্যায়ক্রমে স্বনির্ভর অর্থনীতি গড়ে তোলা সম্ভব হবে। এ কারণেই দেশের স্বনির্ভরতা অর্জনে শিল্পায়ন জরুরি।"
        },
        {
          "label": "গ",
          "question": "",
          "explanation": "উদ্দীপকের পাটশিল্প এখন নানা সমস্যায় জর্জরিত। পাট বাংলাদেশের প্রধান অর্থকরী ফসল। অর্থনৈতিক গুরুত্বের জন্য একসময় পাটকে 'সোনালি আঁশ' বলা হতো। কিন্তু বর্তমানে এ শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে ৫০ ও ৬০ এর দশকে কাঁচাপাট রপ্তানির মাধ্যমে বাংলাদেশের রপ্তানি আয়ের সিংহভাগ অর্জিত হতো। এ কারণে তখন পাটকে 'সোনালি আঁশ' বলা হতো। কিন্তু পাটের বিকল্প সিনথেটিক আঁশ আবিষ্কার হাওয়ায় পাটের বৈশ্বিক চাহিদা কমে যায়। চাহিদা হ্রাসের কারণে পাটের দামও কমে। উৎপাদন খরচের তুলনায় পাটের দাম কম হওয়ায় পাট উৎপাদনে কৃষকরা নিরুৎসাহিত হয়ে পড়ে। ফলে পাটের উৎপাদন ব্যহত হয়। এছাড়া মধ্যবর্তী ব্যবসায়ীদের দৌরাত্ম্য, উন্নত যন্ত্রাংশের অভাব, সরকারি নীতি মালার অভাব ইত্যাদি সমস্যা এ শিল্পে বিদ্যমান। এসব কারণে চাপের মুখে পড়ে পাটশিল্প।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষিতে বিশ্ব পরিবেশ বিবেচনায় পাটশিল্পের ভবিষ্যৎ সম্ভাবনা উজ্জ্বল। পাট একটি পরিবেশ বান্ধব উপাদান। পরিবেশ বিবেচনা থেকে বিশ্বজুড়ে পাট পণ্য নিয়ে নতুন করে আগ্রহ সৃষ্টি হয়েছে। প্লাস্টিক ও কৃত্রিম তন্তু তুলনামূলকভাবে সুলভ ও সহজলভ্য হলেও পরিবেশের জন্য ক্ষতিকর। এ ধরনের বর্জ্য শত শত বছরেও নষ্ট হয় না। তাই সাম্প্রতিককালে বিশ্বজুড়ে পরিবেশ নিয়ে সচেনতা বেড়ে গেছে। উদ্দীপকে বাংলাদেশের রপ্তানি আয়ের সিংহভাগ এক সময় অর্জিত হতো কাঁচাপাট রপ্তানি করে। কিন্তু নানা সমস্যার কারণে এ শিল্প ধ্বংসের মুখে পড়ে। তাই পাটশিল্প উন্নয়নে সরকারের সুনির্দিষ্ট পরিকল্পনা প্রণয়ন, শ্রমিকের দক্ষতা বৃদ্ধিসহ বিভিন্ন পদক্ষেপ গ্রহণ করা প্রয়োজন। এসব পদক্ষেপ গ্রহণ করা সম্ভব হলে পাটশিল্পের ভবিষ্যৎ সম্ভাবনা উজ্জ্বল হবে। বর্তমানে বিশ্বের অনেক দেশেই পলিথিন শপিং ব্যাগ নিষিদ্ধ করা হয়েছে। বিশ্বে প্রতিবছর শপিং ব্যাগের চাহিদা ৫০০ বিলিয়ন পিস। এ বাজারের ক্ষুদ্র একটা অংশ যদি বাংলাদেশ ধরতে পারে তাহলে দেশের পাটশিল্পের চিত্র পাল্টে যাবে। এজন্য পাট ও পাটের বাজার সম্পর্কে বিভিন্ন তথ্য টিভি ও রেডিওতে তথ্যের প্রচার ও প্রসার ঘটাতে হবে। তাছাড়া শ্রমিকদের উপযুক্ত প্রশিক্ষণের মাধ্যমে দক্ষতা বৃদ্ধি করতে পারলে উৎপাদন বাড়বে। আধুনিক প্রযুক্তি নির্ভর কারখানা স্থাপন এবং সঠিক পরিকল্পনা প্রণয়ন করতে পারলে পাটশিল্পের সোনালি দিন পুনরায় ফিরে আসবে।"
        }
      ]
    },
    {
      "number": "7",
      "uddipok": "২০১৬ সালে কোন একটি দ্রব্যের প্রতি এককের দাম ছিল ৫০০ টাকা। জনসংখ্যা বৃদ্ধি, ক্রয়ক্ষমতা বৃদ্ধি প্রভৃতি কারণে ওই দ্রব্যের দাম ২০১৮ সালে বেড়ে হয় ৮০০ টাকা।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "দামস্তর ধীরে ধীরে এবং ক্রমশ বৃদ্ধি পেয়ে তা সহনীয় পর্যায়ে থাকলে তাকে মৃদু মুদ্রাস্ফীতি বলে।"
        },
        {
          "label": "খ",
          "question": "",
          "explanation": "ঋণদাতারা মুদ্রাস্ফীতির সময় লোকসানের সম্মুখীন হয়। মুদ্রাস্ফীতির সময় ঋণদাতারা নির্দিষ্ট সময়ের পরে সুদাসলসহ যে অর্থ পায় তার ক্রয়ক্ষমতা আগের চেয়ে কম হয়। কারণ মুদ্রাস্ফীতির ক্ষেত্রে ঋণদাতা ঋণ দেওয়ার সময় দ্রব্যসামগ্রীর যে দাম থাকে ঋণদাতা সুদাসল গ্রহণ করার সময় দ্রব্যের দাম তার তুলনায় বেশি থাকে। এ জন্য তারা ক্ষতিগ্রস্ত হয়।"
        },
        {
          "label": "গ",
          "question": "",
          "explanation": "একটি সময়কাল থেকে অন্য একটি সময়কালে কোনো দামসূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি সাধারণ এক বছরের প্রেক্ষিতে বিশ্লেষণ করা হয় না। দীর্ঘ সময়ের প্রেক্ষিতে মুদ্রাস্ফীতি পরিমাপ করা হয়। এজন্য চলতি বছরের মুদ্রাস্ফীতির হার পরিমাপ করার জন্য ভিত্তি বছর বিবেচনা করতে হয়। অর্থাৎ ভিত্তি বছরের তুলনায় চলতি বছরের দ্রব্য মূল্য কতটুকু বৃদ্ধি পেয়েছে তার শতকরা হার পরিমাপকে মুদ্রাস্ফীতির হার বলে। অর্থাৎ, মুদ্রাস্ফীতির হার =  চলতি বছরের দামস্তর - ভিত্তি বছরের দামস্তর   ভিত্তি বছরের দামস্তর  × =\\frac{\\text { চলতি বছরের দামস্তর - ভিত্তি বছরের দামস্তর }}{\\text { ভিত্তি বছরের দামস্তর }} \\times =   ভিত্তি   বছরের   দামস্তর     চলতি   বছরের   দামস্তর  -  ভিত্তি   বছরের   দামস্তর   ​ × ১০০ উদ্দীপকে ২০১৬ ও ২০১৭ সালের দামসূচক যথাক্রমে ৫০০ ও ৮০০ দেওয়া আছে। এক্ষেত্রে ২০১৬ সাল ভিত্তি বছর ও ২০১৭ সাল চলতি বছর বিবেচনা করে মুদ্রাস্ফীতির হার নিম্নরূপ: মুদ্রাস্ফীতির হার = ৮০০ − ৫০০ ৫০০ × ১০০ = ৩০০ ৫০০ × ১০০ = ৬০ =\\frac{ ৮০০ - ৫০০}{৫০০} \\times ১ ০ ০=\\frac{৩০০}{৫০০} \\times ১ ০ ০=৬০ = ৫০০ ৮০০ − ৫০০ ​ × ১০০ = ৫০০ ৩০০ ​ × ১০০ = ৬০ ∴ \\therefore ∴ মুদ্রাস্ফীতির হার ৬০%।"
        },
        {
          "label": "ঘ",
          "question": "",
          "explanation": "উদ্দীপক অনুযায়ী, আগের ১০০ টাকার দ্রব্য কিনতে বর্তমানে ১৬০ টাকা খরচ হবে। মুদ্রাস্ফীতি হচ্ছে এমন এক অর্থনৈতিক অবস্থা যেখানে স্বল্পকালের ব্যবধানে দ্রব্যসামগ্রী ও সেবার দাম দ্রুত ও ক্রমাগত বৃদ্ধি পায়। মুদ্রাস্ফীতির কারণে অর্থনৈতিক ব্যবস্থায় দ্রব্যের দামস্তর বৃদ্ধি পায়। ফলে মানুষের জীবনযাত্রার ব্যয়ও বৃদ্ধি পায়। দ্রব্য ও সেবার দামস্তর বৃদ্ধির হার পরিমাপের মাধ্যমে এদের বর্তমান মূল্য নির্ণয় করা যায় এবং মানুষের জীবনযাত্রার ব্যয় বৃদ্ধির মাত্রা বোঝা যায়। উদ্দীপকে দেখা যাচ্ছে, ২০১৬ সালে যেখানে এক একক দ্রব্যের দাম ছিল ৫০০ টাকা। ২০১৭ সালে এসে ওই দ্রব্যেরই দাম হয়েছে ৮০০ টাকা। অর্থাৎ দ্রব্যটির দামস্তর বৃদ্ধি পেয়েছে তথা মুদ্রাস্ফীতি ঘটেছে। দৃশ্যকল্পের 'গ' থেকে ইতোমধ্যে আমরা জেনেছি যে এই মুদ্রাস্ফীতির হার ৬০% অর্থাৎ পূর্বের ১০০ টাকার দ্রব্য কিনতে বর্তমানে ২০১৮ সালে এসে (১০০+৬০) বা ১৬০ টাকা লাগবে। মুদ্রাস্ফীতির ধারণার আলোকে বলা যায়, ২০১৬ সালে যে দ্রব্যের মূল্য ১০০ টাকা ছিল তা ২০১৮ সালে এসে ১৬০ টাকায় উন্নীত হয়েছে। অর্থাৎ ২০১৮ সালে এসে একই দ্রব্য ১৬০ টাকা দিয়ে কিনতে হয়েছে। অর্থাৎ একই পরিমাণ অর্থ দিয়ে ২০১৬ সালের তুলনায় ২০১৮ কম পরিমাণ দ্রব্য পাওয়া যায়। তাই বলা যায়, মুদ্রাস্ফীতি ঘটলে অর্থের ক্রয়ক্ষমতা হ্রাসের দরুন অর্থের মূল্য কমে।"
        }
      ]
    },
    {
      "number": "8",
      "uddipok": "'ক' দেশ 'খ' দেশকে একটি বিদ্যুৎ উৎপাদন কেন্দ্র স্থাপনের জন্য দুইশত কোটি ডলার বৈদেশিক সাহায্য প্রদান করে। চুক্তির শর্তানুযায়ী 'ক' দেশ সেই বিদ্যুৎকেন্দ্র স্থাপনের জন্য যন্ত্রপাতি, প্রকৌশলী ও শ্রমিক পাঠায়। শর্ত থাকায় 'খ' দেশ দক্ষ জনবল থাকা সত্ত্বেও এক্ষেত্রে নিজেদের শ্রমশক্তি ব্যবহার করতে পারেনি। সম্প্রতি 'খ' দেশের সরকার এ ধরনের দ্বিপক্ষীয় কর্মসূচিসমূহ সীমিত করার উদ্যোগ নিয়েছে। দেশটি নিজস্ব শ্রম ও প্রযুক্তি ব্যবহার করে রপ্তানির উদ্দেশ্যে তৈরি পোশাক, পাটপণ্য ও মাছ উৎপাদনের বড় বড় প্রকল্প হাতে নিয়েছে। দেশটি আর বৈদেশিক সাহায্যের ওপর নির্ভর করতে চায় না।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "দেশীয় সীমানার ভেতরে সাধারণত একই দেশের বিভিন্ন অঞ্চলের মধ্যে দ্রব্যসামগ্রী ও সেবার বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "বিশ্বায়নের ফলে বেকারত্ব বৃদ্ধি পায় না। বিশ্বায়নের মূল উদ্দেশ্যই হলো বাজারকে উন্মুক্ত করে সীমানাবিহীন এক বিশ্বব্যবস্থা গড়ে তোলা। এটি এমন একটি বহুমুখী ব্যবস্থা যেখানে পুরো বিশ্ব ক্রমবর্ধমান আন্তঃসম্পর্ক এবং আন্তঃযোগাযোগ প্রক্রিয়ার মধ্য দিয়ে অগ্রসর হয়। বাজার উন্মুক্ত থাকায় এবং আন্তঃযোগাযোগ বৃদ্ধি পাওয়ায় বিশ্বায়ন ব্যবস্থায় বিশ্বের এক প্রান্ত থেকে অন্য প্রান্তে শ্রম বা শ্রমশক্তি অবাধে চলাচল করতে পারে। এর ফলে শ্রমের গতিশীলতা বৃদ্ধি পায় এবং বেকার সমস্যার সমাধান হয়। তাই বলা যায়, বিশ্বায়নের ফলে বেকারত্ব বৃদ্ধি না পেয়ে বরং তা হ্রাস পায়।"
        },
        {
          "label": "গ",
          "question": "",
          "explanation": "উন্নয়নশীল দেশগুলোতে নানা কারণে বৈদেশিক সাহায্যের প্রয়োজন দেখা দেয়। তৃতীয় বিশ্বের অনেক উন্নয়নশীল দেশের অর্থনৈতিক উন্নয়নের প্রয়োজনীয় মূলধন গঠনের জন্য জাতীয় সঞ্চয় বৃদ্ধির প্রয়োজন দেখা দেয়। কিন্তু জাতীয় আয়ের উৎস থেকে অর্জিত অর্থ দ্বারা তা করা প্রায় অসম্ভব। এমন অবস্থায় উন্নয়ন কর্মকাণ্ড পরিচালনা এবং এর গতিশীলতা ধরে রাখার স্বার্থে অনেক উন্নয়নশীল দেশকে বৈদেশিক সাহায্যের শরণাপন্ন হতে হয়। উদ্দীপকে উল্লিখিত 'খ' দেশটি একটি উন্নয়নশীল দেশ। বিদ্যুৎকেন্দ্র স্থাপনের জন্য দেশটি 'ক' দেশের কাছ থেকে সাহায্য নেয়। মূলত মূলধনী বিনিয়োগ হিসেবে 'ক' দেশটি 'খ' দেশে যন্ত্রপাতি, প্রকৌশলী ও শ্রমিক পাঠায়। প্রত্যেকটি উন্নয়নশীল দেশেরই মূলধন গঠনের লক্ষ্যে অবকাঠামো উন্নয়নে যথাযথ মনোনিবেশ করা প্রয়োজন। এজন্য বিভিন্ন ভারি যন্ত্রপাতির প্রয়োজন হয়। অনেক ক্ষেত্রেই তা উন্নত দেশ থেকে আমদানি করতে হয়। উন্নয়নশীল দেশগুলোর পক্ষে বেশিরভাগ ক্ষেত্রেই নগদমূল্যে যন্ত্রপাতি আমদানি করা অসম্ভব হয় বলে বৈদেশিক ঋণ বা সাহায্যের প্রয়োজন হয়। তাছাড়া দেশীয় প্রকৌশলী ও কর্মীদের সাধারণত এসব উন্নত যন্ত্রপাতি চালানোর পূর্ব অভিজ্ঞতা থাকে না বলে পরিচালনা ও রক্ষণাবেক্ষণের জন্যেও বিদেশি সাহায্যের প্রয়োজন হয়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত বাংলাদেশের অর্থনৈতিক উন্নয়নের জন্য বৈদেশিক সাহায্য অপেক্ষা বৈদেশিক বাণিজ্যকে আমি অধিক গুরুত্ব দেব। বাংলাদেশ তৃতীয় বিশ্বের একটি সম্ভাবনাময় দেশ। এদেশে অর্থনৈতিক উন্নয়নের জন্য প্রয়োজনীয় সম্পদের যথেষ্ট অভাব রয়েছে। তাই বৈদেশিক সাহায্যের ওপর অনেকাংশেই নির্ভর করতে হয়। কিন্তু একটি দেশের উন্নয়ন কর্মকাণ্ড পরিচালনায় অতিমাত্রায় বৈদেশিক সাহায্যের ওপর নির্ভরশীল না হয়ে রপ্তানি বাণিজ্যের বিস্তারে মনোযোগী হওয়া উচিত। উদ্দীপকে বাংলাদেশের মূলধন স্বল্পতার কারণে বৈদেশিক সাহায্যের ওপর অধিকমাত্রায় নির্ভর করতে হয়। প্রায়শই সাহায্য প্রদানের সময় দাতা দেশ ও সংস্থাসমূহ বিভিন্ন ধরনের কঠিন শর্ত আরোপ করে থাকে। আর এসব শর্ত সব সময় দেশের স্বাধীনতা ও সার্বভৌমত্বের জন্য মঙ্গল না। তাছাড়া বৈদেশিক সাহায্য একটি দেশকে পরনির্ভরশীল করে তোলে। তাই উক্ত দেশ স্বয়ংসম্পূর্ণ হতে পারে না। বৈদেশিক সাহায্য গ্রহণের ক্ষেত্রে অনেক সমস্যার সম্মুখীন হওয়ার আশঙ্কা থাকে। আন্তর্জাতিক বাণিজ্য প্রসারের মাধ্যমে এসব সমস্যা সহজেই এড়ানো যায়। এছাড়া আন্তর্জাতিক বাণিজ্যের ওপর নির্ভরশীল দেশসমূহের মধ্যে প্রতিযোগিতার মনোভাব গড়ে ওঠে। প্রাকৃতিক সম্পদের পূর্ণ ব্যবহারের মাধ্যমে পণ্যসামগ্রীর উৎপাদন বাড়াতে সচেষ্ট হয় বলে উন্নয়নের ক্ষেত্রে আত্মনির্ভরশীলতার মনোভাব গড়ে ওঠে। সুতরাং বলা যায়, বাংলাদেশের ন্যায় উন্নয়নশীল দেশের বৈদেশিক সাহায্যের ওপর নির্ভরশীলতা কমিয়ে আন্তর্জাতিক বাণিজ্যের ওপর অধিক গুরুত্ব দেয়া উচিত।"
        }
      ]
    },
    {
      "number": "9",
      "uddipok": "শিক্ষা, স্বাস্থ্য, কর্মসংস্থান, পরিবহন ও যোগাযোগ বাবদ ব্যয় এবং দুঃস্থ ও বয়স্কভাতাসহ অন্যান্য ভাতা বৃদ্ধির কারণে বাংলাদেশ সরকারের সামগ্রিক ব্যয় উত্তরোত্তর বৃদ্ধি পাচ্ছে। ফলে এসব ব্যয় নির্বাহের জন্য সরকার একদিকে দেশের অভ্যন্তরে জনগণ, বাণিজ্যিক ব্যাংক, কেন্দ্রীয় ব্যাংক থেকে ঋণ গ্রহণ করছে। অন্যদিকে বিদেশি বিভিন্ন সংস্থা ও রাষ্ট্র থেকেও ঋণ গ্রহণ করছে।",
      "tag": "BB 22,SB 19",
      "sub_questions": [
        {
          "label": "ক",
          "question": "",
          "explanation": "নিজের ওপর আরোপিত কোনো করের ভার কেউ যদি অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "",
          "explanation": "দেশের জন্য প্রয়োজনীয় সকল প্রকার কাজের ব্যয় নির্বাহের জন্য সরকারের আয়ের প্রয়োজন হয়। প্রতিটি দেশের সরকারই নাগরিকের কল্যাণ করার জন্য প্রতিশ্রুতিবদ্ধ এ লক্ষ্য অর্জনের জন্য দৈনন্দিন প্রশাসনিক কার্যাবলি থেকে শুরু করে আর্থ-সামাজিক উন্নয়ন এবং টেকসই অর্থনৈতিক উন্নয়ন কার্যক্রম পরিচালনার জন্য সরকারকে বিভিন্ন উৎস থেকে আয় বা রাজস্ব সংগ্রহ করতে হয়। বাংলাদেশের মতো উন্নয়নশীল দেশগুলোতে সরকারের অর্থনৈতিক কার্যক্রম ক্রমেই বেড়ে চলেছে। এ পরিস্থিতিতে সরকারকে তার আয় বাড়ানোর জন্য বিভিন্ন উদ্যোগ নিতে হয়। সুতরাং বলা যায় প্রয়োজনীয় সকল প্রকার ব্যয় নির্বাহের জন্যই সরকার আয় করে।"
        },
        {
          "label": "গ",
          "question": "",
          "explanation": "সরকার জনকল্যাণমূলক কার্যক্রম ও সার্বিক উন্নয়ন পরিকল্পনা বাস্তবায়নের জন্য অর্থ ব্যয় করে থাকে। বর্তমান যুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এ সব জনকল্যাণ ও উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নে বিভিন্ন উদ্যোগ নেওয়া সরকারের প্রধান কাজগুলোর মধ্যে পড়ে। উদ্দীপকে উল্লেখিত বাংলাদেশও এর ব্যতিক্রম নয়। বাংলাদেশ সরকার শিক্ষা, স্বাস্থ্য, কর্মসংস্থান, পরিবহণ ও যোগাযোগ খাত এবং সামাজিক নিরাপত্তা খাতের দুস্থ ও বয়স্কভাতাসহ অন্যান্য ভাতার পেছনে অনেক অর্থ ব্যয় করছে। আজকাল সরকারি ব্যয়ের একটি প্রধান উদ্দেশ্য হলো শিক্ষা ও স্বাস্থ্যখাতের উন্নয়নের মাধ্যমে মানবসম্পদ উন্নয়ন। এজন্য সরকারকে যুগোপযোগী শিক্ষা ও প্রশিক্ষণের ব্যবস্থা, নারী শিক্ষার প্রসার, হাসপাতাল স্থাপন, ডাক্তার ও নার্স নিয়োগ ইত্যাদির পেছনে প্রচুর অর্থ ব্যয় করতে হয়। এছাড়া পূর্ণ কর্মসংস্থান অর্জন ও তা বজায় রাখার উদ্দেশ্যে সরকারকে নানা উন্নয়ন প্রকল্প গ্রহণ ও বাস্তবায়ন করতে হয়। এর জন্য অবকাঠামোগত উন্নয়ন, যেমন- রাস্তাঘাট, সেতু, কালভার্ট নির্মাণ, বিদ্যুৎ ও জ্বালানি পরিস্থিতির উন্নয়ন, যোগাযোগব্যবস্থার উন্নয়ন প্রভৃতি খাতে ব্যয় করার প্রয়োজন হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ঋণের দুটি উৎস হলো অভ্যন্তরীণ ও বাহ্যিক উৎস। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক প্রধান। অন্যদিকে বাহ্যিক উৎসের মধ্যে বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    },
    {
      "number": "10",
      "uddipok": "উন্নয়নের কাঙ্ক্ষিত লক্ষ্যে পৌঁছতে হলে উন্নয়ন পরিকল্পনা অত্যাবশ্যক। বাংলাদেশ সরকার ২০১১-১৫ মেয়াদে একটি পরিকল্পনা প্রণয়ন করে কৃষি উৎপাদন, শিল্পে কর্মসংস্থান, সরকারি-বেসরকারি অংশীদারিত্ব ও সুশাসন প্রতিষ্ঠার উপর গুরুত্ব দেয়। এর ফলে বাংলাদেশের অর্থনীতি শক্তিশালী ও মধ্যম আয়ের দেশে পরিণত হবে বলে আশা করা যায়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "দেশের কোনো নির্দিষ্ট স্থানের, যেমন- ইউনিয়ন পরিষদ, পৌরসভা, সিটি করপোরেশন প্রভৃতির উন্নয়নের জন্য যে পরিকল্পনা গ্রহণ করা হয় তাকে স্থানীয় পরিকল্পনা বলে।"
        },
        {
          "label": "খ",
          "question": "",
          "explanation": "স্বল্পমেয়াদি পরিকল্পনার দুটি সুবিধা হলো। নির্দিষ্ট সময়ের মধ্যে কী করতে হবে এবং তার পরবর্তী করণীয় সম্পর্কে সঠিক ধারণা লাভ করা যায়। এ পরিকল্পনা প্রণয়নে কম মূলধন প্রয়োজন হয়।"
        },
        {
          "label": "গ",
          "question": "",
          "explanation": "উদ্দীপকের পরিকল্পনাটি একটি মধ্যমমেয়াদি পঞ্চবার্ষিক পরিকল্পনা। প্রেক্ষিত বা দীর্ঘমেয়াদি পরিকল্পনাকে ভেঙে মধ্যমেয়াদি পরিকল্পনায় পরিণত করা হয়। এরূপ পরিকল্পনার সময়সীমা এক বছরের বেশি এবং পাঁচ বছরের কম ধরা হয়। সাধারণত পাঁচ বছর সময়কালকে মধ্যমমেয়াদি পরিকল্পনা হিসেবে নির্দেশ করা হয় বলে একে পঞ্চবার্ষিক পরিকল্পনাও বলা হয়। উদ্দীপকের বাংলাদেশ সরকার কর্তৃক গৃহীত পরিকল্পনার মেয়াদকাল ২০১১-১৫। স্পষ্টতই এটি একটি পঞ্চবার্ষিক বা মধ্যমমেয়াদি পরিকল্পনা। বাংলাদেশ সরকারের রূপকল্প-২০২১ বাস্তবায়নের অংশ হিসেবে এ পরিকল্পনাটি গ্রহণ করা হয়। এটি ষষ্ঠ পঞ্চবার্ষিক পরিকল্পনা হিসেবেও পরিচিত। সাধারণত এমন দুই বা তার বেশি মধ্যমমেয়াদি পঞ্চবার্ষিক পরিকল্পনার সমন্বয়ে দীর্ঘমেয়াদি প্রেক্ষিত পরিকল্পনা রচিত হয়। এক্ষেত্রে আবার মধ্যমেয়াদি বা পঞ্চবার্ষিক পরিকল্পনাকে ভেঙে স্বল্পমেয়াদি, যেমন- বার্ষিক ও দ্বিবার্ষিক উন্নয়ন পরিকল্পনায় রূপান্তর করা হয়। দীর্ঘমেয়াদি কোনো কাঙ্ক্ষিত লক্ষ্য বাস্তবায়নের জন্য মধ্যমমেয়াদি পরিকল্পনাগুলোর পরিপূর্ণ বাস্তবায়ন আবশ্যক। এতে করে দীর্ঘমেয়াদি পরিকল্পনার অনিশ্চয়তা দূর এবং দেশীয় ও বৈদেশিক সম্পদের সুষ্ঠু ব্যবহার নিশ্চিত করা সম্ভব হয়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত পরিকল্পনাটি ষষ্ঠ পঞ্চবার্ষিক পরিকল্পনা। নিচে এর উন্নয়ন কৌশল ব্যাখ্যা করা হলো। বাংলাদেশ সরকারের দীর্ঘমেয়াদি প্রেক্ষিত পরিকল্পনা রূপকল্প-২০২১ বাস্তবায়নের লক্ষ্যে ষষ্ঠ পঞ্চবার্ষিক পরিকল্পনা প্রণয়ন করা হয়। এই পরিকল্পনার কৌশল প্রণয়নকালে সহস্রাব্দ উন্নয়ন লক্ষ্য, টেকসই উন্নয়ন লক্ষ্যসহ (এস ডিজি) অর্থনৈতিক ও সামাজিক উন্নয়নে অন্যান্য আন্তর্জাতিক চুক্তির প্রতি সরকারের অঙ্গীকারকেও যথাযথ বিবেচনায় নেওয়া হয়েছে। উদ্দীপকে বর্ণিত ষষ্ঠ-পঞ্চবার্ষিক পরিকল্পনার আওতায় মোট বিনিয়োগ হয়েছে ১৩.৪৭ ট্রিলিয়ন টাকা (২০১০-১১ অর্থবছরের অর্থমূল্যে)। এর মধ্যে গণখাতে বিনিয়োগ হয়েছে ৩.১ ট্রিলিয়ন টাকা; যা মোট বিনিয়োগের ২২.৮ শতাংশ। মোট বিনিয়োগের ৭৭.২ শতাংশই এসেছিল অভ্যন্তরীণ ব্যক্তিখাত থেকে আর ৯.৩ শতাংশ এসেছিল বৈদেশিক উৎস থেকে। পরিকল্পনা বাস্তবায়নে অভ্যন্তরীণ সম্পদ সংগ্রহের ওপর সর্বোচ্চ গুরুত্বারোপ করা হয়েছিল। এক্ষেত্রে সরকারি-বেসরকারি অংশীদারিত্বের ভিত্তিতে অভ্যন্তরীণ সম্পদ আহরণের ওপর জোর দেওয়া হয়েছে। পরিকল্পনার মেয়াদে সরকারি-বেসরকারি অংশীদারিত্বে বিনিয়োগ হয়েছে ০.৪৯ ট্রিলিয়ন টাকা, যা গড় জিডিপির ০.৯৩ শতাংশ। এছাড়া পরিকল্পনার মেয়াদ শেষে বৈদেশিক মুদ্রার রিজার্ভ লক্ষ্যমাত্রা ধরা হয়েছিল ১৬.১ বিলিয়ন মার্কিন ডলার। পরিকল্পনা চলাকালীন গড় রিজার্ভ লক্ষ্যমাত্রা ধরা হয়েছিল ১৩.২ বিলিয়ন মার্কিন ডলার। উল্লেখিত কৌশলগুলো ছাড়াও দৃশ্যকল্পে বর্ণিত ষষ্ঠ পঞ্চবার্ষিক পরিকল্পনার যথাযথ বাস্তবায়নের জন্য কার্যকর পরিবীক্ষণ ব্যবস্থা রাখা হয়। পূর্বের পরিকল্পনাগুলোতে মূলত সরকারি ব্যয় পরিবীক্ষণ এবং অর্থ ব্যয়-সংক্রান্ত লক্ষ্য অর্জন মানদণ্ড হিসেবে বিবেচিত ছিল। তবে ষষ্ঠ পঞ্চবার্ষিক পরিকল্পনায় ফলাফলভিত্তিক অর্জন পরিবীক্ষণ ও মূল্যায়ন কৌশল অবলম্বন করা হয়েছে।"
        }
      ]
    },
    {
      "number": "11",
      "uddipok": "বাংলাদেশের কৃষির দুটি উপখাতের GDP-এর খাতওয়ারি প্রবৃদ্ধির হার নিম্নরূপ: খাত ২০১০-১১ ২০১১-১২ ২০১১-১২ প্রাণিসম্পদ ৩.৪৮ ৩.৩৯ ৩.৪৯ বনজসম্পদ ৩.৯০ ৪.৪২ ৪.৪৭",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "কৃষি বিপণন হলো এমন একটি প্রক্রিয়া যার মাধ্যমে উৎপাদিত কৃষিপণ্য উৎপাদনকারীদের কাছ থেকে চূড়ান্ত ভোক্তাদের কাছে পৌঁছানো হয়।"
        },
        {
          "label": "খ",
          "question": "",
          "explanation": "কৃষিজোত ও কৃষি খামার ধারণা দুটির অর্থ খুব কাছাকাছি হলেও এগুলো এক নয়। উভয়ের মধ্যে বেশ কিছু পার্থক্য বিদ্যমান। যে ভূমিতে কৃষিকাজ করা হয় তাকে কৃষি খামার বলে। অন্যদিকে, কৃষক যে আয়তনের জমির ওপর কৃষিকাজ পরিচালনা করে তাকে কৃষিজোত বলে। কৃষিজোতের নির্দিষ্ট কোনো আকার বা আয়তন নেই। অপরদিকে, চাষাবাদের উদ্দেশ্যে এবং আয়তনের ভিত্তিতে কৃষি খামার বিভিন্ন প্রকার হয়ে থাকে। কৃষিকাজের জন্য কৃষকের অধীনে একটি অখণ্ড কৃষি জমিই হলো কৃষিজোত। এগুলো মাঠের বিভিন্ন স্থানে ছড়িয়ে-ছিটিয়ে থাকতে পারে। পক্ষান্তরে, একাধিক কৃষিজোত নিয়ে কৃষি খামার হতে পারে।"
        },
        {
          "label": "গ",
          "question": "",
          "explanation": "উদ্দীপক থেকে বনজ সম্পদের প্রবৃদ্ধির হার লেখচিত্রের সাহায্যে দেখানো হলো- চিত্রে, X অক্ষ বরাবর অর্থবছর এবং Y অক্ষ বরাবর জিডিপি প্রবৃদ্ধির হার দেখানো হয়েছে। চিত্রের আয়তক্ষেত্রগুলো দ্বারা বিভিন্ন অর্থবছরে বনজ সম্পদের প্রবৃদ্ধির হার দেখানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ছকে প্রদত্ত বিভিন্ন অর্থবছরে প্রাণী ও বনজ সম্পদ খাতের খাতওয়ারি প্রবৃদ্ধির হার এর সাহায্যে GDP-তে এ দুটি খাতের অবদানের তুলনামূলক বিশ্লেষণ করা যায়। বাংলাদেশের কৃষিখাতের উপখাতগুলো থেকে উৎপাদিত পণ্যসামগ্রী প্রতিবছর দেশের জিডিপিতে উল্লেখযোগ্য ভূমিকা রেখে থাকে। তবে সব খাতের অবদান একই রকম হয় না। উদ্দীপকে কৃষিখাতের দুটি উপখাত, যথা- প্রাণিসম্পদ ও বনজ সম্পদ খাতের অবদান তুলে ধরা হয়েছে। ২০১০-১১ অর্থবছরের GDP-তে প্রাণিসম্পদ খাতের অবদান ছিল ৩.৪৮ শতাংশ এবং বনজ সম্পদ খাতের অবদান ছিল ৩.৯০ শতাংশ। ২০১১-১২ অর্থবছরে প্রাণিসম্পদ খাতের অবদান ছিল ৩.৩৯ শতাংশ এবং বনজ সম্পদ খাতের অবদান ছিল ৪.৪২ শতাংশ। একইভাবে ২০১২-১৩ অর্থবছরে প্রাণিসম্পদ খাতের অবদান দাঁড়ায় ৩.৪৯ শতাংশ, যেখানে বনজ সম্পদ খাতের অবদান হয় ৪.৪৭ শতাংশ। ২০১১-১২ অর্থবছরে প্রাণিসম্পদ খাতের অবদান যা ছিল, ২০১২-১৩ অর্থবছরে তা কমে যায়; কিন্তু বনজ সম্পদ উপখাতের অবদান বৃদ্ধি পায়। অপরদিকে ২০১২-১৩ অর্থবছরে এসে প্রাণিসম্পদ খাতের অবদান কিছুটা বৃদ্ধি পায় এবং পূর্বের অবস্থানে ফিরে আসে; যেখানে বনজ সম্পদ খাতের অগ্রগতি বজায় ছিল এবং GDP-তে অবদানও আগের অর্থবছরের তুলনায় বৃদ্ধি পায়। সুতরাং উদ্দীপকের সূচিটি বিশ্লেষণ করে দেখা যাচ্ছে যে, GDP-তে প্রাণিসম্পদ খাতের অবদান কার্যত বৃদ্ধি না পেলেও বনজ সম্পদ খাতের অবদান সামান্য হলেও বৃদ্ধি পেয়েছে।"
        }
      ]
    }
  ]
}