{
  "title": "মাইলস্টোন কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "কাসিম ও হাসিম একই গ্রামের মানুষ। উভয়ই কৃষিকাজ করে জীবিকা নির্বাহ করে। কাসিম সনাতন পদ্ধতিতে চাষাবাদ করার কারণে একর প্রতি উৎপাদন খুবই কম হয়। কিন্তু হাসিম শিক্ষিত যুবক হওয়ায় এ সনাতন পদ্ধতি থেকে বের হয়ে কৃষিতে উন্নত রাসায়নিক সার ও কীটনাশক, তেজস্ক্রিয় আইসোটোপ, উফশী বীজ ইত্যাদি ব্যবহারের মাধ্যমে ফসল উৎপাদন বাড়াতে পেরেছে। এছাড়াও সে লক্ষ করছে যে, ICT এর ব্যবহার তাকে অনেক লাভবান করছে। এর মাধ্যমে যেকোনো তথ্য সে সহজেই পাচ্ছে।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "কৃষির উৎপাদন বাড়ানোর লক্ষ্যে কৃষি উপকরণের সর্বাধিক দক্ষতা পূর্ণ ব্যবহার ও প্রয়োগের কলাকৌশল কে কৃষি প্রযুক্তি বলে।"
        },
        {
          "label": "খ",
          "question": "",
          "explanation": "পরিবেশ দূষণের কারণে বৈশ্বিক উষ্ণতা বৃদ্ধি পাচ্ছে ও জলবায়ু পরিবর্তিত হচ্ছে যা কৃষির জন্য হুমকিস্বরূপ। নিম্নে ব্যাখ্যা করা হলো- কৃষির ওপর বৈশ্বিক উষ্ণতা বৃদ্ধির প্রভাব সর্বাধিক। বৈশ্বিক উষ্ণতা বৃদ্ধির ফলে জলবায়ু পরিবর্তিত হয়ে মানুষ ও প্রাকৃতিক পরিবেশের উপর নেতিবাচক প্রভাব সৃষ্টি করে। এর ফলে সমুদ্রের পানির উচ্চতা বৃদ্ধি বৃদ্ধি পাচ্ছে এবং মৎস্য উৎপাদন ও প্রজনন ক্ষমতা ধ্বংস হচ্ছে। ফলে কৃষির ওপর বিরূপ প্রভাব পড়ছে।"
        },
        {
          "label": "গ",
          "question": "",
          "explanation": "উদ্দীপকে হাসিম কৃষিতে আধুনিক কৃষি প্রযুক্তি তথা পারমানবিক, জৈব প্রযুক্তি ও আইসিটি এর ব্যবহার করেছে। উক্ত প্রযুক্তি সমূহের গুরুত্ব নিচে উল্লেখ করা হলো- জনসংখ্যা বৃদ্ধির ফলে বিশাল জনগোষ্ঠীর জন্য স্বাস্থ্যসম্মত খাদ্য যোগান দেওয়া রীতিমতো অসম্ভব হয়ে পড়েছে, তাই খাদ্য নিরাপত্তা নিশ্চিত করার জন্য আধুনিক কৃষি প্রযুক্তির ব্যবহার অপরিহার্য। উন্নত কৃষি প্রযুক্তির মধ্যে পারমাণবিক, জৈব প্রযুক্তি ও আইসিটির ব্যবহার উল্লেখযোগ্য। উদ্দীপকে হাসিম শিক্ষিত যুবক হওয়ায় সে কৃষিতে সনাতন প্রযুক্তির পরিবর্তে আধুনিক প্রযুক্তির ব্যবহার করেছে। যেমন রাসায়নিক সার ও কীটনাশক, তেজস্ক্রিয় আইসোটোপ ও উফসি বীজের ব্যবহার। এছাড়াও তিনি আইসিটির ব্যবহার করে ও বাজার বিষয়ক তথ্য জানতে পেরেছিলেন। যার ফলে লাভবান হয়েছিলেন, অর্থাৎ হাসিম কৃষিতে  পারমাণবিক প্রযুক্তি ও কৃষি প্রযুক্তি ব্যবহার করেছিলেন। অতএব, বলা যায় যে, উদ্দীপকের হাশিমের ব্যবহৃত আধুনিক কৃষি প্রযুক্তি কৃষি উন্নয়নে গুরুত্বপূর্ণ অবদান রাখছে।"
        },
        {
          "label": "ঘ",
          "question": "",
          "explanation": "উদ্দীপকে কৃষিতে আধুনিক প্রযুক্তি ব্যবহারের মাধ্যমে উৎপাদকের দক্ষতা বৃদ্ধি পাচ্ছে ও উৎপাদন বৃদ্ধি পাচ্ছে। যা কৃষকদের লাভবান করছে, নিচে আমার মতামত ব্যক্ত করা হলো – কৃষিতে আধুনিক প্রযুক্তি ব্যবহার করলে কৃষকের দক্ষতা বৃদ্ধি পায় এবং উৎপাদনের পরিমাণ বাড়ে। দক্ষতা বৃদ্ধির ফলে কৃষকেরা কম সময়ে এবং কম কম খরচে অধিক কৃষি পণ্য উৎপাদন করতে পারে। অপরদিকে জলবায়ু পরিবর্তন ও পরিবেশ দূষণের ক্ষতিকর প্রভাব থেকে কৃষিকে রক্ষা করতে আইসিটি গুরুত্বপূর্ণ ভূমিকা পালন করে। উদ্দীপকে হাসিম সঠিক সমযয়ে তথ্য পেতে আইসিটি ব্যবহার করেছেন, যার ফলে, তিনি কৃষি বিষয়ক বা বাজার বিষয়ক যেকোনো তথ্য খুব সহজেই পেয়েছেন। এভাবে তিনি প্রাপ্ত তথ্যের ভিত্তিতে সঠিক সময় সঠিক সিদ্ধান্ত গ্রহণ করে সফল হতে পেরেছেন। কৃষিকে আধুনিক প্রযুক্তি ব্যবহার করে উন্নত ও উফসী ফসলের জাত উদ্ভাবন করা যায়। যার ফলে উৎপাদন বৃদ্ধি পায়, কৃষিতে আবহাওয়া প্রাকৃতিক দুর্যোগ প্রবল ভূমিকা পালন করে। আইসিটির মাধ্যমে এই সম্পর্কে তথ্য পেয়ে কৃষকেরা যথাযথ ব্যবস্থা গ্রহণ করতে পারে। আধুনিক প্রযুক্তির মাধ্যমে মাটি, বীজ ও যন্ত্রপাতির গুনাগুন সম্পর্কে কৃষক অবহিত হতে পারে এবং বিশেষজ্ঞদের কাছে ফসলের রোগ ও প্রতিকার সম্পর্কে সঠিক তথ্য জানতে পারে। এভাবে কৃষিতে আধুনিক প্রযুক্তি ব্যবহারের মাধ্যমে উৎপাদন বৃদ্ধি পাবে, যার ফলে কৃষকেরা অনেক লাভবান হবে। অতএব, বলা যায় যে, কৃষিতে আধুনিক প্রযুক্তির ব্যবহারের মাধ্যমে উৎপাদকের দক্ষতা ও উৎপাদনের পরিমাণ বৃদ্ধি পাচ্ছে যা কৃষিকে লাভবান করছে ঘুরছে।"
        }
      ]
    },
    {
      "number": "2",
      "uddipok": "নাদিম কঠোর পরিশ্রম ও বুদ্ধিমত্তার গুণে দারিদ্র্য দূর করে সমাজে আজ প্রতিষ্ঠিত। ২০০৫ সালে মাত্র ৫ লক্ষ টাকা ও পরিবারের সদস্যদের নিয়ে একটি শিল্প গড়ে তোলে। ২০১২ সালে তার পুঁজি হয় ৫০ লক্ষ টাকা এবং শ্রমিক সংখ্যা ১৫ জন। ২০১৮ সালে তার পুঁজি ১০ কোটি টাকা ও শ্রমিক হয় ৯০ জন।",
      "tag": "MC 25",
      "sub_questions": [
        {
          "label": "ক",
          "question": "হাইটেক শিল্প কী?",
          "explanation": "জ্ঞান ও পুঁজিনির্ভর উচ্চ প্রযুক্তিভিত্তিক পরিবেশবান্ধব শিল্পকে হাইটেক শিল্প বলে।"
        },
        {
          "label": "খ",
          "question": "'শিল্প ভিন্ন ভিন্ন ব্যবস্থাপনায় পরিচালিত হয়'-ব্যাখ্যা করো।",
          "explanation": "বাংলাদেশের শিল্প সরকারি ও বেসরকারি উভয় খাতে পরিচালিত হয়। সাধারণত মৌলিক ও ভারী শিল্পগুলো সরকারি খাতে পরিচালিত হয়। তাছাড়া সংরক্ষিত শিল্পগুলো জাতীয় স্বার্থ সংশ্লিষ্ট, তাই এগুলো সরকারি খাতের অন্তর্ভুক্ত। অন্যদিকে বেসরকারি খাতে পরিচালিত শিল্পগুলোর মধ্যে রয়েছে বৃহৎ, মাঝারি, ক্ষুদ্র, ম্যানুফ্যাকচারিং ও সেবামূলক শিল্প। তবে বাংলাদেশের কুটিরশিল্প সাধারণত স্বল্প মূলধন, সহজলভ্য কাঁচামাল ও সাধারণ যন্ত্রপাতির সাহায্যে পারিবারিক পরিবেশে পরিচালিত হয়। তাই বলা যায়, বাংলাদেশের শিল্প ভিন্ন ভিন্ন ব্যবস্থাপনায় পরিচালিত হয়।"
        },
        {
          "label": "গ",
          "question": "উদ্দীপকে উল্লিখিত, ২০০৫, ২০১২.ও ২০১৮ সালে গঠিত শিল্পগুলোর প্রকৃতি নিরূপণ করো। (২০১৬ শিল্পনীতি অনুযায়ী)",
          "explanation": "উদ্দীপকে উল্লিখিত নাদিমের ২০১২, ২০১৫ এবং ২০২০ সালের শিল্পকে যথাক্রমে কুটির শিল্প, মাইক্রোশিল্প এবং ক্ষুদ্র শিল্প বলে। ২০১৬ শিল্পনীতি অনুযায়ী, ক্ষুদ্রশিল্প বলতে সেসব শিল্প প্রতিষ্ঠানকে বোঝায়, যেগুলোর জমি ও কারখানা ভবন ব্যতিরেকে স্থায়ী সম্পদের মূল্য প্রতিস্থাপন ব্যয়সহ ৫ লক্ষ টাকা। আর যে শিল্পে জমি ও কারখানা ভবন ব্যতিরেকে স্থায়ী সম্পদের মূল্য প্রতিস্থাপন ব্যয় ১০ লক্ষ থেকে ৭৫ লক্ষ টাকা থাকে তা মাইক্রোশিল্প এবং প্রতিস্থাপন ব্যয় ৭৫ লক্ষ থেকে ১৫ কোটি তা ক্ষুদ্র শিল্প বলে বিবেচিত হবে। ক্ষুদ্র শিল্পের শ্রমিক সংখ্যা ২৬- ১২০ জন। উদ্দীপকে লক্ষ করা যায়, নাদিম ২০১২ সালে ৫ লক্ষ টাকা নিয়ে একটি শিল্প গড়ে তোলে। যা ওপরের কুটির শিল্পের সংজ্ঞাকে প্রতিফলিত করে। ২০১৫ সালে তার পুঁজির পরিমাণ বেড়ে ৫০ লক্ষ টাকা হয় এবং শ্রমিক সংখ্যা ১৫ জন হয়। এটি মাইক্রো শিল্পের বৈশিষ্ট্যকে নির্দেশ করে। আর ২০২০ সালে তার পুঁজির পরিমাণ দাঁড়ায় ১০ কোটি এবং শ্রমিক বেড়ে দাঁড়ায় ৯০ জনে। যা উপরিউক্ত ক্ষুদ্র শিল্পের সাথে সামঞ্জস্যপূর্ণ। তাই সাদেকের ২০২২, ২০১৫ এবং ২০২০ এর শিল্পটি যথাক্রমে কুটির, মাইক্রো ও ক্ষুদ্র শিল্প বলে বিবেচিত হবে।"
        },
        {
          "label": "ঘ",
          "question": "PPP-এর মাধ্যমে সরকার নাদিমের শিল্প-কারখানায় বিনিয়োগ করলে অর্থনীতিতে কি ধরনের প্রভাব পড়বে? ব্যাখ্যা করো।",
          "explanation": "সরকারি বেসরকারি অংশীদারিত্বে তথা- PPP ব্যবস্থার মাধ্যমে তাৎপর্যপূর্ণ অর্থনৈতিক উন্নয়ন সাধিত হয়। সরকারি ও বেসরকারি যৌথ উদ্যোগ ও মালিকানায় কোনো অর্থনৈতিক কার্যক্রম পরিচালনা হলো- সরকারি-বেসরকারি অংশীদারিত্ব। এ ধরনের ব্যবস্থাপনায় বিপুল পরিমাণ পুঁজি সরবরাহ করা হয়। পাশাপাশি দীর্ঘ মেয়াদি প্রকল্প গ্রহণ এবং প্রকল্পের স্বচ্ছতা ও জবাবদিহিতা নিশ্চিত করা সম্ভব। উদ্দীপকে নাদিম কঠোর পরিশ্রম ও বুদ্ধিমত্তার গুণে দারিদ্র্য দূর করে সমাজে আজ প্রতিষ্ঠিত। ২০০৫ সালে মাত্র ৫ লক্ষ টাকা ও পরিবারের সদস্যদের নিয়ে একটি শিল্প গড়ে তোলে। ২০১২ সালে তার পুঁজি হয় ৫০ লক্ষ টাকা এবং শ্রমিক সংখ্যা ১৫ জন। ২০১৮ সালে তার পুঁজি ১০ কোটি টাকা ও শ্রমিক ৯০ জন। এখন নাদিমের শিল্প-কারখানায় সরকারি-বেসরকারি অংশীদারিত্বের (PPP) ভিত্তিতে বিনিয়োগ প্রকল্প গ্রহণ করা হয়েছে। শিল্প-কারখানাগুলো অর্থনৈতিক উন্নয়নে সহায়ক ভূমিকা পালন করবে। সরকারি-বেসরকারি অংশীদারিত্বের মাধ্যমে বিপুল পুঁজিনির্ভর দীর্ঘমেয়াদি প্রকল্প গ্রহণ করা সম্ভব। এ ধরনের প্রকল্পের স্বচ্ছতা ও জবাবদিহিতা নিশ্চিত হয় বলে প্রকল্প ব্যয় অনেক কম হয়। এতে বেসরকারি খাতের দক্ষতা বৃদ্ধি ও বিনিয়োগ কর্মকাণ্ড সম্প্রসারিত হয়। ফলে উৎপাদন ও কর্মসংস্থান দুটোই বৃদ্ধি পায়, যা অর্থনৈতিক উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "B দেশের কয়েকটি প্রয়োজনীয় দ্রব্যের দামের তালিকা; দ্রব্য পরিমাণ দাম (২০১০ সাল) দাম (২০১৮ সাল) চাল ১০ ২০ ২৫ ডাল ৫ ১৫ ১৮ আটা ৮ ৪০ ৪৫ চিনি ৪ ৮০ ৮৫",
      "tag": "MC 25",
      "sub_questions": [
        {
          "label": "ক",
          "question": "মুদ্রাসংকোচন কী?",
          "explanation": "দ্রব্যসামগ্রীর যোগান কমার ফলে অর্থের যোগান কমে দামস্তর হ্রাস পেলে তাকে মুদ্রাসংকোচন বলে।"
        },
        {
          "label": "খ",
          "question": "কেন মুদ্রাস্ফীতি একটি দেশের জন্য আশীর্বাদ?",
          "explanation": "মৃদু মাত্রার মুদ্রাস্ফীতি দেশের জন্য আশীর্বাদ। দেশে বিদ্যমান অব্যবহৃত সম্পদ এবং অপূর্ণ বিনিয়োগ অবস্থায় মৃদু মুদ্রাস্ফীতি কর্মসংস্থানের ওপর অনুকূল প্রভাব বিস্তার করে। মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। ফলে অর্থনৈতিক প্রবৃদ্ধি বৃদ্ধি পায়। যা অর্থনৈতিক উন্নয়নকে নির্দেশ করে। তাই বলা যায়, মৃদু মাত্রার মুদ্রাস্ফীতি দেশের জন্য আশীর্বাদ।"
        },
        {
          "label": "গ",
          "question": "উদ্দীপক অনুসারে মুদ্রাস্ফীতির হার নির্ণয় করো।",
          "explanation": "ভোক্তার ব্যয় সম্পর্কিত তথ্য সংগ্রহ করে দাম সূচক নির্ণয় করাই হলো ভোক্তার দাম সূচক। ভোক্তার দাম সূচক দ্বারা নির্দিষ্ট দ্রব্যগুলো ক্রয়ের ক্ষেত্রে যে ব্যয় হয় তা পরিমাপ করা হয়। সাধারণত কোনো এলাকার প্রতিনিধিত্বকারী দ্রব্যের গুচ্ছমূল্য নির্বাচন করা হয়। এক্ষেত্রে গুচ্ছমূল্যের ভিত্তি বছরের দাম ও বর্তমান দামের অনুপাত নির্ণয় করে ১০০ দিয়ে গুণ করা হয়। এরপর প্রাপ্ত সংখ্যা থেকে ১০০ বিয়োগ করলেই মুদ্রাস্ফীতির হার পাওয়া যায়। উদ্দীপকে কয়েকটি দ্রব্যের পরিমাণ, ভিত্তি বছরের দাম ও বর্তমান বছরের দাম দেওয়া আছে। উক্ত তথ্যের ভিত্তিতে ভোক্তার দাম সূচকের মাধ্যমে মুদ্রাস্ফীতি নির্ণয় করা হলো: সুতরাং, \"দামস্তর বেড়েছে ১১৩.৬৬% - ১০০ = ১৩.৬৬% শতাংশ। অর্থাৎ মুদ্রাস্ফীতির হার ১৩.৬৬%।"
        },
        {
          "label": "ঘ",
          "question": "উদ্দীপক অনুসারে মুদ্রাস্ফীতি নিয়ন্ত্রণের উপায় বর্ণনা করো।",
          "explanation": "নিম্নের অনুরূপঃ উদ্দীপকে সৃষ্ট মুদ্রাস্ফীতি নিয়ন্ত্রণে সরকার আর্থিক নীতি, রাজস্বনীতি ও প্রত্যক্ষ কার্যক্রম ইত্যাদি পদক্ষেপ গ্রহণ করবে। বিভিন্ন কারণে দ্রব্যের দামস্তর বৃদ্ধি পেতে পারে। কখনো চাহিদা বৃদ্ধিজনিত কারণে দামস্তর বৃদ্ধি পায়। আবার কখনো উৎপাদন হ্রাসজনিত কারণে কখনো মজুদদারি ও চোরা কারবারির কারণে দামস্তর বৃদ্ধি পায়। ফলে মুদ্রাস্ফীতি সৃষ্টি হয়। বিভিন্ন পদক্ষেপ গ্রহণের মাধ্যমে এ কারণগুলো দূর করলে মুদ্রাস্ফীতি হ্রাস পায়। উদ্দীপকের চিত্রে সামগ্রিক যোগান স্থির থেকে দ্রব্যের সামগ্রিক চাহিদা AD 1 থেকে AD₂ তে বৃদ্ধি পেয়েছে। ফলে দাম 40 থেকে বৃদ্ধি পেয়ে 50 হয়েছে। এটি চাহিদা বৃদ্ধিজনিত মুদ্রাস্ফীতি। এ ধরনের মুদ্রাস্ফীতি নিয়ন্ত্রণে আর্থিক নীতি গুরুত্বপূর্ণ ভূমিকা পালন করে। অর্থের যোগান বৃদ্ধির ফলে চাহিদা বৃদ্ধিজনিত মুদ্রাস্ফীতি সৃষ্টি হয়। তাই চাহিদা বৃদ্ধিজনিত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক আর্থিক নীতি গ্রহণ করতে পারে। এক্ষেত্রে ব্যাংক হার ও রিজার্ভ অনুপাত বৃদ্ধি এবং ঋণপত্র বিক্রয়ের মাধ্যমে অর্থের যোগান হ্রাস করা যায়। এছাড়া সরকার রাজস্বনীতির আওতায় সরকারি ব্যয় হ্রাস, কর বৃদ্ধি, সরকারি ঋণের মাধ্যমে মুদ্রাস্ফীতি নিয়ন্ত্রণ করতে পারে। তাছাড়া উৎপাদন বৃদ্ধি, দাম ও মজুদদারি ইত্যাদি নিয়ন্ত্রণের মাধ্যমে মুদ্রাস্ফীতি নিয়ন্ত্রণ করতে পারে। সুতরাং বলা যায়, উদ্দীপকের মুদ্রাস্ফীতি নিয়ন্ত্রণে সরকার আর্থিক নীতি, রাজস্বনীতিসহ কিছু প্রত্যক্ষ পদক্ষেপ গ্রহণ করবে।"
        }
      ]
    },
    {
      "number": "4",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "আর্থ-সামাজিক উন্নয়ন ও প্রশাসনিক কার্যক্রম পরিচালনার জন্য বিভিন্ন উৎস থেকে সরকার যে অর্থ আয় করে তাকে সরকারি আয় বলে।"
        },
        {
          "label": "খ",
          "question": "",
          "explanation": "প্রগতিশীল হারে আয়কর বৃদ্ধির সামগ্রিক চাহিদা হ্রাস করে মুদ্রাস্ফীতি রোধে সহায়তা করে। দেশের জনগণকে তার আয়ের একটি অংশ সরকারকে কর হিসেবে দিতে হয়। মুদ্রাস্ফীতি রোধে সরকার আয়কর বৃদ্ধি গুরুত্বপূর্ণ ভূমিকা রাখে। অধিক আয়কর প্রদানের ফলে মুদ্রার যোগান হ্রাস পায়। মুদ্রার যোগান হ্রাস মুদ্রাস্ফীতি রোধ করে। ফলস্বরূপ আয়কর মুদ্রাস্ফীতি রোধ সহায়ক হয়।"
        },
        {
          "label": "গ",
          "question": "",
          "explanation": "সামগ্রিক চাহিদা রেখা স্থানান্তরিত হয়ে যদি দাম স্তর ২০ হয় তবে তা চাহিদা বৃদ্ধিজনিত মুদ্রাস্ফীতি। নিম্নে তা ব্যাখ্যা করা হলো : জোগান ইস্তির থেকে যখন কোন দ্রব্যের চাহিদা বৃদ্ধি পায় তখন তার দামস্তর ও বৃদ্ধি পায়। এই পরিস্থিতিকে বলে চাহিদা বৃদ্ধিজনিত মুদ্রাস্ফীতি। সাধারণত পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি পেলে চাহিদা বৃদ্ধি জনিত মুদ্রাস্ফীতির সৃষ্টি হয়।    উদ্দীপকের চিত্রটিতে লক্ষ্য করা যায়, প্রাথমিক অবস্থায় সামগ্রিক যোগান ও চাহিদা E বিন্দুতে পরস্পর সমান হওয়ায় ২০ একক উৎপাদনের জন্য ভারসাম্য দাম হয় ১০। কিন্তু পরবর্তীতে যদি সামগ্রিক যোগান AS স্থির থেকে দামস্তর ১০ থেকে ২০ হয় তবে সামগ্রিক চাহিদা বৃদ্ধি পায়। আর এর ফলে দাম ভারসাম্য পরিবর্তিত হয়ে E থেকে F বিন্দুতে যাবে। আর নতুন ভারসাম্যে দামস্তর বৃদ্ধির ফলে সামগ্রিক চাহিদার পরিবর্তন দেখা যায়, যা চাহিদা বৃদ্ধিজনিত মুদ্রাস্ফিতি।   তাই বলা যায়, সামগ্রিক চাহিদা রেখা স্থানান্তরিত হয়ে যদি দাম স্তর ২০ হয় তবে তা চাহিদা বৃদ্ধিজনিত মুদ্রাস্ফীতি।"
        },
        {
          "label": "ঘ",
          "question": "",
          "explanation": "উদ্দীপকে বিদ্যমান মুদ্রাস্ফীতি তথা চাহিদা বৃদ্ধিজনিত মুদ্রাস্ফিতির ফলে অর্থের ক্রয়ক্ষমতা কমে যায়, যার ফলে কেউ ক্ষতিগ্রস্ত হয় আবার কেউ লাভবান হয়। নিম্নে তা বিশ্লেষণ করা হলো : মুদ্রাস্ফীতির ফলে উৎপাদন, বিনিয়োগ, কর্মসংস্থান এবং আয় ও সম্পদ বন্টনের উপর ইতিবাচক ও নেতিবাচক উভয় প্রভাবই বিস্তার করে। এতে করে সমাজের সম্পদ ও আয় বন্টনে পরিবর্তন হয়। যার ফলে সমাজের এক শ্রেণীর লোক লাভবান হয় এবং নিম্ন আয় শ্রেণীর লোক ক্ষতিগ্রস্ত হয়।  উদ্দীপকের চিত্র অনুসারে দাম স্তর ১০ থেকে বৃদ্ধি পেয়ে ২০ হয় যা চাহিদা বৃদ্ধিজনিত মুদ্রাস্ফীতি। এই অবস্থায় কৃষি ও শিল্পের উপকরণের মূল্য বৃদ্ধি পায়। আর কৃষি ও শিল্প পণ্যের মূল্য বৃদ্ধি পাওয়ায় কৃষক এবং উৎপাদক শ্রেণী লাভবান হয়। পাশাপাশি ব্যবসায়ীদের উৎপাদন খরচ বা বিনিয়োগ অপেক্ষা দ্রব্যের মূল্য বেশি না হওয়ায় তারা লাভবান হয়। কিন্তু এর ফলে মুদ্রার ক্রয় ক্ষমতা কমে যায়। যার কারণে ঋণের ভার কমে যায় এবং ঋণদাতারা প্রকৃত অর্থ ফেরত পায় না। একই সাথে নিম্ন আয়ের শ্রমিক শ্রেণীর বেতন বৃদ্ধি না পাওয়ায় তারা একই অর্থে পূর্বের সমপরিমাণ দ্রব্য ক্রয় করতে না পারায় ক্ষতিগ্রস্ত হয়। এছাড়াও চোরাকাররা মুদ্রাস্ফীতি সুযোগ নিয়ে অধিক চোরাচালান করে কৃত্রিম নবাব সৃষ্টি করে এবং মুনাফা করে।  তাই বলা যায়, মুদ্রাস্ফীতিতে ক্ষেত্রভেদে লাভ এবং ক্ষতি উভয়ই রয়েছে।"
        }
      ]
    },
    {
      "number": "5",
      "uddipok": "বাংলাদেশের তৈরি পোশাকের বিভিন্ন দেশে প্রচুর চাহিদা রয়েছে। বাংলাদেশ তার রপ্তানি আয়ের সিংহভাগ এই খাত হতে আয় করে। সাম্প্রতিককালে বাংলাদেশ পৃথিবীর বিভিন্ন দেশে ঔষধ রপ্তানি শুরু করেছে। পাশাপাশি বাংলাদেশ এখন বিদেশে জাহাজ রপ্তানি করে।",
      "tag": "MC 25",
      "sub_questions": [
        {
          "label": "ক",
          "question": "ট্যাক্স হলিডে কী?",
          "explanation": "সাময়িকভাবে কর মওকুফ করে বিনিয়োগ ও উৎপাদনে উৎসাহ প্রদান করার পদক্ষেপই ট্রাক্স হলিডে।"
        },
        {
          "label": "খ",
          "question": "বাংলাদেশের রপ্তানিযোগ্য অপ্রচলিত পণ্যগুলো কী কী?",
          "explanation": "অতীতে রপ্তানি হতো না কিন্তু সাম্প্রতিককালে রপ্তানি করা হচ্ছে এমন সব পণ্যকে অপ্রচলিত রপ্তানি পণ্য বলা হয়। কিছু রপ্তানি পণ্য রয়েছে যেগুলো কয়েক বছর আগেও বাংলাদেশ থেকে রপ্তানি করা হতো না। কিন্তু সাম্প্রতিক সময়ে রপ্তানি করা শুরু হয়েছে। এসব পণ্যকে অপ্রচলিত রপ্তানি পণ্য বলা হয়ে থাকে। যেমন- তৈরি পোশাক, হিমায়িত খাদ্যসামগ্রী, হোসিয়ারি দ্রব্য, রাসায়নিক দ্রব্য, কৃষিজাত দ্রব্য ইত্যাদি।"
        },
        {
          "label": "গ",
          "question": "তৈরি পোশাকের বিকল্প হিসাবে উদ্দীপকে উল্লিখিত নতুন দুটি খাতের গুরুত্ব আলোচনা করো।",
          "explanation": "উদ্দীপকে উল্লিখিত নতুন দুটি খাত হলো রপ্তানিমুখী শিল্প। সম্পূর্ণরূপে বিদেশের বাজারে রপ্তানির উদ্দেশ্যে যেসব পণ্যের শিল্প দেশে গড়ে ওঠে তাকে রপ্তানিমুখী শিল্প বলে। অর্থাৎ যেসব পণ্যের বৈদেশিক চাহিদা ও রপ্তানির সম্ভাবনা বেশি থাকে সেসব পণ্যের শিল্পই রপ্তানিমুখী শিল্প। এসব শিল্প দেশীয় চাহিদা মিটিয়ে কমপক্ষে ৮০% পণ্য বিদেশে রপ্তানি করে থাকে। রপ্তানিমুখী শিল্প স্থাপনের মূল উদ্দেশ্য হলো দেশের রপ্তানি আয় বৃদ্ধি করে বৈদেশিক লেনদেনের ঘাটতি হ্রাস করা। উদ্দীপকে বলা হয়েছে, বাংলাদেশ তার রপ্তানি আয়ের সিংহভাগই আয় করে তৈরি পোশাক শিল্প থেকে। সাম্প্রতিককালে বাংলাদেশ পৃথিবীর বিভিন্ন দেশে ঔষধ রপ্তানি শুরু করেছে। পাশাপাশি বাংলাদেশ এখন বিদেশে জাহাজ রপ্তানি করে। অর্থাৎ উক্ত ওষুধ ও জাহাজ শিল্প হচ্ছে রপ্তানিমুখী শিল্প। এই শিল্পদ্বয়ের উৎপাদিত পণ্য দেশের চাহিদা মিটিয়ে বিদেশেও রপ্তানি হচ্ছে। বাংলাদেশের মোট রপ্তানি আয়ের বড় একটি অংশ এই শিল্প হতে আসে। সুতরাং উক্ত শিল্প দুটি দেশের অর্থনীতিতে খুবই গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "বাংলাদেশের রপ্তানি বৃদ্ধির জন্য কী কী পদক্ষেপ নেওয়া উচিত বর্ণনা করো।",
          "explanation": "বাংলাদেশের রপ্তানি বৃদ্ধির জন্য সরকার বেশ কিছু পদক্ষেপ নিতে পারে। একটি দেশের অর্থনৈতিক উন্নয়নের জন্য প্রচুর পরিমাণে বৈদেশিক মুদ্রার প্রয়োজন। রপ্তানির পরিমাণ বৃদ্ধি করে বৈদেশিক মুদ্রা অর্জন করা যায়। তাই সরকারকে রপ্তানি বাণিজ্য সম্প্রসারণের লক্ষ্যে কার্যকর পদক্ষেপ গ্রহণ করতে হবে। যেমন: রপ্তানি ঋণ প্রদান, বাণিজ্য মেলা আয়োজন, কর অবকাশ, ইপিজেড স্থাপন ইত্যাদি পদক্ষেপ গ্রহণ করতে হবে। উদ্দীপকে বাংলাদেশের রপ্তানিমুখী শিল্প তৈরি পোশাক, ওষুধ, জাহাজ শিল্পের কথা বলা হয়েছে। এই শিল্পগুলো থেকে বাংলাদেশের সিংহভাগ রপ্তানি আয় আসে। তাই সরকার রপ্তানি বৃদ্ধির লক্ষ্যে রপ্তানি উন্নয়ন তহবিল গঠন। বিদেশে বাণিজ্য অফিস খোলা ও রপ্তানি শুল্ক হ্রাসকরণসহ বিভিন্ন পদক্ষেপ গ্রহণ করতে পারে। এছাড়াও রপ্তানি বাণিজ্য সম্প্রসারণ করতে আরো বেশ কিছু গুরুত্বপূর্ণ পদক্ষেপ গ্রহণ করতে হবে। যেমন: আমদানি নীতি উদারীকরণ, টাকার মূল্যমান যৌক্তিকীকরণ আয়কর রেয়াত ইত্যাদি পদক্ষেপ গ্রহণ করা যেতে পারে। সরকার কর্তৃক রপ্তানি ঋণ প্রদানের ব্যবস্থা করলে মূলধনের যোগান বৃদ্ধি পেয়ে উৎপাদন বৃদ্ধি পাবে। তাছাড়া দেশে বাণিজ্য মেলার আয়োজন ও বিদেশের মেলায় অংশগ্রহণের মাধ্যমে দেশীয় পণ্যের পরিচিতি বাড়বে। আবার, কর অবকাশের ফলে রপ্তানি খরচ কমবে। এতে রপ্তানি লাভজনক হবে। এছাড়া রপ্তানি ঋণ ও ইপিজেড স্থাপনের ফলে রপ্তানিজাত দ্রব্যের উৎপাদন বাড়বে। দ্রব্যের গুণগতমানও উন্নত হবে। এতে রপ্তানির পরিমাণ বৃদ্ধি পাবে। তাই বলা যায় উল্লিখিত পদক্ষেপগুলো রপ্তানি বৃদ্ধিতে অনেকাংশে সহায়ক হবে।"
        }
      ]
    },
    {
      "number": "6",
      "uddipok": "সরকার জনকল্যাণ সাধন, প্রশাসনিক কার্যাবলি, আর্থসামাজিক এবং টেকসই উন্নয়ন, অর্থনৈতিক উন্নয়ন কার্যক্রম পরিচালনার জন্য বিভিন্ন উৎস থেকে আয় করে থাকে। তার মধ্যে উল্লেখযোগ্য হলো- কর রাজস্ব ও করবহির্ভূত রাজস্ব, যেমন- আয়কর, ফি, সম্পূরক শুল্ক, জরিমানা, নন-জুডিশিয়াল স্ট্যাম্প, সুদ, আবগারি শুল্ক, লেভি, ভূমি রাজস্ব ইত্যাদি। সরকার স্থিতিশীল উন্নয়নের জন্য আয় আরও বৃদ্ধির জন্য বিভিন্ন ধরনের পদক্ষেপ গ্রহণ করতে পারে। যেমন- কর ফাঁকি রোধ, করের ভিত্তি প্রসারণ।",
      "tag": "MC 25",
      "sub_questions": [
        {
          "label": "ক",
          "question": "",
          "explanation": "NBR এর পূর্ণরূপ হলো National Board of Revenue."
        },
        {
          "label": "খ",
          "question": "",
          "explanation": "স্বেচ্ছামূলক দান কর নয়, এটি সরকারের কর বহির্ভূত রাজস্বের অন্তর্ভুক্ত। কোন বিশেষ কাজে দেশের জনগণ ও বিভিন্ন প্রতিষ্ঠান স্বেচ্ছায় যে অর্থ দেশের সরকারকে প্রদান করে থাকে তাকে স্বেচ্ছামূলক দান বলে। এটি সরকারের আয়ের অন্যতম প্রধান উৎস। কর বহির্ভূত রাজস্বের অন্তর্ভুক্ত। এক্ষেত্রে অনেক সময় ধর্নাট্য ব্যক্তি ও প্রতিষ্ঠান সরকারকে স্বেচ্ছায় দান করেন। যেমন- যুদ্ধ ও প্রতিরক্ষা তহবিলে দান, বন্যায় ক্ষতিগ্রস্তদের সাহায্যে তহবিলে দান ইত্যাদিতে তারা দান করে থাকেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কর রাজস্ব ও কর বহির্ভূত রাজস্বের তালিকা নিচে প্রস্তুত করা হলো – সরকারের আয়ের প্রধান খাত দুইটি যথা- কর রাজস্ব ও কর বহির্ভূত রাজস্ব। জনগণ কোনো রকম সুযোগ-সুবিধার প্রত্যাশা না করে সরকারকে বাধ্যতামূলকভাবে যে অর্থ প্রদান করে তাকে কর রাজস্ব বলে। অপরদিকে কর ছাড়া সরকার অন্যান্য উৎস থেকে যে আয় করে তাকে কর বহির্ভূত রাজস্ব বলে। উদ্দীপকে উল্লেখিত কর রাজস্ব ও কর বহির্ভূত রাজস্বের তালিকা-"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত কর রাজস্ব ও করবহির্ভূত রাজস্বের মধ্যে কর রাজস্ব সরকারের আয় বৃদ্ধিতে অধিক ফলপ্রসু বলে আমি মনে করি। নিচে আমার উত্তরের স্বপক্ষে যুক্তি দেওয়া হল- বিভিন্ন উৎস থেকে অর্থ সংগ্রহ করে তা কোন কোন উৎসে বিনিয়োগ করলে দেশ ও জনগণের সর্বাঙ্গীন মঙ্গল হবে, তা নিশ্চিত করা সরকারের অন্যতম প্রধান দায়িত্ব। সরকার প্রশাসন পরিচালনা ও অর্থসামাজিক উন্নয়নে বিপুল পরিমাণ অর্থ ব্যয় করে। এই ব্যয় নির্বাহের জন্য সরকারকে প্রচুর অর্থ আয় করতে হয়। সরকার মূলত কর রাজস্ব এবং কর বহির্ভূত রাজস্ব হতে এই অর্থ সংগ্রহ করে থাকে। উদ্দীপকে সরকার জনকল্যাণ সাধন, প্রশাসনিক কার্যাবলী, আর্থসামাজিক ও টেকসই উন্নয়নের জন্য বিভিন্ন উৎস থেকে আয় করে। তার মধ্যে উল্লেখযোগ্য হল কর রাজস্ব ও কর বহির্ভূত রাজস্ব । সরকার তার আয় বৃদ্ধির জন্য কর ফাঁকি রোধ ও করের ভিত্তি প্রসারনের পদক্ষেপ নিয়েছে। বাংলাদেশের সরকারের আয় এর সিংহভাগ অর্জিত হয় কর রাজস্ব থেকে। যার পরিমাণ দিন দিন বৃদ্ধি পাচ্ছে। কর রাজস্বের তুলনায় কর বহির্ভূত রাজস্বের পরিমাণ যতসামান্য। তাই বলা যায় যে, কর রাজস্ব সরকারের আয় বৃদ্ধিতে অধিক ফলপ্রসূ।"
        }
      ]
    },
    {
      "number": "7",
      "uddipok": "বৈদেশিক বাণিজ্যের মাধ্যমে দেশের প্রাকৃতিক সম্পদের উত্তম ব্যবহার করে স্বনির্ভরতা অর্জন সম্ভব। তাই বিভিন্ন শিল্পজাত পণ্যের রপ্তানি বৃদ্ধির লক্ষ্যে বাংলাদেশ সরকার বিদ্যুৎ ও জ্বালানি সরবরাহ নিশ্চিতকরণ, শিল্প ঋণ এবং ট্যাক্স হলিডে সুবিধাসহ বিভিন্ন পদক্ষেপ গ্রহণ করছে। তবে বিদ্যুৎ খাতের উন্নয়নে সরকারকে দেশীয় পরামর্শক থাকা সত্ত্বেও বিদেশি সাহায্যের শর্ত হিসেবে অধিক বেতনে বিদেশি পরামর্শক নিয়োগ দিতে হচ্ছে।",
      "tag": "MC 25",
      "sub_questions": [
        {
          "label": "ক",
          "question": "অভ্যন্তরীণ বাণিজ্য কী?",
          "explanation": "একই দেশের বিভিন্ন অঞ্চলের মধ্যে দ্রব্য বা সেবা বিনিময়কে অভ্যন্তরীণ বাণিজ্য বলে।"
        },
        {
          "label": "খ",
          "question": "আন্তর্জাতিক বাণিজ্য সংগঠিত হয় কেন?",
          "explanation": "পারস্পরিক চাহিদা পূরণের লক্ষ্যে দুই বা ততোধিক দেশ আন্তর্জাতিক বাণিজ্যে লিপ্ত হয়। পৃথিবীতে কোনো দেশই তার প্রয়োজনের সবটুকু উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিদার তুলনায় বেশি উৎপাদন করতে পারে। আবার কোনো দ্রব্য উৎপাদন করতে পারলেও অর্থনৈতিক দিক দিয়ে লাভবান না হওয়ায় তা উৎপাদনের পরিবর্তে আমদানি করে থাকে। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির মাধ্যমে আন্তর্জাতিক বাণিজ্য সংঘটিত হয়।"
        },
        {
          "label": "গ",
          "question": "উদ্দীপকে উল্লিখিত পদক্ষেপসমূহ রপ্তানি সম্প্রসারণে কিরূপ ভূমিকা পালন করছে?",
          "explanation": "উদ্দীপকে রপ্তানি সম্প্রসারণে বিভিন্ন পদক্ষেপ নেওয়া হয়েছে। একটি দেশ অন্য দেশে যে প্রক্রিয়ায় পণ্য ও সেবা বিক্রি করে তাকে রপ্তানি বাণিজ্য বলে। রপ্তানি বাণিজ্য সম্প্রসারণে সরকার বিভিন্ন পদক্ষেপ গ্রহণ করে। যেমন- রপ্তানিমুখী শিল্পের উৎপাদন খরচ হ্রাসের লক্ষ্যে এসব শিল্পে বিদ্যুৎ ও জ্বালানি নিয়মিত সরবরাহ। দেশের শিল্প কলকারখানা গড়ে তোলার লক্ষ্যে অপেক্ষাকৃত কম সুদে শিল্প ঋণদানের ব্যবস্থা গ্রহণ। উদ্দীপকে বাংলাদেশ বিভিন্ন শিল্পজাত পণ্যের উৎপাদন বৃদ্ধি করতে পদক্ষেপ নিয়েছে। এ লক্ষ্যে বিদ্যুৎ ও জ্বালানি সরবরাহ নিশ্চিতকরণ, শিল্প ঋণ এবং ট্যাক্স হলিড়ে সুবিধাসহ বিভিন্ন পদক্ষেপ গ্রহন করেছে। এটি দেশের উৎপাদন বৃদ্ধি এবং বাজারজাতকরণে ভূমিকা রাখে। এছাড়া রপ্তানি বৈচিত্র্যকরণের ফলে একাধিক পণ্য রপ্তানি সম্ভব হয়। রপ্তানি ঋণ বৃদ্ধির কারণে অপেক্ষাকৃত কম সুদে শিল্প খাণ নেওয়া যায়। ফলে রপ্তানিকারকদের ঋণ নিশ্চয়তা বৃদ্ধি পেয়েছে এবং রপ্তানি বেড়েছে। এসব পদক্ষেপ গ্রহণের ফলে তৈরি পোশাক, ওষুধ, প্লাস্টিক সামগ্রীসহ বহুপণ্য বিদেশে রপ্তানি হচ্ছে"
        },
        {
          "label": "ঘ",
          "question": "উদ্দীপকে বর্ণিত দেশটির প্রেক্ষিতে আন্তর্জাতিক বাণিজ্য না বৈদেশিক সাহায্য উত্তম? তোমার উত্তরের সপক্ষে যুক্তি দাও।",
          "explanation": "বাংলাদেশের অর্থনৈতিক উন্নয়নে বৈদেশিক সাহায্যের চেয়ে বৈদেশিক বাণিজ্যই অধিক উত্তম। বৈদেশিক সাহায্য কঠিন শর্তযুক্ত ও সুদের হার উচ্চ থাকে। বেশিরভাগ সময় বৈদেশিক সাহায্যের সাথে দেশীয় রাজনীতিতে বিদেশিরা রাজনৈতিক হস্তক্ষেপ করে। অন্যদিকে বৈদেশিক বাণিজ্যের ফলে একটি দেশ বাণিজ্য ঘাটতির মাধ্যমে সঞ্চয় ও বিনিয়োগ বাড়াতে পারে। ফলে মূলধন গঠনের মাধ্যমে প্রাকৃতিক সম্পদের পুনর্ব্যবহার করে অর্থনৈতিক উন্নয়ন ঘটাতে পারে। উদ্দীপকে সরকার রপ্তানি বৃদ্ধির লক্ষ্যে বিভিন্ন পদক্ষেপ গ্রহণ করেছে। এক্ষেত্রে সরকার বিদ্যুৎ খাতের উন্নয়নে দেশীয় পরামর্শক থাকা সত্ত্বেও বিদেশী সাহায্যের শর্ত হিসেবে বিদেশি পরামর্শক নেয়। এর আলোকে বলা যায়, বৈদেশিক সাহায্য দীর্ঘমেয়াদে পরনির্ভরশীলতা বৃদ্ধি করে। অন্যদিকে বৈদেশিক বাণিজ্য স্বনির্ভরতা অর্জনে সাহায্য করে। বৈদেশিক বাণিজ্য বিনিয়োগ, কর্মসংস্থান ও উৎপাদন বৃদ্ধি করে। বৈদেশিক সাহায্য স্বল্পমেয়াদে বাণিজ্য ব্যবধান ও সঞ্চয় ব্যবধান হ্রাসে কার্যকর হলেও দীর্ঘমেয়াদে তা কার্যকর নয়। বৈদেশিক সাহায্য কখনও স্বাধীনতা ও সার্বভৌমত্বের জন্য হুমকিস্বরূপ হয়। সাহায্য গ্রহণকারী দেশসমূহের বৈদেশিক নির্ভরশীলতা বাড়ে। পক্ষান্তরে, বৈদেশিক বাণিজ্য পরনির্ভরশীলতা হ্রাস ও সুষ্ঠু পরিকল্পনা গ্রহণের মাধ্যমে দেশের উন্নয়ন ত্বরান্বিত করে। তাই আমি মনে করি, বৈদেশিক সাহায্যের চেয়ে বৈদেশিক বাণিজ্য অধিক উত্তম।"
        }
      ]
    },
    {
      "number": "8",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "কৃষিঋণ কী?",
          "explanation": "কৃষিকাজ পরিচালনার জন্য কৃষক যে ঋণ গ্রহণ করে, তাকে কৃষিঋণ বলে।"
        },
        {
          "label": "খ",
          "question": "মাশরুম কেন মানবদেহের জন্য উপকারি খাদ্য?",
          "explanation": "মাশরুম ঔষধি গুণসম্পন্ন একটি সবজি। মাশরুম প্রচুর ক্যালসিয়াম সমৃদ্ধ খাবার। তাই এটি শিশুদের হাড় ও দাঁত গঠনে বিশেষ কার্যকর। উচ্চ রক্তচাপ ও ডায়াবেটিস রোগে যারা আক্রান্ত তাদের জন্য মাশরুম অত্যাবশ্যক। মাশরুমে ইরিডাডেনিন নামক এক প্রকার রাসায়নিক পদার্থ আছে, যা রক্তের চর্বি কমাতে সাহায্য করে। তাই এটি হৃদরোগীদের জন্যও আদর্শ খাবার। মাশরুমে ট্রাইটারপিন থাকায় এটি এইডস প্রতিরোধক হিসেবে ব্যবহৃত হয়। এটি বয়স্কদের আদর্শ আমিষ, অ্যাজমারোগ নিরাময়ক ও রূপচর্চায় অতুলনীয়। অর্থাৎ মাশরুম মানবদেহের জন্য অত্যন্ত উপকারি খাদ্য।"
        },
        {
          "label": "গ",
          "question": "উপরোক্ত তথ্যের আলোকে কৃষির উপখাতসমূহের মধ্যে প্রাণিজ ও বনজ খাতের অবদানকে স্তম্ভ চিত্রে রূপান্তর করো।",
          "explanation": "কৃষি কাজের ধরণ ও উৎপন্ন পণ্যের ওপর ভিত্তি করে কৃষিখাতকে চারটি উপখাতে বিভক্ত করা যায়। কৃষির চারটি উপখাতের অন্যতম দুটি খাত হলো- প্রাণিজসম্পদ এবং বনজসম্পদ। সময়ের পরিবর্তনে প্রাণিজ সম্পদের মোট উৎপাদন ক্রমশ বেড়ে চলছে। এছাড়া বনজসম্পদ উপখাতের উৎপাদনও বাড়ছে। সাধারণ উৎপাদন বৃদ্ধির শতকরা হারকে প্রবৃদ্ধি বলা হয়। বিভিন্ন সময়ে প্রাণিজ এবং বনজসম্পদ উপখাতে অবদান বৃদ্ধি। উদ্দীপকে বাংলাদেশের কৃষির চারটি উপখাতের প্রবৃদ্ধির হার দেওয়া হয়েছে। নিচে উক্ত তথ্যের আলোকে প্রাণিজ এবং বনজ সম্পদ খাতের প্রবৃদ্ধির হার লেখচিত্রে দেখানো হলো: চিত্রে ২০২০-২১ অর্থবছর এবং ২০২৩-২৪ অর্থবছরের প্রাণিজ এবং বনজ সম্পদ খাতের অবদান দেখানো হয়েছে। চিত্রে লক্ষ করা যায়, প্রাণিজ এবং বনজ সম্পদ উভয় খাতের অবদান ক্রমশ বৃদ্ধি পেয়েছে।"
        },
        {
          "label": "ঘ",
          "question": "বাংলাদেশের GDP তে উক্ত উপখাতসমূহের অবদান মূল্যায়ন করো।",
          "explanation": "উদ্দীপকে জিডিপিতে কৃষির উপখাতসমূহের অবদান দেখানো হয়েছে। বিভিন্ন ধরনের শস্য ও শাকসবজি নিয়ে কৃষির শস্য ও শাকসবজি উপখাত গঠিত। আর গৃহে ও খামারে পালিত নানা জাতের পশু ও পাখি নিয়ে কৃষির প্রাণিজসম্পদ উপখাত গঠিত। আবার, বন থেকে সংগৃহীত কাঠ, মধু, বাঁশ, গোলপাতা প্রভৃতি বনজসম্পদ উপখাতের অন্তর্ভুক্ত। এছাড়া দেশের পুকুর, জলাশয় ও সামুদ্রিক মৎস্য ও মৎস্যজাত দ্রব্য নিয়ে কৃষির গুরুত্বপূর্ণ মৎস্য সম্পদ উপখাত গঠিত। উদ্দীপকে লক্ষ করা যায়, ২০২০-২১ অর্থবছরে শস্য ও শাকসবজি উপখাতের অবদান ৮.৯০ শতাংশ, যা ২০২৩-২৪ অর্থবছরে কিছুটা বেড়ে দাঁড়ায় ১২.২৫ শতাংশে। আবার ২০২০-২১ অর্থবছরে প্রাণিজসম্পদের অবদান ছিল ৩.৫৫ শতাংশ। যা ২০২৩-২৪ অর্থবছরে বেড়ে দাঁড়ায় ৬.৯৫ শতাংশে। এছাড়া ২০২০-২১ অর্থবছরে বনজসম্পদের অবদান ছিল ২.৫০ শতাংশ। তবে এটি ২০২৩-২৪ অর্থবছরে বেড়ে দাঁড়ায় ৪.৮০ শতাংশে। কৃষির অপর উপখাত মৎস্যসম্পদের অবদান ছিল ২০২০-২১ অর্থবছরে ৪.০০ শতাংশ। যা কিছুটা বেড়ে ২০২৩-২৪ অর্থবছরে দাঁড়ায় ৭.৮০ শতাংশে। বাংলাদেশের অর্থনীতিতে কৃষি একটি গুরুত্বপূর্ণ খাত হিসেবে পরিচিত। যদিও দেশের জিডিপিতে কৃষির অবদান ক্রমহ্রাসমান। তবুও কৃষির উৎপাদন দিন দিন বৃদ্ধি পাচ্ছে। ফলে দেশের খাদ্য ঘাটতি কমে যাচ্ছে। দেশ খাদ্যে স্বয়ংসম্পূর্ণ হচ্ছে। এমনকি দেশীয় চাহিদা মেটানোর পর এখন বিভিন্ন ধরনের কৃষিপণ্য রপ্তানি করা হচ্ছে। ফলে বৈদেশিক মুদ্রা অর্জন করে দেশে অর্থনৈতিক উন্নয়ন হচ্ছে। কাজেই জিডিপিতে কৃষির অবদান অনস্বীকার্য।"
        }
      ]
    },
    {
      "number": "9",
      "uddipok": "নিচের ছকটি লক্ষ করো ও সংশ্লিষ্ট প্রশ্নগুলোর উত্তর লেখো:",
      "tag": "MC 25",
      "sub_questions": [
        {
          "label": "ক",
          "question": "রপ্তানিমুখী শিল্প কী?",
          "explanation": "যেসব শিল্প প্রতিষ্ঠান প্রধানত রপ্তানিযোগ্য দ্রব্যাদি উৎপাদন ও তা বিশ্বের বিভিন্ন দেশে রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "আমদানি বিকল্প শিল্প বৈদেশিক মুদ্রা সাশ্রয়ে সহায়ক-ব্যাখ্যা করো।",
          "explanation": "আমদানি বিকল্প শিল্প আমদানি নির্ভরতা হ্রাস করার মাধ্যমে দেশকে বৈদেশিক মুদ্রা সাশ্রয়ে সহায়তা করে। কোনো দ্রব্য আমদানি করার পরিবর্তে দেশেই উৎপাদন করার জন্য গড়ে তোলা শিল্পই আমদানি বিকল্প শিল্প। একটি দেশে রপ্তানির তুলনায় আমদানি বেশি হলে বৈদেশিক লেনদেনের ঘাটতি দেখা দেয়। ফলে দেশটি পরনির্ভরশীল হয়ে যায়। এই নির্ভরশীলতার মাধ্যমে দেশটিতে যেসব দ্রব্য আমদানি হয়। সেসব দ্রব্যের শিল্প স্থাপন করা উচিত। তাহলে বৈদেশিক বাণিজ্যের ঘাটতি হ্রাস পাবে। ফলে দেশটি ধীরে ধীরে স্বনির্ভর হয়ে ওঠবে।"
        },
        {
          "label": "গ",
          "question": "উদ্দীপকে উল্লিখিত শিল্পের সমস্যাগুলো চিহ্নিত করো।",
          "explanation": "উদ্দীপকের উল্লিখিত পাটশিল্প এখন নানা সমস্যায় জর্জরিত। পাট বাংলাদেশের প্রধান অর্থকরী ফসল। অর্থনৈতিক গুরুত্বের জন্য একসময় পাটকে 'সোনালি আঁশ' বলা হতো। কিন্তু বর্তমানে এ শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে পাট ও পাটজাত দ্রব্য থেকে রপ্তানি আয় দেওয়া আছে। অর্থাৎ এটি পাট শিল্পকে নির্দেশ করছে। এ শিল্পটি বর্তমানে বহুমুখী সমস্যায় জর্জরিত। যেমন: পাটের বিকল্প সিনথেটিক আঁশ আবিষ্কার হওয়ায় পাটের বৈশ্বিক চাহিদা কমে যায়। ফলে পাটের উৎপাদন ব্যাহত হয়। এ শিল্প লাভজনক না হওয়ায় মূলধন বিনিয়োগ ও উদ্যোক্তার অভাব দেখা দিয়েছে। তাছাড়া পাট শিল্পে পণ্যের বহুমুখীকরণের জন্য সরকারের নীতি ও পরিকল্পনার অভাব রয়েছে। ফলে বিশ্ববাজারে পাটজাত দ্রব্যের বিক্রয় বৃদ্ধি পাচ্ছে না। তাছাড়া সহজলভ্যতাসহ বিভিন্ন সুবিধার কারণে বিশ্বব্যাপী কৃত্রিম তত্ত্বর ব্যবহার বেড়েছে। যা পাটশিল্পের ওপর নেতিবাচক প্রভাব ফেলেছে।"
        },
        {
          "label": "ঘ",
          "question": "উদ্দীপকের শিল্পটির ভবিষ্যত সম্ভাবনা যুক্তিসহ ব্যাখ্যা করো।",
          "explanation": "বাংলাদেশের প্রেক্ষাপটে উদ্দীপকে উল্লিখিত পাট শিল্পটির ভবিষ্যৎ সম্ভাবনা উজ্জ্বল। পরিবেশ দূষণ রোধে ও জলবায়ু পরিবর্তনজনিত কারণে পরিবেশবান্ধব পাট ও পাটজাত দ্রব্য ব্যবহারে বিশ্ব সমাজে আগ্রহ বেড়েছে। তাই বিশ্বব্যাপী পাট ও পাটজাত দ্রব্যের চাহিদাও বৃদ্ধি পেয়েছে। এছাড়াও বিভিন্ন কারণে পাট শিল্পের ভবিষ্যৎ উজ্জল ও যথেষ্ট সম্ভাবনাময়। উদ্দীপকে পাট ও পাটজাত দ্রব্য থেকে রপ্তানি আয় দেওয়া আছে। অর্থাৎ এটি পাট শিল্পকে নির্দেশ করছে। বর্তমানে বিশ্ববাজারে পাটজাত পণ্যের চাহিদা বৃদ্ধি পেয়েছে। এ কারণে বাংলাদেশের উৎপাদক ও রপ্তানিকারকরা বৈচিত্র্যময় পাটজাত পণ্য উৎপাদনে আগ্রহী হয়েছে। পরিবেশ সম্পর্কে বিশ্বব্যাপী মানুষ সচেতন হচ্ছে। তারা কৃত্রিম আঁশের পরিবর্তে পাটজাত দ্রব্যের ব্যবহার বাড়াচ্ছে। আবার, পাট শিল্পের আধুনিকরণের ফলে পাট শিল্পজাত দ্রব্যের উৎপাদন খরচ কমেছে। একই সাথে বিভিন্ন শৌখিন দ্রব্যের উৎপাদন বেড়েছে। ফলে পাটজাত দ্রব্যের চাহিদা ব্যাপকভাবে বৃদ্ধি পেয়েছে। এছাড়াও সবুজ পাট থেকে তৈরি কাগজ ও রেয়ন তৈরির মন্ডের বিশ্বব্যাপী চাহিদা সৃষ্টি হয়েছে। সুতরাং বলা যায়, উদ্দীপকের উল্লিখিত পাট শিল্পের ভবিষ্যৎ সম্ভাবনাময় ও উজ্জ্বল।"
        }
      ]
    },
    {
      "number": "10",
      "uddipok": "নিচে নোমান এর দেশের জনসংখ্যা ও খাদ্যোৎপাদন সম্পর্কিত তথ্য দেওয়া আছে:",
      "tag": "",
      "sub_questions": [
        {
          "label": "ক",
          "question": "জনসংখ্যা বৃদ্ধির হারের সূত্রটি লেখো।",
          "explanation": "জনসংখ্যা বৃদ্ধির হার = ( জন্মহার + বহিরাগমন হার ) − ( মৃত্যুহার বহির্গমন হার ) ১০০০ × ১০০ \\frac{(জন্মহার+বহিরাগমন\\ হার)-(মৃত্যুহার\\ বহির্গমন\\ হার)}{১০০০}\\times১০০ ১০০০ ( জন্মহার + বহিরাগমন   হার ) − ( মৃত্যুহার   বহির্গমন   হার ) ​ × ১০০"
        },
        {
          "label": "খ",
          "question": "ভৌগোলিক অবস্থানের ওপর জনসংখ্যা কীভাবে নির্ভর করে?",
          "explanation": "ভৌগোলিক অবস্থান জনসংখ্যার বিন্যাস ও ঘনত্বের ওপর সরাসরি প্রভাব ফেলে। প্রাকৃতিক পরিবেশের বিভিন্ন উপাদান যেমন জলবায়ু, ভূমিরূপ, মৃত্তিকা, নদ-নদী এবং খনিজ সম্পদ—এগুলো জনসংখ্যাকে নির্দিষ্ট কিছু অঞ্চলে কেন্দ্রীভূত হতে বা ছড়িয়ে পড়তে প্রভাবিত করে।একটি অঞ্চলের ভৌগোলিক বৈশিষ্ট্যই নির্ধারণ করে সেখানে জনসংখ্যা কেমন হবে, যা অর্থনৈতিক কর্মকাণ্ড, জীবনযাত্রার মান এবং সামাজিক উন্নয়নের ওপর প্রভাব ফেলে।"
        },
        {
          "label": "গ",
          "question": "উদ্দীপকের টেবিলের খালিঘর পূরণ পূর্বক সংশ্লিষ্ট তত্ত্বটি ব্যাখ্যা করো।",
          "explanation": "উদ্দীপকে ম্যালথাসের তত্ত্বে জনসংখ্যা ও খাদ্য উৎপাদনের মধ্যে সম্পর্ক নির্দেশ করা হয়েছে। ম্যালথাসের মতে, জনসংখ্যা অনিয়ন্ত্রিত অবস্থায় জ্যামিতিক হারে এবং খাদ্য উৎপাদন গাণিতিক হারে বৃদ্ধি পায়। ২, ৪, ৮, ১৬, ৩২...... হারকে জ্যামিতিক হার এবং ২, ৩, ৪, ৫, ৬..... হারকে গাণিতিক হার বলে। ফলে জনসংখ্যা ও খাদ্যের মধ্যে অসামঞ্জস্য দেখা দেয়। প্রতি ২৫ বছরে জনসংখ্যা দ্বিগুণ হয়। উদ্দীপকের চিত্রে প্রদত্ত টেবিলের ফাঁকা ঘরগুলো পূরণ করে জনসংখ্যা ও খাদ্যোৎপাদন বৃদ্ধির হারের মধ্যে সম্পর্ক দেখানো হলো- সূচিতে দেখা যায়, প্রতি ২৫ বছরে জনসংখ্যা জ্যামিতিক হারে বৃদ্ধি পায়। অন্যদিকে, খাদ্য উৎপাদন গাণিতিক হারে বৃদ্ধি পায়। তাই একটি নির্দিষ্ট সময় পর জনসংখ্যা খাদ্য উৎপাদনকে ছাড়িয়ে যায়। ফলে জনসংখ্যা ও খাদ্য উৎপাদনের মধ্যে ভারসাম্যহীনতা দেখা দেয়।"
        },
        {
          "label": "ঘ",
          "question": "উদ্দীপকের তত্ত্বের আলোকে বাংলাদেশের জনসংখ্যা পরিস্থিতি মূল্যায়ন করো।",
          "explanation": "বাংলাদেশের জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে দেখানো হয়েছে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন গাণিতিক হারে বাড়ানো সম্ভব হয় না। তাই জনসংখ্যা বৃদ্ধির হার খাদ্য উৎপাদন বৃদ্ধিকে ছাড়িয়ে যায়। উদ্দীপকে ১৯০০ সাল ২০২৫ থেকে জনসংখ্যা বৃদ্ধি পেয়েছে ২, ৪, ৮, ১৬…..হারে। অর্থাৎ নোমানের দেশের জনসংখ্যা জ্যামিতিক হারে বৃদ্ধি পেয়েছে। অন্যদিকে, একইসময়ে খাদ্য উৎপাদন বৃদ্ধি পেয়েছে ১, ২, ৩, ৪ ও ৫…….হারে। অর্থাৎ খাদ্য উৎপাদন বৃদ্ধি পেয়েছে গাণিতিক হারে। জনসংখ্যা ও খাদ্য উৎপাদন বৃদ্ধির এ সম্পর্ক ম্যালথাসের জনসংখ্যা তত্ত্বের সাথে সাদৃশ্যপূর্ণ। বাংলাদেশ বিশ্বের অন্যতম জনবহুল দেশ। ১৯৬১ সালে বাংলাদেশের মোট জনসংখ্যা ছিল ৫.০৮ কোটি। ১৯৯১ সালে তথা ৩০ বছরে জনসংখ্যা বৃদ্ধি পেয়ে ১১.১৪ কোটি হয়। অর্থাৎ জনসংখ্যা দ্বিগুণ বৃদ্ধি পেয়েছে, যা ম্যালথাসের তত্ত্বকে সমর্থন করে। কিন্তু ২০১১ সালে জনসংখ্যা বৃদ্ধি পেয়ে ১৪.৯৮ কোটি। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয়নি। আর বর্তমানে দেশের উৎপাদন বৃদ্ধির হার ০.৬৫ শতাংশ। এটি জনসংখ্যা বৃদ্ধির হার অপেক্ষা অনেক কম। সুতরাং বলা যায়, ম্যালথাসের জনসংখ্যা তত্ত্বটি বাংলাদেশের জনসংখ্যার ক্ষেত্রে অনেকাংশে কার্যকর।"
        }
      ]
    },
    {
      "number": "11",
      "uddipok": "",
      "tag": "MC 25",
      "sub_questions": [
        {
          "label": "ক",
          "question": "মানবসম্পদ উন্নয়নের সূচক কয়টি?",
          "explanation": "মানবসম্পদ উন্নয়নের সূচক ৩টি।"
        },
        {
          "label": "খ",
          "question": "নিট অভিবাসনের ধারণাটি ব্যাখ্যা করো।",
          "explanation": "অভিবাসন হলো স্থায়ী বা অস্থায়ীভাবে বসবাসের লক্ষ্যে এক স্থান থেকে অন্য স্থানে গমন করা।কোনো নির্দিষ্ট দেশে বহিরাগমন এবং বহির্গমনের পার্থক্যকে নিট অভিবাসন বলে। এটি জনসংখ্যা বৃদ্ধির একটি গুরুত্বপূর্ণ নির্ধারক। কোনো সময়ে বহিরাগমনের পরিমাণ বহির্গমনের চেয়ে বেশি হলে নিট অভিবাসন ধনাত্মক হয়। ফলে জনসংখ্যা বৃদ্ধি পায়। আবার বহির্গমনের সংখ্যা বহিরাগমনের চেয়ে বেশি হলে নিট অভিবাসন ঋণাত্মক হয়। ফলে জনসংখ্যা হ্রাস পায়।"
        },
        {
          "label": "গ",
          "question": "প্রদত্ত চিত্রে P বিন্দুতে প্রাপ্ত জনসংখ্যার অসামঞ্জস্যতার পরিমাণ নির্ণয় করে মন্তব্য করো।",
          "explanation": "প্রদত্ত চিত্রে P বিন্দুতে নিম্ন জনসংখ্যা স্তর নির্দেশ করছে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। তবে কোনো দেশের প্রকৃত জনসংখ্যা কাম্য জনসংখ্যার চেয়ে কম হলে তাকে নিম্ন জনসংখ্যার দেশ বলে। আর, কোনো দেশের প্রকৃত জনসংখ্যা কাম্য জনসংখ্যার চেয়ে বেশি হলে তাকে অধিক জনসংখ্যার দেশ বলে। উদ্দীপকের তথ্যানুযায়ী, কাম্য জনসংখ্যা, Q = ১০ P বিন্দুতে প্রকৃত জনসংখ্যা, A = ৬ সুতরাং, P বিন্দুতে অসামঞ্জস্যের পরিমাণ, M = A − O O = ৫ − ১০ ১০ = − ০ . ৫ M=\\frac{A-O}{O}=\\frac{৫-১০}{১০}=-০ . ৫ M = O A − O ​ = ১০ ৫ − ১০ ​ = − ০ . ৫ সুতরাং, 'P' বিন্দুতে অসামঞ্জস্যের পরিমাণ (০.৫)। P বিন্দুতে জনসংখ্যা ৫ এবং মাথাপিছু আয় ১০০০, যা সর্বোচ্চ মাথাপিছু আয় ১২০০ এর চেয়ে কম। অর্থাৎ প্রদত্ত চিত্রে 'P' বিন্দুতে নিম্ন জনসংখ্যা নির্দেশ করে।"
        },
        {
          "label": "ঘ",
          "question": "বাংলাদেশের জনসংখ্যা কোন বিন্দুর সাথে সামঞ্জস্যপূর্ণ বিশ্লেষণ করো।",
          "explanation": "উদ্দীপকের চিত্রে, কাম্য জনসংখ্যা 10 কোটি এবং বাংলাদেশের অবস্থান 'R' বিন্দুতে। কাম্য জনসংখ্যা হলো সর্বোত্তম কাঙ্ক্ষিত জনসংখ্যা যেখানে উৎপাদন, আয় ও মাথাপিছু আয় সর্বোচ্চ হয়। কাম্য জনসংখ্যার তত্ত্ব অনুসারে কোনো দেশের প্রাকৃতিক সম্পদকে উপযুক্তভাবে কাজে লাগানোর জন্য একটি বিশেষ জনসংখ্যার প্রয়োজন হয়। একেই কাম্য জনসংখ্যা বলে। যদি কোনো দেশের প্রকৃত জনসংখ্যা কাম্য জনসংখ্যার চেয়ে কম হয় তাকে নিম্ন জনসংখ্যার দেশ বলে আর যদি বেশি হয় তাকে অতিরিক্ত জনসংখ্যার দেশ বলে। উদ্দীপকের চিত্রে, 'P' বিন্দুতে জনসংখ্যা 15 কোটি যা নিম্ন জনসংখ্যা এবং 'R' বিন্দুতে 10 কোটি যা অতিরিক্ত জনসংখ্যাকে নির্দেশ করে। 10 কোটির পরে জনসংখ্যা আরও বৃদ্ধি পেলে মাথাপিছু আয় কমে যায়। আবার 10 কোটি থেকে জনসংখ্যা হ্রাস পেলেও মাথাপিছু আয় কমে যায়। সুতরাং, 10 কোটি জনসংখ্যাই কাম্য জনসংখ্যা। আবার, 'R' বিন্দুতে জনাধিক্য অবস্থা অর্থাৎ সম্পদের তুলনায় জনসংখ্যা বেশি। বাংলাদেশের জনসংখ্যার পরিমাণ দেশে বিদ্যামান প্রাকৃতিক সম্পদের তুলনায় অধিক। এদেশের জনসংখ্যা প্রায় ১৭.৪৭ কোটি যার তুলনায় সম্পদের পরিমাণ কম। যদিও বাংলাদেশে মাথাপিছু আয় দিন দিন বৃদ্ধি পাচ্ছে। তবুও দারিদ্র্য, বেকারত্ব, পুষ্টিহীনতা, জীবনযাত্রার নিম্নমান বিরাজ করছে। এসব বিবেচনায় বাংলাদেশকে অধিক জনসংখ্যার দেশ হিসেবে গণ্য করা যুক্তিযুক্ত ও বাস্তব সম্মত। অর্থাৎ, সম্পদের তুলনায় জনসংখ্যা বেশি থাকায় বাংলাদেশের মতো জনবহুল দেশের পরিস্থিতিকে 'R' বিন্দুর সাথে সংগতিপূর্ণ বলা যায়।"
        }
      ]
    }
  ]
}