{
  "title": "কুমিল্লা বোর্ড ২০১৯",
  "subtitle": "অর্থনীতি (11)",
  "questions": [
    {
      "number": "1",
      "uddipok": "২০১২ সালের রিপোর্ট অনুযায়ী, বিশ্ব খাদ্য নিরাপত্তা সূচকে ১০৫টি দেশের মধ্যে বাংলাদেশের অবস্থান ৮১তম, দক্ষিণ এশিয়াতে নিচের দিক থেকে দ্বিতীয়। ২৫টি নির্ণায়কের ওপর ভিত্তি করে প্রণীত রিপোর্টে দেখা যায় মূলত তিনটি উপাদানের ক্ষেত্রে বাংলাদেশের অবস্থান হচ্ছে সামর্থ্য অবস্থান ৭৮ প্রাপ্যতা: অবস্থান ৮১, গুণগত মান ও নিরাপত্তা; অবস্থান ৯২। খাদ্য নিরাপত্তা নিশ্চিতকরণে সরকার বহুমুখী পদক্ষেপ গ্রহণ করেছে। যেমন- খাদ্যনীতি প্রণয়ন, দেশীয় উৎপাদন বৃদ্ধি, অভ্যন্তরীণ খাদ্য সংগ্রহ ও খাদ্য মজুত বৃদ্ধি, খাদ্য আমদানি ও খাদ্যমূল্য নিয়ন্ত্রণ, কৃষি উন্নয়ন ও কৃষি গবেষণায় গুরুত্ব প্রদান ইত্যাদি।",
      "tag": "CB 19",
      "sub_questions": [
        {
          "label": "ক",
          "question": "খাদ্যের উপযোগিতা কী?",
          "explanation": "পুষ্টিমানসম্পন্ন খাদ্যের সন্তোষজনক ও টেকসই যোগান, যা গ্রহণে সকল মানুষের সক্ষমতা রয়েছে, তা-ই খাদ্যের উপযোগিতা।"
        },
        {
          "label": "খ",
          "question": "'জনসচেতনতা সৃষ্টি বাড়ীত খাদ্য নিরাপত্তা নিশ্চিত করা সম্ভব নয়'- ব্যাখ্যা করো।",
          "explanation": "খাদ্যে ভেজাল প্রতিরোধে বা খাদ্য নিরাপত্তা নিশ্চিতকরণে জনসাধারণের ভূমিকা যথেষ্ট গুরুত্বপূর্ণ। সাধারণত দরিদ্র ও উন্নয়নশীল দেশের জনগণ স্বল্প শিক্ষিত, অশিক্ষিত বা অসচেতন। তাই এসব দেশে খাদ্যের নিরাপত্তা নিশ্চিতকরণে জনগণের কন্ঠস্বর থাকে দুর্বল ও দায়িত্বজ্ঞানহীন দরিদ্র দেশের জনগণের এই অসচেতনতাকে পুঁজি করে অতি মুনাফালোভী, অসৎ ব্যবসায়ীরা আঙুল ফুলে রাতারাতি কলাগাছ হতে চায়। এমতাবস্থায় সাধারণ জনগণ সরকারের পাশাপাশি ভেজালবিরোধী সভা, সেমিনার, ভেজালবিরোধী অভিযানে সহযোগিতা করলে খাদ্য নিরাপত্তা নিশ্চিত হবে। তাই বলা যায়, জনসচেতনতা সৃষ্টি বাড়ীত খাদ্য নিরাপত্তা নিশ্চিত করা সম্ভব নয়।"
        },
        {
          "label": "গ",
          "question": "উদ্দীপকের আলোকে বাংলাদেশের খাদ্য নিরাপত্তার দিকসমূহ ব্যাখ্যা করো।",
          "explanation": "উদ্দীপকে বাংলাদেশের খাদ্য নিরাপত্তার ক্ষেত্রে খাদ্যের প্রাপ্যতা, ক্রয়যোগ্যতা ও ব্যবহার- এই তিনটি দিকের বিষয়ে আলোকপাত করা হয়েছে। খাদ্য নিরাপত্তার অন্যতম দিক হলো এর প্রাপ্যতা। খাদ্যের প্রাপ্যতা মোট চারটি উপাদানের এবং একই সঙ্গে তাদের সমষ্টির ওপর নির্ভরশীল। এ উপাদানগুলো হলো দেশল খাদ্য খাদ্য আমদানি, খাদ্য সাহায্য এবং খাদ্যের মজুত। এই চারটি উপাদানের সমন্বয়ে খাদ্যের প্রাপ্যতা নিশ্চিত করা হয়। দেশে খাদ্য নিরাপত্তা নিশ্চিত করতে হলে কেবল খাদ্যের যোগান বৃদ্ধি যথেষ্ট নয়। এর সাথে সাথে যারা তা ক্রয় করে তাদের খাদ্য ক্রয়ের ক্ষমতা বিবেচ্য। দেশে খাদ্যের পর্যাপ্ত যোগান থাকা সত্ত্বেও যদি জনগোষ্ঠীর একটি বড় অংশের ক্রয়ক্ষমতা না থাকে তবে খাদ্য নিরাপত্তা অর্জন সম্ভব নয়। খাদ্য নিরাপত্তার আরেকটি গুরুত্বপূর্ণ দিক হলো-খাদ্যের উপযুক্ত ব্যবহার। এটি তখনই ঘটে যখন জনসাধারণের ওপর ভোগকৃত খাদ্যের জৈবিক প্রক্রিয়া ও পুষ্টি প্রতিক্রিয়া সর্বাধিক হয়। উদ্দীপকে ২০১২ সালের রিপোর্ট অনুযায়ী বিশ্ব খাদ্য নিরাপত্তা সূচকে বাংলাদেশের অবস্থান তুলে ধরা হয়েছে। এই রিপোর্ট অনুযায়ী খাদ্য নিরাপত্তার তিনটি দিক খাদ্যের প্রাপ্যতা, সামর্থ্য বা ক্রয়যোগ্যতা ও গুণগতমান বা ব্যবহারে বাংলাদেশের অবস্থান যথাক্রমে ৮১, ৭৮ ও ৯২। যা ততটা সন্তোষজনক নয়। পরিশেষে বলা যায়, উদ্দীপকে বাংলাদেশের খাদ্য নিরাপত্তার তিনটি দিক নিয়ে আলোকপাত করা হয়েছে।"
        },
        {
          "label": "ঘ",
          "question": "উদ্দীপকে বর্ণিত সরকার কর্তৃক গৃহীত ব্যবস্থাসমূহ কি খাদ্য নিরাপত্তা নিশ্চিত করতে সক্ষম হবে? তোমার উত্তরের সপক্ষে যুক্তি দাও।",
          "explanation": "উদ্দীপকে বর্ণিত সরকার কর্তৃক গৃহীত ব্যবস্থাসমূহ খাদ্য নিরাপত্তা নিশ্চিত করতে সক্ষম হবে বলে আমি মনে করি। বাংলাদেশ পৃথিবীর জনবহুল দেশগুলোর মধ্যে অন্যতম। কিন্তু নানা কারণে এখানে এখনও বিশাল জনগোষ্ঠীর জন্য যথেষ্ট খাদ্য নিরাপত্তা নিশ্চিত করা সম্ভব হয়নি। তবে এক্ষেত্রে বাংলাদেশ সরকারও বসে নেই- অনেক আগে থেকেই সরকার এমন সব কার্যক্রম গ্রহণ করে আসছে যেগুলো এদেশে খাদ্য নিরাপত্তা অর্জনে সহায়ক। দেশের জনসাধারণের দীর্ঘমেয়াদি খাদ্য নিরাপত্তা নিশ্চিতকরণের লক্ষ্যে সরকার বেশকিছু সংস্কারমূলক পদক্ষেপ গ্রহণ করেছে। উদ্দীপকে সরকার বাংলাদেশকে খাদ্যে স্বয়ংসম্পূর্ণ করার জন্য খাদ্য নিরাপত্তা নিশ্চিত করতে বহুমুখী পদক্ষেপ গ্রহণ করেছে। এ লক্ষ্যে কৃষি ও পল্লি উন্নয়ন খাতকে অগ্রাধিকার দিয়ে খাদ্যনীতি প্রণয়ন করা হয়েছে। খাদ্যোৎপাদন লক্ষণীয়ভাবে বৃদ্ধির লক্ষ্যে কৃষি উপকরণে ভর্তুকি বৃদ্ধি বৃদ্ধি | উপকরণ সহজলভ্য করা এবং কৃষিঋণের আওতা বৃদ্ধি ও প্রাপ্তি সহজীকরল করা হয়েছে। এর মাধ্যমে কৃষি উৎপাদন বৃদ্ধি পাবে। খাদ্য নিরাপত্তা অর্জনের অংশ হিসেবে সরকার অভ্যন্তরীণ খাদ্যশস্য সংগ্রহ অভিযান জোরদার, খাদ্য আমদানির পরিমাণ বৃদ্ধি ও মূল্য নিয়ন্ত্রণের ব্যবস্থা গ্রহণ করেছে। এছাড়া পরমাণু ও প্রাণ-প্রযুক্তি ব্যবহার করে লবণাক্ততাসহিষ্ণু, প্রতিকূল আবহাওয়া ও পরিবেশ উপযোগী এবং স্বল্প সময়ে ফসল পাওয়া যায় এরূপ শস্যের জাত উদ্ভাবন ও মাঠপর্যায়ে সম্প্রসারণ করেছে। অতএব বলা যায়, সরকার কর্তৃক গৃহীত পদক্ষেপসমূহের স বাস্তবায়নের মাধ্যমে বাংলাদেশ খাদ্য নিরাপত্তা নিশ্চিত করতে সক্ষম হবে।"
        }
      ]
    },
    {
      "number": "2",
      "uddipok": "নাহিদা আফরোজ সরকারি স্কুলের একজন অবসরপ্রাপ্ত শিক্ষিকা । তিনি সাধারণ ভবিষ্যৎ তাহবিল ফান্ড থেকে ৩০ লক্ষ টাকা পেয়েছেন। তার মধ্যে ২০ লক্ষ টাকা দিয়ে সঞ্চয়পত্র কিনেছেন। অবশিষ্ট ১০ লক্ষ টাকা দিয়ে তিনি আই পি ও এর মাধ্যমে কিছু শেয়ার এবং শেয়ারবাজার থেকে কিছু শেয়ার কিনেছেন ।",
      "tag": "CB 19",
      "sub_questions": [
        {
          "label": "ক",
          "question": "শেয়ারবাজার কীঢ ?",
          "explanation": "যে বাজারে বা স্থানে বিধি মোতাবেক বিভিন্ন কোম্পানির শেয়ার বেচাকেনা হয় তাকে শেয়ারবাজার বলা হয়।"
        },
        {
          "label": "খ",
          "question": "বন্ড থেকে শেয়ার কীভাবে পৃথক ?",
          "explanation": "লাভ-লোকসান বহন, ভোটাধিকার প্রয়োগ ইত্যাদি ক্ষেত্রে বন্ড থেকে শেয়ারবাজার পৃথক। কোম্পানির অনুমোদিত মূলধনের ইউনিট বা একক বা অংশকে শেয়ার বলে। আর কোম্পানির ঋণ গ্রহণের দলিলকে বড় বলে। শেয়ার মালিকগণ লাভ-লোকসান বহন করে। কিন্তু রঙের মালিকগণ তা করে না। আবার শেয়ারহোল্ডার বা মালিকদের কোম্পানির পরিচালনা পর্ষদ নির্বাচনে ভোটাধিকার থাকে। কিন্তু বন্ডের মালিকরা কোম্পানির পরিচালনার অংশগ্রহণ করতে পারে না। এভাবে বন্ড থেকে শেয়ারকে পৃথক করা যায় ।"
        },
        {
          "label": "গ",
          "question": "উদ্দীপকে বর্ণিত নাহিদা আফরোজ কর্তৃক ক্রীত দু’ধরনের শেয়ারের মধ্যে পার্থক্য দেখাও।",
          "explanation": "﻿উদ্দীপকে বর্ণিত নাহিদা আফরোজ কর্তৃক ক্রীত শেয়ার দুটি হলো প্রাথমিক শেয়ার ও সেকেন্ডারি শেয়ার। প্রাইমারি ও সেকেন্ডারি শেয়ার দুটির মধ্যে যথেষ্ট পার্থক্য রয়েছে। প্রাইমারি শেয়ারের মালিকানা বদলায় না; যে পায় সে-ই তার মালিক থাকে। কিন্তু সেকেন্ডারি শেয়ারের মালিকানা শেয়ার বিক্রয়ের সাথে সাথে বদলাতে থাকে। প্রাইমারি শেয়ার ব্যাংক বা কোনো ইস্যু হাউসের মাধ্যমে সংগ্রহ করা যায়। কিন্তু সেকেন্ডারি শেয়ার বিভিন্ন স্টক এক্সচেঞ্জ থেকে ক্রয় করতে হয়। উদ্দীপকে বর্ণিত নাহিদা আফরোজ কর্তৃক ক্রয়ক্রীত দু’ধরনের শেয়ার অর্থাৎ প্রাইমারি ও সেকেন্ডারি শেয়ারের মধ্যে উপরে উল্লিখিত পার্থক্যগুলো লক্ষ করা যায়। প্রাইমারি শেয়ারের দাম তার ফেসভ্যালু দ্বারা প্রকাশ পায়। অপরদিকে সেকেন্ডারি শেয়ারের দাম তার চাহিদা ও যোগানের সমতার ভিত্তিতে নির্ধারিত হয়। যদি ঝুঁকির কথা বিবেচনা করা হয় তবে বলা যায় প্রাইমারি শেয়ারের ঝুঁকি নেই বললেই চলে। কিন্তু সেকেন্ডারি শেয়ারের ক্ষেত্রে সব সময় ঝুঁকি বিদ্যমান ।"
        },
        {
          "label": "ঘ",
          "question": "‘নাহিদা আফরোজের শৌষক্ত বিনিয়োগ ঝুঁকিপূর্ণ হলেও অধিক মুনাফা পাওয়ার সম্ভবনা আছে ‘ -বিশ্লেষণ করো।",
          "explanation": "উদ্দীপকের নাহিদা আফরোজের শেষোক্ত বিনিয়োগ তথা সেকেন্ডারি শেয়ারে বিনিয়োগ অধিক ঝুঁকিপূর্ণ হলেও এতে অধিক মুনাফা পাওয়ার সম্ভাবনা রয়েছে। প্রাথমিক শেয়ার সার্টিফিকেট লটারির মাধ্যমে বিতরণ করা হয়। লটারির মাধ্যমে শেয়ার না পেলে বা কম শেয়ার পেলে বাকি টাকা ব্যাংকের মাধ্যমে বিনিয়োগকারীকে ফেরত দেয়া হয়। এ শেয়ারের মূল্য নির্দিষ্ট থাকে তাই কোনো ঝুঁকি থাকে না। তবে এতে লাভও কম হয়। অপরদিকে সেকেন্ডারি শেয়ারের ক্ষেত্রে বিনিয়োগকারীগণ স্টক এক্সচেঞ্জের মাধ্যমে কোম্পানির শেয়ার ক্রয় করে মালিকানা লাভ করে থাকেন। উদ্দীপকের নাহিদা আফরোজ সরকারি স্কুলের একজন অবসর প্রাপ্ত কর্মকর্তা। তিনি ১০ লক্ষ টাকা দিয়ে IPO শেয়ার ও শেয়ার বাজার থেকে থেকে আরো কিছু শেয়ার ক্রয় করেন। IPO ছাড়া তার অন্য শেয়ার হলো সেকেন্ডারি শেয়ার। এ শেয়ার যুক্তির পরিমাণ বেশি হলেও মুনাফা অধিক সেকেন্ডারি মার্কেটে শেয়ারের মূল্য চাহিদা ও যোগানের সমতার দ্বারা- নির্ধারিত হয়ে থাকে। যার কারণে চাহিদা কিংবা যোগানের হ্রাস-বৃদ্ধি ঘটলে শেয়ারের মূল্য ওঠা-নামা করে। আর শেয়ারের মূল্য দ্বারা বিনিয়োগকারীর মুনাফা নির্ধারিত হয় বলে বাজারে শেয়ারের দাম বাড়লে বিনিয়োগকারীরা দাম বৃদ্ধির অনুপাতে লাভবান হন এবং দাম কমলে সে অনুপাতে ক্ষতিগ্রস্ত ও হন। অর্থাৎ ঝুঁকি থাকলেও এ ধরনের শেয়ারের ক্ষেত্রে অধিক মুনাফা অর্জনের সম্ভাবনা থাকে। নাহিদা আফরোজের প্রথমোক্ত বিনিয়োগ অর্থাৎ প্রাইমারি শেয়ারের ক্ষেত্রে ঝুঁকি না থাকলেও মুনাফা নির্দিষ্ট। অপরদিকে শেষোক্ত বিনিয়োগ তথা সেকেন্ডারি শেয়ারে ঝুঁকি বহন করতে হলেও অধিক মুনাফা পাওয়ার সম্ভাবনা থাকে।"
        }
      ]
    },
    {
      "number": "3",
      "uddipok": "অর্থনীতির শিক্ষক আসাদ সাহেব বাংলাদেশের অর্থনৈতিক কাঠামোর ওপর আলোকপাত করতে গিয়ে ছাত্রদের উদ্দেশ্যে বললেন, ‘সমষ্টিগত অর্থনৈতিক কর্মকাণ্ডের ভিত্তি হচ্ছে অর্থনৈতিক কাঠামো। বাংলাদেশের অর্থনৈতিক কাঠামোকে তিন ভাগে ভাগ করা যায়। যথা: উৎপাদনভিত্তিক, মালিকানাভিত্তিক এবং অঞ্চলভিত্তিক। তবে শক্তিশালী অর্থনৈতিক অবকাঠামো ব্যতীত অর্থনৈতিক কর্মকাণ্ড বেগবান হয় না। অর্থনৈতিক অবকাঠামো হচ্ছে একটি দেশের অর্থনীতির বুনিয়াদ।'",
      "tag": "CB 19",
      "sub_questions": [
        {
          "label": "ক",
          "question": "অর্থনৈতিক কাঠামো কী ?",
          "explanation": "অর্থনৈতিক কাঠামো বলতে অর্থনীতির খাতসমূহের গঠন ও আকৃতি, অর্থব্যবস্থার গতিধারা এবং অর্থনৈতিক সম্পর্কের ধরনকে বোঝায়।"
        },
        {
          "label": "খ",
          "question": "বাংলাদেশের প্রাকৃতিক পরিবেশ কীভাবে অর্থনৈতিক উন্নয়নের অনুকূল ?",
          "explanation": "বাংলাদেশের প্রাকৃতিক পরিবেশ নানাভাবে অর্থনৈতিক উন্নয়নের অনুকূল। প্রাকৃতিক পরিবেশের মূল উপাদান হলো ভূ-প্রকৃতি, মৃত্তিকা, নদ-নদী, জলবায়ু, বৃষ্টিপাত, তাপমাত্রা প্রভৃতি। বাংলাদেশের মতো কৃষিনির্ভর দেশে মাটি অত্যন্ত গুরুত্বপূর্ণ। এদেশের বেশির ভাগ এলাকা পলিগঠিত সমভূমি অঞ্চল। আবার অসংখ্য নদ-নদী বাহিত পলি মাটি দ্বারা এ অঞ্চল গঠিত হওয়ায় এখানে ধান, পাট, ইক্ষু ও অন্যান্য কৃষিজাত ফসল প্রচুর পরিমাণে উৎপন্ন হয়। গ্রীষ্ম ও বর্ষাকালে দক্ষিণ-পশ্চিম মৌসুমি জলবায়ু এবং শীতকালে উত্তর-পূর্ব মৌসুমি বায়ু দেশের অর্থনৈতিক কর্মকাণ্ডকে প্রভাবিত করে থাকে। সুতরাং, প্রাকৃতিক পরিবেশ বিভিন্নভাবে এদেশের অর্থনৈতিক উন্নয়নের অনকূল।"
        },
        {
          "label": "গ",
          "question": "উদ্দীপকে বর্ণিত খাতগুলোর অধীনে বিদ্যামান উপখাতগুলোর সমন্বয়ে বাংলাদেশের অর্থনৈতিক কাঠামোর একটি সংক্ষিপ্ত বিবরণ দাও।",
          "explanation": "একটি দেশের অর্থনৈতিক কাঠামো হলো উন্নয়নের মূল ভিত্তি। অর্থনৈতিক কাঠামোর ওপর ভিত্তি করে একটি দেশের অর্থনীতি পরিচালিত হয়। বাংলাদেশের অর্থনৈতিক কাঠামো তিনটি প্রধান খাত নিয়ে গঠিত হয়েছে। আবার এ খাতগুলোর অধীনে আরও কিছু উপখাত লক্ষ করা যায়। উদ্দীপকে অর্থনীতির শিক্ষক আসাদ সাহেব বাংলাদেশের অর্থনৈতিক কাঠামো ব্যাখ্যা করতে গিয়ে এতে উৎপাদনভিত্তিক, মালিকানাভিত্তিক ও অঞ্চলভিত্তিক এই তিনটি খাতের উপস্থিতি উল্লেখ করেন। অঞ্চলভিত্তিক খাতকে গ্রামীণ ও শহুরে এই দুটি খাতে ভাগ করা যায়। বাংলাদেশের গ্রামাঞ্চলে সংঘটিত অর্থনৈতিক কর্মকাণ্ড গ্রামীণ খাতের এবং শহরাঞ্চলে সংঘটিত অর্থনৈতিক কর্মকাণ্ডগুলো শহুরে খাতের আওতাধীন । মালিকানাভিত্তিক খাতকে আবার সরকারি ও বেসরকারি খাতে ভাগ করা যায়। সরকারি উদ্যোগে পরিচালিত কৃষি ও সেবামূলক খাতগুলো সরকারি খাতের এবং বেসরকারি উদ্যোগে পরিচালিত শিল্প, সড়ক পরিবহন, ব্যাংক-বিমা প্রভৃতি বেসরকারি খাতের উপখাত। এছাড়া বাংলাদেশের অর্থনীতিতে মোট ১৫টি উৎপাদনভিত্তিক খাত এবং এদের অধীনে আরও কিছু উপখাত লক্ষ করা যায়।"
        },
        {
          "label": "ঘ",
          "question": "‘অর্থনৈতিক অবকাঠামো একটি দেশের অর্থনীতির বুনিয়াদ’- তুমি কি আসাদ সাহেবের এই বক্তব্যের সাথে একমত ? তোমার উত্তরের স্বপক্ষে যুক্তি দাও।",
          "explanation": "হ্যা, উদ্দীপকের আসাদ সাহেবের বক্তব্যের সাথে আমি একমত। অর্থনৈতিক অবকাঠামোকে অর্থনীতির বুনিয়াদ নামে অভিহিত করা হয়। কেননা, এর ওপর দেশের উৎপাদনক্ষমতা ব্যাপকভাবে নির্ভরশীল। ব্যাপক অর্থে সুষ্ঠু যাতায়াত ও যোগাযোগ ব্যবস্থা, যেমন- রেলপথ, সড়কপথ, নৌপথ, আকাশপথ অর্থনৈতিক মূল অবকাঠামো। পাশাপাশি ডাক, তার, টেলিফোন এবং বিদ্যুৎ সরবরাহ, বাঁধ, সেতু, শক্তি সম্পদ, পানি সরবরাহ প্রভৃতিকে অর্থনৈতিক অবকাঠামোর আওতাধীন উপাদান হিসেবে ধরা হয়। উদ্দীপকে অর্থনীতির শিক্ষক আসাদ সাহেব তার ছাত্রদের সাথে বাংলাদেশের অর্থনীতিতে অবকাঠামোর গুরুত্ব সম্পর্কে আলোচনা করেন। তার মতে, শক্তিশালী অর্থনৈতিক অবকাঠামো একটি দেশের অর্থনীতির বুনিয়াদরূপে কাজ করে। সত্যিকার অর্থে দেশে মজবুত অবকাঠামোগত ভিত্তি গড়ে না উঠলে সেখানে অর্থনৈতিক অবস্থার দ্রুত উন্নয়নসাধন সম্ভব নয়। দেশের সব উন্নয়ন কার্যক্রম সুষ্ঠুভাবে পরিচালনার মাধ্যমে অর্থনীতিকে গতিশীল করার জন্য কতিপয় মৌলিক উপাদান প্রয়োজন। অবকাঠামো বলতে সেসব মৌলিক উপাদানের সমন্বয়ে গঠিত উন্নয়নের প্রাথমিক ভিত্তিকেই নির্দেশ করে। এসব উপাদানকে উন্নত ও দৃঢ়ভাবে গড়ে তোলা হলে উৎপাদনের উপাদানগুলোর গতিশীলতা বৃদ্ধি পায় এবং সম্পদের সুষ্ঠু ব্যবহার সম্ভব হয়। অতএব বলা যায়, শক্তিশালী অর্থনৈতিক অবকাঠামো দেশের সুষম উন্নয়নে প্রভাব বিস্তার করে। অর্থাৎ অর্থনৈতিক অবকাঠামো একটি দেশের অর্থনীতির বুনিয়াদ।"
        }
      ]
    },
    {
      "number": "4",
      "uddipok": "দারিদ্র্য বিমোচনের মাধ্যমে দ্রুত অর্থনৈতিক উন্নয়নের জন্য একটি দেশের অর্থনীতিতে পরিকল্পনার গুরুত্ব অপরিসীম। ১৯৭৩ থেকে ২০০২ সাল পর্যন্ত বাংলাদেশে পাঁচটি পঞ্চবার্ষিক পরিকল্পনা এবং একটি। দ্বি-বার্ষিক পরিকল্পনা প্রণীত হয়েছে। প্রতিটি পরিকল্পনার অন্যতম লক্ষ্য ছিল দারিদ্র্য বিমোচন। &#039;রূপকল্প ২০২১&#039; বাস্তবায়নের লক্ষ্যে গৃহীত ষষ্ঠ ও সপ্তম পঞ্চবার্ষিক পরিকল্পনা ও গুরুত্বপূর্ণ উদ্দেশ্যে হলো দারিদ্র্যসীমার নিচে বসবাসকারী জনগণের সংখ্যা বর্তমানের ৩১.৫ শতাংশ থেকে ১৫ শতাংশে নামিয়ে আনা এবং এভাবে ২০২১ সালের মধ্যে বাংলাদেশকে একটি মধ্যম আয়ের দেশে পরিণত করা।",
      "tag": "CB 19",
      "sub_questions": [
        {
          "label": "ক",
          "question": "স্বল্পমেয়াদি পরিকল্পনা কাকে বলে?",
          "explanation": "স্বল্পমেয়াদি কতকগুলো সুনির্দিষ্ট অর্থনৈতিক ও সামাজিক লক্ষ্য ও উদ্দেশ্য অর্জনের জন্য যে পরিকল্পনা গ্রহণ করা হয় তাকে স্বল্পমেয়াদি পরিকল্পনা বলে ।"
        },
        {
          "label": "খ",
          "question": "’বার্ষিক উন্নয়ন পরিকল্পনা বাস্তবায়নের মাধ্যমে পঞ্চবার্ষিক পরিকল্পনা বাস্তবরূপ লাভ করে;- ব্যাখ্যা করো।",
          "explanation": "এক বছর মেয়াদি বা বার্ষিক উন্নয়ন পরিকল্পনা বাস্তবায়নের মাধ্যমেই পঞ্চবার্ষিক পরিকল্পনা বাস্তবরূপ লাভ করে। পঞ্চবার্ষিক বা মধ্যমেয়াদি পরিকল্পনার মধ্যে এমন কিছু কর্মসূচি, প্রকল্প ও লক্ষ্য অন্তর্ভুক্ত থাকে যেগুলো জাতীয় স্বার্থে এক বা দুই বছরের মধ্যে বাস্তবায়িত হওয়া প্রয়োজন হয়। বার্ষিক পরিকল্পনার মাধ্যমে, মধ্যমমেয়াদি পঞ্চবার্ষিক পরিকল্পনাগুলো গৃহীত কর্মসূচির সফলতা ও ব্যর্থতা মূল্যায়ন করা হয়। তাছাড়া রাষ্ট্রে সাময়িক কোনো পরিস্থিতির মোকাবিলা, খাদ্য পরিস্থিতির উন্নয়ন, প্রাকৃতিক দুর্যোগকালীন পরিস্থিতির মোকাবিলা প্রভৃতি ক্ষেত্রে বার্ষিক বা স্বল্পমেয়াদি পরিকল্পনা ব্যবহৃত হয়। তাই বলা যায়, উন্নয়নশীল দেশের উন্নয়নের স্বার্থে বার্ষিক উন্নয়ন পরিকল্পনা বাস্তবায়নের মাধ্যমে পঞ্চ বার্ষিক পরিকল্পনা বাস্তবরূপ লাভ করে।"
        },
        {
          "label": "গ",
          "question": "উদ্দীপকে বর্ণিত ১৯৭৩ সাল থেকে ২০০২ সাল পর্যন্ত বাংলাদেশ সরকার কর্তৃক গৃহীত পরিকল্পনার ধরন ব্যাখ্যা করো।",
          "explanation": "উদ্দীপকে বাংলাদেশ সরকার ১৯৭৩ সাল থেকে ২০০২ সাল পর্যন্ত যে পরিকল্পনাগুলো প্রণয়ন করেছে তার মধ্যে রয়েছে বার্ষিক পরিকল্পনা | বা স্বল্পমেয়াদি পরিকল্পনা এবং পণ্যবার্ষিক বা মধ্যমমেয়াদি পরিকল্পনা। যেকোনো দেশের অর্থনৈতিক উন্নয়নের ক্ষেত্রে পরিকল্পনার গুরুত্ব অপরিসীম। তাই বাংলাদেশও অর্থনৈতিক উন্নয়নকে তরান্বিত করার জন্য । বিভিন্ন সময় বিভিন্ন অর্থনৈতিক পরিকল্পনা গ্রহণ করেছে। উদ্দীপকে বাংলাদেশ ১৯৭৩ সাল থেকে ২০০২ সাল পর্যন্ত পাঁচটি। পঞ্চবার্ষিক বা মধ্যমেয়াদি পরিকল্পনা ও একটি দ্বি-বার্ষিক বা স্বল্পমেয়াদি । পরিকল্পনা গ্রহণ করে। মধ্যমেয়াদি পরিকল্পনাগুলো সাধারণত পাঁচ বছর। মেয়াদি হয় বিধায় এদেরকে পঞ্চবার্ষিক পরিকল্পনাও বলা হয়ে থাকে। অন্যদিকে এক বা দুই বছর সময়সীমার মধ্যে সুনির্দিষ্ট আর্থ-সামাজিক লক্ষ্য বাস্তবায়নের উদ্দেশ্যে বরাদ্দকৃত সম্পদের সুষ্ঠ ও দক্ষ ব্যবহারকরে স্বল্পমেয়াদি পরিকল্পনা প্রণীত হয়।"
        },
        {
          "label": "ঘ",
          "question": "ষষ্ঠ পঞ্চবার্ষিক পরিকল্পনার উন্নয়ন কৌশল বাংলাদেশ সরকারের দারিদ্র্যের হার কমিয়ে আনার লক্ষ্যমাত্রা অর্জনে কতটুকু সফল হয়েছে? মূল্যায়ন করো।",
          "explanation": "ষষ্ঠ পঞ্চবার্ষিক পরিকল্পনার উন্নয়ন কৌশলের আওতাধীন অর্থনৈতিক পরিকল্পনাগুলো দারিদ্র্যবিমোচনে যথেষ্ট সফল হয়েছে বলে আমি মনে করি। দারিদ্র্যবিমোচনের লক্ষ্যে ষষ্ঠ পঞ্চবার্ষিক পরিকল্পনার মাধ্যমে আশ্রয়ন প্রকল্প, একটি বাড়ি একটি খামার ঘরে ফেরা, মহিলাদের আত্মকর্মসংস্থানের জন্য ক্ষুদ্রঋণ, ভিক্ষাবৃত্তিতে নিয়োজিত জনগোষ্ঠীর পুনর্বাসন ও বিকল্প কর্মসংস্থান কর্মসূচি বাস্তবায়ন করা হয়েছে। এগুলো ছাড়াও বয়স্কভাতা, স্বামী পরিত্যক্তা দুস্থ মহিলাদের জন্য ভাতা, অসচ্ছল মুক্তিযোদ্ধা সম্মানী ভাতা প্রভৃতি প্রদান করা হচ্ছে। এসব কর্মসূচি গ্রহণের লক্ষ্য ছিলো ২০২১ সালের মধ্যে দেশের দারিদ্র্যের হার ৩১.৫ শতাংশ থেকে ১৩.৫ শতাংশে নামিয়ে আনা। উদ্দীপকে লক্ষ করা যায়, ১৯৭৩ সাল থেকে ২০০২ সাল পর্যন্ত বাংলাদেশ পাঁচটি পঞ্চবার্ষিক ও একটি দ্বি-বার্ষিক পরিকল্পনা প্রণয়ন করে। পরবর্তীতে ২০২১ সাল নাগাদ দেশকে একটি মধ্যম আয়ের দেশে পরিণত করার লক্ষ্যে &#039;রূপকল্প-২০২১&#039; প্রণীত হয় এবং এরই আওতাধীন ২০১১- ১৫ সালব্যাপী ষষ্ঠ পঞ্চবার্ষিক পরিকল্পনা হাতে নেওয়া হয়। ষষ্ঠ- পঞ্চবার্ষিক পরিকল্পনায় মূলত দারিদ্র্যবিমোচনে অধিক গুরুত্ব দেয়া হয়েছে। এর ফলে বিভিন্ন উন্নয়নমূলক কর্মসূচি বাস্তবায়নের মাধ্যমে দেশের দারিদ্র্যের হার উল্লেখযোগ্য হারে হ্রাস করা সম্ভব হয়েছে। বর্তমানে (২০২২) বাংলাদেশে ২০.৫% লোক দারিদ্র্যসীমার নিচে বসবাস করে। ষষ্ঠ পঞ্চবার্ষিক পরিকল্পনার লক্ষ্যমাত্রাগুলো বাস্তবায়নের যথাযথ উদ্যোগ নেওয়ায় অনেক বেকারের কর্মসংস্থান সৃষ্টি হয়েছে। এ ছাড়া জনগণের মাথাপিছু আয় বৃদ্ধি পেয়ে ২৮২৪ মার্কিন ডলারে উন্নীত হয়েছে। তাই বলা যায়, ষষ্ঠ পঞ্চবার্ষিক পরিকল্পনা দারিদ্রবিমোচনে এখন পর্যন্ত যথেষ্ট সফল হয়েছে।"
        }
      ]
    },
    {
      "number": "5",
      "uddipok": "আশফাক সাহেবের নাতি ঈশান তার দাদার কাছে জানতে চাইল, বাংলাদেশ বৈদেশিক সাহায্য গ্রহণ করে কেন? আশফাক সাহেব উত্তর দিলেন যে বাংলাদেশের মতো উন্নয়নশীল দেশগুলোতে মূলধনের অভাব অত্যন্ত প্রকট। বাংলাদেশের রপ্তানি বাণিজ্যের ভিত্তিও ততটা শক্তিশালী নয়। রপ্তানি বাজারের সংকীর্ণতা, রপ্তানি পণ্যের স্বল্পতা, ভোগ্যপণ্য ও মূলধনী দ্রব্য আমদানি, আমদানিনির্ভর রপ্তানি দ্রব্য প্রভৃতি। কারণে আমদানি ব্যয়ের তুলনায় রপ্তানি আয় কম। ফলে বাণিজ্য ঘাটতি ক্রমশ বৃদ্ধি পাচ্ছে। অবকাঠামোগত উন্নয়ন, প্রাকৃতিক দুর্যোগ মোকাবিলা, মানবসম্পদ উন্নয়ন প্রভৃতি কারণেও বাংলাদেশকে বৈদেশিক সাহায্য গ্রহণ করতে হয়। তথাপি বৈদেশিক সাহায্য হ্রাস করে রপ্তানি বাণিজ্য সম্প্রসারণ করতে পারলে তা বাংলাদেশের জন্য মঙ্গলজনক হতো।",
      "tag": "CB 19",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "দুটি দেশের মধ্যে বাণিজ্য সংঘটিত হয় কেন?",
          "explanation": "প্রাকৃতিক সম্পদ প্রাপ্তি, ভৌগোলিক অবস্থান ও জলবায়ুগত পার্থক্য ইত্যাদির কারণে দুটি দেশের মধ্যে বাণিজ্য সংঘটিত হয়। দ্রব্য উৎপাদনের উপকরণ প্রাপ্তি, ভৌগোলিক অবস্থান, জলবায়ু তথ্যপ্রযুক্তি ইত্যাদি কারণে কোনো দেশ কোনো একটি দ্রব্য উৎপাদন সুবিধা ভোগ করতে পারে। এতে দ্রব্যটির প্রাচুর্য দেখা দেবে। আবার একই কারণে অন্য কোনো দেশ ওই বিশেষ দ্রব্যটি উৎপাদনে অসুবিধার সম্মুখীন হতে পারে। ফলে দ্রব্যটি কম উৎপাদন হবে অথচ চাহিদা অধিক থাকবে। সুতরাং, ২য় দেশটি ১ম দেশ থেকে দ্রব্যটি আমদানি করবে। এভাবে দেশ দুটির মধ্যে বাণিজ্য সংঘটিত হবে।"
        },
        {
          "label": "গ",
          "question": "বাংলাদেশ কেন বৈদেশিক সাহায্য গ্রহণ করে? উদ্দীপকের আলোকে ব্যাখ্যা করো।",
          "explanation": "মূলধনের স্বল্পতা ও রপ্তানি বাণিজ্যের উন্নতির দ্বারা ঘাটতি বাজেটের প্রয়োজনীয় অর্থ সংগ্রহ করার জন্য বাংলাদেশ বৈদেশিক সাহায্য গ্রহণ করে। তৃতীয় বিশ্বের অনেক উন্নয়নশীল দেশের মতো বাংলাদেশেও সঞ্চয়- বিনিয়োগ এবং আমদানি-রপ্তানি অপরিহার্য হয়ে পড়ায় জাতীয় সঞ্চয় বৃদ্ধির প্রয়োজন হয়। কিন্তু এদেশের জাতীয় আয়ের উৎস থেকে অর্জিত অর্থ দ্বারা অর্থনৈতিক ভিত্তি মজবুত করা প্রায় অসম্ভব। তাই উন্নয়নের জন্য বৈদেশিক সাহায্যের প্রয়োজনীয়তা দেখা দেয়। উদ্দীপকের আশফাক সাহেব ও তার নাতি ঈশান বাংলাদেশের বৈদেশিক সাহায্য গ্রহণের লক্ষ্য ও উদ্দেশ্য নিয়ে আলাপ করছিলেন। মূলত একটি উন্নয়নশীল দেশ হিসেবে বাংলাদেশের যোগাযোগব্যবস্থা উন্নয়নের জন্য সেতু, কালভার্ট মেরামত ও নতুনভাবে তৈরির প্রয়োজন হয়। এসবের জন্য বিদেশি মুদ্রা এবং বিদেশি বিশেষজ্ঞের প্রয়োজন হয়। অন্যদিকে যাতায়াতের জন্য বিভিন্ন মোটর গাড়ি, রেল, জাহাজ, বিমান ইত্যাদির চাহিদা আমদানির মাধ্যমে পূরণ করতে হয়। এছাড়াও একটি প্রাকৃতিক দুর্যোগপ্রবণ দেশ হিসেবে বিভিন্ন সময়ে সংঘটিত প্রাকৃতিক দুর্যোগের ক্ষয়ক্ষতি পূরণের জন্যও বাংলাদেশকে বৈদেশিক সাহায্যের ওপর অনেকাংশেই নির্ভর করতে হয়।"
        },
        {
          "label": "ঘ",
          "question": "বাংলাদেশের জন্য বৈদেশিক সাহায্যের তুলনায় রপ্তানি বাণিজ্যের সম্প্রসারণ মঙ্গলজনক&#039; - উক্তিটি কি যথার্থ? তোমার উত্তরের সপক্ষে যুক্তি দাও।",
          "explanation": "উদ্দীপকের উক্তিটি যথার্থ বলেই আমি মনে করি। বাংলাদেশ তৃতীয় বিশ্বের একটি সম্ভাবনাময় দেশ। এদেশে অর্থনৈতিক উন্নয়নের জন্য প্রয়োজনীয় সম্পদের যথেষ্ট অভাব রয়েছে। তাই বৈদেশিক সাহায্যের ওপর অনেকাংশেই নির্ভর করতে হয়। কিন্তু একটি দেশের উন্নয়ন কর্মকান্ড পরিচালনায় অতিমাত্রায় বৈদেশিক সাহায্যের ওপর নির্ভরশীল না হয়ে রপ্তানি বাণিজ্যের বিস্তারে মনোযোগী হওয়া উচিত। ﻿উদ্দীপকের বাংলাদেশকে মূলধনের যাত্রার কারণে বৈদেশিক সাহায্যের ওপর অধিকমাত্রায় নির্ভর করতে হয়। প্রায়শই সাহায্য প্রদানের সময় দাতা দেশ ও সংস্থাসমূহ বিভিন্ন ধরনের কঠিন শর্ত আরোপ করে থাকে। আর এসব শর্ত সবসময় দেশের স্বাধীনতা ও সার্বভৌমত্বের জন্য শুভ হয় না। তাছাড়া বৈদেশিক সাহায্য একটি দেশকে পরনির্ভরশীল করে তোলে। তাই উত্ত দেশ স্বয়ংসম্পূর্ণ হয়ে উঠতে পারে না। অন্যদিকে বৈদেশিক সাহায্য গ্রহণের ক্ষেত্রে যেসব সমস্যার সম্মুখীন হওয়ার আশঙ্কা থাকে, বৈদেশিক বাণিজ্য বা রপ্তানি বাণিজ্য প্রসারের মাধ্যমে তা সহজেই এড়ানো সম্ভব। রপ্তানি বাণিজ্যের ওপর নির্ভরশীল দেশসমূহের মধ্যে প্রতিযোগিতার মনোভাব গড়ে ওঠে। প্রাকৃতিক সম্পদের পূর্ণ সদ্ব্যবহারের মাধ্যমে পণ্যসামগ্রীর উৎপাদন বাড়াতে সচেষ্ট হয় বলে উন্নয়নের ক্ষেত্রে আত্মনির্ভরশীলতার মনোভাব গড়ে ওঠে। সুতরাং বলা যায়, বাংলাদেশের ন্যায় উন্নয়নশীল দেশের বৈদেশিক সাহায্যের ওপর নির্ভরশীলতা কমিয়ে বৈদেশিক বাণিজ্য বা রপ্তানি বাণিজ্যের ওপর অধিক গুরুত্ব আরোপ করা উচিত।"
        }
      ]
    },
    {
      "number": "6",
      "uddipok": "নোয়াখালী জেলার হাতিয়া উপজেলার চরবাটা গ্রামের দরিদ্র চাষি নওয়াব আলী পূর্বে তার জমিতে পর্যাপ্ত উৎপাদন হতো না। তাই তিনি চড়া সুদে মহাজনের কাছ থেকে ঋণ নিয়ে জমির ফলন বৃদ্ধির অনেক চেষ্টা করেছেন। কিন্তু সফল হতে পারেননি। তবে বর্তমানে নওয়াব আলীর আর অর্থকষ্ট নাই। তার দুই ছেলে কৃষি বিশ্ববিদ্যালয়ের স্নাতক। বড় ছেলে আরাফ বাবার জমিতে বছরের বিভিন্ন সময়ে আলু, পটল, ঢেঁড়স, ঝিঙা প্রভৃতি উৎপাদন করে প্রচুর আয় করে। অন্যদিকে ছোট ছেলে জারাফ গরু, ছাগল, হাঁস, মুরগি প্রতিপালন করে। জারাফও দুধ, ডিম, মাংস বিক্রি করে প্রচুর আয় করে। আরাফ ও জারাফের কার্যক্রম দ্বারা চরবাটা গ্রামের জনগণও উপকৃত হচ্ছে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "কৃষিকাজ পরিচালনার জন্য কৃষকরা যে ঋণ গ্রহণ করে তাকে কৃষিঋণ বলা হয়।"
        },
        {
          "label": "খ",
          "question": "",
          "explanation": "বাংলাদেশের চিংড়ি উচ্চ আন্তর্জাতিক মূল্যে কারণে স্থানীয়ভাবে সাদা সোনা নামে পরিচিত। সমুদ্রোপকূলবর্তী জেলাগুলোর নিম্নভূমিতে বর্তমানে পরিকল্পিতভাবে চিংড়ি চাষ হচ্ছে। পূর্বে চিংড়ি চাষ কেবল জেলেদের মধ্যেই সীমাবদ্ধ ছিল। কিন্তু এখন তা অনেকের কাছেই আত্মকর্মসংস্থান, অর্থোপার্জন ও বৈদেশিক মুদ্রা আয়ের একটি উপায় হিসেবে বিবেচিত হচ্ছে। সাধারণত অভ্যন্তরীণ বাজারে চিংড়ি খাদ্যপণ্য হিসেবে কেনা-বেচা এবং আন্তর্জাতিক বাজারে হিমায়িত খাদ্যসামগ্রী হিসেবে রপ্তানি করা হয়। বর্তমানে চিংড়ি বাংলাদেশের অন্যতম প্রধান রপ্তানিপণ্য হিসেবে তালিকায় স্থান করে নিয়েছে। তাই চিংড়িকে 'সাদা সোনা' বলা হয়।"
        },
        {
          "label": "গ",
          "question": "",
          "explanation": "উদ্দীপকে আরাফের কার্যক্রম কৃষির শস্য ও শাকসবজি উপখাত এবং জারাফের কার্যক্রম পশুসম্পদ উপখাতের অন্তর্ভুক্ত। বাংলাদেশের সার্বিক কৃষিখাতকে দুটি উপখাতে বিভক্ত করা হয়। এগুলো হচ্ছে কৃষিখাত ও মৎস্য সম্পদ খাত। ধরন ও উৎপন্ন পণ্যের প্রকৃতির ভিন্নতা অনুযায়ী কৃষিখাতকে আবার তিনটি উপখাতে ভাগ করা হয়েছে। যথা- শস্য ও সবজি, পশুসম্পদ ও বনজ সম্পদ খাত। উদ্দীপকের চরবাটা গ্রামের দরিদ্র চাষি নওয়াব আলীর বড় ছেলে আরাফ কৃষির শস্য ও শাকসবজি উপখাতের সাথে এবং ছোট ছেলে জারাফ পশুসম্পদ উপখাতের সাথে জড়িত। বিভিন্ন প্রকার শস্য ও শাকসবজি নিয়ে বাংলাদেশের কৃষির শস্য ও শাকসবজি উপখাত গঠিত। এটি কৃষির বৃহত্তম উপখাত। এ খাতের উৎপাদিত শস্যের মধ্যে ধান, পাট, গম, ডাল ইত্যাদি প্রধান। এছাড়া আলু, পটল, করলা, বেগুন, টমেটো, কপি, ঝিঙা, বরবটি এবং বিভিন্ন ধরনের শাকসবজিও এ খাতের উৎপাদিত দ্রব্যের অন্তর্ভুক্ত। অন্যদিকে গৃহে ও খামারে পালিত নানারকমের পশু-পাখি নিয়ে বাংলাদেশের পশুসম্পদ উপখাত গঠিত। গরু, ছাগল, হাঁস-মুরগি প্রভৃতি এ দেশের পশুসম্পদের অন্তর্ভুক্ত।"
        },
        {
          "label": "ঘ",
          "question": "",
          "explanation": "আরাফ ও জারাফের কার্যক্রম চরবাটা গ্রামের জনগণের নিত্যপ্রয়োজনীয় খাদ্যদ্রব্যের চাহিদা মেটায় ও কর্মসংস্থান সৃষ্টি করে। বাংলাদেশের কৃষকরা মূলত পরিবারের ভরণপোষণের জন্য খাদ্য উৎপাদন করে। এর ফলে উৎপাদিত পণ্যের খুব বেশি উদ্বৃত্ত সৃষ্টি হয় না। এতে করে পরিবারের বাইরের কেউ সেই উৎপাদনের তেমন সুফল পায় না। কিন্তু বাণিজ্যিকভিত্তিতে চাষাবাদ করা হলে উৎপাদনের সাথে সাথে সমাজের আশেপাশের মানুষজনও উপকৃত হয়। উদ্দীপকের চরবাটা গ্রামের দরিদ্র চাষি নওয়াব আলী শুধু নিজের পরিবারের প্রয়োজন মেটাতে চাষাবাদ করতেন। পরবর্তীতে তার দুই ছেলে আরাফ ও জারাফ কৃষি বিশ্ববিদ্যালয় থেকে উন্নত পড়াশোনা ও দক্ষ প্রযুক্তিতে প্রশিক্ষিত হয়ে এসে নিজ গ্রামে বাণিজ্যিক ভিত্তিতে শস্য ও শাকসবজি এবং পশু খামার গড়ে তোলে। তাদের খামারে বাণিজ্যিকভিত্তিতে চাষাবাদ হয় বলে এতে বৃহৎ পরিসরে কার্যক্রম পরিচালিত হয়। এর ফলে নিজেদের পরিবারের সদস্যদের পাশাপাশি আরও বেশি শ্রমিক নিয়োগ দেয়ার প্রয়োজন পড়ে। গ্রামের দরিদ্র, ভূমিহীন ও বেকার জনগোষ্ঠীর কর্মসংস্থানের ব্যবস্থা হয়। কর্মসংস্থান ও আয় নিশ্চিত হওয়ার ফলে তাদের জীবনযাত্রার মানও উন্নত হয়। অন্যদিকে, গ্রামবাসী গ্রামের ভেতরেই শস্য ও শাকসবজি কিনতে পারছে বলে তারা তুলনামূলক কম দামেই তা সংগ্রহ করতে পারে। আরাফের খামারের শস্য ও শাকসবজির সাথে সাথে গ্রামবাসীরা জারাফের খামার থেকে সহজে ও তুলনামূলক কম দামে মাংস ও ডিমের মতো সুষম খাদ্যও সংগ্রহ করতে পারছে। ফলে গ্রামবাসীরা যেমন হাতের পাশেই সব খাদ্যদ্রব্য পাচ্ছে তেমনি নওয়াব আলীর পরিবারও আর্থিকভাবে সচ্ছল হচ্ছে। অতএব বলা যায়, উদ্দীপকের চরবাটা গ্রামের জনগণ আরাফ ও জারাফের কার্যক্রম দ্বারা নানামুখী উপকার পাচ্ছে।"
        }
      ]
    },
    {
      "number": "7",
      "uddipok": "দবিউর সাহেব একজন প্রবাসী। তিনি আমেরিকা এবং ইউরোপের বিভিন্ন দেশে গিয়ে দেখেন, সেসব দেশের বাজারে বাংলাদেশের তৈরি পোশাক এবং চামড়া ও চামড়াজাত দ্রব্যের প্রচুর চাহিদা রয়েছে। তিনি বাংলাদেশ অর্থনৈতিক সমীক্ষা- ২০১৫ থেকে তৈরি পোশাক ও নিটওয়্যার এবং চামড়া শিল্পের রপ্তানি আয় সম্পর্কিত নিম্নরূপ তথ্য সংগ্রহ করেন। মিলিয়ন মার্কিন ডলারে, পণ্য ২০০৪-০৫ ২০১১-১২ ২০১২-১৩ ২০১৩-১৪ তৈরি পোশাক ও নিটওয়‍্যার ৬,৪১৭.৬৭ ১৯,০৮৯.৭৩ ২১,৫১৬ ২১,৫১৬",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "যে শিল্পকারখানায় ২০ জনের অধিক কিন্তু ২৩০ জনের কম শ্রমিক নিয়োগ করা হয় তাকে মাঝারি শিল্প বলে।"
        },
        {
          "label": "খ",
          "question": "",
          "explanation": "আমদানি বিকল্প শিল্প অতিরিক্ত আমদানি কমিয়ে দেশীয় শিল্পের সংরক্ষণে গুরুত্বপূর্ণ ভূমিকা রাখে। কোনো দেশে বিদেশ থেকে যে সমস্ত দ্রব্য আমদানি হয়, সে সমস্ত দ্রব্য নতুন করে আমদানি না করে নিজস্ব প্রযুক্তি ও ব্যবস্থাপনায় দেশের অভ্যন্তরে উৎপাদনের লক্ষ্যে শিল্প স্থাপন করলে ওই সমস্ত শিল্পকে আমদানি বিকল্প শিল্প বলে। দেশীয় শিল্পসমূহকে বিদেশি পণ্যের সাথে প্রতিযোগিতার হাত থেকে রক্ষা করার লক্ষ্যে সরকার সংরক্ষণমূলক ব্যবস্থা গ্রহণ করতে পারে। এছাড়া আমদানি বিকল্প শিল্পসমূহকে কর অবকাশ সুবিধা প্রদান এবং পণ্যসমূহের ওপর উচ্চহারে আমদানি শুল্ক ও কর আরোপ করা হলে এ শিল্প দেশীয় শিল্পের সংরক্ষণে ভূমিকা রাখতে পারে।"
        },
        {
          "label": "গ",
          "question": "",
          "explanation": "বাংলাদেশের রপ্তানি আয়ের সিংহভাগই আসে তৈরি পোশাক ও নিটওয়‍্যার শিল্প খাত থেকে। মূলত কর্মপরিবেশের উন্নয়ন, শ্রমিকদের দক্ষতা বৃদ্ধি, পণ্যের গুণগতমান নিশ্চিতকরণ প্রভৃতি পদক্ষেপ নেয়ার ফলেই এ খাতের প্রভূত উন্নয়ন সাধন সম্ভব হয়েছে। এর ফলে রপ্তানি আয়ের ক্ষেত্রে একটি ধনাত্মক গতিধারার সৃষ্টি হয়েছে। পরবর্তীতে এ খাত রপ্তানি আয়ের ক্ষেত্রে উন্নতির ধারা অব্যাহত রাখতে সক্ষম হয়েছে। উদ্দীপকের ছকটিতে লক্ষ করলে দেখা যায়, ২০০৪-০৫ অর্থবছরে বাংলাদেশে তৈরি পোশাক ও নিটওয়্যার খাত থেকে রপ্তানি আয় ছিল ৬,৪১৭.৬৭ মি. ডলার। বিশ্বের অন্যান্য উৎপাদনকারী দেশসমূহ যেমন- চীন, ভারত, ভিয়েতনাম ইত্যাদির তুলনায় এই পরিমাণ ছিল অত্যন্ত নগণ্য। কিন্তু ছয় বছর পর ২০১১-১২ অর্থবছরে এ খাত থেকে রপ্তানি আয় বেড়ে দাঁড়ায় ১৯,০৮৯.৭৩ মি. ডলার। অর্থাৎ রপ্তানি আয় বৃদ্ধি পায় প্রায় ১২,৬৭২ মি. ডলার, যা এক কথায় বিস্ময়কর। এবং ২০১২-১৩ অর্থবছরে রপ্তানি আয় বেড়ে দাঁড়ায় ২১,৫১৬ মি. ডলার ও ২০১৩-১৪ অর্থবছরে তা উন্নীত হয় ২৪,৪৯২ মি. ডলারে। ২০২০-২১ অর্থবছরে এখাত থেকে ৩১.৪৫ বিলিয়ন মার্কিন ডলার আয় হয়েছিল। সুতরাং বলা যায়, নিটওয়্যার ও তৈরি পোশাক শিল্পে উৎপাদিত পণ্য রপ্তানির ক্ষেত্রে বাংলাদেশে একটি ধনাত্মক গতিধারার সৃষ্টি হয়, যা এখনো অব্যাহত রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত তৈরি পোশাক শিল্পটির সম্ভাবনা অত্যন্ত উজ্জ্বল বলে আমি মনে করি। রপ্তানি আয়ের ক্ষেত্রে বর্তমান বাংলাদেশের সবচেয়ে গুরুত্বপূর্ণ খাত হচ্ছে তৈরি পোশাক শিল্প খাত। বিগত কয়েকবছরে এ খাতে উৎপাদিত পণ্য রপ্তানি করে বাংলাদেশ প্রচুর বৈদেশিক মুদ্রা অর্জন করতে সক্ষম হয়েছে। ভবিষ্যতেও এ ধারা বজায় থাকবে বলে ধরে নেয়া যায়। উদ্দীপকের দবিউর একজন প্রবাসী। তিনি বিভিন্ন দেশে গিয়ে দেখেন বাংলাদেশের পোশাক শিল্পের ব্যপক চাহিদা রয়েছে। এদেশে দ্রুত বিকাশমান শিল্পের মধ্যে তৈরি পোশাক শিল্প অন্যতম। বর্তমানে রপ্তানি আয়ের প্রায় ৮৩ ভাগই এই খাত থেকে অর্জিত হয়। জনবহুল এই দেশে শ্রমিকনির্ভর শিল্পের ভবিষ্যৎ সম্ভাবনা উজ্জ্বল। পোশাক খাতের জন্য সস্তায় বিপুলসংখ্যক শ্রমিক পাওয়া যায়। তাছাড়া এই শিল্প বিপুলসংখ্যক নারীর অংশগ্রহণ নিশ্চিত করতে পেরেছে, যা ভবিষ্যতেও বজায় থাকবে বলে আশা করা যায়। সরকার এ শিল্পের প্রতি সবসময় সুনজর দিয়ে আসছে। পর্যাপ্ত বিদেশি বিনিয়োগ ও সরকারের উদার শিল্পনীতির ফলে বাংলাদেশের পোশাক শিল্প দ্রুত উন্নয়নের পথে এগিয়ে যাচ্ছে। সুতরাং বলা যায়, উদ্দীপকে উল্লিখিত তৈরি পোশাক শিল্প ইতোমধ্যেই একটি সম্ভাবনাময় শিল্প হিসেবে আত্মপ্রকাশ করেছে। তাছাড়া বাংলাদেশে শ্রম সস্তা হওয়ায় সহজে অধিক সংখ্যক শ্রমিক নিয়োগ দেওয়া যায়। যা এ শিল্পের বিকাশে বড় ভূমিকা পালন করছে।"
        }
      ]
    },
    {
      "number": "8",
      "uddipok": "জনসংখ্যা ও খাদ্য উৎপাদন বৃদ্ধি-সংক্রান্ত নিম্নের ছকটি লক্ষ করো- বছর ০ ২৫ ৫০ ৭৫ ১০০ .. ২০০ .. ৩০০ জনসংখ্যা বৃদ্ধির হার ১ ২ ৪ ৮ ১৬ .. ২৫৬ .. ৪০৯৬ খাদ্য উৎপাদন বৃদ্ধির হার ১ ২ ৩ ৪ ৫ .. ৯ .. ১৩",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "নিজস্ব অথবা ঋণ করা সীমিত সম্পদ, নিজস্ব চিন্তা, জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজস্ব প্রচেষ্টায় জীবিকা অর্জনের ব্যবস্থাকে আত্ম-কর্মসংস্থান বলে।"
        },
        {
          "label": "খ",
          "question": "",
          "explanation": "একটি দেশের জনসংখ্যার ঘনত্ব অনেকাংশেই ভূ-প্রকৃতির ওপর নির্ভর করে। বাংলাদেশের ভূমি সমতল হওয়ায় তা মানুষের বসবাস উপযোগী। এখানে ভূমি এমন হওয়ায় মানুষের জীবিকানির্বাহ, যাতায়াত ব্যবস্থার সুবিধা এবং জীবনধারণের ব্যয় কম বলে বেশি ঘনবসতিপূর্ণ। পার্বত্য অঞ্চল ছাড়া অধিকাংশ এলাকা সমতল এবং স্বাভাবিকভাবেই পার্বত্য অঞ্চলে জনবসতি কম। এ কারণে এদেশের জনসংখ্যার ঘনত্ব বেশি। এভাবেই ভূ-প্রকৃতি দ্বারা জনসংখ্যা বৃদ্ধি প্রভাবিত হয়।"
        },
        {
          "label": "গ",
          "question": "",
          "explanation": "উদ্দীপকের ছকটি ম্যালথাসের জনসংখ্যা তত্ত্বের সাথে সম্পর্কিত। ম্যালথাসের তত্ত্বের মূলভিত্তি ছিল জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং জীবনধারণের উপকরণ খাদ্য বৃদ্ধি পায় গাণিতিক হারে। এক্ষেত্রে ১, ২, ৪, ৮, ১৬..... ইত্যাদি হারকে জ্যামিতিক এবং ১, ২, ৩, ৪, ৫.... ইত্যাদি হারকে গাণিতিক হার বলা হয়। তিনি মনে করেন, জনসংখ্যা জ্যামতিকি হারে বৃদ্ধি পেলে প্রতি ২৫ বছর অন্তর দ্বিগুণ হয়। উদ্দীপকের ছকে জনসংখ্যা প্রতি ২৫ বছর পরপর দ্বিগুণ হারে বৃদ্ধি পেয়েছে। অর্থাৎ ১, ২, ৪, ৮, ১৬ হারে বৃদ্ধি পেয়েছে। এটি জ্যামিতিক হারকে নির্দেশ করে। আবার, খাদ্য উৎপাদন ১, ২, ৩, ৪, ৫, হারে বৃদ্ধি পেয়েছে। এটি গাণিতিক হারকে নির্দেশ করে। ছকে দেখা যায় জনসংখ্যা জ্যামিতিক হারে বৃদ্ধি পাওয়ায় খাদ্য উৎপাদনকে ছাড়িয়ে যায়। ফলে জনাধিক্য সমস্যা দেখা দেয়। এসব কারণে উদ্দীপকের ছককে ম্যালথাসের জনসংখ্যা তত্ত্ব বলা হয়।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক প্রেক্ষাপটে ম্যালথাসের জনসংখ্যা তত্ত্বটি যথেষ্ট প্রাসঙ্গিক। ম্যালথাসের জনসংখ্যা তত্ত্বে দেখানো হয় যে, দেশের জনসংখ্যা বৃদ্ধির হার খাদ্য উৎপাদনের হারের তুলনায় অনেক বেশি। কারণ জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। বাংলাদেশে খাদ্য উৎপাদন অপেক্ষা জনসংখ্যা বৃদ্ধির হার বেশি। বর্তমানে এ দেশে জনসংখ্যা বৃদ্ধির হার ১.২২% এবং খাদ্য উৎপাদনের হার মাত্র ০.৬৫%। [উৎস: জনশুমারি ২০২২। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে এর খুব মিল খুঁজে পাই। বাংলাদেশের কৃষি জমির পরিমাণ সীমাবদ্ধ, কৃষিক্ষেত্রে ক্রমহাসমান প্রান্তিক উৎপাদন বিধি কার্যকর এবং উৎপাদিত খাদ্য জনসংখ্যার তুলনায় অপর্যাপ্ত। অর্থাৎ জনসংখ্যা বাড়ছে জ্যামিতিক হারে ও খাদ্য উৎপাদনের হার গাণিতিকভাবে বৃদ্ধি পাচ্ছে, যা ম্যালথাসের জনসংখ্যা তত্ত্বকে প্রতিনিধিত্ব করে। বাংলাদেশের জনসংখ্যা দ্রুত বৃদ্ধির কারণে ম্যালথাস বর্ণিত দুর্ভিক্ষ, মহামারি, প্রাকৃতিক দুর্যোগ প্রভৃতি লক্ষ্য করা যায়। এছাড়া, বাংলাদেশে একজন মানুষের ভরণপোষণের জন্য ১.২ থেকে ১.৮০ একর জমির প্রয়োজন হলেও বর্তমানে এর পরিমাণ ০.২৫ একর। সুতরাং বলা যায়, বাংলাদেশের প্রেক্ষাপটে ম্যালথাসের জনসংখ্যা তত্ত্বটি যথেষ্ট কার্যকর। এই তত্ত্বে জনসংখ্যা সমস্যার সব লক্ষণই বাংলাদেশের অর্থনীতিতে বিদ্যমান। ফলে অধিক জনসংখ্যা ও খাদ্য ঘাটতি দেশের অর্থনীতি ও সামাজিক ক্ষেত্রে নেতিবাচক প্রভাব ফেলে।"
        }
      ]
    },
    {
      "number": "9",
      "uddipok": "",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "মুদ্রাস্ফীতি বলতে এমন এক অবস্থাকে বোঝায়, যখন স্বল্পকাল ব্যবধানে উৎপাদন স্থির থাকা অবস্থায় দ্রব্যমূল্য ক্রমাগত বাড়তে থাকে এবং এর ফলে অর্থের ক্রয়ক্ষমতা হ্রাস পায়।"
        },
        {
          "label": "খ",
          "question": "",
          "explanation": "অতিরিক্ত সরকারি ব্যয় মুদ্রাস্ফীতি সৃষ্টি করে। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার আয়ের তুলনায় অনেক বেশি ব্যয় করে ফেলে। এমন ক্ষেত্রে অধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয় কিংবা বিদেশ থেকে ঋণ গ্রহণ করতে হয়। কিন্তু স্বল্পকালে উৎপাদন বাড়ানো সম্ভব হয় না বলে দামস্তর বাড়ে ও মুদ্রাস্ফীতি দেখা দেয়।"
        },
        {
          "label": "গ",
          "question": "",
          "explanation": "উদ্দীপকে ব্যয় বৃদ্ধিজনিত মুদ্রাস্ফীতি দেখানো হয়েছে। উৎপাদন ব্যয় বৃদ্ধির ফলে সামগ্রিক যোগান (AS) হ্রাসের মাধ্যমে যে মুদ্রাস্ফীতি দেখা দেয়, তা ব্যয় বৃদ্ধিজনিত মুদ্রাস্ফীতি হিসেবে পরিচিত। চিত্রে দেখা যায় যে প্রাথমিক অবস্থায় A D = A S 0 \\mathrm{AD}=\\mathrm{AS}_{0} AD = AS 0 ​ হওয়ায় Y 0 \\mathrm{Y}_{0} Y 0 ​ উৎপাদনে P 0 \\mathrm{P}_{0} P 0 ​ দাম নির্ধারিত হয়। কিন্তু উৎপাদন হ্রস পেয়ে Y 1 Y_{1} Y 1 ​ হওয়ায় ও উপকরণের দাম বৃদ্ধির কারণে সামগ্রিক যোগান হ্গের ফলে সামগ্রিক যোগান রেখা A S 0 \\mathrm{AS}_{0} AS 0 ​ থেকে A S 1 \\mathrm{AS}_{1} AS 1 ​ হয়। এতে করে দামস্তর বৃদ্ধি পেয়ে P 0 \\mathrm{P}_{0} P 0 ​ থেকে P 1 \\mathrm{P}_{1} P 1 ​ এ উন্নীত হয়। ব্যয় বৃদ্ধির কারণে সামগ্রিক যোগান হ্রাসের ফলে এ মুদ্রাস্ফীতি ঘটে বলে একে ব্যয় বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "চিত্রে, সামগ্রিক যোগান রেখা A S 0 \\mathrm{AS}_{0} AS 0 ​ থেকে A S 1 \\mathrm{AS}_{1} AS 1 ​ রেখায় স্থানান্তরের সম্যাব্য কারণসমহ লেখ।",
          "explanation": "উৎপাদন ব্যয়, মজুরির মূল্য, উৎপাদন হ্রাস, পেট্রল, বিদ্যুতের যোগান হ্রাস-বৃদ্ধির কারণে উদ্দীপকের চিত্রে সামগ্রিক যোগান রেখা A S 0 \\mathrm{AS}_{0} AS 0 ​ থেকে A S 1 \\mathrm{AS}_{1} AS 1 ​ রেখায় স্থানান্তরিত হয়। উৎপাদন খরচ বাড়লে মুদ্রাস্ফীতি দেখা দেয়। এটি ব্যয় বৃদ্ধিজনিত মুদ্রাস্ফীতি হিসেবে পরিচিত। সাধারণত শ্রমের চাহিদা বৃদ্ধির কারণে শ্রমিকের দরকষাকষি ক্ষমতা বাড়ে। ফলে উৎপাদনশীলতা না বাড়লেও মজুরি বাড়ে। এজন্য উৎপাদন খরচ বেড়ে মুদ্রাস্ফীতি দেখা দেয়। উদ্দীপকের চিত্রে A S 0 \\mathrm{AS}_{0} AS 0 ​ রেখা স্থানান্তর হয়ে A S 1 \\mathrm{AS}_{1} AS 1 ​ হয়েছে। ফলে উৎপাদন হ্রাস পেয়েছে এবং দাম বৃদ্ধি পেয়েছে। এই দাম বৃদ্ধির মূল কারণ হলো উৎপাদন ব্যয় বৃদ্ধি। যেমন- উপকরণের দাম বৃদ্ধি, শ্রমের মূল্য বৃদ্ধি, উপকরণের যোগান হ্রাস ইত্যাদি। সরকার পণ্যসামগ্রীর ওপর ব্যাপক হারে পরোক্ষ কর আরোপ করলে মূল্যস্তর বৃদ্ধি পেয়ে মুদ্রাস্ফীতির সৃষ্টি হয়। তাছাড়া, পাবলিক ইউটিলিটি যেমন- পানি, বিদ্যুৎ, গ্যাস, তেল প্রভৃতির দাম বাড়লে উৎপাদন খরচ বৃদ্ধি পেয়ে দ্রব্যসামগ্রীর দাম বাড়ে। ফলে মুদ্রাস্ফীতি দেখা দেয়। এছাড়াও অলিগোপলি বা মনোপলি শিল্প অতিরিক্ত মুনাফা অর্জনের লক্ষ্যে উৎপাদন নিয়ন্ত্রণ বা কমিয়ে ফেলতে পারে। এর ফলে মুদ্রাস্ফীতি দেখা দিতে পারে। সুতরাং বলা যায়, উপরের কারণগুলোর জন্য উৎপাদন ব্যয় বৃদ্ধি পায়। আর উৎপাদন ব্যয় বৃদ্ধির ফলে উদ্দীপকের চিত্রের সামগ্রিক যোগান রেখা A S 0 \\mathrm{AS}_{0} AS 0 ​ থেকে A S 1 \\mathrm{AS}_{1} AS 1 ​ রেখায় স্থানান্তরিত হতে পারে।"
        }
      ]
    },
    {
      "number": "10",
      "uddipok": "Y দেশে ২০১১ সালে ভোক্তার মূল্যসূচক ছিল ১১৫। ২০১৬ সালে ভোক্তার মূল্যসূচক বৃদ্ধি পেয়ে ২৫০ হয়। দেশটির সরকার ব্যয় হ্রাস, অর্থের যোগান হ্রাস, ব্যাংক হার বৃদ্ধি, নগদ জমার হার বৃদ্ধি এবং উৎপাদন বৃদ্ধির পদক্ষেপ গ্রহণ করেছেন।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহৃত হয়।"
        },
        {
          "label": "খ",
          "question": "",
          "explanation": "মুদ্রাস্ফীতির ফলে অর্থের প্রকৃত মূল্য কমে যাওয়ার কারণে ঋণদাতারা ক্ষতিগ্রস্ত হয়। মুদ্রাস্ফীতির কারণে ঋণদাতারা লোকসানের সম্মুখীন হয়। মুদ্রাস্ফীতির সময় ঋণদাতারা একটি নির্দিষ্ট সময়ের পরে প্রদানকৃত ঋণের সুদাসলসহ যে অর্থ পায় তার ক্রয়ক্ষমতা পূর্বের চেয়ে কম হয়। কারণ ঋণদাতা যখন ঋণ দেয় তখন দ্রব্যসামগ্রীর যে দাম থাকে মুদ্রাস্ফীতির সময় তার চেয়ে দাম বেশি থাকে। এজন্য মুদ্রাস্ফীতির সময় ঋণদাতারা ক্ষতিগ্রস্ত হয়।"
        },
        {
          "label": "গ",
          "question": "",
          "explanation": "একটি সময়কাল থেকে অন্য একটি সময়কালে কোনো দামসূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি সাধারণ এক বছরের প্রেক্ষিতে বিশ্লেষণ করা হয় না। দীর্ঘ সময়ের প্রেক্ষিতে মুদ্রাস্ফীতি পরিমাপ করা হয়। এজন্য চলতি বছরের মুদ্রাস্ফীতির হার পরিমাপ করার জন্য ভিত্তি বছর বিবেচনা করতে হয়। অর্থাৎ ভিত্তি বছরের তুলনায় চলতি বছরের দ্রব্য মূল্য কতটুকু বৃদ্ধি পেয়েছে তার শতকরা হার পরিমাপকে মুদ্রাস্ফীতির হার বলে। অর্থাৎ, মুদ্রাস্ফীতির হার =  চলতি বছরের দামস্তর - ভিত্তি বছরের দামস্তর   ভিত্তি বছরের দামস্তর  × =\\frac{\\text { চলতি বছরের দামস্তর - ভিত্তি বছরের দামস্তর }}{\\text { ভিত্তি বছরের দামস্তর }} \\times =   ভিত্তি   বছরের   দামস্তর     চলতি   বছরের   দামস্তর  -  ভিত্তি   বছরের   দামস্তর   ​ × ১০০ উদ্দীপকে A দেশে ২০১১ ও ২০১৬ সালের দামসূচক যথাক্রমে ১২৫ ও ১৫০ দেওয়া আছে। এক্ষেত্রে ২০১১ সাল ভিত্তি বছর ও ২০১৬ সাল চলতি বছর বিবেচনা করে মুদ্রাস্ফীতির হার নিম্নরূপ:  মুদ্রাস্ফীতির হার  = ২৫০ − ১১৫ ১১৫ × ১০০ = ১৩৫ ১১৫ × ১০০ = ১১৭ \\text { মুদ্রাস্ফীতির হার }=\\frac{২৫০-১১৫}{১১৫} \\times ১ ০ ০=\\frac{১৩৫}{১ ১ ৫} \\times ১ ০ ০=১১৭   মুদ্রাস্ফীতির   হার   = ১১৫ ২৫০ − ১১৫ ​ × ১০০ = ১১৫ ১৩৫ ​ × ১০০ = ১১৭ ∴ \\therefore ∴ মুদ্রাস্ফীতির হার ১১৭%।"
        },
        {
          "label": "ঘ",
          "question": "",
          "explanation": "উদ্দীপকের 'Y' দেশের সরকার কর্তৃক গৃহীত পদক্ষেপসমূহ মুদ্রাস্ফীতি নিয়ন্ত্রণে সহায়ক হবে বলে আমি মনে করি। সাধারণত কোনো একটি দেশের উৎপাদন হ্রাসজনিত কারণে চাহিদা বৃদ্ধি বা উৎপাদন ব্যয় বৃদ্ধিজনিত কারণে মুদ্রাস্ফীতির সৃষ্টি হয়। এমন পরিস্থিতিতে মুদ্রাস্ফীতি কমানোর লক্ষ্যে কিছু সমন্বিত পদ্ধতি অবলম্বন করতে হয়। উদ্দীপকে মুদ্রাস্ফীতি নিয়ন্ত্রণে সরকার আর্থিক ও রাজস্ব নীতির পাশাপাশি প্রত্যক্ষ কার্যক্রমও গ্রহণ করেছে। অর্থের যোগান হ্রাস, ব্যাংক হার বৃদ্ধি ও নগদ জমার হার বৃদ্ধি আর্থিক নীতির হাতিয়ার। সরকারি ব্যয় হ্রাস হলো রাজস্ব নীতির হাতিয়ার। এছাড়া উৎপাদন বৃদ্ধি হলো প্রত্যক্ষ নিয়ন্ত্রণ কার্যক্রম। কেন্দ্রীয় ব্যাংক সুদের হার বৃদ্ধি করলে বাণিজ্যিক ব্যাংকগুলোও সুদের হার বাড়িয়ে দেয়। আবার, কেন্দ্রীয় ব্যাংকের নির্দেশে বাণিজ্যিক ব্যাংকগুলো নগদ জমার পরিমাণ বাড়ালে তাদের ঋণ দেওয়ার ক্ষমতা হ্রাস পায়। এভাবে বাণিজ্যিক ব্যাংকের মাধ্যমে ঋণ দেওয়া বন্ধ করার মাধ্যমে অর্থের যোগান কমানো হয় ও মুদ্রাস্ফীতি হ্রাস পায়। মুদ্রাস্ফীতির একটি অন্যতম কারণ হলো সরকারের অতিরিক্ত ব্যয়। সরকার সমতা বা উদ্বৃত্ত বাজেটের মাধ্যমে ব্যয় হ্রাস করার মাধ্যমে মুদ্রাস্ফীতি নিয়ন্ত্রণে আনতে পারে। তাছাড়া এখানে উৎপাদন বৃদ্ধির মাধ্যমে আর্থিক ও রাজস্ব পদ্ধতি ছাড়াও প্রত্যক্ষ নিয়ন্ত্রণ ব্যবস্থা প্রতিষ্ঠার মাধ্যমে মুদ্রাস্ফীতি নিয়ন্ত্রণের উদ্যোগ নিয়েছে। সুতরাং উপরের আলোচনার প্রেক্ষিতে বলা যায় উদ্দীপকের Y-দেশটির সরকার কর্তৃক গৃহীত পদক্ষেপসমূহ মুদ্রাস্ফীতি নিয়ন্ত্রণে যথেষ্ট সহায়ক।"
        }
      ]
    },
    {
      "number": "11",
      "uddipok": "'A' দেশের সরকার মেট্রোরেল প্রকল্প বাস্তবায়নের জন্য প্রাক্কলিত ব্যয়ের ৫০% এশীয় উন্নয়ন ব্যাংক এবং বিশ্বব্যাংকের ঋণ সহায়তা নিয়ে এবং অবশিষ্ট ৫০% ব্যয় সরকারি বন্ড, ঋণপত্র, সঞ্চয়পত্র বিক্রি এবং বন্ধু রাষ্ট্র থেকে দীর্ঘমেয়াদি ঋণ গ্রহণের মাধ্যমে মিটানোর সিদ্ধান্ত গ্রহণ করেছে।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "কোনো ব্যক্তি অথবা ব্যবসায় প্রতিষ্ঠান তার আয়ের ওপর যে কর প্রদান করে তাকে আয়কর বলে।"
        },
        {
          "label": "খ",
          "question": "",
          "explanation": "মূল্য সংযোজন করের ক্ষেত্রে করদাতা উক্ত করের অর্থ তার পণ্যের ক্রেতাদের কাছ থেকে পরবর্তীতে আদায় করে নিতে পারে বলে একে পরোক্ষ কর বলা হয়। পরোক্ষ কর বলতে ওই করকে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। পরোক্ষ করের ক্ষেত্রে যার ওপর কর ধার্য করা হয় সে প্রাথমিকভাবে তা প্রদান করলেও পরে অন্যের কাছ থেকে আদায় করে নিতে পারে। আর মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "উদ্দীপকে সরকারি ঋণের বিভিন্ন উৎসের উল্লেখ রয়েছে। সরকার তার ব্যয় নির্বাহের ঋণ জন্য দেশের ভেতরে বিভিন্ন ব্যক্তি, ব্যাংক, আর্থিক ও অনার্থিক প্রতিষ্ঠান থেকে যে ঋণ গ্রহণ করে তাকে অভ্যন্তরীণ বলে। আবার, সরকার তার ব্যয় নির্বাহের জন্য বিদেশি সরকার, ব্যক্তি, আন্তর্জাতিক সংস্থা ইত্যাদি থেকে যে ঋণ গ্রহণ করে তাকে বৈদেশিক ঋণ বা বাহ্যিক ঋণ বলে। সরকার এই দুটি উৎস হতে ঋণ গ্রহণ করে তার অর্থনৈতিক ও উন্নয়ন কার্যক্রমের ব্যয় নির্বাহ করে থাকে। উদ্দীপকে 'A'-দেশের সরকার মেট্রোরেল বাস্তবায়ন তথা উন্নয়ন কার্যক্রম পরিচালনার লক্ষ্যে অভ্যন্তরীণ ও বৈদেশিক উৎস থেকে ঋণ নেওয়ার মাধ্যমে বাজেট ঘাটতি দূর করার প্রয়াস চালায়। 'A'-দেশের সরকারের অভ্যন্তরীণ ঋণের অন্যতম উৎস হচ্ছে কেন্দ্রীয় ব্যাংক। এ ছাড়াও ঋণপত্র, সঞ্চয়পত্র বিক্রয়ের মাধ্যমে বাজেটের ৫০% অর্থ সংগ্রহ করে, যা অভ্যন্তরীণ উৎস হিসেবে বিবেচিত হয়। বাকি ৫০% অর্থায়নের জন্য 'A' দেশের সরকার বিভিন্ন আন্তর্জাতিক আর্থিক প্রতিষ্ঠান, যেমন- বিশ্বব্যাংক ও এশীয় উন্নয়ন ব্যাংক (ADB)-এর শরণাপন্ন হয়। এ ছাড়াও বন্ধুপ্রতিম বিভিন্ন দেশের কাছ থেকে দীর্ঘমেয়াদি ঋণ গ্রহণ করে। এটি ঋণের বৈদেশিক উৎস হিসেবে বিবেচিত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকারি ঋণের দুটি উৎস হলো অভ্যন্তরীণ ও বাহ্যিক উৎস। সরকার দেশের জনগণ বা বিভিন্ন আর্থিক ও অ-আর্থিক প্রতিষ্ঠান এবং কেন্দ্রীয় ব্যাংকের নিকট থেকে যে ঋণ গ্রহণ করে, তাকে অভ্যন্তরীণ ঋণ বলে। পক্ষান্তরে বিদেশি ব্যক্তি, সরকার ও আর্থিক প্রতিষ্ঠান হতে যে ঋণ গ্রহণ করে তাকে বৈদেশিক ঋণ বলে। বৈদেশিক ঋণের চেয়ে অভ্যন্তরীণ ঋণ অধিক সুবিধাজনক। উদ্দীপকে বর্ণিত উৎস দুটি হলো সরকারি ঋণের অভ্যন্তরীণ ও বাহ্যিক উৎস। অভ্যন্তরীণ উৎসের মধ্যে কেন্দ্রীয় ব্যাংক, বাণিজ্যিক ব্যাংক ও বিশেষায়িত ব্যাংক প্রধান। অন্যদিকে বাহ্যিক উৎসের মধ্যে বিদেশি সরকার ও আন্তর্জাতিক বিভিন্ন আর্থিক প্রতিষ্ঠান উল্লেখযোগ্য। এছাড়া বিদেশি সংস্থা ও দাতাগোষ্ঠীর কাছ থেকে সরকার প্রয়োজনে ঋণ নিয়ে থাকে। অভ্যন্তরীণ উৎস থেকে ঋণ সংগ্রহ করা সহজতর। ঋণের আর্থিক ভারহীনতা, সহজ শর্তে ঋণ, যেকোনো স্তরে ব্যবহারের সুবিধা রয়েছে। বিপরীতে বাহ্যিক উৎস থেকে ঋণ সংগ্রহ করা তুলনামূলক জটিল। দাতা দেশ বা সংস্থাসমূহ এর প্রদেয় ঋণের সাথে উচ্চ সুদ, অভ্যন্তরীণ রাজনৈতিক বিষয়, পরিশোধের কম সময় ও অন্যান্য কঠিন শর্ত দেশের স্বাধীনতা ও সার্বভৌমত্বের জন্য হুমকিস্বরূপ। তাই সার্বিক বিবেচনায় বলা যায়, উন্নয়নশীল দেশের প্রেক্ষাপটে উৎস দুটির মধ্যে অভ্যন্তরীণ উৎসের যৌক্তিকতা অধিক।"
        }
      ]
    }
  ]
}