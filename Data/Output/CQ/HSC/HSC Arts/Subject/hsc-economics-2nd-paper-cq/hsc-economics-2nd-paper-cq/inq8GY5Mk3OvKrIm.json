{
  "title": "যশোর বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "নিচের উদ্দীপকে Q খামার ও R খামার এর সাথে সম্পৃক্ত বিষয়গুলো লক্ষ্য কর এবং সংশ্লিষ্ট প্রশ্ন সমূহের উত্তর দাও।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "নিজ গৃহে পারিবারিক ভিত্তিতে স্বল্প মূলধন ও সহজলভ্য কাঁচামাল দ্বারা যে শিল্প পরিচালিত হয় তাকে কুটির শিল্প বলে।"
        },
        {
          "label": "খ",
          "question": "",
          "explanation": "পরিবেশ দূষণের ফল হলো বৈষ্ণিক উষ্ণতা বৃদ্ধি যা কৃষির উপর নেতিবাচক প্রভাব ফেলে। বৈশ্বিক উষ্ণতা বৃদ্ধির দরুন সবচেয়ে বেশি প্রভাব পড়ছে কৃষিক্ষেত্রে কারণ বৈশ্বিক উষ্ণতা বৃদ্ধির ফলে জলবায়ু পরিবর্তন হচ্ছে। এতে খর, অতিবৃষ্টি, অসময় বন্যা ও অন্যান্য প্রাকৃতিক দুর্যোগ দেখা দিচ্ছে। আবার সমুদ্র পৃষ্ঠের উচ্চতা বাড়ায় লবণাক্ততা বৃদ্ধি পেয়েছে। এতে উৎপাদন বাধাগ্রস্ত হচ্ছে। ফলে সামগ্রিকভাবে কৃষি উৎপাদন তথা খাদ্য উৎপাদন হ্রাস পাচ্ছে। অর্থাৎ বৈশ্বিক উষ্ণতা বৃদ্ধি কৃষির উপর বিরূপ প্রভাব ফেলছে।"
        },
        {
          "label": "গ",
          "question": "",
          "explanation": "উদ্দীপকে খামার Q হলো জীবনির্বাহী খামার। খামার Q এর প্রকৃতি নিম্নে ব্যাখ্যা করা হলো:   জীবননির্বাহের উদ্দেশ্যে যে খামারে উত্তম চাষাবাদের মাধ্যমে ফসল চাষ করা হয় তা জীবন নির্বাহী খামার। এ ধরনের খামার সাধারণত ক্ষুদ্রতায়নের এবং অদক্ষ ব্যবস্থাপনায় পরিচালিত হয় । তাই উৎপাদনের পরিমান কম হয়। যা দিয়ে কোনোরকম পরিবার ব্যয় নির্বাহ করা সম্ভব।   উদ্দীপকে খামার Q আত্মীয়-স্বজন ও গ্রাম্য মহাজনের ঋণের পরিচালিত হয়। খামাটির আয়তনে ৪.৫ একক। খামারটির পরিবহন ও যোগাযোগ ব্যবস্থা ও অনুন্নত। উৎপাদিত দ্রব্য সামগ্রী দ্বারা কোন মতে জীবন নির্বাহ করা যায়। খামাটির এসব বৈশিষ্ট্য জীবন নির্বাহী খামারের অনুরূপ।  সুতরাং বলা যায় যে, উদ্দীপকে উল্লেখিত খামারটিকে জীবন নির্বাহী খামার বলা যায়।"
        },
        {
          "label": "ঘ",
          "question": "",
          "explanation": "উদ্দীপকের Q খাবারটি জীবন নির্বাহী খামার এবং R খামাটি বাণিজ্যিক খামার। নিম্নে তা আলোচনা করা হলো :   যে বৃহদায়তনের খামারে অধিক পুঁজি ও উন্নত প্রযুক্তির মাধ্যমে চাষাবাদ করা হয় তা বাণিজ্যিক খামার। এ ধরনের খাবারের লক্ষ্য হলো অধিক উদ্বৃত্ত সৃষ্টির মাধ্যমে অধিক মুনাফা অর্জন করা। অন্যদিকে পারিবারিক ব্যয় নির্বাহের লক্ষ্যে যে খাবার চাষাবাদ করা হয় তা জীবন নির্বাহী খামার।   উদ্দীপকে R খামারটির উদ্দেশ্য অধিক উৎপাদন ও মুনাফা সৃষ্টি করা। এ খামারটি ১৮.৫ একর জমির যা আয়তনের বৃহৎ। এর যোগাযোগ ব্যবস্থা উন্নত এবং এটি প্রাতিষ্ঠানিক উৎস থেকে সংগৃহীত অধিক পুঁজি দ্বারা পরিচালিত হয় । সুতরাং R খামারটি একটি বাণিজ্যিক খামার। অন্যদিকে Q খামারটি জীবন নির্বাহী খামার। জীবন নির্বাহী খামারের উদ্দেশ্য পরিবার পরিচালনা করা। কিন্তু বাণিজ্যিক খামারের উদ্দেশ্য মুনাফা সৃষ্টি করা। জীবন নির্বাহী খামার সাধারণত স্বল্প আয়তনে এবং সনাতন পদ্ধতিতে চাষকৃত। কিন্তু বাণিজ্যিক বৃহৎ আয়তনের এবং অধিক পুঁজি ও উন্নত প্রযুক্তি দ্বারা পরিচালিত। বাণিজ্যিক খামারের শ্রমবিভাগ ও প্রবর্তিত হয়। কিন্তু জীবন নির্বাহী খামারে এই ধরনের সুযোগ নেই।   সুতরাং বলা যায় য, জীবন নির্বাহী খামার ও বাণিজ্যিক খামারের মধ্যে পার্থক্য রয়েছে।"
        }
      ]
    },
    {
      "number": "2",
      "uddipok": "বাংলাদেশের কৃষির দুটি উপ খাতের জিডিপির খাতওয়ারী প্রবৃদ্ধির হার নিম্নরূপ :",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ার মাধ্যমে উৎপাদিত কৃষি পণ্য উৎপাদনকারীদের কাছ থেকে ভোক্তাদের কাছে পৌঁছে তাকে কৃষি পণ্য বিপণন বলে।"
        },
        {
          "label": "খ",
          "question": "",
          "explanation": "কৃষি কাজ পরিচালনার দিক থেকে কৃষিখামার ও কৃষিজোত এক নয়। কোনো একজন কৃষকের অধীনে চাষযোগ্য জমির মোট পরিমাণকে কৃষিজোত বলে। আর কৃষিজোতের যে অংশে কৃষিকাজ পরিচালনা বা ফসল ফলানো হয় তাই কৃষি খামার। খামার মূলত ভূমি ব্যবস্থাপনাকে নির্দেশ করে। অর্থাৎ যেখানে উৎপাদন কাজ পরিচালিত হয় তা খামার। কিন্তু কৃষিজোত উৎপাদনে সাথে সম্পর্কিত নয়। উৎপাদনযোগ্য হলে তা কৃষিজোত। তাই কৃষি খামার ও কৃষিজেত দুটি ভিন্ন ধারণা ।"
        },
        {
          "label": "গ",
          "question": "",
          "explanation": "উদ্দীপকে প্রাণীসম্পদের প্রবৃদ্ধির হার হ্রাস-বৃদ্ধি পেয়েছে।   কৃষির চারটি উপখাতের অন্যতম একটি খাত হলো প্রাণিসম্পদ খাত। সময়ের পরিবর্তনে এখাতের মোট উৎপাদন ক্রমশ বেড়ে চলছে। সাধারণ উৎপাদন বৃদ্ধির শতকরা হারকে প্রবৃদ্ধি বলা হয়। বিভিন্ন সময়ে প্রাণীসম্পদ খাতের প্রবৃদ্ধিতে হ্রাস-বৃদ্ধি ঘটেছে ।   উদ্দীপকে বাংলাদেশের কৃষি দুটি উপখাতের প্রবৃদ্ধির হার দেওয়া হয়েছ। নিচে উক্ত তথ্যের আলোকে প্রাণিসম্পদ খাতের প্রবৃদ্ধির হার লেখচিত্রে দেখানো হলো ; উপরের চিত্রে ভূমি অক্ষে অর্থবছর এবং লম্ব অক্ষে প্রবৃদ্ধির হার নির্দেশ করা হয়েছে। ২০১০-১১ অর্থবছরের প্রাণিসম্পদের প্রবৃদ্ধি ছিল ৩.৪৮%। ২০১১-১২ এবং ২০১২-১৩ অর্থবছরে এ প্রবৃদ্ধির হার যথাক্রমে ৩.৩৯% এবং ৩.৪৯% হয়। অর্থাৎ ২০১১-১২ অর্থবছরের হ্রাস পেলেও পরবর্তীতে আবার বৃদ্ধি পেয়েছে।"
        },
        {
          "label": "ঘ",
          "question": "",
          "explanation": "কোনো খাতের প্রবৃদ্ধির তথ্য থেকে জিডিপির অবদান সম্পর্কে ধারণা লাভ করা যায়।   বাংলাদেশের মোট বনভূমির পরিমাণ ২.৫৭ মিলিয়ন হেক্টর। আর এই বন, কাঠ,ফল, মধু ও জ্বালানি ইত্যাদি নিয়েই বনজ সম্পদ উপখাত গঠিত। পক্ষান্তর, গৃহে ও খামারে পালিত নানা জাতীয় পশুপাখি নিয়েই বাংলাদেশের প্রাণিজসম্পদ উপখাত গঠিত। কৃষি খাতের এ উপখাতগুলোর অবদান প্রতিবছর এক রকম হয় না।   উদ্দীপকে কৃষি খাতের দুটি উপখাত, যথা- প্রাণিজ সম্পদ ও বনসম্পদ খাতের প্রবৃদ্ধির হার তুলে ধরা হয়েছ। ২০১০-১১ অর্থবছরে জিডিপিতে প্রাণিজসম্পদ খাতের প্রবৃদ্ধি ছিল ৩.৪৮ শতাংশ এবং বনজ সম্পদ খাতের প্রবৃদ্ধি ছিল ৩.৯০শতাংশ। ২০১১-১২অর্থবছরে এবং ২০১২-১৩ অর্থবছরে প্রাণীজ সম্পদ খাতের প্রবৃদ্ধি ছিল যথাক্রমে ৩.৩৯ ও ৩.৪৯ শতাংশ। অন্যদিকে বনজ সম্পদ খাতের অবদান ছিল যথাক্রমে ৪.৪২ ও ৪.৪৭। অর্থাৎ বনজ সম্পদ খাতের প্রবৃদ্ধি প্রাণিসম্পদের চেয়ে বেশি বেড়েছে। সাধারণ কোনো খাতের মোট উৎপাদন পূর্বের তুলনায় বেশি হলে ওই খাতের প্রবৃদ্ধি ঘটে। অর্থাৎ প্রবৃদ্ধি হওয়ার অর্থ উক্ত খাতের উৎপাদন বৃদ্ধি পাওয়া। তাই যে খাতের প্রবৃদ্ধি অধিক হয় সাধারণত সেই খাতের উৎপাদন অধিক হয়। এই কারণে ওই খাতের অবদান জিডিপিতে বেশি হয়। সুতরাং বলা যায় যে, বাংলাদেশের জিডিপিতে প্রাণিসম্পদ খাতের চেয়ে বনজসম্পদ খাতের অবদান কিছুটা বেশি, একই সাথে বনজসম্পদ খাতের অবদান ক্রমশ বৃদ্ধি পাচ্ছে।"
        }
      ]
    },
    {
      "number": "3",
      "uddipok": "জনাব V এর টি-শার্ট তৈরির কারখানায় ১৮০০ জন শ্রমিক কাজ করে। তার কারখানায় তৈরিকৃত পোশাক জাপান, সুইজারল্যান্ড, নরওয়ে ও সুইডেনসহ আরো কয়েকটি দেশের সমাদৃত। মি. V এর কারখানার সাথে সামঞ্জস্যপূর্ণ আরো ৪৪ টি কারখানা দেশে বিদ্যমান।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যেসব শিল্প প্রতিষ্ঠান রপ্তানিযোগ্য দ্রব্যাদি উৎপাদন ও তা রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "",
          "explanation": "আমদানি বিকল্প শিল্প বৈদেশিক মুদ্রা সাশ্রয় করে। বাংলাদেশের মতো উন্নয়নশীল দেশগুলো বিদেশ থেকে প্রচুর পরিমাণে প্রয়োজনীয় ভোগ্যদ্রব্য ও মূলধনী দ্রব্য আমদানি করে থাকে। এসব বিদেশি দ্রব্যের দাম অধিক বলে তা আমদানি করতে গিয়ে অনেক বৈদেশিক মুদ্রা ব্যয় করতে হয়। কিন্তু যদি এসব দেশ নিজস্ব কাঁচামাল ব্যবহার করে ঐসব দ্রব্য নিজেরাই উৎপাদন করে, তবে সেক্ষেত্রে বৈদেশিক মুদ্রার অনেক সাশ্রয় করা সম্ভব হবে।"
        },
        {
          "label": "গ",
          "question": "",
          "explanation": "উদ্দীপকে মি.'V' এর কারখানাটি রপ্তানিমুখী বৃহৎ শিল্পের অন্তর্গত।    রপ্তানি করার উদ্দেশ্যে যেসব শিল্প প্রতিষ্ঠান গড়ে তোলা হয় সেসব শিল্পকে রপ্তানিমুখী শিল্প বলে। এ ধরনের শিল্পের উৎপাদিত পণ্য সামগ্রী বিশ্বের বিভিন্ন দেশে রপ্তানি করা হয়। আর যেসব শ্রমঘন শিল্পের শ্রমিক সংখ্যা ১০০ এর অধিক তা বৃহৎ শিল্পের অন্তর্গত।   উদ্দীপকে 'V' এর শার্ট তৈরির কারখানায় ১৮০০ জন শ্রমিক কাজ করে । সুতরাং এটি বৃহৎ শিল্পের অন্তর্গত। আবার উক্ত শিল্পের তৈরিকৃত পোশাক জাপান, নরওয়ে ইত্যাদি দেশের সমাদৃত। কারখানার সাথে সামঞ্জস্যপূর্ণ আরও ৪১টি কারখানা বিদ্যমান। অর্থাৎ কারখানাগুলোতে তৈরিকৃত পণ্য বিদেশে রপ্তানি করার উদ্দেশ্যে তৈরি করা হয় । তাই এটি একটি রপ্তানিমুখী শিল্প। সুতরাং 'V' এর কারখানাটি বৃহৎ শিল্পের রপ্তানিমুখী শিল্পের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত পোশাক শিল্পের সম্ভাবনা উজ্জ্বল। দেশের অভ্যন্তরে কোন শিল্পের উপকরণ সহজলভ্য হলে ঐ শিল্প সহজেই বিকশিত হতে পারে। এ উপকরণগুলোর মধ্যে শিল্পের কাঁচামাল, শ্রম উপকরণ, মূলধন ইত্যাদি বেশি গুরুত্বপূর্ণ। এ উপকরণগুলো সহজলভ্য হলে শিল্পের উৎপাদন খরচ হ্রাস পায়। ফলে সহজেই তা বিকশিত হতে পারে । এতে শিল্পের ভবিষ্যৎ সম্ভাবনাকে উজ্জ্বল করে। উদ্দীপকের শার্ট তৈরির কারখানায় তৈরিকৃত পোশাক জাপান, সুইজারল্যান্ড, নরওয়ে ও সুইডেনসহ আরও বেশ কিছু দেশে সমাদৃত। এ কারখানার সাথে সাঞ্জস্যপূর্ণ আরো ৪১ টি কারখানা দেশে বিদ্যমান। অর্থাৎ শিল্পটিতে উৎপন্ন দ্রব্যসামগ্রীর বৈশ্বিক চাহিদা রয়েছে, যা শিল্পটিকে বিকশিত করছে। বাংলাদেশ জনবহুল দেশ হাওয়ায় সস্তায় প্রচুর শ্রমিক পাওয়া সম্ভব। আবার এদেশে বিপুল বেকার নারী শ্রমিকদের সহজেই তৈরি পোশাক শিল্পে নিয়োগ করা যায় । এর মাধ্যমে পোশাক শিল্পের উৎপাদন খরচ কমবে এবং উৎপাদন বাড়বে । ফলে অধিক পরিমাণে তৈরি পোশাক বিদেশে রপ্তানি করা সম্ভব হবে । এছাড়া সরকার পোশাক শিল্পের উন্নয়ন সহায়ক নীতি ও বিদেশীর দেশগুলোর সাথে বন্ধুত্বপূর্ণ পররাষ্ট্রনীতি গ্রহণ করছে। ফলে ভবিষ্যতে এ শিল্পের উৎপাদন ও রপ্তানির পরিমাণ বহুগুণে বাড়বে। আবার বর্তমানে এ শিল্পের ব্যকওয়ার্ড নিংকের ইন্ডাস্ট্রি গড়ে উঠছে যা উক্ত শিল্পের বিকাশকে তরান্বিত করবে। সুতরাং বলা যায়, বাংলাদেশে তৈরি পোশাক একটি উজ্জ্বল সম্ভাবনাময় শিল্প।"
        }
      ]
    },
    {
      "number": "4",
      "uddipok": "নিজের ছকটি লক্ষ্য কর এবং সংশ্লিষ্ট প্রশ্নের উত্তর দাও :",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "যে শিল্পের জমি ও ভবন ব্যতীরেকে স্থায়ীসম্পদের মূল্য ও প্রতিস্থাপন ব্যয় ১৫-৫০ কোটি টাকা তাকে মাঝারি শিল্প বলে।"
        },
        {
          "label": "খ",
          "question": "",
          "explanation": "কোন শিল্পের অন্তর্ভুক্ত একক উৎপাদন ইউনিটকে ফার্ম এবং সব ফার্মকে একত্রে শিল্প বলে। একই ব্যবস্থাপনায় একটি উৎপাদনে স্বয়ংসম্পূর্ণ একাধিক প্ল্যান্ট থাকলে থাকতে পারে। এইসব প্যান্টের সমষ্টি হল ফার্ম। অর্থাৎ একই ব্যবস্থাপনায় উৎপাদনে সকল ইউনিটের সমষ্টিকে ফার্ম বলে। যেমন বাংলাদেশের সিমেন্ট উৎপাদনকারী মেঘলা সিমেন্ট নামের কারখানাটি হল একটি ফার্ম। অন্যদিকে বিভিন্ন ব্যবস্থাপনার অধীনে একই দ্রব্য উৎপাদনে নিয়োজিত সকল ফার্মের সমষ্টিকে শিল্প বলে। বাংলাদেশের সকল সিমেন্ট ফার্ম নিয়ে গঠিত হয়েছে বাংলাদেশের সিমেন্ট শিল্প।"
        },
        {
          "label": "গ",
          "question": "",
          "explanation": "উদ্দীপকে উল্লেখিত পাটশিল্প এখন নানা সমস্যায় জর্জরিত। নিম্নে তা ব্যাখ্যা করা হলো :   পাট বাংলাদেশে প্রধান অর্থকরী ফসল। অর্থনৈতিক গুরুত্বের জন্য এক সময় পাটকে সোনালী আঁশ বলা হতো। কিন্তু বর্তমানে এই শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে পাট ও পাটজাত দ্রব্য থেকে রপ্তানি আয় দেওয়া আছে। অর্থাৎ এটি পাট শিল্পকে নির্দেশ করছে। এ শিল্পটি বর্তমানে বহুমুখী সমস্যায় জর্জরিত। যেমন পাটের বিকল্প সিনথেটিক আশঁ আবিষ্কার হওয়ায় পাটের বৈশ্বিক চাহিদা কমে যায়। ফলে পাটের উৎপাদন ব্যাহত হয়। এই শিল্প লাভজনক না হওয়ায় মূলধন বিনিয়োগ ও উদ্যোক্তার অভাব দেখা দিয়েছে। তাছাড়া পাট শিল্পের পণ্যের বহুমুখীকরণের জন্য সরকারের নীতি ও পরিকল্পনার অভাব রয়েছে। ফলে বিশ্ববাজারে পাটজাত দ্রব্যের বিক্রয় বৃদ্ধি পাচ্ছে না। তাছাড়া সহজলভ্যতাসহ বিভিন্ন সুবিধার কারণে বিশ্বব্যাপী কৃত্রিম তন্তুুর ব্যবহার বেড়েছে। যা পাট শিল্পের ওপর নেতিবাচক প্রভাব ফেলছে।"
        },
        {
          "label": "ঘ",
          "question": "",
          "explanation": "আমদানি বিকল্প শিল্প হিসেবে পাট শিল্পের ভূমিকা গুরুত্বপূর্ণ। নিম্নে তা ব্যাখ্যা করা হলো :   আমদানিকৃত দ্রব্য দেশের অভ্যন্তরে শিল্প ও কারখানা স্থাপন করে উৎপাদন করাই হলো আমদানি বিকল্প শিল্প। এইরূপ শিল্পের ফলে দেশীয় শিল্পের সংরক্ষণ ও অভ্যন্তরীণ বাজার প্রসারিত হয়। পাশাপাশি বৈদেশিক বাণিজ্য হ্রাস এবং বৈদেশিক মুদ্রায় সাশ্রয় ঘটে। উদ্দীপকে পাট ও পাটজাত দ্রব্য থেকে রপ্তানি আয় দেওয়া হয়েছে। ২০১৯- ২০ অর্থবছরের মোট রপ্তানি হয়েছে ৮৮২ ( ১৩০+৭৫২) মিলিয়ন মার্কিন ডলার। ২০২২-২১ ও ২০২১-২২ অর্থবছরে ১১৫১ ও ৭৯৯ মিলিয়ন মার্কিন ডলার। অর্থাৎ শিল্পটি দেশের অভ্যন্তরীণ চাহিদা পূরণ এবং রপ্তানির মাধ্যমে বৈদেশিক মুদ্রা অর্জন করছে। বাংলাদেশে এখনো গ্রাম-গঞ্জে প্রচুর পাট ও পাটজাত পণ্যর ব্যবহার বিদ্যমান। যেমন সুতা, চট, বস্তা ইত্যাদি। এছাড়াও পাট জাত বিভিন্ন সৌখিন দ্রব্যসামগ্রী চাহিদা দেশব্যাপী সমাদৃত। এসব পণ্য সামগ্রী চাহিদা দেশীয় পাট শিল্পের উৎপাদন দ্বারা পূরণের মাধ্যমে বিপুল বৈদেশিক মুদ্রা সাশ্রয় হচ্ছে। আবার কাঁচা পাট কুটির শিল্পের কাঁচামাল হিসেবে ব্যবহৃত হয়। এছাড়াও উক্ত শিল্পটি কর্মসংস্থান ও দেশীয় শিল্প সংরক্ষণের ভূমিকা রাখছে। সুতরাং বলা যায় যে, আমদানি বিকল্প শিল্প হিসেবে পাট শিল্পের ভূমিকা অপরিসীম।"
        }
      ]
    },
    {
      "number": "5",
      "uddipok": "নিজের চিত্রটি লক্ষ্য কর এবং সংশ্লিষ্ট প্রশ্নগুলোর উত্তর দাও :",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "স্ব-উদ্যােগে উৎপাদনশীল কাজে নিয়োজিত হয়ে উপার্জন করার প্রচেষ্টা বা ব্যবস্থাকে আত্মকর্মসংস্থান বলে।"
        },
        {
          "label": "খ",
          "question": "",
          "explanation": "শিক্ষা মানব সম্পদ উন্নয়নের প্রধান হাতিয়ার।  শিক্ষা গ্রহণের মাধ্যমে নারীরা তাদের অন্তর্নিহিত  গুণাবলী জাগ্রত করতে সক্ষম হবে। এর ফলে তারা বিভিন্ন কৌশল ও সৃজনীক্ষমতা অর্জন করবে। ফলে তারা অধিক দক্ষ এবং উৎপাদনশীল হয়ে উঠবে। আর এই রূপ দক্ষ উৎপাদনশীল ব্যক্তি হলো মানবসম্পদ। অর্থাৎ এভাবে নারী শিক্ষা নারীদের মানবসম্পদের উন্নয়নের সহায়ক ভূমিকা পালন করবে।"
        },
        {
          "label": "গ",
          "question": "",
          "explanation": "উদ্দীপকে চিত্রটি দ্বারা কাম্য জনসংখ্যা তত্ত্বকে নির্দেশ করা হয়েছে। নিচে তা ব্যাখ্যা করা হলো :   কাম্য জনসংখ্যা হল সেই পরিমাণ কাঙ্খিত জনসংখ্যা যেখানে উৎপাদন ও মাথাপিছু আয় সর্বোচ্চ হয়। যদি কোন দেশের প্রকৃত জনসংখ্যা কাম্য জনসংখ্যা চেয়ে কম বা বেশি হয় তবে উৎপাদনের পরিমাণ ও মাতাপিছু আয় ও সর্বাধিক অপেক্ষা কম হবে। মাথাপিছু আয় ও জনসংখ্যার মধ্যে সম্পর্ক নির্দেশক এই রূপ তত্ত্বই কাম্য জনসংখ্যা তত্ত্ব নামে পরিচিত।  উদ্দীপকে চিত্রে ভূমি অক্ষে জনসংখ্যা এবং লম্বা অক্ষে মাথাপিছু আয় নির্দেশ করা হয়েছে। চিত্রে SS' হলো মাথাপিছু প্রকৃত আয় রেখা। চিত্রে দেখা যায় জনসংখ্যার আয়তন বেড়ে P স্তরে পৌঁছানোর পর্যন্ত মাথাপিছু প্রকৃত আয় ক্রমান্বয়ে  বাড়তে থাকে। কিন্তু জনসংখ্যা P স্থলের চেয়ে কম বা বেশি হলে মাথাপিছু আয় যথাক্রমে P1M ও PN2 হয়। অর্থাৎ মাথাপিছু আয় সর্বাধিক অপেক্ষা কম হয়। এভাবে চিত্রটি মাথাপিছু আয় ও জনসংখ্যার মধ্যে সম্পর্ক ব্যাখ্যা করেছে  সুতরাং বলা যায় য,  উদ্দীপকে চিত্রটি কাম্য জনসংখ্যা তত্ত্ব নির্দেশ করে। ।"
        },
        {
          "label": "ঘ",
          "question": "",
          "explanation": "ম্যালথাসের জনসংখ্যা তত্ত্ব ও কাম্য জনসংখ্যা তত্ত্বের মধ্যে পার্থক্য রয়েছে। নিচে তা ব্যাখ্যা করা হলো :   ম্যালথাসের জনসংখ্যা তত্ত্বনুযায়ী জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায়। আর জীবনধারণের উপকরণ খাদ্য উপায় উৎপাদন বৃদ্ধি পায় জ্যামিতিক হারে। অন্যদিকে কাম্য  জনসংখ্যা তত্ত্বে বলা হয় জনসংখ্যার যে স্তরে  মাথাপিছু আয় সর্বোচ্চ তা কাম্য জনসংখ্যা। জনসংখ্যার পরিমাণ ও স্তর অপেক্ষা কম বা বেশি হলে মাথাপিছু আয় কম হবে।  উদ্দীপকে চিত্রে জনসংখ্যা ও মাথাপিছু আয় এর মধ্যে সম্পর্ক দেখানো হয়েছে। জনসংখ্যার P স্তরে মাথাপিছু আয় সর্বোচ্চ E হয়েছে। জনসংখ্যার পরিমাণ এর চেয়ে কম বা বেশি হলে মাথাপিছু আয় কম হয়। অর্থাৎ জনসংখ্যা ও মাতাপিছু আয় এর মধ্যে এরূপ সম্পর্ক দ্বারা কাম্য জনসংখ্যা তন্ত্র কে নির্দেশ করেছে। ম্যালথাসের তত্ত্বের সাথে উক্ত তত্ত্বের কিছু অমিল রয়েছে। ম্যালথাসের জনসংখ্যা তত্ত্বটি খাদ্য উৎপাদন ও জনসংখ্যার বৃদ্ধি সম্পর্কে বিশ্লেষণ করে। কিন্তু কাম্য জনসংখ্যা তন্ত্রটি জনসংখ্যা ও মাথাপিছু আয় এর সম্পর্ক দেখায়। জনসংখ্যার কাম্য স্থান নির্ণয় করা জটিল এবং তা একটি চলমান বিন্দু। তাই এ তন্ত্রটি ব্যবহারযোগ্য ও বৈজ্ঞানিক নয়। কিন্তু ম্যালথাসের তন্তুটি অনুন্নত দেশগুলোর জন্য অনেকাংশে কার্যকর। কিন্তু ম্যালথাসের তত্ত্বটি সংকীর্ণ ধারণা দেয়। অপরদিকে কাম্য জনসংখ্যা তন্ত্রটি প্রসারিত ধারণা দেয়। তাই উন্নত দেশে উক্ততন্ত্রের গ্রহণযোগ্যতা রয়েছে।"
        }
      ]
    },
    {
      "number": "6",
      "uddipok": "নিচের তথ্য থেকে সংশ্লিষ্ট প্রশ্নগুলোর উত্তর দাও",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "সাধারণত দামস্থরের ক্রমবৃদ্ধির প্রবণতায় হলো মুদ্রাস্ফীতি।"
        },
        {
          "label": "খ",
          "question": "",
          "explanation": "অর্থের যোগান বাড়লে মুদ্রাস্ফীতি বাড়ে।  কোনো দেশে অর্থের যোগান বাড়লে দেশের জনগণের আয় বেড়ে যায়। ফলে তাদের ক্রয়ক্ষমতা বাড়ে। তাই দেশের সামগ্রিক চাহিদাও বাড়ে। কিন্তু অর্থ বৃদ্ধির সাথে দ্রব্য সামগ্রীর উৎপাদন বৃদ্ধি না পেলে দ্রব্যের যোগান  ঘাটতি সৃষ্টি হয়। ফলে দ্রব্যসামগ্রীর দামস্তর বৃদ্ধি পায়। এভাবে অর্থের যোগান বৃদ্ধি মুদ্রাস্ফীতি সৃষ্টি করে।"
        },
        {
          "label": "গ",
          "question": "",
          "explanation": "উদ্দীপক থেকে ভোক্তার দাম সূচক নিম্নে নির্ণয় করা হলো:   নির্দিষ্ট কিছু দ্রব্য ক্রয়ের ক্ষেত্রে যে ব্যয় হয় তা ভোক্তার দাম সূচকের দ্বারা পরিমাপ করা হয়। এজন্য যেকোনো এলাকার ভোক্তারা যে দ্রব্য সামগ্রী ক্রয় করে তাদের প্রতিনিধিত্বকারী দ্রব্যের গুচ্ছ মূল্য নির্বাচন  করা হয়। আর এই গুচ্ছ মূল্যের ভিত্তি বছরের দাম ও বর্তমান দামের অনুপাত নির্ণয় করে তা ১০০ দিয়ে গুণ করা হয়।    উদ্দীপকের চিত্রটিতে কিছু দ্রব্যের পরিমাণ, ভিত্তি বছরের দাম ও বর্তমান বছরের দাম দেওয়া হয়েছে। উক্ত তথ্যগুলো অনুসারে ভোক্তার দাম সূচক (CPI) নির্ণয় করা হলো : সুতরাং, CPI  = ∑ P n Q 0 ∑ P 0 Q 0 × 100 = 4565 3725 × 100 = 122.5 \\begin{aligned} & =\\frac{\\sum P n Q 0}{\\sum P 0 Q 0} \\times 100 \\\\ & =\\frac{4565}{3725} \\times 100 \\\\ & =122.5\\end{aligned} ​ = ∑ P 0 Q 0 ∑ P n Q 0 ​ × 100 = 3725 4565 ​ × 100 = 122.5 ​ সুতরাং, নির্ণেয় ভোক্তার দাম সূচক ১২২.৫।"
        },
        {
          "label": "ঘ",
          "question": "",
          "explanation": "স্বল্প আয়ের মানুষের উপর মুদ্রাস্ফীতির প্রভাব নিম্নে বিশ্লেষণ করা হলো : উদ্দীপকে কিছু দ্রব্যের পরিমাণ এবং ভিত্তি বছরের দাম এবং চলতি বছরের দাম উল্লেখ করা হয়েছে। উক্ত তথ্য অনুসারে ভোক্তার দাম সূচক ১২২.৫। তথা মুদ্রাস্ফীতি ২২.৫%।   দামস্তরের ক্রমবৃদ্ধির প্রবণতাকেই বলে মুদ্রাস্ফীতি। মুদ্রাস্ফীতির  ফলে কোন দ্রব্যের দাম তুলনামূলক বৃদ্ধি পেতে থাকে। যা মানুষের ক্রয় ক্ষমতা হ্রাসের একটি কারণ। কেননা পূর্বে যে মূল্যে এই উক্ত দ্রব্য নির্দিষ্ট পরিমাণ করতে পারতো বর্তমানে ওই একই মূল্যে তার থেকে তুলনামূলক কম দ্রব্য ক্রয় করতে পারে। আর এর ফলে সবচেয়ে বেশি ক্ষতিগ্রস্ত হয় স্বল্প আয়ের মানুষজন। কেননা দ্রব্যমূল্য বৃদ্ধি পেলেও তাদের আয় বৃদ্ধি পায় না। যার ফলে তারা তাদের সীমিত আয়ের মাধ্যমে পূর্বের ন্যায়ের সমপরিমাণ দ্রব্য কিনতে পারেনা। আর তাদের এই ক্রয় ক্ষমতা হ্রাসের ফলে পরিমাণের তুলনায় কম দ্রব্যের মাধ্যমে জীবন নির্বাহ কষ্টকর হয়ে উঠে।    তাই বিশ্লেষণ পূর্বক বলা যায় মুদ্রাস্ফীতির প্রভাব স্বল্পআয়ের মানুষের উপর অভিশাপস্বরুপ।"
        }
      ]
    },
    {
      "number": "7",
      "uddipok": "নিচের চিত্রটি লক্ষ্য কর :",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "সামগ্রিক যোগান স্থির থেকে সামগ্রিক চাহিদা বাড়লে দামস্তর যদি বাড়ে তবে তাকে চাহিদা বৃদ্ধিজণিত মুদ্রাস্ফীতি বলে।"
        },
        {
          "label": "খ",
          "question": "",
          "explanation": "মুদ্রাস্ফীতির ফলে অর্থের প্রকৃত মূল্য কমে যাওয়ার কারণে ঋণদাতারা ক্ষতিগ্রস্ত হয়।  মুদ্রাস্ফীতির কারণে ঋণদাতারা লোকসানের সম্মুখীন হয়। মুদ্রাস্ফীতির সময় ঋণদাতারা একটি নির্দিষ্ট সময়ের পরে প্রধানকৃত ঋণের সুদাসলসহ যে অর্থ পায় তার ক্রয়ক্ষমতা পূর্বেচেয়ে কম হয়। কারণ ঋণদাতা যখন ঋণ দেয় দেয় তখন দ্রব্যসামগ্রী যে দাম থাকে মুদ্রাস্ফীতির সময় তার চেয়ে দাম বেশি থাকে। এজন্য মুদ্রাস্ফীতির সময় ঋণদাতারা ক্ষতিগ্রস্ত হয়।"
        },
        {
          "label": "গ",
          "question": "",
          "explanation": "উদ্দীপকে চাহিদা বৃদ্ধিজনিত মুদ্রাস্ফীতি দেখানো হয়েছে। নিম্নে এর তা ব্যাখ্যা করা  হলো :   চাহিদা বৃদ্ধির কারণে যদি কোন দ্রব্যের দাম স্তর বৃদ্ধি পায় তখন তাকে চাহিদা বৃদ্ধি জনিত মুদ্রাস্ফীতি বল।  পূর্ণ নিয়োগ থেকে সামগ্রিক চাহিদা বৃদ্ধি পেলে  চাহিদা বৃদ্ধি জনিত মুদ্রাস্ফীতি সৃষ্টি হয়। মূলত যোগান  স্থির থেকে চাহিদা বৃদ্ধি পেলে এই ধরনের মুদ্রাস্ফীতি লক্ষ্য করা যায়। চাহিদা বৃদ্ধি জনিত মুদ্রাস্ফীতির মূল কারণ হচ্ছে অর্থের যোগান বৃদ্ধি।   উদ্দীপকে চিত্র অনুসারে দেখা যায় প্রাথমিক অবস্থায় সামগ্রিক চাহিদা ও যোগান a বিন্দুতে পরস্পর সমান থাকায় তাই OQ f উৎপাদনে ভারসাম্য দামস্তর হয় 10। কিন্তু পরবর্তীতে সামগ্রিক যোগান AS স্থির থেকেও সামগ্রিক চাহিদা D 1 বৃদ্ধি পেয়ে D 2 হওয়ায় দামস্তর বেড়ে 20 হয়। যার ফলে দেশটিতে দামস্তর ২০-১০=১০ পরিমাণ বৃদ্ধি পায়    যোগান স্থির থেকে সামগ্রিক চাহিদা বৃদ্ধি পাওয়ার কারণে বলা যায় উদ্দীপকে চাহিদা বৃদ্ধি জনিত মুদ্রাস্ফীতি দেখানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত চাহিদা বৃদ্ধিজনিত মুদ্রাস্ফীতি নিয়ন্ত্রণে আর্থিক নীতির ভূমিকা নিম্নে আলোচনা করা হলো :   উদ্দীপকের চিত্রে সামগ্রিক যোগান SQ f এবং প্রাথমিক সামগ্রিক চাহিদা D 1 । সামগ্রীক চাহিদা D 1 থেকে বেড়ে D 2 হলে দাম স্তর 10 থেকে বেড়ে 20 হয়। যেহেতু চাহিদা বৃদ্ধির কারণে মুদ্রাস্ফীতিটি হয়েছে তাই এটিকে চাহিদা বৃদ্ধিজনিত মুদ্রাস্ফীতি বলা যায়। তবে আর্থিক নীতি বাস্তবায়নের মাধ্যমে এই মুদ্রাস্ফীতি নিয়ন্ত্রণ করা যায়।    সাধারণত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক যে সকল কৌশল অবলম্বন করে সেগুলোকে আর্থিক নীতি বলা হয়। কেন্দ্রীয় ব্যাংকের আর্থিক নীতিগুলো হল - ব্যাংক হার পরিবর্তন, খোলা বাজারে ঋণপত্র বিক্রয়, রিজার্ভের অনুপাতের পরিবর্তন ইত্যাদি।  কেন্দ্রীয় ব্যাংক যদি ব্যাংক হার বৃদ্ধি করে দেয় তখন সুদের পরিমাণ বৃদ্ধি পায় এবং বিনিয়োগ হ্রাস পায়। আর বিনিয়োগ হ্রাস পাওয়ার ফলে জনগণের মধ্যে অর্থের যোগান কমে যায়। বলে তাদের ক্রয় ক্ষমতা হ্রাস পায় এবং চাহিদা বৃদ্ধিজনিত মুদ্রাস্ফীতি ও নিয়ন্ত্রণ হয়। পাশাপাশি খোলা বাজারে ঋণপত্র বিক্রয় করলে সেগুলো কেনার ফলে জনগণের নগদ অর্থ কমে যায় তথা অর্থের যোগান হ্রাস পায়। এতে করে  সামগ্রিক চাহিদা ও হ্রাস পায়।    তাই বলা যায় উপরে উল্লেখিত আর্থিক নীতিগুলো বাস্তবায়নের মাধ্যমে উদ্দীপকে উল্লিখিত চাহিদা বৃদ্ধিজনিত মুদ্রাস্ফীতি নিয়ন্ত্রণে আনা সম্ভব"
        }
      ]
    },
    {
      "number": "8",
      "uddipok": "A ও B দুটি দেশ। A দেশ তাদের নিজস্ব সম্পদ ব্যবহার করে দ্রব্য উৎপাদন করে এবং দেশের মধ্যেই ক্রয় বিক্রয় করে। B দেশ তার উৎপাদিত দ্রব্য নিজ দেশ ছাড়াও বিশ্বের অন্যান্য দেশের বাজারে বিক্রয় করে এবং অন্য দেশের পণ্য নিজ দেশের জন্য ক্রয় কর। এতে B দেশের পণ্যের মান উন্নয়ন, কর্মসংস্থান এবং সম্পদের পূর্ণ ব্যবহার হয়।",
      "tag": "DRMC 24,JB 23,CB 21",
      "sub_questions": [
        {
          "label": "ক",
          "question": "",
          "explanation": "একই দেশের বিভিন্ন অঞ্চলের মধ্যে কোনো দ্রব্যের ক্রয় বিক্রয়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "প্রাকৃতিক সম্পদ প্রাপ্তি, ভৌগলিক অবস্থান, জলবায়ু ইত্যাদি কারণে দুটি দেশের মধ্যে বাণিজ্য সংঘটিত হয়। দ্রব্য উৎপাদনের উপকরণ প্রাপ্তি, ভৌগলিক অবস্থান, জলবায়ু উন্নত, তথ্যপ্রযুক্তি ইত্যাদি কারণে কোনো দেশে কোনো একটি দ্রব্য উৎপাদন সুবিধা ভোগ করতে পারে। এতে ঐ দ্রব্যটির প্রাচুর্য দেখা দেবে। আবার ঐ একই কারণে কোনো অন্য দেশ ঐ বিশেষ দ্রব্যটি উৎপাদনে অসুবিধা সম্মুখীন হতে পারে। ফলে ঐ দ্রব্যটি কম উৎপাদন হবে অথচ চাহিদা অধিক হতেই পারে। সুতরাং ২য় দেশটি ১ম দেশ থেকে ঐ দ্রব্যটি আমদানি করবে । এইজন্য দেশ দুটির মধ্যে বাণিজ্য সংঘটিত হবে।"
        },
        {
          "label": "গ",
          "question": "",
          "explanation": "উদ্দীপকে A দেশের বাণিজ্য হলো অভ্যন্তরীণ বাণিজ্য এবং B দেশের বাণিজ্য হল আন্তর্জাতিক বাণিজ্য। নিম্নে তা ব্যাখ্যা করা হলো :   একটি দেশের ভৌগলিক সীমারেখার মধ্যে যখন কোন পণ্য ক্রয় বিক্রয় তাকে অভ্যন্তরীণ বাণিজ্য বলে। অপরপক্ষে দুই বা ততোধিজ দেশের মধ্যে যখন কোন পণ্য ক্রয় বিক্রয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের বেতন এবং আন্তর্জাতিক বাণিজ্য ভিন্ন দুই স্বাধীন দেশের মধ্যে সংঘটিত হয়। উদ্দীপকে A দেশ তাদের নিজস্ব সম্পদ ব্যবহার করে দ্রব্য উৎপাদন করে। তারা দেশের অভ্যন্তরে দ্রব্য ক্রয় বিক্রয় কর। এটি অভ্যন্তরী বাণিজ্য কে নির্দেশ করে। অপরপক্ষে B দেশ তার উৎপাদিত দ্রব্য নিজ দেশ ছাড়াও বিশ্বের বিভিন্ন দেশে বাজারে বিক্রি করে। আবার অন্য দেশের পণ্য নিজ দেশে জন্য ক্রয় করে। অর্থাৎ এটি আন্তর্জাতিক বাণিজ্য। আন্তর্জাতিক বাণিজ্য আমদানির মাধ্যমে অনুৎপাদিত দ্রব্য ভোগের সুযোগ হয়। কিন্তু অভ্যন্তরীণ বাণিজ্য এর সুবিধা লাভ করা যায় না। আন্তর্জাতিক বাণিজ্য পণ্যের অবাধ প্রবাহ থাকায় পূর্ণমান উন্নয়ন ঘটে। কিন্তু অভ্যন্তরীণ বাণিজ্যের ক্ষেত্রে এরূপ সুবিধা পাওয়া যায় না। অভ্যন্তরীণ বাণিজ্য দেশের মধ্যে সংঘটিত হয় বলে উদ্বৃত্তপন্য নষ্ট হয়। কিন্তু আন্তর্জাতিক বাণিজ্যর মাধ্যমে উদ্বৃত্তপন্য রপ্তানি সুযোগ হয়। এছাড়াও বাণিজ্য দুটোর মধ্যে আরো কিছু পার্থক্য রয়েছে।"
        },
        {
          "label": "ঘ",
          "question": "",
          "explanation": "আন্তর্জাতিক উন্নয়নে B দেশের আন্তর্জাতিক বাণিজ্য গুরুত্বপূর্ণ ভূমিকা রাখে। নিম্নে তা ব্যাখ্যা করা হলো :   দুটি স্বাধীন ও সার্বভৌম দেশের মধ্যে পণ্য ও সেবা ক্রয় বিক্রিয়কে আন্তর্জাতিক বাণিজ্য বলে। আন্তর্জাতিক বাণিজ্য সংঘটিত হলে নানাবিধ সুবিধা লাভ করা যায়। যেমন উদ্বৃত্ত পণ্য রপ্তানি, অনুৎপাদিত দ্রব্য ভোগ, মূলধনর দ্রব্য আমদানি ইত্যাদি। এইসব সুবিধা অর্থনৈতিক উন্নয়নের সহায়ক ভূমিকা পালন করে। উদ্দীপকে B দেশ তার উৎপাদিত দৈনিক দের ছাড়াও বিশ্বের অন্যান্য দেশের। বাজারে বিক্রি করে। অন্য দেশের কোন নিজ দেশে জন্য ক্রয় করে। অর্থাৎ B দেশ আন্তর্জাতিক বাণিজ্য লিপ্ত। এ বাণিজ্যের সুবিধাসরূপ পন্যের মান উন্নয়ন, কর্মসংস্থান এবং সম্পদের পূর্ণ ব্যবহার নিশ্চিত হয়। আন্তর্জাতিক বাণিজ্যের মাধ্যমে মূলধনী দ্রব্য আমদানি এবং নিজ দেশের উপকরণ প্রাপ্তি ও দক্ষতা অনুসারে উৎপাদন করা যায়। ফলে সম্পদের উত্তম ব্যবহার নিশ্চিত হয় এবং মোট উৎপাদন বৃদ্ধি পায়। আবার আন্তর্জাতিক বাণিজ্যের ফলে উদ্বৃত্ত পন্য রপ্তানি করা যায়। প্রয়োজনে অন্য দেশ থেকে দ্রব্য আমদানি করা যায়। ফলে রপ্তানির মাধ্যমে যেমন বৈদেশিক মুদ্রা অর্জন করা যায় তেমনি আমদারির মাধ্যমে অনৎপাদিত দ্রব্য ভোগ করা সম্ভব হয়। এছাড়াও আন্তর্জাতিক বাণিজ্যের মাধ্যমে খাদ্যঘাটতি পূরণ প্রযুক্তি জ্ঞান আমদানি এবং মানব সম্পন্ন সম্পদ রপ্তানি করা যায়। এসব সুবিধা দেশের অর্থনৈতিক উন্নয়নের সহায়ক ভূমিকা পালন করে।সুতরাং বলা যায় যে, অর্থনৈতিক উন্নয়নে B দেশের বাণিজ্য গুরুত্বপূর্ণ অপরিসীম।"
        }
      ]
    },
    {
      "number": "9",
      "uddipok": "জহির সাহেব অনেকদিন ধরে বাংলাদেশে আমদানি ও রপ্তানি বাণিজ্যের সাথে সম্পৃক্ত। তিনি লক্ষ্য করেন বাংলাদেশ থেকে আগে কাঁচাপাট, পায় জাতীয় দ্রব্য, চামড়া জাতীয় দ্রব্য রপ্তানি হলেও বর্তমানে তৈরি পোশাক নিটওয়ার, হিমায়িত খাদ্য ইত্যাদি অধিক রপ্তানি করা হচ্ছে। তবে এক্ষেত্রে পণ্যের মান, সঠিক সময়ে পন্য জাহাজীকরণ, যোগাযোগ ব্যবস্থা ইত্যাদি সমস্যা দেখা দিয়েছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "দেশের জরুরী প্রয়োজন ও অর্থনৈতিক উন্নয়নে বৈদেশিক কোনো সংস্থা বা দেশ থেকে ঋণ, প্রকল্প গ্রহণ করায় বৈদেশিক সাহায্য।"
        },
        {
          "label": "খ",
          "question": "",
          "explanation": "বাংলাদেশের মতো উন্নয়নশীল দেশগুলোতে সাধারণত দেশীয় শিল্পের উপর বিশ্বায়নের নেতিবাচক প্রভাব লক্ষ্য করা যায়। বিশ্বায়নের সবচেয়ে বড় লক্ষ হচ্ছে মুনাফা অর্জন ও আর্থিক আদিপ্রত্য বিস্তার করা। বাংলাদেশের বাজার বিদেশি পূর্ণর জন্য উন্মুক্ত করে দেওয়া সেসব পণ্যর আধিপত্য বৃদ্ধি পাচ্ছে। দেশীয় পূর্ণতার বাজার হারাচ্ছে। ফলে দেশীয় পণ্যর উৎপাদন ও বিকাশ ব্যাহত হচ্ছে। এতে বাণিজ্য ঘাটতি বৃদ্ধি পাচ্ছে। যদিও দেশি পণ্য বিশ্ব বাজারে পরিচিত ও সম্প্রচারিত হচ্ছে তবুও দেশে শিল্প ও শিল্পায়নে নেতিবাচক প্রভাব বিরাজ করছে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের আন্তর্জাতিক বাণিজ্যের ক্ষেত্রে রপ্তানির বৈচিত্র্যকরণ হয়েছে । নিম্নে তা ব্যাখ্যা করা হলো: বাংলাদেশ অতীতে চা, চামড়া, পাট ইত্যাদির মত কতিপয় কৃষি পণ্য রপ্তানি করতো। কিন্তু বর্তমান সময়ে বাংলাদেশের রপ্তানি পণ্য যথেষ্ট বৈচিত্র এসেছে। বর্তমানে বাংলাদেশ কৃষিজাত পণ্যের পাশাপাশি তৈরি পোশাক, হিমায়িত খাদ্য, শাকসবজি, ফলমূল ইত্যাদি রপ্তানি করছে। উদ্দীপকে জহির লক্ষ্য করেন বাংলাদেশ থেকে আগে কাঁচাপাট, পাটজাত দ্রব্য ও চামড়াজাত দ্রব্য রপ্তানি হত। কিন্তু বর্তমানে পোশাক নিউওয়্যার, হিমায়িত খাদ্য ইত্যাদি অধিক রপ্তানি হচ্ছে। অর্থাৎ অতীতে যেসব পণ্য রপ্তানি করা হতো সেগুলোর পাশাপাশি আরও বেশি শিল্পজাতপণ্য রপ্তানি করা হচ্ছে। এটি রপ্তানি পণ্যের বৈচিত্রকরণকে নির্দেশ করে। সুতরাং বলা যায় যে উদ্দীপকে বাংলাদেশের রপ্তানি পণ্যের বৈচিত্রকরণে ধারা লক্ষ্য করা যায়।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশের রপ্তানি বাণিজ্য সম্প্রসারণ কিছু সমস্যা উল্লেখ করা হয়েছে। নিম্নে তা ব্যাখ্যা করা হলো :   কোনো দেশের রপ্তানি বাণিজ্য সম্প্রসারণ অনেকগুলো বিষয়ের ওপর নির্ভর করে। এগুলো হলো পন্যের মান, পণ্যের দাম, সঠিক সময় বাজারজাতকরণ, ক্রেতা চাহিদা মত পণ্য সরবরাহ ইত্যাদি। এসব বিষয়ে ত্রুটি বিদ্যবান থাকলে রপ্তানি বাণিজ্য সম্প্রসারণে বাধা সৃষ্টি হয়।   উদ্দীপকে আগে কাঁচাপাট, পাটজাত দ্রব্য ও চামড়াজাত দ্রব্য রপ্তানি হত। কিন্তু বর্তমানে পোশাক নিউওয়্যার, হিমায়িত খাদ্য ইত্যাদি অধিক রপ্তানি হচ্ছে। অর্থাৎ অতীতে যেসব পণ্য রপ্তানি করা হতো সেগুলোর পাশাপাশি আরও বেশি শিল্পজাতপণ্য রপ্তানি করা হচ্ছে। তবে সেক্ষেত্রে পণ্যের মান, সঠিক সময় পণ্য জাহাজীকরণ, যোগাযোগ ব্যবস্থা ইত্যাদি সমস্যা দেখা দিয়েছে। এর ফলে রপ্তানি বাণিজ্য সম্প্রসারণ বাধাগ্রস্ত হচ্ছে।রপ্তানি বাণিজ্য সম্প্রসারণের প্রধান নিরামক হলো  বিদেশী ক্রেতাদের চাহিদা বৃদ্ধি। সাধারণত পণ্যের মান নিম্ন কিন্তু দাম অধিক হলে দ্রব্য চাহিদার হ্রাস পায় তাই নিম্নমানের পণ্য আন্তর্জাতিক বাজারে টিকে থাকতে পারে না। আবার ক্রেতা চাহিদা মত পণ্য এবং সঠিক সময়ে বাজারজাতকরণে ব্যর্থ হলেও ক্রেতারা অর্ডার বাতিল করে । অনেক সময় ক্রেতা হারাতে হয়। ফলে রপ্তানির পরিমাণ অনেক কমে যায়। যা রপ্তানি বাণিজ্য সম্প্রসারণে বাধা সৃষ্টি করে।"
        }
      ]
    },
    {
      "number": "10",
      "uddipok": "“G” দেশে অন্ন, বস্ত্র, শিক্ষা, যুদ্ধের অত্যাধুনিক সরঞ্জাম, বয়স্ক ভাতা, বিদ্যুৎ ও পরিবহন, আইটিসহ বিভিন্ন খাতে ব্যয়ের পরিমাণ বৃদ্ধির কারণে সরকারের ব্যয় দ্রুত বৃদ্ধি পেয়েছে। সরকার এসব ব্যয় মিটানোর জন্য আয়কর হার, সম্পত্তি কর হার, আমোদ প্রমদ কর হার, ভাড়া ও ইজারা, টোল ও লেবি এবং রেজিস্ট্রেশন ফি বৃদ্ধি করে। একই সাথে বাণিজ্যিক ব্যাংক, কেন্দ্রীয় ব্যাংক এবং বিদেশি সংস্থা ও রাষ্ট্র থেকে সরকার ঋণ গ্রহণ করেছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় সরকারের আয়-ব্যয় ও সংশ্লিষ্ট বিষয়াদি নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "পরোক্ষ কর ফাঁকি দেওয়া যায় না। যেই করের করপাত ভিন্ন ভিন্ন ব্যক্তির উপর চাপানো যায় তাই পরোক্ষ কর। অর্থাৎ পরোক্ষ করের আপাত ভার একজনের ওপর আরোপিত হলেও করের চূড়ান্ত ভার অন্য ব্যক্তি বহণ করে। এ ধরনের কর সাধারণত দ্রব্যের দামের সাথে যুক্ত থাকে। তাই ক্রেতা দ্রব্য ক্রয় করার সময় অজান্তেই পরোক্ষ কর কিছু অংশ পরিশোধ করে থাকে। তাই এই ধরনের কর ফাঁকি দেওয়া কঠিন।"
        },
        {
          "label": "গ",
          "question": "",
          "explanation": "উদ্দীপকের আলোকে সরকারি ব্যয়ের উদ্দেশ্য নিম্নে ব্যাখ্যা করা হলো :   জনকল্যাণ ই প্রতিটি দেশের সরকারের মূল লক্ষ্য। আর এই লক্ষ অর্জনের জন্যই সরকার ব্যয় করে থাকে। রাজস্ব ব্যয় ও উন্নয়ন / মূলধনী ব্যয় এই দুটি খাতে সরকারি ব্যয় বিভক্ত। দেশের জাতীয় ও অভ্যন্তরীণ নিরাপত্তা-শৃঙ্খলা রক্ষা, প্রশাসন পরিচালনার ব্যয় রাজস্ব ব্যয়। অপরদিকে বিভিন্ন জনকল্যাণমূলক কর্মকান্ড যেমন শিক্ষা-দক্ষতাগত উন্নয়ন, অবকাঠামগত উন্নয়ন, রাস্তাঘাট সেতু ও বাঁধ নির্মাণ ইত্যাদি সরকারের মূলধনী ব্যয়। মূলত শিক্ষা ও দক্ষতাগত উন্নয়নের মাধ্যমে দেশের মানুষকে জনসম্পদে তৈরি করা, অবকাঠামগত উন্নয়নের মাধ্যমে দেশের উন্নয়ন সাধন করা, স্বাস্থ্য ও চিকিৎসা সেবা, সামাজিক নিরাপত্তা প্রদান, দরিদ্রদের আত্মকর্মসংস্থান দুর্যোগজনিত ক্ষতির মোকাবেলা ইত্যাদি খাতে সরকার মূলধনী ব্যয় করে থাকে।   উদ্দীপকের সরকার রাজস্ব ব্যয় ও মূল্যনি ব্যয় উভয় ধরনের ব্যয় করছে। মূলত দেশের মানুষের নিরাপত্তা রক্ষার জন্য সরকার রাজস্ব ব্যয় করছে। অপরদিকে দেশের মানুষকে বিবিধ সুবিদা দেওয়ার লক্ষ্যে সরকার অন্ন, বস্ত্র, শিক্ষা, দক্ষতা বৃদ্ধি, বিদ্যুৎ সেবা বয়স্ক ভাতা ইত্যাদি মূলধনী ব্যয় করছে। তাই বলা যায়, দেশের নিরাপত্তা রক্ষা ও জনকল্যাণই সরকারের ব্যায়ের উদ্দেশ্য।"
        },
        {
          "label": "ঘ",
          "question": "",
          "explanation": "উদ্দীপকে সরকারের রাজস্ব ও সরকারি ঋণের উৎসের নিম্নে তুলনামূলক আলোচনা তুলে ধরা হলো : উদ্দীপকের সরকার আয় বৃদ্ধির জন্য রাজস্বহার বৃদ্ধি করেছে এবং দেশি ও বিদেশী সংস্থা থেকে ঋণ গ্রহণ করেছে।  রাজস্ব হার তথা শুল্ক বা কর হার বৃদ্ধি মুদ্রাস্ফিতি, আমদানি ও রপ্তানিতে প্রভাব রাখে। শুল্ক বা কর এর হার বৃদ্ধি পেলে দ্রব্য সামগ্রী এর দাম স্তর বৃদ্ধি পায়। যার ফলে মুদ্রাস্ফীতি ঘটে। অন্যদিকে আমদানি ও রপ্তানিতে শুল্কের পরিমাণ বৃদ্ধি করার ফলে আমদানি রপ্তানি এর পরিমাণ কমে যায়। যা অর্থনীতিতে বিশাল প্রভাব বিরাজ করে।  অপরদিকে সরকার যদি বাণিজ্যিক ব্যাংক ও কেন্দ্রীয় ব্যাংক থেকে অর্থসংস্থান করে সে ক্ষেত্রে দেশে বেসরকারি বিনিয়োগ হ্রাস পায়। আর বেসরকারি বিনিয়োগ হ্রাস পেলে তা অর্থনীতিতে বিরূপ প্রভাব বিস্তার করবে। তবে এক্ষেত্রে এই অর্থ গ্রহণ করলে ফেরত দেওয়ার ক্ষেত্রে প্রয়োজনবোধে টাকা ছাপিয়ে পরিশোধ করা যায়, যা পরোক্ষভাবে সরকারের নিয়ন্ত্রণে থাকে। অন্যদিকে বৈদেশিক আর্থিক সংস্থার ঋণের সুদ অনেক চড়া হয়। পাশাপাশি বৈদেশিক রাষ্ট্রের ঋণের ক্ষেত্রে বিভিন্ন রাজনৈতিক ও সাংস্কৃতিক প্রভাব যুক্ত থাকে। যার ফলে অনেক সময় তাদের স্বার্থ রক্ষা করে চলতে হয়। তাছাড়া পরিশোধের সময়ও স্বর্ণ বা মূল্যবান সামগ্রী প্রয়োজন। যা একদিকে দেশের স্বাধীনতা ও সার্বভৌমত্বকে হুমকির মুখে ঠেলে দেয় অন্যদিকে অর্থনৈতিকভাবে ক্ষতিকর।  তাই বলা যায়, সরকার বিদেশি ঋণ গ্রহণের তুলনায় রাজস্ব হারের পরিমাণ কিছুটা বৃদ্ধি করে এবং অভ্যন্তরীণ উৎস হতে ঋণ করা উত্তম।"
        }
      ]
    },
    {
      "number": "11",
      "uddipok": "F দেশে IT তে দক্ষ জনশক্তি গড়ার লক্ষ্যে বাস্তবমুখী শিক্ষা ও বিভিন্ন প্রশিক্ষণ প্রদানের উদ্যোগ গ্রহণ কর। অর্থসংস্থানের জন্য সরকার ভ্যাট, আমদানি শুল্ক, আবগারি শুল্ক, রপ্তানি শুল্ক এবং সম্পূরক শুল্ক এর হার বৃদ্ধি করে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "সরকার কোনো ব্যক্তিকে বিশেষ সুবিধা দানের বদলে তার কাছ থেকে পূর্ব নির্ধারিত হারে যে অর্থ আদায় করে তাকে ফি বলে।"
        },
        {
          "label": "খ",
          "question": "",
          "explanation": "সরকারি ব্যয় কর্মসংস্থান সৃষ্টিতে সহায়ক। সরকার প্রতি বছর দেশের অবকাঠামো উন্নয়নের লক্ষ্যে বিভিন্ন প্রকল্প গ্রহণ করে থাকে। এইসব প্রকল্প পরিচালনা বাবদ নতুন শ্রমশক্তির চাহিদা তৈরি হয়। এছাড়াও অবকাঠামোগত উন্নয়নের ফলে অনেক বেসরকারি বিনিয়োগ সৃষ্টি হয়। ফলে নতুনভাবে অনেক লোকের কর্মসংস্থান বা অর্থ উপার্জনের পথসুগম হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত কর ও শুল্ক সমূহ কর-রাজস্ব। নিম্নে তা ব্যাখ্যা করা হল :   সরকার প্রধানত দুটি উৎসের মাধ্যমে আয় সংগ্রহ করে। একটি হল কর রাজস্ব এবং অন্যটি হল কর বহির্ভূত রাজস্ব। আর সরকার কর বা শুল্ক আরোপের মাধ্যমে যে অর্থ বা রাজস্ব সংগ্রহ করে থাকে তা কর রাজস্ব। সরকারি আয় এর সবচেয়ে বড় একটি অংশ আছে কর রাজস্ব থেকে । আয়কর, ভূমিকর, সম্পদ কর, বিক্রয় কর আবগারি শুল্ক, মূল্য সংযোজন কর (VAT) ইত্যাদি হচ্ছে কর রাজস্ব।   উদ্দীপকেও ভ্যাট, আমদানি শুল্ক, আবগারি শুল্ক, রপ্তানি শুল্ক এবং সম্পূরক শূল্ক ইত্যাদি রাজস্বের কথা বলা হয়েছে। এই রাজস্ব গুলোর মাধ্যমে তারা অর্থ সংগ্রহ করে থাকে। আর এই কর ও শুল্ক গুলো মূলত কর রাজস্ব।  তাই বলা যায়, উদ্দীপকে উল্লিখিত কর ও শুল্ক সমূহ কর-রাজস্ব।"
        },
        {
          "label": "ঘ",
          "question": "",
          "explanation": "কর ও শুল্ক এর ইতিবাচক ও নেতিবাচক উভয় ধরনের প্রভাব বিদ্যমান। অর্থনীতিতে কর ও শুল্কের প্রভাব নিম্নে ব্যাখ্যা করা হলো   উদ্দীপকের F দেশে বিভিন্ন খাতে ব্যয় বৃদ্ধির জন্য সিদ্ধান্ত গ্রহণ করা হলে রাজস্ব বৃদ্ধি করে সেই ব্যয়ের জন্য অর্থ সংগ্রহ করার সিদ্ধান্ত নেওয়া হয়। মূলত এই এই সিদ্ধান্তের ফলে ইতিবাচক এবং নেতিবাচক উভয় ধরনের প্রভাবই লক্ষ্য করা যাবে।   কর ও শুল্ক সরকারের অর্থ সংগ্রহের প্রধান একটি উৎস। অর্থাৎ এটির প্রধান লক্ষ্য হলো সরকারি অর্থ সংস্থান করা। আর এই অর্থের মাধ্যমে এই সরকার তার যাবতীয় ব্যয় নির্বাহ করে। সাধারণত সরকার প্রশাসন পরিচালনা ও দেশের মধ্যকার বিভিন্ন উন্নয়নমূলক কর্মকান্ডের জন্যই অর্থ সংগ্রহ করে থাকে। যার ফলে এক দিকে যেমন দেশের দেশটি সুচারু ভাবে পরিচালিত হতে পারে। বিভিন্ন উন্নয়নমূলক কর্মকান্ডের ফলে অন্যদিকে বিভিন্নভাবে জনগণ উপকৃত হয়ে থাকে।   এছাড়াও শুল্ক বা করসমূহ সরকারি ব্যয় এর প্রভাব রাখার পাশাপাশি মুদ্রাস্ফিতি, আমদানি ও রপ্তানিতে প্রভাব রাখে। শুল্ক বা কর এর হার বৃদ্ধি পেলে দ্রব্য সামগ্রী এর দাম স্তর বৃদ্ধি পায়। যার ফলে মুদ্রাস্ফীতি ঘটে। অন্যদিকে আমদানি ও রপ্তানিতে শুল্কের পরিমাণ বৃদ্ধি করার ফলে আমদানি রপ্তানি এর পরিমাণ কমে যায়। যা অর্থনীতিতে বিশাল প্রভাব বিরাজ করে। তাই বলা যায়, অর্থনীতিতে কর ও শুল্কের প্রভাব বহুমুখী।"
        }
      ]
    }
  ]
}