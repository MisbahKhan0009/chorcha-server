{
  "title": "রাজশাহী বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "শমসের একজন শিক্ষিত কৃষক। তিনি দেশে বিদ্যমান প্রযুক্তি এবং বিভিন্ন উৎস থেকে তথ্য সংগ্রহ করে জমি চাষাবাদ করেন। কিন্তু সংরক্ষণের সমস্যা, ত্রুটিপূর্ণ ওজন ও পরিমাপ পদ্ধতি, দুর্বল বাজার কাঠামো, পণ্যের মান নির্ধারণের জটিলতা, সরকারি যথাযথ নীতির অভাব, দামের উঠানামা ইত্যাদি কারণে প্রায়ই নায্যমুল্য প্রাপ্তি থেকে বঞ্চিত হন। সরকার উল্লিখিত সমস্যা সমাধানের জন্য বিভিন্ন ধরনের পদক্ষেপ গ্রহণ করে থাকেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কৃষিকাজ পরিচালনার জন্য কৃষক যে ঋণ গ্রহণ করে তাকে কৃষি ঋণ বলে।"
        },
        {
          "label": "খ",
          "question": "",
          "explanation": "কৃষিতে উন্নত প্রযুক্তি ব্যবহারের ফলে কৃষি উপকরণে দক্ষতা বৃদ্ধি পায়। কৃষিক্ষেত্রে ব্যবহৃত জম, বীজ, সার, যন্ত্রপাতি ও কীটনাশক প্রভৃতি হলো কৃষি প্রযুক্তির গুরুত্বপূর্ণ উপকরণ। কৃষি প্রযুক্তি উন্নত হলে এসব উপকরণের মাধ্যমে উৎপাদন বৃদ্ধি পায়। আবার আধুনিক কৃষি যন্ত্রপাতি ব্যবহারের ফলে অল্প সময়ে কম খরচে চাষাবাদ করা যায়। ফলে উৎপাদন খরচ হ্রাস পায়। তাই বলা যায়, কৃষিতে উন্নত প্রযুক্তি ব্যবহার করলে উৎপাদন খরচ হ্রাস পায়।"
        },
        {
          "label": "গ",
          "question": "",
          "explanation": "উদ্দীপকে কৃষিপণ্যের বিপণনে সমস্যার প্রতিফলিত হয়েছে। নিম্নে তা আলোচনা করা হলো :   কৃষিপণ্যের বিপণন বলতে কৃষিপন্যের ক্রম- বিক্রয় বা বাজারজাতকরণ ব্যবস্থাকে বোঝায়। এই ব্যবস্থার মধ্যে ত্রুটিপূর্ণ ওজন ও পরিমান পদ্ধতি, গুদামজাতকরণ, পরিবহন ও বাজার সংক্রান্ত তথ্য সংগ্রহ ইত্যাদি কার্যাবলী অন্তর্ভুক্ত। বাংলাদেশে কৃষি পণ্য বিপণন ব্যবস্থা নানা ধরনের সমস্যা রয়েছে। ফলে কৃষকরা ন্যায্য দাম থেকে বঞ্চিত হয়।   উদ্দীপকের শমসের দেশের বিদ্যমান প্রযুক্তি ও বিভিন্ন উৎস থেকে তথ্য সংগ্রহ করেছেন চাষাবাদ করেন। কিন্তু সে তার উৎপাদিত ফসল গুদামজাত ও সংরক্ষণ করে বাজারজাত করতে পারে না তাছাড়া অনুন্নত পরিবহন ও যোগাযোগ ব্যবস্থা, দুর্বল বাজার কাঠামো, ঋণের অভাব, ত্রুটিপূর্ণ ওজনসহ নানাবিধ সমস্যা রয়েছে । এইসব কারণে তিনি উৎপাদিত পণ্যের ন্যায্য মূল্য থেকে বঞ্চিত হয় । শমসেরের এসব সমস্যাগুলো কৃষি পণ্য বিপণন এর সাথে সম্পর্কিত।   সুতরাং বলা যায় যে, উদ্দীপকের উল্লেখিত কৃষি পন্যের বিপণন সমস্যার দিকটি উদ্দীপকে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কৃষি পণ্যের বিপণন সমস্যা সমাধানের রাষ্ট্রীয় পর্যায়ে বিভিন্ন উদ্যোগ নিতে হবে। নিম্নে তা আলোচনা করা হলো :   বাংলাদেশের কৃষিজাত পণ্যের বিপণন ব্যবস্থা বিভিন্ন ধরনের সমস্যা বা ত্রুটি বিদ্যমান। ফলে কৃষকরা ন্যাযঅ মূল্য থেকে বঞ্চিত হয়। তাই কৃষি পণ্য বিপণন সমস্যা সমাধান পরিবহন ব্যবস্থা, উন্নয়ন ও গুদামজাতকরণ ইত্যাদি ব্যবস্থা গ্রহণ করতে হবে।   উদ্দীপকে সংরক্ষণ ও গুদামজাতকরণের অসুবিধা, দুর্বল বাজার কাঠাম নানা কারণে শমেসের ন্যায্যমূল্য প্রাপ্তি থেকে বঞ্চিত হন । অর্থাৎ তিনি কৃষিপন্যে বিপণনে সমস্যা সম্মুখীন হয়েছে । এসব সমস্যার সরকারের সক্রিয় পদক্ষেপ গ্রহণের মাধ্যমে দূর করা সম্ভব। সরকার দরিদ্র কৃষকদের ঋণের ব্যবস্থা, পরিবহন ও যোগাযোগ ব্যবস্থার উন্নয়ন করলে কৃষি দ্রব্য পরিবহন খরচ কমবে। ফলে কৃষকরা কম খরচে কৃষিজাত দব্য বাজারে বিক্রি করতে সক্ষম হবে। আবার গুদামজাতকরণ ও সংরক্ষণ এবং পূর্ণমূল্য নির্ধারণ করলে কৃষকরা সুবিধামতো সঠিক দামে তাদের পণ্য বিক্রি করতে পারবে। এছাড়াও বাজারে ফড়িয়াদের বিলোপসাধন সুষ্টু ওজন, পরিমাণ ব্যবস্থা বাজার তথ্য সরবরাহ ইত্যাদি সুবিধা প্রদান করলেন কৃষকরা সুফল পাবে।   সুতরাং বলা যায় যে, উদ্দীপকের কৃষি পন্য বিপণনে সমস্যা সমাধানে উপরিউক্ত পদক্ষেপ গ্রহণ করা উচিত।"
        }
      ]
    },
    {
      "number": "2",
      "uddipok": "আমাদের দেশের কৃষকরা কৃষিতে বিনিয়োগের জন্য বাংলাদেশ কৃষি ব্যাংক, বাণিজ্যিক ব্যাংক, বন্ধুবান্ধব, আত্মীয়-স্বজন, সমবায় সমিতি, বাংলাদেশ ব্যাংক, গ্রাম্য মহাজন, ভূস্বামী, মধ্যস্বত্যভোগী ও ব্যবসায়ীদের কাছ থেকে ঋণ গ্রহণ করেন। কৃষি ঋণের উপযোগিতা বৃদ্ধিতে তথা এ ক্ষেত্রে বিদ্যমান সমস্যা সমাধানে সরকার ঋণের পরিমাণ বৃদ্ধি, সুদের হার হ্রাস, তদারকি বৃদ্ধির পদক্ষেপ গ্রহণ করেছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোনো কৃষকের অধীনে বিভিন্ন স্থানে যে পরিমাণ জমি কৃষি উৎপাদনের জন্য আবাদযোগ্য তাকে কৃষিজোত বলে।"
        },
        {
          "label": "খ",
          "question": "",
          "explanation": "কৃষি খাতের উন্নতি হলে কৃষি উৎপাদন ও কর্মসংস্থান বৃদ্ধি পায়। বাংলাদেশের অর্থনীতিতে এককভাবে কৃষি সবচেয়ে বড় খাত। দেশের প্রায় ৬০ ভাগ মানুষ প্রত্যক্ষ ও পরোক্ষভাবে কৃষির উপর নির্ভরশীল। তাই এই খাতের উন্নয়ন হলে কৃষি উৎপাদন ও কর্মসংস্থান বৃদ্ধি পাবে। ফলে দরিদ্র কৃষকদের আয় বৃদ্ধি পাবে। তাদের আয় বৃদ্ধির ফলে জীবনযাত্রার মান ও বৃদ্ধি পাবে। এতে তারা দরিদ্র তার হাত থেকে মুক্তি পাবে। তাই কৃষি খাতের উন্নতি হলে কৃষকদের দারিদ্রতা হ্রাস পাবে।"
        },
        {
          "label": "গ",
          "question": "",
          "explanation": "উদ্দীপকে কৃষি ঋণের  প্রাতিষ্ঠানিক ও অপ্রাতিষ্ঠানিক উৎসগুলো উল্লেখ করা হয়েছে। নিম্মে তা আলোচনা করা হলো :   সরকারি বিধি ও নিয়মের অন্তর্ভুক্ত কৃষি ঋণের উৎসগুলো প্রাতিষ্ঠানিক উৎস। যেমন বাংলাদেশ কৃষি ব্যাং, রাজশাহী কৃষি উন্নয়ন ব্যাংক এবং কর্মসংস্থান ব্যাংক ইত্যাদি। তবে সরকারি নিয়ম ও বিধি বহির্ভূত কৃষি ঋণের উৎস গুলোকে অপ্রাতিষ্ঠান উৎস বলা হয়। যেমন গ্রাম্য মহাজন, বন্ধু-বান্ধব, আত্মীয়-স্বজন, ফড়িয়া ইত্যাদি। উদ্দীপকে আমাদের দেশে কৃষকরা কৃষিতে বিনিয়োগের জন্য বিভিন্ন উৎস থেকে ঋণ গ্রহণ করেন। এসব উৎসগুলোর মধ্যে প্রতিষ্ঠানিক উৎসগুলো হল – গ্রাম্য মহাজন, বন্ধু-বান্ধব, আত্মীয়-স্বজন, ফড়িয়া, ভূ- স্বামী, মধ্যস্বত্বভোগী ও ব্যবসায়ী শ্রেণী। প্রাতিষ্ঠানিক উৎসের তুলনায় অপ্রাতিষ্ঠানিক উৎস থেকে ঋণ গ্রহণ করা সহজ। তাই কৃষকরা এ উৎস থেকে বেশি ঋণ গ্রহণ করে। তবে প্রাতিষ্ঠানিক উৎসব ঋণের সুদের হার কম হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকে কৃষি ঋণের সমস্যা সমাধানে সরকারের গৃহীত পদক্ষেপ গুলো পর্যাপ্ত নয়। নিম্নে তা আলোচনা করা হলো :   কৃষি কাজের নির্বাহের জন্য কৃষকরা বিভিন্ন প্রাতিষ্ঠানিক ও অপ্রাতিষ্ঠানিক উৎস থেকে ঋণ নেয়। এক্ষেত্রে অপ্রাতিষ্ঠানিক উৎসগুলো অসংগঠিত ও শোষণমূলক হওয়ায় কৃষকদের ঋণের জন্য প্রাতিষ্ঠানিক উৎসগুলোর দিকে হাত বাড়াতে হয়। কিন্তু প্রাতিষ্ঠানিক উৎসগুলো থেকে ঋণ গ্রহণ করতে বিভিন্ন সমস্যার সম্মুখীন হতে হয়। উদ্দীপকে কৃষি ঋণের উপযোগিতা বৃদ্ধির কারণে কৃষকরা ঋণ নিতে নানা ধরনের সমস্যায় পড়ে। সরকার এসব সমস্যা সমাধানের ঋণের পরিমাণ বৃদ্ধি, সুদের হার হ্রাস, তদারকি বৃদ্ধির পদক্ষেপ নিয়েছে। এসব পদক্ষেপের ফলে কৃষি ঋণের সমস্যা কিছুটা সমাধান হলেও তা পর্যাপ্ত নয় । কৃষি আধুনিকায়নের জন্য কৃষকদের প্রচুর অর্থের প্রয়োজন। কৃষকদের হাতে প্রয়োজনীয় অর্থ সরবরাহের জন্য সরকার উদ্দীপকে উল্লেখিত পদক্ষেপের পাশাপাশি আরো পদক্ষেপ গ্রহণ করতে পারে। যেমন নতুন ব্যাংক অনুমোদন ও ব্যাংকের শাখা গ্রাম পর্যায়ে স্থাপনের শর্ত আরোপ করতে পারে। এর পাশাপাশি স্বল্প সুদের ঋণ বা ভর্তুকি সুবিধা দিতে হবে। প্রাতিষ্ঠানিক উৎসগুলো থেকে ঋণ নিতে জামানতের প্রয়োজন হয়। তাই তাদের জামানতবিহীন ঋণ সুবিধার ব্যবস্থা করতে হবেসুতরাং বলা যায় যে, উদ্দীপকের সরকারের পদক্ষেপ কৃষিঋণ বৃদ্ধির জন্য পর্যাপ্ত নয়। ।"
        }
      ]
    },
    {
      "number": "3",
      "uddipok": "বসত বাড়ির পাশে সালিহা ঘরে উৎপাদিত সুতা ও বাজার থেকে কাঁচামাল সংগ্রহ করে একটি প্রতিষ্ঠান পরিচালনা করছে। এই প্রতিষ্ঠানে তিনি ৮ লাখ টাকা বিনিয়োগ করেছেন এবং ১০ জন শ্রমিক নিয়োগ দিয়েছেন। সম্প্রতি তিনি পণ্যের বিপণন সমস্যা, দক্ষ শ্রমিকের অভাব, কাঁচামালের উচ্চমূল্য ইত্যাদি কারণে লাভজনকভাবে প্রতিষ্ঠানটি পরিচালনা করতে পারছেন না।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "জয় শিল্পের জমি ও কারখানা ভবন ব্যতিরেকে স্থায়ী সম্পদের মূল্য ৭৫ লক্ষ থেকে ১৫ কোটি টাকা তাকে ক্ষুদ্র শিল্প বলে।"
        },
        {
          "label": "খ",
          "question": "কৃষি কিভাবে শিল্পকে সহায়তা করে? ",
          "explanation": "কৃষি ও শিল্পখাত পরস্পর নির্ভরশীল। কৃষি খাতের উন্নতি ও আধুনিকায়নের জন্য বিভিন্ন কৃষি সরঞ্জাম ও স্যারের যোগান দেয় শিল্প খাতে। তেমনি শিল্পের প্রসারে জন্য প্রয়োজনীয় কাঁচামাল ও শিল্প দ্রব্যের বাজার সৃষ্টিতে সহায়তা করে কৃষিখাত। আমাদের দেশের অধিকাংশ শিল্প কৃষি ভিত্তিক। যদি কৃষি উৎপাদন কমে যায় তবে শিল্পের কাঁচামাল ও অপ্রতুল হয়ে পড়ে। যা শিল্পের উৎপাদন ব্যাহত করে। শিল্পের উন্নয়ন করতে হলে কৃষিরও উন্নয়ন আবশ্যক। আর এসব কারণে কৃষি উন্নয়ন শিল্পের উন্নয়নের সহায়তা করে।"
        },
        {
          "label": "গ",
          "question": "উদ্দীপকে কোন ধরনের শিল্পের উল্লেখ করা হয়েছে ? ব্যাখ্যা করো।",
          "explanation": "উদ্দীপকে কুটির শিল্পের উল্লেখ করা হয়েছে।   যে শিল্পে স্বল্প মূলধন ও শ্রমশক্তিকে কাজে লাগিয়ে পারিবারিক সদস্যদের দ্বারা উৎপাদন ব্যবস্থা নিয়ন্ত্রিত ও পরিচালিত হয় তাকে কুটির শিল্প বলে। এ শিল্পে মূলধনের পরিমাণ অনধিক ১০ লক্ষ টাকা ও শ্রমিকের পরিমাণ অনধিক ১৫ জন। এ শিল্পের কাঁচামাল স্থানীয়ভাবে পাওয়া যায়। অর্থনীতিতে এই শিল্পের গুরুত্ব অনস্বীকার্য।  উদ্দীপকে সালিহা ঘরে উৎপাদিত সুতা ও বাজার থেকে কাঁচামাল সংগ্রহ করে একটি প্রতিষ্ঠান পরিচালনা করেন। এই প্রতিষ্ঠানে দিনে ৮ লাখ টাকা বিনিয়োগ করেছেন এবং ১০ জন শ্রমিক নিয়োগ দিয়েছেন। অর্থাৎ সালিহার প্রতিষ্ঠিত শিল্পটি কুটির শিল্পের বৈশিষ্ট্যের সাথে সাদৃশ্যপূর্ণ। অতএব, উদ্দীপকের শিল্পটি কুটির শিল্পকে নির্দেশ করে। এ শিল্পে স্বল্পমূলধন লাগে বলে পারিবারিক সঞ্চয় দ্বারাও পরিচালনা করা যায়। ফলে অর্থনীতিতে বিনিয়োগ বাড়ে। এর পাশাপাশি আমদানি কমানো ও রপ্তানি বৃদ্ধির মাধ্যমে অর্থনৈতিক উন্নয়ন ঘটাতে এই শিল্প সহায়ক ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কুটির শিল্পের বিরাজমান সমস্যা সমাধানে সমন্বিত উদ্যোগ প্রয়োজন।   কুটির শিল্পের মাধ্যমে প্রতিবছর অনেকের নতুন কর্মসংস্থান হচ্ছে। কর্মসংস্থান সৃষ্টির মাধ্যমে দারিদ্র দূরীকরণে সমাজের প্রান্তিক ভূমিহীন কৃষক ও মহিলাদের এই শিল্পের উপর নির্ভরশীলতা বাড়ছে । বর্তমানে এই শিল্প বিভিন্ন সমস্যায় জর্জরিত।   উদ্দীপকে সালিহার কুটির শিল্পে নানা ধরনের সমস্যা রয়েছে। এ শিল্পে মূলধনের সমস্যা ও ত্রুটিপূর্ণ বিপণন ব্যবস্থা বিদ্যমান। আবার, দক্ষ কারিগরের অভাব ও কাঁচামালের উচ্চমূল্য ইত্যাদি এই শিল্পে বিরাজমান। কাজেই অর্থনৈতিক উন্নয়নের লক্ষ্যে এ শিল্পের সমস্যা সমাধান করা জরুরী। বাংলাদেশের কুটির শিল্পের সমস্যা সমাধানের আধুনিক যন্ত্রপাতি, উপকরণ ও তথ্যপ্রযুক্তির ব্যবহার বাড়াতে হবে। অদক্ষ কারিগরদের শিক্ষা, প্রশিক্ষণ ও প্রযুক্তিগত জ্ঞান প্রদানের মাধ্যমে দক্ষতা বাড়াতে হবে। এ শিল্পে মূলধনের স্বল্পতা নিরসনে সহজ শর্তে ঋণ প্রদানের ব্যবস্থা করা দরকার। বাজার ব্যবস্থা, রাস্তা, পরিবহন ব্যবস্থা উন্নত করতে হবে। এছাড়াও ক্রেতাদের রুচি অনুযায়ী মানসম্মত দ্রব্য উৎপন্ন করতে হবে। এর পাশাপাশি সরকারি পৃষ্ঠপোষকতা এ শিল্পের বিকাশে সহায়ক হবে। উপরে উল্লেখিত পদক্ষেপসমূহ গ্রহণ ও বাস্তবায়নের মাধ্যমে কুটির শিল্পের সমস্যা সমাধান করা যায়।"
        }
      ]
    },
    {
      "number": "4",
      "uddipok": "A একটি অনুন্নত দেশ। উক্ত দেশটির জনসংখ্যা ও খাদ্য উৎপাদন সম্পর্কিত তথ্য নিচে দেওয়া হল :",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কাজ করতে সক্ষম ব্যক্তি প্রচলিত মজুরিতে কাজ করতে ইচ্ছুক কিন্তু কাজ পায় না এ অবস্থানকেই বেকারত্ব বলে।"
        },
        {
          "label": "খ",
          "question": "",
          "explanation": "মানবসম্পদ উন্নয়নের সাথে শিক্ষা প্রত্যক্ষভাবে জড়িত।  শিক্ষা এমন একটি প্রক্রিয়া যার মাধ্যমে কোন ব্যক্তি বিভিন্ন বিষয় জ্ঞান লাভ করে। শিক্ষা হচ্ছে মানব সম্পদ উন্নয়নের প্রধান হাতিয়ার। সমাজে শিক্ষার প্রসার ঘটলে মানুষ নিজেকে সম্পদের পরিণত করার বিভিন্ন কৌশল ও সৃজনী ক্ষমতা অর্জন করে। এর মাধ্যমে মানুষ নিজেকে উন্নত করতে এবং রাষ্ট্রের বিদ্যমান সম্পদের কাম্য ব্যবহার নিশ্চিত করতে সক্ষম হয়। এভাবে শিক্ষা মানব সম্পদ উন্নয়নকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকের A দেশের তথ্য ম্যালথাসের জনসংখ্যা তত্ত্বের সাথে সম্পর্কিত। নিচে তা বিশ্লেষণ করা হলো :   ম্যালথাসের তত্ত্বের মূল বক্তব্য হলো জনসংখ্যা অনিয়ন্ত্রিত অবস্থায় জ্যামিতিক হারে বৃদ্ধি পায় এবং  জীবনধারণের উপকরণ  খাদ্য পায়  বৃদ্ধি পায় গাণিতিক হারে। এক্ষেত্রে ১,২,৪,৮,১৬,৩২…. হলো জ্যামিতিক হার এবং ১,২,৩,৪,৫,৬…..হলো গাণিতিক হার ইত্যাদি হারে বৃদ্ধি পাওয়া। তিনি মনে করেন জনসংখ্যা জ্যামিতিক হারে বৃদ্ধি পেলে প্রতি ২৫ বছর অন্তর দ্বিগুণ হয়।  উদ্দীপকের ছকে জনসংখ্যা প্রতি ২৫ বছর পর পর দ্বিগুন হারে বৃদ্ধি পেয়েছে। অর্থাৎ ১, ২, ৪, ৮ হারে বৃদ্ধি পেয়েছে। এটি জ্যামিতিক হারকে নির্দেশ করে। ছকে দেখা যায় জনসংখ্যা জ্যামিতিক হারে বৃদ্ধি পাওয়ায় খাদ্য উপাদানকে ছাড়িয়ে যায়। ফলে জনাধিক্য সমস্যা দেখা দেয়। সুতরাং বলা যায় যে, উদ্দীপকে এসব কারণে A দেশের তথ্য ম্যালথাসের তত্ত্বের সাথে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপকের A দেশের সমস্যা সমাধানে ম্যালথাসের তত্ত্বে প্রতিরোধমূলক ও প্রাকৃতিক নিরোধের কথা উল্লেখ আছে । নিচে তা বিশ্লেষণ করা হলো :   ম্যালথাস তার তত্ত্বের জনসংখ্যার বৃদ্ধি রোধকল্পে দুই ধরনের প্রতিরোধ ব্যবস্থার কথা উল্লেখ করেন। ১.  প্রতিরোধমূলক ব্যবস্থা ও ২. প্রাকৃতিক নিরোধ। বিলম্বে বিবাহ, যৌন সংযম, জন্মনিয়ন্ত্রণ, কৌমার্য, অবলম্বন ইত্যাদি প্রন্থায় জন্মনিয়ন্ত্রণকে প্রতিরোধমূলক ব্যবস্থা বলা হয়। আবার যুদ্ধ বিগ্রহ,  মহামারী, দুর্ভিক্ষ, খাদ্যাভাব ইত্যাদি প্রাকৃতিক দুর্যোগের কারণে জনসংখ্যা অতিরিক্ত অংশ প্রাণসংহারকে নিরোধ বলে।  উদ্দীপক A দেশের সারণীতে জনসংখ্যা বৃদ্ধি ও খাদ্য উৎপাদনের মধ্যে শ্রেষ্ঠ ব্যবধান ম্যালথাসের তত্ত্বকে নির্দেশ করে। নিবারণ ব্যবস্থাকে ম্যালথাস  নৈতিকবাধা, পাপ, লাঞ্ছনার মধ্যে বিভক্ত করেছেন। নৈতিকবাধা বলতে তিনি অনাচার ব্যতিরেকে বিবাহ থেকে বিরত থাকা বুঝিয়েছেন। পাপ বলতে নর নার নারীর অবৈধ সম্পর্ক ও বিবাহ শয্যায় অপবিত্রতা লংঘনকে বোঝান।আর লাঞ্ছনা বলতে যুদ্ধবিগ্রহ ও বাড়াবাড়িকে বুঝান।    ম্যালথাস বলেন প্রকৃতি যখন মানুষের অতিরিক্ত সংখ্যা গ্রহণ করতে পারবে না তখন দুর্যোগ দেখা দেয়। তিনি মনে করেন খাদ্যের যোগানের তুলনায় জনসংখ্যা বেড়ে গেলে প্রকৃতি নিজেই মানুষের উপর প্রতিশোধ নেয়। আর তখনই মহামারী দুর্ভিক্ষ ভূমিকম্প বন্যা ইত্যাদি প্রাকৃতিক দুর্যোগ প্রকট আকারে দেখা দেয়।  এইভাবে অতিরিক জনসংখ্যা প্রাণসংহারকে প্রাকৃতিক নিরোধ বলা হয়।    সুতরাং বলা যায় যে , উদ্দীপকে উল্লেখিত বিষয়টি এভাবে অতিরিক্ত জনসংখ্যার প্রাণসংহারকে প্রাকৃতিক নিরোধ বলা হয়।"
        }
      ]
    },
    {
      "number": "5",
      "uddipok": "সাদেক একজন শিক্ষিত বেকার। সম্প্রতি তিনি যুব উন্নয়ন অধিদপ্তর থেকে প্রশিক্ষণ নিয়ে তার নিজস্ব জমিতে সবজি চাষ ও গরুর খামার গড়ে তুলেছেন। কিন্তু বাস্তব অভিজ্ঞতার অভা,ব মূলধনের স্বল্পতা, সেচ সুবিধার অভাব, উৎপাদিত ফসলের নায্যমূল্য না পাওয়া ইত্যাদি কারণে সাদেকের উদ্যোগ বাধাগ্রস্ত হচ্ছে। প্রয়োজনীয় সরকারি ও এনজিও পৃষ্ঠপোষকতা পেলে তিনি উল্লেখিত সমস্যা কাটিয়ে উঠতে পারেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোনো দেশে প্রতি বর্গকিলোমিটারে যতজন লোক বসবাস করে তাকে  জনসংখ্যার ঘনত্ব বলে।"
        },
        {
          "label": "খ",
          "question": "",
          "explanation": "জনসংখ্যা ও জনসংখ্যার ঘনত্বের মধ্যে সমমুখী সম্পর্ক বিদ্যমান।  জনসংখ্যার ঘনত্ব সাধারণত একটি এলাকা বা দেশের ভূমির সাথে জনসংখ্যার অনুপাতকে নির্দেশ করে। অথাৎ একটি দেশের মোট জনসংখ্যাকে মোট আয়তন দ্বারা ভাগ করলে জনসংখ্যার ঘনত্ব পাওয়া যায়। দেশের জনসংখ্যার পরিমাণ বেশি হলে এর ঘনত্ব বেশি হয়। আর জনসংখ্যার পরিমাণ কম হলে ঘনত্ব কম হয়। তাই জনসংখ্যা বাড়লে জনসংখ্যার ঘনত্ব বাড়ে।"
        },
        {
          "label": "গ",
          "question": "",
          "explanation": "উদ্দীপকের সাদেকের উদ্যোগটি আত্মকর্মসংস্থান কে নির্দেশ করে।  কোন ব্যক্তি নিজেই নিজের কর্মসংস্থান সৃষ্টি করাকে  আত্মকর্মসংস্থান বা স্ব-কর্মসংস্থান বলে। দেশের বর্ধিত জনসংখ্যার কর্মসংস্থানের জন্য  আত্মকর্মসংস্থান একান্ত অপরিহার্য। তবে আত্মকর্মসংস্থানের ক্ষেত্রেও বিভিন্ন ধরনের বাধা লক্ষ্য করা যায়। বাধা সমূহের মধ্যে ব্যক্তির মূলধনের অভাব, ঋণের অভাব, শিক্ষা ও প্রশিক্ষণের অভাব, দূর দৃষ্টির অভাব ইত্যাদি উল্লেখযোগ্য।  উদ্দীপকের সাদেক একজন শিক্ষিত বেকার। সাম্প্রতি তিনি 'যুব উন্নয়ন অধিদপ্তর' প্রশিক্ষণ নিয়ে তার নিজস্ব জমিতে সবজি ও গরুর খামার গড়ে তুলেছেন। কিন্তু বাস্তব অভিজ্ঞতার অভাব,  মূলধনের সল্পতা, সেচ সুবিধার অভাবে তার উৎপাদন বাধাগস্ত হয়। যা তার আত্মকর্মসংস্থানের পথে বাধা হয়ে দাঁড়ায়। আত্মকর্মসংস্থানের জন্য মূলধন অপরিহার্য উপাদান। তাছাড়া আত্মকর্মী হতে হলে বাস্তব অভিজ্ঞতার প্রয়োজন রয়েছে। কিন্তু এক্ষেত্রে সাদেকের কোন বাস্তব অভিজ্ঞতা নেই। যা সাদেকের আত্মকর্মসংস্থানের ক্ষেত্রে বাধা হিসেবে দাঁড়িয়েছে।"
        },
        {
          "label": "ঘ",
          "question": "",
          "explanation": "সরকারি ও এনজিওর পৃষ্ঠপোষকতায় উপযুক্ত প্রশিক্ষণ ও পরিকল্পনা প্রণয়নের মাধ্যমে সাদেকের সমস্যা সমাধান করা যায়।  বেকার জনগোষ্ঠীকে  কর্মসংস্থানের মাধ্যমে আত্মনির্ভরশীল করা যায়। এক্ষেত্রে আত্মকর্মসংস্থান ব্যাপক ভূমিকা রাখতে পারে। কেননা আত্মকর্মসংস্থানের মাধ্যমে তাদের বেকারত্ব দূর হবে। এভাবে অর্থ উপার্জনের মাধ্যমে আত্মনির্ভরশীল হতে পারবে।  উদ্দীপকের সাদেকের আত্মকর্মসংস্থানের উদ্যোগ বাধাগ্রস্ত হয়। মূলত বাস্তব অভিজ্ঞতা, মূলধন,সেচ সুবিধার অভাবে তার উদ্যোগ সফল হয়নি। এছাড়া তার উৎপাদিত ফসলের ন্যায্যমূল্য না পাওয়াও এর জন্য দায়ী। এসব সমস্যা সমাধানের জন্য  সরকারি ও বেসরকারি সহায়তার প্রয়োজন।সরকারি-বেসরকারি পর্যায় উন্নত প্রশিক্ষণ বাজার সম্প্রসারণ এর পরিকল্পনা করে এসব সমস্যা সমাধান করতে পারে ।  দ্রুত ক্ষুদ্র ব্যবসার উদ্যোগ নেওয়ার জন্য  উপযুক্ত শিক্ষা ও প্রশিক্ষণ প্রদানের জন্য  উপদেশ দিতে হবে । প্রয়োজনীয় ঋণদানের  ব্যবস্থা করতে হবে। আত্মকর্মসংস্থানের জন্য যুব ব্যাংক প্রতিষ্ঠা করে এ ব্যাংক থেকে সহজ শর্তে  ঋণের   ব্যবস্থা করতে হবে। আত্নকর্মসংস্থানে উল্লেখযোগ্য অবদানের স্বীকৃতি স্বরূপ তাদের কে পুরস্কার ও সার্টিফিকেট প্রদান করতে হবে। এভাবে যুগোপযোগী পরিকল্পনা প্রণয়ন, সিদ্ধান্ত গ্রহণ এবং অনুপ্রেরণা প্রদানের মাধ্যমে সরকারি-বেসরকারি সহায়তায় আত্মকর্মসংস্থান বাড়ানোর মাধ্যমে আত্মনির্ভরশীল করা যাবে।"
        }
      ]
    },
    {
      "number": "6",
      "uddipok": "বিগত ১০ বছর যাবত শামীম সাহেব পাঁচ ইউনিটের একটি রপ্তানিমুখী কারখানা অত্যন্ত সফলভাবে পরিচালনা করে আসছেন। এ শিল্প থেকে দেশের রপ্তানি আয়ের প্রায় ৫% উপার্জিত হয়। প্রচুর দক্ষ ও অদক্ষ শ্রমিক এই শিল্পে নিয়োজিত হয়েছে। এ শিল্পের কাঁচামালের বেশিরভাগ একটি উৎসবে সংগৃহীত হয়। সম্প্রতি বৈশ্বিক প্রতিযোগিতা, রাশিয়া ইউক্রেন যুদ্ধ পরিস্থিতি, উদ্যোক্তাদের অদক্ষতা ইত্যাদি কারণে এই শিল্পের প্রবৃদ্ধি বাধাগ্রস্ত হচ্ছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যেসব শিল্প প্রতিষ্ঠান রপ্তানিযোগ্য দ্রব্যাদি উৎপাদন ও তা রপ্তানি করে সেগুলোকে রপ্তানিমুখী শিল্প বলে।"
        },
        {
          "label": "খ",
          "question": "",
          "explanation": "শিল্পায়নের মাধ্যমে অধিক কর্মসংস্থান সৃষ্টি হয়ে বেকারত্ব নিরসন হয়। বাংলাদেশের মতো উন্নয়নশীল দেশে বেকারত্বের হার অনেক বেশি। এরূপ অতিরিক্ত বেকারত্বের মোকাবিলায় অধিক কর্মসংস্থান নিশ্চিত করতে পারে একমাত্র শিল্পকারখানা। কারণ শিল্পকারখানায় একসাথে অনেক মানুষের কর্মসংস্থান সৃষ্টি হয়। যা কৃষি ও সেবা খাতে ততটা হয় না। এজন্য শিল্পায়ন বেকারত্ব নিরাসনের সহায়তা করে।"
        },
        {
          "label": "গ",
          "question": "",
          "explanation": "উদ্দীপকে আলোচিত শিল্পটি হচ্ছে চামড়া শিল্প।   চামড়া শিল্প বাংলাদেশের অন্যতম প্রধান রপ্তানিমুখী শিল্প। এখন তৈরি পোশাকের পরই বৈদেশিক মুদ্রা অর্জনে চামড়া শিল্পের অবস্থান। বাংলাদেশ থেকে কাঁচা চামড়ার পাশাপাশি জুতা, ট্রাভেল ব্যাগ, বেল্ট, ওয়ালেট বা মানিব্যাগ বিদেশে রপ্তানি হচ্ছে।   উদ্দীপকে শামীম সাহেবের রপ্তানিমুখী শিল্প কারখানায় উৎপাদিত পণ্যের কাঁচামাল একটি উৎসবে সংগৃহীত হয়। চামড়া শিল্পের কাঁচামাল ঈদ-উল-আজহার উৎসবের পশুর চামড়া থেকে সংগৃহীত হয়। তাই উক্ত শিল্পটি চামড়া শিল্পকে নির্দেশ করে। এ শিল্প থেকে দেশের রপ্তানি আয়ের ৫% উপার্জিত হয়। প্রচুর দক্ষ ও অদক্ষ  শ্রমিক এর শিল্পে নিয়োজিত থাকায় কর্মসংস্থানের সৃষ্টি হয়। তাই বলা যায়, বৈদেশিক মুদ্রা অর্জন ও কর্মসংস্থান সৃষ্টিতে এর শিল্প গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকের আলোকে চামড়া শিল্পের উন্নয়নে নিম্নলিখিত পদক্ষেপ গ্রহণ করা উচিত।   চামড়া শিল্পে নিয়োজিত ব্যবসায়ী ও প্রতিষ্ঠানসমূহ যাতে কোরবানির পশুর চামড়া সংগ্রহ করতে পারে তার জন্য প্রয়োজনীয় ব্যাংক ঋণের ব্যবস্থা গ্রহণ করতে হবে। এক্ষেত্রে রাষ্ট্রায়ত্ত বাণিজ্যিক ব্যাংকগুলো অগ্রণী ভূমিকা পালন করতে পারে। এছাড়া চামড়া শিল্পের সমস্যা সমাধানের প্রথমেই দরকার সরকার কর্তৃক সুষ্ঠু চামড়া নীতি প্রণয়ন। ফলে চামড়া শিল্পের গতিশীলতা বাড়বে।   উদ্দীপকে সম্প্রতি বৈশ্বিক প্রতিযোগিতা, রাশিয়া-ইউক্রেন যুদ্ধ পরিস্থিতি উদ্যোক্তাদের অদক্ষতা  শিল্পের প্রবৃদ্ধি বাধাগ্রস্ত হচ্ছে। তাই এ শিল্পের সমস্যা সমাধানে দক্ষ উদ্যোক্তা ও শ্রমিক প্রয়োজন। যাতে উন্নত মানের পন্য তৈরি করে প্রতিযোগিতায় টিকে থাকতে পারে। ফলে এই শিল্পের জন্য ট্যানারিল শিল্পের সাথে জড়িত বিভিন্ন প্রতিষ্ঠাকে অবকাঠামোগত  সুযোগ-সুবিধা প্রদানের জন্য ফিনিশিং ফ্যাসিলিটিজ সেন্টার চালু করা দরকার। ফলে ছোট ছোট ট্যানারিগুলো ফিনিশড লেদার তৈরি করতে পারবে। দক্ষ জনশক্তির যোগান বৃদ্ধির জন্য বাংলাদেশ কলেজ অব লেদার টেকনোলজি এর আধুনিকীকরণের ব্যবস্থা গ্রহণসহ এ ধরনের আরও প্রতিষ্ঠান স্থাপনের উদ্যোগ গ্রহণ করতে হবে। চামড়া শিল্প বাংলাদেশের প্রেক্ষিতে একটি অত্যন্ত গুরুত্বপূর্ণ ও সম্ভাবনাময় শিল্প। তাই এ শিল্পের সমস্যা সমাধানের জন্য উপরিউক্ত ব্যবস্থা গ্রহণ করা বাঞ্ছনীয়। সেই সাথে এর শিল্পের উন্নয়নে বেসরকারি খাতের অংশগ্রহণকে উৎসাহিত করতে হবে।"
        }
      ]
    },
    {
      "number": "7",
      "uddipok": "নিচের চিত্রটি লক্ষ্য কর এবং সংশ্লিষ্ট প্রশ্নগুলোর উত্তর দাও :",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সাধারণত দামস্থরের ক্রমবৃদ্ধির প্রবণতায় হলো মুদ্রাস্ফীতি।"
        },
        {
          "label": "খ",
          "question": "",
          "explanation": "দামস্তরের ক্রমাগত বৃদ্ধি মুদ্রাস্ফীতিকে নির্দেশ করে।  দ্রব্যসামগ্রিক যোগান বৃদ্ধি না পেয়ে যদি অর্থের যোগান বৃদ্ধি পায় তবে অর্থের ক্রয়ক্ষমতা হ্রাস পায়। অর্থনীতিতে এই অবস্থাকে মুদ্রাস্ফীতি বলে। অর্থের ক্রয় ক্ষমতা হ্রাসের কারণে সমপরিমাণ অর্থ দিয়ে পূর্বের চেয়ে কম পরিমাণ দ্রব্য পাওয়া যায়। ফলে ভোক্তা সাধারন ক্ষতিগ্রস্ত হয়।"
        },
        {
          "label": "গ",
          "question": "উদ্দীপকে কোন ধরনের মুদ্রাস্ফীতি দেখানো হয়েছে ?ব্যাখ্যা করো।",
          "explanation": "উদ্দীপকে চাহিদা বৃদ্ধিজনিত মুদ্রাস্ফীতি দেখানো হয়েছে। নিম্নে এর তা ব্যাখ্যা করা  হলো :   চাহিদা বৃদ্ধির কারণে যদি কোন দ্রব্যের দাম স্তর বৃদ্ধি পায় তখন তাকে চাহিদা বৃদ্ধি জনিত মুদ্রাস্ফীতি বল।  পূর্ণ নিয়োগ থেকে সামগ্রিক চাহিদা বৃদ্ধি পেলে  চাহিদা বৃদ্ধি জনিত মুদ্রাস্ফীতি সৃষ্টি হয়। মূলত যোগান  স্থির থেকে চাহিদা বৃদ্ধি পেলে এই ধরনের মুদ্রাস্ফীতি লক্ষ্য করা যায়। চাহিদা বৃদ্ধি জনিত মুদ্রাস্ফীতির মূল কারণ হচ্ছে অর্থের যোগান বৃদ্ধি।   উদ্দীপকে চিত্র অনুসারে দেখা যায় প্রাথমিক অবস্থায় সামগ্রিক চাহিদা ও যোগান E 0 বিন্দুতে পরস্পর সমান থাকায় তাই OM উৎপাদনে ভারসাম্য দাম OP 1 । কিন্তু পরবর্তীতে সামগ্রিক যোগান AS স্থির থেকেও সামগ্রিক চাহিদা D 0 বৃদ্ধি পেয়ে D 1 হওয়ায় দামস্তর OP 0 বেড়ে OP 1 হয়। যার ফলে দেশটিতে দামস্তর P 0 P 1 পরিমাণ বৃদ্ধি পায়।    যোগান স্থির থেকে সামগ্রিক চাহিদা বৃদ্ধি পাওয়ার কারণে বলা যায় উদ্দীপকে চাহিদা বৃদ্ধি জনিত মুদ্রাস্ফীতি দেখানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মুদ্রাস্ফীতি তথা চাহিদা বৃদ্ধিজনিত মুদ্রাস্ফীতি নিয়ন্ত্রণে ব্যাংক হার বৃদ্ধি করলে কিছুটা ইতিবাচক ফলাফল পাওয়া যাবে। নিম্নে তা ব্যাখ্যা করা হলো :   উদ্দীপকের চিত্রে চাহিদা বৃদ্ধি জনিত মুদ্রাস্ফীতিকে দেখানো হয়েছে। সাধারণত আর আর্থিক নীতি বাস্তবায়নের মাধ্যমে মুদ্রাস্ফীতি নিয়ন্ত্রণ করা যায়। সাধারণত মুদ্রাস্ফীতি নিয়ন্ত্রণের জন্য কেন্দ্রীয় ব্যাংক যে সকল কৌশল অবলম্বন করে সেগুলোকে আর্থিক নীতি বলা হয়। কেন্দ্রীয় ব্যাংকের আর্থিক নীতিগুলো হল - ব্যাংক হার পরিবর্তন, খোলা বাজারে ঋণপত্র বিক্রয়, রিজার্ভের অনুপাতের পরিবর্তন ইত্যাদি।  কেন্দ্রীয় ব্যাংক যদি ব্যাংক হার বৃদ্ধি করে দেয় তখন সুদের পরিমাণ বৃদ্ধি পায় এবং বিনিয়োগ হ্রাস পায়। আর বিনিয়োগ হ্রাস পাওয়ার ফলে জনগণের মধ্যে অর্থের যোগান কমে যায়। ফলে তাদের ক্রয় ক্ষমতা হ্রাস পায় এবং চাহিদা বৃদ্ধিজনিত মুদ্রাস্ফীতি ও নিয়ন্ত্রণ হয়।    তবে শুধু ব্যাংক ঋণহার বৃদ্ধির মাধ্যমে চাহিদা বৃদ্ধি জনিত মুদ্রাস্ফীতি পুরোপুরি নিয়ন্ত্রণ সম্ভব নয়। কেননা অর্থের যোগান সম্পূর্ণভাবে কমাতে ঋণহার পরিবর্তনের পাশাপাশি অন্যান্য আর্থিক নীতি ও গ্রহণ করতে হবে।    তাই বলা যায়, চাহিদা বৃদ্ধিজনিত মুদ্রাস্ফীতি নিয়ন্ত্রণে ব্যাংক হার বৃদ্ধি করলে কিছুটা ইতিবাচক ফলাফল পাওয়া যাবে। তবে পুরোপুরি নিয়ন্ত্রণ না ও হতে পারে।"
        }
      ]
    },
    {
      "number": "8",
      "uddipok": "তৈরি পোশাক খাত থেকে বাংলাদেশ প্রায় ৪০ বিলিয়ন মার্কিন ডলার বৈদেশিক মুদ্রা অর্জন করে। এই শিল্পে প্রায় ৩৫ লক্ষ শ্রমিকের কর্মসংস্থানের সুযোগ এবং অনেক ধরনের পশ্চাত সংযোগ শিল্প গড়ে ওঠেছে। তাছাড়া এ খাত সাধারণত জনগণের জীবনমান উন্নয়নে ভূমিকা রাখছে। সম্প্রতি এ খাতের সমৃদ্ধির জন্য শিল্পোদ্যোক্তাগণ অধিকতর মানসম্পন্ন পোশাক তৈরির পদক্ষেপ নিচ্ছেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সরকারি নির্দেশে জাতীয় নিরাপত্তার স্বার্থে যেসব শিল্প সংরক্ষিত রাখা প্রয়োজন সেসব শিল্পকে সংরক্ষিত শিল্প বলে।"
        },
        {
          "label": "খ",
          "question": "",
          "explanation": "রপ্তানিমুখী শিল্পের প্রসার ঘটলে দেশের রপ্তানি বৃদ্ধি পায়। রপ্তানিমুখী শিল্প প্রতিষ্ঠান বিদেশে পণ্য রপ্তানি ও বৈদেশিক মুদ্রা অর্জনের উদ্দেশ্যে পরিচালিত হয়। এর শিল্পের উন্নয়ন ঘটলে দেশে রপ্তানি আয় বৃদ্ধি পায় । ফলে শিল্প ক্ষেত্রে মূলধন ঘঠন হয়। এতে দেশে অধিক সংখ্যক রপ্তানিমুখী ও এর সহায়ক শিল্প প্রতিষ্ঠান গড়ে ওঠে। এসব শিল্পের শ্রমের চাহিদা পূরণের জন্য কর্মসংস্থান সৃষ্টি হয়। তাই বলা যায়, রপ্তানি বৃদ্ধি পেলে কর্মসংস্থান বৃদ্ধি পায়।"
        },
        {
          "label": "গ",
          "question": "উদ্দীপকে উল্লিখিত উৎপাদন খাতটির গুরুত্ব ব্যাখ্যা করো ।",
          "explanation": "উদ্দীপকের তৈরি পোশাক খাত বাংলাদেশে কর্মসংস্থানের পাশাপাশি বৈদেশিক মুদ্রা অর্জনের রপ্তানি বাণিজ্যের সর্ববৃহৎ খাত।   পোশাক শিল্প বাংলাদেশের শিল্পক্ষেত্রে নতুন সম্ভাবনার দিগন্ত উন্মোচিত করেছে। বর্তমানে দেশে প্রায় ৫ হাজার তৈরি পোশাক শিল্পের কারখানা রয়েছে। এসব কারখানায় বিপুল পরিমাণ কর্মসংস্থান সৃষ্টি হয়েছে। এ শিল্পের প্রায় ৮০% হলো অশিক্ষিত ও অর্ধশিক্ষিত মহিলা কর্মী। দেশের রপ্তানি বাণিজ্যে এ শিল্পের অবদান অপরিসীম ।   উদ্দীপকে তৈরি পোশাক খাত থেকে বাংলাদেশ প্রায় ৪০ বিলিয়ন মার্কিন ডলার আয় করে। এই শিল্পে প্রায় ৩৫ লক্ষ শ্রমিকের কর্মসংস্থান সৃষ্টি হয়েছে। পাশাপাশি অনেক ধরনের পশ্চাৎ সংযোগ শিল্পও গড়ে উঠেছে। ফলে আরও নতুন নতুন কর্মসংস্থান সৃষ্টি হচ্ছে। পোশাক শিল্পে পরোক্ষভাবে প্রায় দুই কোটি শ্রমিক নিয়োজিত আছে। এটি দেশের রপ্তানি আয়ের ৭৫ থেকে ৮৩ ভাগ। ফলে এ খাত সাধারণ মানুষের জীবন মান উন্নয়নে ভূমিকা রাখে। তাই বলা যায়, বাংলাদেশের অর্থনীতিতে পোশাক শিল্পের ভূমিকা অপরিসীম।"
        },
        {
          "label": "ঘ",
          "question": "উদ্দীপকে উল্লিখিত খাতটির সমস্যা সমাধানে তোমার মতামত দাও।",
          "explanation": "সরকারের যথাযথ পদক্ষেপেই পারে বাংলাদেশের তৈরি পোশাক শিল্পে বিদ্যমান সমস্যা সমাধান করতে পারে।    বাংলাদেশের প্রধান রপ্তানিমুখী শিল্প হলো তৈরি পোশাক শিল্প। বাংলাদেশের মোট রপ্তানি আয়ের সিংহভাগ তৈরি পোশাক থেকে আসে। ফলে বৈদেশিক মুদ্রা অর্জনের সর্ববৃহৎ উৎস হলো তৈরি পোশাক শিল্প। তাই এই শিল্পের বিদ্যমান সমস্যাসমূহ দূর করার জন্য সরকারের কার্যকর পদক্ষেপ নেওয়া প্রয়োজন।   উদ্দীপকের শিল্পটি হলো পোশাক শিল্প। বর্তমানে শিল্পটি রপ্তানি আয়ের শীর্ষে থাকলেও এর কিছু প্রতিকূলতা রয়েছে। এই শিল্পের সমস্যাগুলো হলো কাঁচামাল ও দক্ষ শ্রমিকের অভাব, বিদ্যুৎ সরবরাহে অনিশ্চয়তা, শ্রমিক অসন্তোষ, ব্র্যান্ডিং সমস্যা ইত্যাদি। পোশাক শিল্পের ভবিষ্যৎ উন্নয়নে এসব সমস্যার সমাধান করতে হবে।  প্রতিযোগিতামূলক বাজারে টিকে থাকতে হলে প্রতিযোগী দেশের পণ্যের মানের প্রতি খেয়াল রাখতে হবে। এছাড়া পোশাক শিল্পের বাজার প্রসারের লক্ষ্যে নতুন বাজার তথা দেশের অনুসন্ধান করতে হবে। সরকারকে পর্যাপ্ত পরিমাণের কাঁচামাল যোগানের জন্য অন্যান্য দেশের সাথে চুক্তি করতে হবে। পাশাপাশি দেশে যাতে উক্ত শিল্পের কাঁচামাল উৎপাদন করা যায় সে দিকে খেয়াল রাখতে হবে। তাছাড়া মালিক ও শ্রমিক বিরোধ নিরসনে সরকারকে কাজ করতে হবে। উপরের ব্যবস্থাগুলো সরকার গ্রহণ করলে বাংলাদেশে তৈরি পোশাক শিল্পের সমস্যা বহুলাংশে হ্রাস পাবে।"
        }
      ]
    },
    {
      "number": "9",
      "uddipok": "\"X\" দেশে ২০২০ সালে ভোক্তার মূল্য সূচক ছিল ১৬০। যা ২০২২ সালে ২০০ হয়। সম্প্রতি বিশ্ব পরিস্থিতির কারণে কাঁচামালের মূল্য বৃদ্ধি এবং বৈদেশিক মুদ্রার সংকটের ফলে দাম স্তর ক্রমাগত বৃদ্ধি পাচ্ছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সূচক সংখ্যা হলো একটি সংখ্যাবাচক গড় পদ্ধতি যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "",
          "explanation": "অর্থের যোগান বাড়লে মুদ্রাস্ফীতি বাড়ে।  কোনো দেশে অর্থের যোগান বাড়লে দেশের জনগণের আয় বেড়ে যায়। ফলে তাদের ক্রয়ক্ষমতা বাড়ে। তাই দেশের সামগ্রিক চাহিদাও বাড়ে। কিন্তু অর্থ বৃদ্ধির সাথে দ্রব্য সামগ্রীর উৎপাদন বৃদ্ধি না পেলে দ্রব্যের যোগান  ঘাটতি সৃষ্টি হয়। ফলে দ্রব্যসামগ্রীর দামস্তর বৃদ্ধি পায়। এভাবে অর্থের যোগান বৃদ্ধি মুদ্রাস্ফীতি সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকের আলোকে \"X\" দেশের মুদ্রাস্ফীতির হার নিম্নে নির্ণয় করা হলো :   না সাধারণত দামস্তর বৃদ্ধি শতকরা পরিমাণকে মুদ্রাস্ফীতির হার  বলে। মূলত দামস্তরের ক্রমবৃদ্ধির প্রবণতাই মুদ্রাস্ফীতি। এক্ষেত্রে শুধুমাত্র কোন নির্দিষ্ট কোন দ্রব্যের মূল্য বৃদ্ধিকে বুঝায় না। মুদ্রাস্ফীতির ক্ষেত্রে বাজারে অধিকাংশ দ্রব্যের দামস্তরের বৃদ্ধিকে বুঝানো হয়। আর ভোক্তার মূল্য সূচকের সাহায্যে মুদ্রাস্ফীতির হার সহজেই পরিমাপ করা যায়।    উদ্দীপকে \"X\" দেশে ২০২০ সালে ভোক্তার মূল্য সূচক ছিল ১৬০ এবং ২০২২ সালে ২০০ হয়।   সুতরাং মুদ্রাস্ফীতির হার  অতএব \"X\" দেশে মুদ্রাস্ফীতির হার ২৫ %।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পরিস্থিতি মুদ্রাস্ফীতি নিয়ন্ত্রণে আমার মতামত নিম্নে ব্যাক্ত করা হলো :  উদ্দীপকের  \"X\" দেশে সম্প্রতি বিশ্ব পরিস্থিতির কারণে কাঁচামালের মূল্য বৃদ্ধি এবং বৈদেশিক মুদ্রার সংকটের ফলে দাম স্তর ক্রমাগত বৃদ্ধি পাচ্ছে।    একটি দেশের জন্য মৃদু মুদ্রাস্ফীতি মঙ্গলজনক হলেও অতিমাত্রায় মুদ্রাস্ফীতি অর্থনৈতিক উন্নয়নের অত্যন্ত বড় একটি বাধা। মূলত উৎপাদন ব্যয় বৃদ্ধি, বৈদেশিক মুদ্রা সংকট, জ্বালানির ব্যয় বৃদ্ধি, মজুদ, চোরা চালান ইত্যাদি কারণে মুদ্রাস্ফীতি সৃষ্টি হয়। প্রত্যক্ষ নিয়ন্ত্রণ ব্যবস্থার মাধ্যমে মুদ্রাস্ফীতি নিয়ন্ত্রণ করা যায়। উক্ত দেশের ব্যয় বৃদ্ধি, বৈদেশিক মুদ্রা সংকট ও পণ্যের যোগান সংকটের কারণে  মুদ্রাস্ফীতি সৃষ্টি হয়েছে। তাই এই পরিস্থিতি নিয়ন্ত্রণের জন্য কৃষি, শিল্প ও অন্যান্য খাতে উৎপাদন বৃদ্ধি করলে দ্রব্য সামগ্রীর যোগান বাড়াবে এবং সেই দ্রব্যের মাধ্যমে অভ্যন্তরীণ চাহিদা পূরণ করা যাবে। আবার একইসাথে রপ্তানি বৃদ্ধির মাধ্যমে বৈদেশিক মুদ্রার সংকট কমানো যাবে। তবে এই ক্ষেত্রে উৎপাদন ব্যয় যেন বৃত্তি না পেয়ে বরং হ্রাস পায় সেটি  প্রত্যক্ষভাবে নিয়ন্ত্রণ করতে হবে। তাছাড়া পাশাপাশি এই মুদ্রা সংকটকালীন সময়ে বিলাসজাত দ্রব্য যেন আমদানি করা না হয় সেদিকে নজর রাখতে হবে তাই বলা যায়, উল্লিখিত পরিস্থিতি নিয়ন্ত্রণে যোগান বৃদ্ধি, উৎপাদন ব্যয় হ্রাস ইত্যাদি পদক্ষেপ নেওয়া যেতে পারে।।"
        }
      ]
    },
    {
      "number": "10",
      "uddipok": "বিশ্বায়ন হচ্ছে এমন একটি প্রক্রিয়া যা অধিক জনগণের মধ্যে পারস্পরিক ক্রিয়া প্রতিক্রিয়াকে বোঝায়। এর ফলে বৈশ্বিক অর্থনীতির বিভিন্ন খাতে ব্যবসা সম্প্রসারণ ও বাজার গতিশীলতা বৃদ্ধি পায়। তবে এর প্রভাবে বাংলাদেশের মতো উন্নয়নশীল দেশগুলো বিভিন্ন ধরনের ক্ষতির সম্মুখীন হচ্ছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "দেশের উন্নয়নে বৈদেশিক কোনো সংস্থা বা দেশ থেকে ঋণ, প্রকল্প, দ্রব্য ইত্যাদি সহায়তা গ্রহণ করাই হলো বৈদেশিক সাহায্য।"
        },
        {
          "label": "খ",
          "question": "",
          "explanation": "আমদানি বৃদ্ধি বৈদেশিক বাণিজ্যের ভারসাম্য বিনষ্ট করে। সাধারণত দৃশ্যমান রপ্তানি আয় ও আমদানি ব্যয় সমান হলে তাই বাণিজ্য ভারসাম্য। এ অবস্থায় আমদানি বৃদ্ধি পেলে আমদানি ব্যয় রপ্তানি আয়ের চেয়ে বেশি হবে। এর ফলে দেশে বৈদেশিক মুদ্রার ঘাটতি দেখা দিবে। এতে আন্তর্জাতিক বাণিজ্যের প্রতিকূল ভারসাম্য অর্জিত হবে।"
        },
        {
          "label": "গ",
          "question": "",
          "explanation": "বিশ্বায়ন অর্থনৈতিক উন্নয়নে গুরুত্বপূর্ণ ভূমিকা পালন করে। নিম্নে তা ব্যাখ্যা করা হলো :   বিশ্বের প্রতিটি রাষ্ট্রের সাথে অন্যান্য রাষ্ট্রের অর্থনৈতিক, সামাজিক, সাংস্কৃতিক ও রাজনৈতিক পারস্পরিক আন্তনির্ভরশীলতায় হচ্ছে বিশ্বায়ন। এর প্রধান বৈশিষ্ট্য হলো বিভিন্ন দেশের মধ্যে মূলধনসহ পণ্য সেবা ও প্রযুক্তির অবাক প্রবাহ বিনিয়োগের আন্তর্জাতিকীকরণ এবং বাজার উন্মুক্তকরণ। তাই বিশ্বায়ন হলো একটি বহুমুখী প্রক্রিয়া যেখানে বিশ্বে প্রদ্যমান আন্তঃসম্পর্কিত, আন্তঃসংযোগের মধ্যে দিয়ে অগ্রসর হচ্ছে। উদ্দীপকে বিশ্বায়ন ধারণাটি উল্লেখ করা হয়েছে। এর ফলে বৈশ্বিক অর্থনীতির বিভিন্ন খাতে ব্যবসায় সম্প্রসারণ ও বাজার গতিশীলতা বৃদ্ধি পেয়েছে। ফলে স্বল্পোন্নত ও উন্নয়নশীল দেশ বিদেশীদের বিনিয়োগে আকৃষ্ট করার লক্ষ্য বিনিয়োগের নিয়মনীতি শিথিত করেছে। এতে স্বল্পোন্নতা ও উন্নয়নশীল দেশগুলো অর্থনৈতিকভাবে স্বাবলম্বী হচ্ছে। ফলে আন্তর্জাতিক বিনিয়োগকারী প্রতিষ্ঠান বিনিয়োগ সম্প্রসারিত করে অধিক মুনা বর্জন করছে। এতে উৎপাদন ও কর্মসংস্থান বৃদ্ধি পাচ্ছে। ফলে অর্থনৈতিক উন্নয়ন তরান্বিত হচ্ছে। সুতরাং বলা যায় যে, বর্তমানে ক্রমবদর্ধমান অর্থনীতিতে বিশ্বাস গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "",
          "explanation": "বিশ্বায়নের ফলে বাংলাদেশের মতো উন্নয়নশীল দেশগুলোর উৎপাদন খাত অত্যন্ত প্রভাবিত হচ্ছে। নিম্নে তা ব্যাখ্যা করা হলো :   বিশ্বায়ন হচ্ছে এমন একটি প্রক্রিয়া যা অধিক জনগণের মধ্যে পারস্পরিক ক্রিয়া প্রতিক্রিয়াকে বোঝায়। বিশ্বায়নের ফলে সমগ্র বিশ্ববাসী একটি যোগাযোগের মাধ্যমে সম্পর্ক সুদৃঢ় করেছে। এর মাধ্যমে ব্যবসা-বাণিজ্যের বিপুল প্রসার ঘটেছে। যেমন বাংলাদেশে প্রচুর পাট জন্মায় যেগুলো বাংলাদেশের চাহিদার তুলনায় অনেক বেশি। বিশ্বায়নের ফলে বাংলাদেশ খুব সহজেই এই পাটজাতপন্য বা কাঁচা পাট রপ্তানি করতে পারছে। এর ফলে বাংলাদেশে আয়ের পাশাপাশি নিয়ে এই যে চাহিদা পূরনের পর অপ্রয়োজনীয় পণ্যগুলো ন্যায্য মূল্যে বিদেশে বিক্রি করার মাধ্যমে বৈদেশিক মুদ্রা অর্জন করছে। যার ফলে দেশের অর্থনীতি এবং রিজার্ভ সমৃদ্ধ হচ্ছে।   কিন্তু বিশ্বায়নের ফলে উন্নয়নশীল দেশে অনেক বিরূপ প্রভাব পড়ছে। কেননা যুক্তরাষ্ট্রে যে পরিমাণ ডলারে কোন একটি দ্রব্যের চাহিদা মেটানো যায় উন্নয়নশীল দেশগুলোতে তার কয়েক গুণ কম ডলারেই তা মিটানো যায়। যার ফলে একটি বৈষম্য সৃষ্টি হয়। উৎপাদন খাতে ও এর বিরূপ প্রভাব পড়ছে। যেহেতু উন্নত দেশগুলো নিজেদের দেশদের তুলনায় উন্নয়নশীল দেশে খুব সহজে অল্প খরচে পণ্য উৎপাদন করতে পারছে যার কারণে তারা উন্নয়নশীল দেশগুলোতে এসে কারখানাগুলোও তো তৈরি করছে এবং উৎপাদন করছে। যার ফলে এই উৎপাদনের খাতে এর অত্যাধিক চাপের কারণে এর উন্নয়নশীল দেশটিতে বিভিন্ন ধরনের সামাজিক পরিবেশগত এবং অর্থনৈতিক সমস্যা সৃষ্টি হচ্ছে।   তাই বলা যায়, বিশ্বায়নের ফলে বাংলাদেশের মতো উন্নয়নশীল দেশগুলোর উৎপাদন খাতে বিরূপ প্রভাব পড়ছে।"
        }
      ]
    },
    {
      "number": "11",
      "uddipok": "“A” দেশের একটি মেগা প্রকল্পে প্রাক্কলিত ব্যয়ের প্রায় ৪০% অর্থায়নের প্রতিশ্রুতি দিয়েছে JICA, ADB ও বিশ্ব ব্যাংক। অবশিষ্ট ব্যয় নির্বাহের জন্য বাজেট উদ্বৃত্ত, সঞ্চয়পত্র, শেয়ার, সরকারি বন্ড বিক্রয়ের পদক্ষেপ নেওয়া হয়েছে। বর্তমানে বিদেশি দাতারা বিভিন্ন শর্ত আরোপ করায় প্রকল্পটির কার্যক্রম বাধাগ্রস্ত হয়েছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোনো ব্যক্তির ওপর কর আরোপ করা হলে সেই ব্যক্তি যদি ওই করের ভার অন্যের ওপর চাপাতে পারে তাহলে তাকে পরোক্ষ কর বলে।"
        },
        {
          "label": "খ",
          "question": "",
          "explanation": "সরকার জনকল্যাণমূলক কাজের ব্যয় নির্বাহের জন্য কর রাজস্বের মাধ্যমে অর্থসংস্থান করে থাকে। সরকারি ব্যয়ের অন্যতম উদ্দেশ্য হল সামাজিক কল্যাণ সাধন করা। বর্তমান বিশ্বের অধিকাংশ রাষ্ট্রই জনকল্যাণমূলক রাষ্ট্র। জনকল্যাণেই সরকারের মূল লক্ষ্য। স্কুল-কলেজ, রাস্তাঘাট, হাসপাতাল নির্মাণ হলো জনকল্যাণমূলক কাজের মূল ভিত্তি। এইসবের ব্যয়ে নির্বাহের জন্য সরকার কর রাজস্বের মাধ্যমে অর্থ সংগ্রহ করে। তাই বলা হয় কর জনকল্যাণ বাড়ায়।"
        },
        {
          "label": "গ",
          "question": "",
          "explanation": "উদ্দীপকের মেগা প্রকল্প ব্যয়ের অভ্যন্তরীণ ও বৈদেশিক উৎস গুলো পৃথক করে তা নিম্নে ব্যাখ্যা করা হলো:   সরকার যখন দেশের অভ্যন্তরের কোন আর্থিক প্রতিষ্ঠান, ব্যাংক অথবা ব্যক্তি থেকে ঋণ গ্রহণ করে সেটি অভ্যন্তরীন ঋণের উৎস। অপরদিকে আন্তর্জাতিক আর্থিক সংস্থা, অন্য কোন রাষ্ট্রের সরকার বা আর্থিক প্রতিষ্ঠান অথবা ব্যক্তি থেকে গ্রহণ করলে সেটি ঋণের বাহ্যিক উৎস হিসেবে বিবেচিত হয়। সরকার বিভিন্ন ব্যয় নির্বাহের জন্য অভ্যন্তরীণ উৎস যেমন কেন্দ্রীয় ব্যাংক, বাণিজ্যিক ব্যাংক, আর্থিক প্রতিষ্ঠান এবং বাহ্যিক উৎস বৈদেশিক রাষ্ট্র ও প্রতিষ্ঠান থেকে ঋণ গ্রহণ করে থাকে।   উদ্দীপকের মেগা প্রকল্পতে JICA, ADB, বিশ্ব ব্যাংক, সঞ্চয়পত্র, শেয়ার, সরকারি বন্ড এর মাধ্যমে সরকার ব্যায় নির্বাহের সিদ্ধান্ত নিয়েছে।   উক্ত উৎস গুলোর মধ্যে সঞ্চয়পত্র, শেয়ার, সরকারি বন্ড ইত্যাদি থেকে ব্যায়ের ৬০% অর্থ সংস্থান করা হয়েছে যেগুলো ঋণের অভ্যন্তরীণ উৎস এবং JICA, ADB, বিশ্ব ব্যাংক থেকে ৪০% ব্যয় নির্বাহের জন্য ঋণ নেওয়া হচ্ছে যা ঋণের বাহ্যিক উৎস।"
        },
        {
          "label": "ঘ",
          "question": "",
          "explanation": "উদ্দীপকের আলোকে অভ্যন্তরীণ ও বাহ্যিক উৎস হতে ঋণ গ্রহণ করা যায়। তন্মধ্যে অভ্যন্তরীণ উৎসের ঋণ বাংলাদেশের জন্য বেশি মঙ্গলজনক। নিম্নে তা ব্যাখ্যা করা হলো :   অভ্যন্তরীণ উৎসগুলো থেকে সরকার অল্প সুদে ঋণ গ্রহণ করতে পারে কিন্তু বৈদেশিক উৎসগুলো থেকে সরকারকে চড়াসুদের ঋণ গ্রহণ করতে হয়।   অভ্যন্তরীণ উৎস গুলো থেকে ঋন গ্রহণের ফলে দেশে বেসরকারি উদ্যোগ হ্রাস পায় যার ফলে অর্থনীতিতে এর প্রভাব বিরাজ করে। কিন্তু বাহ্যিক উৎস থেকে ঋণ গ্রহণ করলে এ ধরনের সমস্যা সৃষ্টি হয় না।   বৈদেশিক উৎসগুলো থেকে ঋণ গ্রহণ করলে অনেক সময় এর মধ্যে বিভিন্ন রাজনৈতিক ও সাংস্কৃতিক প্রভাব যুক্ত হয়। যার ফলে দাতা রাষ্ট্রের বিভিন্ন বিষয় মেনে চলতে হয় যা দেশের সার্বভৌমত্বের জন্য হুমকি। অপরদিকে ও অভ্যন্তরীণ উৎস থেকে ঋণ গ্রহণ করলে এই ধরনের কোন সমস্যা তৈরি হয় না।   বাহ্যিক উৎসের ক্ষেত্রে ঋণ পরিশোধের জন্য স্বর্ণ বা বৈদেশিক মুদ্রা প্রয়োজন পড়লেও অভ্যন্তরীণ উৎসের ক্ষেত্রে ঋণ পরিশোধের জন্য এ ক্ষেত্রে প্রয়োজন বোধে টাকা ছাপিয়েও ঋণ পরিশোধ করা যায়।   এছাড়াও বৈদেশিক ঋণগ্রহণের ফলে এক দেশের মানুষের ক্রয় ক্ষমতা হ্রাস পায় এবং অন্য দেশের মানুষের ক্রয় ক্ষমতা বৃদ্ধি পায়। তাই সর্বোপরি বলা যায়, ঋণ গ্রহণের জন্য অভ্যন্তরীণ উৎস বাংলাদেশের জন্য বেশি মঙ্গলজনক।"
        }
      ]
    }
  ]
}