{
  "title": "সিলেট বোর্ড ২০১৬",
  "subtitle": "অর্থনীতি (9)",
  "questions": [
    {
      "number": "1",
      "uddipok": "রহমান সাহেব 'X' দেশে বাস করেন। ভূ-প্রাকৃতিক অবস্থান এবং পরিবেশ দূষণের কারণে দেশটিতে ঘূর্ণিঝড়, ঘন ঘন বন্যা, অপর্যাপ্ত ও অনিয়মিত বৃষ্টিপাত, ভূ-গর্ভস্থ পানির স্তরের নিম্নমুখিতা পরিলক্ষিত হয়। বৈশ্বিক উষ্ণতা এবং সমুদ্র পৃষ্ঠের উচ্চতা বৃদ্ধি দেশটির কৃষি উৎপাদনকে ব্যাহত করছে। পরিস্থিতির উন্নয়নে সরকার উন্নত বীজ, জৈব প্রযুক্তি, কৃষি ক্ষেত্রে আইসিটির ব্যবহারের ওপর গুরুত্ব আরোপ করে।",
      "tag": "SB 16",
      "sub_questions": [
        {
          "label": "ক",
          "question": "কৃষি জোত কী?",
          "explanation": "একটি কৃষি ফার্মের অধীনে যে পরিমাণ চাষযোগ্য জমি থাকে তাকে কৃষিজোত বলে।"
        },
        {
          "label": "খ",
          "question": "উৎপাদন পদ্ধতি এবং ঝুঁকি গ্রহণের ক্ষেত্রে জীবন নির্বাহী খামার এবং বাণিজ্যিক খামার কি একই? ব্যাখ্যা করো।",
          "explanation": "উৎপাদন পদ্ধতি এবং ঝুঁকি গ্রহণের ক্ষেত্রে জীবননির্বাহী খামার এবং বাণিজ্যিক খামার একই নয়। কারণ জীবননির্বাহী খামারের পরিবারের ভরণপোষণের জন্য সনাতন পদ্ধতিতে উৎপাদন করে, কিন্তু বাণিজ্যিক খামারে মুনাফার উদ্দেশ্যে আধুনিক ও লাভজনক পদ্ধতিতে উৎপাদন করা হয়। আবার কৃষিপণ্য পচনশীল হওয়ায় বাণিজ্যিক খামারে ঝুঁকি বেশি, জীবন নির্বাহী খামারে ঝুঁকি কম।"
        },
        {
          "label": "গ",
          "question": "উদ্দীপকে বর্ণিত রহমান সাহেবের দেশটির কৃষি উন্নয়নের পথে অন্তরায়সমূহ ব্যাখ্যা করো।",
          "explanation": "উদ্দীপকে বর্ণিত রহমান সাহেবের 'X' দেশটির অর্থনীতি কৃষিনির্ভর। তবে ভূ-প্রাকৃতিক অবস্থান এবং পরিবেশ দূষণের কারণে দেশটির কৃষি উন্নয়ন ব্যাহত হচ্ছে। নিচে কৃষি উন্নয়নের পথে অন্তরায়সমূহ ব্যাখ্যা করা হলো- 'X' দেশটি ভূ-প্রাকৃতিক অবস্থানের কারণে ঘূর্ণিঝড়, ঘন ঘন বন্যা, অপর্যাপ্ত ও অনিয়মিত বৃষ্টিপাত, খরাসহ বিভিন্ন প্রাকৃতিক দুর্যোগের সম্মুখীন হয়। এতে কৃষি উৎপাদন ব্যাপকভাবে ক্ষতিগ্রস্ত হয় এবং কৃষি উন্নয়ন ব্যাহত হয়। যেমন ঘূর্ণিঝড়ে ঘরবাড়ি, ফসল, গাছপালা লণ্ডভণ্ড হয়ে যায়। বন্যায় ফসল পানিতে ডুবে গিয়ে নষ্ট হয়। আবার ভূগর্ভস্থ পানির স্তর নিচে চলে যাওয়ায় সেচব্যবস্থায় সমস্যা দেখা দেয়, যা কৃষি উৎপাদনকে ক্ষতিগ্রস্ত করে। 'X' দেশটির কৃষি উন্নয়ন মানব সৃষ্ট প্রতিবন্ধক। যেমন কৃষিতে পরিবেশ দূষণ, বৈশ্বিক উষ্ণতা, সমুদ্র পৃষ্ঠের উচ্চতা বৃদ্ধি প্রভৃতি দ্বারা ব্যাহত হচ্ছে। পরিবেশ দূষণের কারণে কৃষি উৎপাদন বাধাগ্রস্ত হয়। মানুষ নির্বিচারে গাছপালা কেটে ফেলছে। এতে দেশটি বনাঞ্চলের পরিমাণ কমে যাওয়ায় তাপমাত্রা বৃদ্ধি ও প্রাকৃতিক ভারসাম্য নষ্ট হচ্ছে। তাই প্রয়োজনের সময় বৃষ্টিপাত হচ্ছে না। আবার পরিবেশের ভারসাম্য নষ্ট হওয়ায় নদী ভাঙন ও নদী শুকিয়ে যাচ্ছে। যা কৃষি সেচব্যবস্থায় সমস্যা দেখা দেয় এবং কৃষি উৎপাদন ব্যাহত হয়। আবার সমুদ্র পৃষ্ঠের উচ্চতা বৃদ্ধিতে উপকূলবর্তী অঞ্চলে লবণাক্ততা বৃদ্ধি পাচ্ছে। যা ফসল উৎপাদনে ক্ষতি সাধন করে। সুতরাং, রহমান সাহেবের 'X' দেশটিতে উপর্যুক্ত অন্তরায়সমূহ কৃষি উন্নয়নে লক্ষ করা যায়।"
        },
        {
          "label": "ঘ",
          "question": "'X' দেশটির কৃষি উন্নয়নে সরকারের গৃহীত পদক্ষেপসমূহ মূল্যায়ন করো।",
          "explanation": "উদ্দীপকে উল্লিখিত 'X' দেশটির কৃষি উন্নয়নে সরকার বিভিন্ন পদক্ষেপ গ্রহণ করেছে। নিচে এগুলো মূল্যায়ন করা হলো- উন্নতমানের সার ও বীজ সরবরাহ: ক্রমবর্ধমান জনসংখ্যার খাদ্য চাহিদা মেটাতে সরকার কৃষকদের মাঝে উন্নতমানের বীজ ও সার সরবরাহ করছে। তাছাড়া এসব উচ্চ ফলনশীল বীজ ও সার কৃষি উৎপাদনে ব্যবহার করায় কৃষকের জীবনযাত্রার মান উন্নত হচ্ছে। 'X' দেশটির কৃষি উন্নয়নের জন্য সরকার কৃষি উৎপাদনে জৈবপ্রযুক্তি ব্যবহারে গুরুত্বারোপ করেছে। এতে কৃষকরা সরকারের পক্ষ থেকে জৈবপ্রযুক্তি ও উন্নত চাষাবাদ সম্পর্কে প্রশিক্ষণ করে তা ব্যবহারে উৎসাহী ও দক্ষ হয়েছে, যা কৃষি উৎপাদনে ব্যাপক সাড়া ফেলেছে। বর্তমানে কৃষিক্ষেত্রে আইসিটির ব্যবহার কৃষি উৎপাদন ব্যাপক বৃদ্ধি করেছে। সরকার বিভিন্ন এনজিও এবং উন্নয়নমূলক প্রতিষ্ঠানের মাধ্যমে গ্রাম পর্যায়ে কৃষকদেরকে কৃষি সম্পর্কিত বিভিন্ন তথ্য প্রদান করছে। এতে কৃষক আগে থেকে প্রাকৃতিক দুর্যোগ ও আবহাওয়া সম্পর্কিত তথ্য পেয়ে থাকে। যা কৃষিক্ষেত্রে ক্ষয়ক্ষতির পরিমাণ হ্রাস করা যায়। তাছাড়া কৃষিক্ষেত্রে তথ্য প্রযুক্তির ব্যবহার মহাজনের দৌরাত্ম্য হ্রাস, কৃষিপণ্য বাজারজাতকরণ ও বিপণন সহজতর হয়, যা কৃষি উন্নয়নকে ত্বরান্বিত করে। উপরিউক্ত আলোচনা থেকে আমরা বলতে পারি, 'X' দেশটির কৃষি উন্নয়নে সরকারের গৃহীত পদক্ষেপসমূহ যথার্থ।"
        }
      ]
    },
    {
      "number": "2",
      "uddipok": "কামাল সাহেব ৪০ কোটি টাকা ব্যয় করে একটি শিল্প স্থাপন করেন। তার শিল্প প্রতিষ্ঠানে ৫০০ জন শ্রমিককে যোগ্যতা অনুযায়ী কাজ দেয়া হয়। কামাল সাহেবের বন্ধু জামাল সাহেব উৎপাদন ক্ষেত্রে বিশেষায়ন, সম্পদের সর্বোচ্চ ব্যবহার, বৈদেশিক মুদ্রা অর্জন এবং জীবনযাত্রার মান উন্নয়নে একটি পোশাক কারখানা স্থাপন করেন। তার দেখাদেখি আরও অনেক উদ্যোক্তা ও জাতীয় কারখানা স্থাপনে এগিয়ে আসেন।",
      "tag": "SB 16",
      "sub_questions": [
        {
          "label": "ক",
          "question": "মাঝারি শিল্প কী?",
          "explanation": "যে শিল্পকারখানায় ২০ জনের অধিক কিন্তু ২৩০ জনের কম শ্রমিক নিয়োগ করা হয় তাকে মাঝারি শিল্প বলে।"
        },
        {
          "label": "খ",
          "question": "আমদানি বিকল্প শিল্প দেশীয় শিল্পের সংরক্ষণে ভূমিকা রাখে ব্যাখ্যা করো।",
          "explanation": "কোনো দেশ বিদেশ হতে যে সমস্ত দ্রব্য আমদানি করে, সে সমস্ত দ্রব্য নতুন করে আমদানি না করে নিজস্ব প্রযুক্তি ও ব্যবস্থাপনায় দেশের অভ্যন্তরে উৎপাদনের লক্ষ্যে শিল্প স্থাপন করলে ঐ সমস্ত শিল্পকে আমদানি বিকল্প শিল্প বলে। আমদানি বিকল্প শিল্পসমূহকে বিদেশি পণ্যের সাথে প্রতিযোগিতার হাত হতে রক্ষা করার লক্ষ্যে সরকার সংরক্ষণমূলক ব্যবস্থা গ্রহণ করতে পারে। এগুলো হলো আমদানি বিকল্প শিল্পসমূহকে কর অবকাশ সুবিধা প্রদান এবং পণ্যসমূহের ওপর উচ্চহারে আমদানি শুল্ক ও কর আরোপ। এর ফলে আমদানি বিকল্প শিল্প দেশীয় শিল্পের সংরক্ষণে ভূমিকা রাখতে পারে।"
        },
        {
          "label": "গ",
          "question": "কামাল সাহেবের শিল্প কোন ধরনের শিল্প? ব্যাখ্যা করো।",
          "explanation": "উদ্দীপকের কামাল সাহেবের শিল্পটি হলো বৃহৎ শিল্প। নিচে এ শিল্প সম্পর্কে আলোচনা করা হলো- বৃহৎ শিল্প বলতে বড় ধরনের শিল্পপ্রতিষ্ঠানকে বোঝায়। অর্থাৎ যে শিল্প- কারখানায় বহুসংখ্যক শ্রমিক, অধিক মূলধন ও প্রচুর কাঁচামাল ব্যবহার করে আধুনিক যন্ত্রপাতির সাহায্যে বিপুল পরিমাণ দ্রব্যসামগ্রী উৎপাদন করা হয়। বাংলাদেশের আইন অনুসারে যে কারখানায় ২৩০ জনের অধিক শ্রমিক এবং ৩০ কোটি টাকার বেশি পরিমাণ মূলধন ব্যবহার করা হয় তাই বৃহৎ শিল্প হিসেবে পরিগণিত হয়। বৃহদায়তন শিল্পের কিছু সুবিধা পরিলক্ষিত হয়। যথা- শ্রম বিভাগের সুবিধা, মূলধন সংগ্রহ সুবিধা, উন্নত উৎপাদন কৌশল ব্যবহারে সুবিধা, উন্নত কলাকৌশল ব্যবহারে সুবিধা, শিল্পের স্থানীয়করণের সুবিধা ইত্যাদি।"
        },
        {
          "label": "ঘ",
          "question": "জামাল সাহেব এবং অন্যান্য উদ্যোক্তার প্রতিষ্ঠানসমূহ জাতীয় অর্থনীতিতে নতুন মাত্রা তৈরি করেছে-তুমি কি এই বক্তব্যের সাথে একমত পোষণ কর? ব্যাখ্যা করো।",
          "explanation": "জামাল সাহেবের পোশাক শিল্প এবং অন্যান্য উদ্যোক্তার প্রতিষ্ঠানসমূহ জাতীয় অর্থনীতিতে নতুন মাত্রা তৈরি করে। প্রথমত, পোশাক শিল্প দেশে একদল দক্ষ উদ্যোক্তা শ্রেণি গড়ে তুলেছে। বিনিয়োগ পরিস্থিতি ভালো থাকলে এই উদ্যোক্তাগণ দেশের শিল্পায়নে মূল্যবান ভূমিকা রাখতে পারে। দ্বিতীয়ত, পোশাক শিল্পের প্রয়োজনে দেশে অন্যান্য সহায়ক শিল্প (ব্যাকওয়ার্ড লিংকেজ ইন্ডাস্ট্রিজ) যেমন- সুতা, কার্টুন, পলিব্যাগ, লেভেল, গামপেট, প্যাকিং প্রভৃতি পণ্যের কারখানার দ্রুত বিকাশ ঘটছে। তৃতীয়ত, পোশাক শিল্পের জন্য যে বিপুল পরিমাণ কাপড়ের প্রয়োজন হয়, তার অতি সামান্য অংশ দেশীয় বাজার থেকে যোগান দেওয়া হয়। এ শিল্পের কাপড়ের চাহিদা পূরণের জন্য দেশে বস্ত্র শিল্পের উন্নয়নের সুযোগ রয়েছে। চতুর্থত, পোশাক শিল্পের উন্নয়নের সুযোগে দেশে ক্লিয়ারিং ও ফরওয়ার্ডিং এজেন্সি ব্যবসার সম্ভাবনা বাড়ছে। এ শিল্পের ফলে বিভিন্ন প্রক্রিয়ায় দেশে অর্থনৈতিক কর্মকান্ড বৃদ্ধি পেয়েছে। বৈদেশিক মুদ্রার আন্তঃপ্রবাহ ঘটছে এবং হোটেল ও পরিবহণ ব্যবসার পরিধি বাড়ছে। পঞ্চমত, বাংলাদেশের রপ্তানি আয় বৃদ্ধির ক্ষেত্রে পোশাক শিল্প সর্বোচ্চ অবদান রাখে। ওভেন পোশাক ও নিটওয়্যার রপ্তানি করে ২০০২-০৩ অর্থবছরে যেখানে রপ্তানি আয় ছিল ৪,৯১২ মিলিয়ন মার্কিন ডলার, সেখানে ২০১১-১২ অর্থবছরে এ রপ্তানি আয় হয়েছে ১৯ হাজারেরও বেশি মিলিয়ন মার্কিন ডলার। উক্ত বছরে এ রপ্তানি আয় দেশের মোট রপ্তানি আয়ের ৭৮.৫ শতাংশ।"
        }
      ]
    },
    {
      "number": "3",
      "uddipok": "",
      "tag": "SB 16",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "জনসংখ্যার ঘনত্ব বলতে কোনো দেশের প্রতি বর্গকিলোমিটারে কতজন লোক বসবাস করে তাকে বোঝায়।"
        },
        {
          "label": "খ",
          "question": "তথ্য প্রযুক্তির ব্যবহার মানবসম্পদ উন্নয়নে ভূমিকা রাখে কি? ব্যাখ্যা করো।",
          "explanation": "মানবসম্পদ উন্নয়নের মাধ্যমে জনগণকে আধুনিক প্রযুক্তি প্রয়োগ উপযোগী করে গড়ে তোলা সম্ভব। শিক্ষা মানুষের সুপ্ত প্রতিভার বিকাশ ঘটায় আর উপযুক্ত প্রশিক্ষণ একজন মানুষকে নির্দিষ্ট কোন বিষয়ের ওপর দক্ষ করে গড়ে তোলে। একজন মানুষের দক্ষতা ও অভিজ্ঞতার গুণগত উন্নয়ন প্রশিক্ষণের মাধ্যমে গড়ে তোলার কোনো বিকল্প নেই। তাই মানবসম্পদ উন্নয়নে তথ্য প্রযুক্তির বিকল্প নেই।"
        },
        {
          "label": "গ",
          "question": "'A' বিন্দুতে অসামঞ্জস্যের পরিমাণ নির্ণয় করো।",
          "explanation": "উদ্দীপকের চিত্রটি কাম্য জনসংখ্যা তত্ত্বটি নির্দেশ করে। চিত্রের A বিন্দুতে জনসংখ্যার অসমাঞ্জস্যের পরিমাণ নির্ণয় করা হলো- উদ্দীপকের চিত্রে ভূমিতে জনসংখ্যার পরিমাণ (X) এবং লম্ব অক্ষে মাথাপিছু আয় (Y) নির্দেশ করা হলো। চিত্রে A বিন্দুতে মাথাপিছু আয় ৮০০ মার্কিন ডলার এবং জনসংখ্যার পরিমাণ ৮ কোটি নির্দেশ করে। যেখানে কাম্য জনসংখ্যা ১০ কোটি। বিষয়টি অধ্যাপক ডাল্টনের সূত্রের মাধ্যমে দেখানো হলো। M = A − O O ; = ৮ − ১ O  ১০ \\mathrm{M}=\\frac{\\mathrm{A}-\\mathrm{O}}{\\mathrm{O}} ;=\\frac{৮-১ \\mathrm{O}}{\\text { ১০}} M = O A − O ​ ; =   ১০ ৮ − ১ O ​ = -০.২ যেখানে, M = কাম্য জনসংখ্য হতে বিচ্যুতি, A = প্রকৃত জনসংখ্যা, 0 = কাম্য জনসংখ্যা, M > O হলে জনসংখ্যার আধিক্য M = 0 হলো কাম্য জনসংখ্যা আর MO হলে জনসংখ্যা ঋণাত্মক। ফলে M<-2 হলো জনসংখ্যা ঋণাত্মক। ফলে বোঝা যায় যে, দেশে জনসংখ্যার তুলনায় সম্পদের পরিমাণ বেশি।"
        },
        {
          "label": "ঘ",
          "question": "'B' ও 'C' বিন্দুর অসামঞ্জস্যের পরিমাণ তুলনা কর এবং বাংলাদেশের জনসংখ্যা পরিস্থিতি কোন বিন্দুর সাথে সঙ্গতিপূর্ণ? বিশ্লেষণ করো।",
          "explanation": "উদ্দীপকের চিত্রটি কাম্য জনসংখ্যা তত্ত্বের চিত্র। চিত্রে B বিন্দুতে কাম্য জনসংখ্যা ও C বিন্দুতে জনসংখ্যার আধিক্য নির্দেশ করে। নিচে এদের তুলনা ও বাংলাদেশের সাথে কোন বিন্দুতে সামঞ্জস্য তা আলোচনা করা হলো। উদ্দীপকের চিত্রে B বিন্দুতে জনসংখ্যা ১০ কোটি এবং মাথাপিছু আয় ১২০০ মার্কিন ডলার। যেখানে কাম্য জনসংখ্যা নির্দেশ করে। অপরদিকে, C বিন্দুতে জনসংখ্যার পরিমাণ ১২ কোটি আর মাথাপিছু আয় ৮০০ মার্কিন ডলার। যেখানে সম্পদের তুলনায় মাথাপিছু আয় কম। বাংলাদেশের জনসংখ্যা আয়তন ও প্রাকৃতিক সম্পদের তুলনায় অধিক। প্রায় ১৬ কোটি জনসংখ্যা, যার তুলনায় সম্পদের পরিমাণ কম। তাই উদ্দীপকের চিত্রে বাংলাদেশের অবস্থান C বিন্দুতে নির্দেশ করে। যেখানে জনসংখ্যার তুলনায় প্রাকৃতিক সম্পদের পরিমাণ কম। অতএব, উপরের আলোচনায় বলা যায় যে, বাংলাদেশের জনসংখ্যা বেশি তাই C' বিন্দুতে নির্দেশ করে এবং B বিন্দুতে কাম্য জনসংখ্যার স্তর বোঝায়।"
        }
      ]
    },
    {
      "number": "4",
      "uddipok": "ইমরান সাহেব অফিস শেষে বাসায় ফেরার পথে রাস্তার পাশে ফলমূল, মাছ এবং সবজির বিশাল মজুদ দেখে খুশি হন। কিন্তু কেনার সাহস পান না। কারণ পত্র পত্রিকার মাধ্যমে জেনেছেন ফলমূল, মাছ এবং সবজি দীর্ঘ সময় ধরে সতেজ এবং পচনরোধে ব্যবসায়ীরা বিভিন্ন রাসায়নিক পদার্থ ব্যবহার করেন, যা মানব স্বাস্থ্যের জন্য হুমকিস্বরূপ। জনমনে আতঙ্ক দূর করার জন্য সরকার Consumer Protection Act এবং Food Act সহ বিভিন্ন আইন প্রণয়ন করে। জনসচেতনতা সৃষ্টি, ভেজাল খাদ্য বর্জন, আইন প্রণয়ন ও প্রয়োগে বাধ্য করার মাধ্যমে সাধারণ জনগণ এর সাথে সম্পৃক্ত হয়।",
      "tag": "SB 16",
      "sub_questions": [
        {
          "label": "ক",
          "question": "খাদ্যের উপযোগিতা কী?",
          "explanation": "পুষ্টিমানসম্পন্ন খাদ্যের সন্তোষজনক ও টেকসই যোগান, যা গ্রহণে সকল মানুষের সক্ষমতা রয়েছে, তাই খাদ্যের উপযোগিতা।"
        },
        {
          "label": "খ",
          "question": "মোট দেশজ উৎপাদন অধিক হওয়া খাদ্যের প্রাপ্যতা নিশ্চিত করে কি? ব্যাখ্যা করো।",
          "explanation": "মোট দেশজ উৎপাদন অধিক হলো খাদ্যের প্রাপ্যতা নিশ্চিত করা সম্ভব। কোনো দেশের মোট দেশজ উৎপাদন অধিক হলে খাদ্যের প্রাপ্যতা নিশ্চিত হওয়া সম্ভাবনা সৃষ্টি হয়। এক্ষেত্রে দেশের জাতীয় সঞ্চয়ের পরিমাণ বৃদ্ধি, বিনিয়োগ বৃদ্ধি, সহজলভ্য কৃষি উপকরণ, ভর্তুকি প্রদান, খাদ্যের ক্রয়-বিক্রয় সরকারের অংশগ্রহণ, সংরক্ষণ ও গুদামজাত ব্যবস্থা প্রভৃতির ওপর নির্ভর করে। ফলে অধিক উৎপাদন খাদ্যের প্রাপ্যতার ঝুঁকি হ্রাস করে। তাই বলা যায়, মোট দেশজ উৎপাদন অধিক হওয়ায় খাদ্যের প্রাপ্যতা নিশ্চিত করা সম্ভব।"
        },
        {
          "label": "গ",
          "question": "উদ্দীপকে বর্ণিত ইমরান সাহেবের আতঙ্কের বিষয়টি কোন ধারণার সাথে সম্পৃক্ত? ব্যাখ্যা করো।",
          "explanation": "উদ্দীপকে বর্ণিত ইমরান সাহেব অনিরাপদ খাদ্য বা ভেজাল খাদ্যের কারণে আতঙ্কিত হয়ে পড়েন। খাদ্য নিরাপত্তা অর্জন করতে হলে জনসাধারণের নিরাপদ খাদ্য তথা ভেজালমুক্ত খাদ্য গ্রহণ করা অপরিহার্য। এক খাদ্যের সাথে অন্য খাদ্যের মিশ্রণ, স্বাস্থ্যের জন্য ক্ষতিকর হয় এমন রাসায়নিক পদার্থ মিশ্রণ, খাদ্য সংরক্ষণের ক্ষতিকর দ্রব্য ব্যবহার, খাদ্যের সৌন্দর্য বৃদ্ধির জন্য রং প্রয়োগ ইত্যাদি একত্রে অনিরাপদ খাদ্য নামে পরিচিত। তাছাড়া বাসি ও দুর্গন্ধযুক্ত খাদ্য, অস্বাস্থ্যকর পরিবেশে সংরক্ষণ ইত্যাদির কারণে খাদ্যের গুণগত মান রাখা হয় না। ফলে এ খাবার গ্রহণের কারণে মারাত্মক সব রোগে আক্রান্ত হয়। শারীরিকভাবে দুর্বল ও মানসিক বিকাশ ব্যাহত হয়। অতএব বলা যায়, ইমরান সাহেব পত্র-পত্রিকায় এই ভেজাল খাদ্যের অপকারিতা সম্পর্কে জেনে আতঙ্কিত হয়ে পড়েন।"
        },
        {
          "label": "ঘ",
          "question": "জনমনের আতঙ্ক কমানোর জন্য সরকার কর্তৃক গৃহীত পদক্ষেপসমূহ যথেষ্ট কি না মতামত দাও।",
          "explanation": "ঘা সুন্দর, সুস্থ জাতি গঠনের নিরাপদ খাদ্য আবশ্যক। জনগণের আতঙ্ক কমানোর জন্য সরকার কর্তৃক গৃহীত পদক্ষেপগুলো যথেষ্ট ভূমিকা পালন করছে। নিরাপদ খাদ্যের সরবরাহ নিশ্চিতকরণে সরকারের অগ্রণী ভূমিকা পালন করে। ঐ লক্ষ্যকে সামনে রেখে সরকার 'Consumer Protection Act' & 'Food Act' সহ বিভিন্ন আইন প্রণয়নের কাজ বাস্তবায়ন করেছে। খাদ্যের ভেজাল রোধে সরকার নিরাপদ আইন ২০১৩ পাস করছে সরকার। এ আইনে খাদ্যে ভেজালের জন্য ৫ বছরের কারাদণ্ড ও ২০ লক্ষ টাকার জরিমানার বিধান রাখা হয়েছে। এ আইন ১ ফেব্রুয়ারি ২০১৫ সালে কার্যকর করা হয়েছে। ফলে কিছুটা খাদ্য নিরাপদ রাখার ক্ষেত্রে ভূমিকা পালন করা হয়। জনসাধারণের সচেতনতা বৃদ্ধি করার জন্য সরকার টেলিভিশন, পত্রিকা এবং পাঠ্যবইয়ের মাধ্যমে নিরাপদ খাদ্যের গুরুত্ব অন্তর্ভুক্ত করেছে। যার ফলে অসাধু ব্যবসায়ীরা এই ধরনের ভেজাল খাদ্য তৈরি ও বিপণন হতে সতর্ক হয়ে উঠেছেন। মাঠপর্যায়ে প্রতিটি স্তরে মান যাচাইয়ের জন্য মাঠকর্মী নিয়োগ, তথ্যকেন্দ্র স্থাপন, খাদ্যের নিরাপত্তা ও গুণগত মান বাছাইকরণের জন্য সরকার নানামুখী কর্মসূচি গ্রহণ করে। ফলে বলা যায়, জনগণের আতঙ্ক দূর করার জন্য সরকারের গৃহীত পদক্ষেপগুলো যথেষ্ট ভূমিকা পালন করছে।"
        }
      ]
    },
    {
      "number": "5",
      "uddipok": "মি. আনোয়ার একজন ব্যাংক কর্মকর্তা। স্টক এক্সচেঞ্জে নিবন্ধিত হাউজের মাধ্যমে তিনি একটি প্রতিষ্ঠিত কোম্পানির কিছু শেয়ার ক্রয় করেন। অন্যদিকে, তার বন্ধু মামুন আবেদনের পরিপ্রেক্ষিতে লটারির মাধ্যমে একটি মোবাইল ফোন কোম্পানির শেয়ার ক্রয় করে বেশ লাভবান হন।",
      "tag": "SB 16",
      "sub_questions": [
        {
          "label": "ক",
          "question": "অর্থায়ন কী?",
          "explanation": "যেকোনো কাজ করার লক্ষ্যে অর্থ সংগ্রহ করা এবং এর যথাযথ ব্যবহারকে অর্থায়ন বলে।"
        },
        {
          "label": "খ",
          "question": "অর্থায়নের ক্ষেত্রে মূলধন বাজার গুরুত্বপূর্ণ কেন?",
          "explanation": "সৃজনশীল ২৫নং প্রশ্নের 'খ'-এর উত্তর দ্রষ্টব্য।"
        },
        {
          "label": "গ",
          "question": "আনোয়ারের ক্রয়কৃত শেয়ার কোন ধরনের? ব্যাখ্যা করো।",
          "explanation": "মি. আনোয়ারের ক্রয়কৃত শেয়ারটি মাধ্যমিক শেয়ার। প্রাথমিক শেয়ার ইস্যুর পর পরবর্তী পর্যায়ে যে শেয়ার কেনাবেচা হয় তখন তা মাধ্যমিক শেয়ার নামে পরিচিত। একজন বিনিয়োগকারী কখনোই শেয়ারবাজারে সরাসরি কেনাবেচা করতে পারে না। তাকে নিবন্ধিত বা তালিকাভুক্ত ব্রোকারের মাধ্যমে করতে হয়। এই ব্রোকাররা শেয়ার ব্যবসায়ে বিনিয়োগকারী এবং শেয়ার বিক্রেতার মধ্যে মধ্যস্থতাকারী বা মধ্যবর্তী প্রতিষ্ঠান হিসেবে কাজ করে। মাধ্যমিক বাজার হলো শেয়ার বাজারের মূল প্রাণকেন্দ্র। এ বাজারে কোনো কোম্পানির শেয়ারের দাম ওঠা-নামা করে। বাজার শেয়ারে দাম বাড়লে বিনিয়োগকারী লাভবান হয়, আবার বাজার শেয়ারের দাম কমলে বিনিয়োগকারী ক্ষতিগ্রস্ত হয়। এ বাজার মূলত শিল্পের মূলধন গঠনে বিশেষ অবদান রাখে। অতএব, মি. আনোয়ারের ক্রয়কৃত শেয়ারটি মাধ্যমিক শেয়ার। যা শুধু তার অর্থনৈতিক উন্নয়নে নয়, বরং দেশের ব্যবসা বাণিজ্য ও অর্থনৈতিক উন্নয়নের জন্য অধিকতর কাম্য।"
        },
        {
          "label": "ঘ",
          "question": "প্রাপ্তি স্থান, হাতবদল, ঝুঁকি গ্রহণ, দাম নির্ধারণের ক্ষেত্রে আনোয়ার এবং মামুনের ক্রয়কৃত শেয়ার কি একই? তোমার মতামত দাও।",
          "explanation": "উদ্দীপকের আলোকে বলা যায়, আনোয়ারের শেয়ার মাধ্যমিক শেয়ার। আর মামুনের ক্রয়কৃত শেয়ার প্রাথমিক শেয়ার। নিচে প্রাপ্তি স্থান, হাত বদল, ঝুঁকি গ্রহণ, দাম নির্ধারণের ক্ষেত্রে আনোয়ার ও মামুনের শেয়ার আলোচনা করা হলো। প্রাথমিক শেয়ার ক্রয়ে আগ্রহী বিনিয়োগকারী ব্যক্তি BO একাউন্টের মাধ্যমে ব্যাংকে টাকা জমা দিয়ে শেয়ার পেতে পারেন। আর মাধ্যমিক শেয়ার স্টক একচেঞ্জের মাধ্যমে শেয়ার পেতে পারে। প্রাথমিক শেয়ার কোম্পানি হতে প্রাপ্ত শেয়ার একবার হাত বদল হয়। অন্যদিকে, মাধ্যমিক শেয়ার অনেকবার হাত বদল হয়। প্রাথমিক শেয়ারের ঝুঁকি কম। অনেক ক্ষেত্রে এ শেয়ার ঝুঁকিমুক্ত। আর মাধ্যমিক শেয়ারের ঝুঁকি বেশি। আবার মুনাফার পরিমাণও বেশি। প্রাথমিক শেয়ারের মূল্য কত হবে তা ইস্যুকারী প্রতিষ্ঠান নির্ধারণ করে। আর মাধ্যমিক শেয়ারের Face Value থাকলেও এর বাজার দাম কত হবে তা নির্ধারণ করবে চাহিদা ও যোগানের ঘাত-প্রতিঘাতের মাধ্যমে। অতএব, উপরের আলোচনা হতে বলা যায়, আনোয়ার এবং মামুনের ক্রয়কৃত শেয়ারের মাধ্যমে অনেক পার্থক্য বিদ্যমান।"
        }
      ]
    },
    {
      "number": "6",
      "uddipok": "সালাম সাহেব 'X' দেশে বাস করেন। তার দেশের ২০১০ এবং ২০১৪ সালের বিভিন্ন ভোগ্যদ্রব্যের দাম এবং পরিমাণের তালিকা নিম্নরূপ: দেশটির সরকার দ্রব্যমূল্য স্থিতিশীল রাখার তাগিদে ব্যাংক হার, সঞ্চয়পত্রের ওপর সুদের হার, নগদ রিজার্ভের অনুপাত বৃদ্ধি করে এবং পরোক্ষ করের হার কমিয়ে দেয়।",
      "tag": "SB 16",
      "sub_questions": [
        {
          "label": "ক",
          "question": "ব্যয় বৃদ্ধিজনিত মুদ্রাস্ফীতি কী?",
          "explanation": "কদ্রব্যের চাহিদা স্থির থেকে উৎপাদন ব্যয় বৃদ্ধির কারণে অথবা প্রাকৃতিক বিপর্যয়ে উৎপাদন হ্রাস পেলে দ্রব্যের যোগান হ্রাস পায়। এরূপ অবস্থায় দামস্তর বৃদ্ধির প্রবণতাকে ব্যয় বৃদ্ধিজনিত মুদ্রাস্ফীতি বলে।"
        },
        {
          "label": "খ",
          "question": "মুদ্রাস্ফীতির সময়ে করদাতা লাভবান না ক্ষতিগ্রস্ত হন? ব্যাখ্যা করো।",
          "explanation": "মুদ্রাস্ফীতির সময়ে করদাতা লাভবান হন। কারণ নগদ অর্থের আকারে কর প্রদান করায় কর দাতাদের প্রকৃত ভার কম হয়।"
        },
        {
          "label": "গ",
          "question": "উদ্দীপকের আলোকে 'X' দেশের ভোক্তার মূল্যসূচক (CPI) নির্ণয় করো।",
          "explanation": "নিচে উদ্দীপকের আলোকে X' দেশের ভোক্তার মূল্য সূচক নির্ণয় করা হলো- ভিত্তি বছরে ভোক্তার মূল্য সূচক (CPI) = ∑ P 0 Q 0 ∑ P 0 Q 0 × ১০০ = ১৭ 8 ৫ ১৭ 8 ৫ × ১০০ = =\\frac{\\sum \\mathrm{P}_{0} \\mathrm{Q}_{0}}{\\sum \\mathrm{P}_{0} \\mathrm{Q}_{0}} \\times ১০০ =\\frac{১ ৭ 8 ৫}{১ ৭ 8 ৫} \\times ১০০ = = ∑ P 0 ​ Q 0 ​ ∑ P 0 ​ Q 0 ​ ​ × ১০০ = ১৭ 8 ৫ ১৭ 8 ৫ ​ × ১০০ = ১০০ চলতি বছরে ভোক্তার মূল্য সূচক (CPI) = ∑ P n Q 0 ∑ P 0 Q 0 × ১০০ = 2 ১৫৩ ১৭ 8 ৫ × ১০০ \\begin{array}{l}=\\frac{\\sum \\mathrm{PnQ}_{0}}{\\sum \\mathrm{P}_{0} \\mathrm{Q}_{0}} \\times ১ ০ ০ \\\\ =\\frac{2 ১ ৫ ৩}{১ ৭ 8 ৫} \\times ১ ০ ০\\end{array} = ∑ P 0 ​ Q 0 ​ ∑ PnQ 0 ​ ​ × ১০০ = ১৭ 8 ৫ 2 ১৫৩ ​ × ১০০ ​ =১২৩.৩৮ এক্ষেত্রে দামস্তর (১২৩.৩৮-১০০) = ২৩.৩৮% বৃদ্ধি পেয়েছে। অর্থাৎ মুদ্রাস্ফীতির হার হলো ২৩.৩৮%।"
        },
        {
          "label": "ঘ",
          "question": "সরকারের গৃহীত কার্যক্রমসমূহ দ্রব্যমূল্যের স্থিতিশীলতা অর্জনে কীভাবে ভূমিকা রাখে? উদ্দীপকের আলোকে ব্যাখ্যা করো।",
          "explanation": "সালাম সাহেবের 'X' দেশটির সরকার দ্রব্যমূল্য স্থিতিশীল রাখার তাগিদে ব্যাংক হার, সঞ্চয়পত্রের ওপর সুদের হার, নগদ রিজার্ভের অনুপাত বৃদ্ধি করে এবং পরোক্ষ করের হার কমিয়ে দেয়। এগুলো মুদ্রাস্ফীতি নিয়ন্ত্রণের আর্থিক পদ্ধতি। দেশের আর্থিক কর্তৃপক্ষ (সরকার ও কেন্দ্রীয় ব্যাংক) এর অর্থব্যবস্থা পরিচালনা এবং অর্থ ও ঋণের যোগানের পরিমাণ নিয়ন্ত্রণ সংক্রান্ত নীতিই হলো আর্থিক নীতি। এ নীতির অন্তর্গত মুদ্রাস্ফীতি বিরোধী নীতি গ্রহণ করে কেন্দ্রীয় ব্যাংক দেশে অর্থ ও ঋণের পরিমাণ হ্রাস করতে পারে। কেন্দ্রীয় ব্যাংক মুদ্রার প্রচলন সরাসরি হ্রাস করতে পারে। আবার কেন্দ্রীয় ব্যাংক, ব্যাংক হার বৃদ্ধি, খোলাবাজারে ঋণপত্র বিক্রয়, নগদ জমার অনুপাত বৃদ্ধি ইত্যাদি পরিমাণবাচক ঋণ নিয়ন্ত্রণ পদ্ধতির মাধ্যমে বাণিজ্যিক ব্যাংক কর্তৃক প্রদত্ত ঋণের পরিমাণ কমাতে পারে। তাছাড়া ঋণের রেশনিং, ঋণের বরাদ্দকরণ, জামিনের প্রান্তিক হার পরিবর্তন, ভোক্তার ঋণ নিয়ন্ত্রণ, সরাসরি আদেশ প্রদান, নৈতিক চাপ, প্ররোচনা ইত্যাদি গুণগত ঋণ নিয়ন্ত্রণ পদ্ধতির মাধ্যমে ঋণের ব্যবহার নিয়ন্ত্রণ করতে পারে। আর্থিক নীতির কার্যকর প্রয়োগ ঘটলে মুদ্রাস্ফীতি নিয়ন্ত্রণে আসে। মুদ্রাস্ফীতি সকল অর্থনৈতিক কার্যক্রম দারুণভাবে বিঘ্নিত ও সামাজিক ও রাজনৈতিক বিশৃঙ্খলা সৃষ্টি করে। এ জন্য কোনো অবস্থাতেই এটি কাম্য নয়। তাই মুদ্রাস্ফীতি নিয়ন্ত্রণ করা দরকার।"
        }
      ]
    },
    {
      "number": "7",
      "uddipok": "জনাব সালমান 'Y' দেশে বসবাস করেন। দেশটির পণ্য রপ্তানি আয়ের সারণি নিম্নরূপ: রপ্তানি বাণিজ্যের সম্প্রসারণে দেশটির সরকার নতুন বাজার অনুসন্ধান, বাণিজ্য মেলার আয়োজন, বিশ্বের বিভিন্ন দেশে বাণিজ্যিক অফিস খোলা এবং বিশ্ব বাণিজ্য কেন্দ্র নির্মাণের সিদ্ধান্ত গ্রহণ করে।",
      "tag": "SB 16",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন প্রতিটি দেশ বা অঞ্চলের সাথে অন্যান্য দেশ বা অঞ্চলের বৈশ্বিক ভিত্তিতে একীভূত করার প্রক্রিয়া।"
        },
        {
          "label": "খ",
          "question": "সরকারি নীতি এবং উৎপাদন ব্যবস্থার দৃষ্টিকোণ থেকে অভ্যন্তরীণ এবং আন্তর্জাতিক বাণিজ্য কি একই? ব্যাখ্যা করো।",
          "explanation": "সরকারি নীতি এবং উৎপাদন ব্যবস্থার দৃষ্টিকোণ থেকে অভ্যন্তরীণ ও আন্তর্জাতিক বাণিজ্যে যথেষ্ট ভিন্নতা রয়েছে। অভ্যন্তরীণ বাণিজ্যের ক্ষেত্রে সরকারি নীতির কোনো বিভিন্নতা নেই, অভ্যন্তরীণ বাণিজ্যের ওপর দেশের সরকারের সম্পূর্ণ প্রভাব রয়েছে। অন্যদিকে, বৈদেশিক বাণিজ্যের ওপর সরকারি নীতির বিভিন্নতা রয়েছে। কারণ, এরূপ বাণিজ্যের ক্ষেত্রে বহু দেশ অংশগ্রহণ করে। ফলে সরকারের বিভিন্ন নীতি ও উদ্দেশ্যের ওপর প্রভাব বিস্তার করে। অভ্যন্তরীণ বাণিজ্যে একই দেশের উৎপাদন ব্যবস্থা ও রাজস্বনীতি একই রকম। অন্যদিকে, আন্তর্জাতিক বাণিজ্যের ক্ষেত্রে উৎপাদন ব্যবস্থা ভিন্ন।"
        },
        {
          "label": "গ",
          "question": "উদ্দীপকে বর্ণিত 'Y' দেশের রপ্তানি পণ্যের তালিকার ভিত্তিতে বাংলাদেশের প্রচলিত এবং অপ্রচলিত রপ্তানি পণ্যের একটি তালিকা তৈরি করো।",
          "explanation": "উদ্দীপকে বর্ণিত 'Y' দেশের রপ্তানি পণ্যের সাথে বাংলাদেশের প্রচলিত পণ্যগুলো হলো: কাঁচাপাট, পাটজাত পণ্য, চামড়া ও চা। অন্যদিকে, অপ্রচলিত দ্রব্যগুলো হলো: তৈরি পোশাক, হিমায়িত খাদ্য, রাসায়নিক দ্রব্য ও হস্তশিল্পজাত দ্রব্য। নিচে প্রচলিত ও অপ্রচলিত দ্রব্যগুলো সম্পর্কে আলোচনা করা হলো- বাংলাদেশ দীর্ঘদিন ধরে যে সমস্ত পণ্য বিদেশে রপ্তানি করছে তা প্রচলিত রপ্তানি পণ্য। এ পণ্যের বৈশিষ্ট্য হলো আন্তর্জাতিক বাজারে এসব পণ্য নিয়মিত রপ্তানি করা হয় এবং বিশ্ববাজারে এসব পণ্যের চাহিদা অস্থিতিস্থাপক। এ পণ্যগুলোর মধ্যে কাঁচাপাট, পাটজাত দ্রব্য, চা, চামড়া, কাগজ ও নিউজপ্রিন্ট ইত্যাদি। আর এগুলো হতে প্রতি বছর অনেক বৈদেশিক মুদ্রা অর্জন করা হয়। কিছুদিন পূর্বেও যেসব পণ্য বাংলাদেশ হতে বিদেশে রপ্তানি করা হতো না, কিন্তু সম্প্রতিককালে রপ্তানি করা হয় তাই মূলত অপ্রচলিত রপ্তানি পণ্য। যেমন, উদ্দীপকে দেখা যে, তৈরি পোশাক, হিমায়িত খাদ্য, রাসায়নিক দ্রব্য ও হস্তশিল্পজাত দ্রব্য ইত্যাদি। সাম্প্রতিক হিসেবে বাংলাদেশের মোট রপ্তানিতে অপ্রচলিত দ্রব্যের অবদান শতকরা ৮০ ভাগেরও বেশি। অতএব, 'Y' দেশের পণ্যের তালিকার মাধ্যমে বাংলাদেশের প্রচলিত ও অপ্রচলিত রপ্তানি পণ্যের তালিকাকে নির্দেশ করা হয়।"
        },
        {
          "label": "ঘ",
          "question": "রপ্তানি বাণিজ্য উন্নয়নের লক্ষ্যে সরকারের গৃহীত উদ্যোগসমূহ মূল্যায়ন করো",
          "explanation": "রপ্তানি বাণিজ্য উন্নয়নের লক্ষ্যে সরকার গৃহীত পদক্ষেপগুলো নিচে আলোচনা করা হলো- সরকার রপ্তানি বাণিজ্যে সমস্যাবলি চিহ্নিতকরণ এবং তা দ্রুত সমাধানের জন্য জাতীয় পর্যায়ে সর্বোচ্চ কমিটি গঠন করেছে। এই কমিটি দেশের রপ্তানি বিষয়ের বিভিন্ন দিক সম্পর্কে সঠিক দিক নির্দেশনা প্রদান করে। সরকার রপ্তানি বাণিজ্যে রপ্তানিকারকদের প্রয়োজনীয় কাঁচামাল আমদানির ওপর বাণিজ্য শুল্ক অব্যাহতি দেয়। এছাড়াও আবগারি শুল্কও প্রত্যাহার করে নেয়। সরকার রপ্তানি বাণিজ্য সম্প্রসারণের জন্য কম সুদে ঋণ প্রদান, রপ্তানি ঋণ নিশ্চিতকরণ, স্কিম প্রবর্তন, এক্সপোর্ট পারফরমেন্স লাইসেন্সে বিশেষ সুবিধা প্রদান, রপ্তানি বৃদ্ধির জন্য বিভিন্ন দেশে বাণিজ্য প্রতিনিধি দল প্রেরণ, বাণিজ্য চুক্তি সম্পাদনে বিশেষ গুরুত্ব প্রদান করে। উপরিউক্ত সরকারি ব্যবস্থাগুলো গ্রহণের ফলে সাম্প্রতিক বছরগুলোতে দেশের রপ্তানি বাণিজ্যে যথেষ্ট উন্নতি ঘটেছে।"
        }
      ]
    },
    {
      "number": "8",
      "uddipok": "সাম্প্রতিককালে সরকার অর্থনৈতিক উন্নয়নের জন্য শিক্ষা, প্রতিরক্ষা এবং সামাজিক নিরাপত্তার উপর বিশেষ গুরুত্ব দিচ্ছে। সেজন্য এসব খাতের বরাদ্দ বাড়ানো হচ্ছে। এসব ব্যয় নির্বাহের জন্য সরকার অনেক সময় দেশের জনগণ, আর্থিক ও বাণিজ্যিক প্রতিষ্ঠান থেকে ঋণ গ্রহণ করে। তাছাড়া সরকার বৈদেশিক সরকার ও আন্তর্জাতিক সংস্থা থেকেও ঋণ নেয়।",
      "tag": "BB 17,SB 16",
      "sub_questions": [
        {
          "label": "ক",
          "question": "",
          "explanation": "অর্থনীতির যে শাখায় সরকারের আয়-ব্যয় ও ঋণ সংক্রান্ত বিষয়গুলো নিয়ে আলোচনা করা হয় তাকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "মূল্য সংযোজন কর (VAT) এর ক্ষেত্রে সরকার বিক্রেতার নিকট থেকে কর আদায় করলেও বিক্রেতা পরবর্তীতে উক্ত করের সমপরিমাণ অর্থ ক্রেতার কাছ থেকে আদায় করে নেয়। তাই এ করকে পরোক্ষ কর বলে। পরোক্ষ কর বলতে ওই করকে বোঝায় যে করের করঘাত ও করপাত ভিন্ন ভিন্ন ব্যক্তির ওপর পড়ে। অন্যকথায়, পরোক্ষ করের ক্ষেত্রে যার ওপর কর ধার্য করা হয় সে প্রাথমিকভাবে তা প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে নিতে পারে। মূল্য সংযোজন করের ক্ষেত্রে করদাতা তার ওপর আরোপিত কর প্রদান করলেও পরে বর্ধিত দামের মাধ্যমে তা ক্রেতাদের কাছ থেকে আদায় করে। এজন্য এ করকে পরোক্ষ কর বলা হয়।"
        },
        {
          "label": "গ",
          "question": "",
          "explanation": "অতীতের তুলনায় বর্তমানে সরকারের অর্থনৈতিক ও জনকল্যাণমূলক কর্মকাণ্ড যথেষ্ট বেড়ে যাওয়ায় সরকারি ব্যয়ও অতীতের তুলনায় অনেক বেড়েছে। নিচে উদ্দীপকের আলোকে সরকারি ব্যয়ের গুরুত্বপূর্ণ খাতগুলো ব্যাখ্যা করা হলো। শিক্ষা মানবসম্পদের উন্নয়ন ঘটিয়ে দক্ষ জনশক্তি সৃষ্টিতে সহায়তা করে বলে এ খাতে সরকার প্রচুর অর্থ ব্যয় করে। সরকারি উদ্যোগে সময়ের প্রয়োজনানুযায়ী বিভিন্ন ধরনের শিক্ষাপ্রতিষ্ঠান প্রতিষ্ঠা ও সেগুলো পরিচালনা, সংশ্লিষ্ট শিক্ষক-কর্মচারীদের বেতন ও ভাতা প্রদান, শিক্ষা খাতে অনুদান প্রভৃতি বাবদ সরকার প্রচুর অর্থ ব্যয় করে। সাম্প্রতিক সময়ে সকল শ্রেণির শিক্ষার্থীর বৃত্তি প্রদান, শিক্ষা উপকরণ ক্রয় বাবদ অনুদান, স্কুল থেকে ঝরে- পড়া রোধে মাসিক ভাতা প্রদান ইত্যাদির দরুন এ খাতে সরকারি ব্যয় বেড়েই চলেছে। চিরাচরিতভাবেই সরকারি ব্যয়ের অন্যতম প্রধান খাত হলো প্রতিরক্ষা। স্বাধীনতা ও সার্বভৌমত্ব রক্ষা করা প্রত্যেক দেশেরই সরকারের দায়িত্ব। দেশ-রক্ষার জন্য আধুনিক যুদ্ধের উপযোগী সাজ-সরঞ্জাম ক্রয়, একটি শক্তিশালী প্রতিরক্ষা বাহিনী গড়ে তোলা ও তা পরিচালনা করা প্রভৃতি বাবদ পৃথিবীর অন্যান্য দেশের মতো এ দেশের সরকার একটি বিরাট অঙ্কের অর্থ ব্যয় করে। এছাড়াও সামাজিক নিরাপত্তা বিধান বর্তমানকালের সরকারি ব্যয়ের একটি গুরুত্বপূর্ণ খাত। কর্মরত চাকরিজীবীদের জন্য পেনশন ও গ্র্যাচুইটির ব্যবস্থা, কর্মহীনদের জন্য বেকার ভাতা, দুর্ঘটনার শিকার এমন লোকদেরকে আর্থিক সহায়তা প্রদান ইত্যাদির জন্য সরকারকে অনেক অর্থ ব্যয় করতে হয়। বর্তমান সময়ে সরকার সামাজিক নিরাপত্তা বেষ্টনী প্রসারিত করায় এ খাতের ব্যয় উত্তরোত্তর বাড়ছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অভ্যন্তরীণ ও বৈদেশিক এ দু'ধরণের ঋণের মধ্যে তুলনামূলকভাবে অভ্যন্তরীণ ঋণ গ্রহণই বাংলাদেশের জন্য উত্তম হবে বলে আমি মনে করি। যেকোনো সরকারের পক্ষে অভ্যন্তরীণ উৎসগুলো থেকে ঋণ গ্রহণ করা সহজ; কারণ সরকার জনগণকে বিভিন্ন প্রণোদনা দানের মাধ্যমে উদ্বুদ্ধ করে বা বাধ্য করে ঋণ গ্রহণ করতে পারে। কিন্তু ঋণের বৈদেশিক উৎসগুলোকে ঋণ প্রদানের জন্য প্রণোদিত বা বাধ্য করা যায় না। এ দৃষ্টিকোণ থেকে অভ্যন্তরীণ ঋণ বৈদেশিক ঋণের চেয়ে সুবিধাজনক। অভ্যন্তরীণ ঋণ নিতে গেলে সরকারকে কোনো শর্তের মোকাবিলা করতে হয় না। কিন্তু বৈদেশিক ঋণ গ্রহণ করলে তা বিদেশিদের বেঁধে দেওয়া শর্ত পূরণ করেই ব্যবহার করা যায়। ফলে অনেক সময় ঋণের উপকারের চেয়ে অপকারই বেশি হয়। অন্যদিকে, অভ্যন্তরীণ উৎস থেকে সংগৃহীত ঋণ পরিশোধে সরকার নতুন নোট ছাপিয়ে বা অধিক হারে কর ধার্য করে তা পরিশোধ করতে পারে। কিন্তু বৈদেশিক ঋণ পরিশোধে প্রয়োজনীয় স্বর্ণ বা বৈদেশিক মুদ্রা আবশ্যক হয়। এ দৃষ্টিকোণ থেকে বলা যায়, অভ্যন্তরীণ উৎস থেকে ঋণ গ্রহণ সুবিধাজনক। তাছাড়া অভ্যন্তরীণ সরকারি ঋণ দেশে বিনিয়োগ, নিয়োগ, উৎপাদন ও আয় বৃদ্ধি করে। এই বর্ধিত আয় দ্বারাই পরবর্তীতে ঋণ পরিশোধ করা যেতে পারে। কিন্তু বিদেশি ঋণ সুদ-আসলসহ পরিশোধ করতে হয় যা দেশের বাইরে চলে যায় ও আয় সৃষ্টিতে অবদান রাখে না। এটি আসলে জাতীয় আয় হ্রাস করে। তাই বাংলাদেশের জন্য অভ্যন্তরীণ ঋণ গ্রহণ করাই উত্তম। সুতরাং দেখা যাচ্ছে যে, অভ্যন্তরীণ ও বৈদেশিক ঋণের মধ্যে যথেষ্ট পার্থক্য বিদ্যমান। উভয়েরই কিছু সুবিধা-অসুবিধা রয়েছে। তবে তুলনামূলক বিচারে বাংলাদেশের জন্য বৈদেশিক ঋণ অপেক্ষা অভ্যন্তরীণ ঋণ গ্রহণ করা অধিক যুক্তিযুক্ত হবে।"
        }
      ]
    },
    {
      "number": "9",
      "uddipok": "বর্তমান সরকার রূপকল্প ২০১০-২০২১ এর আওতায় ৬ষ্ঠ পঞ্চবার্ষিকী পরিকল্পনা ২০১০-২০১৫ এবং সম্প্রতি ৭ম পঞ্চবার্ষিকী পরিকল্পনা ২০১৬-২০২০ গ্রহণ করেছে। পাশাপাশি বর্তমানে ২০১৫-২০১৬ অর্থবছরে ৯২ হাজার ৫ শত কোটি টাকার ব্যয় বরাদ্দ সম্বলিত বার্ষিক উন্নয়ন পরিকল্পনার (ADP) অন্তর্গত ১২৫টি প্রকল্প বাস্তবায়নাধীন আছে। সরকার আশা করছে এসব উন্নয়ন পরিকল্পনার যথাযথ বাস্তবায়নের মাধ্যমে উচ্চতর প্রবৃদ্ধি অর্জনের মাধ্যমে দারিদ্র্য বিমোচন করে। ২০২১ সালের মধ্যে বাংলাদেশকে একটি মধ্যম আয়ের দেশে উন্নীত করা সম্ভব।",
      "tag": "SB 16",
      "sub_questions": [
        {
          "label": "ক",
          "question": "উন্নয়ন পরিকল্পনা কী?",
          "explanation": "কোনো দেশের অর্থনৈতিক উন্নয়নের জন্য সচেতনভাবে পরিকল্পিত ও প্রণীত আর্থ-সামাজিক কর্মসূচিকে উন্নয়ন পরিকল্পনা বলে।"
        },
        {
          "label": "খ",
          "question": "নির্দেশভিত্তিক পরিকল্পনায় অবাধ বাজার প্রক্রিয়াকে প্রশ্রয় দেয়া হয় না-ব্যাখ্যা করো।",
          "explanation": "নির্দেশভিত্তিক পরিকল্পনায় অবাধ বাজার প্রক্রিয়াকে প্রশ্রয় দেয় না। কারণ, নির্দেশমূলক পরিকল্পনার অধীনে দেশের একমাত্র কেন্দ্রীয় পরিকল্পনা কর্তৃপক্ষের নির্দেশে পূর্ব নির্ধারিত কিছু আর্থ-সামাজিক লক্ষ্য অগ্রাধিকারের ভিত্তিতে বাস্তবায়ন করা হয়। এরূপ পরিকল্পনায় দেশের সার্বিক উৎপাদন, ভোগ, বণ্টন, বিনিয়োগ প্রভৃতি সকল অর্থনৈতিক কার্যাবলি কেন্দ্রীয় পরিকল্পনায় কর্তৃপক্ষ দ্বারা পরিকল্পিত ও প্রত্যক্ষভাবে নিয়ন্ত্রিত হয়ে থাকে।"
        },
        {
          "label": "গ",
          "question": "সময় মেয়াদের ভিত্তিতে উদ্দীপকে উল্লিখিত উন্নয়ন পরিকল্পনাসমূহের শ্রেণিবিভাগ আলোচনা করো।",
          "explanation": "সময়ের ভিত্তিতে উন্নয়ন পরিকল্পনাকে তিন ভাগে ভাগ করা হয়। নিচে সময়ের ভিত্তিতে উন্নয়ন পরিকল্পনাকে আলোচনা করা হলো- যে পরিকল্পনা এক বছর বা দুই বছরের জন্য করা হয় তাকে স্বল্পমেয়াদি উন্নয়ন পরিকল্পনা বলে। তবে অধিকাংশ ক্ষেত্রে একটি আর্থিক বছরের মাধ্যমের বাস্তবায়নযোগ্য অর্থনৈতিক পরিকল্পনাই হলো স্বল্পমেয়াদি পরিকল্পনা। উন্নয়ন পরিকল্পনায় বহুমুখী লক্ষ্য ও কর্মসূচি অন্তর্ভুক্ত থাকে। এ কর্মসূচি বাস্তবায়নের জন্য সুনির্দিষ্ট সময়সীমা প্রয়োজন হয়। যখন সুনির্দিষ্ট কতকগুলো আর্থ-সামাজিক লক্ষ্য কয়েক বছর সময়ের মধ্যে বাস্তবায়নের জন্য একটি পরিকল্পনা গ্রহণ করা হয় তখন এ ধরনের পরিকল্পনাকে মধ্যমেয়াদি পরিকল্পনা বলে। এ পরিকল্পনার মেয়াদ ১ বছর থেকে বেশি ৫ বছর থেকে কম সময়ে প্রণীত হয়। দেশের উন্নয়ন পরিকল্পনার মধ্যে এমন কিছু উদ্দেশ্য, লক্ষ্য ও প্রকল্প থাকে যেগুলো বাস্তবায়নের জন্য দীর্ঘ সময়ের প্রয়োজন। এসব কর্মসূচির সফল বাস্তবায়নের উদ্দেশ্য দীর্ঘমেয়াদি উন্নয়ন পরিকল্পনার কাঠামো প্রণয়ন করা হয়। দীর্ঘমেয়াদি পরিকল্পনায় সময়ের ব্যাপ্তি সাধারণত ১০ থেকে ২৫ বছর পর্যন্ত হতে পারে।"
        },
        {
          "label": "ঘ",
          "question": "উন্নয়ন পরিকল্পনা বাস্তবায়নের মাধ্যমে সরকারের মনোভাবের যথার্থতা যাচাই করো।",
          "explanation": "উন্নয়ন পরিকল্পনা বাস্তবায়নের ক্ষেত্রে সরকারের মনোভাব সন্তোষজনক। সরকার নানামুখী কর্মসূচি বাস্তবায়নের মাধ্যমে উন্নয়ন পরিকল্পনাকে সফল করে তোলার চেষ্টা চালাচ্ছে। সরকারের এসব কর্মসূচির মধ্যে রয়েছে- i. নতুন প্রযুক্তি, পদ্ধতি ও প্রতিষ্ঠানসমূহের মাধ্যমে উৎপাদন বৃদ্ধিকরণ। ii. অর্থনৈতিক প্রবৃদ্ধি অর্জন ও কর্মসংস্থানের বৃদ্ধি, দারিদ্র্য হ্রাসকরণের পদক্ষেপ গ্রহণ। iii. দেশের অভ্যন্তরীণ খাদ্যের উৎপাদন বৃদ্ধি ও খাদ্য নিরাপত্তা নিশ্চিত করার জন্য পদক্ষেপ গ্রহণ। iv. ভূমি ব্যবস্থাপনা ও ভূমি ব্যবহার পদ্ধতি সহজকরণ। v. দরিদ্র জনগোষ্ঠীকে উৎপাদনের উপকরণ ও অন্তর্ভুক্তকরণ বৃদ্ধি করে আয় বৈষম্য হ্রাস করা। vi. সিভিল সার্ভিসকে শক্তিশালীকরণের লক্ষ্যে বিভিন্ন পদক্ষেপ গ্রহণ। vii. উন্নয়ন পরিকল্পনা বাস্তবায়নের লক্ষ্য শক্তিশালী স্থানীয় সরকার প্রতিষ্ঠা ও জবাবদিহিতা নিশ্চিত করণে পদক্ষেপ গ্রহণ। এসব উন্নয়ন কৌশল বাস্তবায়ন হলে ২০২১ সালের মধ্যে বাংলাদেশ একটি মধ্যম আয়ের দেশে উন্নীত হবে।"
        }
      ]
    }
  ]
}