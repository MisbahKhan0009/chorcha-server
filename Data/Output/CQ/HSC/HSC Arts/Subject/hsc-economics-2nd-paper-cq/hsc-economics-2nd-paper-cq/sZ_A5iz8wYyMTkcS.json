{
  "title": "কুমিল্লা বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জসিম ও আয়নাল দু'জনই কৃষক। তবে তাদের চাষাবাদের প্রকৃতি ও ফসলের ব্যবহারে ভিন্নতা আছে। জসিম জমি চাষ করে শুধুমাত্র পারিবারিক চাহিদা পূরণ করতে পারে কিন্তু আয়নাল পারিবারিক চাহিদা পূরণের পরেও উৎপাদিত ফসলের বেশির ভাগই বিক্রি করে দেয়। ফলে আয়নাল ধীরে ধীরে উন্নতি লাভ করতে থাকে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ফসল, বনায়ন, পশুপাখি, মাছ চাষ করতে মাটির জৈবিক ব্যবহার ও ব্যবস্থাপনাকে কৃষি বলে।"
        },
        {
          "label": "খ",
          "question": "",
          "explanation": "মৌমাছি পালন কৃষির প্রাণিসম্পদ উপখাত হিসেবে কৃষিকাজের অন্তর্ভুক্ত। কৃষিকাজ বলতে ফসল, শাক-সবজি, বনজসম্পদ, মৎস্য সম্পদ, এবং প্রাণি সম্পদের উন্নয়ন, প্রক্রিয়াজাতকরণ, ও বাজারজাতকরণকে বোঝায়। গরু ছাগল, হাঁস, মুরগি, মৎস্য উৎপাদনের পাশাপাশি মৌমাছি পালনও বর্তমানে একটি লাভজনক পদ্ধতি হিসেবে জনপ্রিয় হয়ে উঠেছে। কৃষকেরা সরিষা ক্ষেতে, ফুল-বাগানে সহ বিভিন্নভাবে মৌমাছি চাষ করে লাভবান হয়েছে। তাই প্রাণিসম্পদ হিসেবে মৌমাছি চাষ করাও কৃষিকাজ।"
        },
        {
          "label": "গ",
          "question": "",
          "explanation": "জসিমের চাষাবাদ জীবননির্বাহী খামারের সাথে সঙ্গতিপূর্ণ। জীবন নির্বাহের জন্য কৃষক যে ভূমিতে চাষাবাদ করে তাই জীবননির্বাহী খামার। সাধারণত এ ধরনের খামার আয়তনে ছোট হয়। এ ধরনের উৎপাদন ব্যবস্থায় কৃষক তার জীবন নির্বাহ করতে সক্ষম। এ খামার নিজস্ব মূলধনে পরিচালিত হয়। এ পদ্ধতিতে কৃষকেরা সাধারণ প্রকৃতির উপর নির্ভরশীল হয়ে থাকে। উদ্দীপকে জসিম জমিতে চাষাবাদ করে নিজের পারিবারিক চাহিদা পূরণ করতে পারে। অর্থাৎ তার খামারে আকারে ছোট ও স্বল্প উৎপাদন করতে পারে। অনুন্নত ও সনাতন পদ্ধতিতে চাষাবাদ হয় বলে তার উৎপাদনও কম। ফলে উৎপাদিত পণ্য পরিবারের ভরণ পোষণে ব্যয় হয়। সুতরাং বলা যায় জসিমের চাষাবাদ পদ্ধতিটিও জীবননির্বাহী খামারের অন্তর্ভুক্ত।"
        },
        {
          "label": "ঘ",
          "question": "",
          "explanation": "আয়নাল তার উৎপাদিত ফসলের মাধ্যমে পারিবারিক চাহিদা মেটানোর পরও অনেক উদ্বৃত্ত থাকে বলে আয়নালের পদ্ধতি জসিমের চাষাবাদ পদ্ধতির চেয়ে উত্তম। যে কৃষি খামারে অধিক বিনিয়োগ ও বৃহদায়তন মুনাফার উদ্দেশ্য কৃষিকাজ পরিচালনা করা হয় তাকে বাণিজ্যিক খামার বলে। এ খামারে মূলধন ও দক্ষতা বেশি। অপরদিকে জীবননির্বাহী খামারে শুধু পারিবারিক ভরণপোষণের জন্য উৎপাদন করে। এটিতে সাধারণ সনাতন পদ্ধতিতে চাষাবাদ হয় বলে এখানে উদ্বৃত্তও কম হয়। মূলধন ও দক্ষতা কম থাকায় উৎপাদন ও কম হয়। উদ্দীপকে জসিম তার জমি চাষাবাদ করার মাধ্যমে শুধু তার পরিবারের ভরণপোষণ করতে পারে। অপরদিকে আয়নাল পরিবারের চাহিদা মেটানোর পর উৎপাদিত ফসলের বেশিরভাগই বিক্রি করে। ফলে আয়নাল ধীরে ধীরে উন্নতি লাভ করতে থাকে। জীবননির্বাহী খামারের কোন প্রাতিষ্ঠানিক কাঠামো থাকে না। এটি সাধারণত পারিবারিকভাবে পরিচালিত হয়। অন্যদিকে বাণিজ্যিক খামারের পরিচালনা, উন্নত উৎপাদন ব্যবস্থা ও বাজারজাতকরণ সহ সকল কার্যক্রম প্রাতিষ্ঠানিকভাবে পরিচালিত হয়। বাণিজ্যিক খামারে সম্পদ ও দক্ষতার পূর্ণ ব্যবহার নিশ্চিত হয়। ফলে উৎপাদন ও বৃদ্ধি পায়। সুতরাং বলতে পারি যে, জসিমের জীবননির্বাহী খামারের চেয়ে আয়নালের বানিজ্যিক খামারের চাষাবাদ উন্নতর।"
        }
      ]
    },
    {
      "number": "2",
      "uddipok": "জলিল মিয়া অক্লান্ত পরিশ্রম করে ফসল উৎপাদন করে। কিন্তু উৎপাদিত ফসলের ন্যায্যমূল্য সে পায় না। আর এজন্য মূলত মধ্যস্বত্বভোগী, পণ্য সংরক্ষণ, পরিবহণ ব্যবস্থা দায়ী। সম্প্রতি সে টেলিভিশনের মাধ্যমে জানতে পারে অবকাঠামো উন্নয়ন, কৃষিঋণ, উপকরণ ভর্তুকি ইত্যাদি সুবিধা প্রদানের মাধ্যমে সরকার কৃষকদের সমস্যা সমাধানে গুরুত্বপূর্ণ ভূমিকা রাখছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কৃষক যে আয়তনের জমির উপর কৃষিকাজ পরিচালনা করে, তাকে কৃষিজোত বলে।"
        },
        {
          "label": "খ",
          "question": "",
          "explanation": "সমবায় গঠন কৃষকদের কৃষিঋণ প্রাপ্তির ক্ষেত্রে গুরুত্বপূর্ণ ভূমিকা রাখে। সাধারণ বাংলাদেশের কৃষকদের সহজ শর্তে ঋণ পেতে অনেক সমস্যায় পড়তে হয়। ফলে তাদের মূলধন জোগাড় করতে অনেক কষ্ট হয়ে যায়। কৃষি উৎপাদনও ব্যাহত হয়ে যায়। ভূমিহীন ও প্রান্তিক কৃষকদের সমবায় গঠন করে, ঐ সমবায়ের মাধ্যমে প্রাতিষ্ঠানিক ঋণ প্রদানের ব্যবস্থা করা যেতে পারে। ক্ষুদ্র কৃষকদের সমবায়ভিত্তিক বাণিজ্যিক খামার গঠন করতে পারলে সহজে ঋণের যোগান নিশ্চিত করা যাবে।"
        },
        {
          "label": "গ",
          "question": "",
          "explanation": "কৃষিপণ্যের বাজারজাতকরণ বা বিপননের সমস্যার কারণে জলিল মিয়া তার পণ্যের উপযুক্ত দাম পায় না। কৃষিপণ্যের, বিপণন ব্যবস্থা বলতে বোঝায় উৎপাদিত পণ্য সংগ্রহকরণ, শ্রেণিবিভাজন, গুদামজাতকরণ, পরিবহন, বাজারজাতকরণ ইত্যাদি। এটি এমন একটি অর্থনেতিক প্রক্রিয়া যার মাধ্যমে কৃষিপণ্য উৎপাদনকারীর কাছ থেকে চূড়ান্ত ভোক্তার নিকট পৌঁছায়। কিন্তু বাংলাদেশের কৃষকেরা যে পণ্য উৎপাদন করে তার প্রকৃত দাম পায় না। কৃষিপণ্যের বিপণন ব্যবস্থার ত্রুটির কারণে এমনটি হয়ে থাকে। বাংলাদেশে কৃষিপণ্য বিপণন ব্যবস্থায় বিভিন্ন মধ্যস্বত্বভোগী যেমন-দালাল, ফড়িয়া, মহাজন, বেপারি, মজুতদার ইত্যাদি দেখা যায়। ফলে কৃষকেরা যথাযথ মূল্য পায় না। উদ্দীপকে জলিল মিয়া পরিশ্রম করে ঠিকই কিন্তু নায্য মূল্য পায় না। কারণ বিভিন্ন মধ্যস্বত্বভোগীদের নিকটে অনেক সময় কম দামে পণ্য বিক্রয় করতে হয়। তাছাড়া কৃষকদের সংরক্ষণের উপযুক্ত ব্যবস্থা থাকে না বলে কম দামে বিক্রয় করতে হয়। এছাড়াও পরিবহন ব্যবস্থার জটিলতাও থাকে। উপরোক্ত কারণ সমূহের কারণে জলিল মিয়া উপযুক্ত দাম পায় না যা কৃষিপণ্যের বিপণন ব্যবস্থাকে নির্দেশ করে।"
        },
        {
          "label": "ঘ",
          "question": "",
          "explanation": "কৃষি বিপণন ব্যবস্থার উন্নয়নের জন্য সরকারের ভূমিকা অপরিসীম। কৃষি বিপণন বলতে বোঝায় উৎপাদিত পণ্যের সংগ্রহকরণ, শ্রেণিবিভাজন, নমুনাকরণ, গুদামজাতকরণ, বিক্রয় প্রভৃতি কর্মকান্ডের সমন্বয়। এ বিপণন কাজে নানান ধরনের জটিলতা দেখা দেয়। যথা- দালাল, ফড়িয়া, মহাজন প্রভৃতি মধ্যস্বত্বভোগী এবং পরিবহনের জটিলতা, সংরক্ষণের সমস্যা ইত্যাদি। এসব সমস্যা সমাধানের জন্য সরকারের পরিকল্পনা আবশ্যক। উদ্দীপকে জলিল মিয়া কঠোর পরিশ্রম করে ফসল উৎপাদন করেও উপযুক্ত মূল্যে পায় না। সম্প্রতি সে টেলিভিশনের মাধ্যমে জানতে পারে অবকাঠামো উন্নয়ন, কৃষিঋণ, উপকরণ ভর্তুকি ইত্যাদি সমস্যা সমধানে সরকার এগিয়ে এসেছে। তাই নায্য মূল্যে পারে বলে আশা করেছে। ইতোমধ্যে সরকার কৃষির অবকাঠামোগত উন্নয়ন, রাস্তাঘাট নির্মাণ, বাজার তদারকি সহ বিভিন্ন উদ্যোগ নিয়েছে। এ ছাড়াও মাঠ পর্যায়ে সরাসরি কৃষকদের কাছ থেকে পণ্য কেনাকাটা মধ্যস্বত্বভোগীদের অংশগ্রহণ কমানো, কৃষি বাজার সম্প্রসারিত করার জন্য সরকার উদ্যোগ নিয়েছে। সুতরাং আমরা বলতে পারি, উপরোক্ত কর্মসূচি বাস্তবায়ন হলে কৃষকের সমস্যার সমাধান পাওয়া যাবে।"
        }
      ]
    },
    {
      "number": "3",
      "uddipok": "জনাব মালেক একজন কৃষি কর্মকর্তা। তিনি কৃষি উন্নয়ন সম্পর্কে কৃষকদের গুরুত্বপূর্ণ পরামর্শ দিয়ে থাকেন। এর মধ্যে উল্লেখযোগ্য ছিল কৃষিতে আধুনিক প্রযুক্তির প্রয়োগ, কৃষক সহায়তা কর্মসূচি, কৃষি বিমার প্রচলন এবং কৃষিপণ্যের বিপণন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যে খামারে কৃষক নিজেদের জমি, মূলধন একত্রিত করে এবং প্রত্যেক কৃষক তার নিজস্ব শ্রমের পরিমাণ ও মান অনুসারে ফসলের ভাগ গ্রহণ করে তাকে যৌথ খামার বলে।"
        },
        {
          "label": "খ",
          "question": "",
          "explanation": "মধ্যস্বত্বভোগীরা নিজেদের মুনাফার জন্যই কৃষকের ফসলের ন্যায্যমূল্য প্রাপ্তিতে বাঁধা সৃষ্টি করে। কৃষিপণ্যের বাজারজাতকরণ প্রক্রিয়ায় দালাল, ফড়িয়া, বেপারি, মজুদদার, আড়ৎদারসহ বিভিন্ন ধরণের মধ্যস্বত্বভোগী অস্তিত্ব রয়েছে। এরা কৃষকদের কাছ থেকে মৌসুমের সময় কম দামে পণ্য ক্রয় করে তা ভোক্তাদের নিকট বেশি দামে বিক্রয় করে। এরা কৃষকদেরকে দ্রব্যের চাহিদা ও যোগান সম্পর্কে ভুল তথ্য দিয়ে ন্যায্যমূল্যপ্রাপ্তি থেকে বঞ্চিত করে। এভাবে মধ্যস্বত্বভোগীরা নিজেদের মুনাফা অর্জনের জন্য কৃষকের ফসলের উপযুক্ত মূল্যপ্রাপ্তিতে বাধা সৃষ্টি করে।"
        },
        {
          "label": "গ",
          "question": "",
          "explanation": "জনাব মালেক সাহেবের পরামর্শে বাংলাদেশে কৃষিতে আমূল পরিবর্তন ও উন্নয়নের হাতছানি দেওয়ার বিষয়টি ফুটে উঠেছে। সাধারণত বাংলাদেশের কৃষকেরা কৃষিকাজে সনাতন পদ্ধতি ব্যবহার করত। কিন্তু বর্তমানে বাংলাদেশের কৃষিতে আধুনিকায়নের ছোঁয়া লক্ষ্য করা যাচ্ছে। কৃষিতে আধুনিক প্রযুক্তির ব্যবহার দিন দিন বেড়ে চলেছে। সরকার কৃষকদের জন্য নানান পদক্ষেপ গ্রহণ করেছে, যেমন ঋণ সহায়তা, উন্নত বিপণন ব্যবস্থা ইত্যাদি। উদ্দীপকে মালেক সাহেব একজন কৃষি কর্মকর্তা। তিনি কৃষি উন্নয়ন সম্পর্কে কৃষকদের গুরুত্বপূর্ণ পরামর্শ দিয়ে থাকেন। কৃষিতে আধুনিক প্রযুক্তি ব্যবহারের ওপর গুরুত্বারোপ করেন। মূলধন স্বল্পতা কাটানোর জন্য কৃষি ঋণ সহায়তা নেওয়ার কথা বলেন। এছাড়াও, কৃষকদের ভবিষ্যৎ নিরাপত্তার জন্য কৃষি বীমা করার পরামর্শ দেন। এছাড়াও কৃষকেরা যেন নায্যমূল্য পায় সেজন্য তিনি বাজার মূল্যের সঠিক তথ্য প্রদান করেন।"
        },
        {
          "label": "ঘ",
          "question": "",
          "explanation": "জনাব মালেকের পরামর্শের বাইরেও কৃষি কাঠামোর কিছু বিষয় অন্তর্ভুক আছে বলে আমি মনে করি। কৃষিতে কৃষি উন্নয়নের গুরুত্বপূর্ণ বিষয়গুলো হলো, উপকরণ ভর্তুকি, কৃষিঋণ বিতরণ, মধ্যস্বত্বভোগীদের দৌরাত্ম্য লাঘব, কৃষকের প্রশিক্ষণ ইত্যাদি। এছাড়াও কৃষকদের মধ্যে সমবায় গঠনের মাধ্যমে চাষাবাদে উন্নয়ন করা যায়। এ ছাড়াও বাজার ব্যবস্থা স্থিতিশীলতার জন্য পরিবহন ব্যবস্থার গুরুত্বপূর্ণ ভূমিকা পালন করে। উদ্দীপকে জনাব মালেক একজন কৃষি কর্মকর্তা। তিনি কৃষি উন্নয়নের জন্য কৃষকদের অবগত করে থাকেন। তিনি কৃষকদের কৃষিতে আধুনিক প্রযুক্তি ব্যবহারের ওপর গুরুত্বারোপ করেন এবং তাদের উৎসাহ প্রদান করেন। কৃষিকাজে সরকারের গৃহিত বিভিন্ন সহায়তা গ্রহণ ও কৃষিবীমা করতে উৎসাহ প্রদান করেন। এছাড়াও যোগাযোগ ব্যবস্থার ওপরও গুরুত্বারোপ করেন। বাংলাদেশের কৃষিতে ওপরে উল্লিখিত বিষয় গুলোর পাশাপাশি সরকার কৃষকদের কৃষি উপকরণ সহায়তা যেমন: উচ্চ ফলনশীল ফসলের বীজ, সার, কীটনাশক, ইত্যাদি প্রদান করছে। কৃষিতে মূলধনের স্বল্পতা কাটানোর জন্য কৃষিব্যাংক স্থাপন সহ নানান উদ্যোগ গ্রহণ করেছেন। এছাড়াও অদক্ষ কৃষকদের জন্য প্রশিক্ষণের ব্যবস্থা গ্রহণ করেছেন। পাশাপাশি ভূমিহীন কৃষকদের পরিত্যক্ত ও অনাবাদি জমি বিতরণ করছেন। এভাবে বাংলাদেশের কৃষিতে দিন দিন উন্নতি লক্ষ্য করা যাচ্ছে।"
        }
      ]
    },
    {
      "number": "4",
      "uddipok": "আলেয়া বেশ কয়েক বছর ধরে তার পরিবারের সদস্যদের নিয়ে বুটিকের কাজ করে আসছে। কিন্তু এতে তার পরিবারের তেমন উন্নতি হয়নি। বিদ্যুৎ বিভ্রাট, কাপড়ের নিম্নমান, জনগণের চাহিদার স্বল্পতা ইত্যাদি তার ব্যবসার অন্তরায়ের কারণ।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "সরকারি নির্দেশের মাধ্যমে যেসকল শিল্প জাতীয় নিরাপত্তার স্বার্থে সংরক্ষিত রাখা প্রয়োজন এবং যে সব শিল্প স্পর্শকাতর ও সংবেদনশীল হিসেবে সরকারি বিনিয়োগের জন্য সংরক্ষিত সেসব শিল্পকে সংরক্ষিত শিল্প বলা হয়।"
        },
        {
          "label": "খ",
          "question": "",
          "explanation": "কৃষি ও শিল্পখাত পরস্পর নির্ভরশীল। কৃষি খাতের উন্নতি, ও আধুনিকায়নের জন্য কৃষি যন্ত্রপাতি ও সারের যোগান দেয় শিল্প খাত। তেমনি শিল্প প্রসারের জন্য প্রয়োজনীয় কাঁচামাল ও শিল্পজাত দ্রব্যের বাজার সৃষ্টিতে সহায়তা করে কৃষিখাত। আমাদের দেশের অধিকাংশ শিল্প যেমন বস্ত্র, চামড়া, পাট, কাগজ, চিনি, ইত্যাদি কৃষিভিত্তিক। যদি কৃষি উৎপাদন কমে যায় তাহলে কাঁচামাল অপ্রতুল হয়ে যাবে। ফলে শিল্পের উৎপাদন ব্যহত হবে। এসব কারণে কৃষি ও শিল্প একে অপরের উপরের নির্ভরশীল।"
        },
        {
          "label": "গ",
          "question": "",
          "explanation": "আলেয়ার বুটিক শিল্পটি কুটির শিল্প। গৃহে পারিবারিক ভিত্তিতে স্বল্প মূলধন, সহজলভ্য কাঁচামাল, এবং হালকা যন্ত্রপাতির সাহায্যে যে শিল্প পরিচালিত হয় তাকে কুটির শিল্প বলে। এ শিল্প সাধারণত পারিবারিক সদস্যদের দ্বারা পরিচালিত হয় এবং এর সর্ব্বোচ্চ শ্রমিক সংখ্যা ১৫ জনের অধিক নয় এবং মূলধন অনধিক ১০ লক্ষ টাকা। উদ্দীপকে আলেয়ার বুটিক শিল্প বা কুটির শিল্পের অন্যতম প্রধান সমস্যা বিদ্যুৎ বিভ্রাট। ফলে উৎপাদন ব্যহত ও উৎপাদন খরচ বেড়ে যায়। এ শিল্পের গুণগত মান নিম্ন হয় কারণ অদক্ষ শ্রমিক ও অনুন্নত প্রযুক্তির ব্যবহার হয়। এ শিল্পের পণ্যের চাহিদাও কম। এছাড়াও কুটির শিল্পে মূলধনের অভাব, কাঁচামালের স্বল্পতা, সংকুচিত বাজার ব্যবস্থা, পরিবহন ও যোগাযোগ ব‍্যবস্থার বাজে অবস্থা সহ নানান সমস্যা বিদ্যামান। এছাড়াও আধুনিক প্রযুক্তির অভাব, সরকারি সহযোগিতার অভাব, বিদেশি পণ্যের অবাধ আমদানির কারণে এ শিল্প বিলুপ্তির পথে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বুটিক শিল্প বা কুটির শিল্পের সমস্যা সমাধানে নিম্নোক্ত পদক্ষেপ গ্রহণ করা জরুরি। কুটির শিল্পের সমস্যা সমাধানে বিদ্যুৎ সরবরাহ, যন্ত্রপাতি ঋণ, সহায়তা, প্রশিক্ষণ ইত্যাদি ব্যবস্থার উন্নয়ন ঘটাতে হবে। এছাড়াও আধুনিক যন্ত্রপাতি ব্যবহার করতে হবে। এবং বাজার ব্যবস্থার প্রসার করতে হবে। উদ্দীপকে উল্লিখিত আলেয়ার বুটিক শিল্প বা কুটির শিল্পের কাজে, বিদ্যুৎ বিভ্রাট, কাপড়ের নিম্নমান, চাহিদা স্বল্পতা ইত্যাদি সমস্যা রয়েছে। কাজেই তার শিল্প উন্নয়ন জরুরি। কুটির শিল্পের সমস্যা নিরসনে যে সকল সমস্যা দূর করা প্রয়োজন তা হল মূলধনের স্বল্পতা দূর করে ঋণের যোগান দিতে হবে। পণ্যের মান উন্নয়নে আধুনিক প্রযুক্তির ব্যবহার নিশ্চিত করতে হবে এবং যোগাযোগ ও পরিবহন ব্যবস্থার উন্নয়ন ঘটাতে হবে। এ শিল্পের পণ্য ব্যবহারে জনগণকে উদ্বুদ্ধ করতে হবে। এবং সংরক্ষণের ব্যবস্থা গ্রহণ করতে হবে। এছাড়াও সরকারের বিভিন্ন উদ্যোগে এ শিল্পের উন্নয়ন ঘটানো সম্ভব।"
        }
      ]
    },
    {
      "number": "5",
      "uddipok": "জনাব এনামুল সাহেব একটি ট্যানারির মালিক। তিনি কোরবানির ঈদের সময় কম দামে প্রচুর পরিমাণ কাঁচা চামড়া সংগ্রহ করেন। কিন্তু শুধুমাত্র ফিনিশড চামড়া ছাড়া তিনি জুতা, ব্যাগ ইত্যাদি ধরনের কোনো চামড়াজাত দ্রব্য তৈরি করেন না। তার চামড়া সংরক্ষণ ও বাজারজাতকরণ সুবিধাও অপ্রতুল। এজন্য তিনি ব্যবসায় লাভবান হতে পারেননি।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ম্যানুফ্যাকচারিং ক্ষেত্রে বাংলাদেশের ক্ষুদ্র শিল্পের মূলধন সর্বাধিক ১০ কোটি টাকা।"
        },
        {
          "label": "খ",
          "question": "",
          "explanation": "কুটির শিল্প ও ক্ষুদ্র শিল্পের মধ্যে দুটি পার্থক্য হলো পরিচালনা পদ্ধতি ও মূলধন সংগ্রহ। কুটির শিল্প পারিবারিকভাবে পরিচালিত। অপরদিকে ক্ষুদ্র শিল্প পারিবারিক মালিকানা ছাড়াও অংশীদারি বা সমবায়ভিত্তিক মালিকানায় পরিচালিত হয়। কুটির শিল্পের মূলধন সংগৃহিত হয় পারিবারিক উৎস হতে আর ক্ষুদ্রশিল্পের ক্ষেত্রে তা মালিক ছাড়াও বিভিন্ন ঋণদানকারী সংস্থা থেকেও হতে পারে। কুটির শিল্পে দেশীয় কাঁচামাল ও হালকা যন্ত্রপাতি ব্যবহৃত হয়। অপরদিকে ক্ষুদ্র শিল্পে আধুনিক ও ভারী যন্ত্রপাতি ব্যবহার করা হয় এবং দেশি-বিদেশি বিভিন্ন কাঁচামাল ব্যবহৃত হয়।"
        },
        {
          "label": "গ",
          "question": "",
          "explanation": "এনামুল সাহেব চামড়া সংরক্ষণ ও বাজারজাতকরণ অসুবিধার জন্য তেমন লাভবান হতে পারেননি। বাংলাদেশের রপ্তানিমুখী শিল্পের মধ্যে চামড়া শিল্প অন্যতম। বৈদেশিক মুদ্রা অর্জনে এ শিল্পের গুরুত্ব অপরিসীম। কিন্তু চামড়া শিল্পে নানান সমস্যা যেমন- প্রক্রিয়াজাতকরণ, গুদামের স্বল্পতা, রাসায়নিক দ্রব্যের অভাব, সংরক্ষণের পদ্ধতি ইত্যাদি বিদ্যমান। উদ্দীপকে লক্ষ্য করা যায়, এনামুল সাহেব একজন চামড়া ব্যবসায়ী ও একটি ট্যানারির মালিক। তিনি কোরবানি ঈদের সময় কমদামে প্রচুর পরিমাণ চামড়া কিনলেও শুধু ফিনিশড চামড়া ছাড়া তিনি জুতা, ব্যাগ ইত্যাদি ধরনের কোন চামড়াজাত দ্রব্য তৈরি করবেন না। তার চামড়া সংরক্ষণ ও বাজারজাতকরণের অসুবিধা থাকায় তিনি বেশি লাভবান হতে পারেননি। এছাড়াও রাসায়নিক দ্রব্যের অভাব, মূলধনের স্বল্পতা, দক্ষ শ্রমিকের অভাব, বিভিন্ন সমস্যা চামড়া শিল্পে থাকায় এনামুল সাহেবের মতো ব্যবসায়ীরা লাভবান হতে পারছেন না।"
        },
        {
          "label": "ঘ",
          "question": "",
          "explanation": "আমার মতে, নিম্নোক্ত পদক্ষেপসমূহ গ্রহণের ফলে এনামুল সাহেবের শিল্পকে লাভজনক করা যায়। চামড়া শিল্পের সমস্যা সমাধান বা উন্নয়নের জন্য যেসব ব্যবস্থা গ্রহণ করতে হবে তা হলো- রাসায়নিক দ্রব্যের যোগান বৃদ্ধি, পর্যাপ্ত গুদামঘর নির্মাণ, ও বিদ্যুৎ সরবরাহ বৃদ্ধি করতে হবে। এর পাশাপাশি বিদেশে বাজার সৃষ্টি, সরকারি পৃষ্টপোষকতা প্রণয়ন করতে হবে। উদ্দীপকে এনামুল সাহেব একটি ট্যানারির মালিক। তিনি কোরবানির ঈদে প্রচুর চামড়া কম দামে কিনলেও সংরক্ষণ ও বাজারজাতকরণ অসুবিধার জন্য তিনি তেমন লাভবান হতে পারে নি। কাজেই চামড়া শিল্পকে লাভজনক করতে হলে এর আধুনিকায়ন জরুরি। চামড়া সংরক্ষণের জন্য সারাদেশে পর্যাপ্ত গুদামঘর নির্মান করতে হবে। পর্যাপ্ত রাসায়নিক দ্রব্যের যোগান বাড়াতে হবে। মূলধনের স্বল্পতা কাটাতে ঋণ সহায়তা প্রদান করতে হবে। এছাড়াও সরকারি পৃষ্টপোষকতার মাধ্যমে বিদেশে বাজার সৃষ্টি করতে হবে। নিরবিচ্ছিন্ন বিদ্যুৎ সরবারহ করতে হবে। ছোট ট্যানারিগুলোতে ‘ফিনিশিং ফ্যাসিলিটি সেন্টার চালু করতে হবে। তাহলেই চামড়া শিল্পকে একটি লাভজনক শিল্প হিসেবে গড়ে তোলা সম্ভব।"
        }
      ]
    },
    {
      "number": "6",
      "uddipok": "সাদেক ২০১২ সালে পরিবারের সদস্যদের নিয়ে ৫ লক্ষ টাকা দিয়ে একটি শিল্প গড়ে তোলে। ২০১৫ সালে তার পুঁজির পরিমাণ ৫০ লক্ষ টাকা হয় এবং শ্রমিকের সংখ্যা হয় ২০ জন। ২০২০ সালে তার শিল্প প্রতিষ্ঠানে পুঁজি বেড়ে হয় ১০ কোটি এবং শ্রমিক বেড়ে দাঁড়ায় ৯০ জনে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "একই ধরনের বা সমজাতীয় পণ্য উৎপাদনকারী কার্যসমূহের সমন্বিত রূপকে শিল্প বলে।"
        },
        {
          "label": "খ",
          "question": "",
          "explanation": "পাটের ব্যবহার বাড়াতে ও পরিবেশ দূষণ কমাতে সরকার পলিথিন ব্যবহার রোধ করতে ব্যবস্থা নিচ্ছে। পাটজাত দ্রব্য পরিবেশবান্ধব। দেশে ২৩৫ ধরনের দৃষ্টিনন্দন বহুমুখী পাট উৎপাদিত হচ্ছে। অপরদিকে পলিথিন মাটি ও পানির সাথে মিশে পঁচে যায় না। যা পরিবেশের জন্য অত্যন্ত ক্ষতিকর। এ কারণে পলিথিনের বিকল্প হিসেবে পাটের ব্যবহার বাড়াতে সরকার পলিথিন ব্যবহার রোধ করার ব্যবস্থা নিচ্ছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সাদেকের ২০১২, ২০১৫ এবং ২০২০ সালের শিল্পকে যথাক্রমে অতিক্ষুদ্রশিল্প, ক্ষুদ্রশিল্প, ও মাঝারি শিল্প বলে। ২০১০ শিল্পনীতি অনুযায়ী, অতিক্ষুদ্রশিল্প বলতে সেসব শিল্পকে বোঝায় যেগুলোর জমি ও কারখানা ভবন ব্যতিরেকে স্থায়ী সম্পদের মূল্যে প্রতিস্থাপন ব্যয়সহ ৫ লক্ষ টাকা। আবার যে শিল্পে জমি ও কারখানা ভবন ব্যতিরেকে স্থায়ী সম্পদের মূল্যে প্রতিস্থাপন ব্যয়সহ ৫০ লক্ষ থেকে ১ কোটি টাকা তা ক্ষুদ্র শিল্প এবং প্রতিস্থাপন ব্যয় ১ কোটি থেকে ১৫ কোটি হলে তা মাঝারি শিল্প বলে বিবেচিত। মাঝারি শিল্পের শ্রমিক সংখ্যা ৫০-১০০ জন। উদ্দীপকে, সাদেক ২০১২ সালে ৫ লক্ষ টাকা নিয়ে একটি শিল্প গড়ে তোলে যা উপরের অতি ক্ষুদ্র শিল্পকে নির্দেশ করে। ২০১৫ সালে তার মূলধনের পরিমাণ ৫০ লক্ষ টাকা হয় এবং শ্রমিক সংখ্যা ২০ জন। যা অতিক্ষুদ্র শিল্পকে নির্দেশ করে। ২০২০ সালে তার পুঁজির পরিমাণ দাঁড়ায় ১০ কোটি, শ্রমিক সংখ্যা ৯০ জন যা মাঝারি শিল্পকে প্রতিফলিত করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ২০২০ সালের শিল্পটি মাঝারি শিল্পকে নির্দেশ করে। বাংলাদেশের অর্থনীতিতে মাঝারি শিল্পের ব্যাপক প্রসার লক্ষ করা যায়। মাঝারি শিল্পের মধ্যে- মেটাল শিল্প, দিয়াশলাই শিল্প, কলম শিল্প ও সাবান শিল্প ইত্যাদি গুরুত্বপূর্ণ ভূমিকা পালন করছে। উদ্দীপকে দেখা যায়, সাদেকের শিল্পটিতে ২০২০ সালে পুঁজি দাঁড়ায় ১০ কোটি টাকা ও শ্রমিকের সংখ্যা বেড়ে হয় ৯০ জন। যা মাঝারি শিল্পকে নির্দেশ করে। এখানে কর্মসংস্থানের সুযোগ ও মূলধন দিন দিন বৃদ্ধি পায়। বাংলাদেশের শিল্পের মধ্যে ৭৫-৯০ শতাংশই মাঝারি শিল্পের অন্তর্ভুক্ত। ফলে শ্রমের বৃহৎ একটা অংশ এ শিল্পে নিয়োজিত। ২০১৯-২০ অর্থবছরে মাঝারি শিল্পের প্রবৃদ্ধির হার ১.৩৯ শতাংশ এবং এ শিল্প অবদান প্রায় ২১৭৯৪৯.৪ কোটি টাকা। সম্প্রতি SME বা ক্ষুদ্র ও মাঝারি শিল্প নামে একটি ধারণা সূচনা হয়। এ ছাড়াও এ শিল্পটি বৈদেশিক মুদ্রা অর্জনে গুরুত্বপূর্ণ ভূমিকা পালন করে। এর পাশাপাশি দেশীয় কাঁচামালের যথাযথ ব্যবহার নিশ্চিত হয়।"
        }
      ]
    },
    {
      "number": "7",
      "uddipok": "'A' একটি উন্নয়নশীল দেশ। নিম্নে 'A' দেশের জনসংখ্যা ও খাদ্য উৎপাদনের পরিমাণ দেখানো হলো-",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট বছরে কোন একটি দেশের মোট অভিবাসী জনসংখ্যা ও মোট দেশান্তরিত জনসংখ্যার মধ্যকার পার্থক্য হলো ঐ দেশের নিট অভিবাসন।"
        },
        {
          "label": "খ",
          "question": "",
          "explanation": "দেশের উৎপাদনশীলতা বাড়ানোর জন্য মানবসম্পদ উন্নয়নে সুস্বাস্থ্য গুরুত্বপূর্ণ। উৎপাদনশীল ও দক্ষ শ্রম শক্তিকে মানবসম্পদ বলে। স্বাস্থ্যই সকল সুখের মূল। দুর্বল, অসুস্থ ও ভগ্ন স্বাস্থ্যর অধিকারী লোকজন সাধরণত কর্মবিমুখ। ফলে উৎপাদনশীলতা কমে যায় এবং দেশের উন্নয়ন বাধাগ্রস্ত হয়। এ কারণে মানবসম্পদ উন্নয়নে সুস্বাস্থ্য জরুরি।"
        },
        {
          "label": "গ",
          "question": "",
          "explanation": "উদ্দীপকের চিত্রের সাথে সামঞ্জস্যপূর্ণ তত্ত্বটি হলো ম্যালথাসের জনসংখ্যা তত্ত্ব। ম্যালথাসের জনসংখ্যা তত্ত্ব মতে জনসংখ্যা বৃদ্ধি পায় জ্যামিতিক হারে এবং খাদ্য বৃদ্ধি পায় গাণিতিক হারে। গাণিতিক হার হলো- ১, ২, ৩, ৪, ৫, ৬ আর জ্যামিতিক হার ১, ২, ৪, ৮, ১৬ ফলে জনসংখ্যা ও খাদ্য উৎপাদনের ভারসাম্য বিনষ্ট হয়। উদ্দীপকের চিত্রে ২৫ বছর থেকে ৫০ বছরে দেখা যায় খাদ্য উৎপাদন হয়েছে এ একক। এ সময় জনসংখ্যা বৃদ্ধি পেয়ে হয়েছে ৪ একক। অনুরূপভাবে ৭৫ ও ১০০ বছরে খাদ্য উৎপাদন বেড়ে হয়েছে যথাক্রমে ৪ ও ৫ একক। এ সময়ে জনসংখ্যা বৃদ্ধি পেয়েছে ৮ ও ১৬ একক। অর্থাৎ জনসংখ্যা বৃদ্ধি পেয়েছে জ্যামিতিক হারে ও খাদ্য বৃদ্ধি পেয়েছে গাণিতিক হারে। ফলে জনসংখ্যা ও খাদ্যের মধ্যে ভারসাম্যহীনতা দেখা গিয়েছে। অর্থাৎ এটি ম্যালথাসের জনসংখ্যা তত্ত্বকে নির্দেশ করে।"
        },
        {
          "label": "ঘ",
          "question": "",
          "explanation": "বাংলাদেশে জনসংখ্যা বৃদ্ধির প্রেক্ষাপটে ম্যালথাসের জনসংখ্যা তত্ত্বটি অনেকাংশে কার্যকর। ম্যালথাসের জনসংখ্যা তত্ত্বে দেখা যায় খাদ্য উৎপাদন থেকেও জনসংখ্যার বৃদ্ধি হয় অধিক হারে। জনসংখ্যা জ্যামিতিক হারে বৃদ্ধি পেলেও জমির স্বল্পতা থাকায় খাদ্য উৎপাদন বাড়ানো সম্ভব হয় না। ফলে বাংলাদেশে খাদ্য উৎপাদন অপেক্ষা জনসংখ্যার বৃদ্ধি হয় অধিক হারে। উদ্দীপকে আলোচিত ম্যালথাসের জনসংখ্যা তত্ত্বটি বিশ্লেষণ করে আমরা বাংলাদেশের প্রেক্ষাপটের সাথে মিল খুঁজে পাই। বাংলাদেশে জমির পরিমাণ সীমাবদ্ধ, কৃষিক্ষেত্রে ক্রমহ্রাসমান প্রান্তিক উৎপাদন বিধি কার্যকর। তাই উৎপাদিত খাদ্য জনসংখ্যার তুলনায় অপর্যাপ্ত। বাংলাদেশ বিশ্বের অন্যতম জনবহুল দেশ। ১৯৬১ সালে জনসংখ্যা ছিল ৫.০৮ কোটি। ১৯৯১ সালে তথা ৩০ বছরে বৃদ্ধি পেয়েছে ১১.১৪ কোটি হয়। অর্থাৎ জনসংখ্যা দ্বিগুণ বৃদ্ধি পেয়েছে। যা ম্যালথাসের তত্ত্বকে সমর্থন করে। কিন্তু ২০১১ সালে জনসংখ্যা বৃদ্ধি পেয়ে ১৪.৯৮ কোটি। এক্ষেত্রে ৩০ বছরে জনসংখ্যা বৃদ্ধি পেলেও দ্বিগুণ হয় নি। বর্তমানে জনসংখ্যা বৃদ্ধির হার ১.২২%। অর্থাৎ ম্যালথাসের জনসংখ্যা তত্ত্বটি বাংলাদেশের ক্ষেত্রে কিছুটা কার্যকর হলেও পুরোটা নয়।"
        }
      ]
    },
    {
      "number": "8",
      "uddipok": "আমাদের প্রিয় রফিক স্যার জনসংখ্যা নিয়ে আলোচনা করছিলেন। তিনি আলোচনায় 'A' এবং 'B' দেশের কথা বললেন। যেখানে A ও B দেশ দুটির আয়তন যথাক্রমে ১৭৩২০ বর্গ কিলোমিটার এবং ২৩৪২৫ বর্গ কিলোমিটার এবং জনসংখ্যা যথাক্রমে ১,৫৬,৭৪,৬০০ জন এবং ৩,৫৩,৪৮,৩২৫ জন। তিনি আরও বললেন কোনো দেশের জনসংখ্যার পরিমাণ সে দেশের জলবায়ু, জীবনযাত্রা, ভূমির প্রকৃতি, সম্পদের সহজলভ্যতা ইত্যাদি বিষয়ের ওপর নির্ভরশীল।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "গুণন হারে বৃদ্ধি পাওয়াই হলো জ্যামিতিক বৃদ্ধির হার। যেমন- ১, ২, ৪, ৮, ১৬, ৩২……।"
        },
        {
          "label": "খ",
          "question": "",
          "explanation": "নারী শিক্ষা প্রসার জনসংখ্যা রোধে সহায়তা করে। নারী শিক্ষার ব্যাপক প্রসার ঘটানো হলে নারীসমাজ অতিরিক্ত জনসংখ্যার কুফল সম্পর্কে সচেতন হবে। ফলে তারা নিজ থেকেই জনসংখ্যা নিয়ন্ত্রণে উদ্যোগী হবে। তাছাড়া তারা শিক্ষিত হলে ঘরের বাইরের কাজ করার সুযোগ পাবে। ফলে সন্তান ধারণ করাই তাদের একমাত্র কাজ মনে না করে তারা উৎপাদনশীল কাজে যুক্ত হবে। এতে তারা সন্তান জন্মদানের সুযোগও কম পাবে এবং সন্তান জন্মদানেও কম আগ্রহী হবে। আবার কর্মজীবী হওয়ায় তাদের উপর মাতৃত্বের বোঝাও চাপিয়ে দেওয়া যাবে না। ফলে জনসংখ্যা বৃদ্ধি রোধ হবে।"
        },
        {
          "label": "গ",
          "question": "",
          "explanation": "জনসংখ্যার ঘনত্ব বলতে কোন দেশের প্রতি বর্গ কিলোমিটারে কতজন লোক বাস করে তাকে বোঝায়। কোন দেশের মোট জনসংখ্যাকে ঐ দেশের মোট আয়তন দ্বারা ভাগ করলে সে দেশের জনসংখ্যার ঘনত্ব পাওয়া যায়। জনসংখ্যার ঘনত্ব DP =   এখানে, DP = Density of population বা জনসংখ্যার ঘনত্ব TP = Total population বা মোট জনসংখ্যা TA = Total Area বা মোট আয়তন।   উদ্দীপকে A দেশের আয়তন ১৭,৩২০ বর্গ কি.মি. এবং মোট জনসংখ্যা ১,৫৬,৭৪,৬০০ জন। তাহলে A দেশের জনসংখ্যার ঘনত্ব- D P = T P T A = ১৫৬৭৪৬০০ ১৭৩২০ = ৯০৫ DP=\\frac{T P}{T A}=\\frac{১৫৬৭৪৬০০}{১৭৩২০}=৯০৫ D P = T A TP ​ = ১৭৩২০ ১৫৬৭৪৬০০ ​ = ৯০৫ সুতরাং, A দেশের জনসংখ্যার ঘনত্ব ৯০৫ জন।  আবার B দেশের মোট আয়তন ২৩,৪২৫ বর্গ কি.মি. এবং মোট জনসংখ্যা ৩,৫৩,৪৮,৩২৫ জন। অতএব, B দেশের জনসংখ্যার ঘনত্ব- D P = T P T A = ৩৫৩৪৮৩২৫ ২৩৪২৫ = ১৫০৯ \\mathrm{DP}=\\frac{T P}{T A}=\\frac{৩৫৩৪৮৩২৫}{২৩৪২৫}=১৫০৯ DP = T A TP ​ = ২৩৪২৫ ৩৫৩৪৮৩২৫ ​ = ১৫০৯ অর্থাৎ B দেশের জনসংখ্যার ঘনত্ব প্রতি বর্গ কি.মি. এ ১৫০৯ জন। বর্তমান সমীক্ষা মতে বাংলাদেশের জনসংখ্যার ঘনত্ব ১১৪০ জন। সুতরাং A দেশের জনসংখ্যার ঘনত্ব বাংলাদেশের চেয়ে কম এবং B দেশের জনসংখ্যার ঘনত্ব বেশি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কারণ ছাড়াও উচ্চ জন্মহার, স্বল্প আয়তন, কুসংস্কার ইত্যাদির কারণে বাংলাদেশের জনসংখ্যার ঘনত্ব বেশি। একটি দেশে প্রতি বর্গ কিলোমিটারে যতজন লোক বসবাস করে তাকে ঐ দেশের জনসংখ্যার ঘনত্ব বলে। কোন দেশের জনসংখ্যা বেশি হলে জনসংখ্যার ঘনত্ব বেশি হয়। আর জনসংখ্যা কম হলে ঘনত্ব কম হয়। উদ্দীপকে রফিক স্যার জনসংখ্যা নিয়ে আলোচনা করে। তিনি বলেন, দেশের জনসংখ্যা সে দেশের জলবায়ু ও জীবনযাত্রার মানের উপর নির্ভর করে। আবার ভূমি, প্রকৃতি ও সম্পদের সহজলভ্যতার কারণে ও জনসংখ্যার পরিমাণ নির্ভর করে। বাংলাদেশের পুরুষ শাসিত সমাজে অনেকে মূলত পুত্র সন্তান কামনা করে। ফলে অধিক সন্তানের জন্ম দেয়। এ দেশে গরীব ও নিরক্ষর লোকদের অধিক জন্মহার দেওয়ার প্রবণতা বেশি। তাছাড়া এ দেশে স্থূল জন্মহার এর তুলনায় স্থূল মৃত্যুহার কম। ফলে জনসংখ্যার ঘনত্ব বেশি। তাছাড়া জলবায়ুর মান উচ্চ হলে নিট অভিবাসন বৃদ্ধি পায়। ভূমি সমতল এবং সম্পদের সহজলভ্যতা হলেও জনসংখ্যার ঘনত্ব বৃদ্ধি পায়। আবার জনসংখ্যা কম হলে আয়তন কম হওয়ার কারণে জনসংখ্যার ঘনত্ব বাড়ে।"
        }
      ]
    },
    {
      "number": "9",
      "uddipok": "সালাম স্বল্প বেতনের একজন সরকারি কর্মচারী। ছেলে-মেয়ে, স্ত্রী ও বাবা-মাকে নিয়ে ১০ সদস্যের পরিবার। তিনি ভরণ-পোষণের ব্যয় মিটিয়ে কোনো সন্তানকেই উচ্চশিক্ষিত করতে পারেননি। বৃদ্ধ বয়সে তিনি বুঝতে পারলেন সন্তান কম হলে তাদের উচ্চশিক্ষিত করতে পারতেন এবং পারিবারিক অবস্থা ভালো হতো।",
      "tag": "BNMPC 24,CB 21",
      "sub_questions": [
        {
          "label": "ক",
          "question": "",
          "explanation": "কোন দেশে একটি নির্দিষ্ট সময়ে যে জনসংখ্যা থাকলে গড় উৎপাদন বা মাথাপিছু আয় সর্ব্বোচ্চ হয় তাকে কাম্য জনসংখ্যা বলে।"
        },
        {
          "label": "খ",
          "question": "",
          "explanation": "বাংলাদেশের সকল সমস্যার মধ্যে অন্যতম হলো অধিক জনসংখ্যা। সাধারণত কোন নির্দিষ্ট সময়ে একটি দেশে কাম্য মাত্রার চেয়ে জনসংখ্যা বেশি হলে তা জনসংখ্যা সমস্যায় পরিণত হয়। দেশে বিদ্যমান কর্মসংস্থানের চেয়ে জনসংখ্যা বেশি হলে লোকজনকে বেকার থাকতে হয়। ফলে এরা দেশের অর্থনীতিতে অবদান রাখতে পারে না। দেশের অর্থনীতিতে উল্লেখযোগ্য অবদান না থাকায় তারা দেশের বোঝা হিসেবে পরিগণিত হয়। এরূপ জনসংখ্যা সমস্যা দেশের উন্নয়নের প্রতিবন্ধকতা হয়ে দাঁড়ায়। তাই অধিক জনসংখ্যা বাংলাদেশের প্রধান সমস্যা হিসেবে বিবেচিত হবে।"
        },
        {
          "label": "গ",
          "question": "",
          "explanation": "সালাম সাহেবের পরিবারের অধিক জনসংখ্যার ব্যয়ভার নির্বাহ করা তার কষ্টের কারণ। অন্ন, বস্ত্র, বাসস্থান, শিক্ষা ও চিকিৎসা মানুষের মৌলিক অধিকার। সাধারণত পরিবারের কর্তাব্যক্তিই অন্যান্যদের ব্যয়ভার নির্বাহ করে। পরিবারের সদস্য বেশি হলে ব্যয়ভার নির্বাহ করা কঠিন হয়। উদ্দীপকে সালাম সাহেবের স্বল্প বেতনে পরিবারের ব্যয় নির্বাহ করা কঠিন হয়ে পড়ে। তার পরিবারের সদস্য সংখ্যা ১০ জন। তার স্বল্প আয়ে এতবড় পরিবারের ব্যয়ভার তার জন্য কষ্টকর। তিনি পরিবারের সন্তানদের উচ্চ শিক্ষিত করতে পারেননি কারণ পরিবারের সদস্যদের মৌলিক অধিকার নিশ্চিত করতে তার কষ্ট হয়ে যায়। এ কারণে আয় বাড়াতে অধিক পরিশ্রম করা লাগে আবার আয়ের স্বল্পতার কারণে প্রয়োজনীয় চিকিৎসা, বস্ত্র ইত্যাদির অভাব দেখা দেয়। ফলে স্বাস্থ্য ঝুঁকিসহ নানান সমস্যায় ভোগে। আয়ের স্বল্পতার কারণে এসব সমস্যার ব্যয়ভার বহন করা কষ্ট সাধ্য। সুতরাং বলা যায়, সালাম সাহেবের পরিবারের সদস্য বেশি হওয়ায় উপরোক্ত সমস্যা দেখা দেয়।"
        },
        {
          "label": "ঘ",
          "question": "",
          "explanation": "সালাম সাহেব কম সন্তান গ্রহণের মাধ্যমে পরিবারের স্বচ্ছলতা আনতে পারতেন। সাধারণত বেশি সদস্যের পরিবারের তুলনায় কম সদস্যের পরিবারের ব্যয়ভার পোষণ করা সহজ হয়। পরিবারের সদস্য কম হলে সবার মৌলিক চাহিদা মেটানো সহজ হয়। ফলে পরিবারের সদস্যদের পুষ্টি, স্বাস্থ্য, সেবা ও শিক্ষার মান বাড়ানো যায়। সন্তানদের উচ্চ শিক্ষায় শিক্ষিত করে সাবলম্বী হওয়া যায়। উদ্দীপকে সালাম স্বল্প বেতনের একজন সরকারী কর্মচারী। তার পরিবারের সদস্য সংখ্যা ১০ জন। তিনি তার সন্তানদের উচ্চ শিক্ষায় শিক্ষিত করতে পারেননি। বুড়ো বয়সে বুঝতে পারেন পরিবারের সদস্য কম হলে উচ্চ শিক্ষায় শিক্ষিত করতে পারতেন। যদি সালাম সাহেবের পরিবারে সদস্য সংখ্যা কম হতো তাহলে তিনি সহজেই ব্যয়ভার পোষণ করছে পারতেন। আবার পরিবারের সদস্যদের মৌলিক চাহিদা পূরণের পাশাপাশি সন্তানদের উচ্চ শিক্ষায় শিক্ষিত করতে পারতেন। এভাবে তার পরিবার স্বচ্ছল হতে পারতো। যদি তার অধিক জনসংখ্যার কুফল ও প্রভাব সম্পর্কে পূর্বজ্ঞান থাকতো তাহলে তিনি স্বল্প সন্তান নিয়ে পরিবারের স্বচ্ছলতা আনতে পারতেন।"
        }
      ]
    },
    {
      "number": "10",
      "uddipok": "জাহিদ সাহেব অনেক দিন হলো বাংলাদেশে আমদানি ও রপ্তানি বাণিজ্যের সাথে সম্পৃক্ত। তিনি লক্ষ করেন বাংলাদেশ থেকে আগে কাঁচা পাট, পাটজাত দ্রব্য, চামড়াজাত দ্রব্য রপ্তানি হলেও বর্তমানে তৈরি পোশাক নিটওয়্যার, হিমায়িত খাদ্য ইত্যাদি অধিক রপ্তানি করা হচ্ছে। তবে এক্ষেত্রে পণ্যের মান, সঠিক সময়ে পণ্য জাহাজিকরণ, যোগাযোগ ব্যবস্থা ইত্যাদি সমস্যাও দেখা দিয়েছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোনো দেশের যেসব পণ্য দীর্ঘকাল ধরে রপ্তানি হয় না সেসব পণ্য সামগ্রীকে অপ্রচলিত পন্য বলে।"
        },
        {
          "label": "খ",
          "question": "",
          "explanation": "অভ্যন্তরীণ বাণিজ্য ভৌগোলিক সীমার মধ্যে সংঘটিত হয়; কিন্তু আন্তর্জাতিক বাণিজ্য ভৌগোলিক সীমার বাইরে একাধিক রাষ্ট্রের মধ্যে সংঘটিত হয়। অভ্যন্তরীণ বাণিজ্যে মুদ্রা ও ব্যাংক ব্যবস্থা নিয়ে সমস্যা না হলেও আন্তর্জাতিক বাণিজ্যে ব্যাংক ও মুদ্রা ব্যবস্থা বাণিজ্যে বাঁধা সৃষ্টি করে। তাছাড়া আন্তর্জাতিক বাণিজ্যে বিভিন্ন দেশে সরকারি বাঁধা নিষেধ, শুল্ক কর, বৈদেশিক বিনিময় হার ইত্যাদি ক্ষেত্রে জটিলতা সৃষ্টি হয়। কিন্তু অভ্যন্তরীণ বাণিজ্যে এসব সমস্যা থাকে না।"
        },
        {
          "label": "গ",
          "question": "",
          "explanation": "বাংলাদেশের আন্তর্জাতিক বাণিজ্যের ক্ষেত্রে ক্রমবর্ধমান ধারা লক্ষ্য করা যায়। বর্তমানে বাংলাদেশের অর্থনৈতিক ধারা দ্রুত উন্নয়ন ও বিকশিত হচ্ছে। বর্তমানে বাংলাদেশ বিভিন্ন ধরনের পণ্য রপ্তানি করছে যথা- পোশাক, নিটওয়্যর, হিমায়িত খাদ্য দ্রব্য রপ্তানি করা হয়। তাছাড়াও মূলধনী দ্রব্য, জনশক্তি, শিল্পজাত দ্রব্য, এবং ঔষধ রপ্তানি করার মাধ্যমে অর্থনীতির নতুন দিক উন্মোচন হচ্ছে। উদ্দীপকে জাহিদ সাহেব অনেকদিন যাবৎ বাংলাদেশে আমদানি ও রপ্তানি বাণিজ্যের সাথে সম্পৃক্ত। তিনি লক্ষ্য করেন আগে বাংলাদেশ থেকে কাঁচাপাট, পাটজাত দ্রব্য ও চামড়াজাত দ্রব্য রপ্তানি করা হলেও বর্তমানে তৈরি পোশাক শিল্প, নিটওয়্যার, খাদ্যদ্রব্য সহ অনেক দ্রব্য রপ্তানি করা হয়। এভাবেই দেশের অর্থনীতির উন্নয়ন হচ্ছে। ২০২০-২১ অর্থবছরে রপ্তানির পরিমাণ ৩৫,১৮০.৮১ মিলিয়ন মার্কিন ডলার। যা ৭০ দশকে ছিল ৩৪৮ মিলিয়ন মার্কিন ডলার। এছাড়াও চিংড়ি, কৃষিপণ্য ও হস্ত শিল্পজাত দ্রব্য রপ্তানি করেও প্রচুর বৈদেশিক মুদ্রা অর্জন করা হয়।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশের রপ্তানি বাণিজ্যে সম্প্রসারণের সমস্যা লক্ষ্য করা যায়। রপ্তানি পণ্য বিপণন বলতে একটি অর্থনৈতিক প্রক্রিয়াকে বোঝায় যার মাধ্যমে পণ্যটি উৎপাদনকারীর কাছ থেকে আন্তর্জাতিক বাজারে পৌঁছায়। বিপণনে পণ্য সংগ্রহ, মান অনুযায়ী শ্রেণিবিভাগ, পরিবহন, সংরক্ষণ ইত্যাদি করা হয়ে থাকে। কাজেই বাণিজ্যে বিপণন গুরুত্বপূর্ণ ভূমিকা পালন করে। উদ্দীপকে জাহিদ সাহেব অনেকদিন যাবৎ আমদানি রপ্তানির বাণিজ্যের সাথে জড়িত। তিনি লক্ষ্য করেন আগের চেয়ে বর্তমানে রপ্তানির পরিমাণ দিন দিন বাড়ছে। কিন্তু কিছু সমস্যাও বিদ্যমান। এর মধ্যে রয়েছে পণ্যের মান নির্বাচন, সংরক্ষণ, যোগাযোগ ব্যবস্থা ইত্যাদি।   দ্রব্যের মান উন্নত হলে চাহিদা বৃদ্ধি পায়। এতে রপ্তানি বাজারের সম্প্রসারণ ঘটে। নিম্নমানের পণ্য আন্তর্জাতিক বাজারে দুর্নাম বয়ে আনে। আবার সঠিক সময়ে পণ্য রপ্তানি না হলেও ক্রেতারা অর্ডার বাতিল করে। এছাড়াও যোগাযোগ ব্যবস্থা ভালো না হলে পরিবহন খরচ বাড়ে ও সময় নষ্ট হয়। এতে রপ্তানিকারকরা বিভিন্ন সমস্যার সম্মুখীন হয়। ফলে তারা নিরুৎসাহিত হয়। সুতরাং আমরা বলতে পারি, আন্তর্জাতিক বাণিজ্যে এসব সমস্যা সমাধানের মাধ্যমে রপ্তানি বাজার সম্প্রসারিত করতে হবে।"
        }
      ]
    },
    {
      "number": "11",
      "uddipok": "A ও B দুটি দেশ। A দেশ তাদের নিজস্ব সম্পদ ব্যবহার করে দ্রব্য উৎপাদন করে এবং দেশের মধ্যেই ক্রয় বিক্রয় করে। B দেশ তার উৎপাদিত দ্রব্য নিজ দেশ ছাড়াও বিশ্বের অন্যান্য দেশের বাজারে বিক্রয় করে এবং অন্য দেশের পণ্য নিজ দেশের জন্য ক্রয় কর। এতে B দেশের পণ্যের মান উন্নয়ন, কর্মসংস্থান এবং সম্পদের পূর্ণ ব্যবহার হয়।",
      "tag": "DRMC 24,JB 23,CB 21",
      "sub_questions": [
        {
          "label": "ক",
          "question": "",
          "explanation": "একই দেশের বিভিন্ন অঞ্চলের মধ্যে কোনো দ্রব্যের ক্রয় বিক্রয়কে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "প্রাকৃতিক সম্পদ প্রাপ্তি, ভৌগলিক অবস্থান, জলবায়ু ইত্যাদি কারণে দুটি দেশের মধ্যে বাণিজ্য সংঘটিত হয়। দ্রব্য উৎপাদনের উপকরণ প্রাপ্তি, ভৌগলিক অবস্থান, জলবায়ু উন্নত, তথ্যপ্রযুক্তি ইত্যাদি কারণে কোনো দেশে কোনো একটি দ্রব্য উৎপাদন সুবিধা ভোগ করতে পারে। এতে ঐ দ্রব্যটির প্রাচুর্য দেখা দেবে। আবার ঐ একই কারণে কোনো অন্য দেশ ঐ বিশেষ দ্রব্যটি উৎপাদনে অসুবিধা সম্মুখীন হতে পারে। ফলে ঐ দ্রব্যটি কম উৎপাদন হবে অথচ চাহিদা অধিক হতেই পারে। সুতরাং ২য় দেশটি ১ম দেশ থেকে ঐ দ্রব্যটি আমদানি করবে । এইজন্য দেশ দুটির মধ্যে বাণিজ্য সংঘটিত হবে।"
        },
        {
          "label": "গ",
          "question": "",
          "explanation": "উদ্দীপকে A দেশের বাণিজ্য হলো অভ্যন্তরীণ বাণিজ্য এবং B দেশের বাণিজ্য হল আন্তর্জাতিক বাণিজ্য। নিম্নে তা ব্যাখ্যা করা হলো :   একটি দেশের ভৌগলিক সীমারেখার মধ্যে যখন কোন পণ্য ক্রয় বিক্রয় তাকে অভ্যন্তরীণ বাণিজ্য বলে। অপরপক্ষে দুই বা ততোধিজ দেশের মধ্যে যখন কোন পণ্য ক্রয় বিক্রয় তা আন্তর্জাতিক বাণিজ্য। অর্থাৎ অভ্যন্তরীণ বাণিজ্য দেশের বেতন এবং আন্তর্জাতিক বাণিজ্য ভিন্ন দুই স্বাধীন দেশের মধ্যে সংঘটিত হয়। উদ্দীপকে A দেশ তাদের নিজস্ব সম্পদ ব্যবহার করে দ্রব্য উৎপাদন করে। তারা দেশের অভ্যন্তরে দ্রব্য ক্রয় বিক্রয় কর। এটি অভ্যন্তরী বাণিজ্য কে নির্দেশ করে। অপরপক্ষে B দেশ তার উৎপাদিত দ্রব্য নিজ দেশ ছাড়াও বিশ্বের বিভিন্ন দেশে বাজারে বিক্রি করে। আবার অন্য দেশের পণ্য নিজ দেশে জন্য ক্রয় করে। অর্থাৎ এটি আন্তর্জাতিক বাণিজ্য। আন্তর্জাতিক বাণিজ্য আমদানির মাধ্যমে অনুৎপাদিত দ্রব্য ভোগের সুযোগ হয়। কিন্তু অভ্যন্তরীণ বাণিজ্য এর সুবিধা লাভ করা যায় না। আন্তর্জাতিক বাণিজ্য পণ্যের অবাধ প্রবাহ থাকায় পূর্ণমান উন্নয়ন ঘটে। কিন্তু অভ্যন্তরীণ বাণিজ্যের ক্ষেত্রে এরূপ সুবিধা পাওয়া যায় না। অভ্যন্তরীণ বাণিজ্য দেশের মধ্যে সংঘটিত হয় বলে উদ্বৃত্তপন্য নষ্ট হয়। কিন্তু আন্তর্জাতিক বাণিজ্যর মাধ্যমে উদ্বৃত্তপন্য রপ্তানি সুযোগ হয়। এছাড়াও বাণিজ্য দুটোর মধ্যে আরো কিছু পার্থক্য রয়েছে।"
        },
        {
          "label": "ঘ",
          "question": "",
          "explanation": "আন্তর্জাতিক উন্নয়নে B দেশের আন্তর্জাতিক বাণিজ্য গুরুত্বপূর্ণ ভূমিকা রাখে। নিম্নে তা ব্যাখ্যা করা হলো :   দুটি স্বাধীন ও সার্বভৌম দেশের মধ্যে পণ্য ও সেবা ক্রয় বিক্রিয়কে আন্তর্জাতিক বাণিজ্য বলে। আন্তর্জাতিক বাণিজ্য সংঘটিত হলে নানাবিধ সুবিধা লাভ করা যায়। যেমন উদ্বৃত্ত পণ্য রপ্তানি, অনুৎপাদিত দ্রব্য ভোগ, মূলধনর দ্রব্য আমদানি ইত্যাদি। এইসব সুবিধা অর্থনৈতিক উন্নয়নের সহায়ক ভূমিকা পালন করে। উদ্দীপকে B দেশ তার উৎপাদিত দৈনিক দের ছাড়াও বিশ্বের অন্যান্য দেশের। বাজারে বিক্রি করে। অন্য দেশের কোন নিজ দেশে জন্য ক্রয় করে। অর্থাৎ B দেশ আন্তর্জাতিক বাণিজ্য লিপ্ত। এ বাণিজ্যের সুবিধাসরূপ পন্যের মান উন্নয়ন, কর্মসংস্থান এবং সম্পদের পূর্ণ ব্যবহার নিশ্চিত হয়। আন্তর্জাতিক বাণিজ্যের মাধ্যমে মূলধনী দ্রব্য আমদানি এবং নিজ দেশের উপকরণ প্রাপ্তি ও দক্ষতা অনুসারে উৎপাদন করা যায়। ফলে সম্পদের উত্তম ব্যবহার নিশ্চিত হয় এবং মোট উৎপাদন বৃদ্ধি পায়। আবার আন্তর্জাতিক বাণিজ্যের ফলে উদ্বৃত্ত পন্য রপ্তানি করা যায়। প্রয়োজনে অন্য দেশ থেকে দ্রব্য আমদানি করা যায়। ফলে রপ্তানির মাধ্যমে যেমন বৈদেশিক মুদ্রা অর্জন করা যায় তেমনি আমদারির মাধ্যমে অনৎপাদিত দ্রব্য ভোগ করা সম্ভব হয়। এছাড়াও আন্তর্জাতিক বাণিজ্যের মাধ্যমে খাদ্যঘাটতি পূরণ প্রযুক্তি জ্ঞান আমদানি এবং মানব সম্পন্ন সম্পদ রপ্তানি করা যায়। এসব সুবিধা দেশের অর্থনৈতিক উন্নয়নের সহায়ক ভূমিকা পালন করে।সুতরাং বলা যায় যে, অর্থনৈতিক উন্নয়নে B দেশের বাণিজ্য গুরুত্বপূর্ণ অপরিসীম।"
        }
      ]
    }
  ]
}