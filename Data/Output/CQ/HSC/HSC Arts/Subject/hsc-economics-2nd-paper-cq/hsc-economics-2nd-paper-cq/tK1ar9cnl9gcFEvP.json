{
  "title": "বরিশাল বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. রুবেল বাংলাদেশ থেকে চীনে ডাক্তারি পড়তে যায়। সে দেখতে পায় চীনে বিশ্বের সবচেয়ে বেশি জনসংখ্যা হলেও কোনো অভাব নেই। কাজের জন্য মানুষের কোনো হাহাকার নেই। আবাল বৃদ্ধ বনিতা সকলেই কর্মে নিয়োজিত। নিজ উদ্যোগে সবাই বিভিন্ন জিনিস তৈরি। করছে। তবে সবাই প্রশিক্ষিত এবং সবাই শিক্ষিত। স্বাস্থ্য, শিক্ষা, যোগাযোগের নেই কোনো ঘাটতি। সবাই কাজের উপযুক্ত মূল্যও পাচ্ছে। রুবেল চিন্তা করে তার দেশেও যদি শিক্ষা, স্বাস্থ্যখাতের উন্নয়ন, 'যোগাযোগ ব্যবস্থার উন্নয়ন, প্রশিক্ষণ ও কারিগরি শিক্ষার প্রসার ঘটানো যেতো তাহলে জনসংখ্যা সমস্যা না হয়ে সম্পদে পরিণত হতো। অবশ্য সরকার বর্তমানে অনেক পদক্ষেপ গ্রহণ করেছে।",
      "tag": "BB 21",
      "sub_questions": [
        {
          "label": "ক",
          "question": "শূন্য জনসংখ্যা বৃদ্ধি কী?",
          "explanation": "একটি নির্দিষ্ট সময়ে কোনো দেশে জন্মহার ও মৃত্যুহারের মধ্যে সমতা আসলে এ অবস্থানকে শূন্য জনসংখ্যা বৃদ্ধি বলা হয়।"
        },
        {
          "label": "খ",
          "question": "\"সুস্বাস্থ্য ও মানবসম্পদ পরিপূরক\" ব্যাখ্যা করো।",
          "explanation": "মানবসম্পদ উন্নয়নের জন্য যেসব উপাদান প্রয়োজন হয় তার মধ্যে স্বাস্থ্যসেবা অন্যতম। উন্নত স্বাস্থ্য সুবিধা প্রদানের মাধ্যমে জনসাধারণকে সুস্বাস্থ্যের অধিকারী করে কর্মক্ষম করা যায়। পর্যাপ্ত স্বাস্থ্য সুবিধার অভাব থাকলে জনসাধারণের এক বিরাট অংশ বিভিন্ন ধরনের রোগ, অপুষ্টি ও শারীরিক অক্ষম হয়ে পড়ে। এতে তারা পরনির্ভরশীল হয়ে যায়। উপযুদ্ধ স্বাস্থ্য সেবা প্রদানের মাধ্যমে এসব জনসাধারণ সুস্বাস্থ্যের অধিকার হলে তাদেরকে কর্মে নিয়োজিত করা যাবে। ফলে মানবসম্পদের উন্নয়ন ঘটবে। অর্থাৎ সুস্বাস্থ্যবান মানুষেই মানবসম্পদের অধিকারী। তাই বল যায়, সুস্বাস্থ্য ও মানবসম্পদ একে অপরের পরিপূরক।"
        },
        {
          "label": "গ",
          "question": "উদ্দীপকের আলোকে মানবসম্পদ উন্নয়নের উপায়সমূহ ব্যাখ্যা করো।",
          "explanation": "উদ্দীপকের আলোকে মানবসম্পদ উন্নয়ন শিক্ষা ও প্রশিক্ষণ প্রদান, কারিগরি শিক্ষার প্রসারতা বৃদ্ধি, জনস্বাস্থ্যের উন্নতি ও যোগাযোগ ব্যবস্থার উন্নয়ন প্রভৃতি উল্লেখ করা হয়েছে। কোনো দেশের আর্থ-সামাজিক উন্নয়নের জন্য প্রয়োজন হলো সার্বিক মানবসম্পদ উন্নয়ন ও দক্ষ জনশক্তি গড়ে তোলা। আর এ জন্য দরকার শিক্ষিত জাতি তৈরি করা। আবার, সুস্বাস্থ্যের অধিকারী ব্যপ্তি অধিক কর্মক্ষম ও দক্ষ হয়। মানবসম্পদ উন্নয়নের জন্য সরকারি ও বেসরকারি পর্যায়ে সমগ্র দেশে চিকিৎসা সুবিধা ও স্বাস্থ্য সচেতনতা বৃদ্ধির কার্যকর উদ্যোগ গ্রহণ করতে হবে। উদ্দীপকে রুবেলের মতে, তার দেশে তথা বাংলাদেশে যদি শিক্ষা, স্বাচ্ছা খাতের উন্নায়ন, যোগযোগ ব্যবস্থার উন্নয়ন, প্রশিক্ষণ ও কারিগরি শিক্ষার প্রসার ঘটানো যেতো তাহলে জনসংখ্যার সমস্যা না হয়ে সম্পদে পরিণত হতো। কিন্তু বাংলাদেশে জনসংখ্যা অধিক হলেও শিক্ষা ও দক্ষতার অভাবে দক্ষ শ্রমিকের যোগান কম। তাই মানবসম্পদ উন্নয়নের লক্ষ্যে শিক্ষা ও জনস্বাস্থ্য সেবার প্রসারের ব্যবস্থা নেয়া হয়েছে। মানবসম্পদ উন্নয়নের আরো কিছু উপায় হলো নারীর ক্ষমতায়ন, পরিবার পরিকল্পনা গ্রহণ, সামাজিক নিরাপত্তা বৃদ্ধি ইত্যাদি।"
        },
        {
          "label": "ঘ",
          "question": "চীন এবং বাংলাদেশের মানবসম্পদের গুণগত মানে কোনো পার্থক্য আছে কি? উদ্দীপকের আলোকে তোমার মতামত, বিশ্লেষণ করো।",
          "explanation": "হ্যাঁ, চীন ও বাংলাদেশের মানবসম্পদের গুণগত পার্থক্য আছে। মানবসম্পদ বলতে মূলত দক্ষ জনশক্তিকে বোঝায়। আর কোনো দেশের জনশক্তিকে স্বাস্থ্যসেবা, চিকিৎসা সুবিধা, শিক্ষা ও প্রশিক্ষণের মাধ্যমে সুস্বাস্থ্যের অধিকারী দক্ষ মানবগোষ্ঠী হিসেবে গড়ে তোলাকে মানব উন্নয়ন বলে। মানব উন্নয়নে তিনটি মৌলিক সূচক রয়েছে। যথা- আয়ুষ্কাল, শিক্ষার্জন ও জ্ঞানার্জন এবং জীবনয়াত্রার মান। উদ্দীপকে চীনে বিশ্বের সবচেয়ে বেশি জনসংখ্যার দেশ হলেও কোনো অভাব নেই। সকল মানুষেই সেখানে কর্মে নিয়োজিত এবং সকলেই শিক্ষিত ও প্রশিক্ষিত। এছাড়া সকলেই কাজের উপযুক্ত মূল্যও পাচ্ছে। অর্থাৎ চীন, মানব উন্নয়ন সূচকে অনেকটাই এগিয়ে। পক্ষান্তরে, বাংলাদেশ একটি জনবহুল দেশ হলেও এখানকার অনেক মানুষ দারিদ্রদ্র্য সীমার নিচে বসবাস করে। এদেশের অনেক মানুষ বেকার এবং তারা উপযুক্ত শিক্ষা ও প্রশিক্ষণ থেকে বঞ্চিত। অর্থাৎ বাংলাদেশ মানব উন্নয়ন সূচকে পিছিয়ে রয়েছে। মানুষের কর্মক্ষম জীবনকাল তাঁর আয়ুষ্কালের ওপর নির্ভর করে। যদি কোনো দেশের মানুষের আয়ুষ্কাল বা জীবন প্রত্যাশা বাড়ে তাহলে বোঝা যাবে যে, উত্ত দেশে মানবসম্পদের উন্নয়ন ঘটেছে। এক্ষেত্রে চীনের মানুষের বর্তমান গড় আয়ুষ্কাল প্রায় ৭৭ বছর। পক্ষান্তরে, বাংলাদেশের মানুষের গড় আয়ুষ্কাল ৭২.৮ বছর। যা চীনের থেকে কম। শিক্ষার্জন বা জ্ঞানার্জন মানব উন্নয়নের একটি অন্যতম সূচক। এক্ষেত্রে চীনের শিক্ষার হার প্রায় ৯৬.৭% কিন্তু বাংলাদেশের শিক্ষার হার প্রায় ৭৫.২%। যা চীনের তুলনায় কম। এছাড়া জীবনযাত্রার মান বাড়লে মানব উন্নয়নের সূচক বাড়ে। জীবনযাত্রার মানের ক্ষেতেও বাংলাদেশ চীনের তুলনায় পিছিয়ে। এ থেকে প্রতিয়মান হয় যে, চীন ও বাংলাদেশের মানবসম্পদের গুণগত পার্থক্য রয়েছে।"
        }
      ]
    },
    {
      "number": "2",
      "uddipok": "কানিজ মধ্যবিত্ত পরিবারের সন্তান। তার বাবা, মা শিক্ষিত এবং অবসরপ্রাপ্ত সরকারি কর্মচারী। কানিজ বিশ্ববিদ্যালয়ের পড়ালেখা। শেষে দুই বছর বিভিন্ন চাকরির চেষ্টা করে। কিন্তু কাঙ্ক্ষিত চাকরি না পাওয়ায় বাড়িতে চলে আসে। সে তার বাবাকে বোঝায় যে গ্রামের। কর্মহীন ১০ থেকে ১৫ জন শ্রমিক নিয়ে, ৫ থেকে ১০ লক্ষ টাকা বিনিয়োগ করে একটি বুটিক কারখানা স্থাপন করতে চায়। সে তখন গ্রামের বেকার যুব সমাজকে প্রশিক্ষিত করে তুলবে। ফলে বেকার ছেলেমেয়েদের কর্মসংস্থান হবে, কারো চাকরি পাওয়ার ঝামেলা হবে না। সে নিজেও আর্থিকভাবে প্রতিষ্ঠিত হতে পারবে। তাছাড়া মেয়েদের উদ্যোগ গ্রহণে সরকার সহায়তা করে। এভাবে সে দেশের উন্নয়নে অবদান রাখতে পারবে। তার বাবা মা বিষয়টি উপলব্ধি করে উৎসাহের সাথে অর্থ ও অন্যান্য সহায়তা করতে রাজি হন।",
      "tag": "BB 21",
      "sub_questions": [
        {
          "label": "ক",
          "question": "মাঝারি শিল্প কী?",
          "explanation": "যে শিল্পকারখানায় ২০ জনের অধিক কিন্তু ২৩০ জনের কম শ্রমিক নিয়োগ করা হয় তাকে মাঝারি শিল্প বলে।"
        },
        {
          "label": "খ",
          "question": "অর্থনৈতিক উন্নয়নে পিপিপি এর ভূমিকা কী?",
          "explanation": "সরকারি ও বেসরকারি মালিকানার যৌথ প্রয়াসের ভিত্তিতে অর্থনৈতিক উন্নয়নে পিপিপি সহায়তা করে। PPP-এর পূর্ণ রূপ হলো- Public Private Partnership। এটি চুক্তিভিত্তিক সরকারি-বেসরকারি অংশগ্রহণের মাধ্যমে কোনো প্রকল্প নির্দিষ্ট সময়ে সম্পন্ন করার একটি সময়োপযোগী কৌশল বা প্রক্রিয়া। উন্নয়নশীল দেশে মূলধনের স্বল্পতা থাকায় কোনো বড় প্রকল্প বাস্তবায়নে সরকার বা কোনো বেসরকারি প্রতিষ্ঠানের একার পক্ষে সম্পূর্ণ অর্থায়ন সম্ভব হয় না। এক্ষেত্রে সরকারি-বেসরকারি অংশীদারিত্বের ভিত্তিতে যেকোনো প্রকল্পের সুষ্ঠু বাস্তবায়ন সম্ভব। এভাবে অর্থনৈতিক উন্নয়নের PPP গুরুত্বপূর্ণ ভূমিকা রাখে।"
        },
        {
          "label": "গ",
          "question": "উদ্দীপকের আলোকে অতিক্ষুদ্র শিল্পের বৈশিষ্ট্যসমূহ আলোচনা করো।",
          "explanation": "যে শিল্প প্রতিষ্ঠান খুবই কম পরিমাণ মূলধন এবং সহজলভ্য কাঁচামাল দ্বারা পারিবারিক ভিত্তিতে পরিচালিত হয়, তাকে অতি ক্ষুদ্র শিল্প বলে। শিল্পনীতি ২০১৬ অনুযায়ী, সেবা শিল্পের ক্ষেত্র অতিক্ষুদ্র শিল্প বলতে সেসব প্রতিষ্ঠানকে বোঝায়, যেসব প্রতিষ্ঠানে জমি এবং কারখানা ভবন ব্যতীত স্থায়ী সম্পদের মূলা প্রতিস্থাপন ব্যয়সহ ১০ লক্ষ টাকার নিচে কিংবা যেসব শিল্প প্রতিষ্ঠানে ১৫ জন শ্রমিক কাজ করে। উদ্দীপকে কানিজ ১০ থেকে ১৫ জন শ্রমিক এবং ৫ থেকে ১০ লক্ষ টাকা বিনিয়োগ করে একটি বুটিক কারখানা স্থাপন করতে চায়। অর্থাৎ কানিজ যে শিল্প স্থাপন করতে চাচ্ছে তা মূলত অতিক্ষুদ্র শিল্প। অতিক্ষুদ্র শিল্পে বেশিরভাগ সময় পরিবারের সদস্যরাই শ্রমের যোগান দিয়ে থাকে। এ শিল্পে অল্প পরিমাণ মূলধন প্রয়োজন হয়, যা পরিবারের সদস্যরাই যোগান দেয়। এছাড়া এ শিল্প প্রতিষ্ঠান গড়ে ওঠে স্থানীয় কাঁচামালের ওপর ভিত্তি করে। তাছাড়া এ শিল্পের উৎপাদিত দ্রব্যের বাজার খুবই সংকীর্ণ। অতিক্ষুদ্র শিল্পের উৎপাদিত দ্রব্যসামগ্রী মূলত পরিবারিক ও স্থানীয় চাহিদা পূরণ করে থাকে। এছাড়া এ শিল্পে স্বল্প মূলধন ব্যবহার করে অল্প পরিমাণ দ্রব্য উৎপাদিত হয়।"
        },
        {
          "label": "ঘ",
          "question": "জাতীয় উন্নয়নে অতিক্ষুদ্র শিল্পের ভূমিকা বৃদ্ধির জন্য করণীয় বিষয়ে তোমার মতামত দাও।",
          "explanation": "বাংলাদেশের জাতীয় উন্নয়নে বৃহদায়তন শিল্প ও অন্যান্য শিল্পের পাশাপাশি অতিক্ষুদ্র শিল্প বিশেষ ভূমিকা পালন করতে পারে। বাংলাদেশ একটি উন্নয়নশীল দেশ। এদেশের অধিকাংশ মানুষ মূলধনের অভাবে কৃষিকে পেশা হিসেবে বেছে নেয়। এছাড়া দেশের মূলধন গঠনের হারও কম হওয়ায় অতিক্ষুদ্র শিল্প স্থাপন করা যায়। কারণ অতি ক্ষুদ্রশিল্প স্বল্প পুঁজি ও ঘরোয়া পরিবেশে পরিচালনা করা যায়। উদ্দীপকের কানিজের মতো শিক্ষিত বেকাররা এ শিল্প অতি সহজেই স্থাপন করে কর্মসংস্থান সৃষ্টির মাধ্যমে বেকার সমস্যা সমাধান করতে পারে। তাছাড়া বাংলাদেশের জনসংখ্যার অর্ধেক অংশ নারী। এই বিশাল নারী সমাজের অধিকাংশই ধর্মীয়, পারিবারিক ও সামাজিক কারণে ঘরের বাইরে কাজ করতে পারে না। অতিক্ষুদ্র শিল্প পারিবারিক ব্যবস্থাপনায় পরিচালিত হয়। তাই অতিক্ষুদ্র শিল্পে কর্মসংস্থানের মাধ্যমে তারা দেশের অর্থনৈতিক উৎপাদনে ভূমিকা রাখতে পারে। অতিক্ষুদ্র শিল্পের কাঁচামাল হিসাবে কৃষি পণ্য ব্যবহার করা হয়। অতিক্ষুদ্র শিল্পের প্রসার ঘটলে কৃষি পণ্যের চাহিদা বৃদ্ধির মাধ্যমে কৃষিরও উন্নয়ন ঘটবে। ফলে অর্থনৈতিক উন্নয়ন ত্বরান্বিত হবে। তাই এ শিল্পের প্রসারের জন্য প্রয়োজনীয় কাঁচামালের ব্যবস্থা করতে হবে। প্রয়োজনীয় ক্ষুদ্র ঋণ প্রদানের ব্যবস্থা করতে পারলে এ শিল্পের ব্যাপক উন্নয়ন ঘটবে। পাশাপাশি এ শিল্পের পণ্য বাজারজাতকরণের জন্য যাতায়াত ব্যবস্থার উন্নতি করতে হবে। তাছাড়া উন্নতি কারিগরি প্রশিক্ষণ প্রদান, দ্রব্যের মান উন্নয়ন, বৃহদায়তন শিল্পের অসম প্রতিযোগিতা বন্ধসহ ব্যাপক প্রচার ও বাজার ব্যবস্থার উন্নতির জন্য পদক্ষেপ নিতে হবে। এছাড়া অতিক্ষুদ্র শিল্পের উন্নয়নের জন্য সরকারি পৃষ্ঠপোষকতা প্রয়োজন। এসব ব্যবস্থা গ্রহণ করা হলে অতিক্ষুদ্র শিল্পের ব্যাপক প্রসার ঘটবে এবং জাতীয় উন্নয়নে গুরুত্বপূর্ণ অবদান রাখতে সক্ষম হবে।"
        }
      ]
    },
    {
      "number": "3",
      "uddipok": "'X' একটি উন্নয়নশীল দেশ। উন্নয়নের প্রাথমিক পর্যায়ে দেশটি তার অর্থনৈতিক ভিত্তি মজবুতকরণ, লেনদেনের প্রতিকূলতা মোকাবেলা, দুর্যোগ মোকাবেলার জন্য বৈদেশিক সাহায্য গ্রহণ করে। কিন্তু বৈদেশিক সাহায্যের ক্ষেত্রে বিভিন্ন শর্তযুক্ত ঋণ, উচ্চ সুদের হার, সাহায্য। প্রাপ্তির অনিশ্চয়তা, দেশের অভ্যন্তরীণ বিষয়ে বিদেশি রাষ্ট্রের হস্তক্ষেপ ইত্যাদি কারণে কাঙ্ক্ষিত লক্ষ্য অর্জনে ব্যর্থ হয়। তাই দেশটির উন্নয়ন, ধারাকে অব্যাহত রাখতে অভ্যন্তরীণ সম্পদ বৃদ্ধির জন্য বৈদেশিক বাণিজ্য। প্রসারে বিভিন্ন বিষয়ের ওপর গুরুত্ব দেয়। যেমন- দক্ষতা বৃদ্ধি, বিনিয়োগ। বৃদ্ধি, উৎপাদন বৃদ্ধি, জনশক্তি রপ্তানি ইত্যাদি। বর্তমানে দেশটি স্ব- অর্থায়নে উন্নয়নের বৃহৎ প্রকল্প গ্রহণ ও বাস্তবায়ন করে চলেছে।",
      "tag": "BB 21,JB 21",
      "sub_questions": [
        {
          "label": "ক",
          "question": "প্রচলিত রপ্তানি পণ্য কী?",
          "explanation": "কোনো দেশে যেসব পণ্য দীর্ঘকাল ধরে রপ্তানি করে আসছে সেসব পণ্য সামগ্রীকে প্রচলিত রপ্তানি পণ্য বলে।"
        },
        {
          "label": "খ",
          "question": "দেশীয় শিল্পের ওপর বিশ্বায়নের প্রভাব ব্যাখ্যা করো।",
          "explanation": "বাংলাদেশের মতো উন্নয়নশীল দেশগুলোতে সাধারণত দেশীয় শিল্পের ওপর বিশ্বায়নের নেতিবাচক প্রভাব লক্ষ করা যায়। বিশ্বায়নের সবচেয়ে বড় লক্ষ হচ্ছে মুনাফা অর্জন ও আর্থিক আধিপত্য বিস্তার করা। বাংলাদেশের বাজার বিদেশি পণ্যের জন্য উন্মুক্ত করে দেয়ায় সেসব পণ্যের আধিপত্য বৃদ্ধি পাচ্ছে। দেশীয় পণ্য তার বাজার হারাচ্ছে। ফলে দেশীয় পণ্যের উৎপাদন ও বিকাশ ব্যাহত হচ্ছে। এতে বাণিজ্য ঘাটতি বৃদ্ধি পাচ্ছে। যদিও দেশীয় পণ্য বিশ্ব বাজারে পরিচিত ও সম্প্রসারিত হচ্ছে, তবুও এদেশের শিল্পে বিশ্বায়নের নেতিবাচক প্রভাব বিরাজ করছে।"
        },
        {
          "label": "গ",
          "question": "উদ্দীপক অনুযায়ী, বৈদেশিক সাহায্যের প্রতিকূল দিকসমূহ ব্যাখ্যা করো।",
          "explanation": "পরনির্ভরশীলতা ও শর্তারোপের মতো বিভিন্ন ধরনের সমস্যা বৈদেশিক সাহায্যে প্রতিকূল দিক বিদ্যমান। সাধারণত বিদেশ থেকে প্রাপ্ত ঋণ ও অনুদানকে বৈদেশিক সাহায্য বলে। সাধারণত রাজনৈতিক, বাণিজ্যিক, অর্থনৈতিক স্বার্থে বিভিন্ন শর্তে উন্নত দেশগুলো উন্নয়নশীল বা অনুন্নত দেশগুলোকে সাহায্য প্রদান করে। শর্তগুলোর মধ্যে ঋণদাতা দেশ থেকে কাঁচামাল, যন্ত্রপাতি, শ্রম প্রভৃতি আমদানি করা উল্লেখযোগ্য। আবার কখনও কখনও বিভিন্ন অজুহাতে এ সাহায্য বা ঋণ প্রদান বাতিল করে দেয় ঋণদাতা দেশগুলো। উদ্দীপকে 'X' একটি উন্নয়নশীল দেশ। উন্নয়নের প্রাথমিক পর্যায়ে বৈদেশিক সাহায্য গ্রহণ করে। তবে বৈদেশিক সাহায্যের ক্ষেত্রে বিভিন্ন শর্ত জুড়ে দেয় ঋণ দাতা দেশগুলো। আবার, ঋণের সুদের হার উচ্চ হয়ে থাকে। এছাড়া দেশটির অভ্যন্তরীণ ব্যাপারে ঋণ দাতাদের হস্তক্ষেপ শুরু হয়। এর পাশাপাশি বিভিন্ন কারণে এই ঋণ সাহায্য বাতিল করার ফলে দেশটির ঋণ প্রাপ্তিতে অনিশ্চয়তা দেখা যায়। ফলে দেশটি তার কাঙ্ক্ষিত লক্ষ অর্জন করতে ব্যর্থ হয়। যা বৈদেশিক বাণিজ্যের প্রতিকূলতাকে হিসেবে কাজ করে।"
        },
        {
          "label": "ঘ",
          "question": "কীভাবে বৈদেশিক বাণিজ্য দেশের বৃহৎ প্রকল্প গ্রহণ ও বাস্তবায়নকে ত্বরান্বিত করছে। উদ্দীপকের আলোকে বিশ্লেষণ করো।",
          "explanation": "আত্মনির্ভরশীল হয়ে বৃহৎ প্রকল্প গ্রহণ ও বাস্তবায়নের জন্য বৈদেশিক বাণিজ্য অনস্বীকার্য।দুই বা ততোধিক দেশের মধ্যে দ্রব্যের ক্রয়-বিক্রয় হওয়াকে আন্তর্জাতিক বা বৈদেশিক বাণিজ্য বলে। এর মাধ্যমে একটি দেশ বাণিজ্য ঘাটতি দূর করতে পারে। ফলে দীর্ঘকালীন সময়ে আত্মমর্যাদা সম্পন্ন জাতি হিসেবে প্রতিষ্ঠা লাভ করতে পারে। এভাবে দেশটি নিজস্ব অর্থায়নে বিভিন্ন প্রকল্প গ্রহণ ও বাস্তবায়ন করতে পারে। উদ্দীপকে লক্ষ করা যায়, 'X' একটি উন্নয়নশীল দেশ। দেশটি উন্নয়নের প্রাথমিক পর্যায়ে বৈদেশিক সাহায্য গ্রহণ করে। তবে ঋণের বিভিন্ন শর্ত, সুদের উচ্চ হার ও সাহায্য প্রাপ্তিতে অনিশ্চিয়তার কারণে দেশটি তেমন সুবিধা লাভ করতে পারেনি। পরে দেশটি বৈদেশিক বাণিজ্যের ওপর গুরুত্ব দেয়। ফলে সেখানে অভ্যন্তরীণ সম্পদের পূর্ণ ব্যবহার হয়। এছাড়া দক্ষতা ও বিনিয়োগ বৃদ্ধিতে দেশটি সফলতা পায়। এমনকি জনশক্তি রপ্তানি করেও দেশটি বৈদেশিক মুদ্রা অর্জন করে। এভাবে দেশটি অর্থায়নে বড় প্রকল্প গ্রহণ ও বাস্তবায়ন করছে। বৈদেশিক বাণিজ্যের ফলে নিজস্ব সম্পদের সুষ্ঠু ব্যবহার হয়। নিজ দেশের উদ্যোক্সাদের দক্ষতা বৃদ্ধি পায়। ফলে উৎপাদন ও রপ্তানি বাড়ে। বৈদেশিক নির্ভরশীলতা কাঁটাতে এ বাণিজ্য সহায়ক ভূমিকা পালন করে। এর মাধ্যমে বাণিজ্য ঘাটতি লাঘব হয়। দেশের সক্ষমতা বৃদ্ধিতে, এ বাণিজ্যের ভূমিকা অপরিসীম। এভাবে বৈদেশিক বাণিজ্যের মাধ্যমে স্বনির্ভরতা অর্জন করা যায়। ফলে স্বাধীনভাবে বৃহৎ প্রকল্প গ্রহণ ও বাস্তবায়নের মাধ্যমে দেশের অর্থনৈতিক গতিকে ত্বরান্বিত করা যায়।"
        }
      ]
    },
    {
      "number": "4",
      "uddipok": "মি. 'X' কর্মসংস্থানের উদ্দেশ্যে বাংলাদেশ থেকে সিঙ্গাপুর গিয়েছিলো। বেশ কয়েক বছর পর সে দেশে ফিরে আসে। সে দেখে বাংলাদেশের অনেক উন্নতি হয়েছে। কিন্তু বাংলাদেশে প্রতিনিয়ত পরিবেশ দূষণ বৃদ্ধি পাচ্ছে। সময়মতো বৃষ্টিপাত না হওয়ায় কৃষিক্ষেত্রে ফসল উৎপাদন ব্যাহত হয়। সেচ ছাড়া কোনো ফসল হয় না। সময়ে, অসময়ে ঘূর্ণিঝড় ও জলোচ্ছ্বাস হয়। সে মনে করে কৃষক সচেতন হলে, জৈব সার ব্যবহার করলে ও রাসায়নিক সার কম ব্যবহার করলে হয়তো এসব সমস্যা হ্রাস পেতে পারে ।",
      "tag": "BB 21",
      "sub_questions": [
        {
          "label": "ক",
          "question": "কৃষি খামার কী?",
          "explanation": "একজন সিদ্ধান্ত গ্রহণকারী কৃষকের অধীনে কৃষিকাজে ব্যবহৃত জমিকে কৃষি খামার বলে।"
        },
        {
          "label": "খ",
          "question": "“বাংলাদেশের কৃষি মৌসুমি বায়ুর ওপর নির্ভরশীল'- ব্যাখ্যা করো।",
          "explanation": "কৃষি প্রজনন সম্বন্ধীয় কাজ হওয়ায় তা মৌসুমি বায়ুর ওপর অনেকাংশে নির্ভরশীল। কৃষিকাজের জন্য প্রচুর পানির প্রয়োজন। মৌসুমি বায়ুর প্রভাবে যদি সময়মতো বৃষ্টিপাত হয়, তাহলে কৃষি উৎপাদন ভালো হয়। কিন্তু যদি বৃষ্টিপাত না হয় তাহলে কৃষি উৎপাদন ব্যাহত হয়। অথচ পর্যাপ্ত পরিমাণ সেচ ব্যবস্থার মাধ্যমে বৃষ্টির উপর নির্ভরতা কমানো যায়। কিন্তু আমাদের দেশে পর্যাপ্ত সেচ ব্যবস্থা নেই। কাজেই কৃষি উৎপাদনের জন্য মৌসুমি বায়ু অত্যন্ত গুরুত্বপূর্ণ। তাই বলা যায়, বাংলাদেশের কৃষি মৌসুমি বায়ুর ওপর নির্ভরশীল।"
        },
        {
          "label": "গ",
          "question": "উদ্দীপকের আলোকে কৃষিতে পরিবেশ দূষণের ক্ষতিকর প্রভাব আলোচনা করো।",
          "explanation": "কৃষিতে পরিবেশ দূষণের ফলে কৃষি উন্নয়ন ব্যাহত হয় । মানুষ যে পারিপার্শ্বিক অবস্থায় বসবাস ও কাজকর্ম পরিচালনা করে তাই হলো পরিবেশ। পরিবেশের উপাদানগুলো হলো ভূপ্রকৃতি, মাটি, পানি, বায়ু, গাছপালা, নদী, সাগর ইত্যাদি। পরিবেশের এসব উপাদানের ওপর নেতিবাচক পরিবর্তনকে পরিবেশ দূষণ বলে। এর ফলে প্রাকৃতিক বিপর্যয়, মাটি, ক্ষয়, মাটি ও পানির মারাত্মক ক্ষতি হচ্ছে। ফলে কৃষির ওপর নেতিবাচক প্রভাব পড়ছে। উদ্দীপকে মি. 'X' বেশ কয়েক বছর পর দেশে ফিরে আসেন। সে বাংলাদেশের অনেক উন্নতি দেখতে পান। কিন্তু বাংলাদেশে প্রতিনিয়ত পরিবেশ দূষণ বৃদ্ধি পাচ্ছে। সময়মতো বৃষ্টিপাত না হওয়ায় কৃষিক্ষেতে ফসল উৎপাদন ব্যাহত হয়। সেচ ছাড়া কোনো ফসল হয় না। সময়ে অসময়ে ঘূর্ণিঝড়, জলোচ্ছ্বাস হয়। এছাড়া পরিবেশ দূষণের কারণে বৈশ্বিক উষ্ণতা বৃদ্ধির ফলে সমুদ্রেপৃষ্ঠের পানির উচ্চতা বৃদ্ধি পেলে নিম্নভূমি তলিয়ে যাবে। এতে কৃষিভূমি হ্রাসসহ লবণাক্ততার হার বৃদ্ধি পাবে। এতে কৃষি উৎপাদন ব্যাহত হবে। ফলে খাদ্য সংকোট, সামাজিক অস্থিরতা, কর্মহীনতা প্রভৃতি দেখা দিবে ।"
        },
        {
          "label": "ঘ",
          "question": "পরিবেশ দূষণের সাথে অভিযোজনের জন্য কী কী পদক্ষেপ গ্রহণ করা যেতে পারে? উদ্দীপকের আলোকে বিশ্লেষণ করো।",
          "explanation": "পরিবর্তিত পরিস্থিতির সাথে খাপ খাইয়ে চলাই অভিযোজন পরিবেশ দূষণ এদেশের কৃষি উন্নয়নের পথে হুমকিস্বরূপ। অভিযোজনের মাধ্যমে সৃষ্ট সমস্যা মোকাবিলা করা দরকার। যেসব পদক্ষেপ গ্রহণের ফলে পরিবেশ পরিবর্তনের ক্ষতিকারক প্রভাব কাটিয়ে ওঠা সহজ হয়, তাকেই অভিযোজন বোঝায়। যেমন: সমুদ্রপৃষ্ঠের পানির উচ্চতা বাড়তে থাকলে উপকূল বরাবর বাঁধ নির্মাণ করা। উদ্দীপকে মি. 'X' মনে করেন কৃষক সচেতন হলে, জৈব সার ব্যবহার করলে ও রাসায়নিক সার কম ব্যবহার করলে কৃষি পরিবেশ দূষণ হ্রাস করা যেতে পারে। যা অভিযোজনের পদক্ষেপ নির্দেশ করে। এছাড়া কৃষি পরিবেশ দূষণের সাথে আরও কিছু পদক্ষেপ গ্রহণ করা যেতে পারে। পরিবেশগত সমস্যা সম্পর্কে কৃষকদের সচেতন করা, কৃষি পরিবেশ দূষণ ক্ষতিকারক কর্মকাণ্ড শনাক্তকরণ ও নিয়ন্ত্রণ, দুর্যোগ প্রবণ অঞ্চলগুলোতে সতর্ক নজরদারিতে রাখতে হবে। আসন্ন দূর্যোগ পরিস্থিতি পরবর্তী চাহিদা ও ব্যবস্থাপনা কৌশল সম্পর্কে পূর্বাভাস প্রদান করতে হবে। রাসায়নিক সার ও কীটনাশকের ক্ষতিকর প্রভাব সম্পর্কে কৃষকদের অবহিত করা, জৈব সারের ব্যবহার বৃদ্ধি করা ইত্যাদি পদক্ষেপ গ্রহণ করতে হবে। এছাড়া আর্সেনিক মুক্ত পানি সরবরাহ, পরিত্যাক্ত পুকুর সংস্কার, জলাবদ্ধতা দূর করা, আধুনিক চাষ পদ্ধতিতে কৃষকদের উৎসাহিত করা যেতে পারে। তাছাড়া লবণাক্ততা, মরুময়তা, অধিক পানি ইত্যাদিতে অভিযোজন সক্ষম ধানসহ ফসলি বীজ উদ্ভাবন করে অভিযোগ করা সম্ভব।"
        }
      ]
    },
    {
      "number": "5",
      "uddipok": "মি. মুহিম পড়ালেখা শেষে তার গ্রামের বাড়িতে গেল। সে উঠানে একটি গর্ত খুড়ে সেখানে পলিথিন বিছিয়ে পানি দিয়ে চৌবাচ্চা তৈরি করে এবং শিং মাছ চাষ শুরু করে। কয়েকদিনের মধ্যে মাছগুলো বড় হতে থাকে। খাদ্য ও অন্যান্য উপকরণের জন্য সে অর্থাভাবে পড়ে। মুহিম তখন নিকটস্থ কৃষি ব্যাংকের সাথে ঋণের জন্য যোগাযোগ করে। কিন্তু ঋণের জন্য প্রয়োজনীয় জমি না থাকায় ব্যাংক ঋণ দেয় না। তখন সে গ্রাম্য মহাজনের নিকট যায়। মহাজন ঋণ দিতে চায় কিন্তু অধিক সুদের হার হওয়ায় সে মহাজনের ঋণ গ্রহণ করে না। মুহিম চিন্তা করে সরকার যদি ঋণ সরবরাহ উপকরণ ভর্তুকি ও বাজারজাতকরণে সহায়তা করতো, তাহলে তার মতো ভূমিহীনরাও কৃষি উন্নয়নে অবদান রাখতে পারতো।",
      "tag": "BB 21",
      "sub_questions": [
        {
          "label": "ক",
          "question": "কৃষিঋণ কী?",
          "explanation": "কৃষিকাজ পরিচালনার জন্য কৃষকরা যে ঋণ গ্রহণ করে তাকে কৃষিঋণ বলা হয় ।"
        },
        {
          "label": "খ",
          "question": "মৎস্য চাষের দুটি উপকারিতা লেখো।",
          "explanation": "মৎস্য উৎপাদন বৃদ্ধির মাধ্যমে প্রাণিজ আমিষ সরবরাহ বৃদ্ধি করা যায়। মাছ অত্যন্ত পুষ্টিকর আমিষ জাতীয় খাদ্য। আমাদের দৈনন্দিন খাদ্যে প্রাণিজ আমিষের প্রায় ৫৮% আসে মৎস হতে। মৎস্য চাষ একদিকে যেমন: বেকারত্ব দূর করে অন্যদিকে অর্থনৈতিক স্বনির্ভরতা অর্জনে সহায়তা করে। তাই প্রত্যেক বাড়ির আশপাশে ডোবা, পুকুরে, জলাশয়ে মাছ চাষের অগ্নিতায় আনা সম্ভব হলে দেশ হবে উপকৃত এবং দূর হবে বেকারত্ব।"
        },
        {
          "label": "গ",
          "question": "উদ্দীপকের আলোকে ক্ষুদ্র কৃষকের ঋণ প্রাপ্তির সমস্যাসমূহ আলোচনা করো।",
          "explanation": "কৃষি উৎপাদনের ব্যয় নির্বাহের জন্য কৃষকদের বাধ্য হয়ে কৃষিঋণ গ্রহণ করতে হয়। কৃষি উৎপাদনের জন্য বিভিন্ন ধরনের উপকরণ প্রয়োজন। এসব উপকরণের ব্যয় নির্বাহের জন্য কৃষকদের বিভিন্ন উৎস থেকে ঋণ গ্রহণ করতে হয়। কৃষি ও কৃষিসংশ্লিষ্ট উৎপাদন ক্ষেত্রে বিভিন্ন উৎপাদিত পণ্যের প্রক্রিয়াকরণ, পরিবহন ও বাজারজাতকরণ ইত্যাদি কাজের জন্য যে ঋণ প্রয়োজন হয় তাকে কৃষি ঋণ বলা হয়। একজন কৃষক প্রাতিষ্ঠানিক ও অপ্রাতিষ্ঠানিক উভয় উৎস থেকে ঋণ নিতে পারে। উদ্দীপকে মি. মহিম তার খামারের মাছের খাদ্য ও অন্যান্য উপকরণের জন্য অর্থাভাবে পড়ে। তখন সে কৃষি ব্যাংকে গেলে ঋণের জন্য প্রয়োজনীয় জমি না থাকায় ব্যাংক তাকে ঋণ দেয় না। অর্থাৎ সে প্রয়োজনীয় জামানতের অভাবে ঋণ নিতে চেয়ে ব্যর্থ হয়। এছাড়া এ উৎস থেকে ঋণ নেওয়া যথেষ্ট সময় সাপেক্ষ। ফলে অধিকাংশ ভূমিহীন ও ক্ষুদ্র কৃষকরা প্রতিষ্ঠানিক উৎস থেকে ঋণ গ্রহণ করতে পারে না। আবার মি. মহিম কৃষি ব্যাংক থেকে ঋণ নিতে ব্যর্থ হয়ে গ্রাম্য মহাজনের নিকট যায়। মহাজন ঋণ দিতে চায় কিন্তু অধিক সুদের হার হওয়ায় সে উক্ত ঋণ গ্রহণ করে না। অর্থাৎ অপ্রাতিষ্ঠানিক উৎসের ঋণের সুদের হার বেশি। ফলে এ উৎস থেকে কৃষক ঋণ নিলে অধিক ঝুঁকি গ্রহণ করতে হয়। নিয়ম নীতি কঠোর হওয়ার কারণে এ উৎস থেকে কৃষক ঋণ নিয়ে সর্বস্ব হারিয়ে নিঃস্ব হওয়ার নজিরও কম নয়।"
        },
        {
          "label": "ঘ",
          "question": "কী কী পদক্ষেপ গ্রহণ করলে ভূমিহীন কৃষকদের সমস্যার সমাধান হতে পারে বলে তুমি মনে করো? উদ্দীপকে আলোকে বিশ্লেষণ করো।",
          "explanation": "প্রাতিষ্ঠানিক উৎস থেকে সহজ শর্তে ঋণ প্রদান ও ভূমিহীন কৃষকদের মধ্যে খাস জমি প্রদানের মাধ্যমে উক্ত সমস্যা সমাধান করা যাবে বলে আমি মনে করি। প্রতিষ্ঠানিক উৎস থেকে কৃষি ঋণ গ্রহণ করা জটিল ও হয়রানিমূলক। তাই এই উৎস থেকে যাতে সহজে ও অল্প সময়ে কৃষক ঋণ গ্রহণ করতে পারে সেই ব্যবস্থা করতে হবে। প্রয়োজনে নতুন ব্যাংকের অনুমোদন বা শাখা বৃদ্ধির সময় ইউনিয়ন বা গ্রামে বেশির ভাগ শাখা স্থাপনের শর্ত আরোপ করতে পারে। এছাড়া সরকার খাস জমি উদ্ধার করে ভূমিহীন কৃষকদের প্রদানের মাধ্যমে সমস্যার সমাধান করতে পারে। উদ্দীপকে মি. মুহিম মনে করে সরকার যদি ঋণ সরবরাহ উপকরণ ভর্তুকি ও বাজারজাতকরণে সহয়তা করে তাহলে তার মতো ভূমিহীন কৃষকরা উপকৃত হতে পারতো। এছাড়া সরকার রাষ্ট্রীয় মালিকানাধীন বাণিজ্যিক ব্যাংক বিআরডিবি এবং সরকারি আর্থিক প্রতিষ্ঠানগুলোকে কৃষি ঋণদান কার্যক্রমের সাথে জড়িত করতে পারে। আবার অপ্রাতিষ্ঠানিক উৎসগুলোর হয়রানি ও শোষণ বন্ধের জন্য নজরদারি বাড়াতে পারে। ইতোমধ্যে এ লক্ষ্যে সরকার একটি ঋণ সালিশ বোর্ড গঠন করেছে। বিভিন্ন কৃষি উপকরণ পৌঁছে দিচ্ছে। যা প্রয়োজনের তুলনায় নগণ্য। সরকার বর্তমানে BADC কর্তৃক ভর্তুকি দিয়ে কৃষকদের কাছে স্বল্প মুল্যে তাই এ ভর্তুকির পরিমান আরও বাড়াতে হবে। এছাড়া সরকার প্রান্তিক পর্যায়ের কৃষকদের কথা চিন্তা করে কৃষক উন্নয়ন ফাউন্ডেশনের আওতায় . জামানতবিহীন যে ক্ষুদ্র ঋণ চালু করেছে, তার কার্যক্রম আরও বাড়াতে হবে। উপরিউক্ত পদক্ষেপগুলো নিলে ভূমিহীন কৃষককের সমস্যা সমাধান হবে বলে আমি মনে করি।"
        }
      ]
    },
    {
      "number": "6",
      "uddipok": "বাংলাদেশ বর্তমানে মধ্যম আয়ের দেশ। বিভিন্ন খাতের মতো কৃষির অবদান যথেষ্ট। আগে অধিকাংশ জমি ছিল এক ফসলি। এখন কোনো জমি পতিত নেই। প্রতিটি জমিতে বছরে তিন/চার ফসলও উৎপন্ন হয়। আলুর সাথে মিষ্টিকুমড়া ও ভুট্টা হয়। ফলে কৃষকের আয় বাড়ছে, নতুন কৃষি যন্ত্রপাতির ব্যবহার বাড়ছে, কৃষকের চাহিদা পূরণ হচ্ছে। সরকার ও কৃষকের জন্য আর্থিক প্রণোদনাসহ বীজ, কীটনাশক সরবরাহ করে কৃষকদের সহায়তা করছে।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "কৃষি উৎপাদন বাড়ানোর লক্ষ্যে কৃষি উপকরণের সর্বাধিক পক্ষতাপূর্ণ ব্যবহার ও প্রয়োগের কলাকৌশলকে কৃষি প্রযুক্তি বলে।"
        },
        {
          "label": "খ",
          "question": "",
          "explanation": "জীবননির্বাহী খামারে সনাতন পদ্ধতিতে এবং বাণিজ্যিক খামারে আধুনিক পদ্ধতিতে চাষাবাদ করা হয়। যে খামারে কৃষক তার নিজের তথা পরিবারের ভরণপোষণের জন্য প্রয়োজনীয় দ্রব্য উৎপাদন করেন তাকে বলা হয় জীবননির্বাহী খামার। অন্যদিকে, যে খামার বাণিজ্যিক ভিত্তিতে মুনাফা অর্জনের উদ্দেশ্যে পরিচালিত হয় তাকে বলা হয় বাণিজ্যিক খামার। জীবননির্বাহী খামার পরিবারের সদস্য দ্বারাই কার্য পরিচালিত হয়, তাই নতুন কর্মসংস্থানের সুযোগ থাকে না। পক্ষান্তরে, বাণিজ্যিক খামারে বৃহৎ পরিসরে উৎপাদন পরিচালিত হয় বলে এখানে বহু লোকের কর্মসংস্থানের সুযোগ থাকে।"
        },
        {
          "label": "গ",
          "question": "",
          "explanation": "একই জমিতে বছরে একটি শস্যের পরিবর্তে একাধিক শস্য উৎপাদন করার পদ্ধতিকে বলা হয় শস্য বহুমুখীকরণ। একই জমিতে প্রতিবার যদি একই ফসল ফলানো হয়, তাহলে জমির নির্দিষ্ট কয়েকটি রাসায়নিক উপাদান নিঃশেষ হয়ে যায়। ফলে ঐ বিশেষ ফসলটির উৎপাদন হ্রাস পেতে থাকে। কিন্তু ঐ জমিতে এক জাতের ফসল চাষের পর যদি অন্য জাতের ফসল চাষ করা হয় তাহলে মাটির রাসায়নিক উপাদানের মান বজায় থাকে। এতে করে জমির উৎপাদনশীলতা বৃদ্ধি পায়। উদ্দীপকে বাংলাদেশের কৃষিজমি অতীতের এক ফসলি থেকে বর্তমানে একাধিক ফসলিতে রূপান্তর হয়েছে। যেমন- আলুর সঙ্গে মিষ্টিকুমড়া ও ভুট্টা হয়। ফলে উৎপাদন ও কৃষকের আয় বাড়ছে। যা শস্যের বহুমুখীকরণকে নির্দেশ করে। কৃষি উৎপাদনে শস্য বহুমুখীকরণ পদ্ধতি ব্যবহার করলে জমির উর্বরতা শক্তি বৃদ্ধি পায়। এছাড়া বছরের বিভিন্ন সময়ে (ঋতুভেদে) বিভিন্ন শস্য ও শাকসবজি চাষাবাদ করলে মাটির উপাদানের যথাযথ ব্যবহার নিশ্চিত হয়। মাটির গুণাগুণ ঠিক থাকে। এতে উৎপাদন বৃদ্ধি পায়। ফলশ্রুতিতে কৃষকের মুনাফা বেশি হয়। এতে দেশের GDP বৃদ্ধি পায়।"
        },
        {
          "label": "ঘ",
          "question": "",
          "explanation": "উদ্দীপকের শস্য বহুমুখীকরণে সরকার কর্তৃক গৃহীত পদক্ষেপসমূহ যথেষ্ট নয়। বর্তমানে দেশে বিদ্যমান সীমিত জমিতে বিপুল জনসংখ্যার জন্য পর্যান্ত খাদ্য উৎপাদন একটি চ্যালেঞ্জ হয়ে দাঁড়িয়েছে। এ অবস্থায় নিবিড় চাষাবাদের মাধ্যমে শস্যের বহুমুখীকরণ দ্বারা খাদ্য উৎপাদন বৃদ্ধি করা যাবে। যা দেশের খাদ্য চাহিদা পূরণে সহায়তা করবে। আর এই কৃষি বহুমুখীকরণ করার জন্য সরকারের বিভিন্ন পদক্ষেপ নেয়া প্রয়োজন। উদ্দীপকে সরকার কৃষকদের জন্য আর্থিক প্রণোদনাসহ বীজ ও কীটনাশক সবরাহ করে কৃষকদের সহায়তা করছে। যা শস্য বহুমুখীকরণের মাধ্যমে উৎপাদন বৃদ্ধিতে পর্যাপ্ত নয়। কারণ শস্য বহুমুখীকরণ করলেই উৎপাদন বৃদ্ধি পাবে না। উৎপাদন বৃদ্ধির জন্য উদ্দীপকে সরকারের গৃহীত পদক্ষেপের পাশাপাশি কৃষিঋণ বিতরণ, কৃষি উপকরণ বিতরণ, কৃষি উপকরণে ভর্তুকি, উপকরণ সহায়তা কার্ড বিতরণ, কৃষি উপকরণ সহজলভ্যকরণ, সেচ সুবিধা সম্প্রসারণ ও উন্নত মানের বীজ সরবরাহ করা প্রয়োজন। সরকার এসব পদক্ষেপ গ্রহণ করলে কৃষি বহুমুখীকরণের সুবিধা পাওয়া যাবে। ফলে দেশে খাদ্য উৎপাদন বৃদ্ধি পাবে। এছাড়া একাধিক ফসল উৎপাদন মাধ্যমে বিভিন্ন শ্রেণির ক্রেতা ও বিক্রেতার মাধ্যমে বিভিন্ন প্রকার পণ্যের পারস্পরিক চাহিদা সৃষ্টি হবে। ফলে কৃষকেরা উৎপাদনে আগ্রহী হবে এবং কৃষিপণ্যের উৎপাদন বৃদ্ধি পাবে। এতে শিল্পের কাঁচামাল সরবরাহ বাড়বে এবং শিল্প উন্নয়ন হবে। আর শিল্পের উন্নয়ন হলে কর্মসংস্থান বাড়বে। ফলে মানুষের আয় বৃদ্ধি পাবে। ফলে GDP- তে কৃষি খাতের অবদান বাড়বে। সুতরাং বলা যায়, শস্য বহুমুখীকরণে উদ্দীপকের সরকারের গৃহীত পদক্ষেপ প্রয়োজন, তবে যথেষ্ট নয়।"
        }
      ]
    },
    {
      "number": "7",
      "uddipok": "মি. 'B' ইংল্যান্ড প্রবাসী। সে পঞ্চগড় জেলার বাসিন্দা। বেশ কয়েক বছর পর দেশে বেড়াতে আসে। পঞ্চগড়ে এসে সে খুব খুশি হয়। কারণ তার জেলাতেও কয়েকটি পাটকল স্থাপিত হয়েছে। লোকজনের কর্মসংস্থান হয়েছে এবং এলাকায় উন্নয়নের ছোঁয়া লেগেছে। কিন্তু সে লক্ষ করে পাটকলগুলো পাট পাচ্ছে না এবং উৎপাদন খরচের তুলনায় পাটজাত পণ্যের দাম কম। দক্ষ শ্রমিকের অভাব ও গ্যাসের সরবরাহ না থাকায় উৎপাদন খরচ বেশি হয়। সে মনে করে এই শিল্পের জন্য সরকারের ভর্তুকি প্রদান, শ্রমিক প্রশিক্ষণ ও গ্যাস সরবরাহের মতো পদক্ষেপ গ্রহণ করা উচিত। যাতে করে বাংলার হারিয়ে যাওয়া ঐতিহ্য পুনরুদ্ধার হয়।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "'হাইটেক শিল্প' বলতে জ্ঞান ও পুঁজিনির্ভর, উচ্চ প্রযুক্তিভিত্তিক, পরিবেশবান্ধব এবং আইটি বা গবেষণা ও উন্নয়ননির্ভর শিল্পকে বোঝায়।"
        },
        {
          "label": "খ",
          "question": "",
          "explanation": "বৃহৎ শিল্পের প্রসারের ফলে দেশের সমুদয় সম্পদ মুষ্টিমেয় লোকের হাতে কেন্দ্রীয়ভূত হওয়ার কারণে আয় বৈষম্য সৃষ্টি হয়। বৃহৎ শিল্প বলতে ৫০ কোটি টাকার অধিক মূলধনী শিল্প প্রতিষ্ঠানকে বোঝায়। বৃহৎ শিল্পে সমজাতীয় দ্রব্য উৎপাদনকারীরা চুক্তির মাধ্যমে কাটেল বা একচেটিয়া বাজার সৃষ্টি করতে পারে। ফলে সমগ্র বাজার ব্যবস্থা মুষ্টিমেয় কিছু মানুষের হাতে চলে যায়। এতে শিল্প মালিকরা অধিক মুনফা লাভের মাধ্যমে প্রচুর সম্পদের মালিক হয়। যা ধনী দরিদ্রের মধ্যে প্রচুর আয় ব্যবধান বাড়ায়। যা আয় বৈষম্যকে নির্দেশ করে।"
        },
        {
          "label": "গ",
          "question": "",
          "explanation": "বাংলাদেশের সোনালী আঁশ পাট এখন নানা সমস্যায় জর্জরিত। পাট বাংলাদেশের প্রধান অর্থকরী ফসল। অর্থনৈতিক গুরুত্বের জন্য একসময় পাটকে 'সোনালী আঁশ' বলা হতো। কিন্তু বর্তমানে এ শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে মি. 'B' লক্ষ করেন, পাটকলগুলো পাট পাচ্ছে না এবং উৎপাদন খরচের তুলনায় পাটজাত পণ্যের দাম কম। দক্ষ শ্রমিক ও গ্যাস সরবরাহ না থাকায় উৎপাদন খরচ বেশি হচ্ছে। এ শিল্পের বিভিন্ন সমস্যা থাকার কারণে কৃষকরা পাট উৎপাদনে নিরুৎসাহিত হয়ে পড়েছে। ফলে পাটকলগুলো সময়মতো পাট না পাওয়া উৎপাদন ব্যাহত হচ্ছে। এছাড়া পাট শিল্প নিয়ে সরকারের সুনির্দিষ্ট লক্ষ যথাযথ নীতি ও পরিকল্পনার অভাব রয়েছে। অনেক ক্ষেত্রে পরিকল্পনা ও নীতির দুর্বলতার কারণে বাংলাদেশ বিশ্ববাজারে পাটের ব্যবসায় পিছিয়ে পড়ছে। পাট চাষিরা যথাযথ দাম না পাওয়ার কারণে পাট চাষের ওপর নেতিবাচক প্রভাব সৃষ্টি হয়েছে। পাটকল শ্রমিকদের অদক্ষতাও একটি বড় সমস্যা। প্লাস্টিকসহ বিভিন্ন কৃত্রিম তন্তুর আবিষ্কার পাটের জন্য সংকট ডেকে আনে। সহজলভ্যতাসহ বিভিন্ন সুবিধার কারণে বিশ্বব্যাপী কৃত্রিম তন্তুর ব্যবহার বেড়ে যায়। ফলে চাপের মুখে পড়ে পাট শিল্প।"
        },
        {
          "label": "ঘ",
          "question": "",
          "explanation": "পাট শিল্পের সমস্যা সমাধানে উন্নত মানের বীজ, উন্নত চাষাবাদ ব্যবস্থা, ঋণ দান, তথ্যের প্রসার, নীতিমালা প্রণয়ন, বাজার সৃষ্টি ইত্যাদি পদক্ষেপ গ্রহণ করা দরকার বলে আমি মনে করি। পাট একটি পরিবেশবান্ধব উপাদান। পরিবেশের বিবেচনায় বিশ্বজুড়ে পাটপণ্য নিয়ে নতুন করে আগ্রহ সৃষ্টি হয়েছে। তাই একসময় কৃত্রিম তত্ত্বর জন্য পাট সংকটে পড়লেও পাট শিল্পের আবার সুদিনের সম্ভাবনা সৃষ্টি হয়েছে। বর্তমানে সারা বিশ্বে পাটজাত দ্রব্যের ব্যবহার দিনদিন বৃদ্ধি পাচ্ছে। তাই এ শিল্পের বাজার ক্রমশ বৃদ্ধি পাচ্ছে। শিল্পের বাজারে আমাদের অবদান রাখার জন্য পাট শিল্পের সমস্যা সমাধান করা প্রয়োজন। উদ্দীপকে 'B' এর মতে, সরকারের ভর্তুকি প্রদান, শ্রমিক প্রশিক্ষণ ও গ্যাস সরবরাহের মতো পদক্ষেপ গ্রহণ করে পাট শিল্পের সমস্যা সমাধান করা যায়। এছাড়া পাটের ভালো বীজ সংরক্ষণ করে সে বীজ ও উন্নত যন্ত্রপাতি সংযুক্ত করে উৎপাদন পরিচালনা করার ব্যবস্থা করতে হবে। তাছাড়া সরকারকে একটি উপযুক্ত নীতিমালা প্রণয়ন করতে হবে। যেখানে পাট চাষিরা উৎসাহ পাবে এবং ভবিষ্যৎ নিশ্চয়তা পাবে। কৃষকরা যাতে সহজ শর্তে ঋণ পায় সেই ব্যবস্থা সরকারকে করতে হবে। এ লক্ষ্যে সরকারকে সুদের হার নির্ধারণ করে দিতে হবে। পাট ও পাটের বাজার সম্পর্কে কৃষকরা যাতে বিভিন্ন তথ্য পেতে পারে সেজন্য টিভি ও রেডিওতে তথ্যের প্রচার ও প্রসার ঘটাতে হবে। তাছাড়া শ্রমিকদের উপযুক্ত প্রশিক্ষণের মাধ্যমে দক্ষতা বৃদ্ধি করতে পারলে তারা উৎপাদন বাড়াতে পারবে। এছাড়া শ্রমিকদের মজুরি বৃদ্ধি পেলে কাজের প্রতি তাদের আগ্রহ বাড়বে। ফলে উৎপাদন বৃদ্ধি পাবে। বিশ্ব বাজারে পাটকে গ্রহণযোগ্য করার জন্য সরকারি পর্যায়ে কূটনৈতিক তৎপরতা বাড়াতে হবে। এছাড়া মধ্যবর্তী ব্যবসায়ীদের অস্তিত্ব বিলোপ, গুদামজাতকরণের ব্যবস্থা, উন্নত যন্ত্রপাতির ব্যবহার ইত্যাদির মাধ্যমে এ শিল্পের সমস্যা সমাধান করা যাবে।"
        }
      ]
    },
    {
      "number": "8",
      "uddipok": "গোলাপ ছোটবেলা থেকে ঢাকা শহরে বসবাস করে। এবার সে তাদের গ্রামের বাড়ি ময়মনসিংহে বেড়াতে যায়। সে দেখে গ্রামের অধিকাংশ মানুষ গরিব এবং কৃষক। কৃষকদের দরিদ্রতার কারণ খুঁজতে গিয়ে তিনি দেখলেন গ্রামে অনেক ছোট ছোট শিশু। প্রায় প্রতিটি পরিবারেই মায়ের কোলে একজন শিশু। অনেকের একাধিক স্ত্রী। পরিবারগুলোতে সবসময় ঝগড়া, কলহ লেগে আছে। তার মনটা খারাপ হয়ে যায়। সে ভাবে এই লোকগুলোকে বোঝানো গেলে এবং মহিলাদের কর্মসংস্থানের সুযোগ সৃষ্টি করা হলে হয়তো এত শিশু জন্মগ্রহণ করতো না এবং গ্রামের লোকের অর্থনৈতিক উন্নয়ন হতো।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "কোনো একটি নির্দিষ্ট বছরে একটি দেশের জনসংখ্যার প্রতি ১,০০০ জনে যতজন জীবিত শিশু জন্মগ্রহণ করে তাই হলো ঐ সময়ে ঐ দেশের স্থূল জন্মহার।"
        },
        {
          "label": "খ",
          "question": "",
          "explanation": "যেসব দেশের ভৌগোলিক আয়তনের তুলনায় জনসংখ্যা বৃদ্ধির হার বেশি, সেসব দেশে অধিক জনসংখ্যা উন্নয়নের ওপর নেতিবাচক প্রভাব ফেলে। কোনো দেশের জনসংখ্যা যদি বিদ্যমান সম্পদের তুলনায় বেশি হয় তাহলে তা অর্থনৈতিক উন্নয়নের পথে নানা প্রতিবন্ধকতা সৃষ্টি করে। জনসংখ্যা বৃদ্ধির ফলে দেশে অতিরিক্ত খাদ্যের চাহিদা সৃষ্টি হয়। তাছাড়া অধিক জনসংখ্যা দেশে বেকার সমস্যা সৃষ্টি করে। ফলে মানুষের মাথাপিছু আয় হ্রাসের মাধ্যমে জীবনযাত্রার মান নিম্নমুখী হয়। এছাড়া দেশে অধিক জনসংখ্যার ফলে দ্রব্যমূল্য বৃদ্ধি, নির্ভরশীলতার হার বৃদ্ধি, সামাজিক অবকাঠামো ব্যয় বৃদ্ধি পায়। এতে অর্থনৈতিক উন্নয়ন ব্যাহত হয়।"
        },
        {
          "label": "গ",
          "question": "",
          "explanation": "উদ্দীপকের আলোকে জনসংখ্যা বৃদ্ধির হারের কারণগুলো হলো শিক্ষার অভাব, বাল্য ও বহুবিবাহ, দারিদ্র্য ও জীবনযাত্রার নিম্নমান। কোনো দেশের জনসংখ্যা প্রতিবছর শতকরা কতজন বৃদ্ধি পায় তার পরিমাপই হলো জনসংখ্যা বৃদ্ধির হার। স্বাভাবিকভাবে মৃত্যুহারের চেয়ে জন্মহার বেশি হলে জনসংখ্যা বৃদ্ধির হার ধনাত্মক হয়। বিভিন্ন কারণে এই জন্মহার বৃদ্ধির মাধ্যমে জনসংখ্যা বৃদ্ধি পায়। উদ্দীপকে গোলাপ গ্রামের বাড়ি বেড়াতে যায়। সে দেখে গ্রামের অধিকাংশ মানুষ গরিব ও কৃষক। সে গ্রামে অনেক ছোট ছোট শিশু দেখতে পায়। প্রায় প্রতিটি পরিবারের মায়ের কোলে একজন করে শিশু দেখা যায়। এছাড়া অনেকের একাধিক স্ত্রী রয়েছে। এর কারণ হলো তারা অধিকাংশই অশিক্ষিত। জনসংখ্যার বৃদ্ধির কুফল সম্পর্কে তারা সচেতন নয়। তারা অল্প বয়সে বিবাহ করে এবং অনেকেই একাধিক বিবাহ করে। আবার গ্রামের অধিকাংশই মানুষ দারিদ্র্য। দারিদ্র্য ও সন্তান জন্মদান একই সূত্রে গাঁথা। দারিদ্রদ্র্য জনগোষ্ঠী প্রচুর পরিমাণে শর্করা জাতীয় খাবার খায় বলে তাদের প্রজনন ক্ষমতা বেশি হয়। এছাড়া অধিকাংশ লোক বৃদ্ধ বয়সে নিরাপত্তা লাভের আশায় অধিক সন্তানের জন্মদানে আগ্রহী হয়। এভাবে জনসংখ্যা বৃদ্ধির হারও অধিক হয়। তাই বলা যায়, জনসংখ্যা বৃদ্ধির কারণ হিসেবে উদ্দীপকে শিক্ষার অভাব, বাল্যবিবাহ ও বহুবিবাহ, দারিদ্র্য ও জীবযাত্রার নিম্নমান ইত্যাদি উল্লেখ করেছে।"
        },
        {
          "label": "ঘ",
          "question": "",
          "explanation": "অধিক জনসংখ্যা বৃদ্ধির কারণে দেশের অর্থনীতির ওপর নেতিবাচক প্রভাব পড়ে। কোনো দেশের জনসংখ্যা বেশি হলে দৈনন্দিন জীবনে খাদ্য, বস্তু, বাসস্থান, চিকিৎসা, শিক্ষা প্রভৃতি ক্ষেত্রে অভাব পরিলক্ষিত হয়। দ্রুত জনসংখ্যা বৃদ্ধি পেলেও সেই অনুপাতে কর্মসংস্থানের সুযোগ-সুবিধা বৃদ্ধি পায় না। ফলে বেকার সমস্যা ক্রমাগত প্রকট আকার ধারণ করে। উদ্দীপকের গ্রামে জন্মহার অনেক বেশি। আবার অতি জনসংখ্যার কারণে সবসময় ঝগড়া, কলহ লেগে থাকে। কৃষিভিত্তিক সমাজ হওয়ায় দরিদ্রের হারও অনেক বেশি। আবার মহিলাদের কর্মসংস্থান না থাকায় তারাও দেশের অর্থনীতিতে ভূমিকা রাখতে পারে না। জনসংখ্যা বৃদ্ধির অনুপাতে উৎপাদন বৃদ্ধি না পেলে জনজীবনে দুর্ভোগ নেমে আসে। জনসংখ্যা বৃদ্ধির ফলে জমি ক্রমশ উপবিভাগ ও বিচ্ছিন্ন হয়ে পড়ে। ফলে কৃষি উৎপাদন মারাত্মকভাবে ব্যাহত হয়। অধিক জনসংখ্যা বৃদ্ধির কারণে বাসস্থানের সমস্যা সৃষ্টি হয়। আর বাসস্থান নির্মাণের জন্য আবাধযোগ্য ভূমি কমে যায়। এছাড়া চরম দারিদ্র্যের কারণে অনেকের পক্ষে বাসস্থান নির্মাণ করা সম্ভব হয় না। আবার দেশে দ্রুত জনসংখ্যা বৃদ্ধি পাওয়ায় তাদের চাহিদা মেটাতে অধিক পণ্য আমদানি করতে হয়। ফলে বৈদেশিক বাণিজ্যের লেনদেনে প্রতিকূলতা ক্রমশ বৃদ্ধি পায়। তাই বলা যায় যে, দ্রুত জনসংখ্যা বৃদ্ধির অধিক হার অর্থনৈতিক উন্নয়নে অন্তরায় হিসেবে কাজ করে।"
        }
      ]
    },
    {
      "number": "9",
      "uddipok": "রহিম SSC পাস করার পর পড়ালেখা করেনি। তার পারিবারিক অবস্থাও ভালো নয়। সে চিন্তা করে তার বাবাকে সাহায্য করা উচিত। তাদের নিজস্ব জমিজমাও নেই। রহিম পাশের গ্রামের বন্ধুর বাড়ির পাশে একটি ফুলের নার্সারি দেখতে যায়। মালিকের সাথে আলাপ করে জানতে পারে, নার্সারিতে তার ভালো মুনাফা হয়। রহিম নার্সারি করতে উৎসাহিত হয়। কিন্তু তার কোনো মূলধন নেই। জমি এবং প্রশিক্ষণও নেই। সে বিষয়টি নিয়ে তার গ্রামের স্কুলের শিক্ষকের সাথে আলোচনা করে। শিক্ষক জানান যে, সরকার বেকার যুবকদের প্রশিক্ষণ দিয়ে হাঁস-মুরগি পালন, মাছ চাষ ইত্যাদি ক্ষেত্রে ঋণ দিচ্ছে। বিষয়টি শুনে রহিম আনন্দিত হয়।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "নিজস্ব অথবা ঋণ করা স্বল্প সম্পদ, নিজস্ব চিন্তা, জ্ঞান, বুদ্ধিমত্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজস্ব প্রচেষ্টায় জীবিকা অর্জনের ব্যবস্থাকে আত্ম-কর্মসংস্থান বলে।"
        },
        {
          "label": "খ",
          "question": "",
          "explanation": "প্রশিক্ষণের মাধ্যমে কোনো ব্যক্তি নির্দিষ্ট কোনো কাজে দক্ষতা অর্জনের মাধ্যমে মানবসম্পদে পরিণত হয়। কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বার বার করাই হলো প্রশিক্ষণ। সাধারণত কোনো কাজের জন্য প্রশিক্ষণ মানুষকে ঐ কাজটি কার্যকর ও ফলপ্রসূ উপায়ে সম্পাদন করতে সাহায্য করে। প্রশিক্ষণ মানুষকে উৎপাদনশীল করে তার শ্রমের গুণগত মান বাড়ায়। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এজন্যই বলা হয় প্রশিক্ষণ মানবসম্পদ তৈরি করে।"
        },
        {
          "label": "গ",
          "question": "",
          "explanation": "রহিমের আত্মকর্মসংস্থানের পথে বাধাসমূহ হলো তার মূলধন, স্বল্পতা, নিজস্ব জমি ও প্রশিক্ষণ না থাকা। কোনো ব্যক্তি নিজেই নিজের কর্মসংস্থান সৃষ্টি করাকে আত্মকর্মসংস্থান বা স্বকর্মসংস্থান বলে। দেশের বর্ধিত জনসংখ্যার কর্মসংস্থানের জন্য আত্মকর্মসংস্থান একান্ত অপরিহার্য। তবে আত্মকর্মসংস্থানের ক্ষেত্রেও বিভিন্ন ধরনের বাধা লক্ষ করা যায়। বাধাসমূহের মধ্যে ব্যক্তির মূলধনের অভাব, ঋণের অভাব, শিক্ষা ও প্রশিক্ষণের অভাব, দূরদৃষ্টির অভাব ইত্যাদি উল্লেখযোগ্য। উদ্দীপকে রহিম SSC পাস করার পর পারিবারিক অবস্থা ভালো না হওয়ার কারণে পড়ালেখা আর করেনি। সে পাশের গ্রামে একটি নার্সারি দেখেন এবং নার্সারি করতে উৎসাহিত হয়। কিন্তু নার্সারি করার জন্য তার মূলধন, জমি ও প্রশিক্ষণ নেই। যা তার আত্মকর্মসংস্থানের পথে বাধা হয়ে দাঁড়ায়। আত্মকর্মসংস্থানের জন্য মূলধন অপরিহার্য উপাদান। তাছাড়া আত্মকর্মী হতে হলে প্রথমে প্রয়োজনীয় প্রশিক্ষণ গ্রহণ করতে হবে। কিন্তু এক্ষেত্রে রহিমের কোনো প্রশিক্ষণ নেই। যা রহিমের আত্মকর্মসংস্থানের ক্ষেত্রে বাধা হিসেবে দাঁড়িয়েছে।"
        },
        {
          "label": "ঘ",
          "question": "",
          "explanation": "রহিমের মতো বেকার জনগোষ্ঠীকে শিক্ষা ও প্রশিক্ষণ, পরিকল্পনা প্রণয়ন ও ঋণ প্রদান করে আত্মকর্মী হওয়ার মাধ্যমে আত্মনির্ভরশীল করা যেতে পারে। বেকার জনগোষ্ঠীকে কর্মসংস্থানের মাধ্যমে আত্মনির্ভরশীল করা যায়। এক্ষেত্রে আত্মকর্মসংস্থান ব্যপক ভূমিকা রাখতে পারে। কেননা আত্মকর্মসংস্থানের মাধ্যমে তাদের বেকারত্ব দূর হবে। এভাবে অর্থ উপার্জনের মাধ্যমে আত্মনির্ভরশীল হতে পারবে। উদ্দীপকে রহিম মূলধন, নিজস্ব জমি ও প্রশিক্ষণের অভাবে নার্সারি করতে ব্যর্থ হয়। পরে তার শিক্ষকের মাধ্যমে জানতে পারে যে, সরকার বেকার যুবকদের প্রশিক্ষণ দিয়ে হাঁস-মুরগি পালন, মাছ চাষ ইত্যাদির ক্ষেত্রে ঋণ দিচ্ছে। উক্ত পদক্ষেপটি দেশের আত্মকর্মসংস্থান বৃদ্ধিতে ভূমিকা রাখবে। বৃত্তিমূলক শিক্ষাপ্রতিষ্ঠানের ছাত্রছাত্রীরা যাতে দ্রুত ক্ষুদ্র ব্যবসায়ে উদ্যোগ নিতে পারে সেজন্য উপযুক্ত শিক্ষা ও প্রশিক্ষণ প্রদানসহ উপদেশ বা পথ-নির্দেশ দিতে হবে। প্রয়োজনীয় ঋণদানের ব্যবস্থা করতে হবে। আত্মকর্মসংস্থানের জন্য যুব ব্যাংক প্রতিষ্ঠা করে এ ব্যাংক থেকে সহজ শর্তে ঋণের ব্যবস্থা করতে হবে। আত্মকর্মসংস্থানে উল্লেখযোগ্য অবদানের স্বীকৃতিস্বরূপ তাদেরকে পুরস্কার ও সার্টিফিকেট প্রদান করতে হবে। এভাবে যুগোপযোগী পরিকল্পনা প্রণয়ন সিদ্ধান্ত গ্রহণ এবং অনুপ্রেরণা প্রদানের মাধ্যমে আত্মকর্মসংস্থান বাড়ানোর মাধ্যমে আত্মনির্ভরশীল করা যাবে।"
        }
      ]
    },
    {
      "number": "10",
      "uddipok": "বাংলাদেশ মধ্যম আয়ের দেশ। এদেশের জনগণ দেশের উন্নয়নে বন্ধপরিকর। এদেশের প্রাকৃতিক সম্পদকে কাজে লাগিয়ে জনগণ ক্রমান্বয়ে বেশি হারে উৎপাদন করছে। অনেকক্ষেত্রেই প্রয়োজনের বেশি উৎপাদন হচ্ছে। এই উদ্বৃত্ত উৎপাদন রপ্তানির মাধ্যমে বৈদেশিক মুদ্রা আয় হচ্ছে। সে আয়ের সাহায্যে উৎপাদনের প্রয়োজনীয় যন্ত্রপাতি ও কাঁচামাল আমদানি করা হচ্ছে। এভাবে বৈদেশিক বাণিজ্য সম্প্রসারণের সাথে সাথে কর্মসংস্থান ও বৈদেশিক বিনিয়োগ বৃদ্ধি পাচ্ছে। আবার উৎপাদন বৃদ্ধির পাশাপাশি উৎপাদন ব্যয় হ্রাস ও দক্ষতা বৃদ্ধি পাচ্ছে। তাই আন্তর্জাতিক বাণিজ্য অধিকতর সম্প্রসারণ প্রয়োজন হয়ে পড়েছে। অবশ্য সরকার আন্তর্জাতিক বাণিজ্য বৃদ্ধির জন্য বিভিন্ন পদক্ষেপ গ্রহণ করেছে। যেমন- EPZ স্থাপন, অর্থনৈতিক অঞ্চল প্রতিষ্ঠা, বিনিয়োগকারীদের সহায়তা প্রদান ইত্যাদি।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "দুই বা ততোধিক সার্বভৌম দেশের মধ্যে চুক্তি অনুযায়ী, দ্রব্য ও সেবার বিনিময়কে আন্তর্জাতিক বা বৈদেশিক বাণিজ্য বলে।"
        },
        {
          "label": "খ",
          "question": "",
          "explanation": "উদ্বৃত্ত দ্রব্য রপ্তানি ও ঘাটতি দ্রব্য আমদানির মাধ্যমে আন্তর্জাতিক বাণিজ্যের ভিত্তি। কোনো দেশ তার ভৌগোলিক অবস্থান, জলবায়ু, প্রাকৃতিক সম্পদের প্রাচুর্যতা ইত্যাদির জন্য কোনো একটি পণ্য উৎপাদনে আপেক্ষিক সুবিধা ভোগ করে। ফলে যে দেশটি যে দ্রব্যটি বেশি উৎপাদন করে সেই দ্রব্যটির উদ্বৃত্ত অংশ রপ্তানি করে বিনিময়ে অন্যান্য দ্রব্য অন্য কোনো দেশ হতে আমদানি করে। উদাহরণস্বরূপ বলা যায়, বাংলাদেশে সম্ভা শ্রমের প্রাচুর্যতা থাকায় গার্মেন্টস শিল্প গড়ে উঠেছে। প্রতি বছর বাংলাদেশে বিভিন্ন ধরনের তৈরি পোশাক নিজেদের চাহিদা মিটিয়ে পৃথিবীর বিভিন্ন দেশে রপ্তানি করে এবং বিনিময়ে তৈরি পোশাক শিল্পের কাঁচামাল শিল্প প্রধান দেশ থেকে আমদানি করে। সুতরাং বলা যায়, উদ্বৃত্ত দ্রব্য রপ্তানি, ঘাটতি দ্রব্য আমদানি আন্তর্জাতিক বাণিজ্যের লক্ষ্য।"
        },
        {
          "label": "গ",
          "question": "",
          "explanation": "আন্তর্জাতিক বাণিজ্য একটি দেশের সম্পদ বৃদ্ধি ও অর্থনৈতিক উন্নয়নকে নানাভাবে প্রভাবিত করতে পারে। আন্তর্জাতিক বাণিজ্য বলতে দুই বা ততোধিক স্বাধীন ও সার্বভৌম দেশর মধ্যে যে বাণিজ্য হয় তাকে বোঝায়। সব দেশ সব প্রকারের দ্রব্য উৎপাদন করতে পারে না। কোনো দেশ কোনো বিশেষ দ্রব্য উৎপাদন করতে না পারলে আন্তর্জাতিক বাণিজ্যের মাধ্যমে তা অন্যদেশ থেকে আমদানি করে। এ প্রক্রিয়ায় কোনো দেশ উদ্বৃত্ত পণ্য বিদেশে রপ্তানি করে আয় বৃদ্ধি করতে পারে। উদ্দীপকে বাংলাদেশ মধ্যম আয়ের দেশ। এদেশের প্রাকৃতিক সম্পদ কাজে লাগিয়ে জনগণ ক্রমান্বয়ে বেশি হারে উৎপাদন করছে। ফলে দ্রব্যের উদ্বৃত্ত সৃষ্টি হচ্ছে। এই উদ্বৃত্ত উৎপাদন রপ্তানির মাধ্যমে বৈদেশিক মুদ্রা আয় হচ্ছে। এই আয়ের সাহায্যে উৎপাদনের জন্য প্রয়োজনীয় যন্ত্রপাতি ও কাঁচামাল আমদানি করা হচ্ছে। এভাবে বৈদেশিক বাণিজ্য সম্প্রসারণের সাথে সাথে কর্মসংস্থান ও বৈদেশিক বিনিয়োগ বৃদ্ধি পাচ্ছে। ফলে অর্থনৈতিক উন্নয়ন ত্বরান্বিত হচ্ছে। এছাড়া বাংলাদেশের খাদ্য ঘাটতি দূরীকরণে আন্তর্জাতিক বাণিজ্য বিশেষ ভূমিকা পালন করে। তাছাড়াও প্রাকৃতিক দুর্যোগ, ঘূর্ণিঝড়, সামদ্রিক জলোচ্ছ্বাস প্রভৃতি কারণে জরুরি অবস্থা দেখা দিলে অন্যদেশ থেকে প্রয়োজনীয় দ্রব্যাদি আমদানির মাধ্যমে এরূপ সংকট অতি সহজেই মোকাবেলা করা যায়। তাই বলা যায়, বাংলাদেশের প্রেক্ষিতে আন্তর্জাতিক বাণিজ্যের গুরুত্ব অপরিসীম।"
        },
        {
          "label": "ঘ",
          "question": "",
          "explanation": "বাংলাদেশ আর্ন্তজাতিক বাণিজ্যের ক্ষেত্রে প্রতিবছরই নানা ধরনের প্রতিকূলতার সম্মুখীন হচ্ছে। বাংলাদেশে বৈদেশিক বাণিজ্যে প্রতিকূল ভারসাম্য বিদ্যমান। এজন্য দেশ আর্থিকভাবে ক্ষতিগ্রস্থ হচ্ছে। এই আর্থিক ক্ষতি দূর করার জন্য রপ্তানির প্রতি মনোযোগী হয়ে আমদানি হ্রাস করতে হবে। এজন্য সরকারি ও বেসরকারি প্রচেষ্টা দ্বারা রপ্তানি বৃদ্ধির হার আরও বাড়ানো যায়। উদ্দীপকে সরকার আন্তর্জাতিক বাণিজ্য বৃদ্ধির জন্য কিছু পদক্ষেপ নিয়েছে। যেমন- EPZ স্থাপন, অর্থনৈতিক অঞ্চল প্রতিষ্ঠা, বিনিয়োগকারীদের সহায়তা প্রদান ইত্যাদি। তবে বাংলাদেশকে আন্তর্জাতিক বাণিজ্য সম্প্রসারণের সুবিধার্থে বাণিজ্যিক ব্যাংক থেকে প্রাপ্ত ঋণের পরিমাণ বৃদ্ধি এবং সুদের হার হ্রাস করতে হবে। অন্যদিকে রপ্তানি পণ্যের পরিবহন, জাহাজীকরণ, চট্টগ্রাম ও মোংলা বন্দরের সক্ষমতা বৃদ্ধি ও ব্যবস্থাপনার উন্নয়ন প্রভৃতি গ্রহণ করা দরকার। রপ্তানি প্রণোদনা হিসেবে সরকার কর্তৃক রপ্তানিকারকদের কর প্রত্যর্পণ, স্বল্প সুদে ঋণ প্রদান, শুল্কবিহীন কাঁচামাল আমদানি, ইত্যাদি সুবিধা দিতে হবে এবং এ সুবিধাগুলো যাতে বাস্তবে সময়মতো কার্যকর হয় তা নিশ্চিত করতে হবে। তাছাড়া গভীর সমুদ্রবন্দর নির্মাণ ব্যবস্থা বাস্তবায়নের মাধ্যমে দেশের রপ্তানি খাতের অবকাঠামোর উন্নয়ন সাধন করতে হবে। এছাড়াও দেশে বাণিজ্য মেলার আয়োজন এবং বিভিন্ন আন্তর্জাতিক বাণিজ্য ও রপ্তানি মেলাতে অংশ নিয়ে দেশের রপ্তানি পেেণ্যর বাজার সৃষ্টির উদ্যোগ নিতে হবে। উল্লিখিত পদক্ষেপগুলো রপ্তানি বৃদ্ধির জন্য সহায়ক।"
        }
      ]
    },
    {
      "number": "11",
      "uddipok": "স্বাধীনতার পর বিভিন্ন প্রয়োজনীয় দ্রব্য ক্রয়, প্রাকৃতিক সম্পদের উত্তোলন ও ব্যবহার, রাজনৈতিক ও অর্থনৈতিক স্থিতিশীলতা অর্জন প্রকল্প প্রণয়ন ও বাস্তবায়নের লক্ষ্যে বৈদেশিক সাহায্যের ওপর নির্ভরশীল ছিল। তখনকার প্রেক্ষাপটে তা প্রয়োজন ছিল। কিন্তু বর্তমান সরকার বৈদেশিক সাহায্য ও ঋণ ছাড়াই পদ্মা সেতুর মতো একটি বৃহৎ প্রকল্প বাস্তবায়ন করছে। কারণ বৈদেশিক সাহায্যে অনেক অসম্মানজনক শর্ত থাকে, ঋণের সুদের হার বেশি হয়, মুদ্রাস্ফীতি দেখা দেয়, পরমুখাপ্রেক্ষিতা বৃদ্ধি পায়। অনেক সময় তা অর্থনৈতিক ও রাজনৈতিক স্বাধীনতার প্রতি হুমকি হয়ে দাঁড়ায়।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "বিদেশে কর্মরত নাগরিকদের আয় দেশে সহজে আনা এবং কাজে লাগানোর জন্য যে স্কিম তাই ওয়েজ আর্নার্স স্কিম।"
        },
        {
          "label": "খ",
          "question": "",
          "explanation": "পারস্পরিক চাহিদা পূরণের লক্ষ্যে দুই বা ততোধিক দেশ আন্তর্জাতিক বাণিজ্যে লিপ্ত হয়। পৃথিবীতে কোনো দেশই তার প্রয়োজনের সবটুকু উৎপাদন করতে পারে না। কোনো দেশ কোনো বিশেষ দ্রব্য দেশীয় চাহিদার তুলনায় বেশি উৎপাদন করতে পারে। আবার কোনো দ্রব্য উৎপাদন করতে পারলেও অর্থনৈতিক দিক দিয়ে লাভবান না হওয়ায় তা উৎপাদনের পরিবর্তে আমদানি করে থাকে। এভাবে উদ্বৃত্ত পণ্য রপ্তানি ও প্রয়োজনীয় পণ্য আমদানির করে একটি দেশ অর্থনৈতিকভাবে সুবিধা ভোগ করতে পারে। ফলে অর্থনৈতিক উন্নয়ন ত্বরান্বিত হয়। তাই বলা যায়, আন্তর্জাতিক বাণিজ্য ব্যতীত উন্নয়ন সম্ভব নয়।"
        },
        {
          "label": "গ",
          "question": "",
          "explanation": "বিদেশ থেকে প্রাপ্ত ঋণ ও অনুদানকে বৈদেশিক সাহায্য বলা হয়। তৃতীয় বিশ্বের অনেক উন্নয়নশীল দেশের অর্থনৈতিক উন্নয়নে প্রয়োজনীয় মূলধন গঠনের জন্য জাতীয় সঞ্চয় বৃদ্ধির প্রয়োজন দেখা দেয়। কিন্তু জাতীয় আয়ের অর্জিত অর্থ দ্বারা অনুন্নত দেশগুলো তা করতে পারে না।এমতাবস্থায় উন্নয়ন কর্মকান্ড পরিচালনা এবং এর গতিশীলতা ধরে রাখার জন্য অনেক উন্নয়নশীল দেশকে বৈদেশিক সাহায্য নিতে হয়। স্বাধীনতার পর বাংলাদেশ একটি ভঙ্গুর অর্থনীতির দেশে পরিণত হয়। তখন বিভিন্ন দ্রব্য ক্রয়, প্রাকৃতিক সম্পদের উত্তোলন ও ব্যবহারের জন্য প্রচুর বৈদেশিক মুদ্রার প্রয়োজন হয়। রাজনৈতিক ও অর্থনৈতিক স্থিতিশীলতা, প্রকল্প প্রণয়ন ও বাস্তবায়নের লক্ষ্যে সরকার বৈদেশিক সাহায্যের ওপর নির্ভরশীল হয়ে পড়ে। এছাড়া তখন যোগাযোগব্যবস্থা উন্নয়নের জন্য রাস্তা-ঘাট, সেতু, কালভার্ট মেরামত অথবা নতুন তৈরির প্রয়োজন হয়। তাই তখন প্রচুর বৈদেশিক সাহায্যের প্রয়োজন ছিল। এছাড়া খাদ্য ঘাটতি পূরণের জন্য আমদানি করতে হয়। যার জন্য প্রয়োজনীয় বৈদেশিক মুদ্রা তখন ছিল না। তাই বাধ্য হয়েই তখন বৈদেশিক সাহায্যের দ্বারস্থ হতে হয়। অর্থাৎ বাংলাদেশের অর্থনীতিতে তখন বৈদেশিক সাহায্যের প্রয়োজনীয়তা অপরিসীম ছিল।"
        },
        {
          "label": "ঘ",
          "question": "",
          "explanation": "হ্যাঁ, বৈদেশিক সাহায্য দেশের স্থিতিশীলতা অর্জনে অন্তরায়। একটি অনুন্নত বা উন্নয়নশীল দেশের অর্থনৈতিক উন্নয়নের জন্য প্রয়োজনীয় সম্পদের অভাব রয়েছে। তাই বৈদেশিক সাহায্যের ওপর অনেকাংশে নির্ভর করতে হয়। কিন্তু একটি দেশের উন্নয়ন কর্মকান্ড পরিচালনার জন্য অতিমাত্রায় বৈদেশিক সাহায্যের ওপর নির্ভরশীল না হয়ে রপ্তানি বাণিজ্য বিস্তারে মনোযোগী হওয়া উচিত। বর্তমান সরকার বৈদেশিক সাহায্য ও ঋণ ছাড়াই পদ্ম সেতুর মতো একটি বৃহৎ প্রকল্প বাস্তবায়ন করছে। কারণ বৈদেশিক সাহায্যে অনেক অসম্মানজনক শর্ত থাকে। প্রায়শই সাহায্য প্রদানের সময় দাতা দেশ ও সংস্থাসমূহ বিভিন্ন ধরনের কঠিন শর্তারোপ করে থাকে। আর এসব শর্ত সবসময় দেশের স্বাধীনতা ও সার্বভৌমত্বের জন্য মঙ্গলজনক নয়। তাছাড়া বৈদেশিক সাহায্য একটি দেশকে পরনির্ভরশীল করে তোলে। তাই উক্ত দেশ স্বয়ংসম্পূর্ণ হয়ে উঠতে পারে না। বৈদেশিক সাহায্যের ঋণের সুদের হার অত্যন্ত উচ্চ হয়ে থাকে। ফলে বৈদেশিক ঋণ গ্রহণের পর তা পরিশোধ করতে অনেক বেগ পেতে হয়। ঋণের এই সুদের টাকা জোগাড় করতে সরকারকে পণ্য দ্রব্যের ওপর কর আরোপ করতে হয়। ফলে অর্থনীতিতে মুদ্রাস্ফীতি দেখা দেয়। তাই দীর্ঘ মেয়াদে বৈদেশিক সাহায্যের ওপর নির্ভরশীল না হয়ে আন্তর্জাতিক বাণিজ্যের মাধ্যমে সক্ষমতা অর্জন করার চেষ্টা করতে হবে। সুতরাং বলা যায়, সংকটকালীন সময়ে বৈদেশিক সাহায্য গ্রহণ করা যেতে পারে। তবে দীর্ঘমেয়াদে সাহায্য নয় বাণিজ্যই লক্ষ্য হওয়া উচিত। কারণ দীর্ঘমেয়াদে বৈদেশিক সাহায্য দেশের স্থিতিশীলতা অর্জনে অন্তরায়।"
        }
      ]
    }
  ]
}