{
  "title": "ঢাকা কমার্স কলেজ ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "বাংলাদেশের কৃষির উপখাত দুটির GDP তে খাতওয়ারি প্রবৃদ্ধির হার নিচে দেওয়া হলো: খাত/অর্থবছর ২০১৫–১৬ ২০১৬–১৭ ২০১৭–১৮ ২০১৮–১৯ প্রাণিজ সম্পদ ৩.৩০ ৩.৩১ ৩.৪০ ৩.৫৪ বনজ সম্পদ ৫.১২ ৫.৫০ ৫.৫১ ৮.৩৪",
      "tag": "DCC 25",
      "sub_questions": [
        {
          "label": "ক",
          "question": "জীবননির্বাহী খামার কাকে বলে?",
          "explanation": "যে খামারে পরিবারের ভরণ-পোষণের জন্য প্রয়োজনীয় বিভিন্ন কৃষিপণ্য উৎপাদন করা হয়, তাকে জীবননির্বাহী খামার বলে।"
        },
        {
          "label": "খ",
          "question": "শস্য বহুমুখীকরণ কীভাবে খাদ্য ঘাটতি দূর করে? ব্যাখ্যা করো।",
          "explanation": "হ্যাঁ, শস্য বহুমুখীকরণ হলে বিভিন্ন ধরনের শস্য উৎপাদিত হয় এবং এসব শস্য দেশের খাদ্য ঘাটতি পূরণ করে। কৃষিতে শস্যের বহুমুখীকরণের ফলে একের পর এক শস্য উৎপাদন হয়, ফলে মোট উৎপাদনের পরিমাণ বাড়বে। এতে কৃষি উৎপাদন তথা খাদ্যের সামগ্রিক যোগান বৃদ্ধি পাবে। ফলে দেশে খাদ্য ঘাটতি দূর হয়ে দ্রুত খাদ্যে স্বয়ংসম্পূর্ণতা অর্জনের দিকে এগিয়ে যাবে।"
        },
        {
          "label": "গ",
          "question": "উদ্দীপকে উল্লিখিত প্রাণিজ ও বনজ সম্পদের প্রবৃদ্ধি হার লেখচিত্রের সাহায্যে দেখাও।",
          "explanation": "কৃষি কাজের ধরন ও উৎপন্ন পণ্যের ওপর ভিত্তি করে কৃষি খাতকে চারটি উপখাতে বিভক্ত করা যায়। কৃষির চারটি উপখাতের অন্যতম দুটি খাত হলো প্রাণিজ সম্পদ এবং বনজ সম্পদ। সময়ের পরিবর্তনে প্রাণিজ সম্পদের মোট উৎপাদন ক্রমশ বেড়ে চলছে। এছাড়া বনজ সম্পদ উপখাতের উৎপাদন বাড়ছে। সাধারণ উৎপাদন বৃদ্ধির শতকরা হারকে প্রবৃদ্ধি বলা হয়। বিভিন্ন সময়ে প্রাণিজ এবং বনজ সম্পদ উপখাতে অবদান বৃদ্ধি ঘটেছে। উদ্দীপকে বাংলাদেশের কৃষির দুটি উপখাতের প্রবৃদ্ধির হার দেওয়া হয়েছে। নিচে উক্ত তথ্যের আলোকে প্রাণিজ এবং বনজ এবং সম্পদ খাতের প্রবৃদ্ধির হার লেখচিত্রে দেখানো হলো:"
        },
        {
          "label": "ঘ",
          "question": "উদ্দীপকে উল্লিখিত বাংলাদেশের GDP তে দুটি খাতের অবদানের তুলনামূলক বর্ণনা দাও।",
          "explanation": "বিভিন্ন অর্থবছরে খাতওয়ারি প্রবৃদ্ধির হারের সাহায্যে GDP-তে খাতের অবদানের তুলনামূলক বিশ্লেষণ করা যায়। বাংলাদেশের মোট বনভূমির পরিমাণ ২.৫৭ মিলিয়ন হেক্টর। আর এই মোট বনভূমির পরিমাণ নিয়েই বনজ সম্পদ উপখাত গঠিত। পক্ষান্তরে, গৃহে ও-খামারে পালিত নানা জাতীয় পশুপাখি নিয়েই বাংলাদেশের প্রাণিজয়াপদ উপখাত গঠিত। আর বাংলাদেশের কৃষি খাতের উপখাতগুলো থেকে উৎপাদিত পণ্যসামগ্রী প্রতি বছর দেশের জিডিপিতে উল্লেখযোগ্য ভূমিকা রেখে থাকে। তবে সব খাতের অবদান একই রকম হয় না। উদ্দীপকে কৃষি খাতের দুটি উপখাত, যথা- প্রাণিজ সম্পদ, ও বনসম্পদ খাতের প্রবৃদ্ধির হার তুলে ধরা হয়েছে। ২০১৫-১৬ অর্থবছরের GDP-তে প্রাণিজসম্পদ খাতের প্রবৃদ্ধি ছিল ৩.২০ শতাংশ এবং বনজ সম্পদ খাতের প্রবৃদ্ধি ছিল ৫.১২ শতাংশ। ২০১৬-১৭ অর্থবছরে এবং ২০১৭-১৮-অর্থবছরে প্রাণিজ সম্পদ খাতের প্রবৃদ্ধি ছিল যথাক্রমে ৩.৩১ ও ৩.৪০ শতাংশ। অন্যদিকে, বনজসম্পদ খাতের অবদান ছিল যথাক্রমে ৫.৬০ ও ৫.৫১ শতাংশ। একইভাবে, ২০১৮-১৯ অর্থবছরে প্রাণিজ সম্পদের অবদান ৩.৫৪ শতাংশ যেখানে বনজ সম্পদ খাতের অবদান হয় ৮.৩৪ শতাংশ। ২০১৫-১৬ অর্থবছরের থেকে ২০১৬-১৭ অর্থবছরে প্রাণিজসম্পদ খাতের অবদান কিছুটা বৃদ্ধি পেয়েছে। অন্যদিকে, বনজ সম্পদ উপখাতের অবদানও বৃদ্ধি পেয়েছে। আবার, ২০১৭-১৮ অর্থবছরে প্রাণিজসম্পদ খাতের অবদান বৃদ্ধি পেলেও বনজ সম্পদ খাতের অবদান কিছুটা কমেছে। তবে ২০১৮-১৯ অর্থবছরে প্রাণিজ সম্পদের তুলনায় বনজ সম্পদের হার অনেকটাই বেড়েছে। সুতরাং উদ্দীপকের সূচিটি বিশ্লেষণ করে দেখা যাচ্ছে যে, GDP-তে প্রাণিজসম্পদ খাতের অবদান কার্যত বৃদ্ধি না পেলেও বনজ সম্পদ খাতের অবদান বৃদ্ধি পেয়েছে।"
        }
      ]
    },
    {
      "number": "2",
      "uddipok": "মি. X তার পরিবারের সদস্যদের নিয়ে ছোট আয়তনের একটি জমিতে ধান উৎপাদন করেন। অন্যদিকে মি. Y তার বড় আয়তনের জমিতে ভাড়া করা শ্রমিক দিয়ে আধুনিক কৃষি উপকরণ ব্যবহার করে অধিক দক্ষতার সাথে ধান উৎপাদন করেন। ধানের মূল্য হ্রাস-বৃদ্ধি, কৃষি পণ্যের বিপণন ইত্যাদি বিষয়ে মি. X এর নিকট গুরুত্বপূর্ণ না হলেও মি Y এর নিকট অতীব গুরুত্বপূর্ণ।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "একই জমিতে বিভিন্ন মৌসুমে এক ফসলের পরিবর্তে ভিন্ন ভিন্ন ফসল উৎপাদন করাকে শস্য বহুমুখীকরণ বলে।"
        },
        {
          "label": "খ",
          "question": "",
          "explanation": "বাংলাদেশে কৃষিপণ্য বিপণন ব্যবস্থা নানা সমস্যার মধ্যে অন্যতম সমস্যা হচ্ছে কৃষকের দরিদ্রতা। বাংলাদেশের অধিকাংশ কৃষক খুবই দরিদ্র। তারা অর্থের অভাবে ফসল কাটার সাথে সাথে কম মূল্যই তা বিক্রি করে থাকে। এমনকি তারা ফসল গুদামজাতও করতে পারেনা। অন্যদিকে ক্রেতা হিসেবে আছে অল্প সংখ্যক ফড়িয়া, দালাল, আড়তদার প্রভৃতি মধ্যস্বত্বভোগী ব্যবসায়ী। নগদ অর্থের প্রয়োজনে কৃষক স্বল্পমূল্যে তাদের কাছে কৃষি পণ্য বিক্রি করতে বাধ্য হয়। তাই কৃষকের দরিদ্রতাকে কৃষিজাত পণ্য বিপণনের অন্যতম সমস্যা বলা হয়।"
        },
        {
          "label": "গ",
          "question": "",
          "explanation": "মি. X এর খামারটি জীবননির্বাহী খামার। নিম্নে তা আলোচনা করা হলো : জীবননির্বাহের উদ্দেশ্যে যে খামারে উত্তম চাষাবাদের মাধ্যমে ফসল চাষ করা হয় তা জীবন নির্বাহী খামার। এ ধরনের খামার সাধারণত ক্ষুদ্রতায়নের এবং অদক্ষ ব্যবস্থাপনায় পরিচালিত হয় । তাই উৎপাদনের পরিমান কম হয়। যা দিয়ে কোনোরকম পরিবার ব্যয় নির্বাহ করা সম্ভব। উদ্দীপকের মি. X এর ছোট আয়তনের জমিতে উৎপাদিত ফসল দ্বারা তার পরিবার কোনরকম জীবন-নির্বাহ করতে পারে। অর্থাত মি. X এর খামারের উদ্দেশ্য হল উৎপাদিত পণ্য দ্বারা জীবন নির্বাহ করা। তার খামারের আয়তন ক্ষুদ্রাকৃতির এসব বৈশিষ্ট্য জীবননির্বাহী খামারের সাথে সাদৃশ্যপূর্ণ। তাই মি. X এর খামাটি জীবন নির্বাহী খামার। এ ধরনের খামারের অন্যতম অসুবিধা হলো ব্যবস্থাপনা অসংগঠিত এবং পরিদর্শন ব্যবস্থা অক্ষতা। তাই উৎপাদন ও উদ্বৃত্ত সৃষ্টি কম হয়।  সুতরাং বলা যায় যে, উদ্দীপকে উল্লেখিত মি. X এর খামাটি জীবন নির্বাহী খামার।"
        },
        {
          "label": "ঘ",
          "question": "",
          "explanation": "উদ্দীপকের মি. Xএর খাবারটি জীবন নির্বাহী খামার এবং মি. Y খামাটি বাণিজ্যিক খামার। নিম্নে তা আলোচনা করা হলো : যে বৃহদায়তনের খামারে অধিক পুঁজি ও উন্নত প্রযুক্তির মাধ্যমে চাষাবাদ করা হয় তা বাণিজ্যিক খামার। এ ধরনের খাবারের লক্ষ্য হলো অধিক উদ্বৃত্ত সৃষ্টির মাধ্যমে অধিক মুনাফা অর্জন করা। অন্যদিকে পারিবারিক ব্যয় নির্বাহের লক্ষ্যে যে খাবার চাষাবাদ করা হয় তা জীবন নির্বাহী খামার। উদ্দীপকে Y খামারটির উদ্দেশ্য অধিক উৎপাদন ও মুনাফা সৃষ্টি করা। এ খামারটি ১৮.৫ একর জমির যা আয়তনের বৃহৎ। এর যোগাযোগ ব্যবস্থা উন্নত এবং এটি প্রাতিষ্ঠানিক উৎস থেকে সংগৃহীত অধিক পুঁজি দ্বারা পরিচালিত হয় । সুতরাং Y খামারটি একটি বাণিজ্যিক খামার। অন্যদিকে X খামারটি জীবন নির্বাহী খামার। জীবন নির্বাহী খামারের উদ্দেশ্য পরিবার পরিচালনা করা। কিন্তু Y বাণিজ্যিক খামারের উদ্দেশ্য মুনাফা সৃষ্টি করা। জীবন নির্বাহী খামার সাধারণত স্বল্প আয়তনে এবং সনাতন পদ্ধতিতে চাষকৃত। কিন্তু বাণিজ্যিক বৃহৎ আয়তনের এবং অধিক পুঁজি ও উন্নত প্রযুক্তি দ্বারা পরিচালিত। বাণিজ্যিক খামারের শ্রমবিভাগ ও প্রবর্তিত হয়। কিন্তু জীবন নির্বাহী খামারে এই ধরনের সুযোগ নেই। সুতরাং বলা যায় য, জীবন নির্বাহী খামার ও বাণিজ্যিক খামারের মধ্যে পার্থক্য রয়েছে।"
        }
      ]
    },
    {
      "number": "3",
      "uddipok": "একসময় পাটকে বাংলাদেশের সোনালি আঁশ বলা হতো। কিন্তু পাটের বিকল্প ব্যবহার, মূল্য নির্ধারণ সমস্যা, মধ্যবর্তী ব্যবসায়ীদের উপস্থিতি, প্রতিকূল বাণিজ্য শর্ত ইত্যাদির কারণে পাটের চাহিদা ও মূল্য দিন দিন হ্রাস পাচ্ছে। তবে বর্তমানে প্লাস্টিক পণ্য উৎপাদন নিষিদ্ধকরণ, পাট শিল্পের উন্নয়নে নীতিমালা প্রণয়ন, শ্রমিকের দক্ষতাবৃদ্ধিসহ বিভিন্ন পদক্ষেপ গ্রহণ করা সম্ভব হলে পাট শিল্পেব হারানো ঐতিহ্য ফেরানো সম্ভব।",
      "tag": "DCC 25",
      "sub_questions": [
        {
          "label": "ক",
          "question": "আমদানি বিকল্প শিল্প কী?",
          "explanation": "আমাদিন হয় এমন দ্রব্য আমদানি না করে নিজ দেশে উৎপাদনের জন্য শিল্প গড়ে তোলাকে আমদানি বিকল্প শিল্প বলে।"
        },
        {
          "label": "খ",
          "question": "'পাটকে সোনালি আঁশ বলা হতো'- ব্যাখ্যা করো।",
          "explanation": "পাট বাংলাদেশের প্রধান অর্থকরী ফসল। প্রাচীনকাল থেকে এদেশে উৎকৃষ্টমানের পাট উৎপন্ন হয়ে আসছে। পাটের আঁশের রং সোনালি। এছাড়া পাট ও পাটজাত দ্রব্য রপ্তানির মাধ্যমে বাংলাদেশ প্রতি বছর বিপুল পরিমাণ বৈদেশিক মুদ্রা অর্জন করে। এজন্য পাটকে 'সোনালি আঁশ' বলা হয়।"
        },
        {
          "label": "গ",
          "question": "উদ্দীপকের আলোকে বাংলাদেশের পাট শিল্পের সমস্যাসমূহ ব্যাখ্যা করো।",
          "explanation": "উদ্দীপকের পাটশিল্প এখন নানা সমস্যায় জর্জরিত। পাট বাংলাদেশের প্রধান অর্থকরী ফসল। অর্থনৈতিক গুরুত্বের জন্য একসময় পাটকে 'সোনালি আঁশ' বলা হতো। কিন্তু বর্তমানে এ শিল্প নানা সমস্যার সম্মুখীন হয়ে পড়ছে। এ শিল্পের অগ্রগতিতে নানা রকম প্রতিবন্ধকতা বিরাজ করছে। উদ্দীপকে বাংলাদেশের প্রধান অর্থকারী ফসল পাটের বলা হয়েছে। আন্তর্জাতিক বাজারে পাট ও পাটজাত দ্রব্যের বেশ চাহিদা রয়েছে। তবে বর্তমানে পাটশিল্প বিভিন্ন সমস্যায় জর্জরিত। যেমন- পাটের বিকল্প সিনথেটিক আঁশ আবিষ্কার হাওয়ায় পাটের বৈশ্বিক চাহিদা কমে যায়। চাহিদা হ্রাসের কারণে পাটের দামও কমে। ফলে পাটের উৎপাদন ব্যাহত হয়। এছাড়া মধ্যবর্তী ব্যবসায়ীদের দৌরাত্ম্য, উন্নত যন্ত্রাংশের অভাব, সরকারি নীতিমালার অভাব ইত্যাদি সমস্যা এ শিল্পে বিদ্যমান। এসব কারণে পাটশিল্প চাপের মুখে পড়ে।"
        },
        {
          "label": "ঘ",
          "question": "বর্তমানে বাংলাদেশের পাট শিল্পের হারানো ঐতিহ্য ফিরিয়ে আনার সম্ভাবনা উদ্দীপকের আলোকে ব্যাখ্যা করো।",
          "explanation": "নিম্নের অনুরূপঃ বাংলাদেশের প্রেক্ষাপটে উদ্দীপকে উল্লিখিত পাট শিল্পটির ভবিষ্যৎ সম্ভাবনা উজ্জ্বল। পরিবেশ দূষণ রোধে ও জলবায়ু পরিবর্তনজনিত কারণে পরিবেশবান্ধব পাট ও পাটজাত দ্রব্য ব্যবহারে বিশ্ব সমাজে আগ্রহ বেড়েছে। তাই বিশ্বব্যাপী পাট ও পাটজাত দ্রব্যের চাহিদাও বৃদ্ধি পেয়েছে। এছাড়াও বিভিন্ন কারণে পাট শিল্পের ভবিষ্যৎ উজ্জল ও যথেষ্ট সম্ভাবনাময়। উদ্দীপকের সুলতান সাহেবের কারখানায় পাটের কার্পেট, বস্তা ও হোসিয়ারি সুতা তৈরি হয়। বর্তমানে বিশ্ববাজারে পাটজাত পণ্যের চাহিদা বৃদ্ধি পেয়েছে। একারণে বাংলাদেশের উৎপাদক ও রপ্তানিকারকরা বৈচিত্র্যময় পাটজাত পণ্য উৎপাদনে আগ্রহী হয়েছে। অর্থাৎ সুলতান সাহেবের শিল্পটি পাট শিল্প যার ভবিষ্যৎ খুবই সম্ভাবনাময়। পরিবেশ সম্পর্কে বিশ্বব্যাপী মানুষ সচেতন হচ্ছে। তারা কৃত্রিম আঁশের পরিবর্তে পাটজাত দ্রব্যের ব্যবহার বাড়াচ্ছে। আবার, পাট শিল্পের আধুনিকরণের ফলে পাট শিল্পজাত দ্রব্যের উৎপাদন খরচ কমেছে। একই সাথে বিভিন্ন শৌখিন দ্রব্যের উৎপাদন বেড়েছে। ফলে পাটজাত দ্রব্যের চাহিদা ব্যাপকভাবে বৃদ্ধি পেয়েছে। এছাড়াও সবুজ পাট থেকে তৈরি কাগজ ও রেয়ন তৈরির মন্ডের বিশ্বব্যাপী চাহিদা সৃষ্টি হয়েছে। সুতরাং বলা যায়, উদ্দীপকের উল্লিখিত পাট শিল্পের ভবিষ্যৎ সম্ভাবনাময় ও উজ্জ্বল।"
        }
      ]
    },
    {
      "number": "4",
      "uddipok": "আলেয়া বেশ কয়েক বছর ধরে তার পরিবারের সদস্যদের নিয়ে বুটিকের কাজ করে আসছে। কিন্তু এতে তার পরিবারের তেমন উন্নতি হয়নি। বিদ্যুৎ বিভ্রাট, কাপড়ের নিম্নমান, জনগণের চাহিদার স্বল্পতা ইত্যাদি তার ব্যবসার অন্তরায়ের কারণ।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "সরকারি নির্দেশের মাধ্যমে যেসকল শিল্প জাতীয় নিরাপত্তার স্বার্থে সংরক্ষিত রাখা প্রয়োজন এবং যে সব শিল্প স্পর্শকাতর ও সংবেদনশীল হিসেবে সরকারি বিনিয়োগের জন্য সংরক্ষিত সেসব শিল্পকে সংরক্ষিত শিল্প বলা হয়।"
        },
        {
          "label": "খ",
          "question": "",
          "explanation": "কৃষি ও শিল্পখাত পরস্পর নির্ভরশীল। কৃষি খাতের উন্নতি, ও আধুনিকায়নের জন্য কৃষি যন্ত্রপাতি ও সারের যোগান দেয় শিল্প খাত। তেমনি শিল্প প্রসারের জন্য প্রয়োজনীয় কাঁচামাল ও শিল্পজাত দ্রব্যের বাজার সৃষ্টিতে সহায়তা করে কৃষিখাত। আমাদের দেশের অধিকাংশ শিল্প যেমন বস্ত্র, চামড়া, পাট, কাগজ, চিনি, ইত্যাদি কৃষিভিত্তিক। যদি কৃষি উৎপাদন কমে যায় তাহলে কাঁচামাল অপ্রতুল হয়ে যাবে। ফলে শিল্পের উৎপাদন ব্যহত হবে। এসব কারণে কৃষি ও শিল্প একে অপরের উপরের নির্ভরশীল।"
        },
        {
          "label": "গ",
          "question": "",
          "explanation": "আলেয়ার বুটিক শিল্পটি কুটির শিল্প। গৃহে পারিবারিক ভিত্তিতে স্বল্প মূলধন, সহজলভ্য কাঁচামাল, এবং হালকা যন্ত্রপাতির সাহায্যে যে শিল্প পরিচালিত হয় তাকে কুটির শিল্প বলে। এ শিল্প সাধারণত পারিবারিক সদস্যদের দ্বারা পরিচালিত হয় এবং এর সর্ব্বোচ্চ শ্রমিক সংখ্যা ১৫ জনের অধিক নয় এবং মূলধন অনধিক ১০ লক্ষ টাকা। উদ্দীপকে আলেয়ার বুটিক শিল্প বা কুটির শিল্পের অন্যতম প্রধান সমস্যা বিদ্যুৎ বিভ্রাট। ফলে উৎপাদন ব্যহত ও উৎপাদন খরচ বেড়ে যায়। এ শিল্পের গুণগত মান নিম্ন হয় কারণ অদক্ষ শ্রমিক ও অনুন্নত প্রযুক্তির ব্যবহার হয়। এ শিল্পের পণ্যের চাহিদাও কম। এছাড়াও কুটির শিল্পে মূলধনের অভাব, কাঁচামালের স্বল্পতা, সংকুচিত বাজার ব্যবস্থা, পরিবহন ও যোগাযোগ ব‍্যবস্থার বাজে অবস্থা সহ নানান সমস্যা বিদ্যামান। এছাড়াও আধুনিক প্রযুক্তির অভাব, সরকারি সহযোগিতার অভাব, বিদেশি পণ্যের অবাধ আমদানির কারণে এ শিল্প বিলুপ্তির পথে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বুটিক শিল্প বা কুটির শিল্পের সমস্যা সমাধানে নিম্নোক্ত পদক্ষেপ গ্রহণ করা জরুরি। কুটির শিল্পের সমস্যা সমাধানে বিদ্যুৎ সরবরাহ, যন্ত্রপাতি ঋণ, সহায়তা, প্রশিক্ষণ ইত্যাদি ব্যবস্থার উন্নয়ন ঘটাতে হবে। এছাড়াও আধুনিক যন্ত্রপাতি ব্যবহার করতে হবে। এবং বাজার ব্যবস্থার প্রসার করতে হবে। উদ্দীপকে উল্লিখিত আলেয়ার বুটিক শিল্প বা কুটির শিল্পের কাজে, বিদ্যুৎ বিভ্রাট, কাপড়ের নিম্নমান, চাহিদা স্বল্পতা ইত্যাদি সমস্যা রয়েছে। কাজেই তার শিল্প উন্নয়ন জরুরি। কুটির শিল্পের সমস্যা নিরসনে যে সকল সমস্যা দূর করা প্রয়োজন তা হল মূলধনের স্বল্পতা দূর করে ঋণের যোগান দিতে হবে। পণ্যের মান উন্নয়নে আধুনিক প্রযুক্তির ব্যবহার নিশ্চিত করতে হবে এবং যোগাযোগ ও পরিবহন ব্যবস্থার উন্নয়ন ঘটাতে হবে। এ শিল্পের পণ্য ব্যবহারে জনগণকে উদ্বুদ্ধ করতে হবে। এবং সংরক্ষণের ব্যবস্থা গ্রহণ করতে হবে। এছাড়াও সরকারের বিভিন্ন উদ্যোগে এ শিল্পের উন্নয়ন ঘটানো সম্ভব।"
        }
      ]
    },
    {
      "number": "5",
      "uddipok": "'ক' দেশে কোনো এক বছরে ২০ লক্ষ জীবিত শিশু জন্মগ্রহণ করে। মৃত্যুবরণ করে ১০ লক্ষ লোক। উক্ত বছরের মধ্য সময়ে দেশটির মোট জনসংখ্যা ছিল ২০ কোটি। সীমিত সম্পদ, নিম্ন মাথাপিছু আয় ও নিম্ন জীবনযাত্রার মানের কারণে বেকারত্বসহ নানাবিধ সমস্যা দেখা দিচ্ছে।",
      "tag": "DCC 25",
      "sub_questions": [
        {
          "label": "ক",
          "question": "শূন্য জনসংখ্যা বৃদ্ধি বলতে কী বোঝ?",
          "explanation": "একটি নির্দিষ্ট সময়ে কোনো দেশে, জন্মহার ও মৃত্যুহারের পরিমাণ সমান হলে তাকে শূন্য জনসংখ্যা বৃদ্ধি বলে।"
        },
        {
          "label": "খ",
          "question": "নিট অভিবাসনের ধারণাটি ব্যাখ্যা করো।",
          "explanation": "অভিবাসন হলো স্থায়ী বা অস্থায়িভাবে বসবাসের লক্ষ্যে এক স্থান থেকে অন্য স্থানে গমন করা। কোনো নির্দিষ্ট দেশে বহিরাগমন এবং বহির্গমনের পার্থক্যকে নিট অভিবাসন বলে। এটি জনসংখ্যা বৃদ্ধির একটি গুরুত্বপূর্ণ নির্ধারক। কোনো সময়ে বহিরাগমনের পরিমাণ বহির্গমনের চেয়ে বেশি হলে নিট অভিবাসন ধনাত্মক হয়। ফলে জনসংখ্যা বৃদ্ধি পায়। আবার বহির্গমনের সংখ্যা বহিরাগমনের চেয়ে বেশি হলে নিট অভিবাসন ঋণাত্মক হয়। ফলে জনসংখ্যা হ্রাস পায়।"
        },
        {
          "label": "গ",
          "question": "ক দেশের প্রদত্ত তথ্যের আলোকে জনসংখ্যা বৃদ্ধির হার নির্ণয় করো।",
          "explanation": "নিম্নের অনুরূপঃ জনসংখ্যার স্বাভাবিক বৃদ্ধির হার কোনো দেশের জনসংখ্যা পরিবর্তনের প্রধান মাপকাঠি। কোনো দেশের জন্মহার ও মৃত্যুহারের পার্থক্যকে জনসংখ্যার স্বাভাবিক বৃদ্ধির হার বলে। একে শতকরা হার হিসেবে দেখানো হয়। সূত্রের সাহায্যে এটি নিরূপণ করা যায়। জনসংখ্যার স্বাভাবিক বৃদ্ধির হার = জন্মহার - মৃত্যুহার/১০০০×১০০ এটি জন্মগ্রহণকারী শিশু ও মৃত্যুবরণকারী লোকের সংখ্যা থেকেও নির্ণয় করা যায়। উদ্দীপকে 'X' দেশের মোট জনসংখ্যা ১৭ কোটি। ঐ সময়ে দেশটিতে মোট জীবিত জন্মগ্রহণকারী শিশুর সংখ্যা ৩০ লক্ষ ৭৭ হাজার এবং মৃত্যুবরণকারী লোকের সংখ্যা ৮ লক্ষ ৬৭ হাজার। সুতরাং উদ্দীপকের আলোকে দেশটির জনসংখ্যা বৃদ্ধির স্বাভাবিক হার শতকরা ০.১৩।"
        },
        {
          "label": "ঘ",
          "question": "উদ্দীপকে বর্ণিত সমস্যা সমাধানে তোমার সুপারিশসমুহ উল্লেখ করো।",
          "explanation": "নিম্নের অনুরূপঃ উদ্দীপকে বর্ণিত জনসংখ্যার সমস্যা সমাধানে জনসংখ্যার নিয়ন্ত্রণ ও মানবসম্পদ উন্নয়ন করতে হবে। অতিরিক্ত জনসংখ্যা একটি দেশে বহুমুখী সমস্যার সৃষ্টি করে। যেমন- খাদ্য সমস্যা, বস্ত্র সমস্যা, বাসস্থানের সমস্যা, বেকার সমস্যা প্রভৃতি। এর ফলে অর্থনৈতিক উন্নয়ন ব্যাহত হয় এবং জীবনযাত্রার মান নিম্ন হয়। এ সমস্যা থেকে উত্তরণে জনসংখ্যার বৃদ্ধি রোধ করার বিকল্প নেই। উদ্দীপকে কোনো এক বছরে ২০ লক্ষ শিশু জন্মগ্রহণ করে এবং ১০ লক্ষ লোক মৃত্যুবরণ করে। দেশের জনসংখ্যা ১০ কোটি। অর্থাৎ দেশটিতে জন্ম হারের তুলনায় মৃত্যু হার কম। তাই দেশটিতে জনসংখ্যা দ্রুত বৃদ্ধি পাচ্ছে। তাই দেশটিতে বেকারত্ব, খাদ্য সমস্যা, বাসস্থানের সমস্যা, চিকিৎসার সমস্যা ইত্যাদি সৃষ্টি হয়েছে। উক্ত সমস্যাগুলো মানবসম্পদ উন্নয়ন ও জনসংখ্যা নিয়ন্ত্রণের মাধ্যমে সমাধান করা যায়। দেশে অতিরিক্ত জনসংখ্যা হলে যেমন সমস্যার সৃষ্টি হয় তেমনি এ জনসংখ্যাকে উৎপাদন কাজে ব্যবহার করলে উৎপাদন বাড়ানো সম্ভব। ফলে খাদ্য সমস্যা, বস্ত্র সমস্যা ইত্যাদি দূর হয়। এজন্য জনসংখ্যাকে জনসম্পদে রূপান্তর করা প্রয়োজন। এজন্য জনসংখ্যা নিয়ন্ত্রণ বা হ্রাস করতে হবে। এ লক্ষ্যে নারী শিক্ষার হার বৃদ্ধি। পরিবার পরিকল্পনা ইত্যাদি পদক্ষেপ গ্রহণ করতে হবে। ফলে জনসংখ্যা নিয়ন্ত্রিত বা হ্রাস পাবে। ফলে জনসংখ্যা সমস্যা অনেকাংশে দূর হবে।"
        }
      ]
    },
    {
      "number": "6",
      "uddipok": "আব্দুল আজিজ একজন শিক্ষক। শ্রেণিকক্ষে তিনি শিক্ষার্থীদের মানবসম্পদের গুরুত্ব সম্পর্কে ব্যাখ্যা করছিলেন। তিনি জানালেন যে, দেশে বর্তমানে জনসংখ্যা প্রায় ২০ কোটি এবং আয়তন ১,৪৭, ২১০ বর্গকিলোমিটার। কিন্তু এসব লোকের বেশিরভাগ অশিক্ষিত ও নিরক্ষর। ফলে তারা সমাজের বোঝায় পরিণত হচ্ছে। তবে এসব লোককে দক্ষ মানুষ হিসাবে গড়ে তুলতে পারলে তারা সমস্যার পরিবর্তে সম্পদে পরিণত হবে এবং দেশের অর্থনৈতিক উন্নয়নে সহায়ক ভূমিকা পালন করতে পারবে।",
      "tag": "DCC 25",
      "sub_questions": [
        {
          "label": "ক",
          "question": "মানবসম্পদ বলতে কী বোঝ?",
          "explanation": "একটি দেশের উৎপাদনশীল ও দক্ষ শ্রমশক্তি বা জনশক্তিকে মানবসম্পদ বলে।"
        },
        {
          "label": "খ",
          "question": "\"মানবসম্পদ আত্মকর্মসংস্থানের পূর্বশর্ত\" ব্যাখ্যা করো।",
          "explanation": "আত্মকর্মসংস্থান বলতে কোনো ব্যক্তি নিজেই নিজের কর্মসংস্থান সৃষ্টি করাকে বোঝায়। আত্মকর্মসংস্থানের জন্য দক্ষ মানবসম্পদ অপরিহার্য। দক্ষ মানব সম্পদ উৎপাদনশীলতা বাড়ায়, সৃজনশীলতা ও উদ্বাবনী দক্ষতা বৃদ্ধি করে, আত্মবিশ্বাস গড়ে তোলে। যদি কেউ প্রয়োজনীয় জ্ঞান ও দক্ষতা অর্জন করে, তাহলে সে চাকরি উপর নির্ভশীল না হয়ে নিজেই কর্মসংস্থানের সুযোগ তৈরি করতে পারে। তাই বলা যায়, মানবসম্পদ আত্মকর্মসংস্থানের পূর্বশর্ত।"
        },
        {
          "label": "গ",
          "question": "উদ্দীপকের তথ্য ব্যবহার করে জনসংখ্যার ঘনত্ব নির্ণয় করে উত্ত জনসংখ্যার ঘনত্ব সম্পর্কে তোমার মতামত ব্যক্ত করো।",
          "explanation": "কোনো দেশ বা অঞ্চলের মোট আয়তন ও জনসংখ্যার পরিমাপ থেকে সেখানকার জনসংখ্যার ঘনত্ব পাওয়া যায়। জনসংখ্যার ঘনত্ব বলতে কোনো দেশ বা অঞ্চলের প্রতি বর্গ মাইল বা কিলোমিটারে কতজন লোক বাস করে তাকে বোঝায়। অর্থাৎ, দেশের মোট জনসংখ্যাকে ঐ দেশের মোট আয়তন দ্বারা ভাগ করলে জনসংখ্যার ঘনত্ব পাওয়া যায়। সূত্রের মাধ্যমে জনসংখ্যার ঘনত্ব নির্ণয় করা যায়। জনসংখ্যার ঘনত্ব- D P = T P T A \\mathrm{DP}=\\frac{\\mathrm{TP}}{\\mathrm{TA}} DP = TA TP ​ এখানে, DP = Density of Population বা জনসংখ্যার ঘনত্ব TP Total Population বা মোট জনসংখ্যা TA = Total Area বা মোট আয়তন তথ্যমতে, বাংলাদেশের বর্তমান জনসংখ্যা প্রায় ২০ কোটি এবং আয়তন ১,৪৭,২১০ বর্গকিলোমিটার। অতএব, বাংলাদেশের জনসংখ্যার ঘনত্ব = ২০০০০০০০০/১৪৭২১০ = ১৩৫৯ জন। অর্থাৎ, বাংলাদেশের জনসংখ্যার ঘনত্ব প্রতি বর্গ কিলোমিটারে ১৩৫৯ জন। সুতরাং জনসংখ্যার ঘনত্ব নির্ণয় করে দেখা যায়, বাংলাদেশের মোট আয়তনের তুলনায় জনসংখ্যা অনেক বেশি। তাই জনসংখ্যার ঘনত্ব ও বেশি।"
        },
        {
          "label": "ঘ",
          "question": "",
          "explanation": "মানবসম্পদ উন্নয়নে সরকারের গৃহীত পদক্ষেপসমূহ গুরুত্বপূর্ণ ভূমিকা রাখবে। মানবসম্পদ উন্নয়নের জন্য উপযুক্ত শিক্ষা ও প্রশিক্ষণ গ্রহণ আবশ্যক। এর ফলে ব্যক্তির অন্তর্নিহিত কর্মগুণের বিকাশ ঘটবে। উৎপাদনশীলতা বাড়বে। এই লক্ষ্যে সরকারকে শিক্ষা ও প্রশিক্ষণ প্রদান, স্বাস্থ্য উন্নয়নসহ অন্যান্য পদক্ষেপ গ্রহণ করতে হবে। বাংলাদেশের অর্থনৈতিক উন্নয়নের সাথে মানবসম্পদ উন্নয়নের একটি ঘনিষ্ঠ সম্পর্ক রয়েছে। উদ্দীপকে দেখা যায়, আব্দুল আজিজ একজন শিক্ষক। তিনি বলেন, বাংলাদেশে ২০ কোটি মানুষের বেশিরভাগই অশিক্ষিত ও নিরক্ষর। এসব মানুষকে দক্ষ হিসেবে গড়ে তুলতে পারলে তারা মানবসম্পদে পরিণত হবে এবং উন্নয়নে সহায়ক ভূমিকা পালন করতে পারবে। এভাবে জনাব আব্দুল আজিজ ক্লাসে ছাত্র-ছাত্রীদেরকে দক্ষ মানবসম্পদের গুরুত্ব ব্যাখ্যা করেন। বাংলাদেশের জনসংখ্যাকে কর্মমুখী ও আধুনিক শিক্ষা এবং প্রশিক্ষণ প্রদান করা হলে তাদের দক্ষতা ও উপার্জন ক্ষমতা বৃদ্ধি পাবে। ফলে দেশের উৎপাদন ত্বরান্বিত হবে। বাংলাদেশের জনসংখ্যার প্রায় অর্ধেকই নারী। তাই, নারীর কর্মসংস্থান ও ক্ষমতায়নের মাধ্যমে মানবসম্পদের উন্নয়ন করা উচিত। আবার মধ্যপ্রাচ্যসহ বিশ্বের বিভিন্ন দেশে জনশক্তি রপ্তানির মাধ্যমে বাংলাদেশি শ্রমবাজারের প্রসার ঘটবে। ফলে প্রচুর বৈদেশিক মুদ্রা অর্জন করা সম্ভব হবে। এভাবে দেশের অর্থনৈতিক উন্নয়ন হবে। তাই বলা যায়, বাংলাদেশে মানবসম্পদ উন্নয়নে সরকারের গৃহীত ব্যবস্থা যথেষ্ট গুরুত্বপূর্ণ অবদান রাখছে।"
        }
      ]
    },
    {
      "number": "7",
      "uddipok": "'A' দেশের দামস্তর ক্রমাগত বাড়ছে। দেশটিতে ২০১৯ ও ২০২০ সালের ভোস্তার সাম সূচক যথাক্রমে ১২৫ ও ১৫০। ফলস্বরূপ দেশটি কৃষক, সীমিত আয়ের জনগণ, উৎপাদক, ব্যবসায়ী, ঋণদাতা ও ঋণগ্রহীতার ওপর বিভিন্ন প্রভাব পরিলক্ষিত হয়।",
      "tag": "",
      "sub_questions": [
        {
          "label": "ক",
          "question": "ভোক্তার দাম সূচক কী?",
          "explanation": "ভোক্তাদের ব্যয় সম্পর্কিত তথ্য সংগ্রহ করে মূল্যসূচক নির্ণয়ের পদ্ধতিকে ভোস্তার মূল্যসূচক বা CPI বলে।"
        },
        {
          "label": "খ",
          "question": "সরকারি ব্যয় কীভাবে মুদ্রাস্ফীতি সৃষ্টি করে? ব্যাখ্যা করো।",
          "explanation": "সরকারি ব্যয় বৃদ্ধি মুদ্রাস্ফীতির অন্যতম কারণ বলে বিবেচিত হয়ে থাকে। দেশে বিভিন্ন অনুন্নয়ন ও উন্নয়নমূলক কাজের জন্য সরকার প্রায়ই তার। আয়ের তুলনায় অনেক বেশি ব্যয় করে ফেলে। এ অত্যধিক ব্যয় মেটাতে গিয়ে স্বল্প সময়েই সরকারকে অতিরিক্ত নোট ছাপাতে হয় কিংবা বিদেশ থেকে ঋণ গ্রহণ করতে হয়। কিন্তু মল্লকালে উৎপাদন বাড়ানো সম্ভব হয় না বলে দামস্তর বাড়ে ও মুদ্রাস্ফীতি দেখা দেয়।"
        },
        {
          "label": "গ",
          "question": "উদ্দীপকের আলোকে A দেশের মুদ্রাস্ফীতির হার পরিমাপ করো।",
          "explanation": "একটি সময়কাল থেকে অন্য একটি সময়কালে কোনো দামসূচকের শতাংশিক বৃদ্ধিকে মুদ্রাস্ফীতির হার বলে। মুদ্রাস্ফীতি সাধারণ এক বছরের প্রেক্ষিতে বিশ্লেষণ করা হয় না। দীর সময়ের প্রেক্ষিতে মুদ্রাস্ফীতি পরিমাপ করা হয়। এজন্য চলতি বছরের মুদ্রাস্ফীতির হার পরিমাপ করার জন্য ভিত্তি বছর বিবেচনা করতে হয়। অর্থাৎ ভিত্তি বছরের তুলনায় চলতি বছরের দ্রবা মূল্য কতটুকু বৃদ্ধি পেয়েছে তার শতকরা হার পরিমাপকে মুদ্রাস্ফীতির হার বলে। অর্থাৎ, মুদ্রাস্ফীতির হার =  চলতি বছরের দামস্তর - ভিত্তি বছরের দামম্তর   ভিত্তি বছরের দামস্তর  × =\\frac{\\text { চলতি বছরের দামস্তর - ভিত্তি বছরের দামম্তর }}{\\text { ভিত্তি বছরের দামস্তর }} \\times =   ভিত্তি   বছরের   দামস্তর     চলতি   বছরের   দামস্তর  -  ভিত্তি   বছরের   দামম্তর   ​ × ১০০ উদ্দীপকে A দেশে ২০১৯ ও ২০২০ সালের দামসূচক যথাক্রমে ১২৫ ও ১৫০ দেওয়া আছে। এক্ষেত্রে ২০১৯ সাল ভিত্তি বছর ও ২০২০ সাল চলতি বছর বিবেচনা করে মুদ্রাস্ফীতির হার নিম্নরূপ: মুদ্রাস্ফীতির হার =  ১৫০ − ১ 2 ৫ ১ 2 ৫ × ১ 00 = 2 ৫  ১ 2 ৫ × ১ 00 = 20 =\\frac{\\ ১৫ ০-১ 2 ৫}{ ১2 ৫} \\times ১ 00=\\frac{2 ৫}{\\ ১ 2 ৫} \\times ১ 00=20 = ১ 2 ৫   ১৫০ − ১ 2 ৫ ​ × ১ 00 =   ১ 2 ৫ 2 ৫ ​ × ১ 00 = 20 ∴ \\therefore ∴ মুদ্রাস্ফীতির হার ২০%।"
        },
        {
          "label": "ঘ",
          "question": "উদ্দীপকে উল্লিখিত বিভিন্ন শ্রেণিতে ব্যক্তির ওপর মুদ্রাস্ফীতির প্রভাব আলোচনা করো।",
          "explanation": "উদ্দীপকে উল্লিখিত বিভিন্ন শ্রেণির ব্যক্তির ওপর মুদ্রাস্ফীতি আয় বিন্টনে বিভিন্নভাবে প্রভাবিত করে। মুদ্রাস্ফীতির একটি গুরুত্বপূর্ণ প্রভাব হলো এটি আয়কে পুনঃবণ্টন করে। মুদ্রাস্ফীতির ফলে অর্থ ও সম্পদ এক শ্রেণির লোকের থেকে অন্য শ্রেণির লোকের কাছে চলে যায়। ফলে সমাজে সম্পদ ও আয় বণ্টনে ব্যাপক পরিবর্তন ঘটে। এতে সমাজের কিছু শ্রেণির লোক লাভবান হয়। আবার কিছু শ্রেণির লোক ক্ষতিগ্রস্ত হয়। উদ্দীপকে 'A' দেশাটির মুদ্রাস্ফীতির হার ২০ শতাংশ। ফলে দেশটিতে কৃষক, উৎপাদক, ব্যবসায়ী, ঋণগ্রহীতার ওপর ইতিবাচক প্রভাব পড়বে। অন্যদিকে, সীমিত আয়ের জনগণ ও ঋণদাতার ওপর নেতিবাচক প্রভাব পড়বে। মুদ্রাস্ফীতির সময় দ্রব্য মূল্য বৃদ্ধি পাওয়ায় কৃষক, উৎপাদক ও ব্যবসায়ী শ্রেণির মুনাফা যথেষ্ট বৃদ্ধি পায়। কারণ দামস্তর বৃদ্ধির সাথে সাথেই উৎপাদন খরচ বৃদ্ধি পায় না। ফলে কৃষক, উৎপাদনকারী ও ব্যবসায়ীরা অধিক মুনাফা অর্জন করতে সক্ষম হয়। মুদ্রাস্ফীতির সময়ে দামন্তর বৃদ্ধির ফলে ঋণগ্রহীতাদের ঋণ ভার হ্রাস পায়। ফলে ঋণগ্রহীতারা লাভবান হয়। পক্ষান্তরে, দামস্তর বৃদ্ধির ফলে পূর্বাপেক্ষা ঋণদাতা কম পণ্যদ্রব্য ক্রয় করতে পারে। ফলে ঋণদাতা শ্রেণির সোক ক্ষতিগ্রস্ত হয়। এছাড়া মুদ্রাস্ফীতির সময়ে সীমিত আয়ের মানুষ একই পরিমাণ মজুরি ছারা তারা পূর্বের চেয়ে কম পরিমাণ দ্রব্যসামগ্রী ক্রয় করতে বাধ্য হয়। এতে সীমিত আয়ের মানুষ ক্ষতিগ্রস্ত হয়। সুতরাং বলা যায়, মুদ্রাস্ফীতির ইতিবাচক ও নেতিবাচক দুই ধরনের প্রভাবই রয়েছে।"
        }
      ]
    },
    {
      "number": "8",
      "uddipok": "",
      "tag": "DCC 25",
      "sub_questions": [
        {
          "label": "ক",
          "question": "সূচক সংখ্যা কী?",
          "explanation": "সূচক সংখ্যা হলো একটি সংখ্যাবাচক গড় পদ্ধতি, যা অর্থের মূল্য পরিবর্তন পরিমাপ করার ক্ষেত্রে ব্যবহার করা হয়।"
        },
        {
          "label": "খ",
          "question": "মুদ্রাস্ফীতি কি সর্বদা খারাপ? তোমার উত্তরের সপক্ষে যুক্তি দাও।",
          "explanation": "মৃদু মুদ্রাস্ফীতি একটি দেশের অর্থনৈতিক উন্নয়নের জন্য কাম্য। মৃদু মুদ্রাস্ফীতির সময় বেশি মুনাফা লাভের আশায় উদ্যোক্তারা বিনিয়োগে বেশি আগ্রহী হয়। এর ফলে উৎপাদন ও আয় বৃদ্ধির মাধ্যমে ভোগ ও সঞ্চয় বৃদ্ধি পায়। যা অর্থনৈতিক প্রবৃদ্ধি বা উন্নয়নকে নির্দেশ করে। তাই বলা যায়, মুদ্রাস্ফীতি সব সময় খারাপ নয়।"
        },
        {
          "label": "গ",
          "question": "উদ্দীপকের চিত্রে কোন ধরনের মুদ্রাস্ফীতি দেখানো হয়েছে-ব্যাখ্যা করো।",
          "explanation": "উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। দ্রব্যের চাহিদা বৃদ্ধির কারণে দামস্তর বৃদ্ধি পেলে তা চাহিদা বৃদ্ধিজনিত মুদ্রাস্ফীতি। পূর্ণ নিয়োগ স্তরে সামগ্রিক যোগান স্থির থেকে সামগ্রিক চাহিদা বৃদ্ধি। ফলে চাহিদা বৃদ্ধিজনিত মুদ্রাস্ফীতি সৃষ্টি হয়। উদ্দীপকে প্রদর্শিত চিত্রে লক্ষ করা যায়, প্রাথমিক অবস্থায় সামগ্রিক চাহিদা ও যোগান E বিন্দুতে পরস্পর সমান হওয়ায় OY₁ উৎপাদনে ভারসাম্য দাম OP₁। এখন সামগ্রিক যোগান AS. স্থির থেকে সামগ্রিক চাহিদা AD₁ থেকে বৃদ্ধি পেয়ে AD₂ হলে দামস্তর OP₁ থেকে বেড়ে OP₂ হয়। এক্ষেত্রে দেশটিতে দামস্তর P₁P₂ বা EF পরিমাণ বৃদ্ধি পায়। যেহেতু সামগ্রিক চাহিদা বৃদ্ধির জন্য দামস্তরের এই বৃদ্ধি ঘটেছে, তাই একে চাহিদা বৃদ্ধিজনিত মুদ্রাস্ফীতি বলা হয়।"
        },
        {
          "label": "ঘ",
          "question": "চিত্রে প্রদর্শিত মুদ্রাস্ফীতি নিয়ন্ত্রণে সরকারের কি পদক্ষেপ গ্রহণ করা উচিত।",
          "explanation": "নিম্নের অনুরূপঃ উদ্দীপকে প্রদর্শিত চিত্রে চাহিদা বৃদ্ধিজনিত মুদ্রাস্ফীতি সৃষ্টি হয়েছে। যখন চাহিদা বাড়ে, তখন দামেরও বৃদ্ধি ঘটে, একে চাহিদা বৃদ্ধিজনিত মুদ্রাস্ফীতি বলা হয়। যদি পূর্ণ নিয়োগের অবস্থায় সামগ্রিক যোগান স্থির থাকে এবং চাহিদা বাড়ে, তাহলে মূল্যস্ফীতি দেখা দেয়। চিত্রে দেখা যায়, প্রাথমিকভাবে সামগ্রিক চাহিদা ও যোগান E₀ বিন্দুতে সমান, উৎপাদন মাত্রা OM এবং মূল্য OP₁। এরপর সামগ্রিক যোগান AS স্থির রেখে চাহিদা AD₀ থেকে বাড়ে AD₁, ফলে মূল্য OP₀ থেকে বেড়ে OP₁ হয়। এতে দামের বৃদ্ধি ঘটে এবং উৎপাদনের পরিমাণ E₀F বা P₀P₁ বাড়ে। এই কারণে যখন চাহিদা বেশি হয় এবং যোগান অপরিবর্তিত থাকে, তখন মূল্যস্ফীতি ঘটে — একে চাহিদা বৃদ্ধিজনিত মুদ্রাস্ফীতি বলা হয়।"
        }
      ]
    },
    {
      "number": "9",
      "uddipok": "জনাব আলতাফ সাহেব একজন শিক্ষক। তিনি নিয়মিতভাবে সরকারকে কর প্রদান করেন। একজন সচেতন নাগরিক হিসাবে কর প্রদানকে তিনি দায়িত্ব হিসাবে মনে করেন। সরকারেরও উচিত জনগণের নিকট থেকে সংগৃহীত অর্থের সদ্ব্যবহার করা ও দেশের আর্থ-সামাজিক উন্নয়ন নিশ্চিত করা।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "যেসব খাত থেকে সরকার অর্থসংস্থান করে থাকে, সেগুলাকে সরকারি আয়ের উৎস বলা হয়।"
        },
        {
          "label": "খ",
          "question": "করের বেশিষ্ট্য কী কী?",
          "explanation": "রাষ্ট্রকর্তৃক বিভিন্ন ব্যয় নির্বাহের জন্য নাগরিকের নিকট থেকে বাধ্যতামূলকভাবে যে অর্থ আদায় করা হয়, তা-ই কর। সংজ্ঞা পর্যালোচনা করলে করের কয়েকটি বৈশিষ্ট পাওয়া যায়। যেমন- কর প্রদান বাধ্যতামূলক, কর প্রদানের বিনিময়ে কোনো প্রতিদান বা সুবিধা করদাতা দাবি করতে পারে না। কর আদায়ের একমাত্র কর্তৃপক্ষ হলো সরকার। সরকারি আয়ের সিংহভাগই হলো কর রাজস্ব।"
        },
        {
          "label": "গ",
          "question": "জনাব আলতাফ সাহেব কর প্রদানকে তার নাগরিক দায়িত্ব মনে করেন কেন?",
          "explanation": "জনাব আলতাফ সাহেব একজন সচেতন নাগরিক বিধায় কর প্রদানকে তার নাগরিক দায়িত্ব মনে করেন। সরকার দেশের আর্থ-সামাজিক উন্নয়ন, ভৌত কাঠামো নির্মাণ, মানবসম্পদ উন্নয়ন ও দারিদ্র্য বিমোচনে প্রচুর অর্থ ব্যয় করতে হয়। এছাড়া সরকারকে প্রশাসনিক, সামাজিক ও জনকল্যাণমূলক ও অন্যান্য সেবাধর্মী কর্মকান্ডের জন্য ব্যয় নির্বাহ করতে হয়। আর সরকারের এই ব্যয় নির্বাহের অর্থসংস্থানের অন্যতম উৎস হচ্ছে কর রাজস্ব। সেজন্য সরকার জনগণ থেকে বাধ্যতামূলক কর আদায় করে থাকে। উদ্দীপকে জনাব আলতাফ সাহেব একজন শিক্ষক। তিনি নিয়মিতভাবে সরকারকে কর প্রদান করেন। নাগরিক হিসেবে কর প্রদানকে তিনি দায়িত্ব হিসাবে মনে করেন। অর্থাৎ, তিনি একজন দেশপ্রেমিক সচেতন নাগরিক বিধায় নিয়মিত কর প্রদান করেন। সরকার তার ব্যয় নির্বাহের জন্য জনগণ থেকে কর রাজস্ব সংগ্রহ করে। আর জনগণ যদি সরকারকে নিয়মিত কর প্রদান করে তাহলে সরকার দেশের উন্নয়ন ও নাগরিক সেবায় সেই অর্থ ব্যয় করতে পারবে। সেজন্য একজন সচেতন নাগরিক কর প্রদানকে নৈতিক দায়িত্ব হিসেবে দেখে। তাই বলা যায়, জনাব, আলতাফ সাহেব একজন সচেতন নাগরিক বিধায় কর প্রদানকে তার নাগরিক দায়িত্ব মনে করেন।"
        },
        {
          "label": "ঘ",
          "question": "সরকার আয়করের মাধ্যমে সংগৃহীত অর্থের সুষ্ঠু ব্যবহারের লক্ষ্যে তুমি কী কী সুপারিশ করবে-ব্যাখ্যা করো।",
          "explanation": "সরকার আয়করের মাধ্যমে সংগৃহীত অর্থ জনকল্যাণমূলক কার্যক্রম, সামাজিক নিরাপত্তা, মানবসম্পদ উন্নয়ন প্রভৃতি ক্ষেত্রে ব্যয় করতে পারে। বর্তমানযুগে প্রতিটি সরকার নাগরিকদের কল্যাণে অঙ্গীকারবদ্ধ হওয়ায় তাদের অনেক গুরুত্বপূর্ণ কাজ সম্পাদন করতে হয়। এসব জনকল্যাণ উন্নয়নমূলক কাজ করার জন্য সরকারকে অনেক অর্থ ব্যয় করতে হয়। জনকল্যাণ সাধন ও সার্বিক অর্থনৈতিক উন্নয়নের জন্য সরকার সামাজিক নিরাপত্তা ও মানবসম্পদ উন্নয়নে বিশেষ গুরুত্ব প্রদান করেন। উদ্দীপকে শিক্ষক আলতাফ সাহবে নিয়মিতভাবে সরকারকে কর প্রদান করেন। এজন্য সচেতন নাগরিক হিসেবে কর প্রদান করাকে তিনি দায়িত্ব হিসাবে মনে করেন। সরকারের উচিত জনগণের কাছ থেকে সংগৃহীত অর্থের সদ্ব্যবহার করা। দেশের আর্থ-সামাজিক উন্নয়ন নিশ্চিত করা। অর্থাৎ, সরকার তার সংগৃহীত অর্থ বিভিন্ন উন্নয়নমূলক ও নাগরিক সেবায় ব্যয় করতে পারে। জনকল্যাণ সাধনে সরকার শিক্ষা, স্বাস্থ্য, কর্মসংস্থান, পরিবহণ ও যোগযোগ প্রভৃতি খাতে অর্থ ব্যয় করতে পারে। এছাড়াও সামাজিক নিরাপত্তা নিশ্চিত করার জন্য সরকার দুস্থ ও বয়স্ক ভাতাসহ অন্যান্য ভাতা প্রদান করতে পারে। মানবসম্পদ উন্নয়নের জন্য সরকার যুগোপযোগী শিক্ষা ও প্রশিক্ষণের ব্যবস্থার পেছনে অর্থ ব্যয় করতে পারে। আবার পূর্ণ কর্মসংস্থান অর্জন ও তা বজায় রাখার জন্য সরকার নানা উন্নয়ন প্রকল্প গ্রহণ ও বাস্তবায়ন করতে পারে। তাই অবকাঠামোগত উন্নয়ন, যেমন রাস্তাঘাট, পরিবহণ ও যোগাযোগ ব্যবস্থার উন্নয়ন প্রভৃতি খাতে ব্যয় করার প্রয়োজন হয়। আর সরকার জনগণের কল্যাণ সাধন করার লক্ষ্যে ব্যয় করতে পারে।"
        }
      ]
    },
    {
      "number": "10",
      "uddipok": "একসময় বাংলাদেশ শুধুমাত্র কাঁচাপাট, পাটজাত দ্রব্য, চা, চামড়া, নিউজপ্রিন্ট কাগজ ইত্যাদি রপ্তানি করত। বর্তমানকালে রপ্তানি বাণিজ্যের গতিপ্রকৃতিতে পরিবর্তন সাধিত হওয়ায় বাংলাদেশ তৈরি পোশাক, হিমায়িত খাদ্য, সিরামিক, শাকসবজি, তাজা ফুল, হোসিয়ারি দ্রব্য, হস্তশিল্প ইত্যাদি নানাবিধ দ্রব্য রপ্তানি করছে। ফলে দেশের অর্থনীতি ক্রমশ শক্তিশালী হচ্ছে। তথাপি মেট্রোরেল প্রকল্প, রূপপুর পারমাণবিক বিদ্যুৎ প্ল্যান্ট এবং দেশের অবকাঠামোগত উন্নয়ন করার জন্য বিভিন্ন রকম কঠিন শর্ত মেনে বাংলাদেশ সরকার বৈদেশিক সাহায্য গ্রহণ করছে।",
      "tag": "DCC 25",
      "sub_questions": [
        {
          "label": "ক",
          "question": "",
          "explanation": "একটি সার্বভৌম দেশ নিজ ভৌগোলিক সীমানার মধ্যে যে বাণিজ্য সংগঠিত করে, তাকে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "আন্তর্জাতিক বাজারে টিকে থাকতে হলে উৎপাদন দক্ষতা বৃদ্ধির মাধ্যমে উৎপাদন ক্ষমতা বৃদ্ধি করতে হবে। আন্তর্জাতিক বাণিজ্যে সর্বদা কঠোর প্রতিযোগিতা বিরাজমান। বর্তমানে মুক্তবাজার অর্থনীতিতে সকল দেশই চায় যেন তাদের পণ্যের গুণগতমান সর্বোচ্চ থাকে। আন্তর্জাতিক বাণিজ্যে জড়িত দেশগুলোর দেশীয় সম্পদের সুষ্ঠু ব্যবহার নিশ্চিতের মাধ্যমে তাদের উৎপাদন দক্ষতা ও উৎপাদন বৃদ্ধি করে।"
        },
        {
          "label": "গ",
          "question": "",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য। দেশে পণ্য ও সেবা বিক্রি করে। বাংলাদেশ যেসব পণ্য সামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত দ্রব্য বলে। অন্যদিকে, কিছুদিন বিদেশে রপ্তানী করা হয়, তাকে অপ্রচলিত রপ্তানি পণ্য বলা হয়। উদ্দীপকের আলোকে বাংলাদেশের প্রচলিত ও অপ্রচলিত রপ্তানি দ্রব্যসমূহের তালিকা নিম্নরূপ: প্রচলিত রপ্তানি দ্রব্যসমূহ অপ্রচলিত রপ্তানি দ্রব্যসমূহ কাঁচা পাট তৈরি পোশাক পাটজাত দ্রব্য হিমায়িত খাদ্য চা সিরামিক চামড়া শাক-সবজি নিউজপ্রিন্ট কাগজ তাজা ফুল হোসিয়ারি দ্রব্য হস্তশিল্প"
        },
        {
          "label": "ঘ",
          "question": "",
          "explanation": "উদ্দীপকে বর্ণিত দেশের অর্থনৈতিক উন্নয়নে বৈদেশিক সাহায্য ও আন্তর্জাতিক বাণিজ্যের মধ্যে, আন্তর্জাতিক বাণিজ্য অধিক প্রয়োজনীয়। বৈদেশিক সাহায্য দেশের আত্মমর্যাদা ও আত্মবিশ্বাস নষ্ট করে। দেশের অর্থনীতিতে পরমুখাপেক্ষিতা বৃদ্ধি করে। অন্যদিকে, আন্তর্জাতিক বাণিজ্যের মাধ্যমে একটি দেশ অর্থনৈতিকভাবে সচল হয়ে উঠে। দেশে বৈদেশিক মুদ্রার আগমন ঘটে। বৈদেশিক সাহায্যে বিভিন্ন প্রকার শর্ত প্রদান করা হয়ে থাকে, যা দেশের উন্নয়নে বাধা সৃষ্টি করে। দেশের উন্নয়নের গতিশীলতা হ্রাস করে। তাছাড়া বৈদেশিক সাহায্য হতে প্রাপ্ত অর্থ নির্দিষ্ট খাতেই ব্যয় করতে হবে। কিন্তু আন্তর্জাতিক বাণিজ্য এমন কোন বিধি-নিষেধ নাই। বৈদেশিক বাণিজ্যের মাধ্যমে প্রাপ্ত অর্থ দেশের অর্থনীতির চাকা সচল রাখে। আবার, বৈদেশিক সাহায্যে অনেক সময় দেখা যায়, দাতা দেশ চায় না গ্রহীতা দেশ খুব বেশি উন্নয়ন করুক, যার ফলে তারা তাদের স্বার্থ হাসিলের ন্যায় শর্ত দিয়ে থাকে। বৈদেশিক সাহায্যে দেশ দেউলিয়া হওয়ার ভয় থাকে কিন্তু বৈদেশিক বাণিজ্যে এমন কিছু সুযোগ নেই। উদ্দীপকে দেখা যায় বাংলাদেশ বিভিন্ন অপ্রচলিত পণ্য রপ্তানি শুরু করেছে যা দেশের অর্থনীতির চালিকাশক্তি মজবুত করবে। অপরদিকে, বিভিন্ন কঠিন শর্ত মেনে, অবকাঠামগত উন্নয়নের জন্য বৈদেশিক সাহায্য অর্জন করেছে, যা বাংলাদেশকে পরনির রশীল করে তুলছে, বাংলাদেশ সরকারের উচিত, বৈদেশিক সাহায্যের পরিবর্তে বৈদেশিক বাণিজ্যের দিকে সদৃষ্টি দেওয়া।"
        }
      ]
    },
    {
      "number": "11",
      "uddipok": "স্নাতকোত্তর শেষ করে সরকারি চাকরির চেষ্টা না করে আখতার যুব উন্নয়ন কেন্দ্র হতে প্রশিক্ষণ গ্রহণ করে। আত্মীয় স্বজনের নিকট থেকে সংগৃহীত অর্থ দিয়ে নিজ এলাকায় দশবিঘা জমি লিজ নিয়ে একটি আমবাগান গড়ে তুলেছে। বর্তমানে সে একজন সফল আমচাষী। কোন রকম রাসায়নিক দ্রব্যের ব্যবহার, ছাড়াই সেই উৎপাদিত আম দেশের বাজার পেরিয়ে বিদেশেও চাহিদা তৈরি করেছে।",
      "tag": "DCC 25",
      "sub_questions": [
        {
          "label": "ক",
          "question": "বিশ্বায়ন কী?",
          "explanation": "বিশ্বায়ন হচ্ছে মূলধনসহ পণ্য ও সেবার অবাধ প্রবাহের একটি সম্মিলিত ব্যবস্থা।"
        },
        {
          "label": "খ",
          "question": "ট্যাক্স হলিডে রপ্তানি বাণিজ্যকে কিভাবে সম্প্রসারিত করতে পারে?",
          "explanation": "'ট্যাক্স হলিডে' সুবিধা রপ্তানি বাণিজ্যকে সম্প্রসারিত করে। বাংলাদেশের রপ্তানিমুখী শিল্পের দ্রুত প্রসারের লক্ষ্যে দেশের শিল্পনীতির সাথে সামঞ্জস্য রেখে উদ্যোক্তাদেরকে 'ট্যাক্স হলিডে' সুবিধা প্রদান করা হয়। রপ্তানি পণ্যের দাম কম রাখার জন্য রপ্তানিমুখী শিল্পের উৎপাদন ব্যয় হ্রাস করতে হয়। এ উদ্দেশ্যে রপ্তানিমুখী শিল্পে বিদ্যুৎ ও গ্যাসের দাম হ্রাস, প্রয়োজনীয় কাঁচামাল আমদানির ওপর কর রেয়াত, ট্যাক্স হলিডে সুবিধা প্রদান করলে রপ্তানি বাণিজ্য লাভজনক হয় এবং বাণিজ্যের পরিমাণ বৃদ্ধি পায়। তাই বলা যায়, 'ট্যাক্স হলিডে' সুবিধা রপ্তানি বাণিজ্যিকে সম্প্রসারিত করে।"
        },
        {
          "label": "গ",
          "question": "আখতারের কর্মসংস্থান কী প্রকৃতির? ব্যাখ্যা করো।",
          "explanation": "আখতারের কাজটি আত্মকর্মসংস্থান বা স্ব-কর্মসংস্থান হিসেবে পরিচিত। বেকারত্ব ঘোচানোর লক্ষ্যে কেউ নিজের যৎসামান্য পুঁজি ও স্থাবর সম্পত্তি কাজে লাগিয়ে অর্থ উপার্জন করাকে আত্মকর্মসংস্থান বলে। নির্দিষ্ট কাজের প্রশিক্ষণ নিয়ে নিজেই কাজ শুরু করলে আত্মকর্মসংস্থান ব্যবস্থা কার্যকর ও স্থায়ী হয়। আত্মকর্মসংস্থানের মাধ্যমে মানুষ নিজের বুদ্ধি ও শক্তিকে কাজে লাগিয়ে বেকারত্বের গ্লানি থেকে মুক্ত হতে পারে। উদ্দীপকে আখতার স্নাতকোত্তর শেষ করে সরকারি চাকরির চেষ্টা না করে যুব উন্নয়ন কেন্দ্র হতে প্রশিক্ষণ গ্রহণ করে। 'সে যুব উন্নয়ন কেন্দ্র থেকে প্রশিক্ষণ নিয়ে আত্মীয়-স্বজনের নিকট থেকে টাকা ধার করে এবং ১০ বিঘা জমি লিজ নিয়ে একটি আম বাগান গড়ে তোলে। কোনো রকম রাসায়নিক দ্রব্য ব্যবহার না করায় দেশে বিদেশে তার আমের অনেক চাহিদা। বর্তমানে সে একজন সফল চাষি। আখতার প্রশিক্ষণ নিয়ে নিজের সংগৃহীত পুঁজিকে কাজে লাগিয়ে অর্থ উপার্জনের ব্যবস্থা করে নিজেই নিজের কর্মসংস্থানের ব্যবস্থা করেছে। নিজের বুদ্ধি, চেষ্টা ও শক্তিকে কাজে লাগিয়ে তার উৎপাদন ও আয় বাড়ানোর এ ব্যবস্থাই হচ্ছে স্ব-কর্মসংস্থান বা আত্মকর্মসংস্থান।"
        },
        {
          "label": "ঘ",
          "question": "দেশের রপ্তানি বাণিজ্য সম্প্রসারণের জন্য আর কী কী পদক্ষেপ গ্রহণ করা যেতে পারে? বিশ্লেষণ করো।",
          "explanation": "রপ্তানি বাণিজ্য সম্প্রসারণে সরকার পদক্ষেপ গ্রহণ করতে পারে। বাংলাদেশের দ্রুত অর্থনৈতিক উন্নয়নের জন্য প্রচুর পরিমাণ বৈদেশিক মুদ্রার প্রয়োজন। আর এই বৈদেশিক মুদ্রা বৃদ্ধির জন্য রপ্তানির পরিমাণ বৃদ্ধি করা প্রয়োজন। রপ্তানি আয় বৃদ্ধির মাধ্যমে অর্থনৈতিক স্বয়ংসম্পূর্ণতা অর্জন করাই বাংলাদেশ সরকারের মূল্য লক্ষ্য। এ লক্ষ্যে সরকার কিছু পদক্ষেপও গ্রহণ করেছে। উদ্দীপকে স্নাতকোত্তর শেষ করে সরকারি চাকরির চেষ্টা না করে আখতার যুব উন্নয়ন কেন্দ্র হতে প্রশিক্ষণ গ্রহণ করে। তারপর জমি লিজ নিয়ে একটি আমবাগান গড়ে সে একজন সফল আমচাষী। তার বাগানের উৎপাদিত আম দেশের বাজার পেরিয়ে বিদেশেও চাহিদা তৈরি করেছে। অর্থাৎ, সে তার আম রপ্তানি করছে। বাংলাদেশে রপ্তানি বাণিজ্য সম্প্রসারণে টাকার মূল্যমান যৌক্তিকীকরণ করার দরকার। এছাড়াও দ্রব্যের মান উন্নয়ন করে রপ্তানি বৃদ্ধি করা যায়। এতে করে রপ্তানি বাণিজ্যের সম্প্রসারণ ঘটে। সরকার ও রপ্তানিকারকগণ রপ্তানিজাত দ্রব্যের বিজ্ঞাপন বা প্রচার করতে পারে। ফলে রপ্তানিজাত দ্রব্যের বহির্বিশ্বে প্রসার ঘটবে এবং রপ্তানি বৃদ্ধি পাবে। তাছাড়া রপ্তানির বৃদ্ধির জন্য সরকার বিভিন্ন দেশে বাজার খুঁজতে পারে। এবং বিভিন্ন দেশের সাথে বাণিজ্য চুক্তি করতে পারে। যা রপ্তানি বৃদ্ধিতে সহায়ক হবে। এছাড়া আন্তর্জাতিক রপ্তানি মেলায় অংশগ্রহণের মাধ্যমে পণ্যের বাজার সৃষ্টির উদ্যোগ নেয়া প্রয়োজন। রপ্তানি পণ্যের উৎপাদন, উন্নয়ন, বহুমুখীকরণ, বিপণন তথা সার্বিক উৎকর্ষতা সাধনের জন্য রপ্তানি উন্নয়ন তহবিল গঠন করা প্রয়োজন। এছাড়া দেশের বিভিন্ন স্থানে রপ্তানি প্রশিক্ষণের মাধ্যমে রপ্তানি বৃদ্ধির চেষ্টা করা যায়। তাছাড়া পশ্চাৎ সংযোগ ও সম্মুখ সংযোগ শিল্প স্থাপন, পুরস্কার ঘোষণা, বাণিজ্যিক ভ্রমণের সুবিধা ইত্যাদির মাধ্যমে রপ্তানি সম্প্রসারণ করা যাবে।"
        }
      ]
    }
  ]
}