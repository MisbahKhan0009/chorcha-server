{
  "title": "ঢাকা বোর্ড ২০২১",
  "subtitle": "অর্থনীতি (11)",
  "questions": [
    {
      "number": "1",
      "uddipok": "এরশাদ তার জমিতে আলু চাষ করে। এতে ফলনও ভালো হয়। কিন্তু অনুন্নত যোগাযোগ ব্যবস্থা, দুর্বল বাজার কাঠামোসহ বিভিন্ন সমস্যার কারণে নামমাত্র মূল্যে গ্রামীণ প্রাথমিক বাজারে আলু বিক্রি করতে সে বাধ্য হয়। ন্যায্যমূল্য না পাওয়ায় সে আলু চাষে নিরুৎসাহী হয়ে পড়ে। কৃষির উন্নয়নে বর্তমান সরকার গুদামঘর নির্মাণ এবং স্বল্প সুদে ঋণদানসহ বিভিন্ন ধরনের পদক্ষেপ গ্রহণ করেছে।",
      "tag": "DRMC 24,BNMPC 24,DB 21",
      "sub_questions": [
        {
          "label": "ক",
          "question": "",
          "explanation": "কোন একজন কৃষক বা সংগঠনের অধীনে নির্দিষ্ট স্থানে বা বিভিন্ন স্থানে যে পরিমাণ জমি উৎপাদনের আবাদযোগ্য তাকে কৃষিজোত বলে।"
        },
        {
          "label": "খ",
          "question": "",
          "explanation": "ভোগ্য ঋণ ও অনুৎপাদনশীল ঋণ এক নয়। বন্যা, খরা, ঘূর্ণিঝড়, সাইক্লোন ইত্যাদি কারণে ফসলের ক্ষতি হলে কৃষক জীবিকানির্বাহের জন্য যে ঋণ গ্রহণ করে থাকে তাকে ভোগ্য ঋণ বলে। অন্যদিকে, মামলা-মোকাদ্দমা, ছেলে-মেয়েদের বিয়ে-শাদি, ধর্মীয় ও সামাজিক অনুষ্ঠান, জন্ম-মৃত্যু ইত্যাদি কাজ সম্পাদন করার জন্য কৃষক যে ঋণ গ্রহণ করে তাকে অনুৎপাদনশীল ঋণ বলে। ভোগ্য ঋণ শুধু ভোগের ক্ষেত্রে ব্যবহার হয়। আর অনুৎপাদনশীল ঋণ ভোগ ছাড়াও অন্যান্য ক্ষেত্রে ব্যবহার হয়।"
        },
        {
          "label": "গ",
          "question": "",
          "explanation": "এরশাদের উৎপাদিত আলুর ন্যায্যমূল্য না পাওয়ার কারণ হলো কৃষিপণ্যের বিপণনের সমস্যা। কৃষিপণ্যের বিপণন ব্যবস্থা হলো উৎপাদিত পণ্য সংগ্রহকরণ, শ্রেণিবিভাজনে, নমুনাকরণ, গুদামজাতকরণ, পরিবহন, বিক্রয় প্রভৃতি কর্মকাণ্ডের সমন্বয়। এটি একটি অর্থনৈতিক প্রক্রিয়া। এর মাধ্যমে কৃষিপণ্য উৎপাদনকারীর কাছ থেকে চূড়ান্ত ভোক্তাদের কাছে পৌঁছায়। কিন্তু বাংলাদেশের কৃষকরা যে পণ্য উৎপাদন করে তার উপযুক্ত দাম পায় না। কারণ বাংলাদেশে কৃষিপণ্যের বিপণন ব্যবস্থায় ত্রুটি আছে। উদ্দীপকে এরশাদ তার জমিতে আলু চাষ করে ভালো ফলন পান। কিন্তু অনুন্নত যোগাযোগ ব্যবস্থা, বাজার তথ্যের অভাব প্রভৃতি সমস্যার কারণে সে স্থানীয় বাজারেই তার উৎপাদিত ফসল তথা আলু বিক্রি করেন। ফলে তিনি তার উৎপাদিত পণ্যের উপযুক্ত দাম পান না। এতে তিনি আলু চাষে নিরুৎসাহী হয়ে পড়ে। তাছাড়া গুদামজাতকরণ ও সংরক্ষণের অভাব, কৃষকের দরিদ্রতা প্রভৃতি সমস্যা বিদ্যমান থাকায় এরশাদ তার উৎপাদিত আলুর ন্যায্যমূল্য পায় না।"
        },
        {
          "label": "ঘ",
          "question": "",
          "explanation": "আলু বিপণনে সরকারের গৃহীত পদক্ষেপ সহায়ক হলেও যথেষ্ট নয়। কৃষি খাতের বিনিয়োগ বৃদ্ধি, আধুনিক চাষাবাদ পদ্ধতি, বাণিজ্যিক চাষাবাদ, কৃষিপণ্যের সুষম যোগান ও রপ্তানি ইত্যাদি সুবিধা কৃষিপণ্যের উন্নত বিপণন ব্যবস্থার মাধ্যমেই অর্জিত হয়। তাই কৃষিপণ্যের সুষ্ঠু বিপণন না হলে অর্থনৈতিক উন্নয়ন ব্যাহত হয়। আর কৃষিপণ্যের বিপণন সমস্যা একমাত্র সরকারের অংশগ্রহণের মাধ্যমে দূর করা সম্ভব। উদ্দীপকে কৃষিপণ্যের বিপণন সমস্যা সমাধানে সরকার গুদামঘর নির্মাণ এবং স্বল্প সুদে ঋণের পদক্ষেপ গ্রহণ করেছে। যা কৃষকের কৃষিপণ্যের ন্যায্যমূল্য নিশ্চিত করতে যথেষ্ট নয়। কেননা, কেবল পদক্ষেপ গ্রহণ করলেই হবে না এগুলো বাস্তবায়নের জন্য তদারকির প্রয়োজন। তাছাড়া স্বল্প সুদে ঋণদানের সুযোগ-সুবিধা বৃদ্ধির জন্য বিভিন্ন ব্যাংক, আর্থিক প্রতিষ্ঠান ও ঋণদান সংস্থা গ্রামাঞ্চলে স্থাপন করতে হবে। যাতে কৃষকের প্রয়োজনের সময় পর্যাপ্ত ঋণ সরবরাহ করা সম্ভব হয়। কৃষিপণ্যের বাজার থেকে দালাল ও মধ্যবর্তী ফড়িয়াদের বিলোপ সাধনের জন্য সরকারকে উপযুক্ত ব্যবস্থা গ্রহণ করতে হবে। এছাড়া সরকার কৃষিপণ্যের মান অনুসারে এদের শ্রেণিবিন্যাস করার উদ্যোগ নিতে পারে। সর্বোপরি কৃষকদের লাভবান করার জন্য সরকারকে কৃষিপণ্যের সর্বনিম্ন মূল্য ধার্য করতে হবে। সেটি যাতে কার্যকর হয় সেদিকে লক্ষ রাখতে। উপরিউক্ত ব্যবস্থাদি সঠিকভাবে গৃহীত হলে কৃষিজাত পণ্যের বিপণন ব্যবস্থা উন্নত হবে। ফলে এরশাদের মতো কৃষকরা উৎপাদিত ফসলের ন্যায্যমূল্য পাবে। এতে কৃষকরা কৃষিপণ্য উৎপাদনে অধিক উৎসাহী হবে।"
        }
      ]
    },
    {
      "number": "2",
      "uddipok": "বাংলাদেশের কৃষির দুটি উপখাতের GDP-এর খাতওয়ারি প্রবৃদ্ধির হার নিচে দেওয়া হলো-",
      "tag": "DRMC 24,DB 21",
      "sub_questions": [
        {
          "label": "ক",
          "question": "",
          "explanation": "যে খামারে পারিবারিক শ্রম ব্যবহার করে ভরণপোষণের জন্য প্রয়োজনীয় বিভিন্ন কৃষি পণ্য উৎপাদন করা হয় তাকে জীবননির্বাহী খামার বলে।"
        },
        {
          "label": "খ",
          "question": "",
          "explanation": "হ্যাঁ!  শস্য বহুমুখীকরণ হলে দেশের খাদ্য ঘাটতি দূর হয়। কৃষিনীতির লক্ষ্য হলো খাদ্যে স্বয়ংসম্পূর্ণ হয়ে খাদ্য নিরাপত্তা নিশ্চিত করা। শস্য বহুমুখীকরণ করা হলে দেশে একের পর এক শস্য উৎপাদন হবে।পাশাপাশি দেশে অনেক ধরনের শস্য বা ফসলের উৎপাদন বৃদ্ধি পাবে। খাদ্যের এই সামগ্রিক যোগান বৃদ্ধির ফলে দেশে খাদ্য ঘাটতি দূর হয়ে দ্রুত খাদ্যের স্বয়ংসম্পূর্ণতার দিকে এগিয়ে যাবে।"
        },
        {
          "label": "গ",
          "question": "",
          "explanation": "উদ্দীপকের তথ্য অনুসারে বনজ সম্পদের প্রবৃদ্ধির হার লেখচিত্রের সাহায্যে দেখানো হল। বর্তমানে দেশে মোট বন বিভাগ নিয়ন্ত্রিত বনভূমির পরিমাণ প্রায় ২৩ লক্ষ হেক্টর, যা দেশের আয়তনের শতকরা ১৫.৫৮ শতাংশ। কাঠ, বাঁশ, রাবার, জ্বালানি ইত্যাদি দিয়ে বন সম্পদ উপখাত গঠিত। চিত্রঃ চিত্র, X অক্ষ বরাবর অর্থবছর এবং Y অক্ষ বরাবর প্রবৃদ্ধির হার দেখানো হয়েছে। চিত্রে দেখা যায়, ২০১৫-১৬ অর্থবছরে বনজ সম্পদের প্রবৃদ্ধির হার ছিল ৫.১২%। যা ২০১৬-১৭ সালে বের হয়েছে ৫.৬% এবং ২০১৮-১৯ অর্থবছরের তা সর্বোচ্চ ১৮.৩৪ শতাংশে গিয়ে দাঁড়ায়।"
        },
        {
          "label": "ঘ",
          "question": "",
          "explanation": "উদ্দীপকে প্রদত্ত দুটি খাত হলো প্রাণিজ ও বনজ সম্পদ। প্রবৃদ্ধির হারের সাহায্যে নিম্নে দুটি খাতের GDP-তে অবদানের তুলনা করা হলো। বাংলাদেশে বর্তমানে বনভূমির পরিমাণ ১৫.৫৮ শতাংশ। আর এই পরিমাণ বনভূমি নিয়েই আমাদের বনজ সম্পদ উপখাত গঠিত। পক্ষান্তরে, গৃহে ও খামারে পালিত নানা রকম পশু-পাখি নিয়ে আমাদের প্রাণীজ সম্পদ উৎখাত গঠিত। উল্লেখিত দুটি খাতই বাংলাদেশের GDP-তে গুরুত্বপূর্ণ অবদান রাখলেও দুইটির অবদান সমান নয়। উদ্দীপকে কৃষি খাতের দুটি উপখাত যথাঃ (১) প্রাণীজ সম্পদ ও (২)  বনজ সম্পদ নিয়ে একটি প্রবৃদ্ধি হারের চার্ট দেখানো হয়েছে। যেখানে দেখা যায়,  ২০১৫-১৬ অর্থবছরে GDP-তে প্রাণীর সম্পদের প্রবৃদ্ধি ছিল ৩.২০ শতাংশ অপরদিকে বন সম্পদের ছিল ৫.১২%। এখানে বনজ সম্পদের অবদান ছিল বেশি। আবার, ২০১৬-১৭ অর্থবছরে প্রাণিজ সম্পদের প্রবৃদ্ধি হার ছিল ৩.৩১ শতাংশ ও বনজ সম্পদের ছিল ৫.৬০ শতাংশ। এভাবে, ২০১৭-১৮ ও ২০১৮-১৯ অর্থবছরে প্রাণিজ ও বনজ সম্পদ এদের প্রবৃদ্ধির হার ছিল যথাক্রমে ৩.৪১ ও ৫.৫১ শতাংশ এবং ৩.৫৪ ও ৮.৩৪ শতাংশ। উদ্দীপকের ছক বিশ্লেষণ করলে দেখা যায়, প্রাণিজ ও বনজ উপখাতই GDP-খাতে তাদের অবদান দিন দিন বাড়িয়েই চলছে। যা দেশের অর্থনীতির জন্য কল্যাণকর বিষয়। তবে, যদি আমরা দুইটি পক্ষের মধ্যে তুলনা করি, তবে স্পষ্ট তো দেখা যায়, প্রাণীজ সম্পদের তুলনায়, বনজ সম্পদের অবদান অধিক ও দিন দিন তা বৃদ্ধি পাচ্ছে।"
        }
      ]
    },
    {
      "number": "3",
      "uddipok": "গরিব কৃষক বেলাল তার জমিতে প্রতিবছর একই ফসল চাষ করে। এতে জমির উর্বরতা শক্তি কমে যাওয়ায় ফসল উৎপাদন কম হয়। এমতাবস্থায় সে ফসল উৎপাদনে আগ্রহ হারিয়ে ফেলে। তার বন্ধু জামিলের পরামর্শ অনুযায়ী গ্রাম্য মহাজনের নিকট থেকে ঋণ না নিয়ে ব্যাংক থেকে ঋণ নেয় এবং একই জমিতে বছরে তিনটি ফসল চাষ করে। প্রথমে মরিচ, তারপর সরিষা এবং সবশেষে সে ধান উৎপাদন করে। এখন তার ফসল উৎপাদন অনেক বেশি হয়।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কৃষি বিপণন হলো কৃষি পণ্য সংগ্রহ, গুদামজাতকরণ, ঝুঁকি বহন ইত্যাদি কার্যাবলীর সমন্বয়।"
        },
        {
          "label": "খ",
          "question": "",
          "explanation": "জীবন নির্বাহী ও বাণিজ্যিক খামারের দুইটি পার্থক্যঃ জীবন নির্বাহী খামার বাণিজ্যিক খামার (১) যে খামারের মাধ্যমে খামারি তার পরিবার পরিচালনা করে তাকে জীবন নির্বাহী খামার বলে। (১) যে খামার খামারি বাণিজ্যিক স্বার্থ অর্জনে পরিচালিত করে তাকে বাণিজ্যিক খামার বলে। (২) পরিবারের ভরণ পোষণ করাই এ খামারের উদ্দেশ্য। (২) উৎপাদিত ফসলের মাধ্যমে উদ্বৃত্ত সৃষ্টির মাধ্যমে সর্বাধিক মুনাফা অর্জন করা এর প্রধান উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকে বেলালের কৃষি উৎপাদন কার্যক্রম উৎপাদনের শস্য বহুমুখীকরণ ধরনের সাথে সঙ্গতিপূর্ণ।  কোন একক ফসল ও একক প্রযুক্তির উপর নির্ভর না থেকে একাধিক প্রযুক্তি ব্যবহারের মাধ্যমে একাধিক শস্য উৎপাদন কে শস্য বহুমুখীকরণ বলে। শস্য বহুমুখীকরণ এর মাধ্যমে এক জমিতে নানা রকম ফসল চাষ সম্ভব হয়। এতে জমির উৎপাদনশীলতার বৃদ্ধি পায়। ফসলের উপর থেকে অনেক প্রাকৃতিক বিরূপ প্রভাব হ্রাস পায়। পাশাপাশি আর্থিক ঝুঁকিও হ্রাস পায়। উদ্দীপকের বেলাল একই জমিতে তিনটি ফসল চাষ করে। সে মরিচ, সরিষা ও ধান উৎপাদন করে। ফলে তার ফসল উৎপাদন বৃদ্ধি পায়। অতএব, আমরা বলতে পারি, বেলাল কৃষি কার্যক্রম উৎপাদনে শস্য বহুমুখীকরণ-এর সাথে সঙ্গতিপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ঋণের উৎসের মধ্যে ব্যাংক থেকে নেওয়া ঋণ অধিক ভালো । ব্যাংক থেকে ঋণ নেওয়ার সুবিধা জামিলের পরামর্শ অনুযায়ী, বেলাল মহাজনের কাছে না গিয়ে ব্যাংক থেকে ঋণ নিয়েছে। এটি একটি বুদ্ধিমানের কাজ, কারণ ব্যাংক থেকে ঋণ নেওয়ার বেশ কিছু সুবিধা রয়েছে, যা মহাজনের ঋণে পাওয়া যায় না: স্বল্প সুদের হার: ব্যাংকগুলো সাধারণত তুলনামূলকভাবে কম সুদে ঋণ দেয়। এর ফলে ঋণগ্রহীতার ওপর সুদের বোঝা কম থাকে এবং সে সহজে ঋণ পরিশোধ করতে পারে। অন্যদিকে, মহাজনের ঋণের সুদের হার অত্যন্ত উচ্চ হয়, যা প্রায়শই ঋণগ্রহীতাকে ঋণের জালে আবদ্ধ করে। নিরাপত্তা ও স্বচ্ছতা: ব্যাংক থেকে ঋণ নিলে সব ধরনের লেনদেন লিখিত ও আইনি প্রক্রিয়ায় হয়, যা খুবই সুরক্ষিত। এক্ষেত্রে প্রতারণার কোনো সুযোগ থাকে না। মহাজনের ক্ষেত্রে ঋণের শর্তাবলী অনেক সময় অস্পষ্ট থাকে, যা ভবিষ্যতে জটিলতা তৈরি করে। দীর্ঘমেয়াদি সুবিধা: ব্যাংক থেকে দীর্ঘমেয়াদি ঋণ পাওয়া যায়, যা বড় ধরনের কৃষি প্রকল্প বা ব্যবসার জন্য উপযুক্ত। বেলাল যেহেতু বছরে তিনটি ফসল চাষ করছে, তার জন্য দীর্ঘমেয়াদি ঋণের প্রয়োজন ছিল। বিনিয়োগের সুযোগ: ব্যাংক থেকে নেওয়া ঋণ কৃষি উপকরণ, বীজ, সার, এবং আধুনিক যন্ত্রপাতি কেনার জন্য ব্যবহার করা যায়। এতে উৎপাদনশীলতা বাড়ে। বেলাল তার জমিতে যে বহুমুখী ফসল চাষ করেছে, তার জন্য এই ঋণ সহায়ক হয়েছে। সংক্ষেপে, ব্যাংক থেকে ঋণ নেওয়া বেলালকে শুধুমাত্র প্রয়োজনীয় অর্থই দেয়নি, বরং তাকে কম সুদের হারে, অধিক নিরাপত্তা এবং দীর্ঘমেয়াদি বিনিয়োগের সুযোগ করে দিয়েছে, যা তার উৎপাদন বৃদ্ধি ও আর্থিক অবস্থার উন্নতির পেছনে প্রধান কারণ।"
        }
      ]
    },
    {
      "number": "4",
      "uddipok": "বাংলাদেশ প্রতিবছর শিল্প ও কৃষির যন্ত্রপাতি, নির্মাণ সামগ্রী, প্রসাধনী দ্রব্য ইত্যাদি বিদেশ থেকে কেনার জন্য মুদ্রা ব্যয় করে। পক্ষান্তরে, বর্তমানে আমাদের দেশ হতে পাট, চা, তৈরি পোশাকসহ ইত্যাদি পণ্য পৃথিবীর বিভিন্ন দেশে রপ্তানি করা হয়। এমতাবস্থায় যেসব দ্রব্য আমদানি করা হয় সেসব দ্রব্যের শিল্প স্থাপন দেশের অভ্যন্তরে করা সম্ভব হলে দেশের আয় দেশেই থাকবে। ফলে বাংলাদেশের অর্থনীতি আরও শক্তিশালী হবে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যে সমস্ত পণ্য সাধারনত বিদেশে রপ্তানি ও বৈদেশিক মুদ্রা অর্জনের জন্য উৎপাদন করা হয়, তাকে রপ্তানিমুখী শিল্প বলা হয়।"
        },
        {
          "label": "খ",
          "question": "",
          "explanation": "ক্ষুদ্র শিল্প ও কুটির শিল্প উভয় শিল্পই সাধারণত গ্রামীণ অঞ্চলে ও গ্রামীণ উপকরণ ব্যবহার করে পরিচালিত হয়। উভয় শিল্পই পারিবারিক পরিমণ্ডলে গঠিত হয়। ফলে ক্ষুদ্র ও কুটির শিল্প উভয়ই গ্রামীণ অর্থনীতির বিকাশে অবদান রাখে। এর মাধ্যমে গ্রাম ও শহরের মধ্যে অর্থনৈতিক ব্যবধান কমে। যায় গ্রামীণ অর্থনীতিতে বিকাশের পথ খুলে দেয়।"
        },
        {
          "label": "গ",
          "question": "",
          "explanation": "উদ্দীপক থেকে বাংলাদেশের আমদানি ও রপ্তানি পণ্যের তালিকা তৈরি করা হল। দেশের যে সকল দ্রব্য বৈদেশিক বাণিজ্যের জন্য অন্য দেশে পাঠানো হয়, তাকে রপ্তানি বলে। অপরদিকে দেশের ঘাটতি পূরণে যখন পণ্য অন্যদেশ হতে নিজ দেশে আনা হয়, তখন তাকে আমদানি বলে।  আমদানিকৃত দ্রব্যের তালিকাঃ (১) শিল্প ও কৃষির যন্ত্রপাতি, (২) নির্মাণ সামগ্রী, (৩) প্রসাধনী দ্রব্য, (৪) ঔষুধ, (৫) কৃষিজাত দ্রব্য, (৬) ইলেকট্রনিক যন্ত্রপাতি। রপ্তানিকৃত পণ্যের তালিকাঃ  (১) চা, (২) চামড়া, (৩) বস্ত্র, (৪) পাট। যদি রপ্তানি অপেক্ষা আমদানি রং পরিমাণ বেশি হয়, তাহলে তাকে বাণিজ্য ঘাটতি বলা।"
        },
        {
          "label": "ঘ",
          "question": "",
          "explanation": "উদ্দীপকে আমদানি বিকল্প শিল্পায়নের কথা বলা হয়েছে। আমদানি বিকল্প শিল্পায়ন বৈদেশিক বাণিজ্যের ঘাটতি হ্রাস ও কর্মসংস্থান সৃষ্টিতে গুরুত্বপূর্ণ ভূমিকা রাখবে। আমদানি না করে দেশের অভ্যন্তরের প্রয়োজনীয় দ্রব্যের শিল্প স্থাপন না করাই হলো আমদানি বিকল্প শিল্প। বাংলাদেশের সর্বদা আমদানি হতে রপ্তানির পরিমাণ কম থাকে। যার ফলে বাংলাদেশের সর্বদাই বাণিজ্য ঘাটতি লেগে থাকে। যদি আমরা প্রয়োজনীয় দ্রব্য উৎপাদনের শিল্পায়ন করি, তাহলে নিজ দেশেই সে সকল পণ্য উৎপাদন সম্ভব হবে। এ ব্যবস্থায় দেশীয় শিল্পের সম্প্রসারণ হবে। পাশাপাশি বাণিজ্য ঘাটতি হ্রাস পাবে।  বর্তমানে বাংলাদেশ বেকার সমস্যায় জর্জরিত। শিল্পায়নের মাধ্যমে দেশে নতুন কর্মসংস্থান সৃষ্টি হবে, পাশাপাশি বেকারত্ব হ্রাস পাবে। দেশে শিল্পায়নের ফলে প্রয়োজনীয় দ্রব্য দেশে উৎপাদন হবে, যার ফলে দেশের অর্থ দেশেই থাকবে এবং তা দেশের অন্য খাতে ব্যবহৃত হবে। এছাড়াও দেশের সম্পদের সুষ্ঠু ব্যবহার হবে। পাশাপাশি সকল খাতে উৎপাদন বৃদ্ধি পাবে এবং রপ্তানি বৃদ্ধিতেও সাহায্য করবে। এর মাধ্যমে দেশের অর্থনীতিতে প্রবৃদ্ধি অর্জিত হবে। উপরোক্ত আলোচনা হতে বলা যায়, আমদানি বিকল্প শিল্প বৈদেশিক বাণিজ্যের ঘাটতি হ্রাস ও কর্মসংস্থান সৃষ্টিতে ভূমিকা রাখতে পারে।"
        }
      ]
    },
    {
      "number": "5",
      "uddipok": "অর্থনীতির শিক্ষক জনাব জাহাঙ্গীর আলম ক্লাসে বললেন যে, বাংলাদেশের গ্রামীণ আর্থসামাজিক অবস্থার সাথে মিল রেখে এমন শিল্প স্থাপন করা প্রয়োজন যেখানে স্বল্প মূলধন বিনিয়োগ, নারীদের কর্মসংস্থান সৃষ্টি, নিজস্ব গৃহে উৎপাদন এবং পরিবেশ বান্ধব উৎপাদন কার্যক্রম পরিচালনা করা সম্ভব।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "একটি দেশের জাতীয় নিরাপত্তার সাথে জড়িত এবং স্পর্শকাতর ও সংবেদনশীল শিল্পকে সংরক্ষিত শিল্প বলে।"
        },
        {
          "label": "খ",
          "question": "",
          "explanation": "কৃষি শিল্পে শিল্পায়ন পদটি দ্বারা মূলত কৃষি সমাজ থেকে যান্ত্রিক শিল্পের বিকাশকে বুঝানো হয়। আদি যুগের কৃষকরা কৃষি ক্ষেত্রে আধুনিকতার ব্যবহার করার সুযোগ পেত না। যার ফলে তাদের অধিক শ্রম প্রদান করতে হত। কিন্তু সে তুলনায় উৎপাদন হত কম। কিন্তু বর্তমানে কৃষি ক্ষেত্রে বিভিন্ন রকম প্রযুক্তি যেমনঃ সেচযন্ত্র, পাওয়ার টিলার, ট্রাক্টর ইত্যাদি আবিষ্কারের ফলে কৃষিকাজ সহজ থেকে সহজতর হয়েছে। ফলে কম শ্রমেই অধিক উৎপাদন সম্ভব হয়।"
        },
        {
          "label": "গ",
          "question": "",
          "explanation": "উদ্দীপকে কুটির শিল্প সম্পর্কে আলোচনা করা হয়েছে। আমরা জানি, যে শিল্পে ৫ লক্ষ টাকার নিচে এবং পারিবারিক সদস্য সংখ্যা ১০ জনের অধিক নয় ও সহজলভ্য যন্ত্রপাতির দ্বারা নিয়ন্ত্রিত ও পরিচালিত হয় তাকে কুটির শিল্প বলে। কুটির শিল্প পারিবারিক সদস্যদের নিয়ে স্বল্প মূলধনে গঠিত হয়। এ শিল্পী সাধারণত দেশীয় পণ্য উৎপাদন করা হয়ে থাকে। এসব শিল্পে শ্রমিক ও পুঁজি পারিবারিক সদস্যদের দ্বারা সরবরাহ করা হয়ে থাকে। কুটির শিল্পে কর্মসংস্থানের সুযোগ সীমিত। সাধারণত গ্রামীণ অঞ্চল গুলোতেই এমন শিল্প গঠিত হয়। উদ্দীপকে জনাব জাহাঙ্গীর আলম ক্লাসে বললেন যে, বাংলাদেশের গ্রামীণ আর্থসামাজিক অবস্থার সাথে মিল রেখে এমন শিল্প স্থাপন করা প্রয়োজন, যেখানে স্বল্প মূলধন বিনিয়োগ, নারীদের কর্মসংস্থান সৃষ্টি, নিজস্ব গৃহে উৎপাদন এবং পরিবেশবান্ধব উৎপাদন কার্যক্রম পরিচালনা করা সম্ভব। যা দ্বারা সহজেই বলা যায়, জনাব জাহাঙ্গীর আলম কুটির শিল্প সম্পর্কে আলোচনা করেছে।"
        },
        {
          "label": "ঘ",
          "question": "",
          "explanation": "উদ্দীপকের আলোকে বাংলাদেশের অর্থনৈতিক উন্নয়নে উল্লেখিত শিল্প অর্থাৎ কুটির শিল্পের গুরুত্ব আলোচনা করা হল। বর্তমানে দেশের বেকারত্বের সংখ্যা মোট জনসংখ্যার অর্ধেক এরও বেশি। এত বড় একটি অংশকে সরকারের পক্ষে চাকরি দেয়া সম্ভব নয়। এদের আত্মকর্মসংস্থান গড়ে তুলতে হবে। যার অন্যতম হলো এই কুটির শিল্প। এছাড়াওー (১) মহিলাদের কর্মসংস্থান সৃষ্টিঃ আমাদের দেশে প্রায়শই দেখা যায়, আমাদের মহিলারা ঘরের চার দেয়ালের মধ্যেই সীমাবদ্ধ। কুটির শিল্প হল এমন এক শিল্প যেখানে তারা ঘরে বসেই এই শিল্পের মাধ্যমে তাদের কর্মসংস্থান গড়ে তুলতে পারে। (২) দেশজ কাঁচামালের ব্যবহারঃ আমাদের গ্রামীণ ও পল্লী অঞ্চলে অনেক প্রাকৃতিক সম্পদ রয়েছে। যা এই শিল্পের প্রধান হাতিয়ার হিসেবে ব্যবহৃত হয়। (৩) বৈদেশিক মুদ্রা অর্জনঃ আমাদের দেশের কুটির শিল্পের সুনাম অনেক দেশেই রয়েছে। যার ফলে এই শিল্পে উৎপাদিত পণ্য বিদেশে রপ্তানি করে বৈদেশিক মুদ্রা অর্জন সম্ভব হয়। (৪) বৈদেশিক মুদ্রার সাশ্রয়ঃ কুটির শিল্পে উৎপাদিত পণ্য অনেক শিল্পে কাঁচামাল হিসেবে ব্যবহৃত হয়। যার ফলে দেশের কাঁচামলের আমদানি কম হয়ে বৈদেশিক মুদ্রা সাশ্রয় হয়। উপরের আলোচনা হতে বলা যায়, বাংলাদেশের অর্থনীতিতে কুটির শিল্পের ভূমিকা অসীম।"
        }
      ]
    },
    {
      "number": "6",
      "uddipok": "বাংলাদেশে নিয়মিতভাবে গরু, ছাগল, ভেড়া ইত্যাদি পশু জবাই করা হয়। তাছাড়া ঈদ-উল-আযহার সময় কমপক্ষে ২০-২৫ লক্ষ গরু-মহিষ এবং ৪০-৪৫ লক্ষ ছাগল-ভেড়া জবাই করা হয়। দেশে এবং বিদেশে এসব চামড়ার চাহিদা অনেক বেশি। কিন্তু দুঃখের বিষয় সাম্প্রতিককালে ন্যায্যমূল্য না পাওয়ার কারণে মূল্যবান চামড়া মাটিতে পুঁতে ফেলা কিংবা নদীতে ফেলে দেওয়ার মতো ঘটনা ঘটছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "অগ্রাধিকার শিল্প বলতে সেসব শিল্পকে বোঝায়, বিকাশ মান ও ক্রমবর্ধমান ভাবে দেশের সামগ্রিক রপ্তানিতে অবদান রাখার সম্ভাবনা রয়েছে।"
        },
        {
          "label": "খ",
          "question": "",
          "explanation": "PPP-হল চুক্তিভিত্তিক সরকারি বেসরকারি অংশগ্রহণের কোন প্রকল্প নির্দিষ্ট সময়ে সম্পন্ন করার একটি সময়োপযোগী কৌশল বা প্রক্রিয়া। প্রাথমিক লেনদেনের জন্য অধিক পরিমাণ অর্থ ব্যয় করতে হয় যা সরকার বা কোন প্রতিষ্ঠানের একার পক্ষে বহন করা কষ্টসাধ্য। তখন সরকারি ও বেসরকারি উভয়ে প্রতিষ্ঠান এক হয়ে সেই কাজ সম্পন্ন করে। ফলে কোন কারণে প্রকল্প আঁচল হয়ে পড়লে তা উভয় ধরনের প্রতিষ্ঠানের ক্ষতির কারণ। তাই বলা যায়, PPP যৌথভাবে ঝুঁকি বহন করে।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের চামড়া শিল্পের অবস্থা তুলে ধরা হয়েছে। নিম্নে ন্যায্যমূল্য না পাওয়ার তিনটি কারণ আলোচনা করা হলোঃ (১) ঋণের স্বল্পতাঃ চামড়া শিল্পে জড়িত ব্যবসায়ীরা ব্যাংক হতে সহজে ঋণ পেয়ে থাকে না। পাশাপাশি সরকারও এই খাতে প্রয়োজনের তুলনায় কম ঋণ বরাদ্দ দিয়ে থাকে, যার ফলে ন্যায্যমূল্য পাওয়া সম্ভব হয় না। (২) প্রক্রিয়াজাতকরণঃ চামড়া সঠিকভাবে প্রক্রিয়াজতের জন্য প্রয়োজনীয় ট্যানারি শিল্প সারা দেশে গড়ে উঠেনি। যার ফলে স্বল্প সময়েই পণ্য তার মান হারায় এবং ন্যায্যমূল্য পাওয়া সম্ভব হয় না। (৩) স রকারি পৃষ্ঠপোষকতাঃ সরকারের পৃষ্ঠপোষকতা উদ্যোক্তাদের চামড়াশিল্পে আকৃষ্ট করতে ব্যর্থ হয়েছে। ফলে চামড়ার দাম দিন দিন হ্রাস পাচ্ছে। উদ্দীপকে উল্লেখিত ন্যায্য মূল্য নাবাবার প্রধান তিনটি কারণ আলোচনা করা হল।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত সমস্যার সমাধানের জন্য নিম্নে আমার সুপারিশ দেওয়া হল। (১) ঋণের পর্যাপ্ত যোগানঃ চামড়া ব্যবসায়ীদের ও চামড়া ব্যবসায়ের উদ্যোক্তাদের সহজ শর্তে ও কম সুদে ঋণ দেওয়ার ব্যবস্থা করতে হবে। (২) ট্যানারি সুবিধাঃ চামড়া শিল্পের কাজ সুষ্ঠুভাবে সম্পাদন করতে আধুনিক ট্যানারি স্থাপন করতে হবে। (৩) চামড়ার মানঃ বাংলাদেশের উৎপাদিত চামড়ার মান উন্নত করতে হবে। যাতে, দেশীয় চাহিদা পূরণ করে তার বিদেশে রপ্তানি করা সম্ভব হয়। (৪) পাচার রোধঃ অবৈধভাবে যেন চামড়া দেশের বাইরে না যায়, সেদিকে খেয়াল রাখতে হবে। (৫) চামড়াজাত দ্রব্যঃ দেশের উৎপাদনকারীদের চামড়াজাত পণ্য উৎপাদনে উৎসাহিত করতে হবে। অতএব, আমরা বলতে পারি, উপরোক্ত পদক্ষেপ গুলো গ্রহণ করলে চামড়া শিল্পের সমস্যার সমাধান হবে।"
        }
      ]
    },
    {
      "number": "7",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোন নির্দিষ্ট সময়ে দেশের জনসংখ্যা যদি কোনো পরিবর্তন না হয়, তবে তাকে শূন্য জনসংখ্যা বৃদ্ধি বলে।"
        },
        {
          "label": "খ",
          "question": "",
          "explanation": "জলবায়ু একটি দেশের জনসংখ্যা নির্ধারণের অন্যতম মৌলিক নির্ধারক হিসেবে বিবেচিত হয়। আমরা বিভিন্ন দেশের জনসংখ্যার হার তুলনা করলে বুঝতে পারবো যে, গ্রীষ্মপ্রধান দেশগুলোর জনগণের প্রজনন ক্ষমতা বেশি। তাছাড়া তারা অল্প বয়সেই সন্তান ধারণক্ষমে পরিণত হয়। অন্যদিকে শীতপ্রধান দেশের মানুষের প্রজনন ক্ষমতা গ্রীষ্মপ্রধান দেশের তুলনায় কম এবং তারা সন্তান ধারণক্ষমও দেরিতে হয়। যা দ্বারা স্পষ্ট তো বুঝা যায়, জলবায়ু পরিবর্তন জনসংখ্যা বৃদ্ধিকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকের চিত্রটি কাম্য জনসংখ্যা তত্ত্বকে নির্দেশ করে। কাম্য জনসংখ্যা তত্ত্বের মূল বক্তব্য হলো, মাথাপিছু আয় যে স্তরে সর্বোচ্চ হয়, জনসংখ্যার পরিমাণ সে পর্যায়ে কাম্য। বিংশ শতাব্দীর শুরুর দিকে অধ্যাপক ক্যানল কার স্যান্ডার্স ডাল্টন, রবিস প্রমুখ এর ম্যালথাসের জনসংখ্যা তত্ত্বের একটি বিকল্প তথ্য হিসেবে এটি প্রচার করে। কাম্য জনসংখ্যা তত্ত্বটিকে উদ্দীপকের চিত্রের সাথে ব্যাখ্যা করলে দেখা যায়, ’OX’ অক্ষে জনসংখ্যা ও ‘OY’ অক্ষে মাথাপিছু আয় নির্দেশ করা হয়েছে। ‘SS’ - হল মাথাপিছু আয় রেখা। জনসংখ্যা ‘O’ থেকে যতই বৃদ্ধি পায়, মাথাপিছু আয় ততই বাড়তে থাকে। রেখাটি যখন ‘B’ বিন্দুতে অর্থাৎ 14 কোটি জনসংখ্যা স্তরে পৌঁছায় তখন সর্বাধিক মাথাপিছু আয় হয় 1900 মার্কিন ডলার। এই ‘B’ বিন্দুই হলো কাম্য জনসংখ্যা, আবার, জনসংখ্যা এই পরিমাণ হতে পেলে মাথাপিছু আয় কমে যায়। এখানে জনসংখ্যা 14 কোটির নিচে হলে সে দেশ নিম্ন জনসংখ্যা ও 14 কোটির অধিক হলে অধিক জনসংখ্যার দেশ হিসেবে বিবেচিত হবে।  জনসংখ্যা সম্পর্কে আধুনিক তত্ত্ববিদদের দেওয়া এই তত্ত্বকেই কাম্য জনসংখ্যা তত্ত্ব বলে।"
        },
        {
          "label": "ঘ",
          "question": "",
          "explanation": "উদ্দীপকে ‘B’ বিন্দু অর্থাৎ ‘14’ কোটি হল কাম্য জনসংখ্যা।  যে বিন্দুতে মাথাপিছু আয় সর্বোচ্চ থাকে, সেই স্তরকে কাম্য জনসংখ্যা বলা হয়। উদ্দীপকের চিত্রে ‘B’ বিন্দুতে ‘14’ কোটি জনসংখ্যায় মাথাপিছু আয় 1900 মার্কিন ডলার সর্বোচ্চ স্তর এবং সেটাই হল সেই দেশের কাম্য জনসংখ্যা। জনসংখ্যা এর কম হলে তা নিম্ন জনসংখ্যার দেশ ও বেশি হলে তা অধিক জনসংখ্যার দেশ হিসেবে গণ্য হবে।  বর্তমানে বাংলাদেশের জনসংখ্যা প্রায় ১৬ কোটি। যা আমরা মাথাপিছু আয়ের তুলনা করলে দেখা যায়, বাংলাদেশের দ্রুত জনসংখ্যা বৃদ্ধি পাচ্ছে এবং সে তুলনায় মাথাপিছু আয় ক্রমশ হ্রাসমান। আবার, বাংলাদেশে যে পরিমাণ প্রাকৃতিক সম্পদ রয়েছে, তার সুষ্ঠু ব্যবহার এখনো নিশ্চিত করা সম্ভব হয়নি। তা সম্ভব হলে, দেশের জীবনযাত্রার মান আরো উন্নত হবে। অন্যদিকে, এই দেশে খুবই দ্রুত বেকারত্ব, পুষ্টিহীনতা, জীবনযাত্রার মানের নিম্নমান ইত্যাদি বেড়েই চলছে। যা দ্বারা বুঝা যাচ্ছে, বাংলাদেশ বর্তমানে জনসংখ্যার দেশের দিকে ধাবিত হচ্ছে। পরিশেষে বলা যায়, বাংলাদেশের বর্তমান জনসংখ্যা দ্রুতগতিতে ‘B’ বিন্দু থেকে ‘C’ বিন্দুর দিকে ধাবিত হচ্ছে।"
        }
      ]
    },
    {
      "number": "8",
      "uddipok": "১,৪৭,৫৭০ বর্গ কি. মি. আয়তনবিশিষ্ট একটি দেশের জনসংখ্যার কাঠামো নিম্নরূপ-",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট বছরে কোনো একটি দেশের মোট অভিবাসী জনসংখ্যা ও মোট দেশান্তরিত জনসংখ্যার মধ্যকার পার্থক্য হলো ঐ দেশের নিট অভিবাসন।"
        },
        {
          "label": "খ",
          "question": "",
          "explanation": "শিক্ষা এমন একটি প্রক্রিয়া যার মাধ্যমে কোনো ব্যক্তি তার অন্তর্নিহিত যোগ্যতাকে জাগ্রত করতে পারে। শিক্ষা হচ্ছে মানবসম্পদ উন্নয়নের প্রধান হাতিয়ার। শিক্ষার প্রসার ঘটলে মানুষ নিজেকে সম্পদে পরিণত করার বিভিন্ন কৌশল ও সৃজনীক্ষমতা অর্জন করে। অন্যদিকে, কোনো একটি কাজ সুষ্ঠু ও নির্ভুলভাবে করার জন্য বিজ্ঞানসম্মত উপায়ে তা বার বার করাই হলো প্রশিক্ষণ। প্রশিক্ষণ মানুষের শ্রমের গুণগত মান বাড়িয়ে উৎপাদনশীল করে। প্রশিক্ষণ যত উন্নত পদ্ধতিতে প্রদান করা হয় মানুষ ততই তার কাজে দক্ষ হয়ে ওঠে। এভাবেই শিক্ষা ও প্রশিক্ষণ মানবসম্পদ উন্নয়নে সহায়তা করে।"
        },
        {
          "label": "গ",
          "question": "",
          "explanation": "উদ্দীপক হতে স্থূল জন্মহার ও স্থূল মৃত্যুহার নির্ণয় করা হলো।  দেওয়া আছে,  ২০১৬ সালের মধ্যবর্তী জনসংখ্যা = ১৬,০০,০০০  ২০১৬ সালের মোট জনসংখ্যা    = ৩০,০০,০০০  আমরা জানি, আবার,"
        },
        {
          "label": "ঘ",
          "question": "",
          "explanation": "দেশের জনসংখ্যার ঘনত্ব নির্ণয়ের সূত্র হলোঃ- অর্থাৎ দেশে প্রতি বর্গকিলোমিটারে ১০৮৪.২৩ জন বাস করে, যা নির্দেশ করে দেশটি জনবহুল দেশ। অতিরিক্ত এই জনসংখ্যা নিয়ন্ত্রণে সরকারকে বিভিন্ন পদক্ষেপ গ্রহণ করতে হবে। যেমনঃ বাল্যবিবাহ বন্ধে কঠোর পদক্ষেপ নিতে হবে, সুষ্ঠু জনসংখ্যা নীতি প্রণয়ন করতে হবে। আরওー (১) পরিবার পরিকল্পনাঃ দেশের জনগণকে সুষ্ঠু পরিবার পরিকল্পনার আওতায় আনতে হবে। (২) ধর্মীয় কুসংস্কার দূরীকরণঃ ধর্মীয় নানাবিধ কুসংস্কারের কারণে অনেক সময় দম্পতিরা অধিক সন্তান নিতে আগ্রহী থাকে।  (৩) নিরীক্ষতা দূরীকরণঃ শিক্ষিত জনগণ সবসময় কোনটি ভালো, কোনটি মন্দ সে বিষয়ে অবগত থাকে। যার ফলে অধিক জনসংখ্যার ক্ষতিকর দিক থেকে তারা দূরে থাকে। (৪) নারী ক্ষমতায়নঃ আমাদের সমাজে নারীদের ঘরের মধ্যে সীমাবদ্ধ রাখা হয়। তাদের যদি ঘরের বাইরে কাজ করার সুযোগ দেওয়া হয়, তাহলে সেই সুবাদে তারা অধিক সন্তান নেওয়া হতে বিরত থাকবে।  উপরের পদক্ষেপ এর পাশাপাশি আরও পদক্ষেপ গ্রহণের মাধ্যমে জনবহুল দেশের জনসংখ্যা নিয়ন্ত্রণে আনা সম্ভব।"
        }
      ]
    },
    {
      "number": "9",
      "uddipok": "আকতার অর্থনীতিতে মাস্টার্স পাস করার পর সরকারি চাকরির জন্য অনেক চেষ্টা করেছে কিন্তু চাকরি হয়নি। পরবর্তীতে যুব উন্নয়ন কেন্দ্র হতে প্রশিক্ষণ গ্রহণ করে, আত্মীয়স্বজনদের নিকট থেকে টাকা ধার করে এবং ১০ বিঘা জমি লিজ নিয়ে একটি আম বাগান গড়ে তোলে। বর্তমানে সে একজন সফল আম চাষি। কোনোরকম রাসায়নিক দ্রব্যাদির ব্যবহার ছাড়াই সে আম উৎপাদন করে। বিদেশে তার আমের অনেক চাহিদা।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "বিশ্বের প্রতিটি অংশের সাথে অপর অংশের অর্থনৈতিক, সামাজিক ও রাজনৈতিক পারস্পরিক আত্মনির্ভরশীলতাকেই বিশ্বায়ন বলে।"
        },
        {
          "label": "খ",
          "question": "",
          "explanation": "রপ্তানিমুখী শিল্প ও অন্যান্য প্রতিষ্ঠানকে যখন নির্দিষ্ট সময় পর্যন্ত কর প্রদান হতে অবকাশ দেওয়া হয়, তখন তাকে ট্যাক্স হলিডে বলে। মূলত অনুন্নত অঞ্চলে ও অনুন্নত শিল্পের প্রবৃদ্ধির জন্য এই অবকাশ দেওয়া হয়ে থাকে। এতে করে এসমস্ত অঞ্চল ও এসমস্ত শিল্পের সাথে জড়িত লোকরা তাদের সম্পূর্ণ পুঁজি ব্যবসায়ের উন্নয়নে ব্যবহার করতে পারে। যার ফলে এসমস্ত পণ্য উৎপাদন ও তার রপ্তানি সহজ হয়। তাছাড়া জীবন রক্ষাকারী ও আবশ্যিক কোন পণ্য উৎপাদনেও এর সেবা প্রদান করা হয়ে থাকে।"
        },
        {
          "label": "গ",
          "question": "",
          "explanation": "আকতারের কর্মসংস্থানটির প্রকৃতি হল আত্মকর্মসংস্থান প্রকৃতির।  যখন কোন ব্যক্তি নিজ উদ্যোগে, নিজস্ব পুঁজি নিয়ে মুনাফা অর্জনের উদ্দেশ্যে কোন ব্যবসায় বা কার্যক্রম শুরু করে, তখন তাকে আত্মকর্মসংস্থান বলে। এ ধরনের কর্মসংস্থান প্রথমদিকে সাধারণত এক মালিকানা হয়ে থাকে। দেশের বেকারত্ব নিরসনে এটি একটি ফলপ্রসু পদক্ষেপ। উদ্দীপকের আকতার অর্থনীতিতে মাস্টার্স পাশ করার পর সরকারি চাকরির জন্য অনেক চেষ্টা করেও চাকরি পাননি। পরবর্তীতে, সে যুব উন্নয়ন কেন্দ্রে প্রশিক্ষণ নিয়ে, আত্মীয় স্বজনদের নিকট হতে টাকা ধার করে এবং দশ বিঘা জমি লিজ নিয়ে সে আমবাগান গড়ে তোলে, যা আত্মকর্মসংস্থানের অন্তর্ভুক্ত। আকতার নিজেই তার উপার্জন ব্যবস্থা অর্জন করেছে, যাকে আত্মকর্মসংস্থান বলা হয়।"
        },
        {
          "label": "ঘ",
          "question": "",
          "explanation": "উদ্দীপকের আকতারের মত আত্মকর্মসংস্থানের মাধ্যমে সফল হতে হলে, দেশের যুবকদের করণীয় সম্পর্কে নিচে আলোচনা করা হল। (১) ইচ্ছাশক্তিঃ আত্ম কর্মসংস্থানে সফল হতে হলে সর্বপ্রথম প্রখর ইচ্ছাশক্তি থাকতে হবে। তবেই একজন উদ্যোক্তা সফল হবে। (২) ধৈর্যঃ একজন উদ্যোক্তার গুণাবলীর মধ্যে ধৈর্য একটি অন্যতম প্রধান গুণ। ধৈর্য- এর মাধ্যমে সহজেই যেকোনো কাজে, যে কোন পরিস্থিতিতে সফল হওয়া যায়। (৩) দক্ষতাঃ যে বিষয়ে কাজ শুরু করতে ইচ্ছুক, সে বিষয়ে সম্পর্কে যথাযথ দক্ষতা অর্জন করে কাজ শুরু করলে দ্রুত সফল হওয়া সম্ভব হয়। (৪) মূলধনঃ যেকোনো ব্যবসায়ের প্রধান হাতিয়ার মূলধন। ব্যবসায় আরম্ভ করার পূর্বে মূলধনের উৎস চিহ্নিত করতে হবে। (৫) বাজারজ্ঞানঃ যে দ্রব্যের মাধ্যমে আমি আমার ব্যবসায় পরিচালনা করব বাজারে তার চাহিদা সম্পর্কে অবগত থাকতে হবে। (৬) বৈচিত্রায়নঃ পণ্যে বৈচিত্রায়নের সুযোগ রাখতে হবে। ব্যবসায়ের যেকোনো পরিস্থিতিতে টিকের রাখতে এটি মুখ্য ভূমিকা পালন করে। দেশের বেকার যুবকরা উক্ত বিষয়গুলো ধারণ করতে পারলে তারাও উদ্দীপকের আকতারের মতো সফল হতে পারবে।"
        }
      ]
    },
    {
      "number": "10",
      "uddipok": "একসময় বাংলাদেশ শুধুমাত্র কাঁচাপাট, পাটজাত দ্রব্য, চা, চামড়া, নিউজপ্রিন্ট কাগজ ইত্যাদি রপ্তানি করত। বর্তমানকালে রপ্তানি বাণিজ্যের গতিপ্রকৃতিতে পরিবর্তন সাধিত হওয়ায় বাংলাদেশ তৈরি পোশাক, হিমায়িত খাদ্য, সিরামিক, শাকসবজি, তাজা ফুল, হোসিয়ারি দ্রব্য, হস্তশিল্প ইত্যাদি নানাবিধ দ্রব্য রপ্তানি করছে। ফলে দেশের অর্থনীতি ক্রমশ শক্তিশালী হচ্ছে। তথাপি মেট্রোরেল প্রকল্প, রূপপুর পারমাণবিক বিদ্যুৎ প্ল্যান্ট এবং দেশের অবকাঠামোগত উন্নয়ন করার জন্য বিভিন্ন রকম কঠিন শর্ত মেনে বাংলাদেশ সরকার বৈদেশিক সাহায্য গ্রহণ করছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "একটি সার্বভৌম দেশ নিজ ভৌগোলিক সীমানার মধ্যে যে বাণিজ্য সংগঠিত করে, তাকে অভ্যন্তরীণ বাণিজ্য বলে।"
        },
        {
          "label": "খ",
          "question": "",
          "explanation": "আন্তর্জাতিক বাজারে টিকে থাকতে হলে উৎপাদন দক্ষতা বৃদ্ধির মাধ্যমে উৎপাদন ক্ষমতা বৃদ্ধি করতে হবে। আন্তর্জাতিক বাণিজ্যে সর্বদা কঠোর প্রতিযোগিতা বিরাজমান। বর্তমানে মুক্তবাজার অর্থনীতিতে সকল দেশই চায় যেন তাদের পণ্যের গুণগতমান সর্বোচ্চ থাকে। আন্তর্জাতিক বাণিজ্যে জড়িত দেশগুলোর দেশীয় সম্পদের সুষ্ঠু ব্যবহার নিশ্চিতের মাধ্যমে তাদের উৎপাদন দক্ষতা ও উৎপাদন বৃদ্ধি করে।"
        },
        {
          "label": "গ",
          "question": "",
          "explanation": "রপ্তানি বাণিজ্য হচ্ছে একটি প্রক্রিয়া যার মাধ্যমে একটি দেশ অন্য। দেশে পণ্য ও সেবা বিক্রি করে। বাংলাদেশ যেসব পণ্য সামগ্রী দীর্ঘকাল ধরে বিশ্ব বাজারে রপ্তানি করে আসছে, সেগুলোকে প্রচলিত দ্রব্য বলে। অন্যদিকে, কিছুদিন বিদেশে রপ্তানী করা হয়, তাকে অপ্রচলিত রপ্তানি পণ্য বলা হয়। উদ্দীপকের আলোকে বাংলাদেশের প্রচলিত ও অপ্রচলিত রপ্তানি দ্রব্যসমূহের তালিকা নিম্নরূপ: প্রচলিত রপ্তানি দ্রব্যসমূহ অপ্রচলিত রপ্তানি দ্রব্যসমূহ কাঁচা পাট তৈরি পোশাক পাটজাত দ্রব্য হিমায়িত খাদ্য চা সিরামিক চামড়া শাক-সবজি নিউজপ্রিন্ট কাগজ তাজা ফুল হোসিয়ারি দ্রব্য হস্তশিল্প"
        },
        {
          "label": "ঘ",
          "question": "",
          "explanation": "উদ্দীপকে বর্ণিত দেশের অর্থনৈতিক উন্নয়নে বৈদেশিক সাহায্য ও আন্তর্জাতিক বাণিজ্যের মধ্যে, আন্তর্জাতিক বাণিজ্য অধিক প্রয়োজনীয়। বৈদেশিক সাহায্য দেশের আত্মমর্যাদা ও আত্মবিশ্বাস নষ্ট করে। দেশের অর্থনীতিতে পরমুখাপেক্ষিতা বৃদ্ধি করে। অন্যদিকে, আন্তর্জাতিক বাণিজ্যের মাধ্যমে একটি দেশ অর্থনৈতিকভাবে সচল হয়ে উঠে। দেশে বৈদেশিক মুদ্রার আগমন ঘটে। বৈদেশিক সাহায্যে বিভিন্ন প্রকার শর্ত প্রদান করা হয়ে থাকে, যা দেশের উন্নয়নে বাধা সৃষ্টি করে। দেশের উন্নয়নের গতিশীলতা হ্রাস করে। তাছাড়া বৈদেশিক সাহায্য হতে প্রাপ্ত অর্থ নির্দিষ্ট খাতেই ব্যয় করতে হবে। কিন্তু আন্তর্জাতিক বাণিজ্য এমন কোন বিধি-নিষেধ নাই। বৈদেশিক বাণিজ্যের মাধ্যমে প্রাপ্ত অর্থ দেশের অর্থনীতির চাকা সচল রাখে। আবার, বৈদেশিক সাহায্যে অনেক সময় দেখা যায়, দাতা দেশ চায় না গ্রহীতা দেশ খুব বেশি উন্নয়ন করুক, যার ফলে তারা তাদের স্বার্থ হাসিলের ন্যায় শর্ত দিয়ে থাকে। বৈদেশিক সাহায্যে দেশ দেউলিয়া হওয়ার ভয় থাকে কিন্তু বৈদেশিক বাণিজ্যে এমন কিছু সুযোগ নেই। উদ্দীপকে দেখা যায় বাংলাদেশ বিভিন্ন অপ্রচলিত পণ্য রপ্তানি শুরু করেছে যা দেশের অর্থনীতির চালিকাশক্তি মজবুত করবে। অপরদিকে, বিভিন্ন কঠিন শর্ত মেনে, অবকাঠামগত উন্নয়নের জন্য বৈদেশিক সাহায্য অর্জন করেছে, যা বাংলাদেশকে পরনির রশীল করে তুলছে, বাংলাদেশ সরকারের উচিত, বৈদেশিক সাহায্যের পরিবর্তে বৈদেশিক বাণিজ্যের দিকে সদৃষ্টি দেওয়া।"
        }
      ]
    },
    {
      "number": "11",
      "uddipok": "সমগ্র বিশ্ব করোনা ভাইরাসে আক্রান্ত। পৃথিবীর সকল দেশের অর্থনৈতিক কর্মকাণ্ড ও শিল্পখাতসহ ব্যাপকভাবে বাধাগ্রস্ত হয়েছে। কিন্তু বর্তমান সরকারের সময়োপযোগী এবং সঠিক পদক্ষেপ গ্রহণের ফলে বাংলাদেশের শিল্পখাত ও অর্থনৈতিক কর্মকাণ্ড বড় ধরনের সমস্যার সম্মুখীন হয়নি। শুল্ককর রেয়াত, আমদানি নীতি উদারীকরণ, ভর্তুকি প্রদান, আয়কর সুবিধা, বিদ্যুৎ ও জ্বালানি সরবরাহ, সহজ ঋণ সুবিধা ইত্যাদি বিভিন্ন পদক্ষেপ গ্রহণের ফলে আন্তর্জাতিক বাণিজ্যের গতিধারা চলমান আছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "বিশেষ সুবিধা প্রদান সাপেক্ষে এক দেশ থেকে অন্য দেশে সম্পদ হস্তান্তরকে বৈদেশিক সাহায্য বলে।"
        },
        {
          "label": "খ",
          "question": "",
          "explanation": "বিশ্বায়নের মাধ্যমে বর্তমানে আন্তর্জাতিক বাণিজ্য মুক্ত বাজারে প্রবেশ করেছে। এখন খুব সহজেই এক দেশ অন্য দেশের সাথে সম্পর্ক স্থাপন করতে সক্ষম। এর ফলে স্বল্পোন্নত দেশসমূহের সংস্কৃতির উপর নেতিবাচক প্রভাব পড়ছে। তারা নিজেদের মূল্যবোধ হারিয়ে পশ্চিমা অপসংস্কৃতির কাছে নিজেদের বিলিয়ে দিচ্ছে, যা একটি দেশকে ধ্বংসের দিকে এগিয়ে নিয়ে যাচ্ছে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত পদক্ষেপ সমূহ রপ্তানি বাণিজ্যের গতিধারা চলমানের ক্ষেত্রে ইতিবাচক ভূমিকা পালন করে। নিম্ন তা আলোচনা করা হল। (১) শুল্ককর রোয়াতঃ রপ্তানিকারকদের প্রয়োজনীয় কাঁচামাল আমদানির উপর শুল্ক অব্যাহতি দিলে এবং উৎপাদিত পণ্যের উপর আবগারি শুল্ক প্রত্যাহার করা হলে, রপ্তানিকারক রপ্তানি বাণিজ্যে উৎসাহিত হবে এবং তা রপ্তানি বাণিজ্যকে ত্বরান্বিত করবেন। (২) আমদানি নীতি উদারকরণঃ আমাদের দেশে উৎপাদনের জন্য পর্যাপ্ত সামগ্রী নেই। ফলে অন্য দেশ হতে উপকরণ আমদানি করতে হয়। আমদানি সম্পর্কিত খরচ, শুল্ক ও করের বিষয়ে বিধি-নিষেধ শিথিল করতে হবে।  (৩) ভর্তুকি প্রদানঃ রপ্তানি সম্প্রসারিত করার জন্য ভর্তুকি প্রদান করা হলে রপ্তানি কারকরা উৎসাহিত হবে এবং রপ্তানি বৃদ্ধি পাবে। (৪) আয়কর সুবিধাঃ চলিত ও অপ্রচলিত রপ্তানির দ্রব্যের ক্ষেত্রে আয়কর রিবেটের সুবিধা প্রদান করা হলে রপ্তানি বৃদ্ধি পাবে। (৫) বিদ্যুৎ ও জ্বালানি সরবরাহঃ রপ্তানি শিল্পে উৎপাদনের জন্য ব্যবহৃত বিদ্যুৎ ও জ্বালানির দাম হ্রাস করতে হবে। (৬) সহজ ঋণঃ রপ্তানিকারকদের সহজ শর্তে ঋণ প্রদান করতে হবে এবং সুদের পরিমাণ কম রাখতে হবে।  অতএব, বলা যায়, উদ্দীপকে উল্লেখিত পদক্ষেপ রপ্তানি বাণিজ্যে ইতিবাচক ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত পরিস্থিতিতে রপ্তানি বাণিজ্যে সম্প্রসারণে আরোও যে সমস্ত পদক্ষেপ গ্রহণ করা যেতে পারে, নিম্নে তা নিয়ে মতামত দেওয়া হল। (১) বাজার সার্ভেঃ বিদেশে আমাদের দ্রব্যের জন্য আরও অধিক এবং উত্তম বাজার খোঁজে বের করার জন্য রপ্তানি উন্নয়ন ব্যুরোকে আন্তর্জাতিক বাজার সার্ভে করতে হবে এবং সেই অনুযায়ী রপ্তানি বৃদ্ধির জন্য ব্যবস্থা গ্রহণ করতে হবে। (২) টাকার মূল্যমান যৌক্তিকীকরণঃ আমাদের রপ্তানি কার্যক্রমকে উন্নত করার জন্য টাকার বাস্তবিক মূল্যবান নির্ধারণ করা দরকার। তার জন্য টাকার রূপান্তরকরণ ব্যবস্থা গ্রহণ করতে হবে। (৩) বিদেশে ভ্রমণের সুবিধাঃ রপ্তানি বৃদ্ধির উদ্দেশ্যে রপ্তানিকারকদের বিদেশে ভ্রমণের সুবিধা দিতে হবে। এতে করে তারা বিদেশি বাজার ও ক্রেতা সম্পর্কে তথ্য পাবে। (৪) ক্রেডিট কার্ড প্রবর্তনঃ রপ্তানিকারকদের বিদেশে ভ্রমণকে ঝুঁকিবিহীন, সম্মানজনক ও মর্যাদা সম্পন্ন করার জন্য তাদের অনুকূলে বরাদ্দকৃত বৈদেশিক মুদ্রার বিপরীতে ক্রেডিট কার্ড প্রদানের ব্যবস্থা গ্রহণ করতে হবে। (৫) জাতীয় রপ্তানি মেলাঃ রপ্তানি উন্নয়ন ব্যুরোর উদ্যোগে সরকার প্রতিবছর জাতীয় রপ্তানি মেলার আয়োজন করে থাকে। এর মাধ্যমে রপ্তানিযোগ্য পণ্যের উৎপাদন ও রপ্তানি বৃদ্ধি পায়। উপরিউক্ত পদক্ষেপ গুলো যদি সঠিকভাবে বাস্তবায়ন সম্ভব হয়, তবে রপ্তানি বাণিজ্য বহুলাংশে বৃদ্ধি পাবে।"
        }
      ]
    }
  ]
}