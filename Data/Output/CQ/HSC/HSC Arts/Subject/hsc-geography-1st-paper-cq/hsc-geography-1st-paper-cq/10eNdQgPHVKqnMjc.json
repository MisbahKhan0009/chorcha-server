{
  "title": "আইডিয়াল কলেজ, মতিঝিল ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "সৌরজগতের তৃতীয়তম গ্রহ হচ্ছে P। এই গ্রহটির বায়ুমণ্ডলের 'T নামক স্তরটিতে উদ্ভিদ ও প্রাণীর বেঁচে থাকার জন্য যাবতীয় উপাদান বিদ্যমান। কিন্তু মানুষের বিভিন্ন কার্যক্রমের ফলে উদ্ভুত গ্যাস দ্বারা 'T' স্তরের জলবায়ুর একটি বিশেষ উপাদান প্রতিনিয়ত দূষিত হচ্ছে। যা উদ্ভিদ ও প্রাণী জগতের জন্য মারাত্মক ক্ষতিকর।",
      "tag": "ISCM 24",
      "sub_questions": [
        {
          "label": "ক",
          "question": "বায়ু দূষক কাকে বলে?",
          "explanation": "যে সকল পদার্থের দ্বারা বায়ুর উপাদান দূষিত হয় তাদেরকে দূষক বলে।"
        },
        {
          "label": "খ",
          "question": "উদ্ভিদের উপর বায়ুদূষণের প্রভাব ব্যাখ্যা করো।",
          "explanation": "বায়ু দূষণের মাত্রা কম হলেও ধীরে ধীরে তা উদ্ভিদ প্রজাতির গঠনে পরিবর্তন আনে। এছাড়া বায়ুদূষক উদ্ভিদ প্রজাতির উপর সঞ্চিত হয়ে খাদ্য শৃঙ্খলে প্রবেশ করে থাকে। ফলে উদ্ভিদের উপর নির্ভরশীল প্রাণিজগত বিপর্যস্ত হয়। এছাড়া বায়ুদূষক উদ্ভিদের পাতা, কচি ডগায় আক্রমণ চালিয়ে সৌন্দর্য বিনষ্ট করে থাকে। সুতরাং বায়ুদূষণ উদ্ভিদের উপর বিরূপ প্রভাব ফেলে।"
        },
        {
          "label": "গ",
          "question": "উদ্দীপকে ‘T’ স্তরটি দূষিত হবার কারণ ব্যাখ্যা করো।",
          "explanation": "উদ্দীপকে T দ্বারা বায়ুমণ্ডলকে এবং দূষণ বলতে বায়ুদূষণকে ইঙ্গিত করা হয়েছে। নিম্নের অনুরূপ: উদ্দীপকে বায়ুদূষণকে ইঙ্গিত করা হয়েছে। বায়ুতে সাধারণত বিভিন্ন ধরনের গ্যাসীয় উপাদান (O 2 , N 2 , CO 2 , H₂O) নির্দিষ্ট অনুপাতে বিদ্যমান থাকে। যদি কোনো কারণে বায়ুতে গ্যাসের (CO 2 , SO₂) ঘনত্বের পরিবর্তন ঘটে তখনই বায়ু দূষিত হয়। বায়ুদূষণের বিভিন্ন কারণ রয়েছে যা সরাসরি বায়ুকে দূষিত করছে। যেমন- নগরায়ণ, শিল্পায়ন, যানবাহনের ধোঁয়া, ইটভাটা, খোলা স্থানের আবর্জনা ইত্যাদি। CO₂ একটি গ্রিন হাউস গ্যাস। কলকারখানার চিমনি দিয়ে নির্গত ধোঁয়ায় এ গ্যাস প্রচুর পরিমাণে বিদ্যমান। এছাড়া পরিবহন (বাস, ট্রাক) ও শিল্পক্ষেত্রে (লৌহ ও ইস্পাত) নির্গত ধোঁয়া থেকে বাতাস দূষিত হয়। বিভিন্ন তৈল জাতীয় জ্বালানিসমূহের দহন ক্রিয়ার (combustion) ফলে সীসা, তামা, জিংক ইত্যাদি মিশ্রিত গ্যাস, কার্বন মনোঅক্সাইড (CO), সালফার ডাই অক্সাইড (SO₂) প্রভৃতি ক্ষতিকর গ্যাস সৃষ্টি হচ্ছে। SO₂ বায়ুর সাথে মিশে এসিড (H₂SO₄) বৃষ্টির মাধ্যমে জীবকুলের ক্ষতি করে; অন্যদিকে CFC গ্যাস (রেফ্রিজারেটর, এয়ারকুলার প্রভৃতি থেকে নির্গত) বায়ুমণ্ডলের ওজোন স্তরকে ক্রমশ ধ্বংস করছে। এছাড়া উদ্ভিদের পরাগরেণু বায়ুতে মিশে বায়ুকে দূষিত করছে। সুতরাং বলা যায়, বায়ু দূষণের বিবিধ কারণ রয়ছে। তবে মানুষ সচেতন হলে তা অনেকটাই প্রতিরোধ করতে পারে।"
        },
        {
          "label": "ঘ",
          "question": "মানব স্বাস্থ্যের উপর উদ্দীপকে ইঙ্গিতকৃত দূষণটির প্রভাব বিশ্লেষণ করো।",
          "explanation": "নিম্নের অনুরূপ: জীবনধারণ ও বেঁচে থাকার জন্য সবচেয়ে প্রয়োজনীয় উপাদান বায়ু। কিন্তু তা দূষিত হলে আমাদের জীবনের জন্য হুমকি হয়ে দাঁড়ায়। উদ্দীপকে নজীব বায়ু দূষণের কারণে অস্বস্তির মধ্যে পড়ে। বায়ুদূষণের ফলে বিভিন্ন দূষক পদার্থ মানুষের শরীরে প্রবেশ করে। এতে মানুষের রোগ প্রতিরোধ ক্ষমতা কমে যায় এবং মানুষ অসুস্থ হয়ে পড়ে। যথা- i. যানবাহন থেকে নির্গত নানা ধরনের গ্যাসীয় পদার্থের মধ্যে কার্বন ডাইঅক্সাইড (CO₂) উল্লেখযোগ্য। এ গ্যাস মানুষের শরীরে প্রবেশ করলে রক্তের অক্সিজেন সঞ্চালন ক্ষমতা হ্রাস পায়। ii. জ্বালানি তেল ও কয়লা দহনের দরুন সালফার ডাই অক্সাইড (SO₂) উৎপন্ন হয়। এতে শ্বাসকষ্ট, মাথা ধরা, বমি বমি ভাব হয়। iii. রাসায়নিক ও পেট্রোক্যামিকেল কারখানায় যেমন: ইনসুলেটর কারখানা থেকে উৎপন্ন হাইড্রোজেন সালফাইড (HS) গ্যাস চোখ ও গলার ক্ষতি করে। iv. তাপবিদ্যুৎ কেন্দ্রের নির্গত সূক্ষ্ম ধূলিকণা ক্যান্সার রোগ সৃষ্টি করে। V. বিস্ফোরক দ্রব্য, রঙ, সার প্রভৃতি উৎপাদনের সময় যে অ্যামোনিয়া (NH3) নির্গত হয়, তা মানুষের শ্বাসনালীর ক্ষতি করে। সুতরাং বলা যায় যে, বায়ু দূষণ মানবস্বাস্থ্যের জন্য হুমকিস্বরূপ। এজন্য বায়ুদূষণ রোধে আমাদের সচেতন হতে হবে।"
        }
      ]
    },
    {
      "number": "2",
      "uddipok": "রাজিব কক্সবাজার সমুদ্র সৈকতে শীতের ছুটিতে বেড়াতে গিয়ে অনুভব করলো তার বাড়ি দিনাজপুরে তখন প্রচন্ড শীত। কিন্তু সমুদ্র পাড়ে খুব বেশি ঠান্ডাও না আবার খুব বেশি গরমও না। রাজিব এও উপলব্ধি করলো যে জলবায়ুর এই বৈচিত্র্যতা প্রাণী ও উদ্ভিদের উপর প্রভাব বিস্তার করে।",
      "tag": "ISCM 24",
      "sub_questions": [
        {
          "label": "ক",
          "question": "কাল বৈশাখী কাকে বলে?",
          "explanation": "বাংলাদেশে বৈশাখ মাসে উত্তর-পশ্চিম দিক থেকে প্রবাহিত ঝড়কে কালবৈশাখী ঝড় বলে।"
        },
        {
          "label": "খ",
          "question": "বৃষ্টিপাত সংঘটন প্রক্রিয়া ব্যাখ্যা করো।",
          "explanation": "সূর্যের উত্তাপে সৃষ্ট জলীয়বাষ্প উপরের শীতল বায়ুর সংস্পর্শে এলে সহজেই তা সম্পৃক্ত হয়। পরে ঐ সম্পৃক্ত বায়ু অতি ক্ষুদ্র জলকণায় পরিণত হয়ে বায়ুমণ্ডলের ধূলিকণাকে আশ্রয় করে জমাট বেঁধে মেঘের আকারে আকাশে ভাসতে থাকে। বায়ুমণ্ডলের উষ্ণতা কোনো কারণে আরও হ্রাস পেলে ঐ মেঘ ঘনীভূত হয়ে পানিবিন্দুতে অথবা বরফকুচিতে পরিণত হয়। পরবর্তীতে মধ্যাকর্ষণ শক্তির প্রভাবে তা ভূপৃষ্ঠে নেমে আসে। এভাবে বৃষ্টিপাত সংঘটিত হয়ে থাকে।"
        },
        {
          "label": "গ",
          "question": "উদ্দীপকে উল্লিখিত স্থান দুইটির মধ্যে যে কারণে জলবায়ুতে ভিন্নতা দেখা যায় তা ব্যাখ্যা করো।",
          "explanation": "উদ্দীপকের স্থান দুটি কক্সবাজার ও দিনাজপুর। কক্সবাজার সমুদ্র তীরবর্তী অঞ্চল আর দিনাজপুর অঞ্চলটি সমুদ্র থেকে দূরে। অর্থাৎ এ দুটি স্থানের মধ্যে ভিন্নতা হলো সমুদ্র হতে দূরত্ব। সমুদ্রের নিকটবর্তী অঞ্চল সামুদ্রিক জলবায়ু দ্বারা প্রভাবিত হয়। সামুদ্রিক জলবায়ুর প্রভাবে উপকূলবর্তী স্থানে শীত ও গ্রীষ্মের প্রখরতা অনেক কম থাকে। যেমন- একই অক্ষরেখায় অবস্থিত স্থানসমূহের মধ্যে সুমুদ্র হতে দূরবর্তী স্থানের জলবায়ু অপেক্ষাকৃত চরমভাবাপন্ন অর্থাৎ শীতকালে শীতের প্রচণ্ডতা এবং গ্রীষ্মে সৌরতাপের প্রখরতা অনুভূত হয়। অন্যদিকে সমুদ্র তীরবর্তী স্থানসমূহে জলবায়ু সমভাবাপন্ন, সমুদ্র হতে প্রবাহিত আর্দ্র বায়ু শীতকালে বায়ুকে উষ্ণ ও গরমকালে বায়ুকে শীতল করে। বাংলাদেশ সমুদ্র উপকূলে অবস্থিত হওয়ায় এখানে আবহাওয়া চরম হয় না অর্থাৎ শীত ও গ্রীষ্মের প্রখরতা অধিক নয়। কিন্তু আফগানিস্তান সমুদ্র হতে দূরে বলে সেখানকার জলবায়ু চরমভাবাপন্ন অর্থাৎ শীতকালে অধিক শীত এবং গ্রীষ্মকালে অধিক গরম অনুভূত হয়। মস্কো সমুদ্র হতে দূরে অর্থাৎ মহাদেশের অভ্যন্তরে অবস্থিত বলে সেখানে শীত ও গ্রীষ্মকালের তাপমাত্রার ব্যবধান প্রায় ১০০ সেলসিয়াস। অথচ দক্ষিণ-পশ্চিম ইউরোপের উপকূলবর্তী দেশগুলোয় শীত ও গ্রীষ্মকালের তাপমাত্রার। পার্থক্য ০.৭° সেলসিয়াস-এর অধিক নয়। সুতরাং বলা যায়, সমুদ্র থেকে দূরত্ব জলবায়ুর অন্যতম গুরুত্বপূর্ণ নিয়ামক। আর এ কারণেই দিনাজপুর ও কক্সবাজারের মধ্যে জলবায়ুজনিত ভিন্নতা দেখা যায়।"
        },
        {
          "label": "ঘ",
          "question": "উদ্দীপকে উল্লিখিত রাজিবের উপলব্ধির সাথে তুমি কি একমত? তোমার মতামত উপস্থাপন করো।",
          "explanation": "উদ্দীপকে উল্লিখিত রাজিবের উপলব্ধি হলো জলবায়ুর বৈচিত্র্যতা প্রাণী ও উদ্ভিদের উপর প্রভাব বিস্তার করে। পৃথিবীর বিভিন্ন স্থানের জলবায়ুর ভিন্নতার কারণে মানুষের জীবন-যাপন প্রণালিতে ও উদ্ভিদের বিস্তরণের ক্ষেত্রে তারতম্য হয়ে থাকে। অনুকূল জলবায়ু ও বিস্তীর্ণ কৃষি ভূমির কারণে মৌসুমি জলবায়ু অঞ্চলের লোক বসতি ঘন। কৃষিই অধিবাসীদের প্রধান উপজীবিকা। অধিবাসীগণ অলস প্রকৃতির এবং ভাগ্যের ওপর নির্ভরশীল। মৌসুমি জলবায়ুতে বেশি বৃষ্টির অন্যলে চিরহরিৎ বৃক্ষ, মাঝারি বৃষ্টি অঞ্চলে গুল্মজাতীয় উদ্ভিদ আর কম বৃষ্টিপাতযুক্ত অঞ্চলে তৃণ জাতীয় উদ্ভিদ বেশি লক্ষ করা যায়। আবার ভূমধ্যসাগরীয় জলবায়ু অঞ্চলের লোক বসতি তত ঘন নয়। যদিও কৃষিই অধিবাসীদের প্রধান উপজীবিকা। তবে তা বাণিজ্যিক ও বাগিচা কৃষি। বর্তমানে শ্রম শিল্পের উন্নতির ফলে উপজীবিকায় কিছু পরিবর্তন লক্ষ করা যায়। অধিবাসীগণ অপেক্ষাকৃত পরিশ্রমী। আর্দ্র বৃষ্টিবহুল শীতকাল এবং বৃষ্টিহীন দীর্ঘ গ্রীষ্মকাল বিরাজ করে বলে এ অঞ্চলে ছোট ছোট গাছ ও ঝোপঝাড় বেশি জন্মে এবং এগুলো শুষ্কতা মোকাবেলার ক্ষমতাসম্পন্ন।নিরক্ষীয় জলবায়ু অঞ্চলে আরও দেখা যায়, এ অঞ্চলের অধিবাসীরা বিভিন্ন উপজীবিকায় নিয়োজিত। ঘন সন্নিবিষ্ট বনভূমি থাকায় বন্য ফলমূল আহরণ, জুম চাষ, পশু, পাখি শিকার ইত্যাদি তাদের প্রধান উপজীবিকা। তবে দক্ষিণ পূর্ব এশিয়ার নিরক্ষীয় দেশসমূহ কৃষিকাজে উন্নতি লাভ করেছে। সারাবছর ধরে প্রচুর বৃষ্টিপাত এবং অধিক তাপের জন্য এ অঞ্চলে প্রশস্ত পত্রযুক্ত চিরহরিৎ বৃক্ষের গভীর বনের সৃষ্টি হয়েছে। অতএব, উপরোক্ত জলবায়ু অঞ্চল বিশ্লেষণ থেকে বুঝা যায় যে, অনিকের বাবার উক্তিটি যথার্থ।"
        }
      ]
    },
    {
      "number": "3",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "আদ্রতা কাকে বলে?",
          "explanation": "বায়ুতে উপস্থিত জলীয়বাষ্পের পরিমাণকে আর্দ্রতা বলে।"
        },
        {
          "label": "খ",
          "question": "মেঘ কীভাবে সংঘটিত হয়- ব্যাখ্যা করো।",
          "explanation": "সম্পৃক্ত বায়ু উষ্ণ হলে তখন এটি আরও বেশি জলীয়বাষ্প ধারণ করতে পারে। আবার উপরে ওঠে বায়ু শীতল হতে থাকলে পূর্বের মতো বেশি জলীয়বাষ্প ধারণ করে রাখতে পারেনা। তখন জলীয়বাষ্পের কিছু অংশ পানিতে পরিণত হয়। এই প্রক্রিয়াকে ঘনীভবন বলে; যা মেঘ সৃষ্টির প্রধানতম প্রক্রিয়া। উর্ধ্বমুখী সম্পৃক্ত বায়ু ঘনীভূত হতে থাকলে বাতাসে ভাসমান ধূলিকণা এবং অন্যান্য কণিকাকে আশ্রয় করে নানা প্রকারের মেঘের সৃষ্টি করে।"
        },
        {
          "label": "গ",
          "question": "উদ্দীপকে এ অঞ্চলের জলবায়ু ব্যাখ্যা করো।",
          "explanation": "উদ্দীপকের 'A' চিহ্নিত অঞ্চলটি ভূমধ্যসাগরীয় জলবায়ু অঞ্চল। নিম্নের অনুরূপ: উদ্দীপক অনুযায়ী তৌকির উচ্চ শিক্ষার জন্যে ভূমধ্যসাগরীয় জলবায়ু অঞ্চলের একটি দেশে গিয়েছে। মহাদেশগুলোর পশ্চিমাংশে ৩৩০ থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখা যায়। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পতুর্গাল, স্পেন, ফ্রান্স, ইতালি, তুরস্ক, সিরিয়া, লেবানন, ইসরাইল, মাল্টা, গ্রিস এবং বলকান ও অস্ট্রেলিয়ার মারে নদী অববাহিকার দক্ষিণাংশ। ভূমধ্যসাগরীয় জলবায়ু অঞ্চলের অন্যতম বৈশিষ্ট্য হলো মৃদুভাবাপন্ন শীত ও রৌদ্রকরোজ্জল আবহাওয়া। এ অঞ্চলের দেশগুলো নাতিশীতোষ্ণ মণ্ডলে অবস্থিত হওয়ার কারণে তাপের তেমন প্রখরতা অনুভূত হয় না। ভূমধ্যসাগরীয় জলবায়ু অঞ্চলে বৃষ্টিবহুল শীতকাল এবং বৃষ্টিহীন গ্রীষ্মকাল পরিলক্ষিত হয়। এ অঞ্চলে তৃণভূমির পরিমাণ কম হওয়ার কারণে পশুপালন খুব একটা হয় না।"
        },
        {
          "label": "ঘ",
          "question": "উদ্দীপকের B ও C অঞ্চলের জলবায়ুর তুলনামূলক বৈশিষ্ট্য বিশ্লেষণ করো।",
          "explanation": "উদ্দীপকে 'B' ও 'C' দ্বারা নিরক্ষীয় ও মৌসুমি জলবায়ু নির্দেশ করা হয়েছে। জলবায়ু দুইটির তুলনামূলক বৈশিষ্ট্য নিচে ছকের মাধ্যমে বিশ্লেষণ করা হলো- i. নিরক্ষীয় জলবায়ু উভয় গোলার্ধে নিরক্ষরেখা ৫০ অক্ষাংশের মধ্যে অবস্থিত। মৌসুমি জলবায়ু অঞ্চল নিরক্ষরেখার উভয় পার্শ্বে ১৫০ থেকে ৩০০ অক্ষাংশের মধ্যবর্তী অঞ্চলে অবস্থিত। ii. নিরক্ষীয় অঞ্চলের জলবায়ু উষ্ণ ও আর্দ্র বলে সবসময় ভ্যাপসা গরম অনুভূত হয়। মৌসুমি অঞ্চলের জলবায়ু সমভাবানপন্ন, ফলে স্বাস্থ্যকর এবং মনোরম। iii. নিরক্ষীয় অঞ্চলের বার্ষিক গড় তাপমাত্রা ২৭০ সে. এবং তাপমাত্রার ব্যবধান ২১০ থেকে ৩৮০ সে। অন্যদিকে মৌসুমি অঞ্চলের গ্রীষ্মকালীন গড় তাপমাত্রা ২১০ থেকে ৩২° সে. এবং শীতকালীন গড় তাপমাত্রার পার্থক্য ১০° সে. এর অধিক হয় না। iv. নিরক্ষীয় অঞ্চলে দিন-রাত্রির তাপমাত্রার 'পার্থক্য অত্যন্ত বেশি। অপরদিকে মৌসুমি অঞ্চলে দিন ও রাত্রির তাপমাত্রার গড় পার্থক্য অত্যন্ত কম। V. অয়ন বায়ুর প্রভাবে নিরক্ষীয় অঞ্চলে বার মাস বজ্র ও ঝাড়সহ প্রতিদিন অপরাহ্নে প্রচুর বৃষ্টিপাত হয়। মৌসুমি অঞ্চলে মৌসুমি বায়ুর প্রভাবে গ্রীষ্মকালে প্রচুর বৃষ্টিপাত হয় এবং শীতকাল শুষ্ক থাকে। vi. নীরক্ষীয় ও মৌসুমি জলবায়ু অঞ্চলের গড় বৃষ্টিপাত যথাক্রমে- ২০২-২৫৪ সে.মি এবং ১২৭-২০৩ সে.মি.। vii. প্রতিকূল জলবায়ু, দ্রুত বর্ধনশীল ঘন বনজঙ্গল, বিরল জনবসতি ইত্যাদি কারণে নিরক্ষীয় অঞ্চলে তেমন চাষাবাদ হয় না। অপরদিকে অসংখ্য নদীবিধৌত পলিযুক্ত উর্বর সমতল ভূমি, মৌসুমি বৃষ্টিপাত; অনুকূল জলবায়ু ইত্যাদির কারণে মৌসুমি অঞ্চল কৃষিকাজের জন্য আদর্শ স্থান। viii. নিরক্ষীয় অঞ্চলে সারাবছর ঋতুভেদে কোনো তারতম্য পরিলক্ষিত হয় না। তবে মৌসুমি অঞ্চলের অন্যতম বৈশিষ্ট্য হলো ঋতুর পরিবর্তন। এ অঞ্চলে মূলত ছয়টি ঋতু দেখা গেলেও গ্রীষ্ম, বর্ষা ও শীতই প্রধান।"
        }
      ]
    },
    {
      "number": "4",
      "uddipok": "মহাসাগর বৈশিষ্ট্য ক পূর্বে ইউরোপ ও আফ্রিকা মহাদেশ খ উত্তরে এশিয়া, পূর্বে অস্ট্রেলিয়া",
      "tag": "ISCM 24",
      "sub_questions": [
        {
          "label": "ক",
          "question": "সমুদ্র স্রোত কাকে বলে?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে এক স্থান হতে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "পৃথিবীর আবর্তন সমুদ্রস্রোতকে প্রভাবিত করে? ব্যাখ্যা করো।",
          "explanation": "পৃথিবী নিজ অক্ষের উপর পশ্চিম হতে পূর্ব দিকে আবর্তিত হয়। এ আবর্তনের সাথে সমুদ্রের পানিও পশ্চিম হতে পূর্বে আবর্তিত হয়ে সমুদ্রস্রোতের সৃষ্টি করে। ফেরেলের (আমেরিকান আবহাওয়াবিদ) সূত্রানুসারে সমুদ্রস্রোত উত্তর গোলার্ধে ডানদিকে এবং দক্ষিণ গোলার্ধে বামদিকে বেঁকে প্রবাহিত হয়।"
        },
        {
          "label": "গ",
          "question": "উদ্দীপকে উল্লিখিত 'ক' মহাসাগরের উত্তর অংশের স্রোতসমূহের বিবরণ দাও।",
          "explanation": "উদ্দীপকে 'ক' তে যে মহাসাগরের ইঙ্গিত রয়েছে সেটি আটলান্টিক মহাসাগর। নিচে আটলান্টিক সাগরের উত্তর অংশের স্রোতগুলো ব্যাখ্যা করা হলো- i. উপসাগরীয় স্রোত: দক্ষিণ নিরক্ষীয় স্রোতের একটি শাখা নিরক্ষরেখা অতিক্রম করে দক্ষিণ আমেরিকার উত্তর উপকূল দিয়ে ক্যারিবিয়ান সাগরে প্রবেশ করে। সেখানে উত্তর নিরক্ষীয় স্রোতের একটি শাখা এসে মিলিত হয়। এই মিলিত স্রোত মেক্সিকো উপসাগরে প্রবেশ করে উপসাগরীয় স্রোত নাম ধারণ করে। ii. উত্তর আটলান্টিক প্রবাহ পশ্চিমা বায়ু দ্বারা তাড়িত হয়ে উপসাগরীয় স্রোতের যে শাখা আটলান্টিকের উত্তর দিকে ব্রিটিশ দ্বীপপুঞ্জ ও নরওয়ের উপকূলের দিকে যায়, তা উত্তর আটলান্টিক প্রবাহ নামে পরিচিত। iii. ক্যানারি স্রোত: উষ্ণ উপসাগরীয় স্রোতের একটি শাখা পূর্ব দিকে অগ্রসর হয়ে পর্তুগালের পশ্চিমে উপকূলের দিকে যায়। পরে দক্ষিণে বেঁকে ক্যানারি দ্বীপপুঞ্জের পাশ দিয়ে আফ্রিকার পশ্চিম উপকূলের দিকে প্রবাহিত হয়। উপসাগরীয় স্রোত উষ্ণ হলেও উত্তর মহাসাগরের দিক থেকে আগত সুমেরু স্রোতের একটি শাখা অন্তঃস্রোতরূপে এর সাথে মিলিত হয়ে স্রোতটিকে শীতল স্রোতে পরিণত করে। iv. উত্তর নিরক্ষীয় স্রোত ক্যানারি স্রোত উত্তর-পূর্ব অয়ন বায়ুর প্রভাবে দক্ষিণ-পশ্চিম দিকে বেঁকে নিরক্ষরেখার উত্তর দিয়ে সোজা পশ্চিম দিকে প্রবাহিত হয়। এই উষ্ণ স্রোতটি উত্তর নিরক্ষীয় স্রোত নামে পরিচিত। v.বাহামা স্রোত: উত্তর নিরক্ষীয় স্রোতের যে শাখাটি বাহামা 'দ্বীপপুঞ্জের পাশ দিয়ে উপসাগরীয় স্রোতের সাথে মিলিত হয় তা বাহামা স্রোত নামে পরিচিত। vi. গিনি স্রোত: নিরক্ষীয় বিপরীত স্রোত আফ্রিকার পশ্চিম উপকূলে এসে ক্যানারি স্রোতের একটি শাখার সাথে মিলিত হয়ে গিনি উপসাগরে প্রবেশ করে। গিনি স্রোত নাম নিয়ে তা নিরক্ষরেখা ও গিনি উপসাগর অতিক্রম করে পশ্চিম আফ্রিকার উপকূল দিয়ে বেঙ্গুয়ালা স্রোতের পূর্বপার্শ্বে বিলীন হয়ে যায়। vii. পূর্ব ও পশ্চিম গ্রিনল্যান্ড স্রোত: গ্রিনল্যান্ডের পূর্ব ও পশ্চিম উপকূলে সুমেরু স্রোতের দুটি শাখা দক্ষিণ দিকে প্রবাহিত হচ্ছে। এরা যথাক্রমে পূর্ব গ্রিনল্যান্ড ও পশ্চিম গ্রিনল্যান্ড স্রোত হিসাবে পরিচিত। viii. ল্যাব্রাডর স্রোত: পূর্ব ও পশ্চিম গ্রিনল্যান্ড স্রোত কানাডার ল্যাব্রাডর উপদ্বীপের নিকট মিলিত হয়ে ল্যাব্রাডর স্রোত নামে দক্ষিণে অগ্রসর হয়ে নিউফাউন্ডল্যান্ডের নিকট দু'ভাগে বিভক্ত হয়েছে। একটি শাখা উত্তর আমেরিকার পূর্ব উপকূল দিয়ে এবং অপর শাখা উপসাগরীয় স্রোতের নিচ দিয়ে প্রবাহিত। ix. সুমেরু স্রোত: সুমেরু মহাসাগর হতে আগত এ স্রোত গ্রিনল্যান্ডের উত্তর পাশ দিয়ে প্রবাহিত হওয়া ছাড়াও অন্তঃস্রোতরূপে উত্তর আটলান্টিকের নিচ দিয়ে ক্যানারি স্রোতের সাথে মিলিত হয়ে সেটাকে শীতল স্রোতে পরিণত করে। X. ইরমিনজার স্রোত: সুমেরু সাগর থেকে আইসল্যান্ডের পূর্ব ও দক্ষিণ উপকূল দিয়ে দক্ষিণে অগ্রসর হয়ে উত্তর আটলান্টিক স্রোতের ঘূর্ণাবর্তে এটি শেষ হয়ে যায়। xi. নিরক্ষীয় বিপরীত স্রোত: উত্তর ও দক্ষিণ নিরক্ষীয় স্রোতের মধ্যবর্তী স্থানে নিরক্ষরেখার ঈষৎ উত্তরে সোজা পশ্চিম থেকে পূর্বদিকে যে স্রোত প্রবাহিত হয় তাকে নিরক্ষীয় বিপরীত স্রোত বলে।"
        },
        {
          "label": "ঘ",
          "question": "উদ্দীপকে উল্লিখিত 'খ' মহাসাগরটির স্রোতসমূহ মানবজীবনে যে প্রভাব ফেলে তা বিশ্লেষণ করো।",
          "explanation": "উদ্দীপকে 'খ' তে ভারত মহাসাগরের কথা বলা হয়েছে। ভারত মহাসাগরীয় স্রোতগুলো হলো- গ্রীষ্মকালীন ও শীতকালীন মৌসুমি স্রোত, সোমালী, মোজাম্বিক, মাদাগাস্কার স্রোত, আগুলহাস স্রোত, পশ্চিম অস্ট্রেলিয় স্রোত প্রভৃতি উল্লেখযোগ্য। মানবজীবনে ভারত মহাসাগরের স্রোতগুলোর প্রভাব আলোচনা করা হলো- গ্রীষ্মকালীন ও শীতকালীন মৌসুমি স্রোতের প্রভাব: উত্তর ভারত মহাসাগরের গ্রীষ্মকালীন মৌসুমি স্রোত সম্পূর্ণ ভিন্ন বৈশিষ্ট্যসম্পন্ন। এ স্রোতের প্রভাবে সমগ্র দক্ষিণ এশিয়াতে প্রবল বৃষ্টিপাত হয়। দক্ষিণ এশিয়ার সম্পূর্ণ কৃষিকাজ এই মৌসুমি স্রোতপ্রবাহ ও এর কারণে বৃষ্টিপাতের উপর নির্ভরশীল ছিল। বর্তমানে কৃষি পদ্ধতির পরিবর্তন সত্ত্বেও বাংলাদেশ ও ভারতের কৃষির একটা বড় অংশ এবং মৎস্য প্রজনন বর্ষার ওপর নির্ভরশীল। সোমালি, মোজাম্বিক, মাদাগাস্কার ও আগুলহাস স্রোতের প্রভাব: আফ্রিকার উপকূলে উষ্ণ সোমালী, মোজাম্বিক, মাদাগাস্কার ও আগুলহাস স্রোত প্রবাহিত থাকার কারণে প্রচুর বৃষ্টিপাত হয় এবং এ এলাকাগুলো কৃষিকার্যে যথেষ্ট উন্নত। এই বৃষ্টিপাতের কারণে উক্ত এলাকাগুলোতে বর্ষজীবী উদ্ভিদ জন্মাতে দেখা যায়। উষ্ণ স্রোতের গতিপথে সামুদ্রিক জাহাজগুলোও দ্রুত যাতায়াত করতে পারে। উষ্ণ স্রোত প্রবাহিত থাকার কারণে মিয়ানমার, মালয়েশিয়ায় ও সুমাত্রা উপকূলের জাহাজ চলাচল নির্বিঘ্ন থাকে এবং উপকূলীয় এলাকার বৃষ্টিপাতে স্রোতগুলো প্রভাব বিস্তার করে। পশ্চিম অস্ট্রেলিয় স্রোতের প্রভাব: পশ্চিম অস্ট্রেলিয় স্রোতটি পর্যায়ক্রমে উষ্ণতাপ্রাপ্ত হয় বিধায় ঐ উপকূলে বৃষ্টিপাত কম হয়। ফলে উপকূলীয় এলাকায় জলাভূমি সৃষ্টি হয়েছে। তবে স্রোতের উত্তরাংশে উপকূল এলাকায় বৃষ্টিপাত বেশি বলে ঘন বনাঞ্চল সৃষ্টি হয়েছে। নিরক্ষীয় স্রোতের প্রভাব: উষ্ণ দক্ষিণ নিরক্ষীয় স্রোতপথে অস্ট্রেলিয়া ও প্রশান্ত মহাসাগরীয় অঞ্চল থেকে জাহাজ আফ্রিকার পথে এবং আফ্রিকা থেকে নিরক্ষীয় বিপরীত স্রোত কিংবা গ্রীষ্মকালীন মৌসুমি স্রোত পথে প্রশান্ত মহাসাগরীয় অঞ্চলে জাহাজ চলাচল করে। পরিশেষে বলা যায়, ভারত মহাসাগরীয় স্রোতগুলো উপকূলীয় এলাকায় জলবায়ু, কৃষি, শিল্প ও ব্যবসা-বাণিজ্যের ওপর প্রত্যক্ষ ও পরোক্ষ প্রভাব বিস্তার করে থাকে।"
        }
      ]
    },
    {
      "number": "5",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "বিচুণীভবন কাকে বলে?",
          "explanation": "শিলারাশির চূর্ণবিচূর্ণ হওয়ার প্রক্রিয়াকে বিচূর্ণীভবন বলে।"
        },
        {
          "label": "খ",
          "question": "ভূ-অভ্যন্তর ব্যাখ্যা করো।",
          "explanation": "পৃথিবীর অভ্যন্তরীণ গঠনকে তিনটি স্তরে বিভক্ত করা হয়েছে। গোলাকার পৃথিবীর একেবারে বাইরের অংশকে বলা হয় অশ্মমণ্ডল। এর গভীরতা ৬০ কি.মি; ঘনত্ব ২.৯ কি. গ্রা. এবং সর্বোচ্চ তাপমাত্রা ১০০০° সে. সিলিকন ও অ্যালুমিনিয়াম এর প্রধান উপাদান। ভূত্বকের নিচ থেকে কেন্দ্রমণ্ডলের বহিঃভাগ পর্যন্ত গুরুমন্ডর বিস্তৃত। এর গভীরতা ১৫ কিমি থেকে ২৯০০ কিমি পর্যন্ত। এ স্তরের ঘনত্ব ৩ থেকে ১০ কি. গ্রা. এবং সর্বোচ্চ তাপমাত্রা ৩০০০° সে.। এ স্তরটি সিলিকন, ম্যাগানেসিয়াম, লোহা, কার্বন প্রভৃতি উপাদানে গঠিত। পৃথিবীর অব্যন্তরভাগের শেষ স্তরটি হলো কেন্দ্রমণ্ডল। এ মণ্ডলটি গুরুমণ্ডল থেকে পৃথিবীর কেন্দ্র পর্যন্ত বিস্তৃত। এ স্তরের ঘনত্ব ১১.৮-১৩.৬ কি. গ্রা. এবং অন্তঃকেন্দ্রে এর তাপমাত্রা ৫০০০° সে.। মণ্ডলটি লোহা, নিকেল, পারদ, সীসা প্রভৃতি কঠিন ও ভারী পদার্থ দ্বারা গঠিত।"
        },
        {
          "label": "গ",
          "question": "উদ্দীপকের 'ক' চিহ্নিত্ব ভূমিরূপটির বৈশিষ্ট্য ব্যাখ্যা করো।",
          "explanation": "উদ্দীপকে 'ক' চিহ্নিত ভূমিরূপটি হলো মধুপুর ও ভাওয়ালের গড়। এলাকাটি ময়মনসিংহ, টাঙ্গাইল, ঢাকা ও গাজীপুর জেলায় অবস্থিত। ময়মনসিংহ ও টাঙ্গাইল নিয়ে মধুপুর গড় এবং ঢাকা ও গাজীপুর নিয়ে ভাওয়াল গড় গঠিত। এর মোট আয়তন ৪,১০৫ বর্গকিলোমিটার। প্লাবন সমভূমি হতে এর গড় উচ্চতা প্রায় ৬ হতে ৩০ মিটার। এ এলাকার মাটি লাল ও কংকরময়। এ চত্বর এলাকার মধ্য দিয়ে বংশী, লক্ষ্যা, বানার, বালু, মুহরী, সুতিয়া, তুরাগ, লৌহজং প্রভৃতি নদী প্রবাহিত। এ অঞ্চলের মধুপুর এলাকা শালবন দ্বারা আবৃত। এলাকাটি কৃষিকাজের জন্য বিশেষ উপযুক্ত নয়। তবে বর্তমানে পানি সেচের সাহায্যে বিভিন্ন প্রকার সবজি ও ফলের চাষ করা হয়।"
        },
        {
          "label": "ঘ",
          "question": "উদ্দীপকের 'খ' ও 'গ' চিহ্নিত অঞ্চল দুটির ভূমিরূপের বৈসাদৃশ্য বিশ্লেষণ করো।'",
          "explanation": "চিত্রের 'খ' ও 'গ' চিহ্নিত অঞ্চল দুটি যথাক্রমে টারশিয়ারি যুগের পাহাড়সমূহ এবং বদ্বীপ সমভূমির অন্তর্ভুক্ত। এ দুটি অঞ্চলের ভূমির গঠন বৈশিষ্ট্যের বৈসাদৃশ্য বিশ্লেষণ করা হলো- 'খ' অঞ্চলটি টারশিয়ারি যুগে হিমালয় পর্বত উত্থিত হওয়ার সময় সৃষ্টি হয়েছে। এ পাহাড়গুলো আসামের লুসাই ও বার্মার আরাকান পাহাড়ের সমগোত্রীয় বলে মনে করা হয়। চট্টগ্রাম ও পার্বত্য চট্টগ্রামের দক্ষিণ- পূর্বাংশ এবং সিলেট জেলার উত্তর-পূর্বাংশ এ অঞ্চলের অন্তর্ভুক্ত। এ অঞ্চলের ভূমি বেলেপাথর, শেল ও কাদামাটি দ্বারা গঠিত। এ অঞ্চলের পাহাড়গুলোর গড় উচ্চতা ৬১০ মিটার। অপরদিকে, 'গ' অঞ্চলটি অঞ্চলটি বদ্বীপ সমভূমির অন্তর্গত। নদী মোহনার কাছাকাছি আসলে স্রোতের বেগ একেবারে কমে যায়। এতে কাদা ও বালি তলানিরূপে সঞ্চিত হয়। এ তলানি প্রথমে নদীর মোহনায় বিভিন্ন চরের সৃষ্টি করে। পরে চরসমূহের মধ্য দিয়ে নদীর স্রোতধারা বিচ্ছিন্ন হয়ে বদ্বীপ ভূমিরূপ সৃষ্টি হয়। এ ভূমি খুবই উর্বর হয়। উপরিউক্ত আলোচনা থেকে বলা যায়, 'খ' ও 'গ' অখ্যল দুটির ভূমির গঠন বৈশিষ্ট্যের মধ্যে ব্যাপক পার্থক্য বিদ্যমান রয়েছে।"
        }
      ]
    },
    {
      "number": "6",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "পর্বত কাকে বলে?",
          "explanation": "ভূ-পৃষ্ঠের অতি উচ্চ, সুবিস্থত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "সুনামি ব্যাখ্যা করো।",
          "explanation": "সুনামি একটি ভয়াবহ প্রাকৃতিক দুর্যোগ। সুনামি সৃষ্টির কারণ নিম্নরূপ: i. সমুদ্র তলদেশের গতিশীলতার ফলে সৃষ্ট ভূমিকম্প; ii . ভূতাত্ত্বিক গতিশীলতার জন্য সমুদ্রতলে কিংবা উপকূলভাগে বিশাল ভূমিধস; iii. সমুদ্রতলে আগ্নেয়গিরির অগ্ন্যুৎপাতের সংঘটন।"
        },
        {
          "label": "গ",
          "question": "উদ্দীপকে উল্লিখিত 'A' ভূমিরূপের ব্যাখ্যা করো।",
          "explanation": "নিম্নের অনুরূপ: উদ্দীপেেক উল্লিখিত 'ক' ভূমিরূপটি হলো 'V' আকৃতির উপত্যকা। পার্বত্য অবস্থায় নদীর সঞ্চয়ক্রিয়া অপেক্ষা ক্ষয়ক্রিয়াই অধিক। ফলে পার্বত্য অবস্থায় নদীর উপত্যকা গঠিত হতে থাকে। পার্বত্য অবস্থায় স্রোতের বেগ ঘণ্টায় প্রায় ২৪ কিলোমিটার থেকে ৩২ কিলোমিটার। পর্বত হতে প্রবলবেগে নামার সময় নদীর প্রবল স্রোত বড় বড় শিলাখন্ড বহন করে নিম্ন দিকে অগ্রসর হয়। পর্বতসমূহ কঠিন শিলাদ্বারা গঠিত, কিন্তু মাঝে মাঝে নরম শিলাও থাখে। নদীখাতের পার্শ্ব অপেক্ষা নিম্ন দিকের শিলা বেশি কোমল হলে পার্শ্ব ক্ষয় অপেক্ষা উল্লম্ব ক্ষয় বেশি হয়। এরূপে ক্রমশ ক্ষয় পেতে পেতে নদী উপত্যকা অনেকটা ইংরেজি 'V' অক্ষরের ন্যায় হয়। একে ভি-আকৃতি উপত্যকা বলা হয়।"
        },
        {
          "label": "ঘ",
          "question": "উদ্দীপকে উল্লিখিত 'B' ভূমিরূপের গঠন প্রক্রিয়া বিশ্লেষণ করো।",
          "explanation": "নিম্নের অণুরূপ: উদ্দীপকে উল্লিখিত 'খ' ভূমিরূপটি হলো অশ্বক্ষুরাকৃতি হ্রদ। মাঝে মাঝে প্লাবন সমভূমি অঞ্চলের কোনো কোনো নদীতে অসংখ্য বাঁক দেখা যায়। কোনো কোনো সময় এ বাঁক এত বেশি বৃদ্ধি পায় যে, দুটি বাঁক নিজেদের খুব কাছাকাছি এসে পড়ে। এরূপে পাশাপাশি অবস্থিত দুটি বাঁক পরস্পর সন্নিকটে অগ্রসর হলে তাদের মধ্যবর্তী অংশ ক্ষয় হয়ে তারা একত্রে যুক্ত হয়ে পড়ে। তখন নদী সোজা পথে চলতে থাকে। এ অবস্থায় ক্ষয়প্রাপ্ত বাঁকা অংশটি নদীখাত হতে বিচ্ছিন্ন হয়ে হ্রদের আকার ধারণ করে। এরূপ হ্রদগুলো দেখতে অনেকটা অশ্বের খুরের ন্যায় বলে এদের অশ্বক্ষুরাকৃতি হ্রদ (Ox-bow lake) বলা হয়। মিসিসিপি ও রাইম নদীর উভয় তীরে এরূপ বহু হ্রদ রয়েছে। বাংলাদেশের পদ্মা, যমুনা, ব্রহ্মপুত্র প্রভৃতি নদীতেও বহু অশ্বক্ষুরাকৃতি হ্রদ দেখা যায়। এ সব হ্রদ পলিমাটি সঞ্চিত হলে তা ভরাট হয়ে সমভূমিতে পরিণত হয়। এরুপ সমভূমিকে কর্দম ছিপি বলে।"
        }
      ]
    },
    {
      "number": "7",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "কেঁচোর দ্বারা শিলায় কী ধরনের বিচুণীভবন সংঘটিত হয়?",
          "explanation": "কেঁচোর দ্বারা শিলায় জৈবিক বিচূর্ণীভবন সংঘটিত হয়।"
        },
        {
          "label": "খ",
          "question": "চিত্রের সাহায্যে জলপ্রপাত ব্যাখ্যা করো।",
          "explanation": "পার্বত্য অবস্থায় নদীস্রোত কোনো কঠিন শিলাস্তর থেকে কোমল শিলাস্তরে উপনীত হলে কোমল স্তরটি অধিক ক্ষয়প্রাপ্ত হয়। ফলে কঠিন শিলাস্তরটি কোমল শিলাস্তর অপেক্ষা অধিক উচ্চে অবস্থান করে এবং জলধারা খাড়াভাবে নিচের দিকে পতিত হয়। জলের এরূপ পতনকে জলপ্রপাত বলে। বাংলাদেশের মাধবকুণ্ড জলপ্রপাত এর উদাহরণ।"
        },
        {
          "label": "গ",
          "question": "'a' এর দ্বারা সংঘটিত বিচূর্ণীভবন প্রক্রিয়াটি ব্যাখ্যা করো।।",
          "explanation": "নিম্নের অনুরূপ: উদ্দীপকে 'ক' সৌরতাপ নির্দেশ করে, যা যান্ত্রিক বিচূর্ণীভবনে ক্রিয়াশীল। সৌরতাপ বিচূর্ণীভবনে সাহায্য করে। বিভিন্ন প্রকার বাহ্যিক প্রাকৃতিক শক্তিসমূহের দ্বারা শিলাস্তর ভেঙে চূর্ণবিচূর্ণ হওয়াকে যান্ত্রিক বিচূর্ণীভবন বলে। এটি মূলত উত্তাপের দ্রুত পরিবর্তন (তাপমাত্রার বৃদ্ধি ও হ্রাস) প্রক্রিয়া দ্বারা সংঘটিত হয়। তাই এক্ষেত্রে সূর্য কিরণ অত্যন্ত ক্রিয়াশীল। মরু অঞ্চল ও উচ্চ পার্বত্য অঞ্চল এবং উচ্চ অক্ষাংশে যান্ত্রিক বিচূর্ণীভবন লক্ষ করা যায়। দিনরাতের উষ্ণতা এবং ঋতুভেদে উত্তাপের পার্থক্যের জন্য শিলাগুলো অসমানভাবে সংকুচিত ও প্রসারিত হয়। এ সংকোচন বা প্রসারণ ক্রমাগত চলার ফলে শিলারাশি এক সময় খন্ড খন্ড হয়ে যায়। একে সংকোচন-প্রসারণজাত বিচূর্ণীভবন বা তাপীয় বিচূর্ণীভবন বলে। উত্তাপের ভিত্তিতে যান্ত্রিক বিচূর্ণীভবন আবার চার প্রকারে সংঘটিত হয়। যেমন- (i) স্তর মোচন, (ii) প্রস্তর চাই-এর বিচ্ছিন্নকরণ; (iii) খন্ডীকরণ ও (iv) ক্ষুদ্রকণা বিশরণ।"
        },
        {
          "label": "ঘ",
          "question": "‘b' বিচূর্ণীভবন দ্বারা শিলারাশি কীভাবে চূর্ণ-বিচূর্ণ হয় তা বিশ্লেষণ করো।",
          "explanation": "নিম্নের অনুরূপ: খ' রাসায়নিক বিচূণীভবন নির্দেশ করে। রাসায়নিক বিচূর্ণীভবন মূলত শিলারাশির খনিজের গঠন পরিবর্তন করে। শিলা বিভিন্ন খনিজের সংমিশ্রণে গঠিত। এ খনিজগুলোর ওপর বায়ুমণ্ডলের প্রধান উপাদানগুলো বিশেষত অক্সিজেন, কার্বন ডাইঅক্সাইড ও জলীয়বাষ্প বিক্রিয়া (reaction) করে। এর ফলে কঠিন শিলা বিয়োজিত হয় এবং খনিজগুলো নতুন গৌণ খনিজে পরিণত হয়ে সহজেই ক্ষয়প্রাপ্ত হয়। এরূপে রাসায়নিক প্রক্রিয়ায় শিলার চূর্ণবিচূর্ণ হওয়াকে রাসায়নিক বিচূর্ণীভবন বলা হয়। রাসায়নিক বিচূর্ণীভবন দ্রবণ, জারণ, জলযোজন, অঙ্গারযোজন, হাইড্রোলাইসিস ইত্যাদির প্রক্রিয়ার মাধ্যমে শিলা চূর্ণবিচূর্ণ হয়।"
        }
      ]
    },
    {
      "number": "8",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "জোয়ারের বান কাকে বলে?",
          "explanation": "জোয়ারের প্রভাবে সমুদ্রের পানি মহীসোপানের অগভীর অংশে ও দ্বীপে প্রতিহত হলে জোয়ারের তরঙ্গের চূড়া ভেঙে পড়ে; কোনো নদীর মোহনা দিয়ে খুব প্রবল বেগে স্থলভাগের মধ্যে প্রবেশ করাই হলো জোয়ারের বান।"
        },
        {
          "label": "খ",
          "question": "জোয়ার-ভাটার একটি কারণ ব্যাখ্যা করো।",
          "explanation": "মহাকর্ষ শক্তির প্রভাবে সূর্য ও চাঁদ পৃথিবীকে আকর্ষণ করে, যা জোয়ার-ভাটা সৃষ্টির প্রধান কারণ। সূর্য-চাঁদ অপেক্ষা পৃথিবী থেকে অধিক দূরে অবস্থিত। এজন্য পৃথিবীর জলরাশির উপর সূর্য অপেক্ষা চাঁদের আকর্ষণ বেশি। এজন্য চাঁদের আকর্ষণে পানিরাশি অধিক ফুলে ওঠে এবং প্রবল জোয়ারের সৃষ্টি হয়। অন্যদিকে সূর্যের আকর্ষণে জোয়ার তত জোরালো হয় না। সুতরাং দেখা যায় যে, পৃথিবীর কেন্দ্র ও পানির উপরিভাগের ওপর চাঁদ ও সূর্যের মহাকর্ষ শক্তির তারতম্যই জোয়ার-ভাটা সৃষ্টির অন্যতম কারণ।"
        },
        {
          "label": "গ",
          "question": "উদ্দীপকের চিত্র 'ক'তে প্রদর্শিত জোয়ার ভাটার ধরন ব্যাখ্যা করো।",
          "explanation": "উদ্দীপকের 'ক' চিত্রে চন্দ্র, সূর্য এবং পৃথিবী একই সরলরেখায় অবস্থান করায় ভরা জোয়ারের সৃষ্টি হয়েছে। এটি পূর্ণিমা ও অমবস্যার সময় ঘটে। চাঁদ ও সূর্যের জোয়ার সৃষ্টি করার ক্ষমতার অনুপাত ১১:৫। অমবস্যায় পৃথিবীর একইদিকে সূর্য ও চাঁদ থাকে এবং সমসূত্রে অবস্থান করে। এর ফলে চাঁদ ও সূর্যের আকর্ষণ শক্তি একই সঙ্গে কার্যকরী হয়। সূর্যের আকর্ষণ চাঁদের আকর্ষণের তুলনায় কম হলেও উভয়ের মিলিত আকর্ষণ প্রবল। অমবস্যা তিথিতে সূর্য ও চাঁদের প্রভাবে একই স্থানে মূখ্য জোয়ার হয়। ফলে তা ভরা কটালের সৃষ্টি করে এবং সমুদ্রের পানি গর্জে ওঠে। পূর্ণিমা তিথিতেও ভরা কটাল সৃষ্টি হয়। তবে চাঁদ ও সূর্য পৃথিবীর বিপরীত দিকে সমরেখে অবস্থানের কারণে চাঁদের প্রভাবে যেখানে মূখ্য জোয়ার হয়, সূর্যের প্রভাবে সেখানে গৌণ জোয়ার সংঘটিত হয়।"
        },
        {
          "label": "ঘ",
          "question": "উদ্দীপকের চিত্রে ইঙ্গিতকৃত বিষয়টি উপকূলীয় অঞ্চলে যে প্রভাব ফেলে তা বিশ্লেষণ করো।",
          "explanation": "নিম্নের অনুরূপ: উদ্দীপকে উল্লিখিত ঘটনা-২ জোয়ার-ভাটা। বাংলাদেশের উপকূলীয় অন্যলে জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখন্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। V. জোয়ারের পানি সেচে সহায়তা করে। যেমন: অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}