{
  "title": "ঢাকা, ময়মনসিংহ, দিনাজপুর, চট্টগ্রাম, সিলেট, বরিশাল ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "ভূপৃষ্ঠের কঠিন বহিরাবরণকে ভূত্বক বলে।"
        },
        {
          "label": "খ",
          "question": "",
          "explanation": "পর্বতের পাদদেশে যে মালভূমির সৃষ্টি হয় তাকে পাদদেশীয় মালভূমি বলে। বৃষ্টির পানি, নদীর পানি, হিমবাহ প্রভৃতি প্রাকৃতিক শক্তি দ্বারা পর্বতগাত্র হতে নানাপ্রকার পদার্থ ক্ষয়প্রাপ্ত হয়ে পর্বতের পাদদেশে সঞ্চিত হয়। এ সঞ্চিত পদার্থসমূহ ধীরে ধীরে উঁচু হয়ে মালভূমির আকৃতি ধারণ করে। পর্বতের পাদদেশে এ মালভূমি গঠিত হয় বলে একে পাদদেশীয় মালভূমি বলে। যেমন- উত্তর আমেরিকার রকি পর্বতের দক্ষিণ-পশ্চিম দিকের বিশাল কলোরাডো মালভূমি, পাদদেশীয় মালভূমি, দক্ষিণ আমেরিকার পাতাগোনিয়া ইত্যাদি পাদদেশীয় মালভূমি।"
        },
        {
          "label": "গ",
          "question": "",
          "explanation": "উদ্দীপকে 'B' চিহ্নিত স্তরটি হলো গুরুমণ্ডল। নিচে গুরুমণ্ডলের বর্ণনা দেওয়া হলো- ভূত্বকের নিচে প্রায় ২,৮৮৫ কিলোমিটার পর্যন্ত পুরুমণ্ডলকে গুরুমণ্ডল বলে। অর্থাৎ মাটির উপরিভাগ থেকে ২৮৮৫ কিলোমিটার পর্যন্ত বিস্তৃত মাটির নিচের ভাগকে গুরুমণ্ডল বলে। গুরুমণ্ডল মূলত ব্যাসল্ট শিলা দ্বারা গঠিত।এছাড়াও এ অংশে রয়েছে সিলিকা, ম্যাগনেসিয়াম, লোহা, কার্বন ও অন্যান্য খনিজ পদার্থ। অন্যান্য পদার্থ থাকলেও গুরুমণ্ডলের মূল উপাদান ব্যাসল্ট শিলা।  গুরুমণ্ডলের মধ্যে ঊর্ধ্ব গুরুমণ্ডল যা ৭০০ কিলোমিটার পর্যন্ত বিস্তৃত। এ মণ্ডল প্রধানত লোহা ও ম্যাগনেসিয়াম সমৃদ্ধ সিলিকেট খনিজ দ্বারা গঠিত। গুরুমণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিল্কিন ডাইঅক্সাইড সমৃদ্ধ খনিজ দ্বারা গঠিত, এর আয়তনও সর্বাধিক। তাই বলা যায় যে উদ্দীপকের B চিহ্নিত স্তরটি হলো গুরুমণ্ডল যা উপরের উল্লেখিত বৈশিষ্ট্যগুলো বহন করে।"
        },
        {
          "label": "ঘ",
          "question": "",
          "explanation": "উদ্দীপকে 'A' ও 'C' হলো যথাক্রমে অশ্বমণ্ডল ও কেন্দ্রমণ্ডল। নিচে এদের মধ্যকার তুলনামূলক আলোচনা করা হলো। আমরা জানি, পৃথিবীর উপরের কঠিন ও পাতলা শিলা স্তর হলো অশ্মমণ্ডল বা ভূত্বক। ভূত্বকের উপরের হালকা শিলা স্তরটি সিয়াল স্তর এবং নিচের ভারি শিলা স্তরটিকে সিমা স্তর বলা হয়। অশ্মমণ্ডলের বাইরের স্তর বা সিয়াল স্তরে গ্রানাইট শিলার পরিমাণ বেশি। গ্রানাইট শিলার সিলিকন ও অ্যালুমিনিয়ামের পরিমাণ সবচেয়ে বেশি। অশ্মমণ্ডলের নিচের অংশ অর্থাৎ মহাসাগরের তলদেশ ব্যাসল্ট শিলায় সিলিকন ও ম্যাগনেশিয়ামের পরিমাণ বেশি। অপরদিকে, কেন্দ্রমণ্ডল স্তরটি গুরুমণ্ডলের নিচে অবস্থিত। অর্থাৎ ২,৮৮৫ থেকে ৬,৩৭১ কিলোমিটারের মধ্যে অবস্থিত। গুটেনবার্গ বিযুক্তিরেখা (গুরুমণ্ডল ও কেন্দ্রমন্ডলের সংযোগস্থলকে গুটেনবার্গ বিযুক্তি রেখা বলে) থেকে এর গভীরতা ৩,৪৮৬ কিলোমিটার। বিজ্ঞানীদের ধারণা এ মণ্ডলটি লৌহ, নিকেল, পারদ, সীসা প্রভৃতি কঠিন ও ভারি পদার্থ দ্বারা গঠিত। এ মণ্ডলটি পৃথিবীর মোট আয়তনের শতকরা প্রায় ১৬.২ ভাগ স্থান দখল করলেও এর ওজন পৃথিবীর মোট ওজনের শতকরা ৩১.৫ ভাগ। এই স্তরের ঘনত্ব ১১.৮ ১৩.৬ কি.গ্রা./ঘনমিটার।"
        }
      ]
    },
    {
      "number": "2",
      "uddipok": "",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "ভূঅভ্যন্তরে দ্রুত বিপুল শক্তি বিমুক্ত হওয়ায় পৃথিবীপৃষ্ঠে যে ঝাঁকুনি বা কম্পনের সৃষ্টি হয়, তাকে ভূমিকম্প বলে।"
        },
        {
          "label": "খ",
          "question": "",
          "explanation": "বিভিন্ন প্রকার প্রাকৃতিক শক্তি দ্বারা ভূপৃষ্ঠের যে দ্রুত পরিবর্তন হয় তাকে আকস্মিক পরিবর্তন বলে। এর ফলে যে ভূআলোড়ন হয় তার দ্বারা সংঘটিত হয় ভূমিকম্প, আগ্নেয়গিরির অগ্ন্যুৎপাত এবং সুনামির মতো দুর্যোগ। প্রকৃতিতে এর ভয়াবহতা ব্যাপক। আকস্মিক দুর্যোগের ফলে অসংখ্য সম্পদহানিসহ ব্যাপকভাবে জীবনহানিও ঘটে। এ ধরনের পরিবর্তন আকস্মিকভাবে সংঘটিত হয় এবং দ্রুততম সময়ের মধ্যে এরা ব্যাপক ধ্বংসযজ্ঞ চালায়। ভূমিকম্প, অগ্ন্যুৎপাত এবং সুনামি তাই আমাদের কাছে একটি ব্যাপক আতঙ্কের নাম। তাই বলা যায়, ভূপৃষ্ঠে আকস্মিক পরিবর্তনকারী শক্তির ভয়াবহতা বেশি।"
        },
        {
          "label": "গ",
          "question": "",
          "explanation": "উদ্দীপকে ঘটনা-১ এ ভূমিকম্পের কথা বলা হয়েছে। নিচে ভূমিকম্পের কারণ বর্ণনা করা হলো- ভূঅভ্যন্তরে দ্রুত বিপুল শক্তি বিমুক্ত হওয়ায় পৃথিবীপৃষ্ঠে যে ঝাঁকুনি বা কম্পনের সৃষ্টি হয়, তাকে ভূমিকম্প বলে। ভূত্বক তাপ বিকিরণ করে সংকুচিত হলে ভূনিম্নস্থ শিলাস্তরে ভারের সামঞ্জস্য রক্ষার্থে ফাটল ও ভাঁজের সৃষ্টির ফলে ভূকম্পন অনুভূত হয়। ভূআলোড়নের ফলে ভূত্বকের কোনো স্থানে শিলা ধসে পড়লে বা শিলা চ্যুতি ঘটলে ভূমিকম্প হয়। সমগ্র পৃথিবী ৭টি প্লেটের সমন্বয়ে গঠিত এবং এসব প্লেট সঞ্চরণশীল। যার কারণে একটি প্লেটের সাথে অন্য প্লেটের সংঘর্ষ বা ধাক্কা লাগে এবং শিলাস্তরের মধ্যে কম্পন অনুভূত হয়। জাপানের পূর্ব পার্শ্বে একটি প্লেট থাকায় এখানে ভূমিকম্প বেশি অনুভূত হয়। মূলত প্লেটগুলোর সঞ্চরণশীলতার কারণেই শিলাস্তরের মধ্যে কম্পনের সৃষ্টি হয়, যা ভূমিকম্প নামে পরিচিত। তেমনি উদ্দীপকে ঘটনা-১ এ হঠাৎ ভূমি কেঁপে ওঠার কথা বলা হয়েছে যা ভূমিকম্পের বৈশিষ্ট্যের সাথে সংগতিপূর্ণ।তাই বলা যায়, উপরিউক্ত কারণেই ভূত্বকের শিলাস্তরের মধ্যে কম্পনের সৃষ্টি হয়ে ভূমিকম্প ঘটে।"
        },
        {
          "label": "ঘ",
          "question": "",
          "explanation": "উদ্দীপকের ঘটনা-২ দ্বারা আগ্নেয়গিরির অগ্ন্যুৎপাতকে বোঝানো হয়েছে। নিচে এর ফলাফল বিশ্লেষণ করা হলো- আগ্নেয়গিরির অগ্ন্যুৎপাতের ফলে আগ্নেয় মালভূমি, আগ্নেয় দ্বীপ, আগ্নেয় গহ্বর, আগ্নেয় হ্রদ, আগ্নেয় পর্বত প্রভৃতি সৃষ্টি হয়ে থাকে। অনেক সময় আগ্নেয়গিরির লাভা সঞ্চিত হয়ে নিম্ন সমভূমির সৃষ্টি করে। অগ্ন্যুৎপাতের ফলে সৃষ্ট ভূমির উর্বরতা বৃদ্ধি পায়। অগ্ন্যুৎপাতের ফলে বহু নিচের খনিজ পদার্থও ভূপৃষ্ঠে নিক্ষিপ্ত হয়। অগ্ন্যুৎপাতের ফলে উর্বর পলল ভূমির সৃষ্টি হতে পারে। অগভীর সমুদ্রে বা হ্রদে লাভা ও ভস্ম সঞ্চিত হয়ে এরূপ তৃভাগ সৃষ্টি হয়। এছাড়া আগ্নেয়গিরি থেকে নির্গত লাভা প্রবলবেগে উর্ধ্বে উঠে চারদিকে বহুদূর গিয়ে পড়ে এবং পার্শ্ববর্তী গ্রাম, নগর, শস্যক্ষেত্র প্রভৃতি ধ্বংস হয়। যেমন- ১৮৭৯ সালে ইতালির ভিসুভিয়াস আগ্নেয়গিরির অগ্ন্যুৎপাতের ফলে হারকিউলেনিয়াম ও পম্পেই নগর ধ্বংস হয়েছিল।আগ্নেয়গিরির অগ্ন্যুৎপাত একটি প্রাকৃতিক ঘটনা যার ফলে বিভিন্ন ধরনের ভূপ্রকৃতির সৃষ্টি হয় এবং কৃষিকাজের ক্ষেত্রে অনেক সময় সুফলও বয়ে আনে। আবার মাঝে মাঝে অকস্মাৎ অগ্ন্যুৎপাতের ফলে পুরো এলাকা ধ্বংস হয়ে যায়। যা প্রকৃতি ও পরিবেশের ওপর মারাত্মক ক্ষতিকর প্রভাব পড়ে।  উপরিউক্ত আলোচনা থেকে বলা যায়, অগ্ন্যুৎপাতের মাধ্যমে ব্যাপক ধ্বংসযজ্ঞের সাথে অনেক উপকারে আসে যা মানবজাতির জন্য আশীর্বাদস্বরূপ ফল বয়ে আনে।"
        }
      ]
    },
    {
      "number": "3",
      "uddipok": "",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "প্রবহমান দুই নদীর মধ্যবর্তী ভূমিকে দোয়াব বলে।"
        },
        {
          "label": "খ",
          "question": "",
          "explanation": "বাংলাদেশের অধিকাংশ ভূমিই নদী বাহিত পলি দ্বারা গঠিত। বাংলাদেশের টারশিয়ারি যুগের পাহাড়ি এলাকা এবং প্লাইস্টাসিনকালের সোপান বাদে বেশিরভাগ অঞ্চল সাম্প্রতিককালের প্লাবন সমভূমি দ্বারা গঠিত। পদ্মা, মেঘনা, যমুনা, বহ্মপুত্র প্রভৃতি নদ-নদী এবং এদের শাখা ও উপনদীসমূহ পলিবাহিত পলি দ্বারা গঠিত। এ অঞ্চলের মোট আয়তন ১,২৪,২৬৬ বর্গ কি.মি. যার পুরোটাই পলিবাহিত পলি দ্বারা গঠিত। তাই বলা যায়, বাংলাদেশের অধিকাংশ ভূমি নদীবাহিত পলি দ্বারা গঠিত।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত প্রথম অবস্থাটি হলো নদীর প্রাথমিক, অবস্থা অর্থাৎ পার্বত্য অবস্থা। নিচে এর বর্ণনা দেওয়া হলো- পর্বতের, উৎপত্তিস্থল হতে সমভূমিতে পৌঁছানো পর্যন্ত অংশকে নদীর পার্বত্য বা প্রাথমিক অবস্থা বলে। এ সময় এর গতিবেগ (২৪-৩২) কিমি পর্যন্ত হয়। পার্বত্য অঞ্চলে বৃষ্টি ও বরফ গলা পানি সরবরাহ খুব বেশি। পার্বত্য অঞ্চল থেকে ছোট ছোট স্রোতধারাগুলো পরস্পর মিলিত হয়ে একটি প্রবল স্রোত ধারার সৃষ্টি করে। ভূমির ঢাল খাড়া হওয়ায় প্রবল স্রোতধারাটি ক্ষয়সাধন করতে করতে অগ্রসর হয়। এ সময় নদী উপত্যকা গভীর হয়। প্রবল স্রোতের বেগ বড় বড় পাথর, নুড়ি প্রভৃতি স্রোতের সাথে বহন করে। এটি নদী সৃষ্টির প্রথম অবস্থা বলে একে প্রাথমিক অবস্থা বলে। এ সময় নদীর উদ্যম বেশি থাকে বলে যান্ত্রিক ও রাসায়নিক উভয় প্রকার ক্ষয় সাধিত হয়। শিলারাশির ঘর্ষণে নদীখাত গভীর হতে হতে গিরিখাত, ক্যানিয়ন প্রভৃতির সৃষ্টি হয়। এ সময় নদী উপত্যকার আকৃতি 'V' অক্ষরের ন্যায় হয়। 'V' আকৃতির উপত্যকার মধ্য দিয়ে নদী অগ্রসর হয়। নদীখাতের কোথাও কোথাও বর্তুলাকার গর্ত দেখা যায়। তাই বলা যায় যে, উদ্দীপকে ইঙ্গিতকৃত প্রথম অবস্থাটি হলো নদীর প্রাথমিক অবস্থা।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত ২য় ও ৩য় অবস্থাটি হলো যথাক্রমে সমভূমি বা মধ্যগতি এবং বদ্বীপ বা নিম্নগতি পর্যায়। নিচে নদীর এ দুই অবস্থার পার্থক্য বিশ্লেষণ করা হলো: পার্বত্য অঞ্চলের পর নদী যখন সমভূমির ওপর দিয়ে প্রবাহিত হয় তখন তার প্রবাহকে সমভূমি অবস্থা বা মধ্যগতি বলে। মধ্যগতিতে নদীর বিস্তার বেশি হয়। নদী অববাহিকা প্রশস্ত হয় ও উপত্যকাগুলোর গভীরতা কমে আসে। এ অংশে নদীর পানির পরিমাণ বেশি হয়। বহু উপনদী এ অংশে এসে মূল নদীর সাথে মিলিত হয়। নদী উপত্যকার গভীরতা হ্রাস পাওয়ায় পানি ধারণ ক্ষমতাও কমে যায়। ফলে বর্ষাকালে নদী স্ফীত হয়ে তার দুই দিকের নিম্নভূমিসমূহকে বন্যায় প্লাবিত করে। নদীবাহিত পলি দ্বারা ঐ নিম্নভূমিসমূহ ধীরে ধীরে উঁচু হয় এবং সমভূমির আকার ধারণ করে। একে প্লাবন সমভূমি বলে। সমভূমি অবস্থায় নদীর ক্ষয় ও পরিবহন কার্য তত প্রবল নয়। এ অবস্থায় নদীর সঞ্চয় কার্য শুরু হয়। অপরদিকে, নদীর শেষ অংশ বা নদীর নিম্নগতিকে ব-দ্বীপ অবস্থা বলা হয়। এ সময় স্রোতের বেগ খুবই কম থাকে। নদীর নিম্নক্ষয় বন্ধ হয়ে যায় এবং স্বল্প পরিমাণে পার্শ্বক্ষয় হতে থাকে। ফলে নদী উপত্যকা খুব চওড়া ও অগভীর হয়। নদীর এ অংশে স্রোতের বেগ কমে যাওয়ায় নদীবাহিত বালুকা, কর্দম ও পলি নদীগর্ভে ও মোহনায় সঞ্চিত হয়ে নদীর গতিপথে বাধার সৃষ্টি করে। নদীর গতি বাধা পেয়ে তা দুই দিক দিয়ে চলে যায়। কালক্রমে নদীমুখে এ পলি সঞ্চিত ভূভাগ উঁচু হয়ে মাত্রাহীন ডেল্টা '৪' অক্ষরের আকার ধারণ করে ত্রিকোণাকার 'Δ' দ্বীপের সৃষ্টি করে। একে ব-দ্বীপ বলে। ব-দ্বীপ গঠন ব্যতীত এ অংশে নদীর খাত পরিবর্তন, নদীর অশ্বক্ষুরাকৃতি হ্রদ, প্লাবন সমভূমি প্রভৃতি বিভিন্ন ভূমিরূপ দেখতে পাওয়া যায়।"
        }
      ]
    },
    {
      "number": "4",
      "uddipok": "",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "ভূপৃষ্ঠ থেকে প্রায় ৯০ কি.মি. ঊর্ধ্বে বায়ুমণ্ডলের রাসায়নিক গঠন, গঠনকারী গ্যাসের অনুপাত প্রায় একই রকম থাকে বলে বায়ুমণ্ডলের এ অংশকে সমমণ্ডল বলে।"
        },
        {
          "label": "খ",
          "question": "",
          "explanation": "জীবের বেঁচে থাকার জন্য বায়ুমণ্ডলের ট্রপোমণ্ডল স্তরটি অধিক গুরুত্বপূর্ণ। এটি বায়ুমণ্ডলের সর্বনিম্ন স্তর। যা ভূপৃষ্ঠের সাথে লেগে থাকে। এ স্তরে নাইট্রোজেন, অক্সিজেন, কার্বন-ডাইঅক্সাইড, ধূলিকণা প্রভৃতি গুরুত্বপূর্ণ উপাদান থাকে যা প্রাণী ও উদ্ভিদের জন্য খুবই প্রয়োজন। এছাড়া এ স্তরে মেঘ, বৃষ্টিপাত, বায়ুপ্রবাহ, কুয়াশা, ঝড়, বজ্রবিদ্যুৎ প্রভৃতি সবকিছুই ঘটে। পৃথিবীর বায়ুমণ্ডলের শতকরা ৮০ ভাগ বায়ু এ স্তর ধারণ করায় এ স্তরের নিচে উদ্ভিদ ও প্রাণীর অস্তিত্ব দেখা যায়। তাই ট্রপোমণ্ডল স্তরটি জীবের বেঁচে থাকার জন্য অধিক গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে 'A' স্তরটি হলো এক্সোস্ফিয়ার। নিচে এর বর্ণনা দেওয়া হলো- এক্সোস্ফিয়ার হলো বায়ুমণ্ডলের চতুর্থ স্তর। বায়ুমণ্ডলের এ স্তরটি ভূপৃষ্ঠের ৬৪০ কি.মি. ঊর্ধ্ব থেকে বহুদূর পর্যন্ত বিস্তৃত। অণু পরমাণুগুলো সবসময় ঊর্ধ্ব দিকে উত্থিত হয় বলে এ স্তরকে ঝরনা স্তর নামে অভিহিত করা হয়। এ স্তর বায়ুমন্ডলের ৬৪০ কিলোমিটারের উর্ধ্বে অবস্থান করে। এ স্তরে বায়ু তুলনামূলক হালকা হয় । এ স্তরে বায়ু এত বেশি হালকা হয় যে, তার অস্তিত্ব প্রায় বোঝা যায় না। এ স্তর প্রধানত অক্সিজেন পরমাণু, হাইড্রোজেন ও হিলিয়াম দ্বারা গঠিত। এ স্তর অক্সিজেন, হাইড্রোজেন ও হিলিয়াম দ্বারা গঠিত হলেও এ স্তরে হাইড্রোজেন ও হিলিয়াম গ্যাসের প্রাধান্য বেশি। এ স্তরের তাপমাত্রা প্রায় ৩০০০-১৬৫০° সে. পর্যন্ত বিস্তৃত হয়। সূক্ষ্ম অণু-পরমাণু পৃথিবীর মাধ্যাকর্ষণ ক্ষেত্র থেকে বেরিয়ে যায়। স্থূল অণুকণা পৃথিবীর চুম্বক ক্ষেত্রের মধ্যে সীমাবদ্ধ থাকে। তাই উপরিউক্ত বৈশিষ্ট্য থেকে বলা যায় যে, উদ্দীপকে 'A' স্তরটি হলো এক্সোস্ফিয়ার।"
        },
        {
          "label": "ঘ",
          "question": "",
          "explanation": "উদ্দীপকে 'B' ও 'C' হলো যথাক্রমে ফার্মোস্ফিয়ার বা আয়নোস্ফিয়ার এবং মেসোস্ফিয়ার। নিচে এ দুটি স্তরের মধ্যে তুলনামূলক বিশ্লেষণ করা হলো: মেসোস্ফিয়ারের উপরে ফার্মোস্ফিয়ার বা আয়নোস্ফিয়ারের অবস্থান। এটি বায়ুমণ্ডলের তৃতীয় স্তর (৮০ ৬৪০) কিমি পর্যন্ত বিস্তৃত। অতিরিক্ত তাপের কারণে প্রচুর পরিমাণে বিদ্যুৎযুক্ত কণা বা আয়ন ও ইলেকট্রনে পরিপূর্ণ হয় এ অঞ্চলটি। যে কারণে এ স্তরকে আয়নোস্ফিয়ার বলে। এখানে পজেটিভ ও নেগেটিভ দু ধরনের আয়নের প্রাচুর্যের কারণে বেতার তরঙ্গ প্রতিফলিত হয়ে আবারও ভূপৃষ্ঠে ফিরে আসে। আয়নোস্ফিয়ারের এ প্রভাবের কারণে ভূপৃষ্ঠে মানুষ অতি সহজে বেতার শুনতে পায়। ওজোন স্তর পার হওয়ার সাথে সাথে এ স্তরে বায়ুর উষ্ণতা দ্রুত বাড়তে থাকে। এ স্তরে উত্তাপের অত্যন্ত ধীর পরিবর্তন পরিলক্ষিত হয়। এ স্তর থেকে বেতারতরঙ্গ প্রতিফলিত হয়ে থাকে।  অপরদিকে, মেসোস্ফিয়ারের বিস্তৃতি ভূপৃষ্ঠ থেকে ৫০ কি.মি. ঊর্ধ্ব থেকে ৮০ কি.মি. পর্যন্ত। অর্থাৎ এ স্তরের বিস্তার ৩০ কি.মি. পর্যন্ত। এ স্তরে উচ্চতা বৃদ্ধির পাশাপাশি বায়ুমণ্ডলের তাপমাত্রা হ্রাস পেতে থাকে। বায়ুমণ্ডলের সবচেয়ে শীতলতম তাপমাত্রা ধারণ করে মেসোমণ্ডল। বায়ুর চাপ ও ঘনত্ব এ স্তরে খুবই কম। যেসব উল্কা মহাকাশ থেকে পৃথিবীর দিকে ছুটে আসে সেগুলোর বেশিরভাগই এ স্তরের মধ্যে এসে পুড়ে যায়।"
        }
      ]
    },
    {
      "number": "5",
      "uddipok": "",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "তাপ ও চাপের পার্থক্যজনিত কারণে বায়ু সর্বদা একস্থান হতে অন্যস্থানে প্রবাহিত হয়। বায়ুর এ নিয়মিত প্রবাহকে বায়ুপ্রবাহ বলে।"
        },
        {
          "label": "খ",
          "question": "",
          "explanation": "বিজ্ঞান ও প্রযুক্তিনির্ভর আধুনিক মানুষের কাজকর্মের ফলে পৃথিবীর তাপমাত্রা স্বাভাবিক তাপমাত্রার চেয়ে বেড়ে যাওয়ার ঘটনাকে বিশ্ব উষ্ণায়ন বলে। মানুষের বিভিন্ন কর্মকাণ্ড যেমন- শিল্পকারখানা স্থাপন, কৃষিক্ষেত্রে রাসায়নিক সারের ব্যবহার, ফ্রিজ ও এসি ব্যবহার ইত্যাদির কারণে পৃথিবীর তাপমাত্রা বৃদ্ধি পাচ্ছে। আবার প্রাকৃতিক বিভিন্ন গ্যাস যেমন- কার্বন ডাইঅক্সাইড, নাইট্রাস অক্সাইড, মিথেন গ্যাস ইত্যাদির কারণে বায়ুমণ্ডলের ওপর নেতিবাচক চাপ পড়ছে যা সরাসরি বৈশ্বয়িক উষ্ণায়ন সৃষ্টি করছে।"
        },
        {
          "label": "গ",
          "question": "",
          "explanation": "উদ্দীপকের 'A' বায়ুপ্রবাহটি অয়ন বায়ু। নিচে অয়ন বায়ুর বর্ণনা দেওয়া হলো- কর্কটীয় ও মকরীয় উচ্চচাপ অঞ্চল হতে নিরক্ষীয় নিম্নচাপ অঞ্চলের দিকে যে বায়ু নিয়মিত প্রবাহিত হয় তাকে অয়ন বায়ু বা বাণিজ্য বায়ু বলে। প্রাচীন কালে মালবাহী বাণিজ্য জাহাজগুলো এ বায়ুর পথ অনুসরণ করে চলাচল করত বলে একে বাণিজ্য বায়ু বলা হয়। নিরক্ষীয় শান্ত বলয়ের উভয়দিকে ১০° থেকে ৩০° অক্ষাংশের মধ্যে এ বায়ু প্রবাহিত হয়। বায়ুপ্রবাহের দিক অনুসারে এ বায়ুকে উত্তর-পূর্ব অয়ন বায়ু বা বাণিজ্য বায়ু ও দক্ষিণ-পূর্ব অয়ন বায়ু বা বাণিজ্য বায়ুতে ভাগ করা হয়। অয়ন বায়ু উচ্চ অক্ষাংশ হতে নিম্ন অক্ষাংশে প্রবাহিত হয় বলে এদের জলীয়বাষ্প ধারণ করার শক্তি বৃদ্ধি পায়। এ বাহুতে সাধারণত বৃষ্টিপাত হয় না। তবে ক্ষেত্রবিশেষ পাহাড়ের গায়ে বাধা পেয়ে কিছু বৃষ্টিপাত ঘটায়। শীতের শুরুতে উত্তর-পূর্ব অয়ন বায়ুস্থলভাগ ও সমুদ্রের ব্যাপক অংশের উপর দিয়ে প্রবাহিত হয়। শীতকালে এ বায়ুর গতিবেগ বেশি থাকে। তাই বলা যায় উদ্দীপকের 'A' বায়ুপ্রবাহটি অয়ন বায়ু।"
        },
        {
          "label": "ঘ",
          "question": "",
          "explanation": "উদ্দীপকে 'C' অর্থাৎ মৌসুমি বায়ু প্রবাহের সাথে বাংলাদেশের জলবায়ুর মিল রয়েছে। নিচে তা বিশ্লেষণ করা হলো- মওসুম শব্দের অর্থ ঋতু। ঋতু পরিবর্তনের সাথে যে বায়ুর দিক পরিবর্তন হয় তাকে মৌসুমি বায়ু বলা হয়। দক্ষিণ এশিয়ায় যে বায়ুপ্রবাহ ৬ মাস উত্তর-পূর্ব দিক থেকে এবং ৬ মাস দক্ষিণ-পশ্চিম দিক থেকে প্রবাহিত হয় সে বায়ুপ্রবাহ সমূহকে বোঝানোর জন্যই এ শব্দ ব্যবহার করা হয়। মৌসুমি বায়ু বাংলাদেশসহ পুরো দক্ষিণ-পূর্ব এশিয়ায় দেখা যায়। তাপমাত্রার ভিন্নতার কারণে গ্রীষ্মকালীন মৌসুমি বায়ু ও শীতকালীন মৌসুমি বায়ু দেখা যায়। এ জলবায়ুর অন্যতম বৈশিষ্ট্য হলো ঋতু পরিবর্তনের সাথে সাথে বায়ুর গতিও পরিবর্তিত হয়। গ্রীষ্মকালে এটি জলভাগ হতে স্থলভাগের দিকে এবং শীতকালে এটি স্থল ভাগ হতে জলভাগের দিকে প্রবাহিত হয়। গ্রীষ্মকালে বায়ু যেদিকে যায় শীতকালে বায়ু তার বিপরীত দিকে যায়। এ কারণে গ্রীষ্মকাল বৃষ্টিবহুল ও শীতকাল প্রায় বৃষ্টিহীন থাকে। এ জলবায়ুর আর একটি বৈশিষ্ট্য হলো বার্ষিক বৃষ্টিপাতের পরিমাণ অত্যধিক। কিন্তু এখানে নিরক্ষীয় অঞ্চলের মতো সারাবছর বৃষ্টিপাত না হয়ে অধিকাংশ বৃষ্টিপাত কেবল গ্রীষ্মকালেই হয়ে থাকে। তাই বলা যায়,উদ্দীপকের 'C' অর্থাৎ মৌসুমি বায়ুর সাথে বাংলাদেশের জলবায়ুর অনেকটা সম্পর্ক রয়েছে।"
        }
      ]
    },
    {
      "number": "6",
      "uddipok": "",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "মেঘ ঘনীভবন প্রক্রিয়ায় পানি বিন্দুতে পরিণত হয়ে মাধ্যাকর্ষণ শক্তির প্রভাবে ভূপৃষ্ঠে নেমে আসাকে বৃষ্টিপাত বলে।"
        },
        {
          "label": "খ",
          "question": "",
          "explanation": "পর্বতের যে পাশে বৃষ্টিপাত হয় তার বিপরীত পার্শ্বকে বৃষ্টিচ্ছায় অঞ্চল বলে। অর্থাৎ পর্বতের এক পাশে বৃষ্টিপাত হলে পর্বতের বিপরীত পাশের অঞ্চলকে বৃষ্টিচ্ছায় অঞ্চল বলে। সাধারণত পর্বতের এক পাশে প্রচুর জলীয়বাষ্প থাকায় প্রচুর বৃষ্টিপাত হয়। কিন্তু বিপরীত পার্শ্বে অর্থাৎ অনুবাত ঢালে জলীয়বাষ্প না থাকায় বৃষ্টিপাত হয় না যাকে বৃষ্টিচ্ছায় অঞ্চল বলে। অর্থাৎ পর্বতের একপাশে জলীয়বাষ্প থাকলে অন্য পাশে জলীয়বাষ্প শূন্য হয়ে যায়। যার ফলে পর্বতের এক পাশে বৃষ্টিপাত হলে অন্যপাশে বৃষ্টিপাত হয়না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ২নং বৃষ্টিপাতটি হলো সংঘর্ষ বৃষ্টি। নিচে সংঘর্ষ বৃষ্টিপাতের বর্ণনা দেওয়া হলো- বায়ু সাধারণত উচ্চচাপ অঞ্চল হতে নিম্নচাপ অঞ্চলের দিকে প্রবাহিত হয়। যখন মেরু অঞ্চলের শীতল বায়ু এবং ক্রান্তীয় অঞ্চলের উষ্ণ বায়ু পরস্পর মুখোমুখি উপস্থিত হয়ে একে অপরের বিপরীত দিকে পাশাপাশি চলতে থাকে তখন শীতল বায়ুর আঘাতে উষ্ণ বায়ু উপরে উঠতে থাকে। উপরে ওঠে উষ্ণ বায়ু শীতল ও প্রসারিত হয়ে উভয় বায়ুর সীমান্ত বরাবর বৃষ্টিপাত ঘটায়। দুই বায়ুর সীমান্ত ভাগের সংঘর্ষের ফলে এ জাতীয় বৃষ্টিপাত হয় বলে একে সংঘর্ষ বা সীমান্ত বৃষ্টি বলে। তেমনি উদ্দীপকে ২নং বৃষ্টি শীত ও উষ্ণ বায়ুর মুখোমুখি অবস্থানের ফলে সংঘটিত হয়। ঘূর্ণি বৃষ্টি ও ঘূর্ণিবাতের ফলে নিম্নচাপ কেন্দ্রের বায়ু জলীয়বাষ্প নিয়ে ঘুরতে ঘুরতে উপরে ওঠে এবং শীতল ও ঘনীভূত হয়ে প্রবল ঝড়ের সঙ্গে বৃষ্টিপাত ঘটায়। তাই বলা যায় যে, উদ্দীপকের ২নং বৃষ্টি একটি সংঘর্ষ বৃষ্টি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ১নং বৃষ্টিপাত হলো পরিচলন বৃষ্টিপাত। পরিচলন বৃষ্টিপাত সংঘটন প্রক্রিয়া নিচে ব্যাখ্যা করা হলো: ভূপৃষ্ঠের তাপমাত্রা অত্যাধিক হলে বায়ুর বাষ্পীয়ভবনের ক্ষমতা বাড়ে। এ অবস্থায় জলীয়বাষ্পপূর্ণ হালকা বায়ু ঊর্ধ্বে প্রসারিত ও শীতল হলে সেখানে বৃষ্টিপাত ঘটায়। এরূপ বৃষ্টিপাতকে পরিচলন বৃষ্টিপাত বলে। অর্থাৎ জলীয়বাষ্পপূর্ণ হালকা বায়ু ঊর্ধ্বে প্রসারিত ও শীতল হলে সেখানে যে বৃষ্টিপাত ঘটায় সেটাই হলো পরিচলন বৃষ্টিপাত। পরিচলন বৃষ্টি ভূপৃষ্ঠ সংলগ্ন বায়ু উত্তপ্ত হলে তার গতি ঊর্ধ্বমুখী হয়। জলীয় বাষ্পপূর্ণ এ বায়ু উপরে ওঠে প্রসারিত ও শীতল হয়। তখন এ শীতল বায়ুর জলীয়বাষ্প ঘনীভূত হয়ে ছোট ছোট জলকণা ও বরফকণায় পরিণত হয়। এ পানিকণাগুলো বায়ুতে ভাসমান ধূলিকণার সাথে মিশে আকারে বড় হয়। তখন সেগুলো আর বাতাসে ভেসে বেড়াতে পারে না। বৃষ্টিরূপে ভূপৃষ্ঠে পতিত হয়। সাধারণত নিরক্ষীয় অঞ্চলে (৫°-১০° উত্তর ও দক্ষিণ অক্ষাংশ) প্রতিদিন পরিচলন প্রক্রিয়ায় বৃষ্টিপাত সংঘটিত হয়। ক্রান্তীয় অঞ্চলে গ্রীষ্মকালে পরিচলন প্রক্রিয়ায় বিকেলের দিকে ও সন্ধ্যায় পরিচলন প্রক্রিয়ায় বৃষ্টিপাত সংঘটিত হয়। তাই বলা যায় যে, উদ্দীপকে উল্লিখিত ১নং বৃষ্টিপাত হলো পরিচলন বৃষ্টিপাত।"
        }
      ]
    },
    {
      "number": "7",
      "uddipok": "",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "কোনো স্থানের বায়ুর তাপমাত্রা, চাপ, বৃষ্টিপাত, বায়ুপ্রবাহ ইত্যাদির ৩০ থেকে ৪০ বছরের গড় অবস্থাকে সেই স্থানের জলবায়ু বলে।"
        },
        {
          "label": "খ",
          "question": "",
          "explanation": "নিরক্ষীয় অঞ্চলে সূর্য সারাবছর লম্বভাবে কিরণ দেয়। যে অঞ্চলে সূর্য লম্বভাবে কিরণ দেয় সে অঞ্চলে অধিক পরিমাণে জলীয়বাষ্প তৈরি হয়। অধিক পরিমাণে জলীয়বাষ্প এ অঞ্চলে তৈরি হয় যা বৃষ্টিপাত ঘটাতে সাহায্য করে। এছাড়া যে অঞ্চলে সূর্যের আলো বেশি সে অঞ্চলে অধিক গাছপালা বেশি থাকে। যেসব অঞ্চলে গাছপালা বেশি সেসব অঞ্চলেও অধিক বৃষ্টিপাত হয়। তাই বলা যায় যে, নিরক্ষীয় অঞ্চলে অসংখ্য বৃক্ষরাজি থাকায় এ অঞ্চলে অধিক বৃষ্টিপাত হয়।"
        },
        {
          "label": "গ",
          "question": "",
          "explanation": "উদ্দীপকে 'গ' ঋতু দ্বারা শীত ঋতুকে বোঝানো হয়েছে। নিচে এর বর্ণনা দেওয়া হলো- সাধারণত নভেম্বরের শেষ থেকে ফেব্রুয়ারি মাস বাংলা কার্তিক-ফাল্গুন পর্যন্ত সময়কে শীত ঋতু বলে। শীত ঋতুতে তাপমাত্রা সবচেয়ে কম থাকে। এ সময় সর্বোচ্চ তাপমাত্রা ২৯° সেলসিয়াস এবং সর্বনিম্ন তাপমাত্রা ১১° সেলসিয়াস। জানুয়ারি শীতলতম মাস এবং এ মাসের গড় তাপমাত্রা ১৭.৭° সেলসিয়াস হয়। উত্তর-পূর্ব দিক থেকে আগত শীতল মৌসুমি বায়ু বাংলাদেশের উপর দিয়ে প্রবাহিত হওয়ার কারণে শীত ঋতুতে বাতাসের আর্দ্রতা কম থাকে। তেমনি উদ্দীপকের 'গ' ঋতুতেও বায়ুর আর্দ্রতা কম দেখানো হয়েছে। অর্থাৎ উপরিউক্ত বৈশিষ্ট্যের সাথে উদ্দীপকের গ ঋতু অর্থাৎ শীত কালকে বুঝানো হয়েছে। যেহুতু 'গ' ঋতুর সাথে উপরিউক্ত বৈশিষ্ট্যের মিল রয়েছে তাই বলা যায় যে গ ঋতু শীত ঋতুকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'খ' ঋতুটি বর্ষা ঋতু। নিচে বর্ষা ঋতুর বৈশিষ্ট্য বিশ্লেষণ করা হলো: বাংলাদেশে জুন থেকে অক্টোবর মাস (জ্যৈষ্ঠ-কার্তিক) পর্যন্ত বর্ষা ঋতু। অর্থাৎ গ্রীষ্ম ও শীতের মাঝামাঝি বৃষ্টিবহুল সময়কে বর্ষা ঋতু বলে। জুন মাসের প্রথম দিকে মৌসুমি বায়ুর আগমনের সঙ্গে সঙ্গে বর্ষা ঋতু শুরু হয়ে যায়। বর্ষা ঋতুতে সূর্য বাংলাদেশে প্রায় লম্বভাবে কিরণ দেয়। ফলে তাপমাত্রা বৃদ্ধি পায়। কিন্তু আকাশে মেঘ থাকে এবং প্রচুর বৃষ্টিপাত হয়। বর্ষা ঋতুতে বাংলাদেশের উপর দিয়ে প্রবাহিত দক্ষিণ-পশ্চিম মৌসুমি বায়ু ভারত মহাসাগর এবং বঙ্গোপসাগরের উপর দিয়ে আসার সময় প্রচুর জলীয়বাষ্প সমৃদ্ধ থাকে। এ জলীয়বাষ্প শৈলোৎক্ষেপ প্রক্রিয়ায় বাংলাদেশে প্রচুর বৃষ্টিপাত ঘটায়। বছরের মোট বৃষ্টিপাতের প্রায় ৮০ ভাগ এ সময়ে হয়। তাই বলা যায়, উদ্দীপকে 'খ' ঋতু বর্ষা ঋতুর বৈশিষ্ট্যের কথা বলা হয়েছে।"
        }
      ]
    },
    {
      "number": "8",
      "uddipok": "ঘটনা- ১ – সমুদ্রের পানি নির্দিষ্ট দিকে চলাচল করে। ঘটনা- ২ – সমুদ্রের পানি নির্দিষ্ট সময় পর পর উঠানামা করে।",
      "tag": "DB, MB, DIN.B, CTG.B, SB, BB 23",
      "sub_questions": [
        {
          "label": "ক",
          "question": "",
          "explanation": "চন্দ্র-সূর্যের আকর্ষণ এবং পৃথিবীর কেন্দ্রাতিগ শক্তির প্রভাবে নির্দিষ্ট সময় পর পর পর্যায়ক্রমে সমুদ্রের পানিরাশির স্ফীতি ও অবনমনকে জোয়ারভাটা বলে।"
        },
        {
          "label": "খ",
          "question": "",
          "explanation": "চন্দ্রের আকর্ষণে পানি ফুলে ওঠাকে মুখ্য জোয়ার বলে। মুখ্য জোয়ারের ফলে পানি ফুলে ওঠে। চন্দ্র এক স্থানে স্থির থাকে না। তা পৃথিবীর চারদিকে সর্বদা ঘুরছে। আবর্তনকালে পৃথিবীর যে অংশ চন্দ্রের নিকটবর্তী হয়, সেখানে চন্দ্রের আকর্ষণ সর্বাপেক্ষা বেশি হয়। এ আকর্ষণে চারদিক হতে পানি এসে চন্দ্রের দিকে ফুলে ওঠে এবং জোয়ার হয়। এরূপে সৃষ্ট জোয়ারকে মুখ্য জোয়ার বা প্রত্যক্ষ জোয়ার বলা হয়।"
        },
        {
          "label": "গ",
          "question": "",
          "explanation": "উদ্দীপকে ঘটনা-১ দ্বারা সমুদ্রস্রোতকে বোঝানো হয়েছে। নিচে এর কারণ বর্ণনা করা হলো- সমুদ্রের বা সাগর ও মহাসাগরের পানির নির্দিষ্ট ও নিয়মিত প্রবাহকে সমুদ্রস্রোত বলে। অর্থাৎ সমুদ্র স্রোত হলো সমুদ্রের বা সাগর ও মহাসাগরের পানির নির্দিষ্ট ও নিয়মিত প্রবাহ। পানির স্বাভাবিক ধর্ম হলো তার উপরিভাগের সমতা রক্ষা করা। বিভিন্ন কারণে সমুদ্রের উপরিভাগের পানিরাশির সমতার ব্যতিক্রম ঘটে থাকে। তখন স্বাভাবিক নিয়মে এ সমতা রক্ষার জন্য সমুদ্রের একস্থান থেকে অন্যস্থানে পানি প্রবাহিত হয়। বিভিন্ন কারণে সমুদ্রস্রোতের সৃষ্টি হয়। এ কারণগুলোর মধ্যে অন্যতম হলো – বায়ুপ্রবাহ, পৃথিবীর আবর্তন, উষ্ণতার তারতম্য, লবণাক্ততার তারতম্য, বাষ্পীভবনের তারতম্য, ভূভাগের অবস্থান, শৈলশিরার অবস্থান, সমুদ্রের গভীরতা। তাই বলা যায় যে, এভাবেই বিভিন্ন প্রকার প্রাকৃতিক শক্তির সাহায্যে বিভিন্ন প্রকার সমুদ্রস্রোতের সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকে ঘটনা-২ হলো জোয়ারভাটা। নিচে বাংলাদেশের উপকূলীয় অঞ্চলে জোয়ার ভাটার প্রভাব ব্যাখ্যা করা হলো:সাধারণত সমুদ্রের পানি ফুলে ওঠাকে জোয়ার এবং নেমে যাওয়াকে ভাটা বলে। জোয়ারভাটা বাংলাদেশের উপকূলবর্তী এলাকার অধিবাসীদের ওপর ব্যাপক প্রভাব ফেলে। জোয়ারভাটার ফলে নৌযান চলাচলের মাধ্যমে ব্যবসা-বাণিজ্যের সুবিধা হয়। জোয়ারের সময় নদীর মোহনায় ও তার অভ্যন্তরে পানি অধিক থাকে। ফলে বড় বড় সমুদ্রগামী জাহাজের পক্ষে নদীতে প্রবেশ করা সুবিধাজনক হয়। আবার, ভাটার টানে ঐ জাহাজ অনায়াসে সমুদ্রে নেমে আসতে পারে। জোয়ারভাটার মধ্য দিয়ে ভূখণ্ড থেকে ময়লা-আবর্জনাসমূহ সাগরে গিয়ে পতিত হয়। উপকূলীয় অঞ্চলে জোয়ারভাটার প্রভাবে মৎস্যের প্রাচুর্যহেতু শত শত লোক মৎস্য আহরণসংক্রান্ত কাজে নিয়োজিত আছে। এ সকল মৎস্য দেশ ও বিদেশের বাজারে বিক্রি করে প্রচুর অর্থ উপার্জন হয়। স্বাভাবিক জোয়ারভাটার কোনো কুফল নেই। এটি নিতান্তই প্রাকৃতিক। তবে অমাবস্যা ও পূর্ণিমা তিথিতে জোয়ারের সময় বান ডাকার ফলে অনেক সময় নৌকা, লঞ্চ প্রভৃতি ডুবে যায় এবং উপকূলবর্তী অঞ্চল ক্ষতিগ্রস্ত হয়ে জানমালের ক্ষতি হয়। এছাড়া শীত ঋতুতে জোয়ারের লবণাক্ত পানি নদীর অভ্যন্তরে বহুদূরে অগ্রসর হতে পারে। ফলে নদীর পার্শ্ববর্তী মাঠের ফসল, গবাদিপশু ও বিভিন্ন শিল্পের ব্যাপক ক্ষতিসাধন করে।"
        }
      ]
    }
  ]
}