{
  "title": "ঢাকা কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "",
      "sub_questions": [
        {
          "label": "ক",
          "question": "কনরাড বিযুক্তি রেখা কাকে বলে?",
          "explanation": "অশ্মমন্ডলের সিয়াল ও সিমা স্তর যে সীমারেখা দ্বারা বিযুক্ত, তাকে কনরাড বিযুক্তি রেখা বলে।"
        },
        {
          "label": "খ",
          "question": "ভূত্বক সর্বদা পরিবর্তনশীল- ব্যাখ্যা করো।",
          "explanation": "বিভিন্ন ভূমিরূপ গঠনকারী শক্তির প্রভাবে ভূত্বকে সর্বদা নানারূপ পরিবর্তন হচ্ছে। নানা প্রকার প্রাকৃতিক শক্তি; যেমন- আগ্নেয়গিরি, ভূমিকম্প, সুনামি, বিচূর্ণীভবন ও নগ্নীভবন ইত্যাদির দরুন ভূমিরূপের পরিবর্তন ঘটে। এই পরিবর্তনের ফলে পৃথিবীর বুকে ধীর ও আকস্মিক পরিবর্তন দেখা দেয়। আকস্মিক পরিবর্তন হয় প্রধানত ভূমিকম্প, সুনামি ও আগ্নেয়গিরি দ্বারা। আর ধীর পরিবর্তন হয়, সূর্যতাপ, বায়ুপ্রবাহ, বৃষ্টিপাত, নদী, হিমবাহ ইত্যাদির প্রভাবে। তাই ভূপৃষ্ঠে আকস্মিক পরিবর্তন হঠাৎ সংঘটিত হলেও ধীর পরিবর্তনকারী এজেন্ট যেমন- বায়ুপ্রবাহ, নদী, সৌরতাপ সর্বদাই ক্রিয়াশীল। তাই বলা হয় ভূপৃষ্ঠ সর্বদা পরিবর্তনশীল।"
        },
        {
          "label": "গ",
          "question": "উদ্দীপকে 'ক' চিহ্নিত স্তরের গঠনগত বৈশিষ্ট্য ব্যাখ্যা করো।",
          "explanation": "উদ্দীপকের 'ক' স্তরটি অশ্মমণ্ডল বা ভূত্বক। এ স্তরটি বিভিন্ন শিলা ও খনিজের সংমিশ্রণে গঠিত। পৃথিবীর উপরিভাগের কঠিন ও পাতলা শিলাস্তরকে অশশ্মমণ্ডল বা ভূত্বক বলে। ভূকম্পন তরঙ্গ থেকে জানা যায় অশ্মমণ্ডল দুটি স্তরে বিভক্ত। ওপরের হালকা শিলাস্তরকে সিয়াল স্তর এবং নিচের ভারি শিলা স্তরকে সিমা স্তর বলে। সিয়াল স্তর অশ্মমণ্ডলের বাইরের স্তর। এ স্তরে গ্রানাইট শিলার পরিমাণ বেশি। তাই একে গ্রানাইট শিলান্তরও বলা হয়। গ্রানাইট শিলায় সিলিকন ও অ্যালুমিনিয়ামের পরিমাণ বেশি থাকে। এজন্যই একে সিয়াল (Sial) স্তর বলে। আবার অশ্মমণ্ডলের নিচের অংশ অর্থাৎ মহাসাগর- গুলোর তলদেশ ব্যাসল্ট শিলায় গঠিত। ব্যাসল্ট শিলায় সিলিকন ও ম্যাগনেসিয়ামের পরিমাণ বেশি বলে ভূবিজ্ঞানী সুয়েস এই স্তরটিকে সিমা (Sima) নামে অভিহিত করেছেন। মহাসাগরগুলোর তলদেশের সমগ্র অঞ্চল (ওপরের সামান্য পলিস্তর বাদে) সিমা দ্বারা গঠিত বলে একে মহাসাগরীয় ভূত্বক বলা হয়। অশ্মমণ্ডলের সিয়াল ও সিমা স্তর কনরাড বিযুক্তি রেখা দ্বারা বিভক্ত। সুতরাং, উপরিউক্ত আলোচনা থেকে বলা যায়, গঠনগত ভাবে অশ্মমণ্ডল বা ভূত্বক বিভিন্ন খনিজ ও শিলার সংমিশ্রণে গঠিত।"
        },
        {
          "label": "ঘ",
          "question": "উদ্দীপকে 'খ' ও 'গ' চিহ্নিত স্তরের তুলনামূলক বিশ্লেষণ করো।",
          "explanation": "চিত্রের 'খ' ও 'গ' স্তর দুইটি যথাক্রমে গুরুমণ্ডল ও কেন্দ্রমণ্ডল। এদের মধ্যে সুস্পষ্ট পার্থক্য রয়েছে। নিম্নের অনুরূপ: চিত্রের 'খ' ও 'গ' স্তর দুইটি যথাক্রমে গুরুমণ্ডল ও কেন্দ্রমণ্ডল। গুরুমণ্ডল স্তরের গভীরতা ১৫ কি.মি. থেকে ২,৯০০ কি.মি. পর্যন্ত। এটি • মূলত ব্যাসল্ট শিলায় গঠিত। গুরুমণ্ডলকে আবার দুটি ভাগে ভাগ করা হয়েছে। যথা- (ক) বহিঃগুরুমণ্ডল এবং (খ) অন্তঃগুরুমণ্ডল। বহিঃগুরুমণ্ডল স্তরটি ১০০ থেকে ৭০০ কি.মি. পর্যন্ত 'বিস্তৃত। এ মণ্ডল প্রধানত লোহা ও ম্যাগনেসিয়াম সমৃদ্ধ সিলিকেট খনিজ দ্বারা গঠিত। অন্তঃগুরুমণ্ডল ৭০০ থেকে ২৯,০০ কি.মি. পর্যন্ত বিস্তৃত। এ মণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাইঅক্সাইডসমৃদ্ধ খনিজ দ্বারা গঠিত। এ স্তরের শিলাসমূহ নমনীয়, অর্ধতরল। কেন্দ্রমণ্ডলটি গুরুমণ্ডল (২৮৮৫ কি.মি.) থেকে পৃথিবীর কেন্দ্র (৬,৩৭১ কি.মি.) পর্যন্ত বিস্তৃত। কেন্দ্রমণ্ডলের একটি তরল বহিরাবরণ রয়েছে, যা প্রায় ২,২৭০ কি.মি. পুরু এবং কঠিন অন্তঃভাগটি ১,২১৬ কিমি পুরু। গুটেনবার্গ বিযুক্তি থেকে এর গভীরতা ৩,৪৮৬ কি.মি.। এর মূল উপাদান, নিকেল ও লোহা। এছাড়া রয়েছে পারদ ও সিসা। উপরের আলোচনা থেকে বোঝা যায়, গুরুমণ্ডল ও কেন্দ্রমণ্ডলের বৈশিষ্ট্যের ভিন্নতা আছে।"
        }
      ]
    },
    {
      "number": "2",
      "uddipok": "সোহেল ও রিদম কুয়াকাটায় বেড়াতে গিয়ে লক্ষ করল চাঁদের আলো মোটামুটি ও পানির গর্জন স্তিমিত। সাতদিন পর তারা চাঁদের আলো ও পানির গর্জন বৃদ্ধির সৌন্দর্যে বিমোহিত হলো।",
      "tag": "",
      "sub_questions": [
        {
          "label": "ক",
          "question": "জোয়ার-ভাটা কাকে বলে?",
          "explanation": "নদী বা সমুদ্রের পানির নিয়মিত ফুলে ওঠাকে জোয়ার ও নেমে যাওয়াকে ভাটা বলে।"
        },
        {
          "label": "খ",
          "question": "মহাকর্ষ শক্তি জোয়ার-ভাটার প্রধান কারণ- ব্যাখ্যা করো।",
          "explanation": "মহাবিশ্বের প্রতিটি বস্তুকণা একে অপরকে আকর্ষণ করে, যা মহাকর্ষ। নামে পরিচিত। মহাকর্ষ শক্তির প্রভাবে সূর্য ও চাঁদ পৃথিবীকে আকর্ষণ করে, যা জোয়ার- ভাটা সৃষ্টির প্রধান কারণ। সূর্য-চাঁদ অপেক্ষা পৃথিবী থেকে অধিক দূরে অবস্থিত। এজন্য পৃথিবীর জলরাশির উপর সূর্য অপেক্ষা চাঁদের আকর্ষণ বেশি। এজন্য চাঁদের আকর্ষণে পানিরাশি অধিক ফুলে ওঠে এবং প্রবল জোয়ারের সৃষ্টি হয়। অন্যদিকে সূর্যের আকর্ষণে জোয়ার তত জোরালো হয় না। সুতরাং দেখা যায় যে, পৃথিবীর কেন্দ্র ও পানির উপরিভাগের ওপর চাঁদ ও সূর্যের মহাকর্ষ শক্তির তারতম্যই জোয়ার-ভাটা সৃষ্টির অন্যতম কারণ।"
        },
        {
          "label": "গ",
          "question": "উদ্দীপকে প্রথমোক্ত সময়ে পানির গর্জন কেন স্তিমিত ছিল ব্যাখ্যা করো।",
          "explanation": "উদ্দীপকের প্রথমোক্ত সময়ে পানির গর্জন স্তিমিত থাকার কারণ হলো অষ্টমী তিথিতে সংঘটিত মরা কাটাল। অষ্টমী তিথিতে চাঁদ ও সূর্য সমসূত্রে (Same Line) না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং এর বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হওয়ায় পানির গর্জনও স্তিমিত থাকে। এ কারণে এ জোয়ারকে মরা কটাল বলে।"
        },
        {
          "label": "ঘ",
          "question": "উদ্দীপকের উত্ত দুটি ঘটনার তাৎপর্য বিশ্লেষণ করো।",
          "explanation": "উদ্দীপকে উল্লিখিত ঘটনা দুটি হলো জোয়ার ও ভাটা। বাংলাদেশের উপকূলীয় অঞ্চলে জোয়ার-ভাটার তাৎপর্য নিচে বিশ্লেষণ করা হলো- নিম্নের অনুরূপ: উদ্দীপকে উল্লিখিত ঘটনা-২ জোয়ার-ভাটা। বাংলাদেশের উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার, ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। V জোয়ারের পানি সেচে সহায়তা করে। যেমন: অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় যান তাকে। ফলে নৌকা, লঞ্চ প্রভৃতি ডুবে যায় এখং নদীর পার্শ্ববর্তী এলাকায় জানমালের ক্ষতি হয়"
        }
      ]
    },
    {
      "number": "3",
      "uddipok": "",
      "tag": "",
      "sub_questions": [
        {
          "label": "ক",
          "question": "বায়ুপ্রবাহ কাকে বলে?",
          "explanation": "ভূপৃষ্ঠের উপর উচ্চচাপ অঞ্চল থেকে নিম্নচাপ অঞ্চলের দিকে বায়ুর চলাচলকেই বায়ুপ্রবাহ বলে।"
        },
        {
          "label": "খ",
          "question": "উচ্চতা বৃদ্ধির সাথে সাথে বায়ুর তাপমাত্রা হ্রাস পায়- ব্যাখ্যা করো।",
          "explanation": "উচ্চতার হ্রাস বৃদ্ধি বায়ু তাপের তারতম্য ঘটায়। একই অক্ষাংশে অবস্থিত বিভিন্ন স্থানের মধ্যে উচ্চতার হ্রাস বৃদ্ধি অনুসারে বায়ুতাপের তারতম্য হয়ে থাকে। যে স্থান যত উঁচু সে স্থান তত বেশি শীতল হয়। স্বাভাবিক অবস্থায় ১৬৫-মিটার উচ্চতার জন্য ১০ সেলসিয়াস তাপ কমে যায়। সমুদ্রপৃষ্ঠ থেকে যে স্থান যত বেশি উচ্চে অবস্থিত সে স্থান তত বেশি শীতল হয়ে থাকে।"
        },
        {
          "label": "গ",
          "question": "উদ্দীপকে 'ক' বায়ুপ্রবাহের কারণ ব্যাখ্যা করো।",
          "explanation": "উদ্দীপকের 'ক' বায়ুপ্রবাহটি হলো উত্তর-পূর্ব অয়ন বায়ু, যা নিয়ত বায়ুপ্রবাহের অন্তর্গত। এ বায়ুপ্রবাহের কারণ হলো বায়ুর চাপ বলয়ের (Air Pressure belt) অবস্থান। নিরক্ষীয় নিম্নচাপ ও কর্কটীয় উচ্চচাপ বলয়ের অবস্থানের কারণে উত্তর-পূর্ব অয়ন বায়ুপ্রবাহ সংঘটিত হয়ে থাকে। নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় ও মকরীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে এ বায়ু উত্তর গোলার্ধে উত্তর-পূর্ব এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়ে থাকে। প্রাচীনকালে বাণিজ্যিক জাহাজগুলো এ বায়ুপ্রবাহের দিক অনুসরণ করে যাতায়াত করত বলে একে অয়ন বায়ু বা বাণিজ্য বায়ু (Trade Winds) বলে। উত্তর গোলার্ধে এটি উত্তর-পূর্ব ও দক্ষিণ গোলার্ধে দক্ষিণ-পূর্ব অয়ন বায়ু নামে পরিচিত।"
        },
        {
          "label": "ঘ",
          "question": "উদ্দীপকে 'খ' ও 'গ' বায়ুপ্রবাহের বৈসাদৃশ্য বিশ্লেষণ করো।",
          "explanation": "উদ্দীপকে উল্লিখিত 'খ' ও 'গ' বায়ু হলো যথাক্রমে উত্তর-পশ্চিম পশ্চিমা বায়ু ও উত্তর সুমেরুদেশীয় বায়ু। দক্ষিণ গোলার্ধে যে পশ্চিমা বায়ু উত্তর-পশ্চিম থেকে দক্ষিণ-পূর্বে যায় তাকে উত্তর-পশ্চিম পশ্চিমা বায়ু বলে। এ বায়ু বাণিজ্য বায়ুর বিপরীত দিক থেকে প্রবাহিত হয় বলে একে বিপরীত বাণিজ্য বায়ুও বলে। ইউরোপীয় নাবিকগণ এ বায়ুকে 'প্রবল বায়ু' বলে থাকে। ভারত ও প্রশান্ত মহাসাগরে উত্তর-পশ্চিম পশ্চিমা বায়ু ৪০০ থেকে ৪৭° দক্ষিণ অক্ষাংশের মধ্যে বেশ জোরে গর্জন করতে করতে প্রবাহিত হয়। এ বায়ুর প্রভাবে মহাদেশগুলোর পশ্চিম উপকূলে বৃষ্টিপাত হয়। শীতকালে জলভাগের চেয়ে স্থলভাগ বেশি ঠান্ডা থাকে বলে এ বায়ুর প্রভাবে শীতকালে অধিক বৃষ্টি হয়। অপরদিকে, বায়ুপ্রবাহ উত্তর গোলার্ধে বেঁকে উত্তর-পূর্ব বায়ুরূপে যে বায়ু প্রবাহিত হয় তা হলো উত্তর সুমেরুদেশীয় বায়ু। মেরু এলাকা থেকে আগত এ বায়ু শুষ্ক ও শীতল। ক্রান্তীয় এলাকার নিকট থেকে আগত পশ্চিমা বায়ুর সঙ্গে এ বায়ুর সংযোগ হলে ঘূর্ণিঝড়ের সৃষ্টি হয়।** তাই বলা যায়, উত্তর-পশ্চিম পশ্চিমা বায়ু ও উত্তর সুমেরুদেশীয় বায়ুর মধ্যে বৈসাদৃশ্য বিদ্যমান।"
        }
      ]
    },
    {
      "number": "4",
      "uddipok": "রিয়াজ উচ্চশিক্ষার জন্য বাংলাদেশ থেকে বিদেশে গিয়েছে। সেখানে সে লক্ষ করতে লাগলো সারাবছর সেখানে রৌদ্রদীপ্ত আবহাওয়া বিরাজ করলেও বৃষ্টিপাত হয় শীতকালে।",
      "tag": "",
      "sub_questions": [
        {
          "label": "ক",
          "question": "বায়ুর আর্দ্রতা কাকে বলে?",
          "explanation": "বায়ুতে জলীয়বাষ্পের উপস্থিতিকে বায়ুর আর্দ্রতা বলে।"
        },
        {
          "label": "খ",
          "question": "নিরক্ষীয় অঞ্চলে গভীর অরণ্য রয়েছে- ব্যাখ্যা করো।",
          "explanation": "নিরক্ষীয় জলবায়ু অঞ্চলে সূর্য সারাবছর লম্বভাবে কিরণ দেয় বলে অধিক তাপ থাকে। এই অধিক তাপই জলীয়বাষ্প তৈরির মাধ্যমে সারাবছর অধিক বৃষ্টিপাত ঘটায়। যেকোনো অঞ্চলে বৃক্ষ বেড়ে ওঠার জন্য তাপমাত্রা ও বৃষ্টিপাত অতীব প্রয়োজনীয় উপাদান। সারাবছর এরূপ বৃষ্টিপাত ও তাপের জন্য নিরক্ষীয় অঞ্চলে চিরহরিৎ গভীর অরণ্যের সৃষ্টি হয়েছে।"
        },
        {
          "label": "গ",
          "question": "রিয়াজের গমনকৃত অঞ্চলটিতে শীতকালে বৃষ্টি হওয়ার কারণ ব্যাখ্যা করো।",
          "explanation": "উদ্দীপক অনুযায়ী রিয়াজ উচ্চশিক্ষার জন্য ভূমধ্যসাগরীয় জলবায়ু অঞ্চলের একটি দেশে গিয়েছে। ভূমধ্যসাগরীয় জলবায়ু অঞ্চলে আর্দ্র পশ্চিমা বায়ুপ্রবাহের জন্য শীতকালে বৃষ্টিপাত হয়, গ্রীষ্মকালে বৃষ্টিপাত হয় না বললেই চলে। ভূমধ্যসাগরীয় জলবায়ু অঞ্চলে শীতকালে আর্দ্র পশ্চিমা বা প্রত্যয়ন বায়ু প্রবাহিত হয়। এ সময় বায়ুতে নিম্নচাপ বিরাজ করে। শীতকালে সূর্যের দক্ষিণায়ন হতে সূর্য যখন মকরক্রান্তি রেখার নিকটবর্তী হয় তখন পৃথিবীর চাপ বলয়গুলো দক্ষিণে সরে যায়। এর ফলে উত্তর গোলার্ধের ভূমধ্যসাগরীয় দেশগুলোর উপর দিয়ে পশ্চিমা বায়ু প্রবাহিত হয়। এ বায়ু সমুদ্র হতে আসে বলে প্রচুর জলীয়বাষ্প বহন করে এবং বৃষ্টিপাত ঘটায়। উত্তর- পশ্চিম পশ্চিমা বায়ুর প্রভাবে শীতকালে জলভাগের চেয়ে স্থলভাগ বেশি ঠান্ডা থাকে বলে এ বায়ুর প্রভাবে শীতকালে অধিক বৃষ্টি হয়।"
        },
        {
          "label": "ঘ",
          "question": "বাংলাদেশ ও রিয়াজের গমনকৃত দেশের জলবায়ুর তারতম্য বিশ্লেষণ করো।",
          "explanation": "উদ্দীপকে রিয়াজের নিজ দেশে মৌসুমি এবং ভ্রমণকৃত দেশে ভূমধ্যসাগরীয় জলবায়ু বিদ্যমান। নিম্নের অনুরূপ: উদ্দীপকে নিজ দেশে মৌসুমি এবং গমনকৃত দেশে ভূমধ্যসাগরীয় জলবায়ু বিদ্যমান। মূলত বায়ুপ্রবাহের পার্থক্যের কারণে মৌসুমি ও ভূমধ্যসাগরীয় অঞ্চলে জলবায়ুর বৈসাদৃশ্য দেখা যায়। যেমন- i. মৌসুমি জলবায়ু অঞ্চলে গ্রীষ্মকালে দক্ষিণ-পশ্চিম মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। ভূমধ্যসাগরীয় জলবায়ু অঞ্চলে গ্রীষ্মকালে শুষ্ক অয়ন বায়ু এবং শীতকালে আর্দ্র পশ্চিমা বায়ু প্রবাহিত হয়। ii. মৌসুমি জলবায়ুতে গ্রীষ্মকাল বৃষ্টিবহুল এবং শীতকাল বৃষ্টিহীন। অপরদিকে, ভূমধ্যসাগরীয় জলবায়ুতে গ্রীষ্মকাল বৃষ্টিহীন এবং শীতকাল বৃষ্টিবহুল। iii. মৌসুমি জলবায়ুতে বায়ু গ্রীষ্মকালে জল হতে স্থলভাগের দিকে এবং শীতকালে স্থল হতে জলভাগের দিকে প্রবাহিত হয়। অপরদিকে, ভূমধ্যসাগরীয় জলবায়ুতে গ্রীষ্মকালে অয়ন বায়ু স্থল থেকে জলভাগের দিকে এবং শীতকালে পশ্চিমা বায়ু জলভাগ থেকে স্থলভাগের দিকে প্রবাহিত হয়। iv. মৌসুমি জলবায়ুতে গ্রীষ্মকালীন তাপমাত্রা ২৭° সেলসিয়াসের অধিক থাকে। অপরদিকে, ভূমধ্যসাগরীয় জলবায়ুতে গ্রীষ্মকালে তাপমাত্রা অত্যধিক বৃদ্ধি পায়। v. মৌসুমি এবং ভূমধ্যসাগরীয় জলবায়ুতে শীত ও গ্রীষ্মের গড় তাপমাত্রার পার্থক্য যথাক্রমে প্রায় ৫° সে. এবং ১৫° সে.। vi. মৌসুমি এবং ভূমধ্যসাগরীয় অঞ্চলে বার্ষিক গড় বৃষ্টিপাত যথাক্রমে ১২৫-২০০ এবং ২৫-৭৫ সেন্টিমিটার পর্যন্ত হয়।"
        }
      ]
    },
    {
      "number": "5",
      "uddipok": "নুহাশ মামার সাথে কক্সবাজার বেড়াতে যাওয়ার পথে মামা বলছিলেন, মেরু অঞ্চলের বরফ গলনের ফলে বাংলাদেশের উপকূলীয় অঞ্চল তলিয়ে যেতে পারে। এ কথা শুনে নুহাশ শঙ্কিত হয়ে পড়ল।",
      "tag": "",
      "sub_questions": [
        {
          "label": "ক",
          "question": "CFC কী?",
          "explanation": "CFC হচ্ছে ক্লোরোফুরো কার্বন; যেটি গ্রিন হাউস গ্যাস হিসেবে পরিচিত।"
        },
        {
          "label": "খ",
          "question": "বায়ুমণ্ডল নানা ধরনের গ্যাসীয় উপাদান দ্বারা গঠিত- ব্যাখ্যা করো।",
          "explanation": "বায়ুমণ্ডলের উপাদানগুলোকে প্রধানত তিনটি ভাগে ভাগ করা যায়। গ্যাসীয় উপাদান, জলীয়বাষ্প, জৈব ও অজৈব কণিকা। বায়ুর গ্যাসীয় উপাদান বলতে নাইট্রোজেন (৭৮.০৪%), অক্সিজেন (২০.৯৮%), আর্গন (০.৮০%), কার্বন ডাইঅক্সাইড (০.০৩%), অন্যান্য গ্যাসসমূহ (নিয়ন, হিলিয়াম, ক্রিপটন, জেনন, ওজোন, মিথেন ও নাইট্রাস অক্সাইড) যার পরিমাণ (০.০২%) বোঝায়।"
        },
        {
          "label": "গ",
          "question": "উদ্দীপকে ইঙ্গিতকৃত বিষয়টির কারণ ব্যাখ্যা করো।",
          "explanation": "উদ্দীপকে ইঙ্গিতকৃত বিষয়টি হলো জলবায়ু পরিবর্তন। মানুষের নিয়ন্ত্রণহীন কর্মকান্ডের ফলে বায়ুমণ্ডলে মাত্রাতিরিক্ত গ্রিন হাউস গ্যাস; যেমন- কার্বন ডাইঅক্সাইড (CO₂), মিথেন (CH₁), নাইট্রাস অক্সাইড (N₂O), ক্লোরোফ্লুরো কার্বন (CFC) ইত্যাদি নির্গমন বৃদ্ধি পাচ্ছে। ফলে বিশ্বে উষ্ণতা বৃদ্ধি পাচ্ছে। পৃথিবীতে জ্বালানিসহ বনভূমি ধ্বংস, শিল্পায়ন, যানবাহনের সংখ্যা বৃদ্ধি, পারমাণবিক পরীক্ষা, কার্বন নিঃসরণ ইত্যাদি কর্মকান্ডের ফলে নির্গত গ্রিন হাউস গ্যাসের প্রভাবে ভূপৃষ্ঠ সংলগ্ন বায়ুমণ্ডলের তাপমাত্রা বৃদ্ধি পাচ্ছে। এতে বায়ুমণ্ডলের ওজোন স্তর ক্ষতিগ্রস্ত হচ্ছে। একদিকে গ্রিন হাউস গ্যাসগুলোর দ্বারা বায়ুমণ্ডল উত্তপ্ত হচ্ছে অন্যদিকে এর বিরূপ প্রতিক্রিয়ায় ওজোন স্তর ছিদ্র হয়ে সূর্যের অতিবেগুনি রশ্মি সরাসরি ভূপৃষ্ঠে এসে অধিক উত্তাপ সৃষ্টি করছে। এভাবে বিশ্বব্যাপী তাপমাত্রা বৃদ্ধির ফলে পৃথিবীতে জলবায়ুর পরিবর্তন ঘটছে।"
        },
        {
          "label": "ঘ",
          "question": "উদ্দীপকে নুহাশের শঙ্কিত হওয়ার বিষয়টি থেকে পরিত্রাণের উপায় বিশ্লেষণ করো।",
          "explanation": "নুহাশের শঙ্কিত হওয়ার বিষয়টি জলবায়ু পরিবর্তন।. জলবায়ু পরিবর্তন থেকে পরিত্রাণের উপায় হিসেবে নিম্নোক্ত পদক্ষেপগুলো নেয়া যেতে পারে। যেমন- i. জ্বীবাশ্ম জ্বালানির (কয়লা, তেল, প্রাকৃতিক গ্যাস) ব্যবহার কমাতে হবে। ii. তাপবিদ্যুৎ শক্তির পরিবর্তে জলবিদ্যুৎ শক্তির ব্যবহার বৃদ্ধি করতে হবে। iii. সৌরশক্তিকে বাণিজ্যিকভাবে বিদ্যুৎ শক্তিতে রূপান্তর করে ব্যবহার করতে হবে। iv. CFC গ্যাসের নির্গমন কমাতে হবে যাতে ওজোন স্তরের ক্ষতি না হয়। v. বনভূমির (বৃক্ষরোপণ) পরিমাণ বৃদ্ধি করতে হবে। vi. শিল্প কারখানা থেকে কার্বন ডাইঅক্সাইড, কার্বন-মনোঅক্সাইড, নাইট্রাস অক্সাইড, মিথেন এর মতো গ্যাসগুলোর নির্গমন কমাতে হবে। vii. সর্বোপরি, উন্নয়নশীল দেশগুলোতে গ্রিনহাউস গ্যাসের পরিমাণ সীমিত রাখে, শিল্পোন্নতির জন্য এরূপ প্রযুক্তি স্থানান্তর করতে হবে।"
        }
      ]
    },
    {
      "number": "6",
      "uddipok": "",
      "tag": "",
      "sub_questions": [
        {
          "label": "ক",
          "question": "ভূমিকম্প কাকে বলে?",
          "explanation": "ভূপৃষ্ঠের আকস্মিক ও ক্ষণস্থায়ী কম্পনকে ভূমিকম্প বলে।"
        },
        {
          "label": "খ",
          "question": "বর্ষাকালে লোহার জানালায় মরিচা ধরে- ব্যাখ্যা করো।",
          "explanation": "বর্ষাকালে লোহার জানালায় মরিচা ধরে। এটি এক ধরনের রাসায়নিক বিচূর্ণীভবন। অক্সিজেনের দ্বারা লোহার জারণের ফলে এই ঘটনা ঘটে। বর্ষাকালে পরিবেশে আর্দ্রতা বেশি থাকায় বাতাসে অনেক জলীয় বাষ্প থাকে। বাতাসের জলীয় বাষ্প ও অক্সিজেনের সাথে বিক্রিয়া ফলে লোহাজাতীয় পদার্থের জারণ ঘটে, ফলে লোহা ধীরে ধীরে আয়রন অক্সাইডে পরিণত হয় এবং মরিচার সৃষ্টি করে।"
        },
        {
          "label": "গ",
          "question": "উদ্দীপকে 'খ' পর্যায়ে নদী কী ধরনের ভূমিরূপ গঠন করে ব্যাখ্যা করো।",
          "explanation": "উদ্দীপকের 'খ' পর্যায় হলো নদীর মধ্য পর্যায় বা মধ্যগতি। মধ্যগতিতে নদী ক্ষয়জাত ও সঞ্চয়জাত উভয়ের ধরনের ভূমিরূপই গঠন করে। মধ্যগতিতে ক্ষয়জাত ভূমিরূপ: মধ্যগতিতে নদী অববাহিকায় শিলা নরম থাকায় পানির স্রোতের আঘাতে ক্ষয়ের ফলে নদী এঁকেবেঁকে অগ্রসর হয়ে সর্পিল বাঁক সৃষ্টি হয়। নদী আঁকাবাঁকা অবস্থায় চলতে থাকায় নদীর বাঁকের বৃদ্ধি ঘটলে নদীর হঠাৎ সোজা পথে নদীছেদন ভূমিরূপ দেখা যায়। মধ্যগতিতে নদীর পানি অসমানভাবে হ্রাস-বৃদ্ধির ফলে নদী সিঁড়ির ন্যায় নদীমণ্ড নামক ভূপ্রকৃতির সৃষ্টি করে। মধ্যগতিতে সঞ্চয়জাত ভূমিরূপ: বহুকাল ধরে নদীর দুকূল উপচে সৃষ্ট বন্যার ফলে বন্যাকবলিত এলাকায় প্লাবন সমভূমির সৃষ্টি হয়। বন্যার সময় নদীর উভয়কূল প্লাবিত হলে নদীবাহিত ভারি পদার্থসমূহ নদীর তীরে সঞ্চিত হয়ে বাঁধের ন্যায় ভূমিরূপের সৃষ্টি করে, যা প্রাকৃতিক বাঁধ নামে পরিচিত। প্রাকৃতিক বাঁধের পরে একটি ধীর ও শান্ত যে ঢাল লক্ষ করা যায় তা হলো পশ্চাৎ ঢাল। প্রাকৃতিক বাঁধের পশ্চাতে নদীর পলি সঞ্চয় ক্রমশ কম হওয়ায় তা নিম্নভূমিরূপে অবস্থান করে। বর্ষার পরে বন্যার পানি সরে গেলে এ নিম্নভূমিতে জল আবন্ধ হয়ে পশ্চাৎ জলাভূমি সৃষ্টি করে। আঁকাবাঁকা নদীর যে তীরে স্রোত আঘাত হানে ঠিক তার বিপরীত দিকে পলি সঞ্চয়ের মাধ্যমে বাঁকের চর সৃষ্টি হয়। নদীর তলদেশে বালি, নুড়ি, কাদা ইত্যাদি জমা হয়ে বালুচর সৃষ্টি হয়। আঁকাবাঁকা নদীর মধ্যবর্তী সংকীর্ণ স্থানে কোনো এক প্লাবনের সময় ক্ষয়প্রাপ্ত হলে ঐ নদী তার পুরাতন বাঁকা পথটি পরিত্যাগ করে নতুন এক সোজাপথে প্রবাহিত হয়। ফলে পুরাতন খাতটি অশ্বক্ষুরাকৃতি হ্রদে পরিণত হয়। অশ্বক্ষুরাকৃতি হ্রদের মুখে প্রতিবছর পলি জমে জমে কোনো সময়ে হ্রদের উভয় মুখই বন্ধ হয়ে কর্দম ছিপি সৃষ্টি হয়। শুষ্ক থেকে বর্ষাকাল পর্যন্ত নদীর পানির হ্রাস-বৃদ্ধি ঘটে। ফলে নদীর পলিসমূহও ধাপে ধাপে সঞ্চিত হয়ে নদীধাপ বা নদীমণ্য সৃষ্টি করে।"
        },
        {
          "label": "ঘ",
          "question": "উদ্দীপকে 'ক' ও 'গ' পর্যায়ে গঠিত ভূমিরূপের তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত 'ক' হলো নদীর প্রাথমিক পর্যায় বা পার্বত্য অবস্থা এবং 'গ' হলো নদীর নিম্ন পর্যায় বা সমভূমি অবস্থা। উৎস হতে মোহনায় পতিত হওয়া পর্যন্ত নদীর গতিপথকে তিনটি পর্যায়ে বিভক্ত করা হয়। যথা- পার্বত্য অবস্থা বা ঊর্ধ্বগতি, সমভূমি অবস্থা বা মধ্যগতি এবং বদ্বীপ অবস্থা বা নিম্নগতি। ঊর্ধ্বগতি হলো নদীর প্রাথমিক অবস্থা। পর্বতের যে স্থান থেকে নদীর উৎপত্তি হয়েছে সেখান থেকে সমভূমিতে পৌঁছানো পর্যন্ত অংশকে নদীর ঊর্ধ্বগতি বলে। পার্বত্য অঞ্চলে ভূমিভাগ ঢালু ও উঁচুনিচু থাকে বলে নদীর গতিবেগ প্রবল থাকে। প্রবল স্রোতের আঘাতে ভূত্বক থেকে শিলাখণ্ড ভেঙে পড়ে এবং তা স্রোতের সাথে নিম্নদিকে গড়িয়ে অগ্রসর হতে থাকে। অন্যদিকে নদীর শেষ অংশ বা নদীর নিম্নগতিকে বদ্বীপ অবস্থা বলা হয়। এ সময় স্রোতের বেগ খুব কম থাকে। নদীর এ অংশে স্রোতের বেগ কমে যাওয়ায় নদীবাহিত বালুকা, কর্দম ও পলি নদীগর্ভে ও মোহনায় সঞ্চিত হয়ে নদীর গতিপথে বাধার সৃষ্টি করে। নদীর গতি বাধা পেয়ে তা দুই দিকে চলে যায়। কালক্রমে নদীমুখে এ পলি সঞ্চিত ও ভূভাগ উঁচু হয়ে মাত্রাহীন 'ব' এর আকার ধারণ করে ত্রিকোণাকার দ্বীপের সৃষ্টি করে। একে বদ্বীপ বলে। সুতরাং উপরোক্ত আলোচনায় প্রতীয়মান হয় যে, সৃষ্টির শুরুতে নদী যতটা দ্রুতবেগে বহমান, শেষভাগে ততটাই ম্রিয়মান।"
        }
      ]
    },
    {
      "number": "7",
      "uddipok": "",
      "tag": "",
      "sub_questions": [
        {
          "label": "ক",
          "question": "সমুদ্রস্রোত কাকে বলে?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে এক স্থান হতে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "বায়ুপ্রবাহ সমুদ্রস্রোতকে প্রভাবিত করে- ব্যাখ্যা করো।",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। মহাসাগরগুলোর উপরিভাগের পানিরাশি বায়ু দ্বারা তাড়িত হয়ে এক স্থান হতে অন্য স্থানে প্রবাহিত হয়। পৃথিবীর নিয়ত বায়ুপ্রবাহ নির্দিষ্ট পথে প্রবাহিত হয়। সমুদ্রস্রোত এ বায়ুর গতিপথ অনুসরণ করে। অয়ন বায়ু প্রবাহিত এলাকায় সমুদ্রস্রোত বায়ুপ্রবাহের গতির সাথে সঙ্গতি রেখে পূর্ব হতে পশ্চিমে এবং প্রত্যয়ন বায়ু প্রবাহিত এলাকায় পশ্চিম হতে পূর্ব দিকে ধাবিত হয়। যেমন- আটলান্টিক মহাসাগরের উত্তর নিরক্ষীয় স্রোত।"
        },
        {
          "label": "গ",
          "question": "উদ্দীপকের 'ক' চিহ্নিত অঞ্চলের স্রোত আলোচনা করো।",
          "explanation": "উদ্দীপকের 'ক' চিহ্নিত অন্যল হলো দক্ষিণ আটলান্টিক মহাসাগর। দক্ষিণ আটলান্টিক মহাসাগরীয় স্রোতসমূহ নিচে আলোচনা করা হলো- কুমেরু স্রোত: প্রত্যয়ন বায়ুর প্রভাবে দক্ষিণ আটলান্টিক মহাসাগরে শীতল কুমেরু স্রোত সৃষ্টি হয়ে উত্তর-পূর্ব দিকে প্রবাহিত হয়। স্রোতটির একটি শাখা ভারত মহাসাগরে প্রবেশ করে ও অপরটি আফ্রিকার পশ্চিম উপকূল দিয়ে উত্তর দিকে অগ্রসর হয়। বেঙ্গুয়েলা স্রোত: কুমেরু স্রোতের যে শাখা আফ্রিকার পশ্চিম উপকূলে বেজুয়েলার নিকট দিয়ে উত্তরে অগ্রসর হয় তা বেজুয়েলা স্রোত নামে পরিচিত। দক্ষিণ নিরক্ষীয় স্রোত: বেজগুয়েলা স্রোত যখন নিরক্ষরেখার দক্ষিণ দিয়ে সোজা পশ্চিমে অগ্রসর হয় তখন তা দক্ষিণ নিরক্ষীয় স্রোত নামে অভিহিত হয়। এই স্রোতের দুটি শাখার একটি ক্যারিবিয়ান সাগরে প্রবেশ করে এবং অপরটি দক্ষিণ আমেরিকার পূর্ব উপকূল দিয়ে প্রবাহিত হয়। ব্রাজিল স্রোত: দক্ষিণ নিরক্ষীয় স্রোতের যে শাখা, দক্ষিণ আমেরিকার ব্রাজিল, উরুগুয়ে ও আর্জেন্টিনা উপকূল দিয়ে দক্ষিণ দিকে প্রবাহিত হয় তা ব্রাজিল স্রোত নামে পরিচিত। ফকল্যান্ড স্রোত: দক্ষিণ আটলান্টিক মহাসাগরে প্রধান স্রোতচক্রের চারটি স্রোত ছাড়াও কুমেরু দ্রোতের একটি ক্ষুদ্র শাখা ফকল্যান্ড দ্বীপের নিকট দিয়ে উত্তর দিকে অগ্রসর হয়ে ব্রাজিল স্রোতের সাথে মিলিত। হয়েছে নিঃশেষ হয়ে যায়। এটি ফকল্যান্ড স্রোত নামে পরিচিত।"
        },
        {
          "label": "ঘ",
          "question": "উদ্দীপকের 'ক' ও 'খ' অঞ্চলের স্রোতের প্রভাব বিশ্লেষণ করো।",
          "explanation": "উদ্দীপকের 'ক' চিহ্নিত অনাল হলো দক্ষিণ আটলান্টিক মহাসাগর। এবং 'খ' চিহ্নিত অঞ্চল হরো উত্তর আটলান্টিক মহাসাগর। আটলান্টিক মহাসাগরের উষ্ণ ও শীতল স্রোতগুলো উপকূলীয় অন্যলে ব্যাপক প্রভাব বিস্তার করে। আটলান্টিকের দুই তীরে আমেরিকা, ইউরোপ ও আফ্রিকার অবস্থান। এসব অঞ্চলের জলবায়ু, কৃষি ছাড়াও সারা বিশ্বের ব্যবসা-বাণিজ্য, আটলান্টিক মহাসাগরীয় উপকূলীয় স্রোত দ্বারা প্রভাবিত হয়। উষ্ণ উপসাগরীয় স্রোত মার্কিন যুক্তরাষ্ট্র, ইংল্যান্ড ও নরওয়ে উপকূল বরফমুক্ত রাখে এবং বৃষ্টিপাত ঘটায়। ফলে কৃষিকার্যে সহায়ক পরিবেশ ছাড়াও শৈত্যের প্রভাব কমে যাওয়ায় বাণিজ্যের সহায়ক পরিবেশ সৃষ্টি করে। তাছাড়া এই গ্রোতপথে অতি সহজে উত্তর আমেরিকা থেকে ইউরোপে পৌঁছানো যায়। বিশ্বের সমুদ্রপথের সর্বাধিক যাত্রী ও পণ্য এই পথে পরিবাহিত হয়। উত্তর আটলান্টিকের সুমেরু ও ল্যাব্রাভার স্রোতের প্রভাবে কানাডার উপকূলে বরফ জমে থাকা ছাড়াও এসব স্রোতপথে হিমশৈল থাকায় জাহাজ চলাচলে সমস্যা হয়। ল্যাব্রাডার ও উপসাগরীয় স্রোতের মিলনস্থলে ব্যাপক কুয়াশা ও তুষার ঝড়ে জাহাজ চলাচল হাড়াও স্বাভাবিক কাজকর্ম ও জীবনধারণে বিঘ্ন সৃষ্টি হয়। তবে হিমশৈল উষ্ণ স্রোতের সংস্পর্শে গলে গিয়ে নিউফাউন্ডল্যান্ডে ও নরওয়ের নিকট মৎস্যচারণক্ষেত্র সৃষ্টি করে। উত্তর নিরক্ষীয় স্রোতের অনুকূলে জাহাজ চালনা করে ইউরোপ থেকে নিরাপদে ও অল্প সময়ে উত্তর আমেরিকায় পৌঁছানো যায়। তাছাড়া এই উষ্ণ স্রোত ক্যারিবীয় দ্বীপপুঞ্জে যথেষ্ট বৃষ্টিপাত ঘটায়। দক্ষিণ নিরক্ষীয় স্রোত ও এর শাখা ব্রাজিল স্রোতের প্রভাবে মেক্সিকোতে ও দক্ষিণ আমেরিকার উপকূলে বৃষ্টিপাত ঘটে। এই স্রোতের প্রভাবে উপকূলীয় অঞ্চলের জলবায়ু সমভাবাপন্ন থাকায় কৃষি ও ব্যবসা-বাণিজ্যের যথেষ্ট প্রসার, ঘটেছে। সবদিক বিবেচনায় উত্তর ও দক্ষিণ আটলান্টিক মহাসাগরের উষ্ণ স্রোতসমূহ জলবায়ু, কৃষি, শিল্প, ব্যবসা-বাণিজ্য ও যাত্রী পরিবহনে ইতিবাচক প্রভাব বিস্তার করে তবে শীতল স্রোতের প্রভাব বেশ নেতিবাচক।"
        }
      ]
    },
    {
      "number": "8",
      "uddipok": "মাসুম উত্তর-পশ্চিমাঞ্চলের একটি জেলা থেকে বন্ধু মাহির বাড়ি বৃষ্টিবহুল উত্তর-পূর্বাঞ্চলে বেড়াতে গেল। সেখান থেকে মাসুম কক্সবাজার গেল। 'সে দেখতে পেল হাতির শুঁড়ের মত মেঘ এক জায়গা থেকে অন্য জায়গায় সরে যাচ্ছে আর দুমড়ে মুচড়ে যাচ্ছে সবকিছু।",
      "tag": "",
      "sub_questions": [
        {
          "label": "ক",
          "question": "বৃষ্টিপাত কাকে বলে?",
          "explanation": "অনুকূল পরিবেশে ভাসমান মেঘ ঘনীভূত হয়ে পানির ফোঁটা আকারে মধ্যাকর্ষণ শক্তির প্রভাবে ভূপৃষ্ঠে পতিত হলে তাকে বৃষ্টিপাত বলে।"
        },
        {
          "label": "খ",
          "question": "উচ্চতা বৃদ্ধির সাথে সাথে তাপমাত্রার পার্থক্য ঘটে- ব্যাখ্যা করো।",
          "explanation": "উচ্চতার হ্রাস-বৃদ্ধি বায়ু তাপের তারতম্য ঘটায়। একই অক্ষাংশে অবস্থিত বিভিন্ন স্থানের মধ্যে উচ্চতার হ্রাস বৃদ্ধি অনুসারে বায়ুতাপের তারতম্য হয়ে থাকে। যে স্থান যত উঁচু সে স্থান তত বেশি শীতল হয়। স্বাভাবিক অবস্থায় ১৬৫ মিটার উচ্চতার জন্য ১০ সেলসিয়াস তাপ কমে যায়। সমুদ্রপৃষ্ঠ থেকে যে স্থান যত বেশি উচ্চে অবস্থিত সে স্থান তত বেশি শীতল হয়ে থাকে।"
        },
        {
          "label": "গ",
          "question": "মাসুমের নিজ জেলার বৃষ্টিপাতের বৈশিষ্ট্য ব্যাখ্যা করো।",
          "explanation": "মাসুমের নিজ জেলা বাংলাদেশের উত্তর-পশ্চিমাঞ্চলে অবস্থিত। বাংলাদেশের উত্তর-পশ্চিমাঞ্চলে প্রধানত ঘূর্ণিবাত বৃষ্টি লক্ষ করা যায়। কোনো অঞ্চলের বায়ুমণ্ডলে নিম্নচাপ কেন্দ্রের সৃষ্টি হলে জলভাগের উপর থেকে জলীয়বাষ্পপূর্ণ উষ্ণ এবং স্থলভাগের উপর থেকে শুষ্ক শীতল বায়ু ঐ একই নিম্নচাপ কেন্দ্রের দিকে জলভাগের উপর থেকে আসা উষ্ণ বায়ুতে প্রচুর জলীয়বাষ্প থাকে। ঐ বায়ু শীতল বায়ুর উপরে উঠলে তার ভিতরে অনুভূমিকভাবে ছুটে আসে। শীতল বায়ু ভারী বলে উষ্ণ বায়ু শীতল বায়ুর উপর ধীরে ধীরে উঠলে জলীয়বাষ্প ঘনীভূত হয়ে বৃষ্টিপাত ঘটায়। এরূপ বৃষ্টিকে ঘূর্ণি বৃষ্টি বলে। ঘূর্ণি বৃষ্টির ক্ষেত্রে বায়ু সবসময় উচ্চচাপ থেকে নিম্নচাপের দিকে ঘূর্ণায়মান অবস্থায় ছুটে যায়। ঘূর্ণিবাতের ফলে নিম্নচাপ কেন্দ্রের বায়ু জলীয়বাষ্প নিয়ে ঘুরতে ঘুরতে উপরে ওঠে এবং শীতল ও ঘনীভূত হয়ে প্রবল ঝড়ের সঙ্গে বৃষ্টিপাত ষ্টপাত ঘটায়। এ সময় বজ্রসহ বৃষ্টিপাত হয়। নাতিশীতোষ্ণ অঞ্চলে ঘূর্ণিবৃষ্টির প্রক্রিয়া স্বভাবতই ভিন্ন। এখানে উষ্ণ বায়ুস্তর অতি ধীরে শীতল বায়ুস্তরের উপরে উঠার ফলে ঝড়-ঝঞ্ঝা প্রবল না হয়ে ঝিরঝির করে অনেক সময় ধরে বৃষ্টিপাত হয়।"
        },
        {
          "label": "ঘ",
          "question": "মাসুমের ভ্রমণকৃত দুটো জেলার প্রাকৃতিক দুর্যোগের বৈসাদৃশ্য তুলে ধরো।",
          "explanation": "মাসুমের ভ্রমণকৃত উত্তর-পশ্চিমাঞ্চলের বৃষ্টিবহুল জেলায় প্রাকৃতিক দুর্যোগ বলতে প্রধানত বন্যা উল্লেখযোগ্য। আর কক্সবাজারে দেখা হাতির শুঁড়ের মতো মেঘের কারণ হলো টর্নেডো। অর্থাৎ মাসুমের ভ্রমণকৃত দুই জেলার প্রাকৃতিক দুর্যোগ হলো বন্যা ও টর্নেডো। ভৌগোলিক অবস্থান, ভূপ্রকৃতি এবং আবহাওয়া বা জলবায়ুগত বৈশিষ্ট্যের কারণে বাংলাদেশের উত্তর-পশ্চিমাঞ্চলের বৃষ্টিবহুল জেলায় নিয়মিত বন্যা হয়। দক্ষিণ-পশ্চিম মৌসুমি বায়ুর প্রভাবে বৃষ্টিপাতের কারণে নদীর পানি বৃদ্ধি পেতে শুরু করে, পরে এই পানি বৃদ্ধি অব্যাহত থাকলে নিচু এলাকাগুলো যেমন- হাওর, বিল, ঝিলগুলো বৃষ্টির পানি দিয়ে কানায় কানায় পূর্ণ হয়ে যায়। সুতরাং বর্ষা ঋতুতে স্বাভাবিকভাবেই বৃষ্টিপাতের কারণে নিচু এলাকা প্লাবিত হয়ে থাকে। অপরদিকে, টর্নেডো অর্থ বজ্রবাড়। সাধারণত লঘুচাপই টর্নেডো সৃষ্টির প্রধান কারণ। টর্নেডোর গতি ঘন্টায় সাধারণত ৪৮০-৮০০ কি.মি. হতে পারে। এর বিস্তার মাত্র কয়েক মিটার এবং দৈর্ঘ্য ৫-৩০ কি.মি. পর্যন্ত হতে পারে। টর্নেডোর আকৃতি হাতির শুঁড়ের মতো। ভূপৃষ্ঠের উপরে এর ব্যাস ১০০-৫০০ মিটার পর্যন্ত হতে পারে। বন্যা বিস্তৃত এলাকায় অপেক্ষাকৃত দীর্ঘ সময়ব্যাপী সংঘটিত হয়। আর টর্নেডো স্বল্প সময় ও স্বল্প পরিসরে ব্যাপক ক্ষয়ক্ষতির কারণ হয়। বন্যায় নদীর পানি নদীর তীর বা বাঁধ উপচে প্লাবন ভূমিতে ঢুকে মানুষের স্বাভাবিক জীবনযাত্রা ব্যাহত করে। নদীমাতৃক বাংলাদেশের জন্য বন্যা একটি নিয়মিত প্রাকৃতিক দুর্যোগ। প্রায় প্রতিবছরই বন্যায় দেশের কোনো না কোনো অঞ্চলে ফসল, গবাদিপশু এবং অন্যান্য সম্পদের মারাত্মক ক্ষতি হয়, যা মাঝে মাঝে ভয়াবহ আকার ধারণ করে। ১৯৭৪, ১৯৮৭, ১৯৮৮, ১৯৯০, ১৯৯৫, ২০০৪ এবং ২০০৭ সালের প্রলয়ংকরী বন্যায় দেশের অনেক ক্ষতি হয়েছে। ১৯৭৪ সালে এই ক্ষতির মাত্রা এত বেশি ছিল যে সেটি বাংলাদেশে দুর্ভিক্ষের কারণ হয়ে দাঁড়িয়েছিল। অন্যদিকে, টর্নেডো অল্প সময়ে হঠাৎ করে আঘাত হেনে প্রচুর ক্ষতিসাধন করে। স্বল্প পরিসর জায়গায় বায়ুচাপের পার্থক্য অত্যধিক বলেই এর তাণ্ডবতা ভয়ংকর হয়। ঝড়োপুঞ্জ মেঘের তলদেশ থেকে চোঙের মতো মেঘ মাটির দিকে নামতে থাকে। এ চোঙ যেখানে ভূমি স্পর্শ করে সেখানে ঘন কালো মেঘে চারদিক অন্ধকার হয়ে যায় এবং বিকট শব্দে সবকিছু ধূলিসাৎ হয়ে যায়। বাংলাদেশে সাধারনত চৈত্র-বৈশাখ মাসে টর্নেডোর তাণ্ডব লক্ষ করা যায়। উপরিউক্ত আলোচনা থেকে বোঝা যায় যে, বন্যা ও টর্নেডো এই দুই ধরনের প্রাকৃতিক দুর্যোগের মধ্যে যথেষ্ট বৈসাদৃশ্য রয়েছে।"
        }
      ]
    }
  ]
}