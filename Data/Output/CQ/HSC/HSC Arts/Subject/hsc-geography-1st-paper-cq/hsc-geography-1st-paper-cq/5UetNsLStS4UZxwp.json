{
  "title": "নটর ডেম কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "উত্তর আটলান্টিক মহসাগরের ২টি বিপরীতধর্মী স্রোত উত্তর আমেরিকা মহাদেশের নিউফাউন্ডল্যান্ডের কাছে মিলিত হয়ে বিশ্বের অন্যতম বৃহত্তর মহৎস্যচারণক্ষেত্র সৃষ্টি করেছে। নির্দিষ্ট কিছু বায়ুপ্রবাহের মাধ্যমে এই বিপরীতধর্মী স্রোতদ্বয়ের সৃষ্টি হয়েছে।",
      "tag": "NDCD 23",
      "sub_questions": [
        {
          "label": "ক",
          "question": "মরা কটাল একই স্থানে বছরে কতবার হবে?",
          "explanation": "মরা কটাল একই স্থানে বছরে ২৪ বার হবে।"
        },
        {
          "label": "খ",
          "question": "সমুদ্রস্রোতের কারণসমূহ লেখো।",
          "explanation": "সমুদ্রস্রোতের প্রধান কারণ নিয়ত বায়ুপ্রবাহ। এর অন্যান্য কারণসমূহ হলো- বায়ুপ্রবাহ, পৃথিবীর আবর্তন, লবণাক্ততার তারতম্য, উষ্ণতার তারতম্য, বাষ্পীভবনের তারতম্য, ভূভাগের অবস্থান, শৈলশিরার অবস্থান, সমুদ্রের গভীরতা ইত্যাদি।"
        },
        {
          "label": "গ",
          "question": "উদ্দীপকে ইঙ্গিতকৃত স্রোত ২টি চিত্রসহ ব্যাখ্যা করো।",
          "explanation": "উদ্দীপকের ইঙ্গিকৃত স্রোত দুটি হলো আটলান্টিক মহাসাগরের উষ্ণ উপসাগরীয় এবং শীতল ল্যাব্রাডর স্রোত। দক্ষিণ নিরক্ষীয় স্রোতের একটি শাখা নিরক্ষরেখা অতিক্রম করে দক্ষিণ আমেরিকার উত্তর উপকূল দিয়ে ক্যারিবিয়ান সাগরে প্রবেশ করে। সেখানে উত্তর নিরক্ষীয় স্রোতের একটি শাখা এসে মিলিত হয়। এই মিলিত স্রোত মেক্সিকো উপসাগরে প্রবেশ করে উপসাগরীয় স্রোত নাম ধারণ করে। ফ্লোরিডা প্রণালির মধ্য দিয়ে এই স্রোত প্রবলবেগে বের হয়ে আসলে উত্তর নিরক্ষীয় স্রোতের আরেকটি শাখা এর সাথে মিলিত হয়। এই স্রোত যুক্তরাষ্ট্রের পূর্ব উপকূল দিয়ে অগ্রসর হয়ে সেন্ট হ্যাটেরাস অন্তরীপের নিকট দক্ষিণ-পশ্চিম প্রত্যয়ন বায়ুর প্রভাবে উত্তর-পূর্ব দিকে প্রবাহিত হয়। এই বিখ্যাত সমুদ্রস্রোতের গতিবেগ ঘণ্টায় ৪.৫০ মাইল এবং বিস্তার ৪০-৩০০ মাইল। উষ্ণতা স্থানভেদে ৮৫০- ৯০° ফারেনহাইট। পূর্ব ও পশ্চিম গ্রিনল্যান্ড স্রোত কানাডার ল্যাব্রাডর উপদ্বীপের নিকট মিলিত হয়ে ল্যাব্রাডর স্রোত নামে দক্ষিণে অগ্রসর হয়ে নিউফাউন্ডল্যান্ডের নিকট দু'ভাগে বিভক্ত হয়েছে। একটি শাখা উত্তর আমেরিকার পূর্ব উপকূল দিয়ে এবং অপর শাখা উপসাগরীয় স্রোতের নিচ দিয়ে প্রবাহিত।"
        },
        {
          "label": "ঘ",
          "question": "উদ্দীপকে ইঙ্গিতকৃত স্রোতদ্বয়ের প্রভাব বিশ্লেষণ করো।",
          "explanation": "উদ্দীপকে উল্লিখিত উত্তর আমেরিকার উত্তর-পূর্ব উপকূলে মিলিত দুটি বিপরীতধর্মী স্রোত হলো উষ্ণ উপসাগরীয় স্রোত এবং শীতল ল্যাব্রাডর স্রোত। নিম্নে এ মিলিত স্রোত দুটির প্রভাব বিশ্লেষণ করা হলো- উত্তর মহাসাগর হতে ল্যাব্রাডর স্রোতের সাথে অনেক হিমশৈল ভেসে আসে। উষ্ণ উপসাগরীয় স্রোতের সংস্পর্শে ঐসব হিমশৈল গলে যায়। এর ফলে হিমশৈলের সাথে বাহিত কাদা, বালি প্রভৃতি সমুদ্রতলে সঞ্চিত হয়ে বৃহৎ মগ্নচড়ার সৃষ্টি করে। নিউফাউন্ডল্যান্ডের নিকটবর্তী গ্র্যান্ড বাঙ্ক এরূপে সৃষ্টি হয়েছে। এসব স্থানে প্রচুর প্লাংকটন থাকে যা মাছের আতি প্রিয় খাদ্য। তাই এই মগ্নচড়াটি পৃথিবীর শ্রেষ্ঠ মাছ আহরণক্ষেত্রে পরিণত হয়েছে। এছাড়াও উষ্ণ উপসারণীয় স্রোতের উপর দিয়ে প্রবাহিত বায়ু উষ্ণ ও আর্দ্র হয়। অন্যদিকে ল্যাব্রাডর স্রোতের উপর দিয়ে প্রবাহিত বায়ু শুষ্ক ও শীতল হয়। এই বিপরীতধর্মী দুই বায়ুর সংমিশ্রণে এ অঞ্চলে প্রায়ই কুয়াশ ও ঝড় তুফান লেগে থাকে যা জাহাজ ও বিমান চলাচলে অসুবিধা সৃষ্টি করে। সুতরাং বলা যায়, উত্তর আমেরিকার উত্তর পূর্ব উপকূলে মিলিত এ দুটি বিপরীতধর্মী উষ্ণ ও শীতল স্রোতের ইতিবাচক ও নেতিবাচক গুরুত্বপূর্ণ প্রভাব বিদ্যমান রয়েছে।"
        }
      ]
    },
    {
      "number": "2",
      "uddipok": "দক্ষিণ-পূর্ব বঙ্গোপসাগরের সৃষ্ট গভীর নিম্নচাপটি ১৪ মে ২০২৩ অতিপ্রবল 'ক' বায়ু \"মোখা\" নাম নিয়ে বাংলাদেশের কক্সবাজার ও মিয়ানমারের রাখাইন রাজ্যের কিয়াকপিউ বন্দরের মাঝ দিয়ে স্থলভাগে আঘাত হানে। এর ফলে সেন্টমার্টিন, শাহ পরীর দ্বীপ, সিটুয়ে, চকপিউ ও গওয়া অঞ্চলে জানমালের ব্যাপক ক্ষয়-ক্ষতি সাধিত হয়।",
      "tag": "NDCD 23",
      "sub_questions": [
        {
          "label": "ক",
          "question": "ঘূর্ণিঝড় তৈরি হতে নূন্যতম কত তাপমাত্রা প্রয়োজন?",
          "explanation": "ঘূর্ণিঝড় তৈরি হতে নূন্যতম ২৭° সেলসিয়াস তাপমাত্রা প্রয়োজন।"
        },
        {
          "label": "খ",
          "question": "নিম্নচাপ ও ঘূর্ণিঝড়ের মধ্যে পার্থক্য আলোচন করো।",
          "explanation": "বায়ুমণ্ডলীয় নিম্নচাপ ও ঘূর্ণিঝড় কার্যকারণ সম্পর্কে সম্পর্কিত। বায়ুর নিম্নচাপ অঞ্চল ঘূর্ণিঝড় সৃষ্টির পূর্বশর্ত। কিন্তু নিম্নচাপ হলেই তা ঘূর্ণিঝড় সৃষ্টি করবে না। সূর্যরশ্মির প্রভাবে যখন সমুদ্রের উপরিভাগে বায়ুমণ্ডলে কোনো স্থানে তাপমাত্রা বেড়ে যায় তখন সেখানে নিম্নচাপের সৃষ্টি হয়। আর নির্দিষ্ট তাপমাত্রায়, বায়ুর নিম্নচাপের নির্দিষ্ট অবস্থায় চতুর্দিক থেকে বায়ু এসে ঘূর্ণিবাত্যা বা ঘূণিঝড় সৃষ্টি করে। যেমন- গ্রীষ্মমন্ডলীয় ঘূর্ণিঝড়ের ক্ষেত্রে নূন্যতম ২৭°C তাপমাত্রা প্রয়োজন।"
        },
        {
          "label": "গ",
          "question": "'ক' বায়ু কীভাবে সমুদ্র উপকূলে সৃষ্টি হয়? ব্যাখ্যা করো।",
          "explanation": "উদ্দিপকে উল্লিখিত 'ক' বায়ু 'মোখা'। এটি একটি ক্রান্তীয় ঘূর্ণিঝড় যা ভারত মহাসাগরে সৃষ্টি হয়েছে। এই ক্রান্তীয় ঘূর্ণিঝড়টি সংগঠিত হওয়ার সময়ও বিভিন্ন পর্যায়ে বিভিন্ন রূপ ধারণ করে। ঘূর্ণিঝড় মূলত প্রাথমিক ও গঠন পর্যায়ে উপকূল থেকে দূরে অবস্থান করে এবং যৌবন পর্যায়ে সমুদ্র উপকূলে আঘাত হনে। ঘূর্ণিঝড়ের প্রাথমিক অবস্থায় বাতাস মোটামুটি শাস্ত থাকে। ঘূর্ণিঝড়ের তেমন আকৃতি লক্ষ করা যায় না। বায়ুর সাধারণ তাপমাত্রা কিছুটা বেশি থাকে এবং আকাশে পালক মেঘের সৃষ্টি হয়। তখন নিম্নচাপ কেন্দ্রের চারদিকে বাতাসের গতিবেগ প্রায় ৪০ কিলোমিটার পর্যন্ত হতে পারে। গঠন পর্যায়ে ঘূর্ণিঝড়ের বায়ুচাপ কমে ১৯৯০ মিলিবারে পৌছে। কেন্দ্রের চারপাশে বাতাসের গতিবেগ ৪০ কিলোমিটার থেকে বৃদ্ধি পেয়ে ১২০ কিলোমিটার পর্যন্ত উঠে যায়। এ স্তরে ঘূর্ণিঝড়ের চোখ গঠিত হয়। মেঘগুলো সংঘবদ্ধ হয়ে গোলাকার আকৃতি ধারণ করে এবং উপকূলের দিকে আসতে থাকে। পূর্ণতার স্তরে ঘূর্ণিঝড়ের কেন্দ্রে বায়ুর চাপ অধিক পরিমাণে হ্রাস পেতে থাকে এবং ঘূর্ণিঝড় গোলাকার হয়ে ঘুরতে থাকে। এ সময় গতিবেগ সর্বোচ্চ পর্যায়ে অর্থাৎ ১২০ থেকে ২০২ কিলোমিটার হয়ে থাকে। এ সময় ঘূর্ণিঝড় উপকূলে আঘাত হানে।"
        },
        {
          "label": "ঘ",
          "question": "জনজীবনে 'ক' বায়ু এর প্রভাব ও প্রতিকার আলোচনা করো।",
          "explanation": "জনজীবনে 'ক' বায়ু তথা মোখার মতো গ্রীষ্মমণ্ডলীয় ঘূর্ণিঝড়ের প্রভাব অত্যধিক যা অধিকাংশ ক্ষেত্রেই জনজীবনকে দুর্বিসহ করে তোলে। ঘূর্ণিঝড়ের কবলে পড়ে অনেক ঘরবাড়ি, স্কুল, কলেজ, মসজিদ, মন্দির, হাট-বাজরের স্থায়ী ঘর, গাছপালা প্রভৃতি ভেঙ্গে যায়। । ঘূর্ণিঝড়ের সময় উপকূলীয় জলোচ্ছাসের ফলে কাঁচাঘর, রাস্তা, কালভার্ট ভেঙ্গে যায়। অনেক শিল্প প্রতিষ্ঠানের অংশবিশেষ ভেঙ্গে পড়ে। ব্যাপক ও মারাত্মক আকারের ঘূর্ণিঝড়ের ফলে গৃহ চাপা, গাছ চাপা বা জলোচ্ছ্বাসের প্রভাবে প্রতিবছর অনেক মানুষ ও পশুর প্রাণহানি ঘটে। বাংলাদেশে ১৯৬৫ থেকে ২০১৮ সাল পর্যন্ত ১২টি বড় আকারের ক্রান্তীয় ঘূর্ণিঝড়সহ সর্বমোট ছোট বড় প্রায় ৬১টি ঘূর্ণিঝড় এবং ঘূর্ণিঝড় সৃষ্ট জলোচ্ছ্বাস উপকূলবর্তী অঞ্চলে আঘাত হেনেছে। এসব ঝড়ে মানুষ ও পশুর মৃত্যু ছাড়াও কোটি কোটি টাকার সম্পদ নষ্ট হয়েছ। ১৯৯১ সালে সংঘটিত উপকূলীয় ঘূর্ণিঝড় ও জলোচ্ছ্বাসে ক্ষয়ক্ষতির পরিমাণ ছিল প্রায় ৮ হাজার কোটি টাকা। ২০০৭ সালে 'সিডর' এবং ২০২০ সালে 'আম্পান' ব্যাপক ধ্বংসযজ্ঞ চালায়। এ দুটি ঘূর্ণিঝড়ের ১০০০ কোটি টাকার উপর সম্পদ বিনষ্ট হয়। ঘূর্ণিঝড় জনজীবনে মারাত্মক ক্ষতিকর প্রভাব সৃষ্টি করে। এর প্রতিকারে তথা ঘূর্ণিঝড় পরবর্তী পরিস্থিতি মোকাবেলায় দুর্যোগ ব্যবস্থাপনা চক্রের তিনটি উপাদান যথা- সাড়াদান, পুনরুদ্ধার ও উন্নয়নের জন্য পদক্ষেপ নেওয়া যেতে পারে। সাড়াদান: ঘূর্ণিঝড় সংঘটনের পরপরই উপযুক্ত সাড়াদানের প্রয়োজন হয়। এ সময় ক্ষতিগ্রস্তদের নিরাপদ স্থানে অপসারণ, তল্লাশি ও উদ্ধার, ক্ষয়ক্ষতির পরিমাণ নিরূপণ এবং ত্রাণ ও পুনর্বাসন কার্যক্রম চালাতে হবে। পুনরুদ্ধার: ঘূর্ণিঝড়ে সম্পদ, পরিবেশ, সামাজিক ও অর্থনৈতিক অবকাঠামো ক্ষতিগ্রস্ত হয়। সরকারি, বেসরকারি, স্বেচ্ছাসেবী ও আন্তর্জাতিক সংস্থাসমূহের সাহায্য ও সহযোগিতায় পুনর্নিমাণের মাধ্যমে তা দুর্যোগপূর্ব অবস্থার ফিরিয়ে আনতে হবে। উন্নয়ন: ঘূর্ণিঝড় পরবর্তী সময়ে পুনরুদ্ধার কাজ সম্পন্ন হলে ক্ষতিগ্রস্ত এলাকার উন্নয়ন কাজে পদক্ষেপ গ্রহণ করতে হবে। ভৌগোলিক ও পরিবেশগত বৈশিষ্ট্যের দিকে লক্ষ রেখে এ উন্নয়ন কাজ চালাতে হবে। সুতরাং আমি মনে করি, ঘূর্ণিঝড় পরবর্তী পরিস্থিতি মোকাবেলায় দুর্যোগ ব্যবস্থাপনার শেষ তিনটি উপাদান নিয়ে কাজ করতে হবে। এতে সফল হলে ঘূর্ণিঝড় মোকাবেলায় সার্বিক সফলতা আসবে।"
        }
      ]
    },
    {
      "number": "3",
      "uddipok": "",
      "tag": "NDCD 23",
      "sub_questions": [
        {
          "label": "ক",
          "question": "বান কী?",
          "explanation": "জোয়ারের প্রভাবে সমুদ্রের পানি মহীসোপানের অগভীর অংশে ও দ্বীপে প্রতিহত হয়ে কোনো কোনো নদীর মোহনা দিয়ে খুব প্রবলবেগে মূলভাগে প্রবেশ করলে যে অবস্থাই হলো জোয়ারের বান।"
        },
        {
          "label": "খ",
          "question": "জোয়ার-ভাটায় সময়ের ব্যবধান কীভাবে হয়?",
          "explanation": "পৃথিবী ও চাঁদের আবর্তনকালের পার্থক্যে জোয়ার-ভাটার সময়ের ব্যবধান হয়। পশ্চিম থেকে পূর্বে পৃথিবী ২৪ ঘণ্টায় একবার নিজ অক্ষের উপর ঘোরে। চাঁদও নিজ কক্ষপথে অবস্থান করে পশ্চিম থেকে পূর্ব দিকে ঘোরে এবং পৃথিবীর চারদিকে পরিক্রমণ করছে। চাঁদ যদি স্থির থাকত তবে পৃথিবীর প্রত্যেক স্থান ২৪ ঘন্টা অন্তর একবার চাঁদের সামনে আসত এবং ঐ স্থানে মুখ্য জোয়ার হতো। চাঁদ যেহেতু নিজ কক্ষপথে সাড়ে উনত্রিশ দিনে পৃথিবীকে একবার প্রদক্ষিণ করে, সেহেতু এটি একদিনে তার কক্ষের সাড়ে উনত্রিশ ভাগের একভাগ অগ্রসর হয়। কাজেই, পৃথিবীর একবার আবর্তন সময়ে অর্থাৎ ২৪ ঘণ্টায় চাঁদ নিজ কক্ষের প্রায় ১৩° পথ অগ্রসর হয়। সম্পূর্ণ একবার ঘুরে আসার পর ভূপৃষ্ঠের কোনো মধ্যরেখা পুনরায় চাঁদের ঠিক নিচে আসতে ঐ ১৩° পথ বেশি অগ্রসর হতে হয়। এ ১৩০ পথ অগ্রসর হতে পৃথিবীর ১৩ × ৪ = ৫২ মিনিট সময় লাগে। তাই, আজ যে জায়গায় জোয়ার হলো, আগামীকাল সে জায়গায় জোয়ার ঠিক ২৪ ঘন্টা পর না এসে ২৪ ঘণ্টা ৫২ মিনিট অর্থাৎ প্রায় ২৫ ঘণ্টা পরে আসে। এভাবে জোয়ার-ভাটার সময়ের ব্যবধান হয়।"
        },
        {
          "label": "গ",
          "question": "\"ক\" এর সময়ে মুখ্য জোয়ার ও গৌণ জোয়ার কীভাবে সর্বোচ্চ হয় তা চিত্রসহ ব্যাখ্যা করো।",
          "explanation": "'ক' এর সময় চন্দ্র, সূর্য ও পৃথিবী একই সরলরেখার অবস্থান করলে মুখ্য ও গৌণ জোয়ার সর্বোচ্চ হয়। মূলত পূর্ণিমা ও অমাবস্যায় তা ঘটে। চাঁদ ও সূর্যের জোয়ার উৎপন্ন করার ক্ষমতার অনুপাত ১১:৫। অমাবস্যায় চাঁদ ও সূর্য পৃথিবীর একই দিকে এক সঙ্গে সমসূত্রে (same line) অবস্থান করে। আবার পূর্ণিমার সময় পৃথিবীর এক দিকে সূর্য ও অপরদিকে চাঁদ থাকে এবং সমসূত্রে (same line) অবস্থান করে। এর ফলে চাঁদ ও সূর্যের আকর্ষণশক্তি একই সঙ্গে কার্যকরী হয়। সূর্যের আকর্ষণ চাঁদের আকর্ষণের তুলনায় কম হলেও উভয়ের মিলিত আকর্ষণ প্রবল। পূর্ণিমা তিথিতে ভূপৃষ্ঠের যে স্থানে চাঁদের প্রভাবে মুখ্য জোয়ার হয়, সেই স্থানে সূর্যের প্রভাবে গৌণ জোয়ার হয়। আবার অমাবস্যায় চাঁদ ও সূর্য উভয়ের মিলিত আকর্ষণে শক্তিশালী মুখ্য জোয়ার হয়। এগুলো ভরা কটাল।"
        },
        {
          "label": "ঘ",
          "question": "\"ক\" ও \"খ\" এর মধ্যে চিত্রসহ পার্থক্য নির্ণয় করো।",
          "explanation": "উদ্দীপকে উল্লিখিত 'ক' ও 'খ' যথাক্রমে ভরা ও মরা কটাল (Spring and Neap Tide) নির্দেশ করে। পূর্ণিমা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে। অষ্টমী তিথিতে চাঁদ ও সূর্য সমসূত্রে (same line) না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং এর বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে।"
        }
      ]
    },
    {
      "number": "4",
      "uddipok": "সমুদ্র সমতল থেকে অতি উচ্চ বিস্তীর্ণ এমন কিছু সমভূমি নিয়ে ড. শহীদুল ইসলাম গবেষণা করছেন, যার উচ্চতা কয়েকশ মিটার থেকে কয়েক কি.মি. পর্যন্ত হতে পারে এবং যা প্রায়ই পর্বতবেষ্টিত থাকে।",
      "tag": "NDCD 23",
      "sub_questions": [
        {
          "label": "ক",
          "question": "পর্বত কী?",
          "explanation": "ভূ-পৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "হিমবাহ সমভূমি বলতে কী বোঝ?",
          "explanation": "হিমবাহ স্থলভাগের উপর দিয়ে প্রবাহিত হওয়ার সময় যখন সম্পূর্ণভাবে গলে যায় তখন বাহিত পদার্থ সঞ্চিত হয়ে যে সমভূমির সৃষ্টি হয়, তাকে হিমবাহ সমভূমি বলে। কানাডা ও ইউরোপের উত্তরাঞ্চলে অনেক হিমবাহ সমভূমি দেখা যায়। যেমন- উত্তর আমেরিকার প্রেইরি সমভূমি।"
        },
        {
          "label": "গ",
          "question": "পৃথিবীর মানচিত্রে উদ্দীপকে ইজিাতকৃত ভূমিরূপগুলোর অবস্থান দেখাও।",
          "explanation": "উদ্দীপকে ইঙ্গিতকৃত ভূমিরূপগুলো হলো মালভূমি। পৃথিবীর মানচিত্রে মালভূমিগুলোর অবস্থান দেখানো হলো- পৃথিবীর সবগুলো মহাদেশেই মালভূমির বিস্তার লক্ষ করা যায়।"
        },
        {
          "label": "ঘ",
          "question": "ড. শহীদুল ইসলামের গবেষণা বিষয়ক ভূমিরূপগুলো গঠনের পেছনে রয়েছে একাধিক কারণ। বাক্যটির যথার্থতা বিশ্লেষণ করো।",
          "explanation": "ড. শহীদুল ইসলামের গবেষণা বিষয়ক ভূমিরূপগুলো হলো মালভূমি। মালভূমি গঠনের পেছনে একাধিক কারণ রয়েছে। মালভূমি সৃষ্টির কারণ প্রধানত ৩টিঃ (১) ভূ-আন্দোলন ও পাত সঞ্চালন, (২) ভূপৃষ্ঠের ক্ষয়সাধন এবং (৩) ভূপৃষ্ঠে লাভা প্রবাহের ফলে মালভূমির সৃষ্টি হয়। ভূ-আন্দোলন ও পাত সঞ্চালন: ভূগর্ভ হতে উঠে আসা তাপপ্রবাহ বা পরিচলন স্রোতের প্রভাবে ভূঅভ্যন্তরীণ প্লেট বা পাতগুলো মাঝে মাঝে গতিশীল হয়ে পড়ে। সঞ্চালনশীল সামুদ্রিক পাতের ধাক্কায় মহাদেশীয় পাতগুলো উত্থিত হয়ে মালভূমি গঠন করে। এ প্রক্রিয়ায় তিব্বত মালভূমি সৃষ্টি হয়েছে। ভূপৃষ্ঠের ক্ষয় প্রক্রিয়া: সাধারণত প্রাচীন ভঙ্গিল পর্বতগুরো বৃষ্টি, নদী, বায়ু প্রভৃতির দ্বারা ক্ষয়প্রাপ্ত হয়ে যে মালভূমি গঠিত হয়েছে তাকে ক্ষয়জাত মালভূমি বলে। 'ফিজেন্ড মালভূমি' এ প্রক্রিয়ায় ক্যালিডোনিয়ান পর্বত ক্ষয় হয়ে সৃষ্টি হয়েছে। লাভা সঞ্চয়: ভূ-অভ্যন্তরের লাভা ভূপৃষ্ঠের কোনো ফাটল বা ছিদ্রপথে ওপরে এসে ছিদ্রপথের চারদিকে জমা হয়ে মালভূমিতে পরিণত হয়। এরূপ মালভূমি ব্যাসল্ট শিলা দ্বারা গঠিত। আমেরিকা যুক্তরাষ্ট্রের কলম্বিয়া, স্নেক নদী অববাহিকা, দাক্ষিণাত্যের উত্তর-পশ্চিমাংশ, আফ্রিকার ইথিওপিয়া মালভূমি, আয়ারল্যান্ডের আট্রিম মালভূমি লাভা সঞ্চয়ের ফলেই গঠিত হয়েছে। সুতরাং বলা যায়, উদ্দীপকের ড. শহীদুল ইসলামের বলা বাক্যটি যথার্থ।"
        }
      ]
    },
    {
      "number": "5",
      "uddipok": "ভূপৃষ্ঠ থেকে উপরের দিকে বিশাল গ্যাসীয় পদার্থের আবরণ পৃথিবীকে বেষ্টন করে আছে। কতগুলো স্তরে 'বিভক্ত হয়ে এ মন্ডলটি পৃথিবীতে প্রাণের পরিবেশ নিশ্চিত করেছে। এর ভূপৃষ্ঠ সংলগ্ন স্তরটির উপরে -একটি স্তর প্রাকৃতিক সৌরপর্দা নামে পরিচিত।",
      "tag": "NDCD 23",
      "sub_questions": [
        {
          "label": "ক",
          "question": "CFC এর পূর্ণরূপ কী?",
          "explanation": "CFF এর পূর্ণরূপ হলো- Chloro Fluro Carbon."
        },
        {
          "label": "খ",
          "question": "বায়ুমণ্ডলে জলীয়বাষ্পের গুরুত্ব ব্যাখ্যা করো।",
          "explanation": "বায়ুমণ্ডলে জলীয়বাষ্পের গুরুত্ব অত্যাধিক। আমরা জানি বায়ুর আর্দ্রতা আবহাওয়া ও জলবায়ুর অন্যতম একটি উপাদান। মূলত বায়ুর জলীয়বাষ্প ধারণক্ষমতাই আর্দ্রতা। আবার এ আর্দ্রতার উপর বৃষ্টিপাত নির্ভরশীল। আর জীবকুলের জন্য বৃষ্টিপাতের প্রয়োজনীয়তা অনস্বীকার্য। কেননা পানিই জীবন (জীবদেহের ৯০ শতাংশ পানি দ্বারা গঠিত)। এছাড়া জলীয়বাষ্প তাপ ধারণ করে বায়ুর তাপমাত্রা সহনীয় পর্যায়ে রাখে। অর্থাৎ বায়ুর উপাদান হিসেবে জলীয়বাষ্প বায়ুমণ্ডলের গঠনে ভূমিকা রাখে এবং নিম্ন বায়ুমণ্ডলে এর অবস্থান জীবনের জন্য অত্যন্ত গুরুত্বপূর্ণ।"
        },
        {
          "label": "গ",
          "question": "ভূপৃষ্ঠ সংলগ্ন স্তরটির গুরুত্ব বর্ণনা করো।",
          "explanation": "ভূপৃষ্ঠ সংলগ্ন স্তরটি হলো ট্রপোস্ফিয়ার। বায়ুমণ্ডলের, সর্বনিম্ন স্তর ট্রপোস্ফিয়ার। অত্যন্ত প্রয়োজনীয় স্তর। কেননা আবহাওয়ার প্রায় সকল প্রকার উপাদান; যেমন- 'ঝড়, বৃষ্টি, বজ্রপাত, মেঘ, তুষারপাত, শিশির, বায়ুপ্রবাহ, বায়ুচাপ প্রভৃতি এই স্তরে বিদ্যমান। এ কারণে একে আবহাওয়ামণ্ডল বলা হয়। কাজেই জীবমণ্ডলের বাস্তুতন্ত্রের (Ecosystem) জন্য এই স্তর অতীব গুরুত্বপূর্ণ। এই স্তরে প্রতি ১০০০ মিটার উচ্চতায় ৬.৪° সে. তাপমাত্রা কমতে থাকে। তাপমাত্রার এই কমার হারকে বলা হয় স্বাভাবিক তাপ হ্রাস হার। এই মণ্ডলের উচ্চতা নিরক্ষরেখা (১৬ কি.মি.) থেকে মেরুর দিকে (৭ কি.মি.) কমতে থাকে। এর গড় গভীরতা ১২ কি.মি.। এই স্তরের ওপরে ১.৫ কি.মি. পুরু অংশকে বলা হয় ট্রপোপজ বা ট্রপোবিরতি। এই অংশে বায়ু স্থির থাকে। তাপমাত্রার পরিবর্তন হয় 'না বলে একে সমোষ্ণ অঞ্চল (Isothermal zone) বলে। এই অঞ্চলে ঝড়-বৃষ্টির প্রকোপ থাকে না বলে সাধারণ বিমানগুলো বিনা বাধায় চলাচল করে"
        },
        {
          "label": "ঘ",
          "question": "উদ্দীপকের শেষ লাইনে উল্লিখিত স্তর দুটির তুলনামূলক বিশ্লেষণ 'করো।",
          "explanation": "উদ্দীপকের শেষ, লাইনে উল্লেখিত স্তরদুটি হলো স্ট্রাটোস্ফিয়ার এবং এর উর্ধ্বসীমায় ওজোনোস্ফিয়ার যা 'প্রাকৃতিক সৌর পর্দা' নামে অভিহিত। স্ট্রাটোস্ফিয়ার স্তরে বায়ুতে সূক্ষ্ম ধূলিকণা ছাড়া কোনো জলীয়বাষ্প থাকে না। এর প্রধান বৈশিষ্ট্য হচ্ছে ওজোন স্তরের আধিক্য। ওজোনোস্ফিয়ার স্তরটি সূর্যের অতিবেগুনি রশ্মি (Ultraviolet ray) শোষণের মাধ্যমে পৃথিবীতে জীবকুলের বসবাস উপযোগী পরিবেশ তৈরিতে সহায়তা করছে। ওজোন গ্যাসের এ স্তরটি ভূপৃষ্ঠ থেকে উর্ধ্বে প্রায় ২০ হতে ৫০ কিলোমিটারের মধ্যে দেখা যায়। ওজোন স্তরটির প্রভাবে বায়ুমণ্ডলের তাপমাত্রা সহনীয় পর্যায়ে থাকে। এ মুরু না থাকলে সূর্যের অতিবেগুনি রশ্মির দহনে প্রাণীর দেহ পুড়ে যেত এবং প্রাণিকুল বিলুপ্ত হয়ে যেত। এ স্তর সূর্যের অতিবেগুনি রশ্মি শোষণ। করায় এখানে তাপ ৭৬° সে. পর্যন্ত বৃদ্ধি পায়। তাই ওজোন স্তরের কোনো ক্ষতি (depletion) হলে এ রশ্মি ভূপৃষ্ঠে চলে আসবে এবং তাপমাত্রা 'অস্বাভাবিকহারে বৃদ্ধি পাবে। এতে প্রাণিজগৎ ধ্বংস হয়ে যাবে। আর স্ট্রাটোস্ফিয়ারের ভিন্ন আরেকটি গুরুত্ব হলো আবহাওয়া শান্ত ও শুষ্ক থাকে বলে এর মধ্য দিয়ে সাধারণ জেট বিমান চলাচল করো। উপরিউক্ত আলোচনা থেকে বলা যায়, ওজোনস্তর সূর্যের অতিবেগুনি রশ্মি শোষণের মাধ্যমে পৃথিবীতে জীবকুলের বসবাস উপযোগী পরিবেশ তৈরিতে গুরুত্বপূর্ণ ভূমিকা পালন করছে। আর এজন্যই এটি 'প্রাকৃতিক। সৌর পর্দা'।"
        }
      ]
    },
    {
      "number": "6",
      "uddipok": "",
      "tag": "NDCD 23",
      "sub_questions": [
        {
          "label": "ক",
          "question": "নদী কাকে বলে?",
          "explanation": "উচ্চ পার্বত্য এলাকায় হিমবাহ গলে নিম্নঢালে প্রবাহিত হয়ে হ্রদ বা সমুদ্রে পতিত হলে তাকে নদী বলে।"
        },
        {
          "label": "খ",
          "question": "পাদদেশীয় পলল সমভূমি কীভাবে সৃষ্টি হয়? ব্যাখ্যা করো।",
          "explanation": "প্রাথমিক পর্যায়ে বাহিত নুড়ি, কাকর, বালি প্রভৃতি নদী দ্বারা অবক্ষেপণের ফলে পর্বতের পাদদেশে যে সমভূমির সৃষ্টি হয় সেটিই পর্বত পাদদেশীয় সমভূমি। যমন- রংপুর ও দিনাজপুর জেলার অধিকাংশ এলাকাই পাদদেশীয় সমভূমির অন্তর্ভুক্ত।"
        },
        {
          "label": "গ",
          "question": "উদ্দীপকে 'ক' ভূমিরূপটি চিত্রসহ ব্যাখ্যা করো।",
          "explanation": "'ক' চিহ্নিত ভূমিরূপটি হলো 'V' আকৃতির উপত্যকা। নদী প্রাথমিক অবস্থায় প্রবল স্রোতে বড় বড় শিলাখণ্ড বহন করে পাহাড়ের ঢাল বেয়ে নিচের দিকে প্রবাহিত হয়। এ সময় নদীর স্রোত ও বাহিত শিলার ঘর্ষণে নদীগর্ভের শিলার দ্রুত ক্ষয়সাধন ঘটে। পার্বত্য অবস্থায় নদীর পার্শ্বক্ষয় অপেক্ষা উল্লম্ব ক্ষয় অধিক হয় বলে নদীগর্ভ ইংরেজি 'V' অক্ষরের ন্যায় আকৃতি লাভ করে। এ জাতীয় ভূমিরূপকে 'V' আকৃতির উপত্যকা বলে। পার্বত্য চট্টগ্রামের কর্ণফুলি নদীতে এরূপ উপত্যকা দেখা যায়।"
        },
        {
          "label": "ঘ",
          "question": "উদ্দীপকের 'খ' ও 'গ' ভূমিরূপ দুটির গঠন বৈশিষ্ট্য বিশ্লেষণ করো",
          "explanation": "উদ্দীপকের 'খ' ও 'গ' ভূমিরূপ দুটি যথাক্রমে বদ্বীপ ও বর্তুলাকার গর্ত। নদীর নিম্নগতিতে নদী মোহনায় বদ্বীপ সমভূমি গঠিত হয়। এ সময় নদীর স্রোতবেগ খুবই কমে যায়। ফলে নদীবাহিত পলি, বালি, কাঁকর প্রভৃতি তলানিরূপে নদীতে সঞ্চিত হতে থাকে। এ তলানি প্রথমে নদীর মোহনায় বিভিন্ন চরের সৃষ্টি করে। পরে চরসমূহের মধ্য দিয়ে নদীর স্রোতধারা বিচ্ছিন্ন হলে ত্রিকোণাকার এক নতুন ভূমিরূপের সৃষ্টি করে। এরূপ নতুন ভূমিরূপ মাত্রাহীন বাংলা ' △ ' অক্ষরের ন্যায় বলে একে বদ্বীপ বলে। উক্ত উপায়ে বদ্বীপ সমভূমি গঠিত হয়। বর্ষাকালে নদীর গতিবেগ দ্রুত বৃদ্ধি পেলে নদীর পানি অনেক সময় ক্ষুদ্র পরিসরে গোলাকার ঘূর্ণিপ্রবাহ সৃষ্টি করে। এ ঘূর্ণন অনেক সময় নদীগর্ভে বড় বড় গর্তের সৃষ্টি করে যা বর্তুলাকার গর্ত নামে আখ্যায়িত। বাংলাদেশে প্রবল বর্ষার সময় পানি প্রবাহ বেশি থাকায় পদ্মা ও মেঘনার মিলিত স্থানে এ ধরনের ভূমিরূপ সৃষ্টি হয়।"
        }
      ]
    },
    {
      "number": "7",
      "uddipok": "সৌদি আরবে কর্মরত হিমেল মরুভূমির কাছাকাছি বসবাস করে। সেখানে বৃষ্টিপাত হয় না বললেই চলে। তবে হঠাৎ বৃষ্টি নামলে মরুভূমির শিলারাশি ফেটে ক্ষুদ্র ক্ষুদ্র শিলাখণ্ডে পরিণত হয়। সে জানতে পারল উষ্ণতার তারতম্যের কারণে এমন হয়ে থাকে।",
      "tag": "NDCD 23",
      "sub_questions": [
        {
          "label": "ক",
          "question": "বিচূর্ণীভবন কী?",
          "explanation": "শিলারাশির চূর্ণবিচূর্ণ হওয়ার প্রক্রিয়াই বিচূর্ণীভবন।"
        },
        {
          "label": "খ",
          "question": "বিচূর্ণীভবন ও নগ্নীভবনের মধ্যে পার্থক্য দেখাও।",
          "explanation": "নগ্নীভবন প্রক্রিয়ার একটি অংশ হিসেবে বিচুণীভবন ও নগ্নীভবনে সুস্পষ্ট পার্থক্য রয়েছে। শিলারাশির চূর্ণবিচূর্ণ ও বিশ্লিষ্ট হওয়ার প্রক্রিয়াকে বিচূর্ণীভবন বলে। বিচূর্ণীভবনের ফলে ভূত্বকের উপরিস্তরের শিলা ভেঙেচুরে শিথিল হয়ে পড়ে, কিন্তু অপসারিত হয় না। অন্যদিকে, বিচূর্ণীভবনের সময় শিলা চূর্ণবিচূর্ণ ও বিশ্লিষ্ট হয় এবং পরে ক্ষয়ীভবনের দ্বারা এ শিলা অপসারিত হলে নিচের শিলারাশি নগ্ন হয়ে পড়ে। এরূপ কার্যকে বলা হয় নগ্নীভবন। বিচূর্ণীভবন ও ক্ষয়ীভবনের মিলিত কাজই নগ্নীভবন।"
        },
        {
          "label": "গ",
          "question": "হিমেল যে বিষয়টি জানতে পারল তার বিভিন্ন ধরন আলোচনা করো।",
          "explanation": "হিমেল যে বিষয়টি জানতে পারল তা হলো যান্ত্রিক বিচূর্ণীভবন। যান্ত্রিক বিচণীভবন সম্পর্কে নিচে আলোচনা করা হলো: কিছু প্রাকৃতিক শক্তিসমূহ যেমন- সৌরতাপ, তুষার, বৃষ্টি, শিলার চাপ হ্রাস এবং মাধ্যাকর্ষণ শক্তি দ্বারা শিলার চূর্ণবিচূর্ণ হওয়াকে যান্ত্রিক বিচূর্ণীভবন বলে। মরুভূমি অঞ্চলে যেখানে তাপমাত্রার দ্রুত পরিবর্তন হয় এবং উচ্চ পার্বত্য এলাকা যেখানে তুষারের প্রভাব খুব বেশি সেখানে যান্ত্রিক বিচুণীভবন অধিক হয়ে থাকে। দিন-রাত্রি এবং ঋতুভেদে তাপমাত্রার পার্থক্যের ফলে শিলারাশি অসমভাবে প্রসারিত ও সংকুচিত হয়ে খন্ড বিখণ্ড হয়ে যায়। চিত্রে সৌরতাপের প্রভাবে শিলাসমূহের উপরের স্তর উত্তপ্ত হলে তা আয়তনে বৃদ্ধি পায়। যেহেতু শিলা তাপের উত্তম পরিবাহী (conductor) নয়, সেহেতু তার ঠিক নিচের স্তরটি ততটা উত্তপ্ত হতে পারে না। তাই এটি আয়তনে বৃদ্ধি পায় না। এর ফলে শিলাসমূহের উপরের এবং নিচের স্তরের মধ্যে টানের (force) সৃষ্টি হয় এবং শিলাস্তরের মাঝে সমান্তরাল ফাটল দেখা যায়। পরবর্তীতে ঐ ফাটল বরাবর উপরের স্তরটি মূল শিলা হতে বিচ্ছিন্ন হয়ে যায়। এভাবে পার্বত্য অঞ্চলে সৌরতাপের প্রভাবে যান্ত্রিক বিচুণীভবন হয়ে থাকে।"
        },
        {
          "label": "ঘ",
          "question": "উক্ত বিচূণীভবন ছাড়া অন্যান্য বিচূর্ণীভবনগুলোর সংক্ষিপ্ত আলোচনা করো।",
          "explanation": "শিলারাশির চূর্ণ-বিচূর্ণ ও বিশ্লিষ্ট হওয়ার প্রক্রিয়াই বিচূর্ণীভবন। তিনটি প্রক্রিয়ায় বিচূর্ণীভবন সংঘটিত হয়। উদ্দীপকে উল্লেখিত বিচুর্ণীভবন ছাড়া অন্যান্য বিচূর্ণীভবনগুলোর সংক্ষিপ্ত আলোচনা করা হলো- রাসায়নিক বিচূর্ণীভবন: শিলা বিভিন্ন খনিজের মিশ্রণ। এসব খনিজের উপর দীর্ঘদিন ধরে আবহাওয়ার বিভিন্ন উপাদান যেমন- বৃষ্টিপাত, জলীয়বাষ্প, বায়ুর উষ্ণতা ইত্যাদি কাজ করার ফলে কঠিন শিলা বিয়োজিত হয় এবং মূল খনিজ তার বৈশিষ্ট্য হারিয়ে নতুন খনিজে পরিণত হয়ে ক্ষয়প্রাপ্ত হয় একে রাসায়নিক বিচূর্ণীভবন বলে। জৈবিক বিচূর্ণীভবন: নানা ধরনের উদ্ভিদ ও প্রাণীর বিভিন্ন কর্মকান্ড দ্বারা যখন ভূত্বকের শিলারাশি চূর্ণ-বিচূর্ণ হয়, তখন তাকে জৈবিক বিচূর্ণীভবন বলা হয়। একটি শিলা সৃষ্টির শুরুতে যেমন ছিল এখন তেমন নেই। কারণ বিভিন্ন যুগের পরিবেশগত কারণে শিলাসমূহ প্রতিনিয়ত চূর্ণবিচূর্ণ হয়। উপরোক্ত আলোচনা থেকে বোঝা যায় যান্ত্রিক বিচূর্ণীভবন ছাড়াও রাসায়নিক ও জৈবিক বিচুণীভবন সংঘঠিত হয়।"
        }
      ]
    },
    {
      "number": "8",
      "uddipok": "আবহাওয়ার দীর্ঘদিনের গড় অবস্থাকে \"ক\" বলে। কতগুলো নির্দেশক, \"ক\" এর উপাদান আবার কতগুলো নির্দেশক \"ক\" কে নিয়ন্ত্রণ করে। ফলে একই অক্ষাংশে অবস্থিত হওয়া সত্ত্বেও \"ক\" ভিন্ন হতে পারে।",
      "tag": "NDCD 23",
      "sub_questions": [
        {
          "label": "ক",
          "question": "কসাভা কী?",
          "explanation": "রকসাভা পৃথিবীর উষ্ণ ও উপ-উষ্ণ অঞ্চলে ব্যাপকভাবে চাষকৃত এক ধরনের ফসল যা আফ্রিকা মহাদেশের ৫০ কোটি মানুষের প্রধান খাদ্য।"
        },
        {
          "label": "খ",
          "question": "উপত্যকা বায়ুপ্রবাহ ব্যাখ্যা করো।",
          "explanation": "উপত্যকা বায়ুপ্রবাহ্ এক প্রকার স্থানীয় বায়ুপ্রবাহ যা পাহাড়ি অঞ্চলে দেখা যায়। পার্বত্য এলাকায় দিনে উপত্যকার তলদেশ অপেক্ষা পর্বতের গা অধিকতর উষ্ণ হয় বলে পর্বতের গা বেয়ে উপরের দিকে উপত্যকা বায়ু প্রবাহিত হয়। পার্বত্য অঞ্চলে এভাবে প্রতিদিন উষ্ণ উপত্যকা বায়ু প্রবাহিত হতে থাকে। যেমন- বাংলাদেশের পার্বত্য চট্টগ্রাম এলাকার বায়ুপ্রবাহ।"
        },
        {
          "label": "গ",
          "question": "উদ্দীপকে উল্লিখিত \"ক\" গঠনকারী নির্দেশকগুলো বর্ণনা করো।",
          "explanation": "উদ্দীপকে উল্লিখিত 'ক' হচ্ছে জলবায়ু। জলবায়ু গঠনকারী নির্দেশক বা উপাদানগুলো হলো- তাপমাত্রা, বায়ুর চাপ, বায়ুর গতি, বায়ুর আর্দ্রতা, বৃষ্টিপাত ইত্যাদি। নিম্নে উপাদানসমূহের বর্ণনা দেওয়া হলো- i. তাপমাত্রা: তাপমাত্রার পরিমাপের উপর কোনো স্থানের জলবায়ু বহুলাংশে নির্ভরশীল। তাপমাত্রা বেশি হলে দেশটিতে উষ্ণতম জলবায়ু উপভোগ করে, আবার তাপমাত্রা খুব কম বা মধ্যম হলে দেশটিতে যথাক্রমে মেরুদেশীয় অথবা নাতিশীতোষ্ণ জলবায়ুর সৃষ্টি হয়। ii. বায়ুর চাপঃ বায়ুর চাপ জলবায়ুর একটি উল্লেখযোগ্য উপাদান। বিভিন্ন স্থানে চাপের মধ্যে পার্থক্য থাকে বলে আবহাওয়া ও জলবায়ুর মধ্যেও পার্থক্য হয়ে থাকে। iii. বায়ুর গতিঃ বায়ুর গতিও আবহাওয়া এবং জলবায়ুর উপর যথেষ্ট প্রভাব বিস্তার করে থাকে। সমুদ্র হতে জলীয় বাষ্পপূর্ণ বায়ু কোনো অঞ্চলের উপর দিয়ে প্রবাহিত হলে সে অঞ্চলে বৃষ্টিপাত হয় এবং তাপ হ্রাস পায়। কিন্তু স্থলভাগ হতে আগত বায়ুর প্রভাবে তাপ হ্রাস পায় না। এ বায়ু শুষ্ক হলে এর দ্বারা বৃষ্টিপাত হয় না। iv. বায়ুর আর্দ্রতা; আর্দ্রতাও আবহাওয়া ও জলবায়ুর একটি উল্লেখযোগ্য উপাদান। বায়ুতে জলীয় বাষ্পের উপস্থিতিকে আর্দ্রতা বলে। আর্দ্রতার প্রভাবে বৃষ্টিপাত ঘটে। বায়ু আর্দ্র হলে জলবায়ু শীতল হয় এবং বায়ুর শুষ্কতা জলবায়ুকে উষ্ণ করে তোলে। v. বৃষ্টিপাতঃ বৃষ্টিপাত আবহাওয়া ও জলবায়ুর একটি প্রধান উপাদান। কোনো স্থানে বৃষ্টিপাত বেশি হলে সেখানকার জলবায়ু আর্দ্র থাকে এবং বৃষ্টিপাত কম হলে জলবায়ু শুষ্ক হয়।"
        },
        {
          "label": "ঘ",
          "question": "উদ্দীপকের শেষ লাইনটি ব্যাখ্যা করো।",
          "explanation": "উদ্দীপকের শেষ লাইনটি হলো- একই অক্ষাংশে অবস্থিত হওয়া সত্ত্বেও জলবায়ু ভিন্ন হতে পারে। একই অক্ষাংশে অবস্থিত হলেও যেসব নিয়ামকের কারণে জলবায়ু ভিন্ন হতে পারে তার মধ্যে অন্যতম হলো উচ্চতা। সমুদ্রপৃষ্ঠ থেকে অধিক উঁচু বলেই শিলং এর জলবায়ু দিনাজপুর অপেক্ষা শীতল। জলভাগের অবস্থান কোনো এলাকার জলবায়ুকে মৃদুভাবাপন্ন করে। বাংলাদেশের চট্টগ্রাম সমুদ্র উপকূলের কাছাকাছি হওয়ায় জলবায়ু সমভাবাপন্ন হয়। কিন্তু একই অক্ষাংশে মধ্য আফ্রিকা সমুদ্র থেকে দূরবর্তী স্থানে হওয়ায় এখানকার জলবায়ুটা চরমভাবাপন্ন হয়। গ্রীষ্মের দক্ষিণ-পশ্চিম মৌসুমি বায়ু সমুদ্রের উপর দিয়ে আসে বলে এতে প্রচুর জলীয়বাষ্প থাকে। ফলে বাংলাদেশে প্রচুর বৃষ্টিপাত হয়। একই অক্ষাংশে অবস্থিত আরব এলাকা বৃষ্টিহীন। গ্রীষ্মকালীন মৌসুমি স্রোতের প্রভাবে দক্ষিণ এশিয়ার উপকূলে প্রচুর বৃষ্টিপাত হয়। একই অক্ষাংশের মহাদেশীয় ভূভাগ বৃষ্টিহীন শুল্ক। এমনিভাবে উচ্চ পার্বত্যময় এলাকা বায়ুপ্রবাহের পথে, বাধা হলে এর প্রভাব জলবায়ুর ওপর পরিলক্ষিত হয়। সুতরাং বলা যায় একই অক্ষাংশে অবস্থিত হওয়া সত্ত্বেও জলবায়ু ভিন্ন হতে পারে।"
        }
      ]
    }
  ]
}