{
  "title": "নটরডেম কলেজ ময়মনসিংহ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "NDCM 23",
      "sub_questions": [
        {
          "label": "ক",
          "question": "বিচূর্ণীভবন কী?",
          "explanation": "শিলারাশির চূর্ণবিচূর্ণ ও বিশ্লিষ্ট হওয়ার প্রক্রিয়াই বিচূর্ণীভবন।"
        },
        {
          "label": "খ",
          "question": "গিরিজনি আলোড়ন বলতে কী বোঝ?",
          "explanation": "পৃথিবীর অভ্যন্তরীণ উত্তাপের ফলে ভূগর্ভে সঞ্চিত বাম্পের চাপে এবং পৃথিবীর বিভিন্ন অংশের শিলাসমূহের ওপর চাপের বিভিন্নতার ফলে পার্শ্বদিকে আলোড়নের সৃষ্টি হয়। এর ফলে আনুভূমিকভাবে অবস্থিত স্তরসমূহ উভয়দিক থেকে চাপের সম্মুখীন হয় এবং আস্তে আস্তে কিছু অংশ কুঁচকে যায়; কোনো স্থান উঁচু হয়ে ওঠে, আবার কোনো স্থান নিচের দিকে চলে যায়। পার্শ্বদিকে প্রবাহিত এ আলোড়নকে আনুভূমিক আলোড়ন বলে। এ আলোড়ন বিশালায়তনের ভঙ্গিল পর্বতের সৃষ্টি করে বলে একে গিরিজনি আলোড়ন বলে।"
        },
        {
          "label": "গ",
          "question": "উদ্দীপকের কোন স্তরে পরিচলন স্রোত দেখা যায়? এর প্রক্রিয়া ব্যাখ্যা করো।",
          "explanation": "উদ্দীপকের গুরুমণ্ডলে পরিচলন স্রোত দেখা যায়, যার উপর পৃথিবী তথা ভূত্বকের প্লেটসমূহ ভাসমান। আগ্নেয়গিরির অগ্ন্যুৎপাত, পর্বত ও মালভূমি ইত্যাদি সৃষ্টির জন্য শক্তির প্রয়োজন। এ শক্তির উৎস হিসেবে বিজ্ঞানীগণ ভূঅভ্যন্তরে ইউরেনিয়াম, থোরিয়াম, প্লুটোনিয়াম এবং-রেডিয়াম প্রভৃতি পদার্থের তেজস্ক্রিয়তাকে দায়ী করেন। বিজ্ঞানীরা মনে করেন, এ সকল পদার্থের তেজস্ক্রিয়তা হতে ভূঅভ্যন্তরে পরিচলন স্রোতের সৃষ্টি হয় এবং এ পরিচলন স্রোতই প্লেটসমূহকে চলাচলে সহায়তা করে। ভূঅভ্যন্তরে উত্তপ্ত তরল পদার্থ বিভিন্ন গ্যাসের সংস্পর্শে আরও উত্তপ্ত হয়ে পরিচলন স্রোতের সৃষ্টি করে। অর্থাৎ পরিচলন প্রক্রিয়ার মাধ্যমে অ্যাস্থিনোস্ফিয়ারে গলিত ম্যাগমা উভয় দিকে ধাবিত হয়ে প্লেট স্থানান্তর করে বলে ধারণা করা হয়।"
        },
        {
          "label": "ঘ",
          "question": "উদ্দীপকের স্তরগুলোর মধ্যে সবচেয়ে \"বৈচিত্র্যময় পরিবর্তনশীল\" স্তরটির গুরুত্ব বিশ্লেষণ করো।",
          "explanation": "উদ্দীপকের স্তরগুলোর মধ্যে সবচেয়ে 'বৈচিত্র্যময় ও পরিবর্তনশীল' স্তর অশ্মমণ্ডল। অশ্মমণ্ডলের উপরিভাগ ভূত্বক জীবের আবাসস্থল, প্রাণীর বিচরণস্থল এবং বিভিন্ন প্রাকৃতিক শক্তির প্রভাবে সর্বদা পরিবর্তনশীল। জীবজগতের বেঁচে থাকার জন্য যেসব খনিজ বা অন্যান্য উপাদন প্রয়োজন তা অশামণ্ডলে দেখা যায়। জীবজগৎ তার অস্তিত্ব টিকিয়ে রাখতে প্রকৃতির ওপর নির্ভরশীল। মানুষের ব্যবহৃত জ্বালানি সম্পদ (কয়লা, তেল, প্রাকৃতিক গ্যাস) কৃষিকাজ, গৃহনির্মাণ ইত্যাদি সবকিছুই অশ্বমন্ডলের উপর নির্ভরশীল। এছাড়া তামা, সোনা, দস্তা, হীরা, অ্যালুমিনিয়াম, গ্রাফাইট প্রভৃতির অর্থনৈতিক ব্যবহার রয়েছে যা অশ্ম মণ্ডলে পাওয়া যায়। গুরুমণ্ডল ও কেন্দ্রমন্ডলের সাথে ভূমিকম্প বিষয়টি জড়িত। গুরুমণ্ডলে প্লেট সঞ্চালন ও আগ্নেয়গিরির অগ্ন্যুৎপাতের কর্মকাণ্ডটি সংঘটিত হয়। অগ্ন্যাৎপাতের ফলে ভূগর্ভস্থ লাভা ভূমির উর্বরতা বৃদ্ধি করে। এছাড়াও লাভার সঙ্গে বিভিন্ন খনিজ পদার্থ (সোনা) নির্গত হয়। সুতরাং বলা যায়, পৃথিবীর অভ্যন্তরীণ স্তরগুলোর গুরুত্ব অপরিসীম। কিন্তু অশ্মমণ্ডল সরাসরি জীবকুলের অস্তিত্বের সাথে জড়িত। তাই অশ্মমণ্ডলই সর্বাধিক বৈচিত্র্যময় ও গুরুত্বপূর্ণ।"
        }
      ]
    },
    {
      "number": "2",
      "uddipok": "রাজেশ শীতের ছুটিতে পঞ্চগড় হতে কক্সবাজার বেড়াতে গেল। সে পঞ্চগড়ের শীতের তীব্রতা চিন্তা করে অনেক শীতের কাপড় নিয়ে কক্সবাজার পৌছে দেখল সেখানে শীতের তীব্রতা পঞ্চগড় হতে অনেক কম।'",
      "tag": "NDCM 23",
      "sub_questions": [
        {
          "label": "ক",
          "question": "জলবায়ু কী?",
          "explanation": "কোনো অঞ্চলের বায়ুর তাপ, চাপ, বায়ুপ্রবাহ, আর্দ্রতা, বারিপাত ইত্যাদির ৩০-৪০ বছরের গড় অবস্থাই জলবায়ু।"
        },
        {
          "label": "খ",
          "question": "বায়ুর তাপমাত্রা জলবায়ুর গুরুত্বপূর্ণ উপাদান- ব্যাখ্যা করো।",
          "explanation": "বায়ুর তাপমাত্রা জলবায়ুর গুরুত্বপূর্ণ উপাদান কারণ তাপমাত্রার পরিমাণের উপর কোনো স্থানের জলবায়ুর অন্যান্য উপাদান বহুলাংশে নির্ভরশীল। বায়ুর তাপমাত্রা বেশি হলে স্বাভাবিকভাবে জলবায়ু উষ্ণ হবে, এতে বায়ুর চাপ কমবে, বৃষ্টিপাত, আর্দ্রতা, ঝড়-ঝঞ্চার পরিমাণ বাড়বে। আবার তাপমাত্রা খুব কম বা মধ্যম হলে দেশটিতে যথাক্রমে মেরুদেশীয় অথবা নাতিশীতোষ্ণ জলবায়ু সৃষ্টি হয়।"
        },
        {
          "label": "গ",
          "question": "উদ্দীপকে ভ্রমণকৃত স্থানের তাপমাত্রা বেশি হবার কারণ ব্যাখ্যা করো।",
          "explanation": "নিম্মের অনুরূপ: উদ্দীপকে ভ্রমণকৃত স্থানে অর্থাৎ কক্সবাজারে তাপমাত্রা বেশি হবার। কারণ সমুদ্র হতে কাছাকাছি অবস্থান। সমুদ্রের নিকটবর্তী অঞ্চল সামুদ্রিক জলবায়ু দ্বারা প্রভাবান্বিত হয়। সামুদ্রিক জলবায়ুর প্রভাবে উপকূলবতীস্থানে শীত ও গ্রীষ্মের প্রখরতা অনেক কম থাকে। এ কারণে একই অক্ষরেখায় অবস্থিত স্থানসমূহের মধ্যে যে স্থান সমুদ্র হতে যত দূরে সে স্থান গ্রীষ্মকালে তত অধিক গরম এবং শীতকালে তত অধিক শীতল হয়। এজন্য শীতকাল হওয়া সত্ত্বেও সমুদ্র হতে দূরবর্তী পঞ্চগড়ের তুলনায় কক্সবাজারের আবহাওয়া অপেক্ষাকৃত উষ্ণ। সুতরাং উপরিউক্ত আলোচনা থেকে বলা যায়, সমুদ্র হতে কাছাকাছি দূরত্বে অবস্থানের কারণে কক্সবাজারের তাপমাত্রা অপেক্ষাকৃত বেশি।"
        },
        {
          "label": "ঘ",
          "question": "উদ্দীপকে স্থানন্বয়ের তাপের তারতম্যের তুলনামূলক বিশ্লেষণ করো।",
          "explanation": "নিম্মের অনুরূপ: উদ্দীপকে উল্লিখিত স্থানদ্বয় অর্থাৎ পঞ্চগড় ও কক্সবাজারে তাপের তারতম্যের প্রধান কারণ সমুদ্র হতে দূরত্বের পার্থক্য। নিম্নে এ দুটি স্থানে তাপমাত্রার তারতম্যের তুলনামূলক বিশ্লেষণ করা হলো- জলভাগের অবস্থান কোনো এলাকার জলবায়ুকে মৃদুভাবাপন্ন করে। মৃদুভাবাপন্ন জলবায়ুতে শীত ও গ্রীষ্মের তাপমাত্রার তেমন পার্থক্য হয় না। এজন্য সমুদ্রের কাছাকাছি কক্সবাজারে সারাবছর মৃদুভাবাপন্ন জলবায়ু বিরাজ করে অর্থাৎ তাপমাত্রার তেমন পার্থক্য পরিলক্ষিত হয় না। 12 অপরদিকে সমুদ্র উপকূল থেকে দূরের এলাকায় শীত, গ্রীষ্ম উভয় চরম হয়। কারণ স্থলভাগ জলভাগ অপেক্ষা দিনের বেলা যেমন দ্রুত উষ্ণ হয় আবার রাতে দ্রুত ঠান্ডা হয়। এজন্য গ্রীষ্মকালে মহাদেশের অত্যন্তর ভাগের এলাকা অত্যন্ত উত্তপ্ত থাকে। আবার শীতকালে প্রচন্ড শীত অনুভূত হয়। এ ধরনের জলবায়ুকে চরমাভাবাপন্ন জলবায়ু বলে, যা পঞ্চগড়ে পরিলক্ষিত হয়। সুতরাং বলা যায়, উল্লিখিত স্থানন্বয়ে সমুদ্র হতে দূরত্বের দরুণ তাপের তারতম্য পরিলক্ষিত হয়। সমুদ্র হতে দূরবর্তী পঞ্চগড়ে তাপের ব্যাপক পার্থক্য এবং নিকটবর্তী কক্সবাজারে কম তাপের পার্থক্য পরিলক্ষিত হয়।"
        }
      ]
    },
    {
      "number": "3",
      "uddipok": "International Panel on Climate Change (IPCC) এর তথ্য অনুসারে ২০৫০ সালের মধ্যে উচ্চ তাপমাত্রার প্রভাবে ঘন ঘন বন্যা, ঝড়, অনাবৃষ্টি এবং সমুদ্রপৃষ্ঠের উচ্চতা বৃদ্ধি পাবে, যার ফলে প্রায় ১০০ কোটি মানুষ ক্ষতিগ্রস্ত হবে।",
      "tag": "NDCM 23",
      "sub_questions": [
        {
          "label": "ক",
          "question": "তাপমণ্ডল কয়টি ও কী কী?",
          "explanation": "তাপমণ্ডল ৫টি। যথা (i) উষ্ণমণ্ডল; (ii) উত্তর নাতিশীতোষ্ণ অঞ্চল, (iii) দক্ষিণ নাতিশীতোষ্ণ অঞ্চল; (iv) উত্তর হিমমণ্ডল, (v) দক্ষিণ হিমমণ্ডল।"
        },
        {
          "label": "খ",
          "question": "বায়ুমণ্ডলের স্তরগুলোর নাম লেখো।",
          "explanation": "আবহাওয়া বিজ্ঞানীরা তাপমাত্রার পার্থক্যের ভিত্তিতে ভূপৃষ্ঠ থেকে ওপরের দিকে বায়ুমণ্ডলের স্তরবিন্যাস করেছেন। উল্লম্বভাবে বায়ুর তাপমাত্রার ভিত্তিতে বায়ুমণ্ডলকে পাঁচটি প্রধান ভাগে ভাগ করা যায়। যথা: ১. ট্রাপোস্ফিয়ার, স্ট্রাটোস্ফিয়ার, ৩. মেসোস্ফিয়ার, ৪. আয়োনোস্ফিয়ার ও ৫. এক্সোস্ফিয়ার।"
        },
        {
          "label": "গ",
          "question": "উদ্দীপকের ঘটনাটিতে গ্রিন হাউস প্রতিক্রিয়ার প্রভাব ব্যাখ্যা করো।",
          "explanation": "উদ্দীপকে গ্রিন হাউস প্রতিক্রিয়ার প্রভাবের কথা বলা হয়েছে। বায়ুমণ্ডলে গ্রিন হাউস গ্যাসের পরিমাণ যত বাড়বে ততই বায়ুমণ্ডলে তাপ আটকে থেকে তাপমাত্রাও বৃদ্ধি পাবে। গ্রিন হাউস প্রতিক্রিয়ার ফলে বিশ্ব উষ্ণায়ন ঘটবে, যার পরিণতি হবে ভয়াবহ। উষ্ণতা বৃদ্ধি তথা গ্রিনহাউস প্রতিক্রিয়ার ফলে ২১ শতকের শেষের দিকে গড় তাপমাত্রা অতিরিক্ত (২.৫°-৫.৫°) সে. যুক্ত হতে পারে। ফলে পৃথিবী পৃষ্ঠের পানির স্ফীতি, পর্বতের উপরিভাগের জমাকৃত বরফ এবং মের অনালের হিমবাহের দ্রুত গলনের কারণে সমুদ্র পৃষ্ঠের পানির উচ্চতা বৃদ্ধি পাবে। তাপমাত্রা বৃদ্ধির ফলে-অধিক বৃষ্টিপাত, ব্যাপক বন্যা, ঘূর্ণিঝড়, খরা প্রভৃতি জলবায়ুগত পরিবর্তন সাধিত হতে পারে। উষ্ণতা বৃদ্ধির ফলে- কানাডা, রাশিয়া, নরওয়ে, ফিনল্যান্ড সুইডেন দক্ষিণ আমেরিকা প্রভৃতি দেশগুলোর জন্য সাফল্য বয়ে আনবে। কারণ ঐ সব অঞ্চলের লাখ লাখ একর জমি বরফমুক্ত হয়ে চাষাবাদ ও বসবাসযোগ্য হয়ে উঠবে। খরা কবলিত এলাকা সুজলা-সুফলা ও শস্য শ্যামলা দেশে পরিণত হবে। তবে ফসলের ফলন ও গুণগত মান হ্রাস পাবে। পৃথিবী উষ্ণায়নের ফলে একবিংশ শতাব্দীর মাঝামাঝি সময় বিশ্বের মোট জনসমষ্টির প্রায় ২০ শতাংশ অধিবাসীর ভাগ্য-বিপর্যয় দেখা দিতে পারে। মালদ্বীপের মতো দ্বীপ দেশগুলো পানির নিচে চলে যেতে পারে। এশিয়া অঞ্চলে সমুদ্রপৃষ্ঠ ফুলে উঠলে আবহাওয়া বদলে গিয়ে জলোচ্ছ্বাসের শিকারে ফসল ডুবে যাবে। স্বাদু পানির অভাব দেখা দিবে, বনাঞ্চল ধ্বংস হবে, বন্য জীব হ্রাস সহ পরিবেশ শরনার্থীর সংখ্যা বৃদ্ধি পাবে। গ্রিন হাউস গ্যাস নিঃসরনে ওজোন স্তর ক্ষতিগ্রস্ত হলে পৃথিবী পৃষ্ঠে অতিবেগুনি রশ্মি পতিত হবে। এ রশ্মির প্রভাব বেড়ে গিয়ে অণুজীবের জীবনচক্র অর্ধেক হয়ে যাওয়ার সম্ভাবনা দেখা দিবে। ফলে পৃথিবীর বাস্তুতন্ত্রও ধ্বংস হয়ে যেতে পারে।"
        },
        {
          "label": "ঘ",
          "question": "উদ্দীপকের পরিবর্তনটির ফলে ভবিষ্যতে বাংলাদেশে কী পরিবর্তন হবে তা বিশ্লেষণ করো।",
          "explanation": "উদ্দীপকের ঘটনাটি হলো বৈশ্বিক উষ্ণায়ন। বৈশ্বিক উষ্ণায়ন বাংলাদেশে যেরূপ প্রভাব ফেলছে তা মারাত্মক নেতিবাচক। বিশ্ব উষ্ণায়নের ঝুঁকি বিশ্বের জলবায়ু পরিবর্তনের সাথে সাথে বাংলাদেশের জলবায়ুতেও পরিবর্তন এনেছে। বিগত কয়েক দশক ধরে দেশের জলবায়ুতে বিশ্ব উষ্ণায়নের বিরূপ প্রতিক্রিয়া পরিলক্ষিত হচ্ছে। এর ফলস্বরূপ দেশে অনাবৃষ্টি, অতিবৃষ্টি ও বন্যা দেখা দিচ্ছে। বিশ্ব উষ্ণায়নের ফলশ্রুতিতে জলবায়ু পরিবর্তনের যে ধারা শুরু হয়েছে তাতে বিশ্বের স্বল্পোন্নত ও উন্নয়নশীল অনেক দেশের মতো বাংলাদেশও ঝুঁকির মধ্যে রয়েছে। অন্যান্য দেশ এ ক্ষতির মুখোমুখি হওয়ার আগেই বাংলাদেশ প্রাকৃতিক দুর্যোগের মুখে পড়ে গেছে। আগামী দিনগুলোতে এর মাত্রা আরও বাড়ার আশঙ্কা রয়েছে। পরবর্তী ৫০ বছরে সমুদ্র পৃষ্ঠের উচ্চতা ৩ ফুট বাড়লে তাতে বাংলাদেশের সমুদ্র উপকূলবর্তী একটি অংশ প্লাবিত হবে এবং প্রায় ১৭ শতাংশ ভূমি পানির নিচে চলে যাবে। আনুমানিক ৩ কোটি মানুষ তাদের ঘরবাড়ি, ফসলি জমি হারিয়ে জলবায়ু উদ্বাস্তুতে পরিণত হবে। সর্বশেষ উল্লেখ্য, বিশ্ব উষ্ণায়ন তথা উচ্চ তাপমাত্রার প্রভাবে ঘন ঘন বন্যা, ঝড়, অনাবৃষ্টি এবং সমুদ্রপৃষ্ঠের উচ্চতা বৃদ্ধি পাবে। যা ইতোমধ্যে বাংলাদেশে অনুভূত হচ্ছে এবং ভবিষ্যতে তা আরও বাড়ার আশঙ্কা করা হচ্ছে।"
        }
      ]
    },
    {
      "number": "4",
      "uddipok": "",
      "tag": "NDCM 23",
      "sub_questions": [
        {
          "label": "ক",
          "question": "কেন্দ্রমণ্ডল কাকে বলে?",
          "explanation": "পৃথিবীর কেন্দ্রস্থ মণ্ডল অর্থাৎ ভূঅভ্যন্তরস্ত উত্তপ্ত, ভারী ও তরল সর্বনিম্ন স্তরকে কেন্দ্রমণ্ডল বলে।"
        },
        {
          "label": "খ",
          "question": "বরেন্দ্রভূমির বৈশিষ্ট্য লেখো।",
          "explanation": "বরেন্দ্রভূমি হলো উত্তর-পশ্চিমাঞ্চলের প্রাচীন উঁচু ভূমি, যার প্রধান বৈশিষ্ট্য লালচে এঁটেল মাটি। বরেন্দ্রভূমি হলো বাংলাদেশের উত্তর-পশ্চিমাঞ্চলে অবস্থিত একটি প্লাইস্টোসিন যুগের (Pleistocene Epoch) প্রাচীন উঁচু ভূমি। এর প্রধান বৈশিষ্ট্য হলো এখানকার মাটি ধূসর ও লালচে রঙের এঁটেল (Clay), যা স্থানীয়ভাবে 'খিয়ার মাটি' নামে পরিচিত। এটি সমুদ্র সমতল থেকে ১৫ মিটার থেকে ৪৫ মিটার পর্যন্ত উঁচু এবং এর ভূ-প্রকৃতি তরঙ্গায়িত (Undulating)। এঁটেল মাটির কারণে এই অঞ্চলের জলধারণ ক্ষমতা কম, ফলে শুষ্ক মৌসুমে এখানে খরা প্রবণতা বেশি দেখা যায়। একসময় এই অঞ্চলটি শাল বা পাতাঝরা বনভূমি ছিল।"
        },
        {
          "label": "গ",
          "question": "উদ্দীপকের চিত্রে এ চিহ্নিত পর্বতটির গঠন প্রক্রিয়া ব্যাখ্যা করো।",
          "explanation": "চিত্র A (ভঙ্গিল পর্বত) এর গঠন প্রক্রিয়া চিত্র-A এ উল্লিখিত পর্বতটি মূলত পৃথিবীর অভ্যন্তরীণ ভূ-আলোড়ন (Earth Movements) ও পার্শ্বচাপের (Lateral Compression) ফলস্বরূপ গঠিত হয়। নিচে এর প্রক্রিয়া ব্যাখ্যা করা হলো: ১. পলি সঞ্চয়ন (Sedimentation): প্রথমে দুটি বিশাল ভূ-ভাগের (মহাদেশীয় পাত বা পাত সীমানা) মাঝখানে অবস্থিত অগভীর সমুদ্র বা মহাসাগরের (যেমন—টেথিস সাগর) তলদেশে দীর্ঘকাল ধরে নদী বাহিত পলি, নুড়ি ও বালি সঞ্চিত হতে থাকে। ২. পাতের অভিসারী চলন (Convergent Plate Movement): ভূ-ত্বক কয়েকটি বিশাল পাতের সমন্বয়ে গঠিত। যখন দুটি মহাদেশীয় পাত (Continental Plates) অথবা একটি মহাদেশীয় ও একটি মহাসাগরীয় পাত একে অপরের দিকে অগ্রসর হয় (অভিসারী চলন), তখন তারা প্রচণ্ডভাবে ধাক্কা খায়। ৩. পার্শ্বচাপ ও ভাঁজ সৃষ্টি (Compression and Folding): এই প্রচণ্ড পার্শ্বচাপের (Lateral Force) ফলে সাগরের তলদেশে জমে থাকা নরম পলিরাশি সংকুচিত ও বেঁকে যায়। এই সংকোচন ও চাপের ফলে পলিস্তরগুলো বিশাল আকারের ঊর্ধ্বভঙ্গ (Anticline) এবং অধোভঙ্গ (Syncline) সৃষ্টি করে ভাঁজ আকারে উপরে উঠে আসে। চিত্র-A তে এই ভাঁজগুলোই পর্বত আকারে প্রদর্শিত হচ্ছে। ৪. পর্বতের উত্থান: এই ভাঁজ প্রক্রিয়া চলতে থাকলে তা ধীরে ধীরে উঁচু হয়ে ভঙ্গিল পর্বতমালা (Fold Mountains) সৃষ্টি করে। হিমালয়, আল্পস, আন্দিজ এবং রকিজের মতো বিশ্বের নবীন পর্বতমালাগুলো এই প্রক্রিয়াতেই গঠিত হয়েছে। সংক্ষেপে, চিত্র-A চিহ্নিত পর্বতটির গঠন প্রক্রিয়া হলো দুটি ভূ-ত্বকের পাতের মধ্যে প্রচণ্ড সংঘর্ষের ফলে পলিস্তরের ভাঁজ ও উত্থান।"
        },
        {
          "label": "ঘ",
          "question": "উদ্দীপকের B ও C ভূমিরূপ দুটির সাদৃশ্যগুলো বিশ্লেষণ করো।",
          "explanation": "দ্দীপকের চিত্রে B ও C চিহ্নিত ভূমিরূপ দুটি হলো নদীর গতিপথের বিশেষ দুটি বৈশিষ্ট্য। চিত্র B: এটি একটি সর্পিল গতিপথ বা মিয়েন্ডারকে (Meander) নির্দেশ করে, যা নদী তার মধ্য বা নিম্ন প্রবাহে এঁকেবেঁকে চলার সময় সৃষ্টি করে। চিত্র C: এটি একটি বদ্বীপ বা ডেল্টাকে (Delta) নির্দেশ করে, যা নদী মোহনায় পলি সঞ্চয়ের ফলে গঠিত হয়। এই দুটি ভূমিরূপের প্রধান সাদৃশ্যগুলো নিচে বিশ্লেষণ করা হলো: সাদৃশ্যের ভিত্তিবিশ্লেষণ১. সৃষ্টি প্রক্রিয়া (Formation Process)উভয় ভূমিরূপই নদী দ্বারা বাহিত পলি, কাদা এবং নুড়ি সঞ্চয়ের (Deposition of Silt, Clay, and Sediments) ফলে সৃষ্টি হয়। অর্থাৎ, নদী তার ক্ষয়কাজ (Erosion) নয়, বরং সঞ্চয়কাজের (Depositional Work) মাধ্যমেই এই দুটি গঠন তৈরি করে।২. নদীর পর্যায় (River Stage)উভয়ই মূলত নদীর নিম্ন প্রবাহ বা সমভূমি অঞ্চলের (Lower Course or Plain Area) বৈশিষ্ট্য। এই পর্যায়ে নদীর স্রোতের বেগ কমে আসে এবং তার সঞ্চয় ক্ষমতা বৃদ্ধি পায়।৩. সমতল ভূমি (Plain Land Feature)উভয় ভূমিরূপই প্রায় সমতল (Relatively Flat) প্রকৃতির। মিয়েন্ডার সৃষ্ট ভূমিরূপ এবং বদ্বীপ উভয়ই সমতল পললভূমির অংশ। এই সমতল ভূমিতেই সাধারণত বিস্তৃত কৃষি কাজ হয়ে থাকে।৪. অর্থনৈতিক গুরুত্ব (Economic Importance)উভয় অঞ্চলই অত্যন্ত উর্বর (Highly Fertile) পলল মাটি দ্বারা গঠিত। এই উর্বরতার কারণে এই অঞ্চলগুলো ঘনবসতিপূর্ণ এবং কৃষিকাজের (Agriculture) জন্য খুব উপযোগী।"
        }
      ]
    },
    {
      "number": "5",
      "uddipok": "ঘটনা A: সম্প্রতি তুরস্ক ও সিরিয়ায় সংঘটিত ভূমিকম্পে ব্যাপক ক্ষতি সাধিত হয়েছে। ঘটনা B: মানুষ রাস্তাঘাট, গৃহ, শহর, বন্দর নির্মাণ করে ভূপৃষ্ঠের ক্ষয় সাধন করছে।",
      "tag": "NDCM 23",
      "sub_questions": [
        {
          "label": "ক",
          "question": "পাত সঞ্চালন কী?",
          "explanation": "পৃথিবীর মহাদেশীয় পাতগুলোর পরস্পর চলই পাত সঞ্চালন।"
        },
        {
          "label": "খ",
          "question": "বাংলাদেশের নদী ব্যবস্থাগুলোর নাম লেখো।",
          "explanation": "বাংলাদেশের নদী ব্যবস্থাগুলো হলো- i. গঙ্গা-পদ্মা, ii. ব্রহ্মপুত্র-যমুনা, iii. মেঘনা, সুরমা, কুশিয়ারা।"
        },
        {
          "label": "গ",
          "question": "উদ্দীপকের এ ঘটনা সংঘটনের কারণ ব্যাখ্যা করো।",
          "explanation": "নিম্মের অনুরূপ: উদ্দীপকে বিবিসি প্রচারিত দুর্যোগটি মূলত ভূমিকম্প। সাধারণত ভূপাত, শিলাচ্যুতি, তাপের হ্রাস-বৃদ্ধি, ভূগর্ভস্থ বাম্প, আগ্নেয়গিরির অগ্ন্যুৎপাত ভূগর্ভের চাপের হ্রাসবৃদ্ধি প্রভৃতি নানাবিধ কারণে ভূমিকম্প সংঘটিত হয়। নিচে ভূমিকম্প সৃষ্টির কারণগুলো বর্ণনা করা হলো- ভূপাত: হঠাৎ কোনো কারণে পাহাড় বা পর্বত থেকে যখন বিশাল কোনো শিলা খণ্ড ভূত্বকের উপর ধসে পড়ে; ভূমিকম্প হয়। শিলাচ্যুতি বা শিলাতে ভাঁজের সৃষ্টি: কোনো কারণে ভূপৃষ্ঠের অভ্যন্তরে বড় ধরনের শিলাচ্যুতি ঘটলে বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাম্প: পৃথিবীর অভ্যন্তরে অত্যধিক তাপের কারণে বাম্পের সৃষ্টি হয়। এই বাষ্প ভূত্বকের নিম্নভাগে ধাক্কা দেওয়ার ফলে প্রচণ্ড ভূকম্পন অনুভূত হয়। ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস বা বৃদ্ধি হলে তার প্রভাবে ভূমিকম্প হয়। আগ্নেয়গিরির অগ্ন্যুৎপাত: অগ্ন্যুৎপাতের সময় জ্বালামুখ দিয়ে প্রবলবেগে বাষ্প, লাভা প্রভৃতি বের হতে থাকে, ফলে ভূমিকম্প হয়। হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে এবং ভূমিকম্প হয়। পার্বত্য অঞ্চলে বনভূমি ধ্বংস ও পাহাড় কাটা: কোনো কারণে পাহাড় কাটা হলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "উদ্দীপকের A ও B ঘটনাগুলো জীবজগতের পর কীরূপ প্রভাব ফেলে? বিশ্লেষণ করো।",
          "explanation": "উদ্দীপকে A ও B ঘটনা দুটি যথাক্রমে ভূমিকম্প ও মানুষ কর্তৃক সংঘটিত জৈবিক বিচূর্ণীভবন। ঘটনা দুটি জীবজগতের উপর ব্যাপক প্রভাব বিস্তার করে। নানা ধরনের উদ্ভিদ, প্রাণী এবং মানুষের কর্মকাণ্ডের দ্বারা ভূত্বকের শিলারাশি চূর্ণবিচূর্ণ হয়। মানুষ তার প্রয়োজনে বসতি, দালান-কোঠা, কৃষিকাজ ও রাস্তাঘাট ইত্যাদি তৈরি করে। এসব অবকাঠামো তৈরি করার সময় মানুষ সর্বদা ভূত্বকের ব্যাপক পরিবর্তন ঘটিয়ে থাকে। মানুষ জৈবিক বিচূণীভবনে সহায়তা করে কৃত্রিম হ্রদ তৈরি করে। পানি বিদ্যুৎ তৈরির পরিকল্পনা করে, মূল্যবান খনিজদ্রব্য সংগ্রহের জন্য মাটি খনন করে মৃত্তিকা ক্ষয় করছে। এভাবে মানুষ কর্তৃকও শিলার বিচূর্ণীভবন হয়ে থাকে। এর ফলে শিলা চূর্ণ- বিচূর্ণ হয়ে ভূমিরূপের ব্যাপক পরিবর্তন সাধিত করে থাকে।ভূমিকম্প ও মানজীবনে ব্যাপক প্রভাব বিস্তার করো। যেমন- ভূমিকম্প মানবজীবনে ব্যাপক প্রভাব বিস্তার করে। ভূমিকম্প মানুষের কাছে বিভীষিকার মতো। ভূমিকম্পের উপকেন্দ্রের সন্নিহিত অঞ্চলের ঘরবাড়ি ধ্বংস হয়ে যায়। ধ্বংসস্তূপের তলায় চাপা পড়ে অগণিত গৃহপালিত পশু ও মানুষ মৃত্যুপথে পতিত হয়। তড়িৎ বর্তক্ষেপ (Short circuit) পাইপ ভেঙ্গে দাহ্য গ্যাসের নির্গমণের ফলে শহর ও জনপদে আগুন ধরে যায়। অধিকাংশ ক্ষেত্রে ধ্বংসস্তূপের চাপা পড়া থেকে আগুনে পুড়ে বেশি লোক মারা যায়। সমুদ্র উপকূলবর্তী জলোচ্ছ্বাসের ফলেও বহুস্থানে অগণিত লোক হতাহত হয়। ধস নামার দরুণ এবং ভূমিতে ফাটল সৃষ্টি হয়ে রাস্তাঘাট অকেজো হয়ে পড়ে। সংকোচনের ফলে রেলপথ বেকে যায়, সেতুর ক্ষতিসাধন হয়, ভূগর্ভস্থ পানির পাইপ, বৈদ্যুতিক ও টেলিগ্রাফ কেবল ভেঙ্গে যায়। উদ্দীপকে উল্লিখিত তুরস্ক ও সিরিয়ার ভূমিকম্পে প্রায় ৫০,৭৮৩ জলের প্রাণহানি ঘটে এবং আরও লক্ষাধিক আহত হয়। বিস্তীর্ণ এলাকা ধ্বংসস্তূপে পরিণত হয়। উপরোক্ত আলোচনা থেকে বোঝা যায় যে, ভূমিকম্পের ফলে সৃষ্ট ক্ষয়ক্ষতি লোকালয়ে জনজীবনে সুদূরপ্রসারী প্রভাব বিস্তার করে।"
        }
      ]
    },
    {
      "number": "6",
      "uddipok": "",
      "tag": "NDCM 23",
      "sub_questions": [
        {
          "label": "ক",
          "question": "কালবৈশাখী ঝড় কী?",
          "explanation": "বাংলাদেশে বৈশাখ মাসে উত্তর-পশ্চিম দিক থেকে প্রবাহিত ঝড় কালবৈশাখী।"
        },
        {
          "label": "খ",
          "question": "জলবায়ুর পরিবর্তনশীলতা বলতে কী বোঝ?",
          "explanation": "বিশ্ব উষ্ণায়নের ফলে বিশ্বের জলবায়ুতে ব্যাপক পরিবর্তন সাধিত হচ্ছে তাই জলবায়ুর পরিবর্তনশীলতা। ক্রমবর্ধমান উচ্চতার কারণে আমাদের জলবায়ুর কিছু মৌলিক পরিবর্তন ঘটছে। বিশ্ব উষ্ণতা আমাদের খাতু পরিক্রমায় প্রভাব ফেলছে এবং ঋতুবৈচিত্র্যের রূপকে করছে ক্ষুন্ন, যার কারণে জলবায়ুসংক্রান্ত দুর্যোগ তথা অতিবৃষ্টি, বন্যা, ঘূর্ণিঝড়, সাইক্লোন ইত্যাদি প্রাদুর্ভাব বৃদ্ধি পাচ্ছে। অর্থাৎ বিশ্ব উষ্ণায়নের ফলে জলবায়ুতে নেতিবাচক পরিবর্তন পরিলক্ষিত হচ্ছে।"
        },
        {
          "label": "গ",
          "question": "* চিহ্নিত স্থানে নিম্নচাপ সৃষ্টির কারণ ব্যাখ্যা করো।",
          "explanation": "* চিহ্নিত স্থান নিরক্ষীয় নিম্নচাপ বলয় নির্দেশ করে। নিরক্ষরেখার উভয় দিকে ৫°-১০° অক্ষাংশের মধ্যে বায়ুমণ্ডলের নিম্নস্তরে নিরক্ষীয় নিম্নচাপ বা শান্ত বলয় এর অবস্থান। এখানে সূর্য সারাবছর লম্বভাবে কিরণ দেয়। এ চাপ বলয়ে জলভাগের পরিমাণ বেশি। সুতরাং, অধিক উষ্ণতার কারণে এটি নিম্নচাপ অঞ্চলে পরিণত হয়েছে। এ অনালে জলীয়বাষ্পের পরিমাণ বেশি থাকে। ফলে আবহাওয়া গুমোট হয় ও ভ্যাপসা গরম পড়ে।"
        },
        {
          "label": "ঘ",
          "question": "A ও B অত্মলের বায়ুপ্রবাহের গতিপ্রকৃতি বিশ্লেষণ করো।",
          "explanation": "নিম্মের অনুরূপ: চিত্রে 'ক' চিহ্নিত অঞ্চলের দিকে প্রবাহিত বায়ু হলো দক্ষিণ-পূর্ব এবং উত্তর-পূর্ব অয়ন বায়ু। নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় ও মকরীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে, এ বায়ু উত্তর গোলার্ধে উত্তর-পূর্ব এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়। এদেরকে যথাক্রমে উত্তর-পূর্ব এবং দক্ষিণ-পূর্ব অয়ন বায়ু বলে। উক্ত বায়ুপ্রবাহের বৈশিষ্ট্য নিম্নরূপ: i. উত্তর-পূর্ব অয়ন বায়ু ঘণ্টায় প্রায় ১৬ কিলোমিটার এবং দক্ষিণ-পূর্ব অয়ন বায়ু ঘণ্টায় প্রায় ২২.৫৪ কিলোমিটার বেগে প্রবাহিত হয়। ii. উত্তর-পূর্ব ও দক্ষিণ-পূর্ব অয়ন বায়ু নিরক্ষরেখার নিকটবর্তী হলে অত্যধিক তাপে উষ্ণ ও হালকা হয়ে উর্ধ্বে উঠে যায়। iii. উত্তর-পূর্ব ও দক্ষিণ-পূর্ব বায়ুর প্রভাবে নিরক্ষরেখার উভয়দিকে শান্তবলয় সৃষ্টি হয়। iv. শীতকালে এ বায়ুপ্রবাহের গতিবেগ বেশি থাকে।"
        }
      ]
    },
    {
      "number": "7",
      "uddipok": "জলবায়ু ১-সূর্য লম্বভাবে কিরণ দেয়। সারা বছর বৃষ্টিপাত হয়। জলবায়ু ২-বৃষ্টিবহুল শীতকাল এবং বৃষ্টিহীন গ্রীষ্মকাল। জলবায়ু ৩- শীতল ও শুষ্ক শীতকাল, উষ্ণ গ্রীষ্মকাল এবং আর্দ্র বর্ষাকাল।",
      "tag": "NDCM 23",
      "sub_questions": [
        {
          "label": "ক",
          "question": "বিশ্ব উষ্ণায়ন কী?",
          "explanation": "পৃথিবীর তাপমাত্রা স্বাভাবিকের চেয়ে বেড়ে যাওয়াই হলো বিশ্ব উষ্ণায়ন।"
        },
        {
          "label": "খ",
          "question": "বায়ুপ্রবাহের ৫টি কারণ লেখো?",
          "explanation": "বায়ুপ্রবাহের ৫টি কারণ- i. উষ্ণতা/তাপমাত্রার পার্থক্য, ii. বায়ুচাপের পার্থক্য, iii. পৃথিবীর আবর্তন গতি, iv. পৃথিবীর ভূমিরূপ ও V. বায়ুমন্ডলীয় উপাদান।"
        },
        {
          "label": "গ",
          "question": "উদ্দীপকের জলবায়ু-১ এর বৈশিষ্ট্যসমূহ কী নামে পরিচিত এবং অঞ্চলসমূহ ব্যাখ্যা করো।",
          "explanation": "উদ্দীপকের জলবায়ু-১ এর বৈশিষ্ট্যসমূহ নিরক্ষীয় জলবায়ু অঞ্চলের সাথে পরিচিত। নিরক্ষরেখার উভয় পার্শ্বে ০° থেকে ৫° অক্ষাংশের মধ্যে যে জলবায়ু পরিলক্ষিত হয়, তাকে নিরক্ষীয় জলবায়ু বলে। তবে কোনো কোনো স্থানে ১০° অক্ষাংশ পর্যন্ত এ জলবায়ু দেখা যায়। 'এ অঞ্চলে সূর্য সারাবছর লম্বভাবে কিরণ দেয় এবং সারাবছর বিকেলে পরিচলন প্রক্রিয়ায় বৃষ্টিপাত হয়। আমাজান অববাহিকা (দক্ষিণ আমেরিকা), আফ্রিকার কঙ্গো অববাহিকা, এশিয়ার শ্রীলঙ্কা, মালয়েশিয়া, ইন্দোনেশিয়া, নিউগিনি, দক্ষিণ ফিলিপাইন প্রভৃতি অঞ্চল নিরক্ষীয় জলবায়ুর অন্তর্ভুক্ত।"
        },
        {
          "label": "ঘ",
          "question": "উদ্দীপকের জলবায়ু-২ ও ৩ এর বৈশিষ্ট্যসমূহের মধ্যে সাদৃশ্য ও বৈসাদৃশ্য বিশ্লেষণ করো।",
          "explanation": "উদ্দীপকে জলবায়ু-২ ও ৩ যথাক্রমে ভূমধ্যসাগরীয় এবং মৌসুমি জলবায়ু নির্দেশ করে। মৌসুমি ও ভূমধ্যসাগরীয় জলবায়ু সম্পূর্ণ বিপরীতধর্মী। তাই এ দুই জলবায়ুর প্রকৃতিতে সাদৃশ্য নেই। বৈসাদৃশ্যগুলো নিম্নরূপ- i. মৌসুমি জলবায়ু অঞ্চলে গ্রীষ্মকালে দক্ষিণ-পশ্চিম মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। ভূমধ্যসাগরীয় জলবায়ু অঞ্চলে গ্রীষ্মকালে শুষ্ক অয়ন বায়ু এবং শীতকালে আর্দ্র পশ্চিমা বায়ু প্রবাহিত হয়। ii. মৌসুমি জলবায়ুতে গ্রীষ্মকাল বৃষ্টিবহুল এবং শীতকাল বৃষ্টিহীন। অপরদিকে, ভূমধ্যসাগরীয় জলবায়ুতে গ্রীষ্মকাল বৃষ্টিহীন এবং শীতকাল বৃষ্টিবহুল। iii. মৌসুমি জলবায়ুতে বায়ু গ্রীষ্মকালে জল হতে স্থলভাগের দিকে এবং শীতকালে স্থল হতে জলভাগের দিকে প্রবাহিত হয়। অপরদিকে, ভূমধ্যসাগরীয় জলবায়ুতে গ্রীষ্মকালে অয়ন বায়ু স্থল থেকে জলভাগের দিকে এবং শীতকালে পশ্চিমা বায়ু জলভাগ থেকে স্থলভাগের দিকে প্রবাহিত হয়। iv. মৌসুমি জলবায়ুতে গ্রীষ্মকালীন তাপমাত্রা ২৭° সেলসিয়াসের অধিক থাকে। অপরদিকে, ভূমধ্যসাগরীয় জলবায়ুতে গ্রীষ্মকালে তাপমাত্রা অত্যধিক বৃদ্ধি পায়। v. মৌসুমি এবং ভূমধ্যসাগরীয় জলবায়ুতে শীত ও গ্রীষ্মের গড় তাপমাত্রার পার্থক্য যথাক্রমে প্রায় ৫° সে. এবং ১৫° সে.। vi. মৌসুমি এবং ভূমধ্যসাগরীয় অঞ্চলে বার্ষিক গড় বৃষ্টিপাত যথাক্রমে ১২৫-২০০ এবং ২৫-৭৫ সেন্টিমিটার পর্যন্ত হয়।"
        }
      ]
    },
    {
      "number": "8",
      "uddipok": "",
      "tag": "NDCM 23",
      "sub_questions": [
        {
          "label": "ক",
          "question": "ফেরেলের সূত্রটি লেখো।",
          "explanation": "ঘূর্ণায়মান পৃথিবীপৃষ্ঠে গতিশীল পদার্থ যেমন- বায়ুপ্রবাহ, সমুদ্রস্রোত উত্তর গোলার্ধে ডান দিকে এবং দক্ষিণ গোলার্ধে বাম দিকে থেকে যায়।"
        },
        {
          "label": "খ",
          "question": "সমুদ্রস্রোতের পাঁচটি কারণ লেখো।",
          "explanation": "সমুদ্রস্রোতের পাঁচটি কারণ হলো- ১. নিয়ত বায়ুপ্রবাহ, ২. পৃথিবীর আহ্নিক গতি, ৩. সমুদ্রজলের তাপমাত্রার পার্থক্য, ৪. সমুদ্রের গভীরতার তারতম্য, ৫. ভূখণ্ডের অবস্থান।"
        },
        {
          "label": "গ",
          "question": "উদ্দীপকে A চিত্র সংঘটিত ঘটনাটির কারণ ব্যাখ্যা করো।",
          "explanation": "উদ্দীপকে A চিত্র অমাবস্যার ভরা কটাল নির্দেশ করে। অমাবস্যায় পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে। উদ্দীপকের A চিত্রে প্রদর্শিত মহাসাগরের নাম হলো আটলান্টিক মহাসাগর। আটলান্টিক মহাসাগরের উষ্ণ ও শীতল স্রোতগুলো উপকূলীয় অঞ্চলে ব্যাপক প্রভাব বিস্তার করে। জলবায়ু, কৃষি ছাড়াও সারা বিশ্বের ব্যবসা-বাণিজ্য আটলান্টিক মহাসাগরীয় উপকূলীয় স্রোত দ্বারা প্রভাবিত হয়। উষ্ণ উপসাগরীয় স্রোত মার্কিন যুক্তরাষ্ট্রের উপকূলে যথেষ্ট বৃষ্টিপাত ঘটায়। তাছাড়া এই স্রোতপথে অতি সহজে উত্তর আমেরিকা থেকে ইউরোপে পৌঁছানো যায়। বিশ্বের সমুদ্রপথের সর্বাধিক যাত্রী ও পণ্য এই পথে পরিবাহিত হয়। মার্কিন যুক্তরাষ্ট্র ছাড়াও ইংল্যান্ড ও নরওয়ে উপকূল এই স্রোতের প্রভাবে বরফমুক্ত থাকে এবং উপকূলে বৃষ্টিপাত ঘটে। ফলে কৃষিকার্যে সহায়ক পরিবেশ ছাড়াও শৈত্যের প্রভাব কমে যাওয়ায় বাণিজ্যের সহায়ক পরিবেশ সৃষ্টি করে।"
        },
        {
          "label": "ঘ",
          "question": "উদ্দীপকের B চিত্রে প্রদর্শিত মহাসাগরটির নাম উল্লেখ করে স্রোতসমূহের প্রভাব বিশ্লেষণ করো।",
          "explanation": "উত্তর আটলান্টিকের সুমেরু ও ল্যাব্রাডর স্রোতের প্রভাবে কানাডার উপকূলে বরফ জমে থাকা ছাড়াও এসব স্রোতপথে হিমশৈল থাকায় জাহাজ চলাচলে সমস্যা হয়। ল্যাব্রাডার ও উপসাগরীয় স্রোতের মিলনস্থলে ব্যাপক কুয়াশা ও তুষার ঝড়ে জাহাজ চলাচল ছাড়াও স্বাভাবিক কাজকর্ম ও জীবনধারণে বিঘ্ন সৃষ্টি হয়। তবে হিমশৈল উষ্ণ স্রোতের সংস্পর্শে গলে গিয়ে নিউফাউন্ডল্যান্ডে মগ্নচড়া সৃষ্টি করে বিশ্বের অন্যতম বৃহৎ মৎস্যচারণক্ষেত্র 'গ্রান্ড ব্যাংকস' সৃষ্টি করেছে। এছাড়া নরওয়ের নিকট ডগার ব্যাংকস মৎস্যচারণক্ষেত্রও উষ্ণ উপসাগরীয় স্রোতের শাখা উত্তর আটলান্টিক স্রোতের প্রভাবে সুমেরু থেকে ভেসে আসা হিমশৈল গলনের ফল। উত্তর নিরক্ষীয় স্রোতের অনুকূলে জাহাজ চালনা করে ইউরোপ থেকে নিরাপদে ও অল্প সময়ে উত্তর আমেরিকায় পৌঁছানো যায়। পূর্বে পালতোলা জাহাজসমূহ এই পথেই চলাচল করতো। এই পথেই কলম্বাস ও আমেরিগো ভেসপুচি ক্যারিবীয় দ্বীপপুঞ্জ ও আমেরিকা পৌছান। তাছাড়া এই উষ্ণ স্রোত ক্যারিবীয় দ্বীপপুঞ্জে যথেষ্ট বৃষ্টিপাত ঘটায়। দক্ষিণ নিরক্ষীয় স্রোতের প্রভাবে দক্ষিণ আমেরিকার উত্তর উপকূল ও মেক্সিকোতে সারা বছর বৃষ্টিপাত ঘটে। ফলে এ অঞ্চলে কৃষিকাজ যথেষ্ট প্রসার লাভ করেছে। দক্ষিণ নিরক্ষীয় স্রোতের শাখা ব্রাজিল স্রোতের প্রভাবে দক্ষিণ আমেরিকার পূর্ব উপকূল সারা বছর বরফমুক্ত থাকে ও যথেষ্ট বৃষ্টিপাত হয়। এই স্রোতের প্রভাবে উপকূলীয় অঞ্চলের জলবায়ু সমভাবাপন্ন থাকায় কৃষি ও ব্যবসা-বাণিজ্যের যথেষ্ট প্রসার লাভ ঘটেছে।\" সবদিক বিবেচনায় আটলান্টিকের উষ্ণ স্রোতসমূহ জলবায়ু, কৃষি, শিল্প, ব্যবসা-বাণিজ্য ও যাত্রী পরিবহনে ইতিবাচক প্রভাব বিস্তার করে।"
        }
      ]
    }
  ]
}