{
  "title": "মাইলস্টোন কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "ইতালির ভিসুভিয়াস পার্বত্য অঞ্চল থেকে একদল পর্যটক ভারতের দার্জিলিং বেড়াতে যায়। সেখানকার সুউচ্চ চূড়াবিশিষ্ট পর্বতের সৌন্দর্য তাদের বিমোহিত করে। পর্বতটি দেখতে তাদের এলাকার পবর্ত থেকে আলাদা।",
      "tag": "MC 24",
      "sub_questions": [
        {
          "label": "ক",
          "question": "পৃথিবীর বৃহত্তম সমভূমি কোনটি?",
          "explanation": "পৃথিবীর বৃহত্তম সমভূমি হলো ইউরেশিয়ার সমভূমি।"
        },
        {
          "label": "খ",
          "question": "ব-দ্বীপ কীভাবে সৃষ্টি হয়? ব্যাখ্যা করো।",
          "explanation": "নদীর জীবনচক্রের শেষ পর্যায় নিম্নগতিতে বদ্বীপ সৃষ্টি হয়। নদীর নিম্নগতিতে স্রোতের বেগ খুব কমে যায়। ফলে নদীবাহিত পলি, বালি, কাঁকর প্রভৃতি তলানিরূপে সঞ্চিত হতে থাকে। এ তলানি প্রথমে মোহনায় বিভিন্ন চরের সৃষ্টি করে। পরে চরসমূহে বাধা পেয়ে নদীর স্রোতধারা বিচ্ছিন্ন হলে ত্রিকোণাকার এক নতুন ভূমিরূপ তথা বদ্বীপের সৃষ্টি হয়।"
        },
        {
          "label": "গ",
          "question": "উদ্দীপকের পর্যটক দলের বেড়াতে যাবার স্থানের পর্বতটির গঠন প্রক্রিয়া ব্যাখ্যা করো।",
          "explanation": "পর্যটক দলের বেড়াতে যাবার স্থানের পর্বতটি হলো হিমালয় যা ভঙ্গিল প্রতের অন্তর্গত। নিম্নের অনুরূপ: উদ্দীপকের 'ক' পর্বতটি হলো হিমালয় যা ভঙ্গিল পর্বতের অন্তর্গত। নিম্নে ভঙ্গিল পর্বত সৃষ্টির কারণ ব্যাখ্যা করা হলো। ভঙ্গিল পর্বত সৃষ্টির সম্পর্কে বহু তত্ত্ব প্রচলিত আছে। তবে বর্তমানে পাত ভূগঠন তত্ত্বই ভঙ্গিল পর্বত সৃষ্টির কারণ হিসেবে গ্রহণ করা হয়। ভূ-ত্বক নানা ধরনের শিলাস্তরের সাহায্যে গঠিত। বৃষ্টিপাত, হিমবাহ, নদী ও বায়ুপ্রবাহ প্রভৃতির সাহায্যে ভূপৃষ্ঠস্থ শিলা ক্ষয় হয় এবং ক্ষয়প্রাপ্ত পদার্থ সমুদ্রগর্ভে পলির স্তরে স্তরে সঞ্চিত হয়। পাত ভূগঠন মতবাদ অনুযায়ী সামুদ্রিক পাত এবং মহাদেশীয় পাতগুলো পরিচলন স্রোতের মাধ্যমে গতিশীল হয়ে পড়লে প্রবল পার্শ্বচাপের সৃষ্টি হয়। এতে অগভীর সমুদ্রে সঞ্চিত পাললিক শিলাস্তর কুঞ্চিত হয় এবং ঢেউয়ের আকারে উঁচুনিচু হয়ে ভঙ্গিল পর্বতের সৃষ্টি করে। এশিয়ার হিমালয়, দক্ষিণ আমেরিকার আন্দিজ, উত্তর আমেরিকার রকি এবং ইউরোপের আল্পস পর্বতমালা ভঙ্গিল পর্বতের উদাহরণ। সুতরাং বলা যায়, যদিও বিভিন্ন পাতের চলাচলের জন্যই ভঙ্গিল পর্বত সৃষ্টি, পৃথিবীতে ভঙ্গিল পর্বতের উত্থানের ক্ষেত্রে অনুভূমিক আলোড়ন বহুলাংশে দায়ী। এ কারণে অনুভূমিক আলোড়নকে গিরিজনি আলোড়ন বলা হয়ে থাকে। অর্থাৎ বলা যেতে পারে গিরিজনি আলোড়ন ভঙ্গিল পর্বতের সৃষ্টি করে।"
        },
        {
          "label": "ঘ",
          "question": "উদ্দীপকে উল্লিখিত স্থানদ্বয়ের পর্বতগুলোর বৈশিষ্ট্যগত পার্থক্য বিশ্লেষণ করো।",
          "explanation": "উদ্দীপকে উল্লিখিত স্থানদ্বয়ের পর্বত হলো যথাক্রমে ভঙ্গিল পর্বত এবং আগ্নেয় বা সঞ্চয়জাত পর্বত। নিম্নের অনুরূপ: উদ্দীপকের 'ক' এবং 'খ' চিহ্নিত পর্বত হলো যথাক্রমে ভঙ্গিল পর্বত এবং আগ্নেয় বা সঞ্চয়জাত পর্বত। ভূপৃষ্ঠের অতি উচ্চ, সুবিস্তৃত এবং খাড়া ঢালবিশিষ্ট শিলাস্তূপকে পর্বত বলে। পর্বত নানা প্রকারে গঠিত হয়। তবে উৎপত্তির কারণ ও গঠন অনুসারে পর্বতকে কয়েকটি ভাগে ভাগ করা হয়েছে। নিচে ভঙ্গিল পর্বত ও আগ্নেয় বা সঞ্চয়জাত পর্বতের পার্থক্য বিশ্লেষণ করা হলো ভঙ্গিল পর্বত আগ্নেয় বা সঞ্চয়জাত পর্বত i. বিস্তৃত অঞ্চল জুড়ে শিলায় ঢেউ-এর মতো ভাঁজ পড়ে যে পর্বতের সৃষ্টি হয় তাকে ভঙ্গিল পর্বত বলে। ii. ভাঁজ ভঙ্গিল পর্বতের প্রধান বৈশিষ্ট্য। এ পর্বতে অনেক শৃঙ্খ থাকে। iii. এ পর্বতের শিলাস্তরের মাঝে আগ্নেয় ও রূপান্তরিত শিলা দেখা যায়। iv. পৃথিবীর দীর্ঘ ও উচ্চতম পর্বতগুলো এ শ্রেণির। v. এশিয়ার হিমালয়, দক্ষিণ আমেরিকার আন্দিজ, ইউরোপের আল্পস এ পর্বত শ্রেণীর উদাহরণ। i. আগ্নেয়গিরির লাভা, সঞ্চিত হয়ে এ প্রকার পর্বত গঠিত হয় বলে একে আগ্নেয় বা সঞ্চয়জাত পর্বত বলা হয়। ii. এ পর্বতের আকৃতি সাধারণত শকু বা মোচার (conical) মতো হয়। iii. সঞ্চয়জাত পর্বতগুলোতে লাভা স্তরের মাঝে প্রস্তর খন্ড ও ছাই দেখতে পাওয়া যায়। iv. এ 'পর্বতের উচ্চতা ও ঢাল মাঝারি ধরনের হয়ে থাকে। v. জাপানের ফুজিয়ামা, ইতালির ভিসুভিয়াস এ পর্বতের উদাহরণ।"
        }
      ]
    },
    {
      "number": "2",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "পৃথিবীর আনুমানিক ব্যাসার্ধ কত?",
          "explanation": "পৃথিবীর আনুমানিক ব্যাসার্ধ নিরক্ষীয় রেখায় প্রায় ৬,৩৭৮ কিলোমিটার এবং মেরুরেখা বরাবর ৬,৩৫৭ কিলোমিটার।"
        },
        {
          "label": "খ",
          "question": "পাদদেশীয় মালভূমি ব্যাখ্যা করো।",
          "explanation": "পর্বতের পাদদেশে পাদদেশীয় মালভূমি দেখা যায়। বৃষ্টি, নদী, হিমবাহ প্রভৃতি প্রাকৃতিক শক্তির প্রভাবে পর্বতগাত্র ক্ষয়প্রাপ্ত হয়। এ ক্ষয়প্রাপ্ত পদার্থগুলো পর্বতের পাদদেশে সঞ্চিত হয়ে মালভূমির সুষ্টি হলে তাকে পাদদেশীয় মালভূমি বলে। উত্তর আমেরিকার কলোরাডো ও দক্ষিণ আমেরিকার পাতাগোনিয়া পাদদেশীয় মালভূমির উদাহরণ।"
        },
        {
          "label": "গ",
          "question": "উদ্দীপকে 'খ' চিহ্নিত ভূমিরূপটির সঙ্গে বাংলাদেশের সম্পর্ক ব্যাখ্যা করো।",
          "explanation": "'খ' চিহ্নিত ভূমিরূপটি হলো বদ্বীপ সমভূমি, যা ভূপৃষ্ঠের বৈচিত্র্যময় ভূমিরূপের একটি। বাংলাদেশের দক্ষিণ-পশ্চিম অংশে জোয়ার-ভাটা প্রভাবিত বদ্বীপ সমভূমি দেখা যায়। নদীর মোহনায় তলানি 'সঞ্চিত হয়ে কালক্রমে বদ্বীপ সৃষ্টি হয়। তাই এ ভূমিরূপকে সঞ্চয়জাত ভূমিরূপ বলে। কখনও কখনও নদীর নিম্নগতিতে স্রোতের বেগ খুব কমে যায়। ফলে নদীর পানির সাথে মিশ্রিত পলি, বালি, কাদা প্রভৃতি তলানিরূপে তলদেশে জমা হতে থাকে। নদী যখন সমুদ্রে পড়ে তখন ঐ সমস্ত তলানি মোহনায় জমতে থাকে এবং নদীমুখ প্রায় বন্ধ হয়ে যায়। ফলে নদী মোহনায় ত্রিকোণাকার ভূমিরূপের সৃষ্টি হয় এবং তা 'কালক্রমে পানির ওপরে উঁচু হয়ে ওঠে। ত্রিকোণাকার এ ভূমিকে ডেলটা 'এ' অক্ষরের মতো দেখায় বলে একে বদ্বীপ বলা হয়। এ প্রক্রিয়ায় বদ্বীপ গঠিত হয়। বাংলাদেশের দক্ষিণ-পশ্চিমাংশে নদীর মোহনায় এরূপ ভূমিরূপ গড়ে উঠেছে। দক্ষিণে বঙ্গোপসাগরের উপকূলে অবস্থান করায় অঞ্চলটি জোয়ার-ভাটা প্রভাবিত।"
        },
        {
          "label": "ঘ",
          "question": "উদ্দীপকের 'ক' ও 'খ' চিহ্নিত ভূমিরূপ দুটির তুলনামূলক আলোচনা করো।",
          "explanation": "চিত্রে উল্লিখিত 'ক' এবং 'খ' ভূমিরূপ দুটি হলো যথাক্রমে প্লাবন সমভূমি, এবং বদ্বীপ। বন্যার ফলে নদীর উভয়কূলের নিম্নভূমিতে পলি জমা হয়ে সমভূমি সৃষ্টি হয় যা প্লাবন সমভূমি (সিরাজগঞ্জ, পাবনা প্রভৃতি জেলা) নামে পরিচিত। অপরদিকে নদীবাহিত তলানি নদীর মোহনায় সঞ্চিত হয়ে যে সমভূমি সৃষ্টি করে তা হলো বদ্বীপ সমভূমি (ভোলা, বরগুনা প্রভৃতি জেলা)। প্লাবন সমভূমি এবং বদ্বীপ উভয়ই সঞ্চয়জাত সমভূমির অন্তর্ভুক্ত। তাই এদের গঠন ও বৈশিষ্ট্যে বেশ কিছু সাদৃশ্য বিদ্যমান। নিচে এ দুটি ভূমিরূপের তুলনা করা হলো: ১. প্লাবন সমভূমি এবং বদ্বীপ উভয়ে সঞ্চয়জাত সমভূমি। ২.. নদী বাহিত পলল সঞ্চিত হয়ে এ ধরনের ভূমিরূপ গঠিত হয়। ৩. নদীর পরিবাহিতা কমে গেলে উভয় প্রকার ভূমির গঠন ত্বরান্বিত হয়। 8. প্লাবন সমভূমি এবং বদ্বীপ উভয় ভূমিরূপই খুব উর্বর। ৫. নদীর তীরবর্তী হওয়ায় উভয় ভূমিরূপই জোয়ার-ভাটা দ্বারা প্রভাবিত। তবে বদ্বীপ সমুদ্র উপকূলীয় জোয়ার-ভাটা দ্বারাও প্রভাবিত। ৬.নদীর মধ্যগতিতে প্লাবন সমভূমি সৃষ্টি শুরু হয়। কিন্তু বদ্বীপ নদীর শেষ পর্যায়ে সৃষ্ট। ৭. প্লাবন সমভূমি অঞ্চল সুবিস্তৃত। বদ্বীপ অঞ্চল নদীর স্রোতধারা কর্তৃক কর্তিত। সবশেষে বলা যায়, প্লাবন সমভূমি ও বদ্বীপ গঠনগত দিক থেকে সাদৃশ্যপূর্ণ হলেও নদীর সঞ্চয় কাজের শক্তি ও প্রকৃতির কারণে ভিন্ন ধরনের ভূমিরূপ গঠন করে।"
        }
      ]
    },
    {
      "number": "3",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "নদী কাকে বলে?",
          "explanation": "উচ্চ পার্বত্য এলাকায় হিমবাহ গলে নিম্নঢালে প্রবাহিত হয়ে হ্রদ বা সমুদ্রে পতিত হলে তাকে নদী বলে।"
        },
        {
          "label": "খ",
          "question": "সুনামি কীভাবে সৃষ্টি হয়?",
          "explanation": "সুনামি একটি ভয়াবহ প্রাকৃতিক দুর্যোগ। সমুদ্র তলদেশের সামঞ্জস্যহীন গতিশীলতার ফলে সৃষ্ট ভূমিকম্প; ভূতাত্ত্বিক গতিশীলতার জন্য সমুদ্র তলে কিংবা উপকূল ভাগে বিশাল ভূমিধস; সমুদ্রতলে আগ্নেয়গিরির অগ্ন্যুৎপাতের ফলে সুনামি সৃষ্টি হয়।"
        },
        {
          "label": "গ",
          "question": "উদ্দীপকে উল্লিখিত ঘটনা-১ ব্যাখ্যা করো।",
          "explanation": "উদ্দীপকের উল্লিখিত ঘটনা-১ তথা সূর্য রশ্মির পতনের মাধ্যমে শিলার সংকোচন ও প্রসারণ যান্ত্রিক বিচূর্ণীভবনকে নির্দেশ করে। নিম্নের অনুরূপ: উদ্দীপকে 'ক' সৌরতাপ নির্দেশ করে, যা যান্ত্রিক বিচূর্ণীভবনে ক্রিয়াশীল। সৌরতাপ বিচূর্ণীভবনে সাহায্য করে। বিভিন্ন প্রকার বাহ্যিক প্রাকৃতিক শক্তিসমূহের দ্বারা শিলাস্তর ভেঙে চূর্ণবিচূর্ণ হওয়াকে যান্ত্রিক বিচূর্ণীভবন বলে। এটি মূলত উত্তাপের দ্রুত পরিবর্তন (তাপমাত্রার বৃদ্ধি ও হ্রাস) প্রক্রিয়া দ্বারা সংঘটিত হয়। তাই এক্ষেত্রে সূর্য কিরণ অত্যন্ত ক্রিয়াশীল। মরু অঞ্চল ও উচ্চ পার্বত্য অঞ্চল এবং উচ্চ অক্ষাংশে যান্ত্রিক বিচূর্ণীভবন লক্ষ করা যায়। দিনরাতের উষ্ণতা এবং ঋতুভেদে উত্তাপের পার্থক্যের জন্য শিলাগুলো অসমানভাবে সংকুচিত ও প্রসারিত হয়। এ সংকোচন বা প্রসারণ ক্রমাগত চলার ফলে শিলারাশি এক সময় খণ্ড খণ্ড হয়ে যায়। একে সংকোচন-প্রসারণজাত বিচূর্ণীভবন বা তাপীয় বিচূর্ণীভবন বলে। উত্তাপের ভিত্তিতে যান্ত্রিক বিচূর্ণীভবন আবার চার প্রকারে সংঘটিত হয়। যেমন- (i) স্তর মোচন, (ii) প্রস্তর চাই-এর বিচ্ছিন্নকরণ; (iii) খন্ডীকরণ ও (iv) ক্ষুদ্রকণা বিশরণ।"
        },
        {
          "label": "ঘ",
          "question": "উদ্দীপকে উল্লিখিত ঘটনা-২ এর প্রভাব বিশ্লেষণ করো।",
          "explanation": "উদ্দীপকের ঘটনা-২ তথা জুম চাষ দ্বারা জৈবিক বিচূর্ণীভবনে উদ্ভিদের কাজ বোঝানো হয়েছে। ভূপৃষ্ঠের ক্ষয়সাধনে উদ্ভিদ বিশেষ ভূমিকা পালন করে। বিভিন্ন প্রকার গাছপালা মূল ও শিকড় দ্বারা মাটিকে ভেঙে চূর্ণবিচূর্ণ করে। গাছের মূল বৃদ্ধির সঙ্গে সঙ্গে মোটা হয়ে মাটির নিচে বহুদূর পর্যন্ত চলে যায়। ফলে শিলার ফাটলও বড় হয় এবং ঐ সমস্ত ফাটলে পানি প্রবেশ করলে সেখানকার শিলাস্তর দুর্বল হয় ও গলে ক্ষয়প্রাপ্ত হয়। এছাড়া মস, শৈবাল প্রভৃতি নানা প্রকার ক্ষুদ্র উদ্ভিদের দ্বারা শিলার উপরিভাগে পানি আটকে থাকে। এ সকল উদ্ভিদের দেহ পানি ও উত্তাপের সংযোগে পচে যায়। একে হিউমাস বলে। এ হিউমাস বৃষ্টির পানি পেলেই জৈব এসিডে পরিণত হয়ে শিলাকে সহজেই ক্ষয় করে দেয়।"
        }
      ]
    },
    {
      "number": "4",
      "uddipok": "স্তর A- তাপ ও চাপের পার্থক্যের কারণে বায়ুপ্রবাহের সৃষ্টি হয়। স্তর B- সূর্যের ক্ষতিকর অতিবেগুনি রশ্মি শোষণ করে। স্তর C বেতার তরঙ্গ প্রতিফলতি হয়।",
      "tag": "MC 24",
      "sub_questions": [
        {
          "label": "ক",
          "question": "দূষক কী?",
          "explanation": "যে সকল পদার্থের দ্বারা বায়ুর উপাদান দূষিত হয় সেগুলোই দূষক।"
        },
        {
          "label": "খ",
          "question": "মানব স্বাস্থ্যের উপর বায়ুদূষণের প্রভাব ব্যাখ্যা করো।",
          "explanation": "বায়ুদূষণের কারণে সালফার ডাই অক্সাইড (SO₂), নাইট্রোজেন ডাই অক্সাইড (NO₂) এবং ওজোন গ্যাস (O 3 ) ব্রঙ্কাইটিস রোগ সৃষ্টি করে। এমফাইসিমা একটি বায়ুদূষণজনিত ব্যাধি। বায়ুদূষণ ও ধূমপান ফুসফুসে ক্যান্সারের প্রধান কারণ। বায়ুতে বিভিন্ন ধরনের তেজস্ক্রিয় পদার্থের উপস্থিতির কারণে অ্যানিমিয়া, লিউকোমিয়া এবং ক্যান্সার সৃষ্টি করে যা মানুষকে মৃত্যুর দিকে ধাবিত করে। সুতরাং বলা যায় মানব স্বাস্থ্যের উপর বায়ুদূষণের প্রভাব ব্যাপক।"
        },
        {
          "label": "গ",
          "question": "উদ্দীপকে উল্লিখিত. 'A' স্তরের গুরুত্ব ব্যাখ্যা করো।",
          "explanation": "চিত্রের 'A' স্তর তথা ট্রপোমণ্ডল পৃথিবীর জীবকুলের জন্য অতীব গুরুত্বপূর্ণ। নিম্নের অনুরূপ: চিত্রের বর্ণিত তথা ট্রপোমণ্ডল পৃথিবীর জীবকূলের জন্য অতীব গুরুত্বপূর্ণ। ট্রপোমণ্ডল বায়ুমণ্ডলের প্রথম ও সর্বনিম্ন স্তর'। এটা অত্যন্ত প্রয়োজনীয় একটি স্তর। কারণ আবহাওয়ার প্রায় সকল প্রকার উপাদান এই স্তরেই বিদ্যমান। ট্রপোমণ্ডল ভূপৃষ্ঠের সাথে লেগে আছে বলে জীবমণ্ডলের বাস্তুতন্ত্রের জন্য এই স্তর গুরুত্বপূর্ণ ভূমিকা পালন করছে। কারণ এ স্তরের নিম্নভাগে মানুষসহ সকল ধরনের প্রাণী ও উদ্ভিদের বাসস্থান এবং মেঘ, বৃষ্টিপাত, বায়ুপ্রবাহ প্রভৃতি এ স্তরে ঘটে থাকে। বায়ুমণ্ডলের প্রায় ৯০ ভাগ জলীয়বাষ্প, ধূলিকণা, ধোঁয়া প্রভৃতি এ স্তরেই অবস্থান করে। বায়ুমণ্ডলের ঘনত্ব এ স্তরে সবচেয়ে বেশি। এই স্তরের উষ্ণতা হ্রাস- বৃদ্ধির সাথে সাথে বায়ুর তাপ, চাপ, প্রবাহ ও ঘনত্বের পরিবর্তন হওয়ায় ভূপৃষ্ঠের বিভিন্ন স্থানের উদ্ভিদ ও প্রাণীকুলের জন্য সহায়ক। সুতরাং, জীবনধারণের জন্য ট্রপোমণ্ডল সবচেয়ে গুরুত্বপূর্ণ স্তর।"
        },
        {
          "label": "ঘ",
          "question": "উদ্দীপকে নির্দেশিত স্তর 'B' এবং 'C' এর তুলনামূলক বিশ্লেষণ করো।",
          "explanation": "উদ্দীপকে নির্দেশিত স্তর 'B' স্ট্রাটোমন্ডলকে নির্দেশ করে। স্ট্রাটোমন্ডলের ওজোন স্তর সূর্যের ক্ষতিকর অতিবেগুনি রশ্মি শোষণ করে। অন্যদিকে 'C' হলো থার্মোস্ফিয়ার বা তাপমণ্ডল যার নিম্ন অংশ আয়নমণ্ডলে ভূপৃষ্ঠ থেকে পাঠানো বিভিন্ন বেতার তরঙ্গ বাধা পেয়ে পুনরায় ভূপৃষ্ঠে ফিরে আসে। বায়ুমণ্ডলের সমমণ্ডলে স্ট্রাটোমণ্ডল হলো দ্বিতীয় এবং তাপমণ্ডল হলো চতুর্থ স্তর। ট্রপোবিরতির উপর ৫০ কিলোমিটার পর্যন্ত স্ট্রাটোমণ্ডল বিস্তৃত আর মেসোবিরতির উপরে প্রায় ৫০০ কিলোমিটার পর্যন্ত তাপমণ্ডল বিস্তৃত। তাপমণ্ডলে বায়ু স্তর অত্যন্ত হালকা ও ক্ষীণ। স্ট্রাটোমণ্ডলের বৈশিষ্ট্য হলো বায়ুতে অতিসূক্ষ্ম ধূলিকণা ছাড়া কোনো জলীয়বাষ্প থাকে না। ফলে আবহাওয়া শান্ত ও শুষ্ক থাকে। এখানে ওজোন স্তর থাকায় তাপমাত্রা ধীরে ধীরে ৪° সেলসিয়াস পর্যন্ত বৃদ্ধি পায়। কিন্তু শেষ প্রান্তে তাপমাত্রা পুনরায় হ্রাস পেতে শুরু করে। আর তাপমণ্ডলে তাপমাত্রা অত্যন্ত দ্রুত হারে বৃদ্ধি পেরে ১৪৮০° সেলসিয়াসে পৌছায় এবং উপরের দিকে তাপমাত্রা স্থির থাকে। তীব্র সৌর বিকিরণে অতিবেগুনি ও রঞ্জন রশ্মির সংঘাতে এ অংশের বায়ু আয়নযুক্ত হয়। উপরের আলোচনা থেকে বলা যায়, আলোচ্য বায়ুস্তর দুটি সমমণ্ডলের অংশ হলেও বৈশিষ্ট্য সম্পূর্ণ ভিন্ন।"
        }
      ]
    },
    {
      "number": "5",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "চিনুক কী?",
          "explanation": "উত্তর আমেরিকার রকি পর্বতের পূর্বপার্শ্বের উষ্ণ ও শুষ্ক প্রবাহিত বায়ুই চিনুক।"
        },
        {
          "label": "খ",
          "question": "আপেক্ষিক আর্দ্রতা বলতে কী বোঝ? ব্যাখ্যা করো।",
          "explanation": "যেকোনো উষ্ণতায় নির্দিষ্ট আয়তনের বায়ুতে প্রকৃত জলীয়বাষ্পের ভরের (mass) সঙ্গে সেই উষ্ণতায় উক্ত বায়ুকে পরিপৃক্ত করতে প্রয়োজনীয় জলীয়বাষ্পের ভরের যে অনুপাত, তাকে আপেক্ষিক আর্দ্রতা বলে। এছাড়া বিশেষ আর্দ্রতার সাথে পরিপৃক্ত বিশেষ আর্দ্রতার অনুপাতকেও আপেক্ষিক আর্দ্রতা বলে। এই আর্দ্রতা সবসময়ই শতকরা (%) হিসেবে প্রকাশ করা হয়। আপেক্ষিক আর্দ্রতা বের করার নিয়ম: আপেক্ষিক আর্দ্রতা (%) = (বায়ুতে জলীয়বাষ্পের পরিমাণ/একই উষ্ণতায় বায়ুর জলীয়বাষ্প ধারণ করার ক্ষমতা) ×১০০"
        },
        {
          "label": "গ",
          "question": "উদ্দীপকে 'ক' চিহ্নিত বায়ুপ্রবাহটি ব্যাখ্যা করো।",
          "explanation": "উদ্দীপকের 'ক' বায়ুপ্রবাহটি হলো উত্তর-পূর্ব অয়ন বায়ু, যা নিয়ত বায়ুপ্রবাহের অন্তর্গত। এ বায়ুপ্রবাহের কারণ হলো বায়ুর চাপ বলয়ের (Air Pressure belt) অবস্থান। নিরক্ষীয় নিম্নচাপ ও কর্কটীয় উচ্চচাপ বলয়ের অবস্থানের কারণে উত্তর-পূর্ব অয়ন বায়ুপ্রবাহ সংঘটিত হয়ে থাকে। নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় ও মকরীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে এ বায়ু উত্তর গোলার্ধে উত্তর-পূর্ব এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়ে থাকে। প্রাচীনকালে বাণিজ্যিক জাহাজগুলো এ বায়ুপ্রবাহের দিক অনুসরণ করে যাতায়াত করত বলে একে অয়ন বায়ু বা বাণিজ্য বায়ু (Trade winds) বলে। উত্তর গোলার্ধে এটি উত্তর-পূর্ব ও দক্ষিণ গোলার্ধে দক্ষিণ-পূর্ব অয়ন বায়ু নামে পরিচিত।"
        },
        {
          "label": "ঘ",
          "question": "উদ্দীপকে নির্দেশিত 'ক' ও 'খ' অঞ্চলে প্রবাহিত বায়ুদ্বয়ের মধ্যে কোনো মিল আছে কি? তোমার উত্তরের সপক্ষে যুক্তি প্রদর্শন করো।",
          "explanation": "নির্দেশিত 'ক' বায়ুপ্রবাহ হলো অয়ন বায়ু এবং নির্দেশিত 'খ' বায়ুপ্রবাহ হলো পশ্চিমা বায়ু। উত্তর ও দক্ষিণ গোলার্ধে এ বায়ুপ্রবাহ দুইটি যথাক্রমে উত্তর-পূর্ব ও উত্তর-পশ্চিম এবং দক্ষিণ-পূর্ব ও দক্ষিণ-পশ্চিম দিক থেকে প্রবাহিত হয়। নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় ও মকরীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে এ বায়ু উত্তর গোলার্ধে উত্তর-পূর্ব এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়। এদেরকে যথাক্রমে উত্তর-পূর্ব এবং দক্ষিণ-পূর্ব অয়ন বায়ু বলে। অপরদিকে, কর্কটীয় ও মকরীয় উচ্চচাপ বলয় থেকে পশ্চিমা বায়ুপ্রবাহ মেরুবৃত্ত নিম্নচাপ বলয়ের দিকে প্রবাহিত হয়। পশ্চিমা বায়ু উত্তর গোলার্ধে দক্ষিণ-পশ্চিম এবং দক্ষিণ গোলার্ধে উত্তর-পশ্চিম দিক থেকে প্রবাহিত হয়। সুতরাং উপরোক্ত আলোচনা থেকে বলা যায়, 'খ' বায়ুপ্রবাহ 'ক' থেকে ভিন্নতর।"
        }
      ]
    },
    {
      "number": "6",
      "uddipok": "দৃশ্যকল্প-১: শীত ঋতু নেই বললেইে চলে, সারা বছর একটি বিশেষ প্রক্রিয়ায় বৃষ্টিপাত হয়। দৃশ্যকল্প-২: আর্দ্র পশ্চিমা বায়ুপ্রবাহের জন্য শীতকালে বৃষ্টিপাত হয়, গ্রীষ্মকাল বৃষ্টিহীন।",
      "tag": "MC 24",
      "sub_questions": [
        {
          "label": "ক",
          "question": "জলবায়ু অঞ্চল কাকে বলে?",
          "explanation": "যে সকল স্থানের জলবায়ুর উপাদানসমূহ প্রায় একই বৈশিষ্ট্যসম্পন্ন সে সকল স্থানকে এক একটি জলবায়ু অঞ্চল বলে। যেমন- নিরক্ষীয় জলবায়ু অঞ্চল।"
        },
        {
          "label": "খ",
          "question": "‘মৌসুমি বায়ুর অগ্রদূত'- ধারণাটি ব্যাখ্যা করো।",
          "explanation": "মৌসুমি বায়ুর অগ্রদূত কালবৈশাখী। মার্চ-এপ্রিলে যখন কর্কটক্রান্তীয় অঞ্চলে যেমন- বাংলাদেশে যখন সূর্যের অবস্থান পরিবর্তন হয়ে ধীরে ধীরে মাথার উপর আসতে থাকে তখন অধিক উষ্ণতার প্রভাবে কোথাও নিম্নচাপ সৃষ্টি হয়। উত্তর-পশ্চিম দিক থেকে তখন অপেক্ষাকৃত ভারী বাতাস জোরে প্রবাহিত হয় এবং সাধারণত সারা দিন সূর্যের উত্তাপে উত্তপ্ত হয়ে বিকেলের দিকে এ ধরনের নিম্নচাপ দেখা দেয়। এর পরপরই সমগ্র অঞ্চলে প্রবল বৃষ্টিপাত শুরু হয়। মূলত এ সময় সমগ্র অঞ্চলই অপেক্ষাকৃত নিম্নচাপ এলাকায় পরিণত হয় এবং দক্ষিণ-পশ্চিম মৌসুমি বায়ু বঙ্গোপসাগরের উপর দিয়ে এসে বাংলাদেশে প্রবেশ করে। এ ভৌগোলিক কারণ প্রতিবছরই এ অঞ্চলে একই রকমভাবে গ্রীষ্মকালীন বৃষ্টিপাত এবং পরবর্তী বর্ষার সূচনা করে। তাই কালবৈমাখী, হলো সৌমুমি বায়ুর অগ্রদূত।"
        },
        {
          "label": "গ",
          "question": "দৃশ্যকল্প-১ এ উল্লিখিত জলবায়ু অঞ্চলের বৈশিষ্ট্য আলোচনা করো।",
          "explanation": "নিম্নের অনুরূপ: উদ্দীপকের 'ক' চিহ্নিত অঞ্চলটি নিরক্ষীয় জলবায়ু অঞ্চল। এ অঞ্চলটির জলাবায়ু নিরক্ষীয় নিম্নচাপ বলয় দ্বারা নিয়ন্ত্রিত। নিরক্ষীয় জলবায়ু অঞ্চলের বৈশিষ্ট্যসমূহ নিম্নরূপ- i. নিরক্ষরেখার উভয় পার্শ্বে ৫° উত্তর ও দক্ষিণ অক্ষাংশের মধ্যে এই জলবায়ু পরিলক্ষিত হয়। ii. নিরক্ষীয় নিম্নচাপ বলয় দ্বারা এ জলবায়ু নিয়ন্ত্রিত হয়। iii. জানুয়ারি ও জুলাই মাসের তাপমাত্রার তেমন কোন পার্থক্য নেই। iv. ঋতু পরিবর্তন দেখা যায় না। v. সারা বছর প্রচুর বৃষ্টিপাত ও অধিক তাপমাত্রা থাকে। vi. বার্ষিক গড় তাপমাত্রা ২২০-৩৪° সে. পর্যন্ত হয়ে থাকে। vii. বার্ষিক গড় বৃষ্টিপাত প্রায় ১৭০-২৫০ সে.মি.। viii. এ অঞ্চলের বায়ু প্রচুর জলীয়বাষ্প ধারণ করে। ix. এ অঞ্চলে বায়ুপ্রবাহের বেগ কম থাকে। X.এ অঞ্চলে সূর্য লম্বভাবে কিরণ দেয়। xi. এখানে সারাবছর পরিচলন প্রক্রিয়ায় বৃষ্টিপাত সংঘটিত হয়। xii. অঞ্চলটির দিনরাত্রির দৈর্ঘ্য প্রায় সমান থাকে। পরিশেষে বলা যায় যে, ভূপ্রকৃতিগত ব্যাপক ভিন্নতা না থাকায় এবং সমুদ্রভাগের অবস্থানের কারণে সমগ্র অঞ্চলে নিরক্ষীয় জলবায়ু একই রূপ বৈশিষ্ট্যে আবির্ভূত হয়। এ সমরূপতা নিরক্ষীয় অঞ্চলের জলবায়ু অন্যতম বৈশিষ্ট্য।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এ নির্দেশিত জলবায়ু অঞ্চলম্বয়ের বৈশিষ্ট্যগত পার্থক্য বিশ্লেষণ করো।",
          "explanation": "নিম্নের অনুরূপ: উদ্দীপকে 'খ' ও 'গ' চিহ্নিত জলবায়ু অঞ্চল যথাক্রমে ভূমধ্যসাগরীয়। ও নিরক্ষীয় জলবায়ু নির্দেশ করে। নিরক্ষীয় ও ভূমধ্যসাগরীয় জলবায়ুর মধ্যে পার্থক্য অত্যন্ত ব্যাপক। নিরক্ষীয় অঞ্চলে তাপমাত্রা সারা বছর অধিক থাকে। এখানে সর্বোচ্চ ও সর্বনিম্ন তাপের পার্থক্য সাধারণত কম। বার্ষিক গড় তাপমাত্রা ২২০-৩৪০ সেলসিয়াস পর্যন্ত। এ অঞ্চলটিতে বিস্তৃত জলভাগ থাকায় প্রচুর জলীয়বাষ্প প্রতিদিন বাতাসে মিশে যায় এবং পরিচলন প্রক্রিয়ায় বৃষ্টিপাত হয়ে থাকে। বার্ষিক বৃষ্টিপাতের পরিমাণ ১৭০-২৫০ সেন্টিমিটার। এ অঞ্চলে বায়ুর চাপের পরিবর্তনের হার কম এবং অয়ন বায়ুর প্রবেশ থাকায় বায়ুপ্রবাহের বেগ অধিক হয়। ভূমধ্যসাগরীয় অঞ্চলে গ্রীষ্ম ও শীতকালীন তাপমাত্রা যথাক্রমে ২১০-২৭০ সে. এবং ৪০-১০°সে. এর মধ্যে থাকে। বৃষ্টিবহুল শীতকাল ও বৃষ্টিহীন গ্রীষ্মকাল এ অঞ্চলের জলবায়ুর প্রধান বৈশিষ্ট্য। এখানে বার্ষিক বৃষ্টিপাত ২৫-৭৫ সে.মি. পর্যন্ত হয়। পাবর্ত্য অঞ্চলে অত্যধিক তুষারপাত হয়। এ অঞ্চলের উপর দিয়ে উত্তর পূর্ব অয়ন বায়ু প্রবাহিত হয় আবার শীতকালে পশ্চিমা বায়ু প্রবাহিত হয়। উপরের আলোচনা থেকে স্পষ্ট জলবায়ুর নিয়ামক এবং ভৌগোলিক বিস্তৃতি উভয়টির ব্যাপকতর পার্থক্য যেমন নিরক্ষীয় ও ভূমধ্যসাগরীয় জলবায়ুতে পরিলক্ষিত হয়; তার প্রভাবে এ দুই জলবায়ুর উপাদানগত পার্থক্যও ব্যাপক।"
        }
      ]
    },
    {
      "number": "7",
      "uddipok": "",
      "tag": "MC 24",
      "sub_questions": [
        {
          "label": "ক",
          "question": "গ্র্যান্ড ব্যাংক কী?",
          "explanation": "গ্র্যান্ড ব্যাঙ্ক হলো সমুদ্রের অগভীর মগ্নচড়া যা বিশ্বের অন্যতম বৃহৎ মৎস্যচারণক্ষেত্র।"
        },
        {
          "label": "খ",
          "question": "পৃথিবীর আবর্তনের ফলে সমুদ্র স্রোতের উৎপত্তি হয়'- ব্যাখ্যা করো।",
          "explanation": "পৃথিবী নিজ অক্ষের উপর পশ্চিম হতে পূর্ব দিকে আবর্তিত হয়। এ আবর্তনের সাথে সমুদ্রের পানিও পশ্চিম হতে পূর্বে আবর্তিত হয়ে সমুদ্রস্রোতের সৃষ্টি করে। ফেরেলের (আমেরিকান আবহাওয়াবিদ) সূত্রানুসারে সমুদ্রস্রোত উত্তর গোলার্ধে ডানদিকে এবং দক্ষিণ গোলার্ধে বামদিকে বেঁকে প্রবাহিত হয়। অর্থাৎ পৃথিবীর আবর্তনের ফলে সমুদ্রস্রোতের সৃষ্টি হয়।"
        },
        {
          "label": "গ",
          "question": "উদ্দীপকে নির্দেশিত 'খ' চিহ্নিত অংশের স্রোতসসমূহ ব্যাখ্যা করো।",
          "explanation": "উদ্দীপকে নির্দেশিত 'খ' চিহ্নিত অংশ হলো দক্ষিণ ভারত মহাসাগর। নিচে দক্ষিণ ভারত মহাসাগরীয় স্রোতসমূহ ব্যাখ্যা করা হলো- i. কুমেরু স্রোতঃ পশ্চিমা বায়ুর প্রভাবে এন্টার্কটিকায় একটি স্রোত সৃষ্টি হয়ে সমগ্র অঞ্চলে চক্রাকারে প্রবাহিত হয়। এই স্রোত প্রশান্ত ও আটলান্টিক অতিক্রম করে আফ্রিকার দক্ষিণ দিয়ে ভারত মহাসাগরে প্রবেশ করে এবং সোজা পূর্ব দিকে অগ্রসর হয়ে অস্ট্রেলিয়ার পূর্ব উপকূলে উপনীত হয়। এই স্রোতকে পশ্চিমা স্রোতও বলা হয়ে থাকে। ii. পশ্চিম অস্ট্রেলিয় স্রোত: কুমেরু স্রোতের যে শাখা অস্ট্রেলিয়ার উপকূলে বাধাপ্রাপ্ত হয়ে দেশটির পশ্চিম পার্শ্ব দিয়ে উত্তরে অগ্রসর হয় তা পশ্চিম অস্ট্রেলিয় স্রোত নামে পরিচিত। iii. দক্ষিণ নিরক্ষীয় স্রোত: পশ্চিম অস্ট্রেলিয়া স্রোত দক্ষিণ-পূর্ব অয়ন বায়ুর প্রভাব ও পৃথিবীর আবর্তনে পশ্চিমে বেঁকে নিরক্ষরেখার দক্ষিণ দিক দিয়ে আফ্রিকার পূর্ব উপকূলে পৌঁছে। এই স্রোতটি দক্ষিণ নিরক্ষীয় স্রোত নামে পরিচিত। iv. মাদাগাস্কার ও মোজাম্বিক স্রোত: দক্ষিণ নিরক্ষীয় স্রোতের যে শাখা মাদাগাস্কার দ্বীপের পূর্ব দিয়ে দক্ষিণে অগ্রসর হয় তা মাদাগাস্কার এবং যে শাখাটি দ্বীপের পশ্চিম পার্শ্বে মোজাম্বিক প্রণালির মধ্য দিয়ে দক্ষিণ দিকে অগ্রসর হয় তা মোজাম্বিক স্রোত নামে পরিচিত। v. আগুলহাস স্রোত মাদাগাস্কার দ্বীপের দক্ষিণে মাদাগাস্কার ও মোজাম্বিক স্রোত একত্রে মিলিত হয়ে আগুলহাস স্রোত নামে আফ্রিকার পূর্ব উপকূল দিয়ে উত্তমাশা অন্তরীপের (দক্ষিণ- পশ্চিমগামী) নিকট পৌঁছে।"
        },
        {
          "label": "ঘ",
          "question": "উদ্দীপকে নির্দেশিত 'ক' স্রোতটির অর্থনৈতিক গুরুত্ব বিশ্লেষণ করো।",
          "explanation": "চিত্রের 'ক' চিহ্নিত স্রোত হলো উত্তর ভারত মহাসাগরীয় যোত। এই স্রোতের অর্থনৈতিক প্রভাব নিচে বিশ্লেষণ করা হলো- উত্তর ভারত মহাসাগরের গ্রীষ্মকালীন মৌসুমি স্রোত সম্পূর্ণ ভিন্ন বৈশিষ্ট্যসম্পন্ন। এ স্রোতের প্রভাবে সমগ্র দক্ষিণ এশিয়াতে প্রবল বৃষ্টিপাত হয়। দক্ষিণ এশিয়ার সম্পূর্ণ কৃষিকাজ এই মৌসুমি স্রোতপ্রবাহ ও এর কারণে বৃষ্টিপাতের উপর নির্ভরশীল ছিল। বর্তমানে কৃষি পদ্ধতির পরিবর্তন সত্ত্বেও বাংলাদেশ ও ভারতের কৃষির একটা বড় অংশ এবং মৎস্য প্রজনন বর্ষার ওপর নির্ভরশীল। আফ্রিকার উপকূলে উষ্ণ সোমালি এবং একই স্রোতচক্রে মোজাম্বিক, মাদাগাস্কার ও আগুলহাস স্রোত প্রবাহিত থাকার কারণে প্রচুর বৃষ্টিপাত হয় এবং এ এলাকাগুলো কৃষিকার্যে যথেষ্ট উন্নত। এই বৃষ্টিপাতের কারণে উক্ত এলাকাগুলোতে বর্ষজীবী উদ্ভিদ জন্মাতে দেখা যায়। উষ্ণ স্রোতের গতিপথে সামুদ্রিক জাহাজগুলোও দ্রুত যাতায়াত করতে পারে। উষ্ণ স্রোত প্রবাহিত থাকার কারণে মিয়ানমার, মালয়েশিয়ায় ও সুমাত্রা উপকূলের জাহাজ চলাচল নির্বিঘ্ন থাকে এবং উপকূলীয় এলাকার বৃষ্টিপাতে স্রোতগুলো প্রভাব বিস্তার করে।"
        }
      ]
    },
    {
      "number": "8",
      "uddipok": "উপকূলীয় এলাকার নদ নদীর পানি নির্দিষ্ট সময় অন্তর ফুলে ওঠে আবার নির্দিষ্ট সময় পর নেমে যায়, এই ঘটনাটি দিনে দুইবার সংঘটিত হয়।",
      "tag": "MC 24",
      "sub_questions": [
        {
          "label": "ক",
          "question": "কোনো স্থানে বেলা ১২টার সময় জোয়ার হলে উক্ত স্থানে পরবর্তী জোয়ার কখন হবে?",
          "explanation": "কোনো স্থানে বেলা ১২ টার সময় জোয়ার হলে উক্ত স্থানে রাত ১২ টা ২৬ মিনিটে পরবর্তী জোয়ার হবে।"
        },
        {
          "label": "খ",
          "question": "মরা কটাল' বলতে কী বোঝ? ব্যাখ্যা করো।",
          "explanation": "অষ্টমী তিথিতে চাঁদ ও সূর্য সমসূত্রে না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং এর বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। একে মরা কটাল বলে।"
        },
        {
          "label": "গ",
          "question": "উদ্দীপকে ইঙ্গিতকৃত ঘটনাটি সংঘটিত হবার কারণ ব্যাখ্যা করো।",
          "explanation": "উদ্দীপকে ইঙ্গিতকৃত ঘটনাটি হলো জোয়ার ভাটা। নিম্নের অনুরূপ: উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব: মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাঁদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূয একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তি: পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে অপরদিকে, পৃথিবীর মোট পানিরাশির পরিমাণ সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উদ্দীপকে ইঙ্গিতকৃত বিষয়টি উপকূলীয় অঞ্চলে গুরুত্বপূর্ণ প্রভাব বিস্তার করে- বিশ্লেষণ করো।",
          "explanation": "উদ্দীপকে উল্লিখিত ঘটনা হলো জোয়ার-ভাটা। উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো- নিম্নের অনুরূপ: উদ্দীপকে উল্লিখিত ঘটনা-২ জোয়ার-ভাটা। বাংলাদেশের উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। v. জোয়ারের পানি সেচে সহায়তা করে। যেমন অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}