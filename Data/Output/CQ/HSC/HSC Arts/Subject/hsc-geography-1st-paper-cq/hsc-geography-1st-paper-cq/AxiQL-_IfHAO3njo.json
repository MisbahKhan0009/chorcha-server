{
  "title": "আইডিয়াল কলেজ, মতিঝিল ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "ভূত্বক বলতে কী বোঝ?",
          "explanation": "ভূত্বক বলতে পৃথিবীর উপরিভাগের পাতলা ও কঠিন আবরণকে বোঝায়।"
        },
        {
          "label": "খ",
          "question": "গুটেনবার্গ একটি বিযুক্তি রেখা ব্যাখ্যা করো।",
          "explanation": "গুটেনবার্গ একটি বিযুক্তি রেখা। ভূ-অভ্যন্তরীণ দুটি স্তরের মধ্যবর্তী সীমারেখাই বিযুক্তি রেখা। গুরুমণ্ডল ও কেন্দ্রমণ্ডল যে রেখা দ্বারা পৃথক করা হয় তাকে গুটেনবার্গ বিযুক্তি রেখা বলে। ভূ-বিজ্ঞানী উইচার্ড গুটেনবার্গ সর্বপ্রথম এটি আবিষ্কার করেন। তার নামানুসারে এ রেখার নামকরণ করা হয়েছে।"
        },
        {
          "label": "গ",
          "question": "উদ্দীপকের 'A' স্তরের বর্ণনা দাও।",
          "explanation": "নিম্মের অনুরূপ: উদ্দীপকের 'ক' স্তরটি অশ্মমণ্ডল বা ভূত্বক। এ স্তরটি বিভিন্ন শিলা ও খনিজের সংমিশ্রণে গঠিত। পৃথিবীর উপরিভাগের কঠিন ও পাতলা শিলাস্তরকে অশ্মমণ্ডল বা ভূত্বক বলে। ভূকম্পন তরঙ্গ থেকে জানা যায় অশ্মমণ্ডল দুটি স্তরে বিভক্ত। ওপরের হালকা শিলাস্তরকে সিয়াল স্তর এবং নিচের ভারি শিলা স্তরকে সিমা স্তর বলে। সিয়াল স্তর অশ্মমন্ডলের বাইরের স্তর। এ স্তরে গ্রানাইট শিলার পরিমাণ বেশি। তাই একে গ্রানাইট শিলাস্তরও বলা হয়। গ্রানাইট শিলায় সিলিকন ও অ্যালুমিনিয়ামের পরিমাণ বেশি থাকে। এজন্যই একে সিয়াল (Sial) স্তর বলে। আবার অশ্যমণ্ডলের নিচের অংশ অর্থাৎ মহাসাগরগুলোর তলদেশ ব্যাসল্ট শিলায় গঠিত। ব্যাসল্ট শিলায় সিলিকন ও ম্যাগনেসিয়ামের পরিমাণ বেশি বলে ভূবিজ্ঞানী সুয়েস এই স্তরটিকে সিমা (Sima) নামে অভিহিত করেছেন। মহাসাগরগুলোর তলদেশের সমগ্র অঞ্চল (ওপরের সামান্য পলিস্তর বাদে) সিমা দ্বারা গঠিত বলে একে মহাসাগরীয় ভূত্বক বলা হয়। অশ্মমণ্ডলের সিয়াল ও সিমা স্তর কনরাড বিযুক্তি রেখা দ্বারা বিভক্ত। সুতরাং, উপরিউক্ত আলোচনা থেকে বলা যায়, অশ্মমণ্ডল বা ভূত্বক বিভিন্ন খনিজ ও শিলার সংমিশ্রণে গঠিত।"
        },
        {
          "label": "ঘ",
          "question": "উদ্দীপকের 'B' ও 'C' স্তরের তুলনামূলক বিশ্লেষণ করো।",
          "explanation": "নিম্মের অনুরূপ: চিত্রের 'খ' ও 'গ' স্তর দুইটি যথাক্রমে গুরুমণ্ডল ও কেন্দ্রমণ্ডল। গুরুমণ্ডল স্তরের গভীরতা ১৫ কি.মি. থেকে ২,৯০০ কি.মি. পর্যন্ত। এটি মূলত ব্যাসল্ট শিলায় গঠিত। গুরুমণ্ডলকে আবার দুটি ভাগে ভাগ করা হয়েছে। যথা: (ক) বহিঃগুরুমণ্ডল এবং (খ) অন্তঃগুরুমণ্ডল। বহিঃগুরুমণ্ডল স্তরটি ১০০ থেকে ৭০০ কি.মি. পর্যন্ত বিস্তৃত। এ মণ্ডল প্রধানত লোহা ও ম্যাগনেসিয়াম সমৃদ্ধ সিলিকেট খনিজ দ্বারা গঠিত। অন্তঃগুরুমণ্ডল ৭০০ থেকে ২৯,০০ কি.মি. পর্যন্ত বিস্তৃত। এ মণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাইঅক্সাইডসমৃদ্ধ খনিজ দ্বারা গঠিত। এ স্তরের শিলাসমূহ নমনীয়, অর্ধতরল। কেন্দ্রমণ্ডলটি গুরুমণ্ডল (২৮৮৫ কি.মি.) থেকে পৃথিবীর কেন্দ্র (৬,৩৭১ কি.মি.) পর্যন্ত বিস্তৃত। কেন্দ্রমন্ডলের একটি তরল বহিরাবরণ রয়েছে, যা প্রায় ২,২৭০ কি.মি. পুরু এবং কঠিন অন্তঃভাগটি ১,২১৬ কিমি পুরু। গুটেনবার্গ বিযুক্তি থেকে এর গভীরতা ৩,৪৮৬ কি.মি.। এর মূল উপাদান নিকেল ও লোহা। এছাড়া রয়েছে পারদ ও সিসা। উপরের আলোচনা থেকে বোঝা যায়, গুরুমণ্ডল ও কেন্দ্রমণ্ডলের বৈশিষ্ট্যের ভিন্নতা আছে।"
        }
      ]
    },
    {
      "number": "2",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "বদ্বীপ বলতে কী বোঝো?",
          "explanation": "নদী মুখে পলি সঞ্চিত হয়ে যে উঁচু মাত্রাহীন 'ব' অঞ্চলের সৃষ্টি করে তাকে বদ্বীপ বলে।"
        },
        {
          "label": "খ",
          "question": "দেশের দঃ পূর্বাঞ্চলের বেলে, কর্দমময় মৃত্তিকার ভূমিরূপটি ব্যাখ্যা করো।",
          "explanation": "দেশের দক্ষিণ-পূর্বাঞ্চলের বেলে, কর্দমময় মৃত্তিকার ভূমিরূপটি টারশিয়ারি যুগের পাহাড়সমূহের অন্তর্গত ভূমিরূপ। বাংলাদেশের মোট ভূমির ১২% এলাকা নিয়ে টারশিয়ারি যুগের পাহাড়সমূহের বিস্তৃতি। টারশিয়ারি যুগে সম্ভবত হিমালয় পর্বত উত্থিত হওয়ার সময় এ পাহাড়গুলো গঠিত হয়েছিল। আজ থেকে ৭০ মিলিয়ন বছর আগে টারশিয়ারি যুগে এ পাহাড়গুলো সৃষ্টি হয়েছিল। চট্টগ্রাম ও পার্বত্য চট্টগ্রামের দক্ষিণ-পূর্বাংশ এবং সিলেট জেলার উত্তর-পূর্বাংশ এ অঞ্চলের অন্তর্গত।"
        },
        {
          "label": "গ",
          "question": "উদ্দীপকে B চিহ্নিত স্থানটি কোন ধরনের ভূমিরূপ ব্যাখ্যা করো।",
          "explanation": "চিত্রে চিহ্নিত 'B' ভূমিরূপটি হলো মালভূমি। সমুদ্রপৃষ্ঠে থেকে উচ্চ বিস্তীর্ণ সমতল ভূমিকে মালভূমি বলে। এ ধরনের ভূমিরূপ স্থূলভাগের প্রায় ৩ শতাংশ এলাকা দখল করে আছে। এর উপরিভাগ প্রায় সমতল, বন্ধুর, তরঙ্গায়িত অথবা নদী বা হিমবাহ দ্বারা বিচ্ছিন্ন হতে পারে। ভূঅভ্যন্তরস্থ ও ভূপৃষ্ঠস্থ বিভিন্ন প্রক্রিয়ার কারণে মালভূমি সৃষ্টি হয়ে থাকে। বৈশিষ্ট্যের ভিত্তিতে মালভূমির শ্রেণিবিন্যাস বিভিন্নভাবে হয়ে থাকে। যেমন- মহাদেশীয় শিল্ডস, চ্যুতিবিশিষ্ট মালভূমি, পর্বতমধ্যবর্তী মালভূমি, ক্ষয়জাত মালভূমি, আগ্নেয়জাত মালভূমি প্রভৃতি।"
        },
        {
          "label": "ঘ",
          "question": "উদ্দীপকের A ও C চিহ্নিত স্থানন্বয়ের মধ্যে কোনটিতে মানুষ বসবাসের অধিক উপযোগী পরিবেশ বিদ্যমান? উত্তরের সপক্ষে যুক্তি প্রদর্শন করো।",
          "explanation": "চিত্রের 'A' ও 'C' চিহ্নিত ভূমিরূপ দুটি যথাক্রমে পর্বত ও সমভূমি। এ দুই ভূমিরূপের মধ্যে সমভূমি জীবনধারণের জন্য বেশি উপযোগী। পর্বত ঢালবিশিষ্ট ভূমিরূপ যা বন্ধুর প্রকৃতির। এখানে বসত বা পরিবহন ব্যবস্থা গড়ে তোলা কষ্টসাধ্য। উর্বর মৃত্তিকা বা বৃষ্টিপাত অনুকূলে থাকলেও বন্ধুর ভূপ্রকৃতির জন্য কৃষিকাজ করা যায় না। সমুদ্রপৃষ্ঠের সাথে প্রায় সমতলে অবস্থিত বিস্তীর্ণ স্থলভাগকে সমভূমি বলে। এ সমভূমি বসবাসের জন্য আদর্শ। যেমন- পদ্মা, মেঘনা, যমুনা নদী ও এদের শাখা ও উপশাখা নদী দ্বারা বাহিত পলল দ্বারা গাঙ্গেয় সমভূমি অঞ্চল গঠিত হয়েছে। এ এলাকাতে বিচ্ছিন্নভাবে বিল, ঝিল, হাওর লক্ষ করা যায়। এ অঞ্চলের মাটি উর্বর তাই এ অঞ্চল কৃষি সমৃদ্ধ। এখানে ধান ও পাট বেশি উৎপন্ন হয়। এ অঞ্চল মৎস্য সম্পদে সমৃদ্ধিশালী। এখানকার মাটির স্তর খুবই গভীর এবং ভূমি খুব উর্বর। পৃথিবীর মোট ভূভাগের প্রায় শতকরা ৫৮ ভাগ সমভূমির অন্তর্গত। পৃথিবীর সকল প্রকার অর্থনৈতিক কর্মকাণ্ড সমভূমিতেই সংঘটিত হয়। এ কারণে সমভূমি মানুষের বসবাসের জন্য উৎকৃষ্ট।"
        }
      ]
    },
    {
      "number": "3",
      "uddipok": "দৃশ্যকল্প-১ঃ আঙ্কারা নগরী হঠাৎ ভয়ঙ্কর ভাবে কেঁপে উঠলো। তারপরই দেখা গেলো ভয়াবহ ধ্বংসযজ্ঞ ও মৃত্যু। দৃশ্যকল্প-২: জাপানের মাঝে মাঝে ভূগর্ভ থেকে হঠাৎ উত্তপ্ত পদার্থ নির্গমন হয়।",
      "tag": "ISCM 23",
      "sub_questions": [
        {
          "label": "ক",
          "question": "হাইড্রেশন বলতে কী বোঝো?",
          "explanation": "রাসায়নিক প্রক্রিয়ায় পানিযুক্ত হয়ে খনিজের যে পরিবর্তন ঘটে তাকে হাইড্রেশন (Hydrotion) বলে।"
        },
        {
          "label": "খ",
          "question": "সুনামি সৃষ্টির কারণ ব্যাখ্যা করো।",
          "explanation": "সুনামি একটি ভয়াবহ প্রাকৃতিক দুর্যোগ। সুনামি, সৃষ্টির কারণ নিম্নরূপ: i. সমুদ্র তলদেশের গতিশীলতার ফলে সৃষ্ট ভূমিকম্প; ii. ভূতাত্ত্বিক গতিশীলতার জন্য সমুদ্রতলে কিংবা উপকূলভাগে বিশাল ভূমিধসং iii. সমুদ্রতলে আগ্নেয়গিরির অগ্ন্যুৎপাতের সংঘটন।"
        },
        {
          "label": "গ",
          "question": "দৃশ্যকল্প-১ এর আলোচিত আলোড়নটি যে যে কারণে হতে পারে ব্যাখ্যা করো।",
          "explanation": "দৃশ্যকল্প-১ এর আলোচিত আলোড়নটি ভূমিকম্প। ভূমিকম্প ভূপৃষ্ঠে দ্রুত পরিবর্তন সাধনকারী প্রক্রিয়াগুলোর মধ্যে অন্যতম একটি প্রাকৃতিক দুর্যোগ। নিম্মের অনুরূপ: উদ্দীপকে বিবিসি প্রচারিত দুর্যোগটি মূলত ভূমিকম্প। সাধারণত ভূপাত, শিলাচ্যুতি, তাপের হ্রাস-বৃদ্ধি, ভূগর্ভস্থ বাষ্প, আগ্নেয়গিরির অগ্ন্যুৎপাত ভূগর্ভের চাপের হ্রাসবৃদ্ধি প্রভৃতি নানাবিধ কারণে ভূমিকম্প সংঘটিত হয়। নিচে ভূমিকম্প সৃষ্টির কারণগুলো বর্ণনা করা হলো- ভূপাত: হঠাৎ কোনো কারণে পাহাড় বা পর্বত থেকে যখন বিশাল কোনো শিলা খণ্ড ভূত্বকের উপর ধসে পড়ে; ভূমিকম্প হয়। শিলাচ্যুতি বা শিলাতে ভাঁজের সৃষ্টি: কোনো কারণে ভূপৃষ্ঠের অভ্যন্তরে বড় ধরনের শিলাচ্যুতি ঘটলে বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হয়। এই বাষ্প ভূত্বকের নিম্নভাগে ধাক্কা দেওয়ার ফলে প্রচণ্ড ভূকম্পন অনুভূত হয়। ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস বা বৃদ্ধি হলে তার প্রভাবে ভূমিকম্প হয়। আগ্নেয়গিরির অগ্ন্যুৎপাত: অগ্ন্যুৎপাতের সময় জ্বালামুখ দিয়ে প্রবলবেগে বাষ্প, লাভা প্রভৃতি বের হতে থাকে, ফলে ভূমিকম্প হয়। হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে এবং ভূমিকম্প হয়। পার্বত্য অঞ্চলে বনভূমি ধ্বংস ও পাহাড় কাটা: কোনো কারণে পাহাড় কাটা হলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "দৃশ্যকল্প-২ এ আলোচিত পদার্থ নির্গমনের ফলে কী ধরনের ভূমিরূপ গড়ে উঠতে পারে-ব্যাখ্যা করো।",
          "explanation": "দৃশ্যকল্প-২ এর ঘটনাটি হলো আগ্নেয়গিরির অগ্ন্যুৎপাত। আগ্নেয়গিরির অগ্ন্যুৎপাতের ফলে নির্গত ম্যাগমা ও লাভা সঞ্চিত হয়ে ভূপৃষ্ঠে ব্যাপক পরিবর্তন ঘটে। যেমন- i. আগ্নেয়গিরির অগ্ন্যুৎপাতের ফলে ভূগর্ভস্থ লাভা ভূপৃষ্ঠে সঞ্চিত হয়ে পর্বতের সৃষ্টি করে। এরূপে সৃষ্ট পর্বতকে আগ্নেয় পর্বত বলে। যেমন- ইতালির ভিসুভিয়াস পর্বত। ii. আগ্নেয়গিরির ফলে ভূপৃষ্ঠের বিস্তৃত অঞ্চলে লাভা সঞ্চিত হয়ে মালভূমির সৃষ্টি করে। যেমন- ভারতের দাক্ষিণাত্যের মালভূমি। iii. সাগরের তলদেশে আগ্নেয়গিরির লাভা সঞ্চিত হয়ে অনেক সময় দ্বীপের সৃষ্টি করে। যেমন- প্রশান্ত মহাসাগরের হাওয়াই দ্বীপ। iv. মৃত আগ্নেয়গিরির জ্বালামুখে বৃষ্টির পানি সঞ্চিত হয়ে হ্রদের সৃষ্টি করে। যেমন- আলাস্কার মাউন্টকার্টমা হ্রদ। v. আগ্নেয়গিরির লাভা কোনো নিম্নভূমিতে সঞ্চিত হয়ে সমভূমির সৃষ্টি করে। যেমন- উত্তর আমেরিকার স্নেক নদীতে লাভা সঞ্চিত হয়ে সমভূমির সৃষ্টি করেছে। সুতরাং আগ্নেয়গিরির অগ্ন্যুৎপাতের ফলে নির্গত পদার্থ ভূমিরূপের ব্যাপক পরিবর্তন সাধিত হয় এবং নতুন ভূমিরূপ গঠিত হয়।"
        }
      ]
    },
    {
      "number": "4",
      "uddipok": "অনিক লন্ডনে কিছুদিন পড়াশুনার জন্য অবস্থান করে। পরবর্তীতে সেখান থেকে নিউইয়র্কে অভিগমন করে। ওখানে গিয়ে সে অনুভব করলো দুদেশের জলবায়ুর মধ্যে ভিন্নতা রয়েছে। তার বাবার কাছে এর কারণ জানতে চাইলে তিনি জলবায়ুর এই ভিন্নতার বেশকিছু কারণ ব্যাখ্যা করেন এবং এও বলেন জলবায়ুর ভিন্নতার কারণে মানুষের জীবন-যাপন প্রণালিতেও তারতম্য দেখা যায়।",
      "tag": "ISCM 23",
      "sub_questions": [
        {
          "label": "ক",
          "question": "তাপ বলয় কাকে বলে?",
          "explanation": "পৃথিবীর উষ্ণতার তাপ অঞ্চলসমূহ সমগ্র ভূপৃষ্ঠকে বলয়ের ন্যায় আবৃত করে অবস্থান করে বলে এদেরকে তাপ বলয় বলে।"
        },
        {
          "label": "খ",
          "question": "জলবায়ুর উপাদান চাপ, তাপ, আর্দ্রতা- ব্যাখ্যা করো।",
          "explanation": "জলবায়ুর অন্যতম প্রধান উপাদান হচ্ছে বায়ুর তাপ, চাপ, আর্দ্রতা, ইত্যাদি। বায়ুর উষ্ণ ও শীতল অবস্থাকে বায়ুর তাপমাত্রা বলে। কোন স্থানের জলবায়ু কীরূপ তা তাপমাত্রার পরিমাণ দ্বারা প্রকাশ করা হয়। বায়ুর একটি বিশেষ বৈশিষ্ট্য হচ্ছে, এটি উচ্চচাপ থেকে নিম্নচাপ অঞ্চলের দিকে প্রবাহিত হয়। উন্মুক্ত উষ্ণ সাগরের উপর দিয়ে প্রবাহিত বায়ু প্রচুর জলীয়বাষ্প সংগ্রহ করে পার্শ্ববর্তী স্থলভাগে বৃষ্টিপাত ঘটায়। তাই জলবায়ুর প্রকৃতি নির্ধারণে বায়ুর চাপ যথেষ্ট গুরুত্বপূর্ণ ভূমিকা পালন করে। এ ছাড়া জলবায়ুর অন্যতম উপাদান আর্দ্র বায়ুপ্রবাহের ফলে বৃষ্টিপাতের সম্ভাবনা থাকে এবং তাপমাত্রা বাড়তে পারে না। পক্ষান্তরে, শুষ্ক বায়ু প্রবাহিত হলে বৃষ্টিপাতের সম্ভাবনা থাকে না। বৃষ্টিহীন মরু অনালে বেশি উত্তাপ অনুভূত হয়।"
        },
        {
          "label": "গ",
          "question": "উদ্দীপকে উল্লিখিত দুটি দেশের জলবায়ুর ভিন্নতার কারণ ব্যাখ্যা করো।",
          "explanation": "উদ্দীপকে উল্লিখিত লন্ডন ও নিউইয়র্কে যথাক্রমে মহাদেশের পশ্চিম প্রান্তের সমুদ্রিক এবং আর্দ্র মহাদেশীয় জলবায়ু বিরাজমান। ভৌগোলিক অবস্থানগত কারণে লন্ডন ও নিউইয়র্কের জলবায়ু ভিন্ন। লন্ডন ব্রিটিশ দ্বীপপুঞ্জের একটি শহর। ইউরোপের উত্তর-পশ্চিমে সামুদ্রিক অবস্থানের কারণে এখানকার জলবায়ু বৈশিষ্ট্যমন্ডিত। পশ্চিমা বায়ুর প্রভাবে এখানে সারা বছর বৃষ্টিপাত হয়। সমুদ্রের প্রভাবে এখানকার জলবায়ু মৃদু ও সমভাবাপন্ন। অন্যদিকে নিউইয়র্ক আর্দ্র উপক্রান্তীয় অঞ্চলে অবস্থিত। আবার সমুদ্রের সান্নিধ্যও এর জলবায়ুতে প্রভাব বিস্তার করে। শীতে এর কোনো কোনো অঞ্চলে তাপমাত্রা ০০ ডিগ্রির নিচে নেমে যায়। সুতরাং বলা যায়, ভৌগোলিক অবস্থানগত নিয়ামকের প্রভাবে লন্ডন ও নিউইয়র্কের জলবায়ু ভিন্ন।"
        },
        {
          "label": "ঘ",
          "question": "উদ্দীপকের উল্লিখিত অনিকের বাবার শেষোক্ত উক্তিটি বিশ্লেষণ করো।",
          "explanation": "উদ্দীপকে উল্লিখিত অনিকের বাবার শেষোক্ত উক্তিটি হলো। পৃথিবীর বিভিন্ন স্থানের জলবায়ুর ভিন্নতার কারণে মানুষের জীবন-যাপন প্রণালিতেও তারতম্য হয়। অনুকূল জলবায়ু ও বিস্তীর্ণ কৃষি ভূমির কারণে মৌসুমি জলবায়ু অঞ্চলের লোক বসতি ঘন। কৃষিই অধিবাসীদের প্রধান উপজীবিকা। অধিবাসীগণ অলস প্রকৃতির এবং ভাগ্যের ওপর নির্ভরশীল। আবার ভূমধ্যসাগরীয় জলবায়ু অঞ্চলের লোক বসতি তত ঘন নয়। যদিও কৃষিই অধিবাসীদের প্রধান উপজীবিকা। তবে তা বাণিজ্যিক ও বাগিচা কৃষি। বর্তমানে শ্রম শিল্পের উন্নতির ফলে উপজীবিকায় কিছু পরিবর্তন লক্ষ করা যায়। অধিবাসীগণ অপেক্ষাকৃত পরিশ্রমী। নিরক্ষীয় জলবায়ু অঞ্চলে আরও দেখা যায়, এ অঞ্চলের অধিবাসীরা বিভিন্ন উপজীবিকায় নিয়োজিত। ঘন সন্নিবিষ্ট বনভূমি থাকায় বন্য ফলমূল আহরণ, জুম চাষ, পশু, পাখি শিকার ইত্যাদি তাদের প্রধান উপজীবিকা। তবে দক্ষিণ পূর্ব এশিয়ার নিরক্ষীয় দেশসমূহ কৃষিকাজে উন্নতি লাভ করেছে। অতএব, উপরোক্ত জলবায়ু অঞ্চল বিশ্লেষণ থেকে বুঝা যায় যে, অনিকের বাবার উক্তিটি যথার্থ।"
        }
      ]
    },
    {
      "number": "5",
      "uddipok": "আমাদের চারপাশে বায়ুর যে সমুদ্র তা একটি বিশেষ মণ্ডল নামে পরিচিত। মন্ডলটির ভূ-পৃষ্ঠ সংলগ্ন যে স্তর তা বিভিন্ন কারণে প্রতিনিয়ত দূষিত হচ্ছে। এর প্রভাবে জীবজগতে নানা রোগ বালাই দেখা যায়। যা প্রতিরোধে আমাদের করণীয় অনেক কিছু আছে।",
      "tag": "ISCM 23",
      "sub_questions": [
        {
          "label": "ক",
          "question": "টর্নেডো কাকে বলে?",
          "explanation": "চক্রাকারে আবর্তনশীল (হাতির শুড়ের ন্যায়) আবর্তনশীল অতিক্ষুদ্র আকারের বজ্রঝড়কে টর্নেডো বলে।"
        },
        {
          "label": "খ",
          "question": "গ্রীষ্মের প্রথম দেশের উত্তর পশ্চিম দিক থেকে এক ধরনের বায়ু প্রবাহের ফলে যে ঝড়ের সৃষ্টি হয় তা বর্ণনা করো।",
          "explanation": "গ্রীষ্মের প্রথম দেশের উত্তর পশ্চিম দিক থেকে বায়ু প্রবাহের ফলে কালবৈশাখী ঝড় সৃষ্ট হয়। বাংলাদেশে কালবৈশাখী সৃষ্টির প্রধান কারণ হচ্ছে দেশের দক্ষিণ-পূর্ব দিক থেকে আসা উষ্ণ ও আর্দ্র বায়ু যা উর্ধ্বে ২ কিলোমিটার পর্যন্ত ব্যাপৃত থাকে এবং এ উষ্ণ ও আর্দ্র বায়ু উত্তর-পশ্চিম এবং পশ্চিম দিক থেকে আসা অপেক্ষাকৃত শীতল ও শুষ্ক বায়ুর সঙ্গে মিলিত বা মুখোমুখি হয়। বায়ু প্রবাহের সংঘর্ষে কালবৈশাখী ঝড়, সেই সাথে সংঘর্ষ বৃষ্টিপাত হয়।"
        },
        {
          "label": "গ",
          "question": "উদ্দীপকের উল্লিখিত মণ্ডলটির প্রথম স্তরটি ব্যাখ্যা করো।",
          "explanation": "উদ্দীপকে উল্লেখিত মণ্ডলটি বায়ুমণ্ডল। বায়ুমণ্ডলের প্রথম স্তরটি ট্রপোমণ্ডল। ট্রপোস্ফিয়ার অত্যন্ত প্রয়োজনীয় স্তর। কেননা আবহাওয়ার প্রায় সকল প্রকার উপাদান; যেমন- ঝড়, বৃষ্টি, বজ্রপাত, মেঘ, তুষারপাত, শিশির, বায়ুপ্রবাহ, বায়ুচাপ প্রভৃতি এই স্তরে বিদ্যমান। এ কারণে একে আবহাওয়ামণ্ডল বলা হয়। কাজেই জীবমণ্ডলের বাস্তুতন্ত্রের (Ecosystem) জন্য এই স্তর, অতীব গুরুত্বপূর্ণ। এই স্তরে প্রতি ১০০০ মিটার উচ্চতায় ৬.৪° সে. তাপমাত্রা কমতে থাকে। এই মণ্ডলের উচ্চতা নিরক্ষরেখা (১৬ কি.মি.) থেকে মেরুর দিকে (৭ কি.মি.) কমতে থাকে। এর গড় গভীরতা ১২ কি.মি.। এই স্তরের ওপরে ১.৫ কি.মি. পুরু অংশকে বলা হয় ট্রপোপজ বা ট্রপোবিরতি। এই অংশে বায়ু স্থির থাকে। তাপমাত্রার পরিবর্তন হয় না বলে একে সমোষ্ণ অঞ্চল বলে। এই অঞ্চলে ঝড়-বৃষ্টির প্রকোপ থাকে না বলে সাধারণ বিমানগুলো বিনা বাধায় চলাচল করে।"
        },
        {
          "label": "ঘ",
          "question": "উদ্দীপকে ইঙ্গিতকৃত দূষণের প্রভাব বিশ্লেষণ করো।",
          "explanation": "উদ্দীপকে বায়ু দূষণকে ইঙ্গিত করা হয়েছে। জীবনধারণ ও বেঁচে থাকার জন্য সবচেয়ে প্রয়োজনীয় উপাদান বায়ু। বর্তমানে এই দূষিত বায়ু আমাদের জীবনের জন্য হুমকি হয়ে দাঁড়িয়েছে। বায়ুর উপাদানগুলো যখন নিজেদের মাঝে সমতা আনতে ব্যর্থ হয় তখনই বায়ুদূষণ ঘটে। বায়ুদূষণের ফলে শুধু মানব স্বাস্থ্যের ওপরই ক্ষতিকর প্রভাব পড়ে না, বরং সমগ্র জীবজগতে নেতিবাচক প্রভাব পড়ে। যথা- যানবাহন থেকে নির্গত নানা' ধরনের গ্যাসীয় পদার্থের মধ্যে কার্বন ডাইঅক্সাইড (CO₂) উল্লেখযোগ্য। এ গ্যাস মানুষের শরীরে প্রবেশ করলে রক্তের অক্সিজেন সঞ্চালন ক্ষমতা হ্রাস পায়। জ্বালানি তেল ও কয়লা দহনের দরুন উৎপন্ন সালফার ডাইঅক্সাইড (SO₂) শ্বাসকষ্ট, মাথা ধরা, বমি বমি ভাব সৃষ্টি করে। হাইড্রোজেন সালফাইড (HS) গ্যাস চোখ ও গলার ক্ষতি করে। এছাড়া তাপবিদ্যুৎ কেন্দ্রের নির্গত সূক্ষ্ম ধূলিকণা ক্যান্সার রোগ সৃষ্টি করে। বায়ু দূষণের মাত্রা কম হলেও ধীরে ধীরে তা উদ্ভিদ প্রজাতির গঠনে পরিবর্তন আনে। এছাড়া বায়ুদূষক উদ্ভিদ প্রজাতির উপর সঞ্চিত হয়ে খাদ্য শৃঙ্খলে প্রবেশ করে থাকে। ফলে উদ্ভিদের উপর নির্ভরশীল প্রাণিজগত বিপর্যন্ত হয়। এছাড়া বায়ুদূষক উদ্ভিদের পাতা, কচি ডগায় আক্রমণ চালিয়ে সৌন্দর্য বিনষ্ট করে থাকে। সুতরাং বলা যায়, বায়ু দূষণের বিবিধ কারণ রয়েছে। তবে মানুষ সচেতন হলে তা অনেকটাই প্রতিরোধ করতে পারে।"
        }
      ]
    },
    {
      "number": "6",
      "uddipok": "পৃথিবীর দ্বিতীয় বৃহত্তম মহাসাগরটির পূর্বদিকে ইউরোপ ও আফ্রিকা এবং পশ্চিম দিকে উত্তর ও দক্ষিণ আমেরিকা। এ মহাসাগরের উত্তর অংশে একটি স্রোত আবর্ত দেখা যায়। অন্যদিকে পৃথিবীর তৃতীয় বৃহত্তম মহাসাগরটি যার পশ্চিমে রয়েছে আফ্রিকা এবং দক্ষিণ পূর্ব দিকে আছে অস্টেলিয়া। মানবজীবনের' এই মহাসাগরীয় স্রোতসমূহের ভূমিকা অনস্বীকার্য।",
      "tag": "ISCM 23",
      "sub_questions": [
        {
          "label": "ক",
          "question": "সমুদ্রস্রোত কাকে বলে?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথে অনুসরণ করে এক স্থান হতে অন্য স্থানে প্রবাহিত হওয়াকে সমুদ্র স্রোত বলে।"
        },
        {
          "label": "খ",
          "question": "স্থলভাগ সমুদ্রস্রোতকে প্রভাবিত করে ব্যাখ্যা করো।",
          "explanation": "স্থলভাগ সমুদ্রস্রোত সৃষ্টির অন্যতম একটি প্রভাবক হিসেবে কাজ করে। সমুদ্রস্রোত প্রবাহিত হওয়ার সময় এর সামনে কোনো স্থলভাগের অবস্থান থাকলে স্রোতের গতি পরিবর্তন হয়ে নতুন স্রোতের উৎপত্তি হয়। যেমন: আটলান্টিক মহাসাগরের দক্ষিণ নিরক্ষীয় স্রোতটি দক্ষিণ আমেরিকার সেন্টরক অন্তরীপে বাধা পেয়ে দুটি নতুন স্রোতের সৃষ্টি করে।"
        },
        {
          "label": "গ",
          "question": "উদ্দীপকে প্রথম যে মহাসাগরের ইঙ্গিত দেওয়া হয়েছে তার উত্তর অংশের স্রোতসমূহ ব্যাখ্যা করো।",
          "explanation": "উদ্দীপকে প্রথম যে মহাসাগরের ইঙ্গিত' রয়েছে সেটি আটলান্টিক মহাসাগর। নিচে আটলান্টিক সাগরের উত্তর অংশের স্রোতগুলো ব্যাখ্যা করা হলো- i. উপসাগরীয় স্রোত: দক্ষিণ নিরক্ষীয়, স্রোতের একটি শাখা নিরক্ষরেখা অতিক্রম করে দক্ষিণ আমেরিকার উত্তর, উপকূল দিয়ে ক্যারিবিয়ান সাগরে প্রবেশ করে। সেখানে উত্তর নিরক্ষীয় স্রোতের একটি শাখা এসে মিলিত হয়। এই মিলিত স্রোত মেক্সিকো উপসাগরে প্রবেশ করে উপসাগরীয় স্রোত নাম ধারণ করে। ii. উত্তর আটলান্টিক প্রবাহ পশ্চিমা বায়ু দ্বারা তাড়িত হয়ে উপসাগরীয় স্রোতের যে শাখা আটলান্টিকের উত্তর দিকে ব্রিটিশ দ্বীপপুঞ্জ ও নরওয়ের উপকূলের দিকে যায়, তা উত্তর আটলান্টিক প্রবাহ নামে পরিচিত। iii. ক্যানারি স্রোত: উষ্ণ উপসাগরীয় স্রোতের একটি শাখা পূর্ব দিকে অগ্রসর হয়ে পর্তুগালের পশ্চিমে, উপকূলের দিকে যায়। পরে দক্ষিণে বেঁকে ক্যানারি দ্বীপপুঞ্জের পাশ দিয়ে আফ্রিকার পশ্চিম উপকূলের দিকে প্রবাহিত হয়। উপসাগরীয় স্রোত উষ্ণ হলেও উত্তর মহাসাগরের দিক থেকে আগত সুমেরু স্রোতের একটি শাখা অন্তঃস্রোতরূপে এর সাথে মিলিত হয়ে স্রোতটিকে শীতল স্রোতে পরিণত করে। iv. উত্তর নিরক্ষীয় স্রোত ক্যানারি স্রোত উত্তর-পূর্ব অয়ন বায়ুর প্রভাবে দক্ষিণ-পশ্চিম দিকে বেঁকে নিরক্ষরেখার উত্তর দিয়ে সোজা পশ্চিম দিকে প্রবাহিত হয়। এই উষ্ণ স্রোতটি উত্তর নিরক্ষীয় স্রোত নামে পরিচিত। V. বাহামা স্রোত: উত্তর নিরক্ষীয় স্রোতের যে শাখাটি বাহামা দ্বীপপুঞ্জের পাশ দিয়ে উপসাগরীয় স্রোতের সাথে মিলিত হয় তা বাহামা স্রোত নামে পরিচিত। vi.গিনি স্রোত: নিরক্ষীয় বিপরীত স্রোত আফ্রিকার পশ্চিম উপকূলে এসে ক্যানারি স্রোতের একটি শাখার সাথে মিলিত হয়ে গিনি উপসাগরে প্রবেশ করে। গিনি স্রোত নাম নিয়ে তা নিরক্ষরেখা ও গিনি উপসাগর অতিক্রম করে পশ্চিম আফ্রিকার উপকূল দিয়ে বেঙ্গুয়ালা স্রোতের পূর্বপার্শ্বে বিলীন হয়ে যায়। vii.পূর্ব ও পশ্চিম গ্রিনল্যান্ড স্রোত: গ্রিনল্যান্ডের পূর্ব ও পশ্চিম উপকূলে সুমেরু স্রোতের দুটি শাখা দক্ষিণ দিকে প্রবাহিত হচ্ছে। এরা যথাক্রমে পূর্ব গ্রিনল্যান্ড ও পশ্চিম গ্রিনল্যান্ড স্রোত হিসাবে পরিচিত। viii. ল্যাব্রাডর স্রোত: পূর্ব ও পশ্চিম গ্রিনল্যান্ড স্রোত কানাডার ল্যাব্রাডর উপদ্বীপের নিকট মিলিত হয়ে ল্যাব্রাডর স্রোত নামে দক্ষিণে অগ্রসর । হয়ে নিউফাউন্ডল্যান্ডের নিকট দু'ভাগে বিভক্ত হয়েছে। একটি শাখা উত্তর আমেরিকার পূর্ব উপকূল দিয়ে এবং অপর শাখা উপসাগরীয় স্রোতের নিচ দিয়ে প্রবাহিত। ix. সুমেরু স্রোত: সুমেরু মহাসাগর হতে আগত এ স্রোত গ্রিনল্যান্ডের উত্তর পাশ দিয়ে প্রবাহিত হওয়া ছাড়াও অন্তঃস্রোতরূপে উত্তর আটলান্টিকের নিচ দিয়ে ক্যানারি স্রোতের সাথে মিলিত হয়ে সেটাকে শীতল স্রোতে পরিণত করে। x. ইরমিনজার স্রোত: সুমেরু সাগর থেকে আইসল্যান্ডের পূর্ব ও দক্ষিণ উপকূল দিয়ে দক্ষিণে অগ্রসর হয়ে উত্তর আটলান্টিক স্রোতের ঘূর্ণাবর্তে এটি শেষ হয়ে যায়। xi. নিরক্ষীয় বিপরীত স্রোত: উত্তর ও দক্ষিণ নিরক্ষীয় স্রোতের মধ্যবর্তী স্থানে নিরক্ষরেখার ঈষৎ উত্তরে সোজা পশ্চিম থেকে পূর্বদিকে যে স্রোত প্রবাহিত হয় তাকে নিরক্ষীয় বিপরীত স্রোত বলে।"
        },
        {
          "label": "ঘ",
          "question": "উদ্দীপকের শেষ ভাগে যে মহাসগরীয় স্রোতের ইঙ্গিত দেওয়া হয়েছে মানবজীবনে তার প্রভাব বর্ণনা করো।",
          "explanation": "উদ্দীপকে শেষ ভাগে, ভারত মহাসাগরীয় স্রোতের কথা উল্লেখ করা হয়েছে। ভারত মহাসাগরীয় স্রোতগুলো হলো- গ্রীষ্মকালীন ও শীতকালীন মৌসুমি স্রোত, সোমালী, মোজাম্বিক, মাদাগাস্কার স্রোত, আগুলহাস স্রোত, পশ্চিম অস্ট্রেলিয় স্রোত প্রভৃতি উল্লেখযোগ্য। মানবজীবনে ভারত মহাসাগরের স্রোতগুলোর প্রভাব আলোচনা করা হলো- গ্রীষ্মকালীন ও শীতকালীন মৌসুমি স্রোতের প্রভাব: উত্তর ভারত মহাসাগরের গ্রীষ্মকালীন মৌসুমি স্রোত সম্পূর্ণ ভিন্ন বৈশিষ্ট্যসম্পন্ন। এ স্রোতের প্রভাবে সমগ্র দক্ষিণ এশিয়াতে প্রবল বৃষ্টিপাত হয়। দক্ষিণ এশিয়ার সম্পূর্ণ কৃষিকাজ এই মৌসুমি স্রোতপ্রবাহ ও এর কারণে বৃষ্টিপাতের উপর নির্ভরশীল ছিল। বর্তমানে কৃষি পদ্ধতির পরিবর্তন সত্ত্বেও বাংলাদেশ ও ভারতের কৃষির একটা বড় অংশ এবং মৎস্য প্রজনন বর্ষার ওপর নির্ভরশীল। সোমালি, মোজাম্বিক, মাদাগাস্কার ও আগুলহাস স্রোতের প্রভাব: 'আফ্রিকার উপকূলে উষ্ণ সোমালী, মোজাম্বিক, মাদাগাস্কার ও আগুলহাস স্রোত প্রবাহিত থাকার কারণে প্রচুর বৃষ্টিপাত হয় এবং এ এলাকাগুলো কৃষিকার্যে যথেষ্ট উন্নত। এই বৃষ্টিপাতের কারণে উক্ত এলাকাগুলোতে বর্ষজীবী উদ্ভিদ জন্মাতে দেখা যায়। উষ্ণ স্রোতের গতিপথে সামুদ্রিক জাহাজগুলোও দ্রুত যাতায়াত করতে পারে। উষ্ণ স্রোত প্রবাহিত থাকার কারণে মিয়ানমার, মালয়েশিয়ায় ও সুমাত্রা উপকূলের জাহাজ চলাচল নির্বিঘ্ন থাকে এবং উপকূলীয় এলাকার বৃষ্টিপাতে স্রোতগুলো প্রভাব বিস্তার করে। পশ্চিম অস্ট্রেলিয় স্রোতের প্রভাব পশ্চিম অস্ট্রেলিয় স্রোতটি পর্যায়ক্রমে উষ্ণতাপ্রাপ্ত হয় বিধায় ঐ উপকূলে বৃষ্টিপাত কম হয়। ফলে উপকূলীয় এলাকায় জলাভূমি সৃষ্টি হয়েছে। তবে স্রোতের উত্তরাংশে উপকূল এলাকায় বৃষ্টিপাত বেশি বলে ঘন বনাঞ্চল সৃষ্টি হয়েছে। নিরক্ষীয় স্রোতের প্রভাব: উষ্ণ দক্ষিণ নিরক্ষীয় স্রোতপথে অস্ট্রেলিয়া ও প্রশান্ত মহাসাগরীয় অঞ্চল থেকে জাহাজ আফ্রিকার পথে এবং আফ্রিকা থেকে নিরক্ষীয় বিপরীত স্রোত কিংবা গ্রীষ্মকালীন মৌসুমি স্রোত পথে প্রশান্ত মহাসাগরীয় অঞ্চলে জাহাজ চলাচল করে। পরিশেষে বলা যায়, ভারত মহাসাগরীয় স্রোতগুলো উপকূলীয় এলাকায় জলবায়ু, কৃষি, শিল্প ও ব্যবসা-বাণিজ্যের ওপর প্রত্যক্ষ ও পরোক্ষ প্রভাব বিস্তার করে থাকে।"
        }
      ]
    },
    {
      "number": "7",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "জলবায়ু অঞ্চল কাকে বলে?",
          "explanation": "যে সকল স্থানের জলবায়ুর উপাদান সমূহ প্রায় একই বৈশিষ্ট্যসম্পন্ন সে সকল স্থানকে একটি জলবায়ু অঞ্চল বলে।"
        },
        {
          "label": "খ",
          "question": "আবহাওয়া ও জলবায়ুর মধ্যে পার্থক্য রয়েছে। ব্যাখ্যা করো।",
          "explanation": "আবহাওয়া ও জলবায়ুর মধ্যে পার্থক্য রয়েছে। কোনো একটি নির্দিষ্ট স্থানের বায়ুর, তাপ, চাপ, আর্দ্রতা, মেঘ, বৃষ্টিপাত ও বায়ুপ্রবাহের দৈনন্দিন সামগ্রিক অবস্থাকে আবহাওয়া বলে আর কোনো অঞ্চলের দীর্ঘদিনের অর্থাৎ ৩০-৪০ বছরের আবহাওয়ার গড় অবস্থাকে জলবায়ু বলে।"
        },
        {
          "label": "গ",
          "question": "উদ্দীপকে A চিহ্নিত জলবায়ুর উৎপত্তির কারণ ব্যাখ্যা করো।",
          "explanation": "উদ্দীপকে A চিহ্নিত অঞ্চলটি মৌসুমি জলবায়ুর অন্তর্গত। ঋতু পরিবর্তনের সাথে সাথে যে বায়ুর দিক পরিবর্তন হয় তাকে মৌসুমি বায়ু বলে। যেসব দেশের উপর দিয়ে এ বায়ু প্রবাহিত হয় সেসব দেশের জলবায়ুকে মৌসুমি জলবায়ু বলা হয়। মৌসুমি জলবায়ু অঞ্চলের বায়ুপ্রবাহ সম্পর্কে Halley-এর উক্তি, 'সম্পূর্ণ তাপজনিত কারণে মৌসুমি বায়ুপ্রবাহের উৎপত্তি।' তাঁর মতে, গ্রীষ্মে দক্ষিণ-পূর্ব এশিয়া পার্শ্ববর্তী সমুদ্র অপেক্ষা উত্তপ্ত হয়ে পড়লে স্থলভাগে নিম্নচাপ এবং পার্শ্ববর্তী সমুদ্রে উচ্চচাপের উদ্ভব হয়। ফলে সমুদ্র থেকে জলীয়বাষ্পপূর্ণ বায়ু স্থলভাগের দিকে প্রবাহিত হয়। অপরদিকে, শীতকালে উত্তর-পূর্ব এশিয়া তাপ বিকিরণের ফলে পার্শ্ববর্তী সমুদ্র অপেক্ষা শীতল হয়ে পড়লে স্থলভাগে উচ্চচাপ এবং পার্শ্ববর্তী সমুদ্রে নিম্নচাপের সৃষ্টি হয়। ফলে শুষ্কবায়ু স্থলভাগ হয়ে সমুদ্রের দিকে প্রবাহিত হয়।"
        },
        {
          "label": "ঘ",
          "question": "উদ্দীপকে B অঞ্চলের জলবায়ুর সাথে C অঞ্চলের জলবায়ুর উপাদানের পার্থক্য বিশ্লেষণ করো।",
          "explanation": "উদ্দীপকে 'B' ও 'C' চিহ্নিত জলবায়ু যথাক্রমে নিরক্ষীয় ও ভূমধ্যসাগরীয় জলবায়ু নির্দেশ করে। নিম্মের অনুরূপ: উদ্দীপকে 'খ' ও 'গ' চিহ্নিত জলবায়ু অঞ্চল যথাক্রমে ভূমধ্যসাগরীয় ও নিরক্ষীয় জলবায়ু নির্দেশ করে। নিরক্ষীয় ও ভূমধ্যসাগরীয় জলবায়ুর মধ্যে পার্থক্য অত্যন্ত ব্যাপক। নিরক্ষীয় অঞ্চলে তাপমাত্রা সারা বছর অধিক থাকে। এখানে সর্বোচ্চ ও সর্বনিম্ন তাপের পার্থক্য সাধারণত কম। বার্ষিক গড় তাপমাত্রা ২২০-৩৪০ সেলসিয়াস পর্যন্ত। এ অঞ্চলটিতে বিস্তৃত জলভাগ থাকায় প্রচুর জলীয়বাষ্প প্রতিদিন বাতাসে মিশে যায় এবং পরিচলন প্রক্রিয়ায় বৃষ্টিপাত হয়ে থাকে। বার্ষিক বৃষ্টিপাতের পরিমাণ ১৭০-২৫০ সেন্টিমিটার। এ অঞ্চলে বায়ুর চাপের পরিবর্তনের হার কম এবং অয়ন বায়ুর প্রবেশ থাকায় বায়ুপ্রবাহের বেগ অধিক হয়। ভূমধ্যসাগরীয় অঞ্চলে গ্রীষ্ম ও শীতকালীন তাপমাত্রা যথাক্রমে ২১০-২৭০ সে. এবং ৪০-১০°সে. এর মধ্যে থাকে। বৃষ্টিবহুল শীতকাল ও বৃষ্টিহীন গ্রীষ্মকাল এ অঞ্চলের জলবায়ুর প্রধান বৈশিষ্ট্য। এখানে বার্ষিক বৃষ্টিপাত ২৫-৭৫ সে.মি. পর্যন্ত হয়। পাবর্ত্য অঞ্চলে অত্যধিক তুষারপাত হয়। এ অঞ্চলের উপর দিয়ে উত্তর পূর্ব অয়ন বায়ু প্রবাহিত হয় আবার শীতকালে পশ্চিমা বায়ু প্রবাহিত হয়। উপরের আলোচনা থেকে স্পষ্ট জলবায়ুর নিয়ামক এবং ভৌগোলিক বিস্তৃতি উভয়টির ব্যাপকতর পার্থক্য যেমন নিরক্ষীয় ও ভূমধ্যসাগরীয় জলবায়ুতে পরিলক্ষিত হয়; তার প্রভাবে এ দুই জলবায়ুর উপাদানগত পার্থক্যও ব্যাপক।"
        }
      ]
    },
    {
      "number": "8",
      "uddipok": "রাফি ও সাফি চন্দ্রমাসের মাঝামাঝিতে কুয়াকাটায় বেড়াতে এসে রাতের বেলা পানির গর্জন ও চাঁদের আলোর পানি সৌন্দর্য দেখ বিমোহিত হয়। তবে ৭-৮ দিন পর চন্দ্রের আলো কম থাকায় পানির সেই গর্জন অনেকটাই স্তিমিত হয়ে আসে।",
      "tag": "ISCM 23",
      "sub_questions": [
        {
          "label": "ক",
          "question": "জোয়ারের বান বলতে কী বোঝো?",
          "explanation": "প্রবল জোয়ারের প্রবাহ কোনো কোনো নদীর মোহনা (হুগলি, ভারত) দিয়ে খুব প্রবলবেগে স্থলভাগের মধ্যে প্রবেশ করলে যে অবস্থায় সৃষ্টি করে তাকে জোয়ারের বান বলে।"
        },
        {
          "label": "খ",
          "question": "প্রতিদিন একাধিকবার জোয়ার-ভাটা হয় ব্যাখ্যা করো।",
          "explanation": "প্রতিদিন একাধিকবার জোয়ার-ভাটা হয়। পৃথিবীর কোনো স্থানে মূলত চাঁদের আকর্ষণে জোয়ার-ভাটা সংঘটিত হয়। পৃথিবীর আহ্নিক গতির কারণে কোনো একটি স্থান দিনে দুইবার চাঁদের বরাবর হয়। ফলে এ স্থান জোয়ার এবং বিপরীত স্থানে ভাটা হয়। অর্থাৎ প্রতিদিন একই স্থানে একাধিক বার জোয়ার-ভাঁটা হয়।"
        },
        {
          "label": "গ",
          "question": "উদ্দীপকের প্রথমোক্ত সময়ে পানির গর্জন কেন সৃষ্টি হয়েছিল? ব্যাখ্যা করো।",
          "explanation": "উদ্দীপকের প্রথমোক্ত সময়টি ছিল পূর্ণিমা। এ সময় তীব্র জোয়ার তথা তেজ কটাল (Spring tide) সংঘটিত হয়। ফলে সমুদ্রের পানির গর্জন শোনা যায়। চাঁদ ও সূর্যের জোয়ার সৃষ্টি করার ক্ষমতার অনুপাত ১১:৫। পূর্ণিমায় পৃথিবীর একদিকে সূর্য ও অপরদিকে চাঁদ থাকে এবং সমসূত্রে (same line) অবস্থান করে। এর ফলে চাঁদ ও সূর্যের আকর্ষণ শক্তি একই সঙ্গে কার্যকরী হয়। সূর্যের আকর্ষণ চাঁদের আকর্ষণের তুলনায় কম হলেও উভয়ের মিলিত আকর্ষণ প্রবল। পূর্ণিমা তিথীতে ভূপৃষ্ঠের যে স্থানে চাঁদের প্রভাবে মূখ্য (primary) জোয়ার হয়, সেই স্থানে সূর্যের প্রভাবে গৌণ (secondary) জোয়ার হয়। ফলে তা ভরা কটালের সৃষ্টি করে এবং সমুদ্রের পানি গর্জে ওঠে।"
        },
        {
          "label": "ঘ",
          "question": "উদ্দীপকের উক্ত দুই সময়ের ঘটনার ফলাফল ব্যাখ্যা করো।",
          "explanation": "নিম্মের অনুরূপ: উদ্দীপকে উল্লিখিত বঙ্গোপসাগর সংলগ্ন উপকূলীয় অঞ্চলে জোয়ার- ভাটার প্রভাব নিম্নে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। v. জোয়ারের পানি সেচে সহায়তা করে। যেমন: অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}