{
  "title": "আইডিয়াল কলেজ, মতিঝিল ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "শিলার মধ্যে লৌহজাতীয় খনিজ পদার্থ থাকলে তা অক্সিজেনের সংস্পর্শে এসে ধীরে ধীরে 'মরিচা পড়ে। স্বাভাবিক অবস্থায় অক্সিজেন শিলারাশিকে খন্ডবিখন্ড না করতে পারলেও জলীয়বাষ্পের সাথে মিশে চূর্ণবিচূর্ণ করে। অক্সিজেনের এরূপ রাসায়নিক ক্রিয়াকে অক্সিডেশন বলে"
        },
        {
          "label": "খ",
          "question": "",
          "explanation": "ভূঅভ্যন্তরস্থ গলিত ম্যাগমার সাথে প্রচুর পরিমাণে গ্যাসীয় পদার্থ মিশ্রিত থাকে। গ্যাসীয় পদার্থের চাপে ম্যাগমা অনেক সময় ঊর্ধ্বমুখী হয়ে ভূপৃষ্ঠে বের হয়ে আসার চেষ্টা করে। কিন্তু কোনো কারণে ম্যাগমা ভূপৃষ্ঠে পৌঁছাতে না পেরে ভূপৃষ্ঠের নিচে জমাটবদ্ধ হয় এবং ঊর্ধ্বমুখী চাপের সৃষ্টি করে। এতে করে সেখানে ভূপৃষ্ঠের অংশবিশেষ গম্বুজের আকার ধারণ করে ল্যাকোলিথ পর্বতে পরিণত হয়। সাধারণত গ্যাসীয় পদার্থের চাপ কোনো কারণে জমে গেলে কিংবা ম্যাগমীয় পরিবেশে শিলার গলন বন্ধ হয়ে ম্যাগমার উৎপাদন জমে গেলে এরূপ গম্বুজ পর্বতের সৃষ্টি হতে পারে।"
        },
        {
          "label": "গ",
          "question": "উদ্দীপকের ছকের A, B ও C মন্ডলের মধ্যে কোনটিতে Cro-Fc-Si-Ma Ni-Fe-Si-ma এর অবস্থান রয়েছে? মন্ডলীটির ব্যাখ্যা দাও।",
          "explanation": "উদ্দীপকের ছকের A, B, C মন্ডলের মধ্যে 'B' অর্থাৎ গুরুমণ্ডলের মধ্যে Cro-Fe-Si-Ma ও Ni-Fe-Si-Ma এর অবস্থান রয়েছে। নিম্নে উক্ত মন্ডল সম্পর্কে ব্যাখ্যা দেওয়া হলো: কেন্দ্রমন্ডলের উপর হতে চতুর্দিকে প্রায় ২৮৯৫ কি.মি. পর্যন্ত মন্ডলটিকে গুরুমণ্ডল বলে। সিলিকন, ম্যাগনেসিয়াম প্রভৃতি ভারী ধাতুগুলোর সংমিশ্রণেই এ মন্ডলটি গঠিত। ঘনত্ব অনুসারে ধাতুগুলোর সংবিন্যাস নিচ হতে উপরের দিকে ক্রমেই গুরু হতে লঘু। এর উপরাংশে ব্যাসল্ট জাতীয় উপাদানে গঠিত। এজন্যই এ স্তরকে ব্যাসল্ট অঞ্চল বলা হয়। সিলিকন (Si) ও ম্যাগনেসিয়াম (Mg) দ্বারা এ মণ্ডলটি গঠিত বলে একে সীমা (Sima) ও বলা হয়। এর ঘনত্ব প্রায় ৮। এ মন্ডলটি বেশ উত্তপ্ত। কিন্তু চারপাশের প্রচন্ড চাপে এটি সম্ভবত কঠিন অবস্থায় রয়েছে। প্রচণ্ড চাপে এর উপাদানগুলো তরল ও কঠিনের মাঝামাঝি অবস্থায় তথা কর্দমাক্ত অবস্থায় থাকতে পারে বলে অনেকে মতামত দিয়েছেন। সুতরাং বলা যায় যে, ভূঅভ্যন্তরের এই স্তরটির গঠন বৈশিষ্ট্যের জন্য ভূপৃষ্ঠের অন্যান্য স্তরগুলোর মধ্যে স্থিতিশীল অবস্থা বিরাজ করে।"
        },
        {
          "label": "ঘ",
          "question": "",
          "explanation": "ছকের 'A' দ্বারা অশ্মমণ্ডল এবং 'C' দ্বারা কেন্দ্রমণ্ডলকে বোঝানো হয়েছে। উক্ত মন্ডল দুটির গঠন বৈশিষ্ট্যের তুলনামূলক বিশ্লেষণ করা হলো: অশ্মমণ্ডল হলো ভূত্বকের পরের স্তর এবং গুরুমণ্ডলের উপরের স্তর। এ স্তরকে শিলামণ্ডলও বলা হয়। এটি নানা প্রকার শিলা ও খনিজ উপাদান দ্বারা গঠিত। এর গভীরতা ৩০ থেকে ৬৪ কি.মি. পর্যন্ত বিস্তৃত। এ স্তরটি অক্সিজেন, সিলিকন, অ্যালুমিনিয়াম, লৌহ, ক্যালসিয়াম, সোডিয়াম, পটাসিয়াম প্রভৃতি উপাদান নিয়ে গঠিত। এর গভীরতা মহাদেশীয় অঞ্চলের নিচে সর্বাপেক্ষা বেশি এবং মহাসাগরের নিচে সর্বাপেক্ষা কম। অপরদিকে, ভূঅভ্যন্তরের সর্বশেষ স্তর তথা গুরুমণ্ডলের পরের স্তরটি হলো কেন্দ্রমণ্ডল। এ স্তরটি লৌহ, নিকেল, পারদ, সীসা প্রভৃতি কঠিন ও ভারী পদার্থ দ্বারা গঠিত। এ স্তরে নিকেল ও লৌহের পরিমাণ বেশি থাকে। এ স্তরটি পৃথিবীর কেন্দ্রের চারদিকে প্রায় ৩,৪৭৫ কি.মি. পর্যন্ত বিস্তৃত। কেন্দ্রমণ্ডল দুটি অংশে বিভক্ত। যথা: ১. বহিঃকেন্দ্রমণ্ডল, ২. অন্তঃকেন্দ্রমণ্ডল। ভূকম্পনের 'Q' ও 'S' তরঙ্গ বিশ্লেষণ করে জানা যায় যে, কেন্দ্রমণ্ডলের বাইরের অংশটি তরল এবং ভেতরের অংশটি কঠিন অবস্থায় রয়েছে। সুতরাং বলা যায়, দুটি মণ্ডলের গঠনগত ও অবস্থানগত তারতম্যের কারণে দুই মন্ডলের মধ্যে দুই ধরনের বৈশিষ্ট্য পরিলক্ষিত হয়।"
        }
      ]
    },
    {
      "number": "2",
      "uddipok": "টাঙ্গাইলের ভাওয়ালগড় কলেজের একদল শিক্ষার্থী শীতের ছুটিতে বান্দরবান বেড়াতে যায়। সেখানে মাটির গঠন ও ঢালের ভিন্নতা দেখতে পায়। একই কলেজের আরেকদল শিক্ষার্থী চাঁদপুর অঞ্চলে বেড়াতে গিয়ে মৃত্তিকা গঠনের ভিন্নতা দেখতে পায়।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "বিচূর্ণীভূত পদার্থসমূহ ক্ষয়সাধনের 'ফলে অপসারিত হলে নিচের অবিকৃত শিলা দৃষ্টিগোচর বা নগ্ন হয়। এ প্রক্রিয়াকে নগ্নীভবন বলে।"
        },
        {
          "label": "খ",
          "question": "",
          "explanation": "ভূপৃষ্ঠের 'বিভিন্ন স্থানে বিভিন্ন প্রক্রিয়ার মাধ্যমে মালভূমির সৃষ্টি হয়। বেশিরভাগ মালভূমি পর্বত সৃষ্টি প্রক্রিয়ার সাথে সম্পর্কযুক্ত। মালভূমি যেমন ভূঅভ্যন্তরীণ শক্তির প্রভাবে সৃষ্টি হতে পারে, তেমনি বহিঃজ শক্তির প্রভাবেও উৎপত্তি হতে পারে। যেমন- ১. সংকোচনশীল দুটি ভূগাঠনিক প্লেটের একটি যখন অপরটির নিচে ঢুকে গেলে; ২. বিশলাকৃতির শিলাস্তরের চারপাশ ক্ষয় হয়ে; ৩. চ্যুতির ফলে কোনো ভূভাগ উপরে উঠে গেলে; ৪. আগ্নেয়গিরির অগ্ন্যুৎপাতের ফলে লাভা সঞ্চিত হয়ে; ৫. ভঙ্গিল পর্বত গঠনের সময়; ৬. ক্ষয়কার্যের মাধ্যমে; ৭. বায়ুবাহিত পদার্থ সঞ্চিত হয়ে মালভূমি গঠন করতে পারে।"
        },
        {
          "label": "গ",
          "question": "",
          "explanation": "উদ্দীপকের কলেজটি মধুপুর ও ভাওয়াল গড় অঞ্চলের অন্তর্গত; যা প্লাইস্টোসিনকালের সোপানসমূহের অন্তর্গত। উক্ত অঞ্চলের ভূমিরূপ সম্পর্কে ব্যাখ্যা করা হলো- ভাওয়াল ও মধুপুর গড় অন্যলের উত্তরে পুরাতন ব্রহ্মহ্মপুত্র এবং দক্ষিণে বুড়িগঙ্গা নদী অবস্থিত। এর আয়তন ৪,১০৫ বর্গকি.মি.। এ চত্বরের উচ্চতা উত্তরদিকে সমুদ্র সমতল থেকে ৩০.৫ মিটার এবং দক্ষিণদিকে ৬ মিটার। উত্তরাংশ পার্শ্ববর্তী প্লাবনভূমি থেকে অনেক উঁচু এবং প্রান্তভাগ খাড়া ঢালবিশিষ্ট। দক্ষিণ দিক ক্রমশ ঢালু হয়ে প্লাবন সমভূমির সাথে মিশে গেছে। এ অঞ্চলের পূর্বদিকে ঢালু এবং ছয়টি সমান্তরাল চ্যুতি লক্ষণীয়। এ অঞ্চলের মৃত্তিকা ধূসর ও লালচে বর্ণের হয়।"
        },
        {
          "label": "ঘ",
          "question": "",
          "explanation": "শিক্ষার্থীদের ভ্রমণকৃত অঞ্চল দুটি হলো যথাক্রমে বান্দরবান যা টারশিয়ারি যুগের পাহাড়সমূহের এবং ফরিদপুর যা সাম্প্রতিককালের প্লাবন সমভূমির অন্তর্গত। উক্ত দুটি অঞ্চলের ভূপ্রকৃতির তুলনামূলক বিশ্লেষণ করা হলো: টারশিয়ারী যুগের পাহাড়সমূহ: বাংলাদেশের দক্ষিণ-পূর্ব, উত্তর ও উত্তর-পূর্বাঞ্চলের পাহাড়সমূহ এ অঞ্চলের অন্তর্গত। টারশিয়ারী যুগে হিমালয় পর্বত উত্থিত হওয়ার সময় এসকল পাহাড়ের সৃষ্টি হয়েছে। এ পাহাড়গুলো বেলে পাথর, শেল ও কর্দম দ্বারা গঠিত। এটি দুটি ভাগে বিভক্ত। এক দক্ষিণ-পূর্বাঞ্চলে পাহাড়সমূহ, দুই, উত্তর-পূর্বাঞ্চলের পাহাড়সমূহ। দক্ষিণ-পূর্বাঞ্চলের পাহাড়সমূহের উচ্চতা কিছুটা বেশি। এর গড় উদ্ভা ৬২০ মিটার। এখানকার মাটি সাধারণত অনুর্বর এবং কৃষিকাজের জন্য অনুপযোগী।' এখানে পত্রঝরা ও সবুজ পত্রবিশিষ্ট বনভূমি রয়েছে। সাম্প্রতিককালের প্লাবন সমভূমি: টারশিয়ারী যুগের পাহাড়সমূহ এবং প্লাইস্টোসিনকালের সোপানসমূহ ছাড়া সমগ্র বাংলাদেশ নদীবিধৌত এক বিস্তীর্ণ সমভূমি। অসংখ্য ছোট-বড় নদী বাংলাদেশের সর্বত্র জালের মতো ছড়িয়ে রয়েছে। সমতলভূমির উপর দিয়ে এ নদীগুলো প্রবাহিত হওয়ার কারণে বর্ষাকালে বন্যার সৃষ্টি হয়। বছরের পর বছর এভাবে বন্যার সঙ্গে পরিবাহিত মাটি সঞ্চিত হয়ে এ প্লাবন সমভূমি গঠিত হয়েছে। এ প্লাবন সমভূমির আয়তন প্রায় ১,২৪,২৬৬ বর্গকিলোমিটার। এ সমভূমি বাংলাদেশের উত্তর অংশ থেকে উপকূলের দিকে ক্রমনিম্ন। সমগ্র সমভূমির মাটির স্তর খুব গভীর এবং ভূমি খুবই উর্বর। এখানে কৃষিকাজ ভালো হয়। ফরিদপুর অঞ্চলের দিকে সমুদ্রের নিকটবর্তী হওয়ায় এখানকার ভূমি সমতল কিন্তু কিছুটা নিচু। সুতরাং বলা যায় যে, উল্লিখিত দুটি অঞ্চলের ভূপ্রকৃতির গঠন বৈশিষ্ট্যের মধ্যে পার্থক্য রয়েছে বলে মনে করি।"
        }
      ]
    },
    {
      "number": "3",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "ভূআলোড়ন কী",
          "explanation": "ভূত্বকের উপর ক্রিয়াশীল মৃদু বা প্রবল, ধীর বা আকস্মিক, উল্লম্ব বা আনুভূমিক সবধরনের আলোড়নকে একত্রে ভূআলোড়ন বলে।"
        },
        {
          "label": "খ",
          "question": "",
          "explanation": "তাপমাত্রার পার্থক্যের কারণে বিচূর্ণীভবন ঘটে। উষ্ণ মরু অঞ্চলে দিনে তাপমাত্রা অত্যধিক বৃদ্ধি পায় এবং রাতে খুবই কমে যায়। ফলে সেখানে তাপীয় পীড়নে শিলারাশি চূর্ণবিচূর্ণ হয়ে বিচূর্ণীভবন ঘটায়। দিনে উত্তপ্ত ও রাতে শীতল হওয়ার ফলে শিলার বাইরের স্তরে পীড়নের সৃষ্টি হয়ে বাকল মোচন, ক্ষুদ্রকণা বিশারণ, শিলাগাত্রে অসংখ্য ফাটলের সৃষ্টি ইত্যাদি প্রক্রিয়ায় বিচূর্ণীভবন ঘটে। তাই বলা যায়, উষ্ণ অঞ্চলে উত্তাপের পার্থক্যের কারণে বিচূর্ণীভবনের অন্যতম কারণ।"
        },
        {
          "label": "গ",
          "question": "",
          "explanation": "উদ্দীপকের 'ক' ভূমিরূপটি হলো ভি-আকৃতির উপত্যকা। এটি নদীর ক্ষয়কার্যের ফলে সৃষ্টি হয়। নিচে চিত্রসহ উক্ত ভূমিরূপটির ব্যাখ্যা করা হলো: পার্বত্য অবস্থায় নদীর সঞ্চয় ক্রিয়া অপেক্ষা ক্ষয়ক্রিয়াই অধিক। ফলে পার্বত্য অবস্থায় নদীর উপত্যকা গঠিত হয়ে থাকে। পর্বত হতে প্রবল বেগে নামবার সময় নদীর প্রবল স্রোত বড় বড় শিলাখণ্ড বহন করে নিম্নদিকে অগ্রসর হয়। পর্বতসমূহ কঠিন শিলা দ্বারা গঠিত বটে, কিন্তু মাঝে মাঝে নরম শিলাও থাকে। নদীখাতের পার্শ্ব অপেক্ষা নিম্ন দিকের শিলা বেশি কোমল হলে পার্শ্বিক ক্ষয় অপেক্ষা উল্লম্ব ক্ষয় বেশি হয়। এরূপে ক্রমশ ক্ষয় পেতে পেতে নদী উপত্যকা ইংরেজি 'V' (ডি) আকৃতির হয় যা 'V' আকৃতির উপত্যকা নামে পরিচিত।"
        },
        {
          "label": "ঘ",
          "question": "",
          "explanation": "উদ্দীপকের 'খ' বলতে বদ্বীপ এবং 'গ' বলতে বর্তুলাকার গর্তকে বোঝানো হয়েছে। উক্ত ভূমিরূপ দুটির গঠন বৈশিষ্ট্য বিশ্লেষণ করা হলো: 'বদ্বীপ' হলো নদীবিধৌত সমতলভূমি। এটি নদীর বার্ধক্য অবস্থায় সৃষ্টি হয়। এ সময় নদীর গতিবেগ কম থাকে। আমরা জানি, নদীর পানির সাথে শিলাচূর্ণ, বালি, কাদা প্রভৃতি তলানিরূপে সঞ্চিত থাকে। নদীর পানি মোহনায় সমুদ্রের লবণ মিশ্রিত পানি এ তলানি পড়তে বিশেষভাবে সাহায্য করে। নদী যখন কম স্রোতহীন সমুদ্রে পড়ে, তা হলে ঐ সমস্ত তলানি নদীর মুখে জমতে জমতে নদীমুখ সরু হতে থাকে এবং কালক্রমে ঐ চরাভূমি সমুদ্রের পানির উপর উঁচু হয়ে উঠে। তখন একধরনের ত্রিভুজাকার নতুন ভূমির সৃষ্টি হয়, যা বদ্বীপ নামে পরিচিত। অপরদিকে বর্ষাকালে নদীর গতিবেগ বেশ বৃদ্ধি পায়। সেসময় নদীর চলার পথে কোনো কোনো স্থানে নদীর পানি প্রবল বেগে চক্রাকারে ঘুরতে থাকে। এতে নদীর তলদেশে নরম মাটি ক্ষয় হয় এবং অপসারিত হয়ে বড় ধরনের গর্তের সৃষ্টি করে। যাকে বর্তুলাকার গর্ত বলে। সুতরাং বলা যায় যে, দুটি ভূমিরূপ দু'ধরনের অবস্থায় সৃষ্টি হয়। প্রথমটি বদ্বীপ যা নদীর গতিবেগ কমে গিয়ে তলানি জমে সৃষ্টি হয় এবং দ্বিতীয়টি বর্তুলাকার গর্ত যা নদীর গতিবেগ প্রবল হয়ে গিয়ে নদীর নিচের দিকে ভূ-ভাগ ক্ষয় ভূত হয়ে গর্তের সৃষ্টি করে।"
        }
      ]
    },
    {
      "number": "4",
      "uddipok": "জনাব ফজলুল হক রাজধানী ঢাকায় তাঁর পুত্রের বাসায় বেড়াতে আসেন। কিছুদিনের মধ্যেই তাঁর শ্বাসকষ্ট, বমি-বমিভাব, মাথা ধরা প্রভৃতি উপসর্গ দেখা দেয়। তিনি গ্রামে ফিরে যাবার জন্য অস্থির হয়ে ওঠেন এবং গ্রামে ফিরে নির্মল পরিবেশে আবার সুস্থ হয়ে ওঠেন।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "শীতপ্রধান দেশে উদ্ভিদ জন্মানোর জন্য বাগানে স্বচ্ছ কাচের ঘর তৈরি করা হয়। এ ঘরকে গ্রিনহাউস বলে।"
        },
        {
          "label": "খ",
          "question": "",
          "explanation": "শিল্পায়ন হলো শিল্পের দিকে ধাবিত হয়ে শিল্পের উন্নতিসাধন করা। এর ফলে অর্থনৈতিক অগ্রগতি সাধিত হলেও শিল্পে বর্জ্য পদার্থ, শিল্প থেকে উৎপন্ন কার্বন-ডাইঅক্সাইড প্রভৃতি বিভিন্ন ধরনের বিষাক্ত গ্যাস নিঃসরণ করে থাকে। এগুলো প্রতিনিয়ত অধিক পরিমাণে উৎপাদন হওয়ার ফলে বায়ুমণ্ডলে গিয়ে বায়ুর সাথে মিশে যায়। এর ফলে বায়ুর যে স্বাভাবিক উপাদান তা বৃদ্ধি পেয়ে বিশ্বব্যাপী তাপমাত্রা বেড়ে যায়। এছাড়া ওজোনস্তরের এসব ক্ষতিকর গ্যাস বৃদ্ধির ফলে উক্ত স্তর ধ্বংস করছে। ফলে সূর্য থেকে আগত রশ্মি পৃথিবীতে আসার ফলে পৃথিবীব্যাপী তাপমাত্রা বৃদ্ধি পাচ্ছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত দূষণ হলো বায়ু দূষণ। উক্ত বায়ু দূষণের প্রভাব বিশ্লেষণ করা হলো: সময়ের বহুল আলোচিত একটি বিষয় হচ্ছে বায়ু দূষণ যা রাজধানী ঢাকাসহ দেশের বিভিন্ন জায়গায় ব্যাপকহারে বেড়েই চলেছে। সম্প্রতি ইউনিভার্সিটি অব ব্রিটিশ কলম্বিয়ার হেলথ ইফেক্ট ইনস্টিটিউট ও ইনস্টিটিউট ফর হেলথ মেট্রিকস অ্যান্ড ইভ্যালুয়েশন ২০১৯, বৈশ্বিক বায়ু দূষণের ঝুঁকিবিষয়ক প্রতিবেদন প্রকাশ করেছে। সেখানে স্পষ্ট করে বলা হয়েছে বিশ্বের যে পাঁচটি দেশের শতভাগ মানুষ দূষিত বায়ুর মধ্যে বসবাস করে, তার মধ্যে বাংলাদেশ অন্যতম। ২০১২ সালে বায়ু দূষণ সারা বিশ্বে ৭ মিলিয়ন মানুষ মারা গেছে। চলতি বছরে বায়ু দূষণের প্রভাবে বিশ্বের প্রায় ৭০ লাখ মানুষের অকাল মৃত্যু ঘটতে পারে। সেই সঙ্গে বায়ু দূষণে অর্থনীতিতে বড় ধরনের প্রভাব ফেলবে। বাণিজ্যিক কর্মকান্ডের কেন্দ্রগুলোতে সমস্যাটি প্রকট আকার ধারণ করেছে। বিশ্বস্বাস্থ্য সংস্থার তথ্যমতে পৃথিবীর শতকরা প্রায় ৯১ ভাগ মানুষ নির্মল বায়ু সেবন থেকে বঞ্চিত হচ্ছে। প্রতিবছর বিশ্বের প্রায় ৩৩ লাখ মানুষের মৃত্যুর কারণ হলো বায়ু দূষণ। এসবের মাঝে ৭৫ শতাংশরই মৃত্যু ঘটে হার্ট অ্যাটাক বা স্ট্রোক থেকে, বাকি ৭৫ শতাংশ হয় ফুসফুসের রোগে। শুধু তাই নয়, এত মৃত্যুর ৭৫ শতাংশ ঘটে এশিয়া মহাদেশে, যেখানে বায়ু দূষণের মাত্রা ভয়াবহ বিশেষ করে চীন এবং ভারতে। কিন্তু সাম্প্রতিক কিছু গবেষণা এ ব্যাপারটাকে আরও শক্তপোক্ত করেছে যে, দূষিত বায়ু বেশকিছু দিক দিয়ে আমাদের ক্ষতি করতে সক্ষম। যেমন- শুক্রাণুর ক্ষতি, জন্মগত ত্রুটি, স্ট্রোকের ঝুঁকি, কিডনির রোগ, উচ্চ রক্তচাপ, মানসিক স্বাস্থ্যের ওপর প্রভাব, হার্ট অ্যাটাক ইত্যাদি। বায়ু দূষণ মানসিক সমস্যাও বাড়ায়। দেখা যায় বায়ু দূষণের পরিমাণ যত বেশি হয়, মানুষের হতাশা, বিষাদ, অস্থিরতা এবং অন্যান্য নেতিবাচক অনুভূতির প্রকোপ ততই বেশি হয়। বায়ু দূষণের সাথে ডায়াবেটিসের ঝুঁকি বাড়ার বেশ গুরুত্বপূর্ণ সম্পর্ক আছে বলে যুক্তরাষ্ট্রের গবেষণায় জানা যায়। বায়ুমণ্ডলে ওজোন স্তর পাতলা হয়ে যায়, ফলে এর প্রভাব পড়ে জলবায়ুর ওপর এবং তা বিশ্বব্যাপী জলবায়ু পরিবর্তনের কারণ হয়ে দাঁড়ায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বায়ুদূষণের প্রতিকার নিয়ে ব্যাখ্যা করা হলো: বায়ু দূষণ প্রতিরোধের জন্য সর্বোত্তম উপায় হলো অক্সিজেন তৈরির ফ্যাক্টরি নামে, পরিচিত গাছ পর্যাপ্ত পরিমাণে লাগাতে হবে। বায়ু দূষণ কমানোর জন্য আরেকটি পন্থা হলো' বড় বড় গাছ কাটার উপর"
        }
      ]
    },
    {
      "number": "5",
      "uddipok": "শিলা তার শিক্ষকের কাছে পৃথিবীর বিভিন্ন অঞ্চলের জলবায়ুর ভিন্নতার কারণ জানতে চাইলে তিনি বেশকিছু কারণ ব্যাখ্যা করেন। তিনি এও বলেন জলবায়ুর ভিন্নতার কারণে মানুষের জীবনযাপনপ্রণালিতেও তারতম্য দেখা যায়। শুধু তাই নয়, \"পুরো জীবজগতের জীবনব্যবস্থাই এই জলবায়ু দ্বারা প্রভাবিত হয়।\"",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "যখন কোনো নির্দিষ্ট উষ্ণতার বায়ুতে সর্বাধিক পরিমাণে জলীয়বাষ্প থাকে তখন সে বায়ুকে পরিপূক্ত বায়ু বলে।"
        },
        {
          "label": "খ",
          "question": "",
          "explanation": "জীবের বেঁচে থাকার জন্য বায়ুমন্ডলের ভূপৃষ্ঠ সংলগ্ন স্তর অর্থাৎ ট্রাপোস্ফিয়ার সবচেয়ে বেশি গুরুত্বপূর্ণ। কারণ, ভূপৃষ্ঠ সংলগ্ন এ স্তরেই জীবের বিশেষ করে মানুষের বেঁচে থাকার প্রয়োজনীয় উত্তাপ ও অক্সিজেন ও অন্যান্য গ্যাসীয় উপাদানের অনুপাত আদর্শ স্থানীয়। এছাড়া মেঘ, বৃষ্টি, কুয়াশা, বায়ুপ্রবাহ প্রভৃতি প্রাকৃতিক উপসর্গগুলো এ স্তরের মধ্যেই সীমাবদ্ধ। এককথায় বলা চলে জীবনধারণের জন্য ট্রাপোস্ফিয়ার স্তরটি সবচেয়ে বেশি গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিলার শিক্ষকের কাছে জানতে চাওয়া বিষয়টি হলো জলবায়ুর ভিন্নতার কারণ। নিচে তিনটি কারণ ব্যাখ্যা করা হলো: ১. অক্ষাংশজনিত কারণে জলবায়ুর ভিন্নতা লক্ষ করা যায়। নিরক্ষরেখায় সূর্যরশ্মি লম্বভাবে কিরণ দেয় বলে সেখানে সর্বাপেক্ষা উষ্ণ হয়। নিরক্ষরেখা হতে উত্তরে বা দক্ষিণে যতই অগ্রসর হয় তখন সূর্যরশ্মি তীর্যকভাবে পড়ে। ফলে দিন ও রাতের কমবেশি পার্থক্য হতে থাকে। মেরু অঞ্চলে সূর্যের আলো বেশিক্ষণ থাকে না বলে তাপমাত্রা অনেক কম থাকে। পরীক্ষা করে দেখা গেছে যে, গড়ে প্রতি ১০ অক্ষাংশে ১০ সেলসিয়াস উষ্ণতা হ্রাস পায়। ২. সমুদ্রস্রোত জলবায়ুর ভিন্নতায় ভূমিকা রাখে। যেমন: উষ্ণ স্রোত যে সমস্ত এলাকার কাছ দিয়ে প্রবাহিত হয় সেসব এলাকার জলবায়ু উষ্ণ হয়। অন্যদিকে শীতল স্রোত যেসব এলাকার নিকট দিয়ে প্রবাহিত হয় সেসব অঞ্চলের জলবায়ু শীতল হয়। ৩. এছাড়া উচ্চতাজনিত কারণেও জলবায়ুর ভিন্নতা লক্ষ করা যায়। যে স্থান যত বেশি উঁচু সে স্থান তত বেশি শীতল হয়। এ কারণে কোনো স্থান উষ্ণমণ্ডলে অবস্থিত হলেও অত্যধিক উচ্চতার জন্য বেশি উষ্ণ হতে পারে না। কারণ, ১৬৫ মিটার উচ্চতার জন্য ১০ সেলসিয়াস তাপ কমে যায়। সুতরাং বলা যায় যে, উপরোউল্লিখিত তিনটি কারণ- অক্ষাংশ, সমুদ্রস্রোত ও উচ্চতা প্রভৃতি যা জলবায়ুর ভিন্নতায় গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত শিক্ষকের শেষোক্ত উক্তিটি হলো পুরো জীবজগতের জীবনব্যবস্থা জলবায়ু দ্বারা প্রভাবিত হয়। উক্ত উক্তিটি বিশ্লেষণ করা হলো: পৃথিবীর সর্বত্র একইরূপে জলবায়ু বিরাজ করে না। পৃথিবীর বিভিন্ন স্থানের জলবায়ু, ভূপ্রকৃতি, উদ্ভিদ, প্রাণী, কৃষিব্যবস্থা ও মানুষের জীবনযাত্রার মধ্যে রয়েছে যথেষ্ট পার্থক্য। জৎলবায়ুর উপর ভিত্তি করে গড়ে উঠে কৃষিব্যবস্থা। পৃথিবীর সবস্থানে যেমন কৃষিজ ফসল ভালো হয় না তেমনি সবস্থান প্রাণী বা উদ্ভিদের জীবনধারণ তথা বেঁচে থাকা সম্ভব নয়। জলবায়ুর ভিন্নতা জীবজগতের জীবনযাত্রাকে ভিন্ন-ভিন্নভাবে প্রভাবিত ও নিয়ন্ত্রণ করে। জলবায়ুর ভিন্নতার কারণে পৃথিবীর বিভিন্ন অঞ্চলে বিভিন্ন প্রকার জীবজন্তু বাস করে। অর্থাৎ অনুকূল পরিবেশ না পেলে কোনো জীবজন্তু স্বাভাবিক জীবনযাপন করতে পারে না। মৌসুমি জলবায়ু অঞ্চলে প্রধানত হিংস্র মাংসাশী, তৃণভোজী এবং গৃহপালিত জীবজন্তু যেমন-গরু, ছাগল, ঘোড়া, মহিষ, বাঘ, ভাল্লুক, চিতাবাঘ, হরিণ, ছাগল, কুকুর, বিড়াল প্রভৃতি বসবাস করে। অন্যদিকে ভূমধ্যসাগরীয় জলবায়ু অঞ্চলে হিংস্র ও মাংসাশী প্রাণী দেখা যায় না বললেই চলে। পৃথিবীর এক এক অঞ্চলের বসতি এক এক ধরনের। জলবায়ুর ওপর ভিত্তি করে, এ সমস্ত বসতি গড়ে উঠেছে। যেমন- তুন্দ্রা অঞ্চলের বাসগৃহে সাধারণত জানালা থাকে না। অধিক বৃষ্টিবহুল অঞ্চলে বাসগৃহের চাল কিছুটা ঢালু করা হয়। আবার ভূমিকম্পন অঞ্চলের বাসগৃহ অধিকাংশ কাঠ দ্বারা নির্মিত। নিরক্ষীয় অঞ্চল এবং অধিক শীতপ্রধান অঞ্চলে জনবসতি খুবই বিরল। আবার মৌসুমি জলবায়ু অঞ্চলে জনবসতি ঘন সন্নিবিষ্ট'। সুতরাং বলা যায় যে, জলবায়ুর ভিন্নতা জীবজগতের জীবনব্যবস্থা তথা বাসস্থান নির্মাণ থেকে শুরু করে খাদ্যাভ্যাস, পোশাক পরিচ্ছদ তথা সংস্কৃতি প্রভৃতি ক্ষেত্রে গুরুত্বপূর্ণ প্রভাববিস্তার করে থাকে।"
        }
      ]
    },
    {
      "number": "6",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "আর্দ্র বায়ুর তাপমাত্রা যখন শিশিরাঙ্কের নিচে নেমে যায়, তখন অতিরিক্ত জলীয়বাষ্প ঘনীভূত হয়ে জলকণায় পরিণত হয়। এভাবে বাষ্প থেকে জলকণায় রূপান্তরের প্রক্রিয়াকে ঘনীভবন বলে।"
        },
        {
          "label": "খ",
          "question": "",
          "explanation": "কোনো একটি স্থানের দৈনন্দিন আর্দ্রতা, বায়ুপ্রবাহ, বৃষ্টিপাত, বায়ুচাপ প্রভৃতি গড় অবস্থাকে আবহাওয়া বলে। অন্যদিকে, কোনো একটি অণঞ্চলের আবহাওয়ার উক্ত উপাদানগুলোর ৩০-৪০ বছরের গড় অবস্থাকে জলবায়ু বলে। আবহাওয়ার উপাদানগুলোর প্রতিদিনের গড় অবস্থা নির্ণয় করা হয়। অন্যদিকে জলবায়ুর দীর্ঘদিন তথা ৩০-৪০ বছরের গড় অবস্থা বের করতে হয়। এ কারণে আবহাওয়া পরিবর্তনশীল বিষ্ণু জলবায়ু পরিবর্তনশীল নয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'A' অঞ্চল বলতে 'দক্ষিণ-পূর্ব এশিয়ার মৌসুমি জলবায়ু অঞ্চলকে বোঝানো হয়েছে। উক্ত অঞ্চলে মৌসুমি জলবায়ু উৎপত্তির কারণ ব্যাখ্যা করা হলো: ঋতুভেদে বায়ুর চাপের তারতম্যের জন্য মৌসুমি বায়ুর উৎপত্তি হয়। গ্রীষ্মকালে সূর্য উত্তর গোলার্ধে অবস্থান করে। এসময় সূর্য কর্কটক্রান্তির উপর লম্বভাবে কিরণ দেয় বলে এ অঞ্চলে নিম্নচাপ বিরাজ করে। তখন দক্ষিণ গোলার্ধের ক্রান্তীয় উচ্চচাপ বলয় হতে দক্ষিণ-পূর্ব অয়ন বায়ু নিরক্ষরেখা অতিক্রম করে নিম্নচাপ কেন্দ্রে চলে আসে। এ বায়ুই মূলত গ্রীষ্মের মৌসুমি বায়ু। আবার, শীতকালে সূর্য দক্ষিণ গোলার্ধে চলে যাওয়ায় সেখানে নিম্নচাপ এবং উত্তর গোলার্ধে উচ্চচাপ বিরাজ করে। ফলে উত্তর গোলার্ধের স্থলভাগ হতে দক্ষিণের নিম্নচাপের দিকে প্রবাহিত হয়। এ বায়ু উত্তর-পূর্ব দিক হতে আসে বলে একে উত্তর-পূর্ব মৌসুমি বায়ু বলে। এছাড়া গ্রীষ্মকালে এ অঞ্চলে আর্দ্র গ্রীষ্মকাল এবং শীতকালে মৌসুমি জলবায়ুর উল্লেখযোগ্য বৈশিষ্ট্য হলো এর ফলে গ্রীষ্মকালে বেশি বৃষ্টিপাত হয় এবং শীতকালে বৃষ্টিপাত হয় না বললেই চলে। মূলত গ্রীষ্মকালে দক্ষিণ-পূর্ব মৌসুমি বায়ুতে পর্যাপ্ত জলীয়বাষ্প থাকে বলেই বৃষ্টিপাত হয়। অন্যদিকে শীতকালে দক্ষিণ-পূর্ব মৌসুমি বায়ু শুষ্ক বলে জলীয়বাষ্প থাকে না। ফলে বৃষ্টিপাত হয় না। সুতরাং বলা যায় যে, উপরোউল্লিখিত সূর্যের অবস্থানজনিত কারণ ও বায়ুর চাপের তারতম্যজনিত উক্ত অঞ্চলে মৌসুমি জলবায়ু পরিলক্ষিত হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'B' ও 'C' অঞ্চলে জলবায়ু বলতে যথাক্রমে ভূমধ্যসাগরীয় জলবায়ু ও নিরক্ষীয় জলবায়ুর অবস্থাকে বোঝায়। উক্ত অঞ্চল দুটির জলবায়ুর বৈশিষ্ট্যের পার্থক্য তথা সাদৃশ্য ও বৈসাদৃশ্য বিশ্লেষণ করা হলো: সাদৃশ্যসমূহ: নিরক্ষীয় জলবায়ু ও মৌসুমি জলবায়ু অঞ্চলভুক্ত এলাকায় মেঘ ও বৃষ্টিপাত পরিলক্ষিত হয়। উভয় অঞ্চলের জলবায়ু মহাদেশীয় স্থানসমূহে দেখা যায়। উভয় অঞ্চলেই উষ্ণতম ও শীতলতম মাসের উত্তাপের পার্থক্য বেশি থাকে। বৈসাদৃশ্যসমূহ: সাধারণত নিরক্ষরেখার উভয় পার্শ্বে ৫° উত্তর ও ৫° দক্ষিণ অক্ষাংশের মধ্যে নিরক্ষীয় জলবায়ু দেখতে পাওয়া যায়। অন্যদিকে মৌসুমি জলবায়ু মহাদেশসমূহের পূর্বাংশে ১৫° হতে ৩০° উত্তর ও দক্ষিণ অক্ষাংশের মধ্যে দেখতে পাওয়া যায়। নিরক্ষরেখার উপরে অবস্থিত বলে এটি নিরক্ষীয় অঞ্চলের জলবায়ু। অন্যদিকে ক্রান্তীয় অঞ্চলে অবস্থিত বলে ক্রান্তীয় মৌসুমি জলবায়ু বলা হয়। নিরক্ষীয় অঞ্চলে সারা বছরব্যাপী সূর্য লম্বভাবে কিরণ দেওয়ায় উষ্ণতা সর্বদা বেশি থাকে। অন্যদিকে, মৌসুমি জলবায়ু অঞ্চলে সূর্য গ্রীষ্মকালে লম্বাভাবে কিরণ দেওয়ায় কেবল এ ঋতুতেই তাপ বেশি থাকে। নিরক্ষীয় অঞ্চলের গড় তাপমাত্রা ২২° হতে ৩৪° সে.। অন্যদিকে মৌসুমি অঞ্চলের গড় তাপমাত্রা গ্রীষ্মকালে ২১°-৩২° সে. এবং শীতকালে গড় তাপমাত্রা ১০°-২১° সে.। সুতরাং বলা যায় যে, নিরক্ষীয় জলবায়ু ও মৌসুমি জলবায়ু অঞ্চল দুটিতে সাদৃশ্যের চেয়ে বৈসাদৃশ্য বেশি পরিলক্ষিত হয়।"
        }
      ]
    },
    {
      "number": "7",
      "uddipok": "",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "চাঁদের আকর্ষণে যে জোয়ার হয়, তাকে মুখ্য জোয়ার বলে।"
        },
        {
          "label": "খ",
          "question": "",
          "explanation": "অমাবস্যা ও পূর্ণিমা তিথির ভরা কটালের জোয়ারের পানি সংকীর্ণ খাড়ি ও মোহনা দিয়ে দেশের ভেতরে প্রবেশ করে। জোয়ারের পানি যতই অগ্রসর হয় ততই সংকীর্ণ ও অগভীর নদীর মধ্যে প্রবেশ করে, বাধাপ্রাপ্ত হয়ে ফুলে ওঠে এবং প্রাচীরের মতো উঁচু হয়ে অগ্রসর হতে থাকে। সংকীর্ণ খাড়ি ও মোহনা দিয়ে জোয়ারের পানি প্রাচীরের মতো খাড়া হয়ে অগ্রসর হলে তাকে জোয়ারের বান বলে।"
        },
        {
          "label": "গ",
          "question": "",
          "explanation": "চিত্রদ্বয়ে ইঙ্গিতকৃত ঘটনা দুটো হলো জোয়ারভাটা। উত্ত জোয়ারভাটা উপকূলীয় অধিবাসীদের উপর ইতিবাচক ও নেতিবাচক উভয় ধরনের প্রভাবই প্রতিফলিত হয়। নিম্নে তা ব্যাখ্যা করা হলো: জোয়ারের সময় পানি বৃদ্ধি পায় বলে সমুদ্রগামী জাহাজের পক্ষে নদীবন্দরে প্রবেশে সুবিধা হয়। আবার ভাটার সময় জাহাজ স্রোতের সঙ্গে অনায়াসে সমুদ্রে এসে পড়ে। যেমন- চট্টগ্রাম, চালনা, কলকাতা, লন্ডন প্রভৃতি কন্দরে জোয়ারের সময় জাহাজ বন্দরে প্রবেশ করে এবং ভাটার সময় সমুদ্রে বের হয়ে আসে। এছাড়া জোয়ারভাটার ফলে নদীর পানি নির্মল থাকে। দৈনিক দু'বার করে জোয়ারভাটার ফলে নদীতে সঞ্চিত সব আবর্জনা ধুয়ে মুছে পরিষ্কার হয়ে যায়। আবার জোয়ারভাটার ফলে পলিমাটি পড়ে নদীর মুখ বন্ধ হয়ে যেতে পারে না। ফলে সারাবছর নৌচলাচলের যোগ্য হয়। অধিকন্তু, জোয়ারভাটার ফলে উপকূলীয় এলাকার সমতলভূমিতে লবণ চাষ করা হয়। যেমন- বাংলাদেশের কক্সবাজার উপকূলীয় এলাকায় লবণ চাষ করা হয়। সুতরাং বলা যায় যে, জোয়ারভাটার ফলে উপরোল্লিখিত ইতিবাচক প্রভাব থাকলেও কিছু কিছু স্থানে জোয়ারের ফলে জোয়ারের বান হয়। এতে ভূমি চাষাবাদের অনুপযুক্ত হয়ে ওঠে। তথাপি জোয়ার আমাদের সকলের জন্য আশীর্বাদস্বরূপ বলে মনে করি।"
        },
        {
          "label": "ঘ",
          "question": "",
          "explanation": "চিত্রে 'A' দ্বারা পূর্ণিমার সময়ের তেজ কটাল বা ভরা কটাল এবং 'B' দ্বারা অষ্টমী তিথির সময়কার মরা কটালের ছবি দেখানো হয়েছে। উক্ত জোয়ার দুটির মধ্যে তুলনামূলক বিশ্লেষণ করা হলো: পূর্ণিমার সময় সূর্য ও চন্দ্র পৃথিবীর দুপাশে অবস্থান করে। তখন চন্দ্র ও সূর্য উভয়ের আকর্ষণে উভয় পার্শ্বের পানি ফুলে ওঠে যাকে মুখ্য জোয়ার বা ভরা কটাল বলে। আবার, অষ্টমী তিথিতে সূর্য ও চন্দ্র, পৃথিবীর সাথে সমকোণে অবস্থান করে। এতে চন্দ্র ও সূর্যের মধ্যকার আকর্ষণের কারণে দুপাশের পানি সমান ফুলে ওঠে না। অর্থাৎ চন্দ্র, সূর্যের চেয়ে অনেক ছোট হওয়ার পরও পৃথিবীর নিকটবর্তী হওয়ায় এর আকর্ষণে পানি ফুলে ওঠে। অন্যদিকে সূর্যের বিরোধিতার কারণে সূর্যের দিকে, পানি বেশি ফুলে ওঠে না বলে সূর্যের দিকে ভাটা হয়। এ অবস্থায় পানি স্ফীত হয় না বলে একে মরা কটাল বলে। সুতরাং বলা যায় যে, জোয়ারভাটা হলো চন্দ্র সূর্যের আকর্ষণজনিত ঘটনা। যখন চন্দ্র ও সূর্য পৃথিবীর দু'পাশে থাকে তখন পানি স্ফীত হয় বেশি। যার কারণে মুখ্য জোয়ার বা ভরা কটাল হয়। অন্যদিকে চন্দ্র ও সূর্যে পৃথিবীর সমকোণে থাকায় বিপরীতমুখী আকর্ষণ থাকায় পানি বেশি স্ফীত হয় না বলে মরা কটালের সৃষ্টি হয়।"
        }
      ]
    },
    {
      "number": "8",
      "uddipok": "একটি মহাসাগর যার উত্তর-পশ্চিম দিকে পৃথিবীর ৬ষ্ঠতম মহাদেশ এবং উত্তর-পূর্বে ৩য় বৃহত্তম মহাদেশ অবস্থিত। উক্ত মহাসাগরের উত্তর অংশের স্রোতসমূহের সাহায্যে ইউরোপ ও উত্তর আমেরিকার বাণিজ্যিক, সাংস্কৃতিক কার্যক্রম সম্পন্ন হয়ে থাকে।",
      "tag": "ISCM 25",
      "sub_questions": [
        {
          "label": "ক",
          "question": "",
          "explanation": "মৌসুমি বায়ুর প্রভাবে উত্তর ভারত মহাসাগরের উত্তর উপকূল বরাবর যে স্রোত প্রবাহিত হয়, তাকে মৌসুমি স্রোত বলে।"
        },
        {
          "label": "খ",
          "question": "",
          "explanation": "স্থলভাগ থাকলে সমুদ্রস্রোত প্রবাহিত হওয়ার সময় স্থলভাগে বাধাপ্রাপ্ত হয়ে দিক পরিবর্তন করে দেয়। যেমন- আটলান্টিক মহাসাগরের দক্ষিণ নিরক্ষীয় স্রোতটি দক্ষিণ আমেরিকার সেন্টরক অন্তরীপে বাধা পেয়ে তা দুটি নতুন স্রোতের সৃষ্টি করে। স্থলভাগ না থাকলে এ স্রোতটি সোজা পশ্চিম দিকে চলে যেত। অনুরূপভাবে, স্থলভাগের অবস্থানের ফলে দক্ষিণে প্রশান্ত মহাসাগরে পেরু স্রোত ও ভারত মহাসাগরে পশ্চিম অস্ট্রেলিয়া স্রোতের সৃষ্টি হয়েছে। তাই বলা যায়, কতিপয় সমুদ্রস্রোতের উৎপত্তির মূলে রয়েছে স্থলভাগের অবস্থান।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত মহাসাগরটি হলো আটলান্টিক মহাসাগর। উক্ত মহাসাগরের উত্তর অংশের স্রোতসমূহ- উপসাগরীয় স্রোত, উত্তর নিরক্ষীয় স্রোত, সুমেরু স্রোত, ল্যাব্রাডর স্রোত, গিনি স্রোত ও ইরমিনজার প্রভৃতি ব্যাখ্যা করা হলো। দক্ষিণ নিরক্ষীয় স্রোতের প্রধান শাখাটি নিরক্ষরেখা অতিক্রম করে দক্ষিণ আমেরিকার উত্তর উপকূল দিয়ে অগ্রসর হয়ে ক্যারিবিয়ান সাগরে প্রবেশ করে। সেখানে পূর্বদিক হতে আগত উত্তর নিরক্ষীয় স্রোতের একটি শাখা স্রোত এর সাথে মিলিত হয়। এ মিলিত স্রোতটি কেইয়েন স্রোত নামে তথা হতে আরও উত্তর-পশ্চিম দিকে অগ্রসর হয়ে মেক্সিকো উপসাগরে প্রবেশ করে। মেক্সিকো উপসাগর উৎপত্তি হয়ে বলে এ স্রোতের নাম উপসাগরীয় স্রোত। এটি তিনটি শাখায় বিভক্ত হয়। যথা- উত্তর আটলান্টিক স্রোত, ক্যানারি স্রোত, পশ্চিম গ্রিনল্যান্ড স্রোত। নিরক্ষরেখার উত্তরে যে উষ্ণ স্রোতটি পূর্ব হতে সোজা পশ্চিম দিকে প্রবাহিত হয়, তাকে উত্তর নিরক্ষীয় স্রোত। এটি মূলত ক্যানারি স্রোতের বর্ধিত অংশ। এরপর উত্তর মহাসাগর হতে গ্রিনল্যান্ডের দুই দিক দিয়ে যে দুটি শীতল স্রোত দক্ষিণ দিকে প্রবাহিত হয় তাদের সুমেরু স্রোত বলে। মেরুদেশীয় বায়ুর প্রভাবে এবং উত্তর মহাসাগর ও উত্তর আটলান্টিক মহাসাগরের পানির লবণাক্ততার পার্থক্যের দরুন এ স্রোতের উৎপত্তি হয়। উক্ত স্রোত দুটি দক্ষিণ দিকে প্রবাহিত হয়ে ল্যাব্রাডর উপদ্বীপের নিকট মিলিত হয়। এ মিলিত স্রোতটি ল্যাব্রাডর স্রোত নামে পরিচিত। এছাড়া ক্যানারী স্রোতের একটি ক্ষুদ্র শাখা গিনি উপমহাসাগরে প্রবেশ করে যাকে গিনি স্রোত বলা হয়। এটি একটি উষ্ণ স্রোত। আরও একটি স্রোত রয়েছে তা হলো ইরমিনজার স্রোত। উত্তর মহাসাগর হতে ইরমিনজার নামক একটি শীতল স্রোত আইসল্যান্ডের পূর্ব ও দক্ষিণ উপকূল দিয়ে দক্ষিণ দিকে প্রবাহিত হয়। কিছুদূর গিয়ে এটি উত্তর আটলান্টিক স্রোতের উত্তর দিকের কতিপয় ঘূর্ণাবর্তের মধ্যে বিলীন হয়ে যায়। সুতরাং বলা যায়, উল্লিখিত স্রোতগুলো উত্তর আটলান্টিক মহাসাগরে বিভিন্ন বায়ু ও স্থলভাগের প্রভাবে বৈচিত্র্যময় অবস্থার সৃষ্টি করে।"
        },
        {
          "label": "ঘ",
          "question": "",
          "explanation": "মানবজীবনে সমুদ্রস্রোতের প্রয়োজনীয়তা অনস্বীকার্য। উক্তিটি বিশ্লেষণ করা হলো: নাতিশীতোষ্ণ এবং হিমমণ্ডলের অনেক সমুদ্রে শীতকালে পানি জমে বরফ হয়ে যায়। এরূপ অঞ্চলে উষ্ণস্রোত প্রবাহিত হলে সমুদ্রের পানি বরফে পরিণত হতে পারে না। যেমন- উপসাগরীয় উষ্ণ স্রোতের দরুন নরওয়ের উত্তর উপকূলে শীতকালেও বরফ জমে না। সুতরাং বন্দরগুলোর পথ কথ হতে পারে না। ফলে ব্যবসা-বাণিজ্য সহজতর হয়। সামুদ্রিক জাহাজ চলাচলের উপর সমুদ্রস্রোতের যথেষ্ট প্রভাব রয়েছে। স্রোতের অনুকূলে জাহাজ চালিয়ে অতি শীঘ্রই গন্তব্য স্থানে যাওয়া যায়। এতে সুলভে মালপত্র রপ্তানি ও আমদানি করা সহজ হয়। হিমশৈল উষ্ণ স্রোতের সংস্পর্শে আসলে গলে যায় এবং তার সাথে প্রবাহিত মাটি, কাদা, উদ্ভিদ প্রভৃতি পানির তলদেশে সঞ্চিত হয়ে চড়াভূমির সৃষ্টি করে। যেমন- নিউফাউন্ডল্যান্ডের নিকটে এরূপ এক বিরাট চড়ার সৃষ্টি হয়ে মৎস্যক্ষেত্র গড়ে উঠেছে। ফলে এ অঞ্চল মৎস্য ব্যবসায় প্রসিদ্ধ। মগ্ন চড়ার নিকট উষ্ণ ও শীতল স্রোতের মিলনস্থল মাছের প্রিয় খাদ্য প্লাঙ্কটন বেশি পরিমাণে পাওয়া যায়। যেমন-নিউফাউন্ডল্যান্ড, ব্রিটিশ দ্বীপপুঞ্জ, নরওয়ে ও জাপান উপকূলে মৎস্যশিল্প গড়ে উঠার পশ্চাতে রয়েছে উষ্ণ ও শীতল স্রোতের মিলন। সমুদ্র তীরবর্তী দেশসমূহের জলবায়ুর উপর সমুদ্রস্রোতের প্রত্যক্ষ ও পরোক্ষ প্রভাব রয়েছে। যেসব দেশের নিকট দিয়ে উষ্ণ স্রোত প্রবাহিত। হয় সেসব দেশের উত্তাপ বেশি থাকে এবং উষ্ণ স্রোতের উপর প্রবাহিত বায়ুতে অধিক জলীয়বাষ্প থাকে। ফলে স্থলভাগের উপর দিয়ে জলীয়বাষ্প প্রবাহিত হওয়ার সময় বৃষ্টিপাত ঘটায়। এতে সেখানে ফসল অনেক ভালো হয়। সুতরাং উপরিউক্ত আলোচনা হতে বলা যায়, সমুদ্রস্রোত মানবজীবনে প্রত্যক্ষ ও পরোক্ষভাবে ইতিবাচক প্রভাববিস্তার করে। তাই মানবজীবনে সমুদ্রস্রোতের প্রয়োজনীয়তা অনস্বীকার্য উক্তিটি যুক্তিযুক্ত।"
        }
      ]
    }
  ]
}