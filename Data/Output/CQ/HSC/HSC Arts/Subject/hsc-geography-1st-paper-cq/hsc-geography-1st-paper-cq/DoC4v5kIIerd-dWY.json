{
  "title": "বিয়াম মডেল কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "BMSC 23",
      "sub_questions": [
        {
          "label": "ক",
          "question": "পর্বত কাকে বলে ?",
          "explanation": "ভূ-পৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "ভঙ্গিল পর্বত কীভাবে সৃষ্টি হয়?",
          "explanation": "সমুদ্র তলদেশের বিস্তৃত অবনমিত স্থানে দীর্ঘকাল ধরে বিপুল পরিমাণ পলি এসে জমা হওয়ায় এর চাপে অবনমিত স্থান আরও নিচে নেমে যায়। পরবর্তীতে ভূআলোড়ন বা ভূমিকম্পের ফলে এবং পার্শ্ববর্তী সুদৃঢ় ভূমিখণ্ডের প্রবল পার্শ্বচাপের কারণে ঊর্ধ্বভাঁজ ও নিম্নভাঁজের সৃষ্টি হয়। বিস্তৃত এলাকা জুড়ে এ সমস্ত ঊর্ধ্ব ও নিম্নভাঁজ সংবলিত ভূমিরূপ মিলেই ভঙ্গিল পর্বত গঠিত হয়।"
        },
        {
          "label": "গ",
          "question": "উদ্দীপকে 'গ' পর্বতের বর্ণনা দাও।",
          "explanation": "উদ্দীপকে 'গ' চিহ্নিত পর্বত হলো ল্যাকেলিথ পর্বত। নিম্মের অনুরূপ: ভূগর্ভস্থ গলিত ম্যাগমা ভূআন্দোলন বা অন্য কোনো নৈসর্গিক কারণে ভূত্বকের দুর্বল অংশ দিয়ে প্রবল বেগে ভূপৃষ্ঠে বের হয়ে আসতে চায়। কিন্তু প্রায়ই তা ওপরে আসার পথে বাধাপ্রাপ্ত হয়ে ভূত্বকের নিচেই সঞ্চিত হয় এবং উর্ধ্ব চাপের কারণে ওপরের শিলাস্তর স্ফীত হয়ে গম্বুজ আকার ধারণ করে। জমাট ম্যাগমা দ্বারা গঠিত এরূপ পর্বতকে গম্বুজ বা ল্যাকোলিথ পর্বত বলে। যুক্তরাষ্ট্রের হেনরি পর্বত এর প্রকৃষ্ট উদাহরণ।"
        },
        {
          "label": "ঘ",
          "question": "উদ্দীপকে 'ক' ও 'খ' চিহ্নত পর্বতের পার্থক্য বিশ্লেষণ করো।",
          "explanation": "নিম্মের অনুরূপ: উদ্দীপকের 'ক' এবং 'খ' চিহ্নিত পর্বত হলো যথাক্রমে ভঙ্গিল পর্বত এবং আগ্নেয় বা সঞ্চয়জাত পর্বত। ভূপৃষ্ঠের অতি উচ্চ, সুবিস্তৃত এবং খাড়া ঢালবিশিষ্ট শিলাস্তূপকে পর্বত বলে। পর্বত নানা প্রকারে গঠিত হয়। তবে উৎপত্তির কারণ ও গঠন অনুসারে পর্বতকে কয়েকটি ভাগে ভাগ করা হয়েছে। নিচে ভঙ্গিল পর্বত ও আগ্নেয় বা সঞ্চয়জাত পর্বতের পার্থক্য বিশ্লেষণ করা হলো: ভঙ্গিল পর্বত আগ্নেয় বা সঞ্চয়জাত পর্বত i. বিস্তৃত অঞ্চল জুড়ে শিলায় ঢেউ-এর মতো ভাঁজ পড়ে যে পর্বতের সৃষ্টি হয় তাকে ভঙ্গিল পর্বত বলে। i. আগ্নেয়গিরির লাভা সঞ্চিত হয়ে এ প্রকার পর্বত গঠিত হয় বলে একে আগ্নেয় বা সঞ্চয়জাত পর্বত বলা হয়। ii. ভাঁজ ভঙ্গিল পর্বতের প্রধান বৈশিষ্ট্য। এ পর্বতে অনেক শৃঙ্গ থাকে। ii. এ পর্বতের আকৃতি সাধারণত শঙ্কু বা মোচার (conical) মতো হয়। iii. এ পর্বতের শিলাস্তরের মাঝে আগ্নেয় ও রূপান্তরিত শিলা দেখা যায়। iii. সঞ্চয়জাত পর্বতগুলোতে লাভা স্তরের মাঝে প্রস্তর খন্ড ও ছাই দেখতে পাওয়া যায়। iv. পৃথিবীর দীর্ঘ ও উচ্চতম পর্বতগুলো এ শ্রেণির। iv. এ পর্বতের উচ্চতা ও ঢাল মাঝারি ধরনের হয়ে থাকে। v. এশিয়ার হিমালয়, দক্ষিণ আমেরিকার আন্দিজ, ইউরোপের আল্পস এ পর্বত শ্রেণীর উদাহরণ v. জাপানের ফুজিয়ামা, ইতালির ভিসুভিয়াস উদাহরণ।"
        }
      ]
    },
    {
      "number": "2",
      "uddipok": "হারিস সাহেব বিবিসি'র খবরে জানতে পারেন যে হঠাৎ তীব্র কম্পনে মুহূর্তের মধ্যে পশ্চিম ভারতীয় দ্বীপের হাইতি শহরটি প্রায় ধ্বংসস্তূপে পরিণত হয়েছে। পরের দিনই তিনি ডিসকভারি চ্যানেলে দেখলেন প্রশান্ত মহাসাগরীয় একটি দ্বীপের ফাটল দিয়ে ভূ-অভ্যন্তরের গলিত পদার্থ বের হচ্ছে।",
      "tag": "BMSC 23",
      "sub_questions": [
        {
          "label": "ক",
          "question": "বিচূর্ণীভবনের সংজ্ঞা দাও।",
          "explanation": "শিলারাশির চূর্ণবিচূর্ণ হওয়ার প্রক্রিয়াই বিচূর্ণীভবন।"
        },
        {
          "label": "খ",
          "question": "স্তূপ পর্বত কী?",
          "explanation": "স্তূপ পর্বত ভূপৃষ্ঠে চ্যুতির ফলে সৃষ্ট। ভূ-আন্দোলন বা অন্য কোনো প্রাকৃতিক কারণে ভূ-ত্বক কখনও কখনও খাড়াভাবে ফেটে যায় বা চ্যুতির সৃষ্টি করে। পরবর্তীকালে আরও একটি ভূআন্দোলনের ফলে দুটি চ্যুতি রেখার মধ্যবর্তী স্থান ঊর্ধ্বচাপে উত্থিত হলে অথবা উভয়পার্শ্বের ভূ-ভাগ অবনমিত হলে মধ্যবর্তী অংশ পর্বতের ন্যায় দাঁড়িয়ে থাকে। এভাবে গঠিত পর্বতই স্তূপ পর্বত।"
        },
        {
          "label": "গ",
          "question": "উদ্দীপকের বিবিসি প্রচারিত দুর্যোগ সৃষ্টির কারণ ব্যাখ্যা করো।",
          "explanation": "নিম্মের অনুরূপ: উদ্দীপকে বিবিসি প্রচারিত দুর্যোগটি মূলত ভূমিকম্প। সাধারণত ভূপাত, শিলাচ্যুতি, তাপের হ্রাস-বৃদ্ধি, ভূগর্ভস্থ বাষ্প, আগ্নেয়গিরির অগ্ন্যুৎপাত ভূগর্ভের চাপের হ্রাসবৃদ্ধি প্রভৃতি নানাবিধ কারণে ভূমিকম্প সংঘটিত হয়। নিচে ভূমিকম্প সৃষ্টির কারণগুলো বর্ণনা করা হলো- ভূপাত: হঠাৎ কোনো কারণে পাহাড় বা পর্বত থেকে যখন বিশাল কোনো শিলা খণ্ড ভূত্বকের উপর ধসে পড়ে; ভূমিকম্প হয়। শিলাচ্যুতি বা শিলাতে ভাঁজের সৃষ্টি: কোনো কারণে ভূপৃষ্ঠের অভ্যন্তরে বড় ধরনের শিলাচ্যুতি ঘটলে বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাম্প: পৃথিবীর অভ্যন্তরে অত্যধিক তাপের কারণে বাম্পের সৃষ্টি হয়। এই বাষ্প ভূত্বকের নিম্নভাগে ধাক্কা দেওয়ার ফলে প্রচণ্ড ভূকম্পন অনুভূত হয়। ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস বা বৃদ্ধি হলে তার প্রভাবে ভূমিকম্প হয়। আগ্নেয়গিরির অগ্ন্যুৎপাত: অগ্ন্যুৎপাতের সময় জ্বালামুখ দিয়ে প্রবলবেগে বাষ্প, লাভা প্রভৃতি বের হতে থাকে, ফলে ভূমিকম্প হয়। হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে এবং ভূমিকম্প হয়। পার্বত্য অঞ্চলে বনভূমি ধ্বংস ও পাহাড় কাটা: কোনো কারণে পাহাড় কাটা হলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "হারিস সাহেবের পরের দিন দেখা দুর্যোগটির প্রভাব বিশ্লেষণ করো।",
          "explanation": "নিম্মের অনুরূপ: উদ্দীপকের ইঙ্গিতকৃত বিষয়টি আগ্নেয়গিরির অগ্ন্যুৎপাত। আগ্নেয়গিরি হতে নির্গত লাভা ভস্ম, কর্দম প্রভৃতি প্রবলবেগে ঊর্ধ্বে ওঠে চারদিকে বহুদূর গিয়ে পড়ে এবং পার্শ্ববর্তী গ্রাম, নগর, শস্যক্ষেত্র প্রভৃতি ধ্বংস হয়। ১৮৭৯ সালে ইতালির ভিসুভিয়াস আগ্নেয়গিরির অগ্ন্যুৎপাতের ফলে হারকিউলেনিয়াম ও 'পম্পেই (Pompei) নামক দুটি নগর উত্তপ্ত লাভা ও ভস্মরাশির মধ্যে ডুবে গিয়েছিল। ক্রাকাতোয়ার অগ্ন্যুৎপাতেও ৩৫০টি গ্রামসহ প্রায় হাজার লোকের জীবনহানি ঘটে। ১৯৮৬ সালে মেক্সিকোর আগ্নেয়গিরির অগ্ন্যুৎপাত ও লাভার ফলে কয়েক হাজার লোকের প্রাণহানি ঘটে। অগ্ন্যুৎপাতের এই মারাত্মক প্রভাব মানবজীবনে ধ্বংসকারী। কিন্তু এর কিছু সুফলও রয়েছে। যেমন- i. অগ্ন্যুৎপাতের ফলে ভূগর্ভস্থ লাভা ভূপৃষ্ঠে সঞ্চিত হয়ে মালভূমি, সমভূমি, দ্বীপ ও পর্বতের সৃষ্টি করে। ii. মৃত আগ্নেয়গিরির জ্বালামুখে পানি সঞ্চিত হয়ে হ্রদ এবং অগ্ন্যুৎপাতের ফলে সংলগ্ন এলাকা ধসে গহ্বরের সৃষ্টি হয়। এগুলো সুন্দর পর্যটন স্থান। iii. উৎক্ষিপ্ত লাভা ও ভস্ম জমির উর্বরতা শক্তিকে বাড়িয়ে দেয়। iv. অগ্ন্যুৎপাতের ফলে ভূঅভ্যন্তরস্থ বহু খনিজ পদার্থ ভূপৃষ্ঠে নিক্ষিপ্ত হয়। V. লাভা স্তূপের নিচে অনেক প্রাচীন সভ্যতার নিদর্শন পাওয়া যায়। vi. আগ্নেয়গিরির উত্তপ্ত ঝর্ণার পানি ঘরবাড়ি গরম রাখার কাজে নিউজিল্যান্ড ও আইসল্যান্ডে ব্যবহৃত হয়। vii. ভূতাপীয় শক্তির উৎস ম্যাগমা বিদ্যুৎশক্তি উৎপাদনের কাজে ব্যবহার করা হয়। সুতরাং দেখা যাচ্ছে, অগ্ন্যুৎপাতের কিছু সুফল থাকলেও আগ্নেয়গিরির অগ্ন্যুৎপাতের ফলে ব্যাপক ক্ষয়ক্ষতি সাধিত হয়; লোকালয় ধ্বংস হয়, অর্থনীতি চরম ক্ষতিগ্রস্ত হয়।"
        }
      ]
    },
    {
      "number": "3",
      "uddipok": "শিলা তার বাবার কাছ থেকে জানতে পারল পৃথিবীর বায়ুমণ্ডল কর্তগুলো স্তরে বিভক্ত। প্রতিটি স্তর-অত্যন্ত গুরুত্বপূর্ণ হলেও পৃথিবীতে জীবের বেঁচে থাকার জন্য একটি স্তর বিশেষ গুরুত্বপূর্ণ, যা সূর্যের ক্ষতিকর রশ্মি শোষণ করে নেয়। এছাড়াও আবহাওয়ার পরিবর্তনের জন্য অপর একটি স্তর বিশেষ প্রয়োজনীয়।",
      "tag": "BMSC 23",
      "sub_questions": [
        {
          "label": "ক",
          "question": "বায়ুমণ্ডল কাকে বলে?",
          "explanation": "ভূপৃষ্ঠের চারদিকে জীব জগতের প্রাণ ধারনের জন্য প্রয়োজনীয় যে - গ্যাসীয় আবরণ পৃথিবীকে বেষ্টন করে আছে তাকে বায়ুমণ্ডল বলে।"
        },
        {
          "label": "খ",
          "question": "কী কী কারণে বায়ুদূষণ ঘটে? ব্যাখ্যা করো।",
          "explanation": "বায়ু দূষণের জন্য দায়ী প্রধান দূষক উপাদানগুলো হলো কার্বন ডাইঅক্সাইড, ধোঁয়া, (exhaust) গ্যাস, সালফার ডাইঅক্সাইড, ক্লোরোফ্লরো কার্বন এবং বিভিন্ন জৈব কণা যেমন- পরাগরেণু ইত্যাদি। অপরিকল্পিতভাবে ঘরবাড়ি ও প্রতিষ্ঠান তৈরির কারণে বাতাস দূষিত হয়। বনভূমি ধ্বংসের কারণে গাছপালা কার্বন ডাইঅক্সাইড গ্রহণ করতে পারছে না। ফলে বায়ুমণ্ডলে এর পরিমাণ বৃদ্ধি পাচ্ছে। এছাড়াও বিভিন্ন মোটরচালিত গাড়ি, শিল্প কারখানায় তেলজাতীয় জ্বালানিসমূহ (ডিজেল, পেট্রোল) অনবরত দহন কার্য (combustion) সম্পন্ন করছে। ফলে বায়ুতে বিভিন্ন দূষক (pollutant) গ্যাসের ঘনত্ব বৃদ্ধি পাচ্ছে। এভাবে CFC, CO₂ এবং অন্যান্য গ্যাস বায়ু দূষণ ঘটাচ্ছে।"
        },
        {
          "label": "গ",
          "question": "আবহাওয়া পরিবর্তনের সাথে সম্পৃক্ত স্তরটির বর্ণনা দাও।",
          "explanation": "আবহাওয়া পরিবর্তনের সাথে সম্পৃক্ত স্তরটি ট্রপোস্ফিয়ার। নিম্মের অনুরূপ: জাউদ্দীপকের 'ক' স্তরটি হলো ট্রপোস্ফিয়ার। এ স্তরের বৈশিষ্ট্যগুলো হলো- i. এটি জীবজগতের জন্য সবচেয়ে গুরুত্বপূর্ণ স্তর। ii. ঋতুভেদে ও ভিন্ন ভিন্ন অক্ষাংশে এর গভীরতার পার্থক্য হয় যেমন: এটি নিরক্ষীয় অঞ্চলে ১৬ কি.মি. এবং মেরু অঞ্চলের দিকে প্রায় ৬ কি.মি.। iii. এই স্তরের গড় গভীরতা প্রায় ১২ কি.মি.। iv. প্রতি ১০০০ মিটারে ৬.৪°C তাপমাত্রা কমতে থাকে। V. এই স্তরের উপরের অংশকে ট্রপোপজ বলে। এটি ৫ কি.মি. পুরু। vi. উপরের দিকে বায়ুতে জলীয়বাষ্প থাকে। vii. আবহাওয়ার প্রায় সকল প্রকার উপাদান ঝড়, বৃষ্টি, বজ্রপাত, মেঘ তুষারপাত মিশ্রিত বায়ুপ্রবাহ, বায়ুচাপ প্রভৃতি এই স্তরে বিদ্যমান। viii. এ স্তরে বায়ু উপরে নিচে উঠানামা করে।। ix. এই স্তরের ঘনত্ব সবচেয়ে বেশি। X. আবহাওয়া ও জলবায়ুজনিত যাবতীয় প্রক্রিয়ার বেশিরভাগ এই স্তরে ঘটে।"
        },
        {
          "label": "ঘ",
          "question": "উদ্দীপকে জীবের অস্তিত্ব রক্ষার জন্য অত্যাবশ্যকীয় স্তরটির গুরুত্ব বিশ্লেষণ করো।",
          "explanation": "উদ্দীপকে জীবের অস্তিত্ব রক্ষার জন্য অত্যাবশ্যকীয় স্তরটি ওজনোস্ফিয়ার। নিম্মের অনুরূপ: উদ্দীপকের 'খ' স্তর বলতে ওজোনোস্ফিয়ার স্তরটিকে বোঝানো হয়েছে। এ স্তরটি সূর্যের অতিবেগুনি রশ্মি (Ultraviolet ray) শোষণের মাধ্যমে পৃথিবীতে জীবকুল ধ্বংস হয়ে যাওয়া থেকে রক্ষা করছে। স্টাটোস্ফিয়ারের ঊর্ধ্বসীমায় ওজোনোস্ফিয়ারের অবস্থান। ওজোন গ্যাসের এ স্তরটি ভূপৃষ্ঠ থেকে উর্ধ্বে প্রায় ২০ হতে ৫০ কিলোমিটারের মধ্যে দেখা যায়। ওজোন স্তরটির প্রভাবে বায়ুমণ্ডলের তাপমাত্রা সহনীয় পর্যায়ে থাকে। কারণ, এ স্তর না থাকলে সূর্যের অতিবেগুনি রশ্মির দহনে প্রাণীর দেহ পুড়ে যেত এবং প্রাণিকুল বিলুপ্ত হয়ে যেত। এ স্তর সূর্যের অতিবেগুনি রশ্মি শোষণ করায় এখানে তাপ ৭৬° সে. পর্যন্ত বৃদ্ধি পায়। তাই ওজোন স্তরের কোনো ক্ষতি (depletion) হলে এ রশ্মি ভূপৃষ্ঠে চলে আসবে এবং তাপমাত্রা অস্বাভাবিকহারে বৃদ্ধি পাবে। এতে প্রাণিজগৎ ধ্বংস হয়ে যাবে। সুতরাং উপরিউক্ত আলোচনা থেকে বলা যায়, ওজোনস্তর সূর্যের অতিবেগুনি রশ্মি শোষণের মাধ্যমে পৃথিবীতে জীবকুলের বসবাস উপযোগী পরিবেশ তৈরিতে গুরুত্বপূর্ণ ভূমিকা পালন করছে।"
        }
      ]
    },
    {
      "number": "4",
      "uddipok": "",
      "tag": "BMSC 23",
      "sub_questions": [
        {
          "label": "ক",
          "question": "বায়ুর আর্দ্রতা কী?",
          "explanation": "বায়ুতে উপস্থিত জলীয়বাষ্পের পরিমাণই হলো আর্দ্রতা।"
        },
        {
          "label": "খ",
          "question": "ফেরেলের সূত্র বুঝিয়ে লেখো।",
          "explanation": "পৃথিবী পশ্চিম থেকে পূর্ব দিকে আবর্তনশীল এবং নিরক্ষরেখা থেকে মেরু অন্যলের দিকে আবর্তনের কারণে গতিবেগ ক্রমান্বয়ে হ্রাস পায়। এ কারণে ঘূর্ণায়মান পৃথিবীপৃষ্ঠে গতিশীল বায়ুপ্রবাহ ও সমুদ্রস্রোত সরাসরি উত্তর দক্ষিণে প্রবাহিত না হয়ে উত্তর গোলার্ধে ডানদিকে এবং দক্ষিণ গোলার্ধে বাম দিকে থেকে যায়। এটাই ফেরেলের সূত্র।"
        },
        {
          "label": "গ",
          "question": "উদ্দীপকে কোন ধরনের বৃষ্টিপাত সংঘটিত হচ্ছে বর্ণনা করো।",
          "explanation": "নিম্মের অনুরূপ: উদ্দীপকে উল্লিখিত প্রথম অঞ্চলের বৃষ্টিপাতের ধরন হলো শৈলোৎক্ষেপ বৃষ্টিপাত। জলীয়বাষ্পপূর্ণ বায়ুর গতিপথে পর্বত থাকলে বাধাপ্রাপ্ত হয়ে বৃষ্টিপাত হয়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোৎক্ষেপ বৃষ্টিপাত (Orographic Rain) বলে। সমুদ্র উপকূলের নিকটবর্তী অঞ্চলে পাহাড়, পর্বত, মালভূমি থাকলে নিকটবর্তী উষ্ণ সমুদ্র থেকে আগত জলীয়বাম্পূর্ণ বায়ু এই উচ্চভূমিতে ধাক্কা খায় এবং ওপরে উঠতে থাকলে শীতল ও ঘনীভূত হয়ে বৃষ্টিপাত ঘটায়। এই অংশকে প্রতিবাত পার্শ্ব বলে। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌঁছালে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকে বৃষ্টিচ্ছায় অঞ্চল (Rain Shadow Area) বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল হিসেবে পরিচিত।"
        },
        {
          "label": "ঘ",
          "question": "উদ্দীপকে 'ক' অঞ্চলে বৃষ্টিপাত হলেও 'খ' অঞ্চল বৃষ্টিহীন কেন বিশ্লেষণ করো।",
          "explanation": "'ক' ও 'খ' যথাক্রমে প্রতিবাত ও অনুবাত পার্শ্ব। শৈলোৎক্ষেপ বৃষ্টিপাতে পাহাড়ের প্রতিবাত পার্শ্বে জলীয়বাষ্পপৃষ্ঠ বায়ু বৃষ্টিপাত ঘটায়। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌছলে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকে বৃষ্টিচ্ছায় অঞ্চল (Rain shadow area) বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল হিসেবে পরিচিত। যেমন- গ্রীষ্মে হিমালয়ের অনুবাত ঢালে অবস্থিত মঙ্গোলিয়ায় বৃষ্টিপাত হয় না।"
        }
      ]
    },
    {
      "number": "5",
      "uddipok": "মিতু শীতের ছুটিতে পঞ্চগড় হতে কক্সবাজারে বেড়াতে গেল। সে পঞ্চগড়ে শীতের তীব্রতা চিন্তা করে অনেক শীতের কাপড় নিয়ে কক্সবাজার পৌছে দেখল সেখানে শীতের তীব্রতা' পঞ্চগড় হতে অনেক কম।",
      "tag": "BMSC 23",
      "sub_questions": [
        {
          "label": "ক",
          "question": "জলবায়ু কী?",
          "explanation": "কোনো অঞ্চলের বায়ুর তাপ, চাপ, বায়ুপ্রবাহ, আর্দ্রতা, বারিপাত ইত্যাদির ৩০-৪০ বছরের গড় অবস্থাই জলবায়ু।"
        },
        {
          "label": "খ",
          "question": "বায়ু উচ্চচাপ থেকে নিম্নচাপের দিকে প্রবাহিত হয় কেন?- ব্যাখ্যা করো।",
          "explanation": "উষ্ণতার তারতম্যের কারণে বায়ু সর্বদা উচ্চচাপ অঞ্চল থেকে নিম্নচাপ অঞ্চলের দিকে প্রবাহিত হয়। উষ্ণতা ও বায়ুর চাপ ব্যাস্তানুপাতে সম্পর্কযুক্ত। কোনো স্থানে বায়ুর উষ্ণতা বাড়লে নিম্নচাপের সৃষ্টি হয় আর উষ্ণতা কমলে উচ্চচাপের সৃষ্টি হয়। ফলে বায়ুপ্রবাহ তখন উচ্চচাপ অঞ্চল থেকে নিম্নচাপ অঞ্চলের দিকে প্রবাহিত হয়।"
        },
        {
          "label": "গ",
          "question": "উদ্দীপকে ভ্রমণকৃত স্থানের তাপমাত্রা বেশি হওয়ার কারণ ব্যাখ্যা করো।",
          "explanation": "উদ্দীপকে ভ্রমণকৃত স্থানে অর্থাৎ কক্সবাজারে তাপমাত্রা বেশি হবার কারণ সমুদ্র হতে কাছাকাছি অবস্থান। সমুদ্রের নিকটবর্তী অঞ্চল সামুদ্রিক জলবায়ু দ্বারা প্রভাবান্বিত হয়। সামুদ্রিক জলবায়ুর প্রভাবে উপকূলবর্তীস্থানে শীত ও গ্রীষ্মের প্রখরতা অনেক কম থাকে। এ কারণে একই অক্ষরেখায় অবস্থিত স্থানসমূহের মধ্যে যে স্থান সমুদ্র হতে যত দূরে সে স্থান গ্রীষ্মকালে তত অধিক গরম এবং শীতকালে তত অধিক শীতল হয়। এজন্য শীতকাল হওয়া সত্ত্বেও সমুদ্র হতে দূরবর্তী পঞ্চগড়ের তুলনায় কক্সবাজারের আবহাওয়া অপেক্ষাকৃত উষ্ণ। সুতরাং উপরিউক্ত আলোচনা থেকে বলা যায়, সমুদ্র হতে কাছাকাছি দূরত্বে অবস্থানের কারণে কক্সবাজারের তাপমাত্রা অপেক্ষাকৃত বেশি।"
        },
        {
          "label": "ঘ",
          "question": "উদ্দীপকে স্থানদ্বয়ের তাপের তারতম্যের তুলনামূলক বিশ্লেষণ করো।",
          "explanation": "উদ্দীপকে উল্লিখিত স্থানন্বয় অর্থাৎ পঞ্চগড় ও কক্সবাজারে তাপের তারতম্যের প্রধান কারণ সমুদ্র হতে দূরত্বের পার্থক্য। নিম্নে এ দুটি স্থানে তাপমাত্রার তারতম্যের তুলনামূলক বিশ্লেষণ করা হলো: জলভাগের অবস্থান কোনো এলাকার জলবায়ুকে মৃদুভাবাপন্ন করে। মৃদুভাবাপন্ন জলবায়ুতে শীত ও গ্রীষ্মের তাপমাত্রার তেমন পার্থক্য হয় না। এজন্য সমুদ্রের কাছাকাছি কক্সবাজারে সারাবছর মৃদুভাবাপন্ন জলবায়ু বিরাজ - করে অর্থাৎ তাপমাত্রার তেমন পার্থক্য পরিলক্ষিত হয় না। অপরদিকে সমুদ্র উপকূল থেকে দূরের এলাকায় শীত, গ্রীষ্ম উভয় চরম হয়। কারণ স্থলভাগ জলভাগ অপেক্ষা দিনের বেলা যেমন দ্রুত উষ্ণ হয় আবার রাতে দ্রুত ঠান্ডা হয়। এজন্য গ্রীষ্মকালে মহাদেশের অত্যন্তর ভাগের এলাকা অত্যন্ত উত্তপ্ত থাকে। আবার শীতকালে প্রচন্ড শীত অনুভূত হয়। এ ধরনের জলবায়ুকে চরমাভাবাপন্ন জলবায়ু বলে, যা পঞ্চগড়ে পরিলক্ষিত হয়। সুতরাং বলা যায়, উল্লিখিত স্থানন্বয়ে সমুদ্র হতে দূরত্বের দরুণ তাপের তারতম্য পরিলক্ষিত হয়। সমুদ্র হতে দূরবর্তী পঞ্চগড়ে তাপের ব্যাপক - পার্থক্য এবং নিকটবর্তী কক্সবাজারে কম তাপের পার্থক্য পরিলক্ষিত হয়।"
        }
      ]
    },
    {
      "number": "6",
      "uddipok": "",
      "tag": "BMSC 23",
      "sub_questions": [
        {
          "label": "ক",
          "question": "সমুদ্রস্রোত কী?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে এক স্থান হতে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "শৈলশিরার অবস্থান সমুদ্রস্রোতকে কীভাবে প্রভাবিত করে?",
          "explanation": "সমুদ্রের তলদেশে শৈলশিরার অবস্থানের ফলে শৈলশিরার উভয়পাশের তলদেশে পানির লবণাক্ততা, ঘনত্ব ইত্যাদির মধ্যে যথেষ্ট পার্থক্য ঘটে, যা পৃষ্ঠস্রোতের গতিপ্রকৃতির ওপর প্রভাব ফেলে। যেমন: আফ্রিকার উত্তরাঞ্চল ও জিব্রাল্টার প্রণালির মধ্যভাগে একটি শৈলশিরা থাকায় আটলান্টিক মহাসাগর থেকে শীতল স্রোত ভূমধ্যসাগরে যেতে বাধাপ্রাপ্ত হয়।"
        },
        {
          "label": "গ",
          "question": "উদ্দীপকের 'খ' এ প্রদর্শিত জোয়ারভাটার বৈশিষ্ট্য ব্যাখ্যা করো।",
          "explanation": "উদ্দীপকের 'খ' চিত্রে অষ্টমী তিথিতে সংঘটিত মরা কাটাল দেখানো হয়েছে। অষ্টমী তিথিতে চাঁদ ও সূর্য সমসূত্রে (Same Line) না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং এর বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে।"
        },
        {
          "label": "ঘ",
          "question": "ক' ও 'খ' এ প্রদর্শিত জোয়ার-ভাটার পার্থক্যের কারণ বিশ্লেষণ করো।",
          "explanation": "ক' ও 'খ' তে যথাক্রমে তেজ কটাল ও মরা কাটাল প্রদর্শিত হয়েছে। এ সময় জোয়ার-ভাটার পার্থক্যের মূল কারণ পৃথিবীর সাথে চন্দ্র ও সূর্যের আপেক্ষিক অবস্থানের পার্থক্য। নিম্মের অনুরূপ: উদ্দীপকে 'ক' জোয়ারটি হলো তেজ কটাল এবং 'খ' জোয়ারটি হলো মরা কটাল। এ দুধরনের জোয়ারের মধ্যে সুস্পষ্ট পার্থক্য বিদ্যমান রয়েছে। অমাবস্যা ও পূর্ণিমা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে। অপরদিকে, অষ্টমী তিথিতে চাঁদ ও সূর্য সমসূত্রে (same line) না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরি হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে। সুতরাং বলা যায়, তেজ কটাল ও মরা কটাল, এ দুটি জোয়ারের মধ্যে পার্থক্য উৎপত্তিগত এবং তীব্রতায়।"
        }
      ]
    },
    {
      "number": "7",
      "uddipok": "'অন্যন্যা উচ্চশিক্ষা গ্রহণের উদ্দেশ্যে একটি দেশে বসবাস করে। এ অঞ্চলে সূর্য লম্বভাবে কিরণ দেয় এবং প্রায় প্রতিদিনই বৃষ্টিপাত হয়। অন্যদিকে তার নিজের দেশের জলবায়ুর প্রকৃতি হলো আর্দ্র গ্রীষ্মকাল এবং শুষ্ক শীতকাল। ঋতু পরিবর্তনের সাথে বায়ুর দিক পরিবর্তিত হয়।",
      "tag": "BMSC 23",
      "sub_questions": [
        {
          "label": "ক",
          "question": "শৈবাল সাগর কোথায় অবস্থিত?",
          "explanation": "শৈবাল সাগর আটলান্টিক মহাসাগরে অবস্থিত।"
        },
        {
          "label": "খ",
          "question": "গ্রিন হাউস প্রক্রিয়া এবং বিশ্ব উষ্ণায়নের মধ্যে সম্পর্ক ব্যাখ্যা করো।",
          "explanation": "মানুষের নেতিবাচক কর্মকাণ্ডের ফলে বায়ুমণ্ডলে কার্বন ডাইঅক্সাইড, মিথেন, নাইট্রাস অক্সাইড ইত্যাদি গ্রিন হাউস গ্যাসের উপস্থিতি পৃথিবীর তাপমাত্রা বৃদ্ধি করছে এবং পৃথিবীপৃষ্ঠ থেকে ছেড়ে দেয়া তাপ পুনরায় ফিরে যেতে বাধা সৃষ্টি করছে। তাপ শোষণের পরিমাণ বৃদ্ধি এবং ক্রমশ উষ্ণতা বৃদ্ধির এ প্রক্রিয়াই গ্রিন হাউস প্রতিক্রিয়া। গ্রিন হাউস গ্যাসসমূহের তাপ শোষণ ও ধারণ ক্ষমতার কারণেই পৃথিবীর তাপমাত্রা উত্তরোত্তর বৃদ্ধি পাচ্ছে যা বিশ্ব উষ্ণায়ন সৃষ্টি করছে। সুতরাং বলা যায়, গ্রিনহাউস প্রতিক্রিয়া ও বিশ্ব উষ্ণায়ন-এর মধ্যে কার্যকারণ সম্পর্ক বিদ্যমান।"
        },
        {
          "label": "গ",
          "question": "উদ্দীপক অনুসারে দেশটি কোন জলবায়ু অঞ্চলের অন্তর্গত? ব্যাখ্যা করো।",
          "explanation": "উদ্দীপক অনুসারে দেশটি নিরক্ষীয় জলবায়ু অঞ্চলের অন্তর্গত। নিম্মের অনুরূপ: উদ্দীপকের 'ক' চিহ্নিত অঞ্চলটি নিরক্ষীয় জলবায়ু অঞ্চল। এ অঞ্চলটির জলাবায়ু নিরক্ষীয় নিম্নচাপ বলয় দ্বারা নিয়ন্ত্রিত। নিরক্ষীয় জলবায়ু অঞ্চলের বৈশিষ্ট্যসমূহ নিম্নরূপ- i. নিরক্ষরেখার উভয় পার্শ্বে ৫° উত্তর ও দক্ষিণ অক্ষাংশের মধ্যে এই জলবায়ু পরিলক্ষিত হয়। ii. নিরক্ষীয় নিম্নচাপ বলয় দ্বারা এ জলবায়ু নিয়ন্ত্রিত হয়। iii. জানুয়ারি ও জুলাই মাসের তাপমাত্রার তেমন কোন পার্থক্য নেই। iv. ঋতু পরিবর্তন দেখা যায় না। V. সারা বছর প্রচুর বৃষ্টিপাত ও অধিক তাপমাত্রা থাকে। vi. বার্ষিক গড় তাপমাত্রা ২২°-৩৪° সে. পর্যন্ত হয়ে থাকে। vii. বার্ষিক গড় বৃষ্টিপাত প্রায় ১৭০-২৫০ সে.মি.। viii. এ অঞ্চলের বায়ু প্রচুর জলীয়বাষ্প ধারণ করে। ix. এ অঞ্চলে বায়ুপ্রবাহের বেগ কম থাকে। X. এ অঞ্চলে সূর্য লম্বভাবে কিরণ দেয়। xi. এখানে সারাবছর পরিচলন প্রক্রিয়ায় বৃষ্টিপাত সংঘটিত হয়। xii. অঞ্চলটির দিনরাত্রির দৈর্ঘ্য প্রায় সমান থাকে। পরিশেষে বলা যায় যে, ভূপ্রকৃতিগত ব্যাপক ভিন্নতা না থাকায় এবং সমুদ্রভাগের অবস্থানের কারণে সমগ্র অঞ্চলে নিরক্ষীয় জলবায়ু একই * রূপ বৈশিষ্ট্যে আবির্ভূত হয়। এ সমরূপতা নিরক্ষীয় অঞ্চলের জলবায়ু • অন্যতম বৈশিষ্ট্য।"
        },
        {
          "label": "ঘ",
          "question": "জলবায়ু অঞ্চল দুটির ভিন্নতার কারণ বিশ্লেষণ করো।",
          "explanation": "জলবায়ু অঞ্চল দুটির ভিন্নতার কারণ ভৌগোলিক অবস্থান। উদ্দীপকের জলবায়ু অঞ্চল দুটি হচ্ছে নিরক্ষীয় ও মৌসুমি জলবায়ু অঞ্চল। নিরক্ষরেখার উভয় পার্শ্বে সারাবছর সূর্যকিরণ লম্বভাবে পড়ে। উপরন্তু এ স্থানে জলভাগের পরিমাণ বেশি বলে প্রতিদিনই বিকেলে পরিচলন প্রক্রিয়ায় বৃষ্টিপাত হয়। ফলে এখানকার জলবায়ু সারাবছরই উষ্ণ ও 'আর্দ্র। অন্যদিকে মৌসুমি জলবায়ু অঞ্চলের ভৌগোলিক অবস্থান অক্ষাংশগত দিক থেকে ক্রান্তীয় অঞ্চলে। এ অঞ্চলের দক্ষিণে সমুদ্র এবং উত্তরে মহাদেশীয় ভূভাগ। উপরন্ত গ্রীষ্মে দক্ষিণ-পূর্ব মৌসুমি বায়ু সাগরের উপর দিয়ে আসে বলে এ অঞ্চলে প্রচুর বৃষ্টিপাত ঘটায়। শীতে আবার উত্তর-পূর্ব শুষ্ক বায়ুপ্রবাহ এ জলবায়ু অঞ্চলকে শুল্ক ও বৃষ্টিহীন রাখে। নিরক্ষীয় জলবায়ু অঞ্চলে মূলত সারাবছরই একটি ঋতু। আর মৌসুমি জলবায়ু অঞ্চল মৌসুমি বায়ুর প্রভাবে বছরের বিভিন্ন সময় ভিন্ন ভিন্ন ঋতুর প্রভাবাধীন। উপরের আলোচনা থেকে আমরা বলতে পারি, মূলত ভৌগোলিক অবস্থানের প্রেক্ষিতে ভিন্ন ভিন্ন জলবায়ুর নিয়ামকের প্রভাবে নিরক্ষীয় ও মৌসুমি জলবায়ু অঞ্চল ভিন্ন বৈশিষ্ট্যসম্পন্ন।"
        }
      ]
    },
    {
      "number": "8",
      "uddipok": "",
      "tag": "BMSC 23",
      "sub_questions": [
        {
          "label": "ক",
          "question": "পানিচক্র কী?",
          "explanation": "পানি রূপান্তরের মাধ্যমে স্থানান্তর এবং বিভিন্ন প্রক্রিয়ার মাধ্যমে আবার স্বস্থানে ফিরে আসাই পানিচক্র।"
        },
        {
          "label": "খ",
          "question": "মহাকর্ষশক্তি জোয়ারভাটা সৃষ্টির প্রধান কারণ-ব্যাখ্যা করো।",
          "explanation": "মহাবিশ্বের প্রতিটি বস্তুকণা একে অপরকে আকর্ষণ করে, যা মহাকর্ষ নামে পরিচিত। মহাকর্ষ শক্তির প্রভাবে সূর্য ও চাঁদ পৃথিবীকে আকর্ষণ করে, যা জোয়ার- ভাটা সৃষ্টির প্রধান কারণ। সূর্য-চাঁদ অপেক্ষা পৃথিবী থেকে অধিক দূরে অবস্থিত। এজন্য পৃথিবীর জলরাশির উপর সূর্য অপেক্ষা চাঁদের আকর্ষণ বেশি। এজন্য চাঁদের আকর্ষণে পানিরাশি অধিক ফুলে ওঠে এবং প্রবল জোয়ারের সৃষ্টি হয়। অন্যদিকে সূর্যের আকর্ষণে জোয়ার তত জোরালো হয় না। সুতরাং দেখা যায় যে, পৃথিবীর কেন্দ্র ও পানির উপরিভাগের ওপর চাঁদ ও সূর্যের মহাকর্ষ শক্তির তারতম্যই জোয়ার-ভাটা সৃষ্টির প্রধান কারণ।"
        },
        {
          "label": "গ",
          "question": "উদ্দীপকে 'ক' চিবহ্নিত স্রোতটির ধরন ব্যাখ্যা করো।",
          "explanation": "উদ্দীপকে 'ক' চিহ্নিত স্রোতটি উত্তর নিরক্ষীয় স্রোত। ক্যানারি স্রোত উত্তর-পূর্ব অয়ন বায়ু এবং পৃথিবীর আবর্তনের প্রভাবে দক্ষিণ-পশ্চিম দিকে বেঁকে উত্তর নিরক্ষীয় স্রোতে পরিণত হয়। উত্তর নিরক্ষীয় স্রোতের ধরন- i. এটি একটি উষ্ণ স্রোত। ii. এ স্রোতের একটি শাখা দক্ষিণ নিরক্ষীয় স্রোতের সাথে এবং অপরটি উষ্ণ উপসাগরীয় স্রোতের সাথে মিলিত হয়। iii. এ স্রোতের অনুকূলে জাহাজ চলাচল সুবিধাজনক।"
        },
        {
          "label": "ঘ",
          "question": "উদ্দীপকের 'খ' চিহ্নিত স্রোতটি অত্যন্ত তাৎপর্যপূর্ণ- বিশ্লেষণ করো।",
          "explanation": "উদ্দীপকের 'খ' চিহ্নিত স্রোতটি উষ্ণ উপসাগরীয় স্রোত। উষ্ণ উপসাগরীয় স্রোতের ওপর দিয়ে প্রবাহিত উত্তর-পূর্ব আয়ন বায়ুর প্রভাবে উত্তর আমেরিকার পূর্বাংশে এবং পশ্চিমা বায়ুর প্রভাবে পশ্চিম ইউরোপের দেশগুলোতে বৃষ্টিপাত হয়। এতে কৃষিকার্যের সুবিধা হয়। এছাড়া উষ্ণ স্রোতের প্রভাবে শীত ও গ্রীষ্মের তাপের পার্থক্য কম থাকায় এরূপ সমভাবাপন্ন জলবায়ুতে শ্রমিকগণ কৃষিক্ষেত্রে এবং শিল্পকারখানায় অধিক সময় কাজ করতে পারে। উষ্ণ উপসাগরীয় স্রোতের প্রভাবে উভয় অঞ্চলের বন্দরগুলো বার মাস বরফমুক্ত থাকে। এ স্রোতের পানিতে হিমশৈল না থাকায় উভয় অঞ্চলের মধ্যে সারা বছর জাহাজ চলাচল করে। পৃথিবীর মধ্যে এত বেশি পণ্যবাহী জাহাজ অন্য কোনো সমুদ্রপথে চলাচল করতে পারে না। এ স্রোতের অনুকূলে পণ্যবাহী জাহাজগুলো কম সময়ে গন্তব্যস্থলে পৌছতে পারে। সুতরাং বলা যায়, উষ্ণ উপসাগরীয় স্রোতটি অত্যন্ত তাৎপর্যপূর্ণ।"
        }
      ]
    }
  ]
}