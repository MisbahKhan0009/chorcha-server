{
  "title": "ঢাকা, ময়মনসিংহ, কুমিল্লা, সিলেট ২০২১",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "'ক' স্রোতটি বেঙ্গুয়েলা স্রোত থেকে উৎপত্তি হয়েছে এবং এটি নিরক্ষরেখার দক্ষিণ পাশ দিয়ে পূর্ব থেকে সোজা পশ্চিম দিকে প্রবাহিত হয়। অন্যদিকে উত্তর আমেরিকার উত্তর-পূর্ব উপকূলে দুটি বিপরীতধর্মী স্রোত মিলিত হয়।",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "সমুদ্রস্রোত কাকে বলে?",
          "explanation": "সমুদ্রের পানির উপরিভাগের পালরাশির একটি নির্দিষ্ট গতিপথ অনুসরণ করে এক স্থান থেকে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "পৃথিবীর আবর্তন কীভাবে সমুদ্রস্রোতকে প্রভাবিত করে?",
          "explanation": "পৃথিবী নিজ অক্ষের উপর পশ্চিম হতে পূর্ব দিকে আবর্তিত হয়। এ আবর্তনের সাথে সমুদ্রের পানিও পশ্চিম হতে পূর্বে আবর্তিত হয়ে সমুদ্রস্রোতের সৃষ্টি করে। ফেরেলের (আমেরিকান আবহাওয়াবিদ) সূত্রানুসারে সমুদ্রস্রোত উত্তর গোলার্ধে ডানদিকে এবং দক্ষিণ গোলার্ধে বামদিকে বেঁকে প্রবাহিত হয়।"
        },
        {
          "label": "গ",
          "question": "উদ্দীপকে উল্লিখিত 'ক' স্রোতের বর্ণনা দাও।",
          "explanation": "উদ্দীপকে উল্লিখিত 'ক' স্রোতটি হলো দক্ষিণ নিরক্ষীয় স্রোত। বেঙ্গুয়েলা স্রোত যখন নিরক্ষেরেখার দক্ষিণ দিক দিয়ে সোজা পশ্চিম দিকে অগ্রসর হয়, তখন তাকে দক্ষিণ নিরক্ষীয় স্রোত বলে। মহাসাগরের সবচেয়ে উষ্ণতম অঞ্চলের উপর দিয়ে প্রবাহিত হয় বলে এটি একটি উষ্ণ স্রোত। এ স্রোতটি দক্ষিণ আমেরিকার পূর্ব উপকূলে সেন্টরক অন্তরীপে বাধাপ্রাপ্ত হয়ে দুটি শাখায় বিভক্ত হয়। একটি শাখা আমেরিকার উত্তর উপকূল দিয়ে ক্যারিবিয়ান সাগরে প্রবেশ করে এবং অপরটি দক্ষিণ আমেরিকার পূর্ব উপকূল দিয়ে প্রবাহিত হয়। পরিশেষে উল্লেখ্য, দক্ষিণ নিরক্ষীয় স্রোত পূর্ব থেকে পশ্চিমে সম্পূর্ণ আটলান্টিক মহাসাগর অতিক্রম করে।"
        },
        {
          "label": "ঘ",
          "question": "উদ্দীপকে উল্লিখিত মিলিত স্রোত দুটির প্রভাব বিশ্লেষণ করো।",
          "explanation": "উদ্দীপকে উল্লিখিত উত্তর আমেরিকার উত্তর-পূর্ব উপকূলে মিলিত দুটি বিপরীতধর্মী স্রোত হলো উষ্ণ উপসাগরীয় স্রোত এবং শীতল ল্যাবাড্রর স্রোত। নিম্নে এ মিলিত স্রোত দুটির প্রভাব বিশ্লেষণ করা হলো: উত্তর মহাসাগর হতে ল্যাব্রাডর স্রোতের সাথে অনেক হিমশৈল ভেসে আসে। উষ্ণ উপসাগরীয় স্রোতের সংস্পর্শে ঐসব হিমশৈল গলে যায়। এর ফলে হিমশৈলের সাথে বাহিত কাদা, বালি প্রভৃতি সমুদ্রতলে সঞ্চিত হয়ে বৃহৎ মগ্নচড়ার সৃষ্টি করে। নিউফাউন্ডল্যান্ডের নিকটবর্তী গ্র্যান্ড বাঙ্ক এরূপে সৃষ্টি হয়েছে। এসব স্থানে প্রচুর প্লাংকটন থাকে যা মাছের অতি প্রিয় খাদ্য। তাই এই মগ্নচড়াটি পৃথিবীর শ্রেষ্ঠ মাছ আহরণক্ষেত্রে পরিণত হয়েছে। এছাড়াও উষ্ণ উপসারগীয় স্রোতের উপর দিয়ে প্রবাহিত, বায়ু উষ্ণ ও আর্দ্র হয়। অন্যদিকে ল্যাব্রাডর স্রোতের উপর দিয়ে প্রবাহিত বায়ু শুষ্ক ও শীতল হয়। এই বিপরীতধর্মী দুই বায়ুর সংমিশ্রণে এ অঞ্চলে প্রায়ই কুয়াশা ও ঝড় তুফান লেগে থাকে যা জাহাজ ও বিমান চলাচলে অসুবিধা সৃষ্টি করে। সুতরাং বলা যায়, উত্তর আমেরিকার উত্তর পূর্ব উপকূলে মিলিত এ দুটি বিপরীতধর্মী উষ্ণ ও শীতল স্রোতের ইতিবাচক ও নেতিবাচক গুরুত্বপূর্ণ প্রভাব বিদ্যমান রয়েছে।"
        }
      ]
    },
    {
      "number": "2",
      "uddipok": "শ্রেণি বৈশিষ্ট্য বৃষ্টিপাত-ক সাধারণত নিরক্ষীয় অঞ্চলে হয়ে থাকে বৃষ্টিপাত-খ পাহাড়ের প্রতিবাত ঢালে হয়",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "বৃষ্টিপাত কাকে বলে?",
          "explanation": "অনুকূল পরিবেশে ভাসমান মেঘ ঘনীভূত হয়ে পানির ফোঁটা আকারে মাধ্যাকর্ষণ শক্তির প্রভাবে ভূপৃষ্ঠে পতিত হলে তাকে বৃষ্টিপাত বলে।"
        },
        {
          "label": "খ",
          "question": "বায়ুর আর্দ্রতা কী বুঝিয়ে লেখো।",
          "explanation": "বায়ুতে জলীয়বাষ্পের উপস্থিতিকে বায়ুর আর্দ্রতা বলে। অর্থাৎ বায়ুর জলীয়বাষ্প ধারণ করাই আর্দ্রতা। যে বায়ুতে জলীয়বাষ্প থাকে না তাকে শুষ্ক বায়ু বলে।"
        },
        {
          "label": "গ",
          "question": "উদ্দীপকে উল্লিখিত ‘বৃষ্টিপাত-খ' এর বর্ণনা দাও।",
          "explanation": "উদ্দীপকে উল্লিখিত 'বৃষ্টিপাত'খ' শৈলোৎক্ষেপ বৃষ্টিপাত। জলীয়বাষ্পপূর্ণ বায়ুর গতিপথে পর্বত থাকলে তা বাধাপ্রাপ্ত হয়ে বৃষ্টিপাত ঘটায়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোৎক্ষেপ বৃষ্টিপাত (Orographic rain) বলে । সমুদ্র উপকূলের নিকটবর্তী অঞ্চলে পাহাড়, পর্বত, মালভূমি থাকলে নিকটবর্তী উষ্ণ সমুদ্র থেকে আগত জলীয়বাম্পূর্ণ বায়ু এই উচ্চভূমিতে ধাক্কা খায় এবং ওপরে উঠতে থাকলে শীতল ও ঘনীভূত হয়ে বৃষ্টিপাত ঘটায়। এই অংশকে প্রতিবাত পার্শ্ব বলে। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌছলে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকে বৃষ্টিচ্ছায় অঞ্চল (Rain shadow area) বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল হিসেবে পরিচিত। যেমন- গ্রীষ্মে হিমালয়ের প্রতিবাত 'ঢালে অবস্থিত মঙ্গোলিয়ায় বৃষ্টিপাত হয় না।"
        },
        {
          "label": "ঘ",
          "question": "উদ্দীপকে উল্লিখিত ‘বৃষ্টিপাত-ক’ এর প্রভাব বিশ্লেষণ করো।",
          "explanation": "উদ্দীপকে উল্লিখিত ‘বৃষ্টিপাত ক’ হলো পরিচলন বৃষ্টিপাত। নিরক্ষীয় অঞ্চলে সারা বছরব্যাপী পরিচলন বৃষ্টিপাত সংঘটিত হয়। এ অঞ্চলে পরিচলন বৃষ্টিপাতের ভালো এবং মন্দ উভয় ধরনের প্রভাব বিদ্যমান রয়েছে। সারা বছর ধরে প্রচুর বৃষ্টিপাত এবং অধিক তাপের জন্য এ অঞ্চলে প্রশস্ত পত্রযুক্ত চিরহরিৎ গভীর বনের সৃষ্টি হয়েছে। এ বনভূমি নিরক্ষীয় অঞ্চলের দেশগুলোর জন্য সম্পদ। আবার প্রতিদিন বিকালে বৃষ্টিপাত বিরক্তিকর। উপরন্তু বজ্রপাত এবং সামুদ্রিক ঝড় সংঘটিত হলে তা পরিবেশ, প্রকৃতি ও অর্থনীতির উপর ব্যাপকভাবে আঘাত আনে। ক্রান্তীয় অঞ্চলে অবস্থিত দেশসমূহে (যেমন- বাংলাদেশ) গ্রীষ্মকালে পরিচলন বৃষ্টিপাতের মাধ্যমে নদী, খাল বিল ও বিভিন্ন জলাশয়ের বাস্তুসংস্থান রক্ষিত হয়। এ বৃষ্টিপাতের মাধ্যমে গ্রীষ্মকালীন চরমাভাবাপন্ন আবহাওয়া দূরীভূত হয়। ফসলের ক্ষেত্রে এ বৃষ্টিপাত গুরুত্বপূর্ণ প্রভাব ফেলে যার ফলে উৎপাদন বৃদ্ধি পায়। অন্যদিকে যদি পরিচলন বৃষ্টিপাতের সাথে ঝড় ও শিলাবৃষ্টি হয় তাহলে প্রকৃতি ও অর্থনীতির উপর ক্ষতিকর প্রভাব ফেলে। গ্রীষ্মকালে পরিচলন বৃষ্টিপাতের সাথে ঝড় কিংবা শিলাপাত হয়ে থাকে, যা ফসলসহ জান- মালের ব্যাপক ক্ষতিসাধন করে। সুতরাং উপরিউক্ত আলোচনার প্রেক্ষিতে আমরা বলতে পারি যে, পরিচলন বৃষ্টিপাত ইতিবাচক ও নেতিবাচক উভয় প্রভাবই ফেলে।"
        }
      ]
    },
    {
      "number": "3",
      "uddipok": "",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "জোয়ার ভাটা কাকে বলে?",
          "explanation": "নদী বা সমুদ্রের পানির নিয়মিত ফুলে ওঠাকে জোয়ার ও নেমে যাওয়াকে ভাটা বলে।"
        },
        {
          "label": "খ",
          "question": "মুখ্য জোয়ার বলতে কী বোঝায়?",
          "explanation": "চাঁদ পৃথিবীর চারদিকে ঘুরছে। আবর্তনকালে পৃথিবীর যে অংশ চাঁদের 'সবচেয়ে কাছে অর্থাৎ, ঠিক সামনে উপস্থিত হয় সেখানে চাঁদের আকর্ষণ সবচেয়ে বেশি হয়। স্থলভাগ অপেক্ষা পানিরাশির ওপর এ আকর্ষণ শক্তির কার্যকারিতা অনেক বেশি বলে চারদিক থেকে পানিরাশি ঐ আকর্ষণস্থলের দিকে প্রবাহিত হয়। এর ফলে চাঁদের নিকটবর্তী অংশের পানিরাশি ফুলে উঠে। এ জোয়ারকে মুখ্য বা প্রত্যক্ষ জোয়ার বলে।"
        },
        {
          "label": "গ",
          "question": "উদ্দীপকে উল্লিখিত ঘটনাটির কারণ বর্ণনা করো।",
          "explanation": "নিম্নের অনুরূপঃ উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাবঃ মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূর্য একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তি পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের অল বিক্ষিপ্ত হয়েও জোয়ারের সৃষ্টি করে। অপরদিকে, পৃথিবীর মোট পানিরাশির পরিমাণ সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উদ্দীপকে উল্লিখিত ঘটনাটির কারণে বাংলাদেশের উপকূলীয় অঞ্চলে কী প্রভাব ফেলে তা বিশ্লেষণ করো।",
          "explanation": "নিম্নের অনুরূপঃ উদ্দীপকে ইঙ্গিতকৃত উষ্ণ উপসাগরীয় ও ক্যানারি স্রোত দুটি উত্তর আটলান্টিক মহাসাগরীয় স্রোতের অন্তর্ভূক্ত। দক্ষিণ নিরক্ষীয় স্রোতের একটি শাখা নিরক্ষরেখা অতিক্রম করে দক্ষিণ আমেরিকার উত্তর উপকূল দিয়ে ক্যারিবিয়ান সাগরে প্রবেশ করে। সেখানে উত্তর নিরক্ষীয় স্রোতের একটি শাখা এসে মিলিত হয়। এই মিলিত স্রোত মেক্সিকো উপসাগরে প্রবেশ করে উপসাগরীয় স্রোত নাম ধারণ করে। ফ্লোরিডা প্রণালির মধ্য দিয়ে এই স্রোত প্রবলবেগে বের হয়ে আসলে উত্তর নিরক্ষীয় স্রোতের আরেকটি শাখা এর সাথে মিলিত হয়। এই স্রোত যুক্তরাষ্ট্রের পূর্ব উপকূল দিয়ে অগ্রসর হয়ে সেন্ট হ্যাটেরাস অন্তরীপের নিকট দক্ষিণ-পশ্চিম প্রত্যয়ন বায়ুর প্রভাবে উত্তর- পূর্ব দিকে প্রবাহিত হয়। এই বিখ্যাত সমুদ্রস্রোতের গতিবেগ ঘণ্টায় ৪.৫০ মাইল এবং বিস্তার ৪০-৩০০ মাইল। উষ্ণতা স্থানভেদে ৮৫°- ৯০° ফারেনহাইট। অন্যদিকে উষ্ণ উপসাগরীয় স্রোতের একটি শাখা পূর্ব দিকে অগ্রসর হয়ে পর্তুগালের পশ্চিমে উপকূলের দিকে যায়। পরে ফেরেলের সূত্রানুসারে দক্ষিণে বেঁকে ক্যানারি দ্বীপপুঞ্জের পাশ দিয়ে আফ্রিকার পশ্চিম উপকূলের দিকে প্রবাহিত হয়। উপসাগরীয় স্রোত উষ্ণ হলেও উত্তর মহাসাগরের দিক থেকে আগত সুমেরু স্রোতের একটি শাখা অন্তঃস্রোতরূপে এর সাথে মিলিত হয়ে স্রোতটিকে শীতল স্রোতে পরিণত করে। উপরের আলোচনা থেকে আমরা দেখি, ক্যানারি স্রোত মূলত উপসাগরীয় স্রোতের একটি শাখা। এতদসত্ত্বেও উপসাগরীয় স্রোত উষ্ণ প্রকৃতির কিন্তু ক্যানারি শীতল প্রকৃতির স্রোত। অর্থাৎ উত্তর আটলান্টিকের এ স্রোত দুটির বৈশিষ্ট্যগত তারতম্য লক্ষণীয়।"
        }
      ]
    },
    {
      "number": "4",
      "uddipok": "আবহাওয়ার দীর্ঘদিনের গড় অবস্থা নিয়ন্ত্রণকারী নিয়ামক— A. অক্ষাংশ B. উচ্চতা C. সমুদ্র হতে দূরত্ব",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "আবহাওয়া কাকে বলে?",
          "explanation": "পৃথিবীর কোনো একটি নির্দিষ্ট স্থানের ও স্বল্প সময়ের বায়ুমণ্ডলের সার্বিক অবস্থাকে আবহাওয়া বলে।"
        },
        {
          "label": "খ",
          "question": "আবহাওয়া ও জলবায়ুর পার্থক্য লেখো।",
          "explanation": "কোনো একটি নির্দিষ্ট স্থানের বায়ুর তাপ, চাপ, আর্দ্রতা, মেঘ, বৃষ্টিপাত ও বায়ুপ্রবাহের দৈনন্দিন সামগ্রিক অবস্থাকে আবহাওয়া বলে আর কোনো অঞ্চলের দীর্ঘদিনের অর্থাৎ ৩০-৩৫ বছরের আবহাওয়ার গড় অবস্থাকে জলবায়ু বলে। সুতরাং বলা যায়, আবহাওয়া ও জলবায়ুর মধ্যে পার্থক্য উপাদানগত নয় বরং বায়ুমণ্ডলীয় অবস্থার স্থায়িত্বে।"
        },
        {
          "label": "গ",
          "question": "উদ্দীপকে উল্লিখিত 'C' চিহ্নিত নিয়ামক বর্ণনা করো ।",
          "explanation": "উদ্দীপকে উল্লিখিত C চিহ্নিত নিয়ামকটি হলো সমুদ্র হতে দূরত্ব। সমুদ্রের নিকটবর্তী অঞ্চল সামুদ্রিক জলবায়ু দ্বারা প্রভাবিত হয়। সামুদ্রিক থাকে। যেমন- একই অক্ষরেখায় অবস্থিত স্থানসমূহের মধ্যে সুমুদ্র জলবায়ুর প্রভাবে উপকূলবর্তী স্থানে শীত ও গ্রীষ্মের প্রখরতা অনেক কম হতে দূরবর্তী স্থানের জলবায়ু অপেক্ষাকৃত চরমভাবাপন্ন অর্থাৎ শীতকালে শীতের প্রচণ্ডতা এবং গ্রীষ্মে সৌরতাপের প্রখরতা অনুভূত হয়। অন্যদিকে সমুদ্র তীরবর্তী স্থানসমূহে জলবায়ু সমভাবাপন্ন, সমুদ্র হতে প্রবাহিত আর্দ্র বায়ু শীতকালে বায়ুকে উষ্ণ ও গরমকালে বায়ুকে শীতল করে। বাংলাদেশ সমুদ্র উপকূলে অবস্থিত হওয়ায় এখানে আবহাওয়া চরম হয় না অর্থাৎ শীত ও গ্রীষ্মের প্রখরতা অধিক নয়। কিন্তু আফগানিস্তান সমুদ্র হতে দূরে বলে সেখানকার জলবায়ু চরমভাবাপন্ন অর্থাৎ শীতকালে অধিক শীত এবং গ্রীষ্মকালে অধিক গরম অনুভূত হয়। মস্কো সমুদ্র হতে দূরে অর্থাৎ মহাদেশের অভ্যন্তরে অবস্থিত বলে সেখানে শীত ও গ্রীষ্মকালের তাপমাত্রার ব্যবধান প্রায় ১০° সেলসিয়াস। অথচ দক্ষিণ-পশ্চিম ইউরোপের উপকূলবর্তী দেশগুলোয় শীত ও গ্রীষ্মকালের তাপমাত্রার পার্থক্য ০.৭° সেলসিয়াস-এর অধিক নয়। সুত্রাং বলা যায়, সমুদ্র থেকে দূরত্ব জলবায়ুর অন্যতম গুরুত্বপূর্ণ নিয়ামক।"
        },
        {
          "label": "ঘ",
          "question": "উদ্দীপকে উল্লিখিত 'A' পরিবর্তনে জলবায়ুর ভিন্নতার কারণ বিশ্লেষণ করো।",
          "explanation": "উদ্দীপকে উল্লিখিত 'A' নিয়ামকটি হলো অক্ষাংশ। পৃথিবীতে অক্ষাংশগত অবস্থান পরিবর্তনে জলবায়ু ভিন্ন হয়। অক্ষাংশ ভেদে সূর্যরশ্মি কোথাও লম্বভাবে আবার কোথাও হেলে পড়ে। নিরক্ষরেখায় সূর্যরশ্মি সারা বছর প্রায় লম্বভাবে কিরণ দেয়। সেজন্য নিরক্ষীয় অঞ্চল সর্বাপেক্ষা উষ্ণ হয়। নিরক্ষরেখা হতে যতই উত্তরে বা দক্ষিণে যাওয়া যায় ততই সূর্যরশ্মি অধিকতর তির্যকভাবে পড়ে এবং দিন অপেক্ষাকৃত ছোট ও রাত দীর্ঘ হতে থাকে। ফলে নিরক্ষরেখা হতে উত্তর ও দক্ষিণে তাপমাত্রা ক্রমেই কমতে থাকে। এভাবে ১° অক্ষাংশে ১০ সেলসিয়াস উষ্ণতা হ্রাস পায়। এ কারণে উত্তর ও দক্ষিণ মেরুতে অধিক শীত এবং অঞ্চল দুটি সর্বদা বরফে ঢাকা থাকে। সুতরাং, উপরোক্ত আলোচনার প্রেক্ষিতে বলা যায় অক্ষাংশের পরিবর্তনে জলবায়ুর ভিন্নতা পরিলক্ষিত হয়।"
        }
      ]
    },
    {
      "number": "5",
      "uddipok": "ভূঅভ্যন্তরীণ স্তরসমূহ— ক— সবচেয়ে উপরের স্তর খ- আয়তন সর্বাধিক গ- সর্বনিম্ন স্তর, এই স্তরের অপর নাম NiFe স্তর।",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "ভূত্বক কাকে বলে?",
          "explanation": "পৃথিবীর সর্ববহিঃস্থ কঠিন ও পাতলা শিলার স্তরকেই ভূত্বক বলে ।"
        },
        {
          "label": "খ",
          "question": "মোহোবিযুক্তি রেখা কী?",
          "explanation": "ভূত্বক ও গুরুমণ্ডল পৃথককারী শিলাস্তরকে মোহোবিযুক্তি রেখা বলে । গুরুমণ্ডলের স্তরটি প্রায় ২,৮৮৫ কি.মি. পুরু। ভূত্বক ও গুরুমণ্ডলের মাঝে একটি পাতলা স্তর আছে। ১৯০৯ সালে মোহোরেডিসিক নামক একজন ক্রোয়েশিয়ান ভূবিজ্ঞানী সর্বপ্রথম ভূঅভ্যন্তরের শিলাস্তরের এ সীমারেখা নির্দেশ করেন। তার নামানুসারে এ স্তরটিকে মোহোবিযুক্তি নামে অভিহিত করা হয়।"
        },
        {
          "label": "গ",
          "question": "উদ্দীপকে উল্লিখিত 'খ' স্তরের বর্ণনা দাও।",
          "explanation": "উদ্দীপকে উল্লিখিত 'খ' স্তর হলো গুরুমণ্ডল। উদ্দীপকের 'B' চিহ্নিত স্তরটি ভূঅভ্যন্তরস্থ গুরুমণ্ডল। অশ্মমণ্ডলের নিচে প্রায় ২,৮৮৫ কিলোমিটার পর্যন্ত পুরু মণ্ডলকে গুরুমণ্ডল বলে। এ স্তরটি অশ্মমণ্ডলের নিচ থেকে কেন্দ্রমণ্ডলের উপরের অংশ পর্যন্ত বিস্তৃত । গুরুমণ্ডল মূলত ব্যাসল্ট শিলা দ্বারা গঠিত। এ অংশে রয়েছে সিলিকা, ম্যাগনেসিয়াম, লোহা, কার্বন ও অন্যান্য খনিজ পদার্থ গুরুমণ্ডল দুই ভাগে বিভক্ত- ঊর্ধ্বগুরুমণ্ডল : এই মণ্ডল প্রধানত লোহা ও ম্যাগনেসিয়াম সমৃদ্ধ খনিজ দ্বারা গঠিত। এটি ৭০০-২৮৮৫ কিলোমিটার পর্যন্ত বিস্তৃত। নিম্নগুরুমণ্ডল: নিম্নগুরুমণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাই-অক্সাইড সমৃদ্ধ খনিজ দ্বারা গঠিত ।"
        },
        {
          "label": "ঘ",
          "question": "জীবজগতের উপর 'ক' স্তরের গাঠনিক গুরুত্ব বিশ্লেষণ করো।",
          "explanation": "চিত্রের 'ক' স্তরটি অশ্মমণ্ডল। এটি পৃথিবীর উপরিভাগের শিলাস্তর এ স্তরটি উপরে থাকায় অন্য স্তর (কেন্দ্র ও গুরুমণ্ডল) দুটির তুলনায় এখানে তাপমাত্রা কম। এ স্তর জীবমণ্ডলের আবাসভূমি। অশ্বমণ্ডল বা ভূত্বকের গাঠনিক বিন্যাস স্তরটিকে জীবজগতের বসবাসের উপযোগী করেছে। মহাদেশের আদেশে বিস্তৃত সিয়াল স্তরটি প্রধানত সিলিকন ও অ্যালুমিনিয়াম ছাড়া গঠিত। এর উপরিভাগের শিলা খুবই নরম তথা মাটি ছাড়া স্তরটি আবৃত। আবার, মহাসাগরীয় তলদেশ সিলিকন ও ম্যাগনেসিয়াম গঠিত। এই শিলান্তরের উপর সমুদ্র বিস্তৃত ! মাটি ও পানি এ দুই পরিবেশের উপাদানকে আশ্রয় করেই জীবজগত বিস্তৃত। জীবজগতের জন্ম, মৃত্যু, ক্রমবিকাশ, ক্রিয়াকলাপ, বসবাস সবকিছু সংঘটিত হয় অশ্মমণ্ডলে। মানুষ জীবজগতের একটি প্রধান অংশ। মানুষ, পরিবেশ, মানুষ ও পরিবেশের সম্পর্ক, মানুষের অর্থনৈতিক কর্মকান্ড, প্রাকৃতিক সম্পদ আহরণ, শিল্প, ব্যবসা-বাণিজ্য যাতায়াত ও পরিবহন, বসতি স্থাপনসহ সভ্যতার সাথে সম্পর্কিত যা কিছু রয়েছে তার সবই অশ্বমণ্ডলের উপরিভাগে হয়ে থাকে। আলোচনা থেকে বলা যায়, গঠনগতভাবেই 'ক' স্তরটি অর্থাৎ অশ্মমণ্ডল জীবজগতের জন্য অতীব গুরুত্বপূর্ণ।"
        }
      ]
    },
    {
      "number": "6",
      "uddipok": "",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "পর্বত কাকে বলে?",
          "explanation": "ভূ-পৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন— 'বাংলাদেশের কিওক্রাডং।"
        },
        {
          "label": "খ",
          "question": "স্তূপ পর্বত কী?",
          "explanation": "স্তূপ পর্বত ভূপৃষ্ঠে চ্যুতির ফলে সৃষ্ট । ভূ-আন্দোলন বা অন্য কোনো প্রাকৃতিক কারণে ভূ-ত্বক কখনও কখনও খাড়াভাবে ফেটে যায় বা চ্যুতির সৃষ্টি করে। পরবর্তীকালে আরও একটি ভূআন্দোলনের ফলে দুটি চ্যুতি রেখার মধ্যবর্তী স্থান ঊর্ধ্বচাপে উত্থিত হলে অথবা উভয়পার্শ্বের ভূ-ভাগ অবনমিত হলে মধ্যবর্তী অংশ পর্বতের ন্যায় দাঁড়িয়ে থাকে। এভাবে গঠিত পর্বতই স্তূপ পর্বত ।"
        },
        {
          "label": "গ",
          "question": "উদ্দীপকে 'গ' চিহ্নিত পর্বতের বর্ণনা দাও।",
          "explanation": "উদ্দীপকে 'গ' চিহ্নিত পর্বত হলো ল্যাকেলিথ পর্বত । ভূগর্ভস্থ গলিত ম্যাগমা ভূআন্দোলন বা অন্য কোনো নৈসর্গিক কারণে ভূত্বকের দুর্বল অংশ দিয়ে প্রবল বেগে ভূপৃষ্ঠে বের হয়ে আসতে চায়। কিন্তু প্রায়ই তা ওপরে আসার পথে বাধাপ্রাপ্ত হয়ে ভূত্বকের নিচেই সঞ্চিত হয় এবং ঊর্ধ্ব চাপের কারণে ওপরের শিলাস্তর স্ফীত হয়ে গম্বুজ আকার ধারণ করে। জমাট ম্যাগমা দ্বারা গঠিত এরূপ পর্বতকে গম্বুজ বা ল্যাকোলিথ পর্বত বলে। যুক্তরাষ্ট্রের হেনরি পর্বত এর প্রকৃষ্ট উদাহরণ।"
        },
        {
          "label": "ঘ",
          "question": "উদ্দীপকে 'ক' ও 'খ’ চিহ্নিত পর্বতের পার্থক্য বিশ্লেষণ করো।",
          "explanation": "চিত্র 'ক' এবং 'খ' তে যথাক্রমে ভঙ্গিল পর্বত এবং আগ্নেয় বা সঞ্চয়জাত পর্বত দেখানো হয়েছে। ভূপৃষ্ঠের অতি উচ্চ, সুবিস্তৃত এবং খাড়া ঢালবিশিষ্ট শিলাস্তূপকে পর্বত বলে। পর্বত নানা প্রকারে গঠিত হয়। তবে উৎপত্তির কারণ ও গঠন অনুসারে পর্বতকে কয়েকটি ভাগে ভাগ করা হয়েছে। নিচে ভঙ্গিল পর্বত ও আগ্নেয় বা সঞ্চয়জাত পর্বতের পার্থক্য বিশ্লেষণ করা হলো: ভঙ্গিল পর্বত আগ্নেয় বা সঞ্চয়জাত পর্বত i. বিস্তৃত অঞ্চল জুড়ে শিলায় ঢেউ-এর মতো ভাঁজ পড়ে যে পর্বতের সৃষ্টি হয় তাকে ভঙ্গিল পর্বত বলে । i. আগ্নেয়গিরির লাভা, সঞ্চিত হয়ে এ প্রকার পর্বত গঠিত হয় বলে একে আগ্নেয় বা সঞ্চয়জাত পর্বত বলা হয়। ii. ভাঁজ ভঙ্গিল পর্বতের প্রধান বৈশিষ্ট্য। এ পর্বতে অনেক শৃঙ্গ থাকে। ii. এ পর্বতের আকৃতি সাধারণত শঙ্কু বা মোচার (conical) মতো হয়। iii. এ পর্বতের শিলাস্তরের মাঝে আগ্নেয় ও রূপান্তরিত শিলা দেখা যায়। iii. সঞ্চয়জাত পর্বতগুলোতে লাভা স্তরের মাঝে প্রস্তর খন্ড ও ছাই দেখতে পাওয়া যায়। iv. পৃথিবীর দীর্ঘ ও উচ্চতম পর্বতগুলো এ শ্রেণির। iv. এ পর্বতের উচ্চতা ও ঢাল মাঝারি ধরনের হয়ে থাকে। v. এশিয়ার হিমালয় দক্ষিণ আমেরিকার আন্দিজ, ইউরোপের আল্পস এ পর্বত শ্রেণীর উদাহরণ। v. জাপানের ফুজিয়ামা, ইতালির ভিসুভিয়াস এ পর্বতের উদাহরণ ।"
        }
      ]
    },
    {
      "number": "7",
      "uddipok": "বায়ুপ্রবাহ ধরন ১ চাপবলয় অনুসরণ করে চলে ২ স্থানীয় বৈশিষ্ট্য দ্বারা প্রভাবিত",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "বায়ুপ্রবাহ কাকে বলে?",
          "explanation": "ভূপৃষ্ঠের উপর উচ্চচাপ অঞ্চল থেকে নিম্নচাপ অঞ্চলের দিকে বায়ুর চলাচলকেই বায়ুপ্রবাহ বলে।"
        },
        {
          "label": "খ",
          "question": "ফেরেলের সূত্র বুঝিয়ে লেখো।",
          "explanation": "ফেরেলের সূত্র পৃথিবীব্যাপী নিয়ত বায়ুপ্রবাহের দিক নির্দেশ করে। আমেরিকান আবহাওয়াবিদ উইলিয়াম ফেরেল (Ferrel) সর্বপ্রথম আবিষ্কার করেন যে, পৃথিবীর আবর্তনজনিত শক্তির প্রভাবে বায়ুপ্রবাহের দিক পরিবর্তন হয়। এ কারণে তার নামানুসারে বায়ুপ্রবাহের এ নিয়মকে 'ফেরেলের সূত্র' বলা হয়। সুত্রটি হলো- \"বায়ুপ্রবাহ উচ্চচাপ অঞ্চল থেকে নিম্নচাপ অঞ্চলের দিকে প্রবাহিত হওয়ার সময় উত্তর গোলার্ধে ডান দিকে এবং দক্ষিণ গোলার্ধে বামদিকে বেঁকে যায়।\""
        },
        {
          "label": "গ",
          "question": "উদ্দীপকে উল্লিখিত প্রবাহ-২ এর বর্ণনা দাও।",
          "explanation": "উদ্দীপকে উল্লিখিত প্রবাহ-২ হলো স্থানীয় বায়ু। পৃথিডীর বিভিন্ন স্থানে স্থানীয় ও বিবিধ ভৌগোলিক কারণে এক ধরনের বায়ুপ্রবাহ সৃষ্টি হয়; একে স্থানীয় বায়ু বলে। স্থানীয় বায়ু কোনো স্থানের ভৌগোলিক অবস্থান ও ভূ-প্রকৃতির বৈশিষ্ট্য অনুযায়ী অল্প সময়ের জন্য এবং আবহাওয়ার খুব বেশি প্রভাব না ফেলে সৃষ্টি হয়। এ বায়ুর প্রভাবাধীন এলাকা সীমিত ও ক্ষণস্থায়ী হলেও স্থানীয় আবহাওয়ার ক্ষেত্রে বেশ গুরুত্বপূর্ণ। পৃথিবীতে কয়েকশ স্থানীয় বায়ুপ্রবাহ্ আছে। এগুলোর মধ্যে উল্লেখযোগ্য হলো: চিনুক, ফন, মিস্ট্রাল, মিরক্কো, খামসিন ইত্যাদি।"
        },
        {
          "label": "ঘ",
          "question": "উদ্দীপকে উল্লিখিত প্রবাহ ১ কীভাবে সংঘটিত হয় বিশ্লেষণ করো।",
          "explanation": "উদ্দীপকে উল্লিখিত প্রবাহ-১ হলো নিয়ত বায়ুপ্রবাহ। পৃথিবীর চাপ বলয়গুলো দ্বারা নিয়ন্ত্রিত হয়ে যে বায়ু বছরে সকল সময় নিয়মিতভাবে একটি দিকে প্রবাহিত হয় তাকে নিয়ত বায়ু বলে। নিয়ত বায়ুর অপর নাম প্রবাহমান বা স্থায়ী বায়ুপ্রবাহ। বায়ুপ্রবাহের ধর্ম বা বৈশিষ্ট্য অনুযায়ী, সারাবছর নিয়মিতভাবে উচ্চচাপ বলয় থেকে নিম্নচাপ বলয়ের দিকে যে বায়ু প্রবাহিত হয় তা নিয়ত বায়ু নামে পরিচিত। ভূপৃষ্ঠে সুনির্দিষ্ট চাপবলয় রয়েছে। এ চাপ বলয়গুলোর অবস্থান লক্ষ্য করলে বায়ুপ্রবাহের দিকে সহজেই জানা যায়। যেমন- ক্রান্তীয় উচ্চচাপ বলয় হতে উত্তর-পূর্ব ও দক্ষিণ-পূর্ব অয়ন বায়ু নিরক্ষীয় অঞ্চলের দিকে এবং দক্ষিণ-পশ্চিম ও উত্তর-পশ্চিম পশ্চিমা বায়ু মেরবৃত্তীয় অঞ্চলের দিকে প্রবাহিত হয়। বায়ুপ্রবাহ উচ্চচাপ অঞ্চল হতে নিম্নচাপ অন্যদের দিকে প্রবাহিত হওয়ার সময় উত্তর গোলার্ধে ডান দিকে এবং দক্ষিণ গোলার্ধে বাম দিকে বেঁকে যায়। এভাবেই মূলত চাপ বলয়গুলো দ্বারা নিয়ন্ত্রিত হয়ে নিয়ত বায়ুপ্রবাহ সংঘটিত হয়।"
        }
      ]
    },
    {
      "number": "8",
      "uddipok": "বাংলাদেশের ভূপ্রাকৃতিক অঞ্চল : ক . দেশের পূর্বদিকে অবস্থিত খ . দেশের প্রায় মধ্যখানে অবস্থিত , মাটির রং লাল ও ধূসর গ . নদীবাহিত পলি দ্বারা গঠিত।",
      "tag": "DB, MB, CB,SB, 21",
      "sub_questions": [
        {
          "label": "ক",
          "question": "",
          "explanation": "বাংলাদেশের ভূপ্রকৃতিকে তিন ভাগে ভাগ করা যায় ।"
        },
        {
          "label": "খ",
          "question": "",
          "explanation": "বাংলাদেশের উত্তর - পশ্চিমাংশের সুবিশাল বরেন্দ্রভূমি , মধ্যভাগের মধুপুর ও ভাওয়াল গড় এবং কুমিল্লা জেলার লালমাই উচ্চভূমি নিয়ে প্লাইস্টোসিনকালের সোপান অঞ্চল গঠিত। বাংলাদেশের মোট ভূমির প্রায় ৮ % এলাকা নিয়ে এ অঞ্চল গঠিত। প্লাইস্টোসিনকালে আন্তঃবরফগলা পানিতে প্লাবনের সৃষ্টি হয়ে এসব উচ্চভূমি গঠিত হয়েছিল বলে অনুমান করা হয়। এ সময় গঠিত এসব সোপান এলাকা পূর্ববর্তী প্লাবনভূমি থেকে যথেষ্ট উঁচু। এ অঞ্চলের মাটির রং লাল ও ধূসর।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ' ক ' ভূপ্রকৃতি হলো - টারশিয়ারি যুগের পাহাড়সমূহ । বাংলাদেশের মোট ভূমির ১২ % এলাকা নিয়ে টারশিয়ারি যুগের পাহাড়সমূহের বিস্তৃতি। টারশিয়ারি যুগে সম্ভবত হিমালয় পর্বত উত্থিত হওয়ার সময় এ পাহাড়গুলো গঠিত হয়েছিল। দেশের পূর্ব দিকে উত্তর - দক্ষিণে বিস্তৃত টারশিয়ারি যুগের পাহাড়গুলোকে দুই ভাগে ভাগ করা যায়। যথা — i, দক্ষিণ - পূর্বাঞ্চলের পাহাড়সমূহ ; এবং ii. উত্তর - পূর্বাঞ্চলের পাহাড়সমূহ। ' দক্ষিণ - পূর্বাঞ্চলের পাহাড়সমূহ : রাঙামাটি , খাগড়াছড়ি , বান্দরবান জেলা এবং চট্টগ্রাম জেলার অংশবিশেষ নিয়ে এ অঞ্চল গঠিত। এ অঞ্চলের পাহাড়গুলোর গড় উচ্চতা প্রায় ৬১০ মিটার এবং পশ্চিম থেকে পূর্বদিকে ক্রমশ উচ্চতা বেড়েছে। বাংলাদেশের সর্বোচ্চ পর্বতশৃঙ্গ তাজিন ডং ( বিজয় ) বান্দরবান জেলায় অবস্থিত। এর উচ্চতা ১২৩১ মিটার। এক সময় দেশের মোট আয়তনের এক - দশমাংশ জুড়ে এ বনভূমি বিরাজ করলেও বর্তমানে অধিকাংশই উজাড় হয়ে গেছে। উত্তর - পূর্বাঞ্চলের পাহাড়সমূহ : পিলেট , সুনামগঞ্জ , মৌলভীবাজার , কবিগঞ্জ প্রভৃতি জেলার ছোট বড় পাতাড়গুলো নিয়ে এ অঞ্চল গঠিত। এ পার্বত্য ভূমির উচ্চতা ৬০ - ৯০ মিটারের বেশি নয়। তবে অবিগঞ্জ , মৌলভীবাজার ও সিলেট জেলার পূর্ব ও উত্তর - পূর্বাংশে পাপড়গুলোর উচ্চতা ১৪৪ মিটার।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'ক', 'খ' এবং 'গ' প্রকৃতিগুলো হলো যথাক্রমে টারশিয়ারি যুগের পাহাড়সমূহ, প্লাইস্টোসিনকালের সোপানসমূহ এবং সাম্প্রতিক কালের প্লাবন সমভূমি। এ তিনটি ভূপ্রকৃতির মধ্যে সাম্প্রতিক কাপের প্লাবন সমভূমি ভূপ্রকৃতিটি সর্বাধিক। পদ্মা, মেঘনা, ব্রহ্মপুত্র, যমুনা প্রভৃতি নদ-নদী এবং তাদের অসংখ্য উপনদী ও শাখা নদী বাহিত পলিমাটি দ্বারা বাংলাদেশের প্লাবন সমভূমি অঞ্চল গঠিত। বাংলাদেশ নদীবিধৌত এক বিস্তৃত সমভূমি। অসংখ্য ছোট বড় নদী বাংলাদেশের সর্বত্র জালের মতো ছড়িয়ে রয়েছে। বর্ষাকালে সমভূমির উপর দিয়ে নদীগুলো প্রবাহের কারণে বন্যার সৃষ্টি হয়। বছরের পর বছর এভাবে বন্যার সঙ্গে পলিবাহিত মাটি পঞ্চিত হয়ে এ প্লাবন সমভূমি গঠিত হয়েছে। বাংলাদেশে প্রায় ৮০% ভূমি এ অন্যলের অন্তর্গত। এ অন্যদের মাটি খুব উর্বর বলে কৃষিজ দ্রব্য উৎপাদনে তা উল্লেখযোগ্য ভূমিকা রাখে। সুতরাং বলা যায়, সাম্প্রতিককালের প্লাবন সমভূমি মূলত বন্যা ও প্লাবনের ফলে সৃষ্ট।"
        }
      ]
    }
  ]
}