{
  "title": "আবদুল কাদির মোল্লা কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "বাংলাদেশের প্রধান আম উৎপাদনকারী এলাকা থেকে একদল শিক্ষার্থী শিক্ষা সফরে দেশের উত্তর পূর্বাঞ্চলের চা উৎপাদনকারী অঞ্চলে বেড়াতে গেলো। তারা সেখানকার ভূপ্রাকৃতিক অবস্থা সম্পর্কে সরেজমিনে অবহিত হয়ে উভয় এলাকার পার্থক্য বুঝতে পারলো।",
      "tag": "AKMCC 23",
      "sub_questions": [
        {
          "label": "ক",
          "question": "কনরাড বিযুক্তি কী?",
          "explanation": "অশ্মমন্ডলের সিয়াল ও সিমা স্তর যে সীমারেখা দ্বারা বিযুক্ত তাই কনরাড বিযুক্তি।"
        },
        {
          "label": "খ",
          "question": "সঞ্চয়জাত পর্বতের বিশিষ্ট লেখো।",
          "explanation": "আগ্নেয় পর্বতকেই সঞ্চয়জাত পর্বত বলে। আগ্নেয়গিরি থেকে উদগিরিত পদার্থ সঞ্চিত ও জমাট বেঁধে আগ্নেয় পর্বত সৃষ্টি হয়। এই পর্বত মোচাকৃতির (conical) হয়ে থাকে। যেমন- ইতালির ভিসুভিয়াস।"
        },
        {
          "label": "গ",
          "question": "উদ্দীপকে উল্লিখিত প্রথম অঞ্চলটির ভূমিরূপ ব্যাখ্যা করো।",
          "explanation": "নিম্মের অনুরূপ: উদ্দীপকে উল্লিখিত প্রথম অঞ্চলটি বরেন্দ্রভূমি। বাংলাদেশের প্রধান আম উৎপাদনকারী এলাকা রাজশাহী বিভাগের অন্তর্গত চাঁপাইনবাবগঞ্জ। এ এলাকার ভূপ্রকৃতি প্লাইস্টোসিনকালের সোপানসমূহের বরেন্দ্রভূমি শ্রেণির। নওগাঁ, রাজশাহী, বগুড়া, চাঁপাইনবাবগঞ্জ, জয়পুরহাট, রংপুর ও দিনাজপুর জেলার অংশবিশেষ নিয়ে বরেন্দ্রভূমি গঠিত। এর আয়তন প্রায় ৯,৩২০ বর্গ কিলোমিটার। এ এলাকার ভূমি অসমতল এবং মাটি লাল ও কাঁকরময়। অঞ্চলটি সমুদ্র সমতল হতে ৬-১২ মিটার উপরে অবস্থিত। এটি পশ্চিমে মহানন্দা ও পূর্বে করতোয়া নদী দ্বারা বেষ্টিত।"
        },
        {
          "label": "ঘ",
          "question": "উদ্দীপকে উল্লিখিত অঞ্চল দু'টির ভূপ্রাকৃতিক বৈশিষ্ট্যের তুলনামূলক বিশ্লেষণ করো।",
          "explanation": "উদ্দীপকে উল্লিখিত অঞ্চল দুটি হচ্ছে বরেন্দ্রভূমি এবং দেশের উত্তর- পূর্বাঞ্চল। অঞ্চল দুইটির ভূমিরূপ বৈশিষ্ট্যের তুলনামূলক বিশ্লেষণ করা হলো- i. দেশের উত্তর-পশ্চিমাংশের বরেন্দ্রভূমি প্লাইস্টোসিনকালের সোপানসমূহের অন্তর্গত। ভূতাত্ত্বিক সময়পঞ্জি অনুযায়ী প্লাইস্টোসিনকালে এ উচ্চভূমি গঠিত হয়েছে বলে ধারণা করা হয়। অন্যদিকে উত্তর- পূর্বাঞ্চলের পাহাড়সমূহ টারশিয়ারি যুগে হিমালয় পর্বত উত্থিত হওয়ার সময় সৃষ্টি হয়েছে। পাহাড়গুলো আসামের লুসাই এবং মিয়ানমারের আরাকান পাহাড়ের সমগোত্রীয়। ii. উত্তর-পূর্বাঞ্চলের পাহাড়গুলো বেলে পাথর, শেল ও কর্দম দ্বারা গঠিত। বরেন্দ্রভূমির মাটি ধূসর ও লাল বর্ণের; এখানে লৌহের উপস্থিতি রয়েছে। iii. প্রায় ৯,৩২০ বর্গকিলোমিটার জুড়ে বিস্তৃত বরেন্দ্রভূমির উচ্চতা প্লাবন সমভূমি হতে ৬ থেকে ১২ মিটার। অন্যদিকে 'উত্তর- পূর্বাঞ্চলের পাহাড়গুলো গড় উচ্চতা ২৪৪ মিটারের বেশি নয়। সুতরাং, ভূমিরূপ বৈশিষ্ট্যের দিক দিয়ে বরেন্দ্রভূমি উঁচু চত্বরভূমি, অন্যদিকে উত্তর-পূর্বাঞ্চলের চা উৎপাদনকারী এলাকা পাহাড়শ্রেণি।"
        }
      ]
    },
    {
      "number": "2",
      "uddipok": "",
      "tag": "AKMCC 23",
      "sub_questions": [
        {
          "label": "ক",
          "question": "পৃথিবীর শতকরা কতভাগ সমভূমি?",
          "explanation": "পৃথিবীর মোট স্থলভাগের শতকরা ৫৫ ভাগ সমভূমি।"
        },
        {
          "label": "খ",
          "question": "লোনা ধরা বলতে কী বোঝায়?",
          "explanation": "দীর্ঘ শুষ্ক মৌসুমে শিলার ফাটল বরাবর ভেতরের পানি কৈশিক শক্তির (Capillary force) টানে উপরে উঠে আসে। এ পানিতে লবণ দ্রবীভূত থাকায় পানি বাষ্পীভূত হওয়ার পর ফাটলে লবণ থেকে যায়। ক্রমান্বয়ে এ লবণের পরিমাণ বৃদ্ধি পেলে শিলার বহির্ভাগ ক্ষুদ্র ক্ষুদ্র দানাকৃতিতে ভেঙে যায়। আমাদের দেশে ইটের দালানে এ ধরনের প্রক্রিয়া ক্রিয়াশীল দেখা যায় যাকে সাধারণভাবে 'লোনা ধরা' বলা হয়।"
        },
        {
          "label": "গ",
          "question": "উদ্দীপকে 'ক' চিহ্নিত স্তরটির বৈশিষ্ট্য ব্যাখ্যা করো।",
          "explanation": "নিম্মের অনুরূপ: চিত্রের 'ক' স্তরটি অশ্মমণ্ডল। অশ্মমণ্ডল মহাদেশের তলদেশে প্রায় ৩০ থেকে ৪০ কি. মি. এবং গড়ে প্রায় ৩৫ কি.মি. পুরু। সমুদ্রের তলদেশে এ স্তর ৩ থেকে ১০ কি.মি. এবং গড়ে ৫ কি.মি. পর্যন্ত পুরু। অশ্মমণ্ডলকে ২টি স্তরে ভাগ করা হয়েছে যথা: ক. লঘু শিলাস্তর ও (খ) গুরু শিলাস্তর। লঘু শিলাস্তরটি ভূপৃষ্ঠ থেকে গড়ে ১২.৮ কি.মি. গভীর পর্যন্ত বিস্তৃত এবং গুরু শিলাস্তরটির ঘনত্ব ২.৯৫-৩ কি. গ্রা/ঘনমিটার।"
        },
        {
          "label": "ঘ",
          "question": "উদ্দীপকের 'খ' ও 'গ' চিহ্নিত স্তর দুটোর তুলনামূলক বিশ্লেষণ করো।",
          "explanation": "নিম্মের অনুরূপ: চিত্রের 'খ' ও 'গ' স্তর দুইটি যথাক্রমে গুরুমণ্ডল ও কেন্দ্রমণ্ডল। গুরুমণ্ডল স্তরের গভীরতা ১৫ কি.মি. থেকে ২,৯০০ কি.মি. পর্যন্ত। এটি মূলত ব্যাসল্ট শিলায় গঠিত। গুরুমণ্ডলকে আবার দুটি ভাগে ভাগ করা হয়েছে। যথা- (ক) বহিঃগুরুমণ্ডল এবং (খ) অন্তঃগুরুমণ্ডল। বহিঃগুরুমণ্ডল স্তরটি ১০০ থেকে ৭০০ কি.মি. পর্যন্ত বিস্তৃত। এ মণ্ডল প্রধানত লোহা ও ম্যাগনেসিয়াম সমৃদ্ধ সিলিকেট খনিজ দ্বারা গঠিত। অন্তঃগুরুমণ্ডল ৭০০ থেকে ২৯,০০ কি.মি. পর্যন্ত বিস্তৃত। এ মণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাইঅক্সাইডসমৃদ্ধ খনিজ দ্বারা গঠিত। এ স্তরের শিলাসমূহ নমনীয়, অর্ধতরল। কেন্দ্রমণ্ডলটি গুরুমণ্ডল (২৮৮৫ কি.মি.) থেকে পৃথিবীর কেন্দ্র (৬,৩৭১ কি.মি.) পর্যন্ত বিস্তৃত। কেন্দ্রমণ্ডলের একটি তরল বহিরাবরণ রয়েছে, যা প্রায় ২,২৭০ কি.মি. পুরু এবং কঠিন অন্তঃভাগটি ১,২১৬ কিমি পুরু। গুটেনবার্গ বিযুক্তি থেকে এর গভীরতা ৩,৪৮৬ কি.মি.। এর মূল উপাদান নিকেল ও লোহা। এছাড়া রয়েছে পারদ ও সিসা। উপরের আলোচনা থেকে বোঝা যায়, গুরুমণ্ডল ও কেন্দ্রমন্ডলের বৈশিষ্ট্যের ভিন্নতা আছে।"
        }
      ]
    },
    {
      "number": "3",
      "uddipok": "১৪৯৮ সালের ২০ সেপ্টেম্বর জাপানের এনসুয়াদা সাগরের উপকূলীয় অঞ্চল কেপে ওঠে। এতে উপকূলীয় এলাকার সব বাড়িঘর ধুয়ে মুছে যায় এবং অনেক লোকের প্রাণহানি ঘটে।",
      "tag": "AKMCC 23",
      "sub_questions": [
        {
          "label": "ক",
          "question": "Gradual Push' কী?",
          "explanation": "টেকটনিক প্লেটের সংঘর্ষের প্রভাবে ভূমিকম্প সংঘটিত হলে তা পরপর একের পর এক ধাক্কায় হতে পারে, যা ক্রমিক ধাক্কা বা 'Gradual Push' ।"
        },
        {
          "label": "খ",
          "question": "গর্জনশীল চল্লিশা বলতে কী বোঝায়?",
          "explanation": "উত্তর গোলার্ধে স্থলভাগ বেশি বলে পশ্চিমা বায়ুর গতিবেগ বেশ । পরিবর্তিত হয়। কিন্তু দক্ষিণ গোলার্ধে স্থলভাগ কম থাকায় উত্তর-পশ্চিম পশ্চিমা বায়ু অবাধে জলভাগের উপর দিয়ে প্রবল বেগে প্রবাহিত হয়। ভারত মহাসাগর ও প্রশান্ত মহাসাগরে এ বায়ু ৪০° দক্ষিণ থেকে ৪৭° দক্ষিণ অক্ষাংশের মধ্যে বেশ জোরে গর্জন করতে করতে প্রবাহিত হয় বলে পশ্চিমা বায়ুকে গর্জনশীল চল্লিশা বলে।"
        },
        {
          "label": "গ",
          "question": "উদ্দীপকে সংঘটিত ঘটনাটি কোন ধরনের ভূমিরূপ পরিবর্তন সাধন করে- ব্যাখ্যা করো।",
          "explanation": "উদ্দীপকে বর্ণিত ঘটনাটি ভূমিকম্প। ভূমিকম্পের ফলে ভূপৃষ্ঠের অনেক পরিবর্তন ঘটে এবং বিভিন্ন ধরনের ভূমিরূপের (পর্বত, মালভূমি) সৃষ্টি হয়। ভূমিকম্পের ফলে অনেক সময় সমুদ্রতল উপরে উত্থিত হয়ে পাহাড়ে-পর্বত বা দ্বীপের সৃষ্টি হয়। আবার কোথাও স্থলভাগের অনেক স্থান সমুদ্রতলে ডুবে যায়। যেমন- ১৮৯৯ সালে ভারতের কচ্ছ উপসাগরের উপকূলে প্রায় ৫,০০০ বর্গ কিলোমিটার স্থান সমুদ্রগর্ভে নিমজ্জিত হয়। ভূমিকম্পের ফলে নদীর গতিপথ পরিবর্তিত হয়। যেমন- ১৯৫০ সালে আসামের ভূমিকম্পে দিবং নদীর গতি পরিবর্তিত হয়। এছাড়া ভূমিকম্পের ফলে ভূত্বকের মধ্যে অসংখ্য ভাঁজ, ফাটল বা ধসের সৃষ্টি হয়। ভূমিকম্পের প্রবল ঝাঁকুনিতে ভূপৃষ্ঠে আনুভূমিক পার্শ্বচাপের প্রভাব পড়ে। ফলে এটি কুঁচকে ভাঁজের সৃষ্টি করে। যেমন- হিমালয় পর্বতমালায় এরূপ ভাঁজ দেখা যায়।"
        },
        {
          "label": "ঘ",
          "question": "উল্লিখিত অঞ্চলে ব্যাপক ক্ষয়ক্ষতি ও প্রাণহানির কারণ এবং ফলাফল বিশ্লেষণ করো।",
          "explanation": "উল্লেখিত অঞ্চলে ব্যাপক ক্ষয়ক্ষতি ও প্রাণহানীর কারণ ভূমিকম্প। এর ফলাফল ভয়াবহ। নিচে ভূমিকম্পের ফলাফল দেওয়া হলো- নিম্মের অনুরূপ: উদ্দীপকের ঘটনাটি ভূমিকম্প। নিচে ভূমিকম্পের ফলাফল দেওয়া হলো- i. ভূমিকম্পের ফলে ভূত্বকে অনেক ফাটল ও চ্যুতির সৃষ্টি হয়। এগুলোর মধ্য দিয়ে উষ্ণ পানি, কাদা বালি প্রভৃতি নির্গত হয়ে ব্যাপক ক্ষয়ক্ষতি হয়। ii. ভূমিকম্পের ফলে কখনও কখনও সমুদ্রতলের অনেক স্থান ওপরে ভেসে ওঠে। আবার স্থলভাগের অনেক স্থান সমুদ্র তলে ডেবে যায়। iii. ভূমিকম্পের ফলে নদীর গতিপথ পরিবর্তিত হয় বা নদীতল উপরে উঠে শুকিয়ে যায়। iv. ভূমিকম্পের ফলে ভূমির উত্থান ও পতন হয়। v. ভূমিকম্পের প্রবল ঝাঁকুনিতে ভূপৃষ্ঠে আনুভূমিক পার্শ্বচাপের প্রভাব পড়ে। ফলে এটি কুচকে ভাঁজের সৃষ্টি করে। vi. গভীর সমুদ্র বা মহাসাগরে ভূমিকম্প সংঘটিত হলে তথায় ব্যাপক ধ্বংসাত্মক ঢেউয়ের (সুনামি) সৃষ্টি হয়। vii. ভূমিকম্পের ফলে পর্বতগাত্র হতে বড় বড় বরফের খন্ডগুলো পতিত হয়ে হিমানী সম্প্রপাতের সৃষ্টি করে। viii. ভূমিকম্পের ফলে অসংখ্য ঘরবাড়ি ধ্বংস হয়ে যায়, বৃক্ষাদি নষ্ট হয় এবং অগণিত জীবজন্তু ও মানুষ মৃত্যুমুখে পতিত হয়।"
        }
      ]
    },
    {
      "number": "4",
      "uddipok": "সাকিব আকিবকে বললো যে, বেতার যোগাযোগ সম্ভব করতে বিজ্ঞানীরা বায়ুমণ্ডলের একটি স্তরকে ব্যবহার করছে। আকিব বললো, কিন্তু মানুষ তো বায়ুমন্ডলকে দূষণ করছে।",
      "tag": "AKMCC 23",
      "sub_questions": [
        {
          "label": "ক",
          "question": "নদী সোপান কাকে বলে?",
          "explanation": "নদীতে ধাপে ধাপে পলি সঞ্চয়ন ঘটলে তাকে নদী সোপান বলে।"
        },
        {
          "label": "খ",
          "question": "দ্বীপ বলয় বলতে কী বোঝায়?",
          "explanation": "প্রশান্ত মহাসাগরে গিরিখাতের সাথে সম্পৃক্ত বক্রাকারে সজ্জিত দ্বীপপুঞ্জ ও তার ভেতরের দিকের জীবন্ত আগ্নেয়গিরি গুলোই দ্বীপ বলয়।"
        },
        {
          "label": "গ",
          "question": "উদ্দীপকে সাকিব বায়ুমণ্ডলের কোন স্তরের ব্যবহারের কথা বলেছে? ব্যাখ্যা করো।",
          "explanation": "উদ্দীপকে সাকিব বায়ুমন্ডলের থার্মোস্ফিয়ার বা আয়নোস্ফিয়ার স্তরের কথা বলেছে। বেতার তরঙ্গ থার্মোস্ফিয়ার বা আয়নোস্ফিয়ার স্তরে প্রতিফলিত হয়। নিচে এ স্তরের বর্ণনা দেওয়া হলো- থার্মোস্ফিয়ার বায়ুমণ্ডলের তৃতীয় স্তর। ভূপৃষ্ঠের ৮০ কিলোমিটার ঊর্ধ্ব থেকে ৬৪০ কিলোমিটার ঊর্ধ্ব পর্যন্ত এর বিস্তার। এখানে সূর্যের তাপ খুবই বেশি। ৮০ কি. মি. উচ্চতায় উষ্ণতা ৯৩° সে. থেকে বাড়তে বাড়তে ৫০০ কি. মি. উচ্চতায় প্রায় ১২০০° সে. হয়। অতিরিক্ত তাপে অসংখ্য বিদ্যুৎকণা বা আয়ম 'ও ইলেকট্রনে পরিপূর্ণ হয় অঞ্চলটি। তাই, এ স্তরকে আয়নোস্ফিয়ারও বলা হয়। এখানে পজিটিভ ও নেগেটিভ দু'ধরনের আয়নের প্রাচুর্য ঘটে। এর ফলে বেতার তরঙ্গ আয়নোস্ফিয়ারে প্রতিফলিত হয়ে পুনরায় ভূপৃষ্ঠে ফিরে আসে। ফলে মানুষ নির্বিঘ্নে রেডিও শুনতে পায়। এছাড়া এ স্তর থাকার ফলে বিপজ্জনক এক্স-রে রশ্মির হাত থেকে পৃথিবী রক্ষা পায়। এই স্তরে বিদ্যুতায়িত অণুর চৌম্বক বিক্ষেপের ফলে সুমেরু ও কুমেরু অঞ্চলে রাতের আকাশে অনেক উঁচুতে আলোক জ্যোতি দেখা যায়। এদের সুমেরু ও কুমেরু প্রভা (Aurora), বলা হয়। এ দৃষ্টিনন্দন আলোক প্রভা এ স্তরের ব্যতিক্রমধর্মী বৈশিষ্ট্য।"
        },
        {
          "label": "ঘ",
          "question": "আকিব মানুষের কোন কর্মকাণ্ডকে বায়ুমণ্ডল দূষণের জন্য দায়ী করছে? বিশ্লেষণ করো।",
          "explanation": "উদ্দীপকের বিষয়গুলো অর্থাৎ গাড়ির কালো ধোঁয়া, কলকারখানার নির্গত ক্ষতিকর গ্যাস, আবর্জনা পুড়িয়ে ধোঁয়া সৃষ্টি, সিগারেটের ধোয়া ইত্যাদিকে উদ্দীপকের আকিব বায়ুমণ্ডল দূষণের জন্য দায়ী করছে। মানুষের দৈনন্দিন কর্মকাণ্ড প্রত্যক্ষ বা পরোক্ষভাবে বায়ুমণ্ডলকে প্রভাবিত করছে। ফলে তা দূষিত হয়ে পৃথিবীর তাপমাত্রা বৃদ্ধি পাচ্ছে। বায়ুমণ্ডল থেকে আমরা শ্বাসকার্যের জন্য প্রয়োজনীয় অক্সিজেন পাই। কিন্তু যানবাহন ও বিভিন্ন ধরনের শিল্পকারখানায় জ্বালানির দহনে প্রচুর বায়ুমণ্ডলীয় অক্সিজেন ব্যবহৃত হচ্ছে। আর এ জায়গা দখল করে নিচ্ছে বিভিন্ন ধরনের ক্ষতিকারক গ্যাস। যেমন- CO, CO₂। আবার মোটরযান হতে নির্গত নাইট্রোজেন অক্সাইডসমূহ ও বিভিন্ন হাইড্রোকার্বন (HC) বাতাসের, সাথে মিশে পরিবেশের ক্ষতিসাধন করছে। এছাড়া শিল্প কারখানা, এসি, রেফ্রিজারেটর, প্লাস্টিক ও রং তৈরির কারখানা, অটোরিকশা, বাস, ট্রাক হতে নির্গত ধোঁয়ার কারণে বাতাসে বিভিন্ন ধরনের দূষক যেমন- CFC, HCFC, SO2, NO₂ মিশে বায়ুমণ্ডলকে দূষিত করছে। পরিশেষে বলা যায় যে, উদ্দীপকের আকিবের মতে মানুষের দ্বারা সৃষ্ট কর্মকাণ্ডই বায়ুমণ্ডল দূষণের জন্য দায়ী।"
        }
      ]
    },
    {
      "number": "5",
      "uddipok": "",
      "tag": "AKMCC 23",
      "sub_questions": [
        {
          "label": "ক",
          "question": "বিষুব রেখা কাকে বলে?",
          "explanation": "পৃথিবীর ঠিক মাঝখান দিয়ে যে রেখাটি পূর্ব-পশ্চিমে সমগ্র পৃথিবীকে বেষ্টন করে তাকে বিষুবরেখা বলে।"
        },
        {
          "label": "খ",
          "question": "প্রাকৃতিক সৌরপর্দা বলতে কী বোঝায়?",
          "explanation": "স্ট্রাটোস্ফিয়ারের উপরে ওজোন গ্যাসের স্তরটিকে ওজোনোস্ফিয়ার বা ওজোন স্তর বলা হয়। এর গভীরতা ১২-১৬ কি.মি.। ওজোন স্তর সূর্যরশ্মি থেকে আসা ক্ষতিকর অতিবেগুনি রশ্মি শোষণ করে জীবজগৎকে রক্ষা করে। এ স্তরটি না থাকলে সূর্যের অতিবেগুনি রশ্মির দহনে প্রাণীর দেহ পুড়ে যেত এবং প্রাণিকূল অন্ধ হয়ে যেত। এ কারণে ওজোনস্তরকে পৃথিবীর প্রাকৃতিক সৌর পর্দা বলা হয়।"
        },
        {
          "label": "গ",
          "question": "উদ্দীপকে কোন ধরনের বৃষ্টিপাতের কথা বলা হয়েছে? ব্যাখ্যা করো।",
          "explanation": "উদ্দীপকে শৈলোৎক্ষেপ বৃষ্টিপাতের কথা বলা হয়েছে। নিম্মের অনুরূপ: উদ্দীপকে উল্লিখিত প্রথম অঞ্চলের বৃষ্টিপাতের ধরন হলো শৈলোৎক্ষেপ বৃষ্টিপাত। জলীয়বাষ্পপূর্ণ বায়ুর গতিপথে পর্বত থাকলে বাধাপ্রাপ্ত হয়ে বৃষ্টিপাত হয়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোৎক্ষেপ বৃষ্টিপাত (Orographic Rain) বলে। সমুদ্র উপকূলের নিকটবর্তী অঞ্চলে পাহাড়, পর্বত, মালভূমি থাকলে নিকটবর্তী উষ্ণ সমুদ্র থেকে আগত জলীয়বাম্পূর্ণ বায়ু এই উচ্চভূমিতে ধাক্কা খায় এবং ওপরে উঠতে থাকলে শীতল ও ঘনীভূত হয়ে বৃষ্টিপাত ঘটায়। এই অংশকে প্রতিবাত পার্শ্ব বলে। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌঁছালে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকে বৃষ্টিচ্ছায় অঞ্চল (Rain Shadow Area) বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল হিসেবে পরিচিত।"
        },
        {
          "label": "ঘ",
          "question": "উল্লিখিত বৃষ্টিপাত বাংলাদেশের জলবায়ুর উপর কীরূপ প্রভাব ফেলে? বিশ্লেষণ করো।",
          "explanation": "উদ্দীপকের চিত্রটি শৈলোৎক্ষেপ বৃষ্টিপাত নির্দেশ করে। জলীয়বাষ্পপূর্ণ বায়ুর গতিপথে পর্বত থাকলে উক্ত বায়ু শৈল বা পাহাড়. দ্বারা উৎক্ষিপ্ত হয়ে পর্বতের প্রতিবাত পার্শ্বে প্রচুর বৃষ্টিপাত ঘটায় বলে একে শৈলোৎক্ষেপ বৃষ্টিপাত বলে।বাংলাদেশের উত্তর-পূর্বাঞ্চল তথা সিলেটে শৈলোৎক্ষেপ প্রক্রিয়ায় বৃষ্টিপাত হয়। কারণ এখানে জলীয়বাষ্পপূর্ণ দক্ষিণ-পশ্চিম পাহাড়ে বাধা পেয়ে পাহাড়ের ঢাল বেয়ে ওপরে উঠতে থাকে এবং প্রসারিত ও শীতল হয়। এর ফলে জলীয়বাষ্প ঘনীভূত হয়ে সিলেটের পাহাড়িয়া অঞ্চলের প্রতিবাত পার্শ্বে প্রচুর বৃষ্টিপাত হয়। যা এ অঞ্চলে গুরুত্বপূর্ণ প্রভাব ফেলে। শৈলোৎক্ষেপ প্রক্রিয়া প্রচুর বৃষ্টিপাতের কারণে সিলেটে বোরো ধান এবং চা উৎপাদিত হয়। এই চা-এর বেশিরভাগ বিদেশে রপ্তানি করে প্রচুর বৈদেশিক মুদ্রা আয় করা হয়। সুতরাং বলা যায়, বাংলাদেশের উত্তর-পূর্বাঞ্চলের জেলাগুলোর উন্নতির ক্ষেত্রে শৈলোৎক্ষেপ বৃষ্টিপাত গুরুত্বপূর্ণ অবদান রাখে।"
        }
      ]
    },
    {
      "number": "6",
      "uddipok": "",
      "tag": "AKMCC 23",
      "sub_questions": [
        {
          "label": "ক",
          "question": "সেন্টরক অন্তরীপ কোথায় অবস্থিত?",
          "explanation": "সেন্টরক অন্তরীপ ব্রাজিলে অবস্থিত।"
        },
        {
          "label": "খ",
          "question": "বৈশ্বিক উষ্ণায়ন বলতে কী বোঝায়?",
          "explanation": "বিজ্ঞান ও প্রযুক্তি নির্ভর বর্তমান সভ্যতার মানুষের বিভিন্ন কর্মকাণ্ড যেমন- শিল্পকারখানা স্থাপন, কৃষিক্ষেত্রে রাসায়নিক সার ব্যবহার, ফ্রিজ, এসি ইত্যাদি বিলাস সামগ্রীর ব্যবহার প্রভৃতি কারণে পৃথিবীর তাপমাত্রা বৃদ্ধি পাচ্ছে। ফলশ্রুতিতে প্রতিনিয়ত কার্বন ডাইঅক্সাইড, ক্লোরোফ্লুরা কার্বন, মিথেন, নাইট্রাস অক্সাইড ইত্যাদি গ্রিন হাউস প্রভাব সৃষ্টিকারী গ্যাসের কারণে বৈশ্বিক উষ্ণায়ন ঘটছে।"
        },
        {
          "label": "গ",
          "question": "উদ্দীপকে 'গ' চিহ্নিত অঞ্চলের জলবায়ুর বর্ণনা দাও।",
          "explanation": "উদ্দীপকের 'গ' চিহ্নিত অঞ্চলটি মৌসুমি জলবায়ু অঞ্চলের অন্তর্গত। মৌসুমি জলবায়ু অঞ্চলে গ্রীষ্মকালে দক্ষিণ-পশ্চিম মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। ফলে মৌসুমি জলবায়ুতে গ্রীষ্মকাল বৃষ্টিবহুল এবং শীতকাল বৃষ্টিহীন। অপরদিকে, ভূমধ্যসাগরীয় জলবায়ু অঞ্চলে গ্রীষ্মকালে শুষ্ক অয়ন বায়ু এবং শীতকালে আর্দ্র পশ্চিমা বায়ু প্রবাহিত হয়। ফলে জলবায়ুতে গ্রীষ্মকাল বৃষ্টিহীন এবং শীতকাল বৃষ্টিবহুল। মৌসুমি জলবায়ুতে বায়ু গ্রীষ্মকালে জল (ভারত মহাসাগর) হতে স্থলভাগের (দক্ষিণ ও দক্ষিণ-পূর্ব এশিয়া) দিকে এবং শীতকালে স্থল হতে জলভাগের দিকে প্রবাহিত হয়। ভূমধ্যসাগরীয় জলবায়ুতে গ্রীষ্মকালে অয়ন বায়ু স্থল থেকে জলভাগের দিকে এবং শীতকালে পশ্চিমা বায়ু জলভাগ থেকে স্থলভাগের দিকে প্রবাহিত হয়। বায়ুপ্রবাহের এ দিক ভিন্নতার কারণে মৌসুমি জলবায়ুতে গ্রীষ্মকালীন তাপমাত্রা ২৭° সেলসিয়াসের অধিক থাকে।"
        },
        {
          "label": "ঘ",
          "question": "উদ্দীপকে 'ক' ও 'খ' চিহ্নিত অঞ্চলের জলবায়ুর তুলনামূলক পার্থক্য বিশ্লেষণ করো।",
          "explanation": "উদ্দীপকে 'ক' চিহ্নিত অঞ্চলটি নিরক্ষীয় এবং 'খ' চিহ্নিত অঞ্চলটি ভূমধ্যসাগরীয় জলবায়ুর অন্তর্গত। নিরক্ষীয় ও ভূমধ্যসাগরীয় জলবায়ুর মধ্যে পার্থক্য অত্যন্ত ব্যাপক। নিরক্ষীয় অঞ্চলে তাপমাত্রা সারা বছর অধিক থাকে। এখানে সর্বোচ্চ ও সর্বনিম্ন তাপের পার্থক্য সাধারণত কম। বার্ষিক গড় তাপমাত্রা ২২°- ৩৪° সেলসিয়াস পর্যন্ত। এ অঞ্চলটিতে বিস্তৃত জলভাগ থাকায় প্রচুর জলীয়বাষ্প প্রতিদিন বাতাসে মিশে যায় এবং পরিচলন প্রক্রিয়ায় বৃষ্টিপাত হয়ে থাকে। বার্ষিক বৃষ্টিপাতের পরিমাণ ১৭০-২৫০ সেন্টিমিটার। এ অঞ্চলে বায়ুর চাপের পরিবর্তনের হার কম এবং অয়ন বায়ুর প্রবেশ থাকায় বায়ুপ্রবাহের বেগ-অধিক হয়। ভূমধ্যসাগরীয় অঞ্চলে গ্রীষ্ম ও শীতকালীন তাপমাত্রা যথাক্রমে ২১°-২৭° সে. এবং ৪°-১০°সে. এর মধ্যে থাকে। বৃষ্টিবহুল শীতকাল ও বৃষ্টিহীন গ্রীষ্মকাল এ অঞ্চলের জলবায়ুর প্রধান বৈশিষ্ট্য। এখানে বার্ষিক বৃষ্টিপাত ২৫-৭৫ সে.মি. পর্যন্ত হয়। পাবর্ত্য অঞ্চলে অত্যধিক তুষারপাত হয়। এ অঞ্চলের উপর দিয়ে উত্তর পূর্ব অয়ন বায়ু প্রবাহিত হয় আবার শীতকালে পশ্চিমা বায়ু প্রবাহিত হয়।"
        }
      ]
    },
    {
      "number": "7",
      "uddipok": "সীজার বই পড়ে জানতে পারলো যে, সাগরে পানি নির্দিষ্ট সময় অন্তর অন্তর ফুলে ওঠে আবার নেমে যায়। সে আরও জানতে পারলো যে, অমাবস্যা তিথিতে 'ক' জোয়ার এবং অষ্টমী তিথিতে 'খ' জোয়ার সংঘটিত হয়।",
      "tag": "AKMCC 23",
      "sub_questions": [
        {
          "label": "ক",
          "question": "পানি চক্র কী?",
          "explanation": "সাধারণভাবে পানির রূপান্তরের মাধ্যমে স্থানান্তর এবং বিভিন্ন প্রক্রিয়ার মাধ্যমে আবার পূর্বের স্থানে ফিরে আসাকে পানিচক্র বলে।"
        },
        {
          "label": "খ",
          "question": "নিরক্ষীয় প্রতিস্রোত কাকে বলে?",
          "explanation": "উত্তর ও দিক্ষিণ নিরক্ষীয় স্রোতের মধ্য দিয়ে যে উষ্ণ স্রোতটি নিরক্ষরেখার উত্তর দিয়ে সোজা পশ্চিম থেকে পূর্ব দিকে প্রবাহিত হয় তা নিরক্ষীয় বিপরীত স্রোত বা প্রতিস্রোত। এটি মধ্য আটলান্টিক অতিক্রম করে আফ্রিকার পশ্চিম উপকূলে পৌঁছে এবং ক্যানারি স্রোতের দক্ষিণাংশের ক্ষুদ্র শাখা স্রোতটির সাথে মিলিত হয়। এ মিলিত স্রোত দক্ষিণ-পূর্ব দিকে বেঁকে গিনি উপসাগরে প্রবেশ করে।"
        },
        {
          "label": "গ",
          "question": "উদ্দীপকে উল্লিখিত প্রথম ঘটনা সংঘটিত হওয়ার কারণ ব্যাখ্যা করো।",
          "explanation": "বউদ্দিপকে উল্লেখিত প্রথম ঘটনাটি জোয়ার-ভাটা।প্রধানত দুটি কারণে জোয়ার-ভাটার সৃষ্টি হয়। এগুলো হলো- (i) চাঁদ ও সূর্যের মহাকর্ষ শক্তির প্রভাব এবং (ii) পৃথিবীর আবর্তনের ফলে উৎপন্ন কেন্দ্রাতিগ শক্তি। এদের বর্ণনা নিম্নরূপ: i. চাঁদ ও সূর্যের মহাকর্ষ শক্তির প্রভাব: মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাঁদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূয একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। ii. পৃথিবীর আবর্তনের ফলে উৎপন্ন কেন্দ্রাতিগ শক্তিঃ পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে। অপরদিকে, পৃথিবীর মোট পানিরাশির পরিমাণ সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উদ্দীপকে 'ক' ও 'খ' জোয়ারের মধ্যে কোনো পার্থক্য আছে কি? তোমার মতামতের সপক্ষে যুক্তি দাও।",
          "explanation": "উদ্দীপকে 'ক' জোয়ারটি হলো তেজ কটাল এবং 'খ' জোয়ারটি হলো মরা কটাল। এ দুধরনের জোয়ারের মধ্যে সুস্পষ্ট পার্থক্য বিদ্যমান রয়েছে। অমাবস্যা ও পূর্ণিমা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে। অপরদিকে, অষ্টমী তিথিতে চাঁদ ও সূর্য সমসূত্রে (same line) না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে। সুতরাং বলা যায়, তেজ কটাল ও মরা কটাল, এ দুটি জোয়ারের মধ্যে পার্থক্য উৎপত্তিগত এবং তীব্রতায়।"
        }
      ]
    },
    {
      "number": "8",
      "uddipok": "করিম গ্রীষ্মের শুরুতে গ্রীষ্মকালীন মৌসুমি স্রোতের গতিপথে অল্প সময়ে বিভিন্ন খাদ্যদ্রব্য আমদানি করে। রহিম শীতকালীন মৌসুমি স্রোতের গতিপথে মধ্যপ্রাচ্য ও আমেরিকাতে নিত্যপ্রয়োজনীয় কিছু দ্রব্য রপ্তানি করে থাকে।",
      "tag": "AKMCC 23",
      "sub_questions": [
        {
          "label": "ক",
          "question": "সমুদ্র স্রোতের প্রধান কারণ কী?",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ।"
        },
        {
          "label": "খ",
          "question": "শৈবাল সাগর বলতে কী বোঝায়?",
          "explanation": "আটলান্টিক মহাসাগরের ক্যানারি স্রোতটি ডিম্বাকারে ঘুরার কারণে এর মধ্যবর্তী পানিরাশি একেবারে স্রোতহীন থাকে। এই স্রোতহীন পানিতে ভাসমান আগাছা ও শৈবাল সঞ্চিত হয় বলে ইহাকে শৈবাল সাগর বলা হয়।"
        },
        {
          "label": "গ",
          "question": "উদ্দীপকে করিম ও রহিমের আমদানি ও রপ্তানি কাজে ব্যবহৃত স্রোত দু'টি ব্যাখ্যা করো।",
          "explanation": "উদ্দীপকে করিম ও রহিমের আমদানি ও রপ্তানি কাজে ব্যবহৃত স্রোত দু'টি হলো গ্রীষ্মকালীন ও শীতকালীন মৌসুমি স্রোত। এদের সম্পর্কে নিচে বর্ণনা করা হলো: i) গ্রীষ্মকালীন মৌসুমি স্রোত: গ্রীষ্মকালে দক্ষিণ-পশ্চিম মৌসুমি বায়ুর প্রভাবে সোমালি স্রোত আফ্রিকার পূর্ব উপকূল হতে প্রথমে আরব সাগর এবং পরে ভারতের পশ্চিম উপকূল দিয়ে দক্ষিণ দিকে অগ্রসর হয়। পরবর্তীতে। শ্রীলঙ্কার দক্ষিণ-পূর্ব দিক ঘুরে ভারতের পূর্বে উপকূল দিয়ে বঙ্গোপসাগরে প্রবেশ করে। এটি গ্রীষ্মকালীন মৌসুমি স্রোত নামে পরিচিত। ii) শীতকালীন মৌসুমি স্রোত: শীতকালে উত্তর-পূর্ব মৌসুমি বায়ুর প্রভাবে গ্রীষ্মকালীন মৌসুমি স্রোতটি আর থাকে না। কিন্তু এর পথ অনুসরণ করে একটি বিপরীতমুখী স্রোতের সৃষ্টি হয়। এ স্রোতটি উত্তর- পূর্ব মৌসুমি বায়ুর অধীনে চলে যায়। এটি সম্পূর্ণরূপে গ্রীষ্মকালীন মৌসুমি স্রোতের পথ অনুসরণ করে আরব সাগর ঘুরে আফ্রিকার সোমলিয়ার দক্ষিণ প্রান্ত পর্যন্ত অগ্রসর হয়। এটি শীতকালীন মৌসুমি স্রোত নামে পরিচিত। উপরিউক্ত আলোচনা থেকে বলা যায়, ঋতু পরিবর্তনের সঙ্গে সঙ্গে মৌসুমি বায়ুপ্রবাহের দিক পরিবর্তিত হয় বলে ভারত মহাসাগরের উত্তর অংশের স্রোতও এ বায়ুপ্রবাহ দ্বারা নিয়ন্ত্রিত হয়ে ঋতুভেদে ভিন্ন ভিন্ন দিক হতে প্রবাহিত হয়।"
        },
        {
          "label": "ঘ",
          "question": "উদ্দীপকে যে মহাসাগরীয় স্রোতের কথা উল্লেখ করা হয়েছে তার প্রভাব বিশ্লেষণ করো।",
          "explanation": "উদ্দীপকে ভারত মহাসাগরীয় স্রোতের কথা বলা হয়েছে। নিচে ভারত মহাসাগরের স্রোতগুলোর প্রভাব আলোচনা করা হলো- ভারত মহাসাগরীয় কুমেরু স্রোত মূলত আটলান্টিক ও প্রশান্ত মহাসাগরীয়' কুমেরু স্রোতচক্রের অন্তর্ভুক্ত। মানবজীবনে এই স্রোতের সরাসরি প্রভাব দেখা যায় না। কেননা, এ শীতল স্রোতটি স্থলভাগে ভিন্ন নাম ধারণ করে। যেমন- ভারত মহাসাগরে কুমেরু স্রোত অস্ট্রেলিয়ার পশ্চিম উপকূলে বাধাপ্রাপ্ত হয়ে উত্তরে প্রবেশ করে। এ স্রোতের উত্তরে তাই পশ্চিম অস্ট্রেলীয় স্রোত সৃষ্টি হয়েছে। অনুরূপভাবে আফ্রিকার উত্তর-পূর্বাংশে রয়েছে সোমালী, মোজাম্বিক, মাদাগাস্কার ও আগুলহাস স্রোত। আফ্রিকার উপকূলে উষ্ণ সোমালী, মোজাম্বিক, মাদাগাস্কার ও আগুলহাস স্রোত প্রবাহিত থাকার কারণে প্রচুর বৃষ্টিপাত হয় এবং এ এলাকাগুলো কৃষিকার্যে যথেষ্ট উন্নত। এই বৃষ্টিপাতের কারণে উক্ত এলাকাগুলোতে বর্ষজীবী উদ্ভিদ জন্মাতে দেখা যায়। উষ্ণ স্রোতের গতিপথে সামুদ্রিক জাহাজগুলোও দ্রুত যাতায়াত করতে পারে। উষ্ণ স্রোত প্রবাহিত থাকার কারণে মিয়ানমার, মালয়েশিয়ায় ও সুমাত্রা উপকূলের জাহাজ চলাচল নির্বিঘ্ন থাকে এবং উপকূলীয় এলাকার বৃষ্টিপাতে স্রোতগুলো প্রভাব বিস্তার করে। পশ্চিম অস্ট্রেলীয় স্রোতটি পর্যায়ক্রমে উষ্ণতাপ্রাপ্ত হয় বিধায় ঐ উপকূলে বৃষ্টিপাত কম হয়। ফলে উপকূলীয় এলাকায় জলাভূমি সৃষ্টি হয়েছে। তবে স্রোতের উত্তরাংশে উপকূল এলাকায় বৃষ্টিপাত বেশি বলে ঘন বনাঞ্চল সৃষ্টি হয়েছে। পরিশেষে বলা যায়, ভারত মহাসাগরীয় কুমেরু স্রোত উপকূলীয় এলাকায় জলবায়ু, কৃষি, শিল্প ও ব্যবসা-বাণিজ্যের ওপর প্রত্যক্ষ ও পরোক্ষ প্রভাব বিস্তার করে থাকে।"
        }
      ]
    }
  ]
}