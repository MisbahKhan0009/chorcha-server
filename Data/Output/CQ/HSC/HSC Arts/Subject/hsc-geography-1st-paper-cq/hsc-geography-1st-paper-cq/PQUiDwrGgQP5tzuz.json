{
  "title": "ঢাকা সিটি কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "উচ্চতা ও উপাদানের পার্থক্যের উপর ভিত্তি করে বায়ুমণ্ডল কতকগুলো স্তরে বিন্যস্ত। এর একটি স্তর বেতার যোগাযোগের ক্ষেত্রে ভূমিকা রাখছে এবং অন্য একটি স্তর জীবনধারণের জন্য উপযোগী।",
      "tag": "",
      "sub_questions": [
        {
          "label": "ক",
          "question": "দূষক কী?",
          "explanation": "যে সকল পদার্থের দ্বারা বায়ুর উপাদান দূষিত হয় সেগুলোই দূষক।"
        },
        {
          "label": "খ",
          "question": "ওজোনস্তর ব্যাখ্যা করো।",
          "explanation": "স্ট্রাটোস্ফিয়ারের উপরে ওজোন গ্যাসের স্তরটিকে ওজোনোস্ফিয়ার বা ওজোন স্তর বলা হয়। এর গভীরতা ১২-১৬ কি.মি.। ওজোন স্তর সূর্যরশ্মি থেকে আসা ক্ষতিকর অতিবেগুনি রশ্মি শোষণ করে জীবজগৎকে রক্ষা করে। এ স্তরটি না থাকলে সূর্যের অতিবেগুনি রশ্মির দহনে প্রাণীর দেহ পুড়ে যেত এবং প্রাণিকুল অন্ধ হয়ে যেত। এ কারণে ওজোনস্তরকে পৃথিবীর প্রাকৃতিক সৌরপর্দা বলা হয়।"
        },
        {
          "label": "গ",
          "question": "উদ্দীপকে উল্লিখিত প্রথম স্তরটির বৈশিষ্ট্য বর্ণনা করো।",
          "explanation": "উদ্দীপকের প্রথম স্তরটি আয়নোস্ফিয়ার। এই স্তরের ব্যাপ্তি ৮০ থেকে ৭০০ কি.মি. পর্যন্ত। মেসোপজ-এর পর থেকেই আয়ন স্তরের সীমানা শুরু হয়। বায়ুর তাপমাত্রা দ্রুত বৃদ্ধি পায় বলে একে থার্মোস্ফিয়ার বলে। এই বৃদ্ধি ১০০০° সে. পর্যন্ত পৌছে। আয়নোস্ফিয়ারকে থার্মোস্ফিয়ারের অন্যরূপ বলা যেতে পারে। এ স্তরে বায়ু আয়নিত অবস্থায় রয়েছে। অর্থাৎ এ অঞ্চলটি বিদ্যুৎযুক্ত কণা তথা আয়ন ও ইলেকট্রনে পূর্ণ হয়ে আছে। তড়িৎযুক্ত কণার উপস্থিতির জন্যই একে আয়নোস্ফিয়ার বলা হয়। এই স্তরের প্রধান উপাদান হলো আণবিক নাইট্রোজেন ও পারমাণবিক অক্সিজেন। এই দু'টি উপাদান সৌরশক্তির অতি শক্তিশালী গামা ও এক্স-রে (X-ray) রশ্মিকে খুব সহজে শোষণ করে। এই স্তর থেকে বেতার তরঙ্গ (ক্ষুদ্র ও দীর্ঘ) প্রতিফলিত হয়; যার দরুন বেতার যোগাযোগ সম্ভব হয়েছে।"
        },
        {
          "label": "ঘ",
          "question": "উদ্দীপকে উল্লিখিত শেষের স্তরটির গুরুত্ব বিশ্লেষণ করো।",
          "explanation": "চিত্রের শেষের স্তর তথা ট্রপোমণ্ডল পৃথিবীর জীবকুলের জন্য অতীব গুরুত্বপূর্ণ। নিম্নের অনুরূপ: চিত্রের বর্ণিত তথা ট্রপোমণ্ডল পৃথিবীর জীবকুলের জন্য অতীব গুরুত্বপূর্ণ। ট্রপোমণ্ডল বায়ুমণ্ডলের প্রথম ও সর্বনিম্ন স্তর'। এটা অত্যন্ত প্রয়োজনীয় একটি স্তর। কারণ আবহাওয়ার প্রায় সকল প্রকার উপাদান এই স্তরেই বিদ্যমান। ট্রপোমণ্ডল ভূপৃষ্ঠের সাথে লেগে আছে বলে জীবমণ্ডলের বাস্তুতন্ত্রের জন্য এই স্তর গুরুত্বপূর্ণ ভূমিকা পালন করছে। কারণ এ স্তরের নিম্নভাগে মানুষসহ সকল ধরনের প্রাণী ও উদ্ভিদের বাসস্থান এবং মেঘ, বৃষ্টিপাত, বায়ুপ্রবাহ প্রভৃতি এ স্তরে ঘটে থাকে। বায়ুমণ্ডলের প্রায় ৯০ ভাগ জলীয়বাষ্প, ধূলিকণা, ধোঁয়া প্রভৃতি এ স্তরেই অবস্থান করে। বায়ুমণ্ডলের ঘনত্ব এ স্তরে সবচেয়ে বেশি। এই স্তরের উষ্ণতা হ্রাস- বৃদ্ধির সাথে সাথে বায়ুর তাপ, চাপ, প্রবাহ ও ঘনত্বের পরিবর্তন হওয়ায় ভূপৃষ্ঠের বিভিন্ন স্থানের উদ্ভিদ ও প্রাণীকুলের জন্য সহায়ক। সুতরাং, জীবনধারণের জন্য ট্রপোমণ্ডল সবচেয়ে গুরুত্বপূর্ণ স্তর।"
        }
      ]
    },
    {
      "number": "2",
      "uddipok": "নদীর পর্যায়-",
      "tag": "",
      "sub_questions": [
        {
          "label": "ক",
          "question": "আর্দ্রতা কী?",
          "explanation": "বায়ুর জলীয়বাষ্প ধারণক্ষমতাকে বায়ুর আর্দ্রতা বলে।"
        },
        {
          "label": "খ",
          "question": "জোয়ারের বান ব্যাখ্যা করো।",
          "explanation": "প্রবল জোয়ারের প্রভাবে উপকূলবর্তী নদীতে জোয়ারের বান দেখা যায়। সমুদ্রে প্রবল জোয়ারের পানি মহীসোপানের অগভীর অংশে ও দ্বীপে প্রতিহত হলে জোয়ারের তরঙ্গের চূড়া ভেঙ্গে পড়ে। এ প্রবাহ কোনো কোনো নদীর (যেমন- ভারতের পশ্চিমবঙ্গের হুগলি) মোহনা দিয়ে খুব প্রবল বেগে স্থলভাগের মধ্যে প্রবেশ করে। এরূপ অবস্থাই হলো জোয়ারের বান। অমাবস্যা ও পূর্ণিমা তিথিতে নদীতে প্রবল জোয়ারের সময় বান ডাকার ফলে অনেক সময় নৌকা, লঞ্চ প্রভৃতি ডুবে যায়। এতে নদীর পার্শ্ববর্তী এলাকায় জানমালের ক্ষতি হতে পারে।"
        },
        {
          "label": "গ",
          "question": "উদ্দীপকে উল্লিখিত '৩' পর্যায় বর্ণনা করো।",
          "explanation": "নিম্নের অনুরূপ: চিত্রে 'গ' পর্যায় হলো নদীর শেষ তথা বদ্বীপ পর্যায়। নদীর জীবনচক্রের শেষ পর্যায় হলো নিম্নগতি। এ অবস্থায় স্রোত একেবারে কমে যায়। নদীর নিম্নক্ষয় বন্ধ হলেও পার্শ্বক্ষয় হয় যথেষ্ট পরিমাণে। ফলে নদী উপত্যকা খুব চওড়া ও অগভীর হয়। নিম্নগতিতে স্রোতের বেগ কমে যাওয়ায় পানিবাহিত বালুকণা, কাদা নদীগর্ভে ও মোহনায় সঞ্চিত হয়ে নদীর গতিপথে বাধার সৃষ্টি করে। নদীর গতি বাধা পেয়ে তা দুই দিক দিয়ে চলে যায়। কালক্রমে নদীমুখে পলি সঞ্চিত হয়। ফলে নদীতলে ভূভাগ উঁচু হয়ে মাত্রাহীন গ্রিক ডেন্টা 'এ' কিংবা বাংলা 'ব' এর আকার ধারণ করে ত্রিকোণাকার দ্বীপের সৃষ্টি করে। একে বদ্বীপ (Delta) বলে। বদ্বীপ গঠন ব্যতীত এ অংশে নদীর খাত পরিবর্তন, নদীর অশ্বক্ষুরাকৃতি হ্রদ, প্লাবন সমভূমি প্রভৃতি বিভিন্ন ভূমিরূপ দেখতে পাওয়া যায়।"
        },
        {
          "label": "ঘ",
          "question": "উদ্দীপকে উল্লিখিত '১' পর্যায়ে সৃষ্ট দুটি ভূমিরূপ চিত্রসহ ব্যাখ্যা করো।",
          "explanation": "নিম্নের অনুরূপ: চিত্রে 'ক' নদীর ১ম পর্যায়কে নির্দেশ করে। ঊর্ধ্বগতি হলো নদীর প্রথম পর্যায়। পর্বতের যে স্থান থেকে নদীর উৎপত্তি হয়েছে সেখান থেকে সমভূমিতে পৌছানো পর্যন্ত অংশকে নদীর ঊর্ধ্বগতি বলে। উদ্দীপকে নদীর উৎসস্থলে ক্ষয়কাজের ফলে সৃষ্ট দুইটি ভূমিরূপ হলো- i. 'V' আকৃতির উপত্যকা, ii. জলপ্রপাত। 'V' আকৃতির উপত্যকা: নদী প্রাথমিক অবস্থায় প্রবল স্রোতে বড় বড় শিলাখণ্ড বহন করে পাহাড়ের ঢাল বেয়ে নিচের দিকে প্রবাহিত হয়। এ সময় নদীর স্রোত ও বাহিত শিলার ঘর্ষণে নদীগর্ভের শিলার দ্রুত ক্ষয়সাধন ঘটে। পার্বত্য অবস্থায় নদীর পার্শ্বক্ষয় অপেক্ষা উল্লম্ব ক্ষয় অধিক হয় বলে নদীগর্ভ ইংরেজি 'V' অক্ষরের ন্যায় আকৃতি লাভ করে। এ জাতীয় ভূমিরূপকে 'V' আকৃতির উপত্যকা বলে। পার্বত্য চট্টগ্রামের কর্ণফুলি নদীতে এরূপ উপত্যকা দেখা যায়। জলপ্রপাত: পার্বত্য অবস্থায় নদীস্রোত কোনো কঠিন শিলাস্তর থেকে কোমল শিলাস্তরে উপনীত হলে কোমল স্তরটি অধিক ক্ষয়প্রাপ্ত হয়। ফলে কঠিন শিলাস্তরটি কোমল শিলাস্তর অপেক্ষা অধিক উচ্চে অবস্থান করে এবং জলধারা খাড়াভাবে নিচের দিকে পতিত হয়। জলের এরূপ পতনকে জলপ্রপাত বলে। বাংলাদেশের মাধবকুণ্ড জলপ্রপাত এর উদাহরণ।"
        }
      ]
    },
    {
      "number": "3",
      "uddipok": "",
      "tag": "",
      "sub_questions": [
        {
          "label": "ক",
          "question": "সমুদ্রস্রোত কী?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে একস্থান থেকে অন্য স্থানে প্রবাহিত হওয়াই হলো সমুদ্রস্রোত।"
        },
        {
          "label": "খ",
          "question": "বায়ু সর্বদা উচ্চচাপ বলয় হতে নিম্নচাপ বলয়ের দিকে প্রবাহিত হয়-ব্যাখ্যা করো",
          "explanation": "উষ্ণতার তারতম্যের কারণে বায়ু সর্বদা উচ্চচাপ অঞ্চল থেকে নিম্নচাপ অঞ্চলের দিকে প্রবাহিত হয়। উষ্ণতা ও বায়ুর চাপ ব্যাস্তানুপাতে সম্পর্কযুক্ত। কোনো স্থানে বায়ুর উষ্ণতা বাড়লে নিম্নচাপের সৃষ্টি হয় আর উষ্ণতা কমলে উচ্চচাপের সৃষ্টি হয়। ফলে বায়ুপ্রবাহ তখন উচ্চচাপ অঞ্চল থেকে নিম্নচাপ অঞ্চলের দিকে প্রবাহিত হয়।"
        },
        {
          "label": "গ",
          "question": "উদ্দীপকে প্রদর্শিত 'গ' অঞ্চলের বায়ুর চাপবলয় বর্ণনা করো।",
          "explanation": "উদ্দীপকে প্রদর্শিত 'গ' অঞ্চলের বায়ুর চাপ বলয়টি হলো- নিরক্ষীয় নিম্নচাপ বলয়। নিরক্ষীয় নিম্নচাপ বলয় নিরক্ষরেখার উভয় দিকে ৫০- ১০০ অক্ষাংশের মধ্যে বায়ুমণ্ডলের নিম্নস্তরে অবস্থিত। পৃথিবীর আবর্তন গতির জন্য বছরের বিভিন্ন সময় এই চাপবলয় ৫০ থেকে ১০০ অক্ষাংশের মধ্যে যাওয়া-আসা করে। এই নিম্নচাপ বলয় প্রধানত তিনটি কারণে সৃষ্টি হয়েছে। এগুলো হলো- i. নিরক্ষীয় অঞ্চলে সূর্য প্রায় সারাবছর লম্বভাবে কিরণ দেওয়ায় বায়ু উত্তপ্ত ও হালকা হয়ে প্রসারিত হয় এবং উপরে উঠে যায়। ii. এই অঞ্চলে স্খলভাবে অপেক্ষা জলভাগ বেশি হওয়ায় প্রখর সূর্যতাপে অধিকতর জলীয়বাষ্পপূর্ণ বায়ু হালকা হওয়ায় ওপরে উঠে যায়। iii. এছাড়া এই অঞ্চলের উঁচু স্তরে উষ্ণ, আর্দ্র ও লঘু বায়ু পৃথিবীর আবর্তন গতির জন্য উত্তর-দক্ষিণ উভয় দিকে ছিটকে যায়। উপরিউক্ত কারণেই বিশেষ করে অত্যধিক উষ্ণতার জন্য বলয়টি নিম্নচাপ অঞ্চলে পরিণত হয়েছে।"
        },
        {
          "label": "ঘ",
          "question": "উদ্দীপকে প্রদর্শিত 'ক' ও 'খ' বায়ুপ্রবাহের বৈশিষ্ট্য ব্যাখ্যা করো।",
          "explanation": "উদ্দীপকে 'ক' ও 'খ' বায়ুপ্রবাহ বলতে পশ্চিমা বায়ুর কথা বলা হয়েছে। দুই ক্রান্তীয় উচ্চচাপ বলয় থেকে মেরুবৃত্ত প্রদেশীয় অঞ্চলের দিকে দু'টি বায়ু সারাবছর নির্দিষ্ট পথে প্রবাহিত হয়। এদেরকে পশ্চিমা বায়ু বলে। এই বায়ু দু'টি ৩৫০-৬০০ অক্ষাংশের মধ্যে প্রবাহিত হয়। বায়ু দু'টির বৈশিষ্ট্য হচ্ছে- ১. উত্তর গোলার্ধে এই বায়ু দক্ষিণ-পশ্চিম থেকে উত্তর-পূর্ব দিকে প্রবাহিত হয়। এই বায়ুপ্রবাহকে, দক্ষিণ-পশ্চিম পশ্চিমা বায়ু বলে। দক্ষিণ গোলার্ধে এই বায়ু উত্তর-পশ্চিম থেকে দক্ষিণ-পূর্বে যায়। এই বায়ুপ্রবাহকে উত্তর-পশ্চিম পশ্চিমা বায়ু বলে। বাণিজ্য বায়ুর বিপরীত দিক থেকে প্রবাহিত হয় বলে পশ্চিমা বায়ুকে বিপরীত বাণিজ্য বায়ু বলে। ২. উষ্ণ থেকে শীতল অক্ষাংশীয় এলাকার দিকে বায়ু প্রবাহিত হওয়ার ফলে সারাবছর কম-বেশি বৃষ্টিপাত হয়। ৩. এই বায়ু চলাচলের পথে রীতিমতো বায়ুমণ্ডলীয় গোলযোগ সৃষ্টি হয়। ঘূর্ণিঝড়, প্রতীপ ঘূর্ণিবাত, বজ্রঝড়, শক্তিশালী ঘূর্ণন প্রভৃতি সৃষ্টিতে এ বায়ু ভূমিকা রাখে। ৪. পশ্চিমা বায়ু প্রবাহিত এলাকা শীতকালের চেয়ে গ্রীষ্মকালে শান্ত থাকে। এ বায়ুর বিশেষত্ব হচ্ছে শীতকালে বাতাস যেকোনো দিক থেকে প্রবাহিত হতে পারে এবং কদাচিৎ ঘূর্ণিঝড় হয়। ৫. উত্তর গোলার্ধে বেশি স্থলভাগ ও নানারূপ ভূপ্রকৃতির জন্য দক্ষিণ- পশ্চিম পশ্চিমা বায়ুর দিক ও গতি অধিক পরিবর্তিত হয়। দক্ষিণ গোলার্ধে জলভাগ বেশি থাকায় উত্তর-পশ্চিম পশ্চিমা বায়ু ৪০০- ৪৭° অক্ষাংশের মধ্যে সারাবছর বাধাহীনভাবে প্রবল গতিতে প্রবাহিত হয়। এজন্য এ অবস্থানকে 'গর্জনশীল চল্লিশা' (Roaring Forties) বলা হয়। ৬. পশ্চিমের সমুদ্রের ওপর থেকে জলীয়বাষ্প গ্রহণ করায় এই বায়ুপ্রবাহের ফলে সকল মহাদেশের পশ্চিম উপকূলে বৃষ্টিপাত হয়। ৭. শীতকালে জলভাগ অপেক্ষা স্থলভাগ অধিক শীতল হওয়ার কারণে এই বায়ুপ্রবাহে অধিক বৃষ্টিপাত হয়।"
        }
      ]
    },
    {
      "number": "4",
      "uddipok": "",
      "tag": "",
      "sub_questions": [
        {
          "label": "ক",
          "question": "ভূমিকম্প কী ?",
          "explanation": "ভূপৃষ্ঠের আকস্মিক ও ক্ষণস্থায়ী কম্পনকে ভূমিকম্প বলে।"
        },
        {
          "label": "খ",
          "question": "ঘূর্ণিঝড় ব্যাখ্যা করো।",
          "explanation": "ঘূর্ণিঝড় একটি সাময়িক প্রাকৃতিক দুর্যোগ। ঘূর্ণিঝড় সাধারণত গভীর সমুদ্রে সৃষ্টি হয়। ঘূর্ণিঝড় প্রচণ্ড শক্তিশালী এবং মারাত্মক ধ্বংসকারী একটি প্রাকৃতিক দুর্যোগ। ঘূর্ণিঝড় কেন্দ্রমুখী ও উর্ধ্বমুখী বায়ুরূপে পরিচিত। বাংলাদেশে সাধারণত আশ্বিন-কার্তিক এবং চৈত্র-বৈশাখ মাসে দক্ষিণ-পশ্চিম মৌসুমি বায়ুর কারণে ঘূর্ণিঝড় হয়ে থাকে। সাধারণত একটি নির্দিষ্ট সময়ে এ দুর্যোগ হয় বলে একে সাময়িক প্রাকৃতিক দুর্যোগ বলে।"
        },
        {
          "label": "গ",
          "question": "উদ্দীপকে উল্লিখিত চিত্রে পৃথিবীর সমভূমি চিহ্নিত করে বর্ণনা দাও।",
          "explanation": "উদ্দীপকে উল্লিখিত চিত্রে 'খ' ভূমিরূপটি হলো সমভূমি।' সমুদ্রপৃষ্ঠের সাথে প্রায় সমউচ্চতাবিশিষ্ট বিস্তীর্ণ এবং মৃদু ঢালবিশিষ্ট বিস্তৃত এলাকাকে সমভূমি বলে। সমভূমির বৈশিষ্ট্যগুলো নিম্নরূপ- i. এটা কখনও খাড়া ঢালবিশিষ্ট হয় না; ii. এর উপরিভাগ প্রায় সমতল বা ক্রমশ নিম্ন অথবা সামান্য উঁচু-নিচু বা তরঙ্গায়িত হয়; iii. এখানে কোনো সুবিস্তৃত নিম্ন বা উচ্চভূমি থাকে না; iv. এর মাটির স্তর খুবই গভীর এবং ভূমি উর্বর হয়; v. কৃষি এবং মানুষের বসবাসের কাজে এ ভূমি অধিক ব্যবহৃত হয়; vi. পৃথিবীর ৫৮ ভাগ ভূমিরূপ সমভূমির আওতাভুক্ত।"
        },
        {
          "label": "ঘ",
          "question": "উদ্দীপকে উল্লিখিত চিত্রে পর্বত চিহ্নিত করে যেকোনো একটির শ্রেণিবিভাগ চিত্রসহ ব্যাখ্যা করো।",
          "explanation": "উদ্দীপকে উল্লিখিত চিত্রে 'গ' ও 'চ' পর্বত নির্দেশ করে। এছাড়া উদ্দীপকে সমভূমি ও মালভূমি যথাক্রমে 'খ' ও 'ঙ' দ্বারা চিহ্নিত। পৃথিবীর এ তিন প্রকার ভূমিরূপের মধ্যে পর্বতের শ্রেণিবিভাগ চিত্রসহ ব্যাখ্যা করা হলো- সমুদ্র সমতল থেকে অন্তত ১০০০ মিটারের বেশি উঁচু সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। পর্বতের ভূপ্রকৃতি বন্ধুর, ঢাল খুব খাড়া এবং সাধারণত চূড়াবিশিষ্ট হয়। কিছু পর্বত বিচ্ছিন্নভাবে আবার কিছু পৃথক শৃক্তাসহ ব্যাপক এলাকা জুড়ে অবস্থান করে। পর্বতকে চার শ্রেণিতে বিভক্ত করা যায়। এগুলোর গঠন প্রক্রিয়াও ভিন্ন। 'ভঙ্গিল পর্বত: সমুদ্র তলদেশের বিস্তারিত অবনমিত স্থানে দীর্ঘকাল ধরে বিপুল পরিমাণ পলি এসে জমা হয়। পরবর্তীতে ভূমিকম্পের ফলে ভূমিখণ্ডের প্রবল পার্শ্বচাপের কারণে ঊর্ধ্ব ও নিম্নভাঁজের সৃষ্টি হয়। এ সমস্ত ভাজবিশিষ্ট ভূমিরূপ মিলেই ভঙ্গিল পর্বত গঠিত হয়। যেমন- হিমালয়। -আগ্নেয় পর্বত: আগ্নেয়গিরি থেকে উদগিরিত পদার্থ সঞ্চিত ও জমাট বেঁধে আগ্নেয় পর্বত সৃষ্টি হয়। এই পর্বত মোচাকৃতির (conical) হয়ে থাকে। যেমন- ইতালির ভিসুভিয়াস। স্তূপ পর্বত: ভূআলোড়নের সময় ভূপৃষ্ঠের শিলাস্তরে প্রসারণ এবং সংকোচনের সৃষ্টি হয়। ফলে ভূত্বকে ফাটলের সৃষ্টি হয়। এ ফাটল বরাবর ভূত্বক ক্রমে স্থানচ্যুতির মাধ্যমে কোথাও উঁচু, আবার কোথাও নিচু হয়। চ্যুতির ফলে উঁচু হওয়া অংশকে স্তূপ পর্বত বলে। যেমন- জার্মানির ব্লাক ফরেস্ট। ল্যাকোলিথ পর্বত: পৃথিবীর অভ্যন্তর থেকে গলিত ম্যাগমা বিভিন্ন গ্যাসের দ্বারা স্থানান্তরিত হয়ে ভূপৃষ্ঠে আসার সময় বাধা পেয়ে ভূত্বকের নিচে জমাট বাঁধে। এ সময় ঊর্ধ্বমুখী চাপের কারণে স্ফীত হয়ে ভূত্বকের অংশবিশেষ গম্বুজ আকার ধারণ করে। এভাবে সৃষ্ট পর্বতকে ল্যাকোলিথ পর্বত বলে। যেমন- যুক্তরাষ্ট্রের হেনরি।"
        }
      ]
    },
    {
      "number": "5",
      "uddipok": "বৃষ্টিবহুল শীতকাল ও বৃষ্টিহীন গ্রীষ্মকাল অঞ্চল হতে একদল পর্যটক বাংলাদেশে ভ্রমণ করতে আসলেন। বাংলাদেশের প্রাকৃতিক সৌন্দর্য অবলোকন করার জন্য তারা বিভিন্ন জায়গায় ঘুরে বেড়ালেন। ভ্রমণকৃত সময়ে তারা দেখতে পেলেন, সিলেট অঞ্চলে পাহাড়ের একপাশে বৃষ্টিপাত হচ্ছে অথচ অপরপাশ বৃষ্টিহীন।",
      "tag": "",
      "sub_questions": [
        {
          "label": "ক",
          "question": "জলবায়ু কী?",
          "explanation": "কোনো অঞ্চলের বাঁয়ুর তাপ, চাপ, বায়ুপ্রবাহ, আর্দ্রতা, বারিপাত ইত্যাদির ৩০-৪০ বছরের গড় অবস্থাই জলবায়ু।"
        },
        {
          "label": "খ",
          "question": "ভাওয়ালের গড় ব্যাখ্যা করো।",
          "explanation": "প্লাইস্টোসিনকালের সোপান শ্রেণির অন্তর্গত মধুপুর ও ভাওয়ালের গড় এলাকাটি ময়মনসিংহ, টাঙ্গাইল, ঢাকা ও গাজীপুর জেলায় অবস্থিত। ময়মনসিংহ ও টাঙ্গাইল নিয়ে মধুপুর গড় এবং ঢাকা ও গাজীপুর নিয়ে ভাওয়াল গড় গঠিত। এর মোট আয়তন ৪,১০৫ বর্গকিলোমিটার। প্লাবন সমভূমি হতে এর গড় উচ্চতা প্রায় ৬ হতে ৩০ মিটার। এ এলাকার মাটি লাল ও কংকরময়। এ চত্বর এলাকার মধ্য দিয়ে বংশী, লক্ষ্যা, বানার, বালু, মুহরী, সুতিয়া, তুরাগ, লৌহজং প্রভৃতি নদী প্রবাহিত। এ অঞ্চলের মধুপুর এলাকা শালবন দ্বারা আবৃত। এলাকাটি কৃষিকাজের জন্য বিশেষ উপযুক্ত নয়। তবে বর্তমানে পানি সেচের সাহায্যে বিভিন্ন প্রকার সবজি ও ফলের চাষ করা হয়।"
        },
        {
          "label": "গ",
          "question": "উদ্দীপকে উল্লিখিত পর্যটকদের নিজ অঞ্চলের জলবায়ুর বৈশিষ্ট্য বর্ণনা করো।",
          "explanation": "উদ্দীপকে উল্লিখিত পর্যটকদের নিজ অঞ্চলে ভূমধ্যসাগরীয় জলবায়ু বিদ্যমান। নিম্নের অনুরূপ: উদ্দীপক অনুযায়ী তৌকির উচ্চ শিক্ষার জন্যে ভূমধ্যসাগরীয় জলবায়ু অঞ্চলের একটি দেশে গিয়েছে। মহাদেশগুলোর পশ্চিমাংশে ৩৩০ থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখা যায়। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পতুর্গাল, স্পেন, ফ্রান্স, ইতালি, তুরস্ক, সিরিয়া, লেবানন, ইসরাইল, মাল্টা, গ্রিস এবং বলকান ও অস্ট্রেলিয়ার মারে নদী অববাহিকার দক্ষিণাংশ। ভূমধ্যসাগরীয় জলবায়ু অঞ্চলের অন্যতম বৈশিষ্ট্য হলো মৃদুভাবাপন্ন শীত ও রৌদ্রকরোজ্জল আবহাওয়া। এ অঞ্চলের দেশগুলো নাতিশীতোষ্ণ মণ্ডলে অবস্থিত হওয়ার কারণে তাপের তেমন প্রখরতা অনুভূত হয় না। ভূমধ্যসাগরীয় জলবায়ু অঞ্চলে বৃষ্টিবহুল শীতকাল এবং বৃষ্টিহীন গ্রীষ্মকাল পরিলক্ষিত হয়। এ অঞ্চলে তৃণভূমির পরিমাণ কম হওয়ার কারণে পশুপালন খুব একটা হয় না।"
        },
        {
          "label": "ঘ",
          "question": "উদ্দীপকে উল্লিখিত পর্যটকদের ভ্রমণকৃত অঞ্চলের বৃষ্টিপাতের ধরণ চিত্রসহ বর্ণনা করো।",
          "explanation": "উদ্দীপকে উল্লিখিত পর্যটকদের ভ্রমণকৃত দেশ বাংলাদেশ এবং তাদের দেখা বৃষ্টিপাতের ধরন হলো শৈলোৎক্ষেপ বৃষ্টিপাত। জলীয়বাষ্পপূর্ণ বায়ুর গতিপথে পর্বত থাকলে বাধাপ্রাপ্ত হয়ে বৃষ্টিপাত হয়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোৎক্ষেপ বৃষ্টিপাত (Orographic Rain) বলে। সমুদ্র উপকূলের নিকটবর্তী অঞ্চলে পাহাড়, পর্বত, মালভূমি থাকলে নিকটবর্তী উষ্ণ সমুদ্র থেকে আগত জলীয়বাম্পূর্ণ বায়ু এই উচ্চভূমিতে ধাক্কা খায় এবং ওপরে উঠতে থাকলে শীতল ও ঘনীভূত হয়ে বৃষ্টিপাত ঘটায়। এই অংশকে প্রতিবাত পার্শ্ব বলে। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌছালে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকে বৃষ্টিচ্ছায় অঞ্চল (Rain Shadow Area) বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল হিসেবে পরিচিত।"
        }
      ]
    },
    {
      "number": "6",
      "uddipok": "",
      "tag": "",
      "sub_questions": [
        {
          "label": "ক",
          "question": "ভূত্বক কী?",
          "explanation": "পৃথিবীর উপরিভাগের পাতলা ও কঠিন আবরণই ভূত্বক।"
        },
        {
          "label": "খ",
          "question": "ব-দ্বীপ বলতে কী বোঝায়?",
          "explanation": "বদ্বীপ সমভূমি নদীর জীবনচক্রের শেষ পর্যায় নিম্নগতিতে সৃষ্টি হয়। নদীর নিম্নগতিতে স্রোতের বেগ খুব কমে যায়। ফলে নদীবাহিত পলি, বালি, কাঁকর প্রভৃতি তলানিরূপে সঞ্চিত হতে থাকে। এ তলানি প্রথমে মোহনায় বিভিন্ন চরের সৃষ্টি করে। পরে চরসমূহে বাধা পেয়ে নদীর স্রোতধারা বিচ্ছিন্ন হলে ত্রিকোণাকার এক নতুন ভূমিরূপ তথা বদ্বীপের সৃষ্টি হয়।"
        },
        {
          "label": "গ",
          "question": "উদ্দীপকে প্রদর্শিত 'খ' অংশের জোয়ার চিত্রসহ ব্যাখ্যা করো।",
          "explanation": "উদ্দীপকে 'খ' চিত্র হলো মরা কটাল। অষ্টমী তিথিতে চাঁদ ও সূর্য সমসূত্রে না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের, আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং এর বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে।"
        },
        {
          "label": "ঘ",
          "question": "উদ্দীপকে প্রদর্শিত 'ক' অংশের জোয়ার চিত্রসহ ব্যাখ্যা করো।",
          "explanation": "উদ্দীপকে 'ক' চিত্র হলো ভরা কটাল বা তেজ কাটাল। পূর্ণিমা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে।"
        }
      ]
    },
    {
      "number": "7",
      "uddipok": "সূচি সময়কাল ভূ-প্রাকৃতিক অঞ্চল ক সাম্প্রতিক প্লাবন সমভূমি খ প্লাইস্টোসিন সোপান/গড় গ টারশিয়ারি পাহাড়-পর্বত",
      "tag": "",
      "sub_questions": [
        {
          "label": "ক",
          "question": "বায়ুমণ্ডল কী",
          "explanation": "ভূপৃষ্ঠের চারদিকে জীবজগতের প্রাণ ধারণের প্রয়োজনীয় যে গ্যাসীয় আবরণ পৃথিবীকে বেষ্টন করে আছে তাকে বায়ুমণ্ডল বলে।"
        },
        {
          "label": "খ",
          "question": "বিচূর্ণীভবন ব্যাখ্যা করো।",
          "explanation": "শিলারাশির চূর্ণবিচূর্ণ ও বিশ্লিষ্ট হওয়ার প্রক্রিয়াকে বিচূর্ণীভবন বলে। বিচূর্ণীভবনের ফলে ভূত্বকের উপরিস্তরের শিলা ভেঙেচুরে শিথিল হয়ে পড়ে, কিন্তু অপসারিত হয় 'না। আবহাওয়ার তারতম্যের জন্য বিচূর্ণীভবন হয়ে থাকে।"
        },
        {
          "label": "গ",
          "question": "উদ্দীপকের ছকে প্রদর্শিত 'গ' অঞ্চলের অবস্থান ও বৈশিষ্ট্য বর্ণনা করো।",
          "explanation": "উদ্দীপকে চিহ্নিত 'গ' অঞ্চলের ভূপ্রকৃতি হলো টারশিয়ারি যুগে গঠিত বাংলাদেশের দক্ষিণ-পূর্বাঞ্চলের পাহাড়সমূহ। নিম্নের অনুরূপ: উদ্দীপকে চিহ্নিত 'খ' অঞ্চলের ভূপ্রকৃতি হলো টারশিয়ারি যুগে গঠিত বাংলাদেশের দক্ষিণ-পূর্বাঞ্চলের পাহাড়সমূহ। এর ভূপ্রকৃতি আলাদা বৈশিষ্ট্যসম্পন্ন। রাঙামাটি, খাগড়াছড়ি, বান্দরবান ও চট্টগ্রাম জেলার অংশবিশেষে অবস্থিত পাহাড়সমূহ নিয়ে এ অঞ্চল গঠিত। এ পাহাড়গুলো বেলে পাথর, স্লেট জাতীয় প্রস্তর এবং কর্দমের সংমিশ্রণে গঠিত। এ অঞ্চলে পাহাড়ের মাঝে মাঝে বহু সংকীর্ণ উপত্যকা বিদ্যমান, যার মধ্য দিয়ে পার্বত্য নদীগুলো প্রবাহিত হয়ে বঙ্গোপসাগরে পড়েছে। কর্ণফুলী, সাঙ্গু, মাতামুহুরী, হালদা, কাসালং, নাফ প্রভৃতি উল্লেখযোগ্য নদী। এখানকার পাহাড়গুলোর গড় উচ্চতা ৬০০ মিটার। কিন্তু পশ্চিম দিক থেকে পূর্ব দিকের পাহাড়গুলোর উচ্চতা ক্রমশ বেশি। তাজিনডং বাংলাদেশের সর্বোচ্চ পাহাড় চূড়া, এর উচ্চতা ১,২৩১ মিটার; ডামলং ১,০১০ মিটার। অসংখ্য চিরসবুজ ছোটবড় বৃক্ষরাজি দ্বারা এসব পাহাড় আবৃত, যা বাংলাদেশকে প্রাকৃতিক সৌন্দর্যে বৈশিষ্ট্যমণ্ডিত করেছে।"
        },
        {
          "label": "ঘ",
          "question": "উদ্দীপকের ছকে প্রদর্শিত 'ক' ও 'খ' অঞ্চল দুটির বৈশিষ্ট্য সম্পর্কে লেখো।",
          "explanation": "উদ্দীপকে 'ক' ও 'খ' চিহ্নিত অঞ্চল দুটি যথাক্রমে সাম্প্রতিককালের প্লাবন সমভূমি এবং প্লাইস্টোসিন যুগে গঠিত বরেন্দ্রভূমি। নিচে উল্লিখিত ভূমিরূপদ্বয়ের বৈসাদৃশ্য বিশ্লেষণ করা হলো: পদ্মা, মেঘনা, ব্রহ্মপুত্র, যমুনা প্রভৃতি নদ-নদী এবং তাদের অসংখ্য উপনদী ও শাখা নদী বাহিত পলিমাটি দ্বারা প্লাবন সমভূমি অঞ্চল গঠিত। বাংলাদেশ নদীবিধৌত এক বিস্তৃত সমভূমি। অসংখ্য ছোট বড় নদী বাংলাদেশের সর্বত্র জালের মতো ছড়িয়ে রয়েছে। সমভূমির উপর দিয়ে নদীগুলো প্রবাহের কারণে বর্ষাকালে বন্যার সৃষ্টি হয়। বছরের পর বছর এভাবে বন্যার সঙ্গে পলিবাহিত মাটি সঞ্চিত হয়ে এ প্লাবন সমভূমি গঠিত হয়েছে। বাংলাদেশে প্রায় ৮০% ভূমি এ অঞ্চলের অন্তর্গত। এ অঞ্চলের মাটি খুব উর্বর বলে কৃষিজ দ্রব্য উৎপাদনে তা উল্লেখযোগ্য ভূমিকা রাখে। অপরদিকে, আজ থেকে অর্ধ মিলিয়ন বছর পূর্বে বরফ যুগের পরোক্ষ প্রভাবের ফলে প্লাইস্টোসিন যুগের ভূমিরূপের সৃষ্টি হয়েছে। বাংলাদেশের উত্তর-পশ্চিমাংশের সুবিশাল বরেন্দ্রভূমি, মধ্যভাগের মধুপুর ও ভাওয়ালের গড় এবং কুমিল্লা জেলার লালমাই পাহাড় (প্লাইস্টোসিন যুগে) এভাবে গঠিত হয়েছে। বরেন্দ্র ভূমির মাটি ধূসর ও লাল বর্ণের। এ অঞ্চলের মাটি অন্যান্য অঞ্চলের মাটি হতে সহজেই পৃথক করা যায়। গভীর খাত বিশিষ্ট আঁকাবাঁকা ছোট ছোট কয়েকটি স্রোতস্বিনী এ অঞ্চলে রয়েছে, যা খাঁড়ি নামে পরিচিত। এর প্রভাবে প্লাবন ভূমির মতো না হলেও এখানে বেশ কিছু কৃষিজ দ্রব্য: যেমন- ধান, ভুট্টা, পান উৎপাদিত হয়। সুতরাং বলা যায়, সাম্প্রতিককালের প্লাবন সমভূমি ও বরেন্দ্র অঞ্চলের সোপানভূমি ভূমিরূপ দুইটির মধ্যে যথেষ্ট বৈসাদৃশ্য রয়েছে।"
        }
      ]
    },
    {
      "number": "8",
      "uddipok": "\"টাইটানিক\" জাহাজটি মহাসাগরের প্রবহমান স্রোতে ভেসে আসা বিশাল বরফ খণ্ডে ধাক্কা লাগায় প্রায় ৩৫০০ জন যাত্রীসহ 'S' আকৃতির মহাসাগরে ডুবে গেলে প্রায় ১৫০০ জনের মৃত্যু ঘটে। যা আজও বিশ্বে আলোচিত হয়।",
      "tag": "",
      "sub_questions": [
        {
          "label": "ক",
          "question": "বায়ুর আর্দ্রতা কী?",
          "explanation": "বায়ুর জলীয়বাষ্প ধারণক্ষমতাকে বায়ুর আর্দ্রতা বলে।"
        },
        {
          "label": "খ",
          "question": "বৃষ্টিপাত সংঘটনের প্রক্রিয়া ব্যাখ্যা করো।",
          "explanation": "সূর্যের উত্তাপে সৃষ্ট জলীয়বাষ্প উপরের শীতল বায়ুর সংস্পর্শে এলে সহলেই তা সম্পৃক্ত হয়। পরে ঐ সম্পৃক্ত বায়ু অতি ক্ষুদ্র জলকণায় পরিণত হয়ে বায়ুমণ্ডলের ধূলিকণাকে আশ্রয় করে জমাট বেঁধে মেঘের আকারে আকাশে ভাসতে থাকে। বায়ুমণ্ডলের উষ্ণতা কোনো কারণে আরও হ্রাস পেলে ঐ মেঘ ঘনীভূত হয়ে পানিবিন্দুতে অথবা বরফকুচিতে পরিণত হয়। পরবর্তীতে মধ্যাকর্ষণ শক্তির প্রভাবে তা ভূপৃষ্ঠে নেমে আসে। এভাবে বৃষ্টিপাত সংঘটিত হয়ে থাকে।"
        },
        {
          "label": "গ",
          "question": "উদ্দীপকে ইঙ্গিতকৃত মহাসাগরের দক্ষিণাংশীয় স্রোত বর্ণনা করো।",
          "explanation": "উদ্দীপকে উল্লিখিত মহাসাগর হলো আটলান্টিক মহাসাগর। এই মহাসাগরের দক্ষিণাংশীয় স্রোত তথা দক্ষিণ আটলান্টিক মহাসাগরীয় স্রোতগুলো হলো- নিম্নের অনুরূপ: উদ্দীপকের 'ক' চিহ্নিত অঞ্চল হলো দক্ষিণ আটলান্টিক মহাসাগর। দক্ষিণ আটলান্টিক মহাসাগরীয় স্রোতসমূহ নিচে আলোচনা করা হলো- কুমেরু স্রোত: প্রত্যয়ন বায়ুর প্রভাবে দক্ষিণ আটলান্টিক মহাসাগরে শীতল কুমেরু স্রোত সৃষ্টি হয়ে উত্তর-পূর্ব দিকে প্রবাহিত হয়। স্রোতটির একটি শাখা ভারত মহাসাগরে প্রবেশ করে ও অপরটি আফ্রিকার পশ্চিম উপকূল দিয়ে উত্তর দিকে অগ্রসর হয়। বেঙ্গুয়েলা স্রোত: কুমেরু স্রোতের যে শাখা আফ্রিকার পশ্চিম উপকূলে বেঙ্গুয়েলার নিকট দিয়ে উত্তরে অগ্রসর হয় তা বেঙ্গুয়েলা স্রোত নামে পরিচিত। দক্ষিণ নিরক্ষীয় স্রোত: বেঙ্গুয়েলা স্রোত যখন নিরক্ষরেখার দক্ষিণ দিয়ে সোজা পশ্চিমে অগ্রসর হয় তখন তা দক্ষিণ নিরক্ষীয় স্রোত নামে অভিহিত হয়। এই স্রোতের দুটি শাখার একটি ক্যারিবিয়ান সাগরে প্রবেশ করে এবং অপরটি দক্ষিণ আমেরিকার পূর্ব উপকূল দিয়ে প্রবাহিত হয়। ব্রাজিল স্রোত: দক্ষিণ নিরক্ষীয় স্রোতের যে শাখা, দক্ষিণ আমেরিকার * ব্রাজিল, উরুগুয়ে ও আর্জেন্টিনা উপকূল দিয়ে দক্ষিণ দিকে প্রবাহিত হয় তা ব্রাজিল স্রোত নামে পরিচিত। ফকল্যান্ড স্রোত: দক্ষিণ আটলান্টিক মহাসাগরে প্রধান স্রোতচক্রের চারটি স্রোত ছাড়াও কুমেরু স্রোতের একটি ক্ষুদ্র শাখা ফকল্যান্ড দ্বীপের নিকট দিয়ে উত্তর দিকে অগ্রসর হয়ে ব্রাজিল স্রোতের সাথে মিলিত- হয়েছে নিঃশেষ হয়ে যায়। এটি ফকল্যান্ড স্রোত নামে পরিচিত।"
        },
        {
          "label": "ঘ",
          "question": "বাণিজ্যের উপর উদ্দীপকে ইঙ্গিতকৃত মহাসাগরের স্রোতের প্রভাব বর্ণনা করো।",
          "explanation": "উদ্দীপকে উল্লিখিত স্রোত তথা দক্ষিণ আটলান্টিক মহাসাগরীয় স্রোতগুলোর বাণিজ্যের উপর বেশ প্রভাব রয়েছে। কুমেরু স্রোত মূলত দক্ষিণ অটলান্টিক মহাসাগরের দক্ষিণে জলভাগের উপর দিয়ে প্রবাহিত। তাই এ শীতল স্রোতের প্রভাব উপকূলে ততটা অনুভূত নয়। তবে বেঙ্গুয়েলা, দক্ষিণ নিরীক্ষয় ও ব্রাজিল স্রোত বেশ প্রভাব বিস্তার করে। দক্ষিণ নিরক্ষীয় স্রোতের প্রভাবে দক্ষিণ আমেরিকার উত্তর উপকূল ও মেক্সিকোতে সারাবছর বৃষ্টিপাত ঘটে। ফলে এ অঞ্চলে কৃষিকাজ যথেষ্ট প্রসার লাভ করেছে। আবার, ব্রাজিল স্রোতের প্রভাবে দক্ষিণ আমেরিকার পূর্ব উপকূল সারা বছর উষ্ণ থাকে এবং বন্দরগুলোতে জাহাজ চলাচলে কোনো বিঘ্ন ঘটে না। এ স্রোতের ওপর থেকে আগত বায়ুতে জলীয়বাষ্প থাকায় এ অঞ্চলে সারা বছর বৃষ্টিপাত হয়। তবে গ্রীষ্মকালে বৃষ্টির পরিমাণ বেশি। ফলে দক্ষিণ আমেরিকার পূর্বাংশ কৃষিকাজের জন্য খুবই উপযোগী। কৃষির ওপর ভিত্তি করে এ অঞ্চলে শিল্প, ব্যবসায়-বাণিজ্য উন্নতি লাভ করেছে। তাই এ স্রোতটির যথেষ্ট অর্থনৈতিক গুরুত্ব রয়েছে। অপরদিকে শীতল বেঙ্গুয়েলা স্রোতের ওপর হতে আগত বায়ুতে জলীয়বাষ্প না থাকায় আফ্রিকার দক্ষিণ-পশ্চিম উপকূল প্রায় সারা বছর বৃষ্টিহীন অবস্থায় থাকে। ফলে এ অঞ্চলের কৃষি, শিল্প, বাণিজ্য ইত্যাদি সবকিছুই অনুন্নত।"
        }
      ]
    }
  ]
}