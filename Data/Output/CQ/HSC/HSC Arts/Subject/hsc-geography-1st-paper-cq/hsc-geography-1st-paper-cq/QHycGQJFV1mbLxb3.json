{
  "title": "ঢাকা কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "আলেয়া বাংলাদেশের নাগরিক। উচ্চশিক্ষা গ্রহণের জন্য সে দক্ষিণ স্পেনে গমন করলো। সেখানে আলেয়া লক্ষ করলো যে, সম্পূর্ন গ্রীষ্মকাল প্রায় বৃষ্টিহীন হলেও শীতকালে বৃষ্টি হয়। তবে আকাশ মেঘাচ্ছন্ন থাকে না। স্পেনে ফল ও জলপাই প্রচুর পরিমাণে জন্মে।",
      "tag": "DC 23",
      "sub_questions": [
        {
          "label": "ক",
          "question": "জলবায়ু অঞ্চল কী?",
          "explanation": "যে সকল স্থানের জলবায়ুর উপাদানসমূহ প্রায় একই বৈশিষ্ট্যসম্পন্ন সে সকল স্থানই এক একটি জলবায়ু অঞ্চল। যেমন- নিরক্ষীয় জলবায়ু অঞ্চল।"
        },
        {
          "label": "খ",
          "question": "নিরক্ষীয় জলবায়ু অঞ্চলে চিরহরিৎ গভীর অরণ্যের সৃষ্টি হয়েছে কেন? ব্যাখ্যা করো।",
          "explanation": "নিরক্ষীয় জলবায়ু অঞ্চলে সূর্য সারা বছর লম্বভাবে কিরণ দেয় বলে অধিক তাপ থাকে। এই অধিক তাপই জলীয়বাষ্প তৈরির মাধ্যমে সারা বছর অধিক বৃষ্টিপাত ঘটায়। ফলে সেখানে চিরহরিৎ বন সৃষ্টি হয়েছে। যেকোনো অঞ্চলে বৃক্ষ বেড়ে ওঠার জন্য তাপমাত্রা ও বৃষ্টিপাত অতীব প্রয়োজনীয় উপাদান। সারা বছর প্রচুর বৃষ্টিপাত ও তাপের জন্য নিরক্ষীয় অঞ্চলে চিরহরিৎ গভীর অরণ্যের সৃষ্টি হয়েছে।"
        },
        {
          "label": "গ",
          "question": "উদ্দীপকে উল্লেখিত আলেয়ার অধ্যায়নকৃত দেশটির জলবায়ুর অবস্থান মানচিত্র ব্যাখ্যা করো।",
          "explanation": "উদ্দীপকে উল্লেখিত আলোয়ার অধ্যয়নকৃত দেশ দক্ষিণ স্পেন যা ভূমধ্যসাগরীয় অঞ্চলের অন্তর্ভুক্ত। এ অঞ্চলটি মানচিত্রে দেখানো হলো- ভূমধ্যসাগরীয় জলবায়ু অঞ্চলের অন্যতম বৈশিষ্ট্য হলো মৃদুভাবাপন্ন শীত ও রৌদ্রকরোজ্জল আবহাওয়া। এ অঞ্চলের দেশগুলো নাতিশীতোষ্ণ মণ্ডলে অবস্থিত হওয়ার কারণে তাপের তেমন প্রখরতা অনুভূত হয় না। ভূমধ্যসাগরীয় জলবায়ু অঞ্চলে বৃষ্টিবহুল শীতকাল এবং বৃষ্টিহীন গ্রীষ্মকাল পরিলক্ষিত হয়। এ অঞ্চলে তৃণভূমির পরিমাণ কম হওয়ার কারণে পশুপালন খুব একটা হয় না। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পর্তুগাল, স্পেন, ফ্রান্স, ইতালি, তুরস্ক,সিরিয়া, লেবানন, ইসরাইল, মাল্টা, গ্রিস এবং বলকান ও অস্ট্রেলিয়ার মারে নদী অববাহিকার দক্ষিণাংশ।"
        },
        {
          "label": "ঘ",
          "question": "উদ্দীপকে উল্লেখিত দেশ সমূহের জলবায়ুগত বৈশিষ্ট্যের তুলনামূলক বিশ্লেষণ করো।",
          "explanation": "উদ্দীপকে আলেয়ার নিজ দেশে মৌসুমি এবং ভ্রমণকৃত দেশে ভূমধ্যসাগরীয় জলবায়ু বিদ্যমান। নিম্মের অনুরূপ: উদ্দীপকে তৌকিরের নিজ দেশে মৌসুমি এবং ভ্রমণকৃত দেশে ভূমধ্যসাগরীয় জলবায়ু বিদ্যমান। মূলত বায়ুপ্রবাহের পার্থক্যের কারণে মৌসুমি ও ভূমধ্যসাগরীয় অঞ্চলে জলবায়ুর বৈসাদৃশ্য দেখা যায়। i. মৌসুমি জলবায়ু অঞ্চলে গ্রীষ্মকালে দক্ষিণ-পশ্চিম মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। ভূমধ্যসাগরীয় জলবায়ু অঞ্চলে গ্রীষ্মকালে শুষ্ক অয়ন বায়ু এবং শীতকালে আর্দ্র পশ্চিমা বায়ু প্রবাহিত হয়। ii. মৌসুমি জলবায়ুতে গ্রীষ্মকাল বৃষ্টিবহুল এবং শীতকাল বৃষ্টিহীন। অপরদিকে, ভূমধ্যসাগরীয় জলবায়ুতে গ্রীষ্মকাল বৃষ্টিহীন এবং শীতকাল বৃষ্টিবহুল। iii. মৌসুমি জলবায়ুতে বায়ু গ্রীষ্মকালে জল হতে স্থলভাগের দিকে এবং শীতকালে স্থল হতে জলভাগের দিকে প্রবাহিত হয়। অপরদিকে, ভূমধ্যসাগরীয় জলবায়ুতে গ্রীষ্মকালে অয়ন বায়ু স্থল থেকে জলভাগের দিকে এবং শীতকালে পশ্চিমা বায়ু জলভাগ থেকে স্থলভাগের দিকে প্রবাহিত হয়। iv. মৌসুমি জলবায়ুতে গ্রীষ্মকালীন তাপমাত্রা ২৭° সেলসিয়াসের অধিক থাকে। অপরদিকে, ভূমধ্যসাগরীয় জলবায়ুতে গ্রীষ্মকালে তাপমাত্রা নি অত্যধিক বৃদ্ধি পায়। v. মৌসুমি এবং ভূমধ্যসাগরীয় জলবায়ুতে শীত ও গ্রীষ্মের গড় তাপমাত্রার পার্থক্য যথাক্রমে প্রায় ৫° সে. এবং ১৫° সে.। vi. মৌসুমি এবং ভূমধ্যসাগরীয় অঞ্চলে বার্ষিক গড় বৃষ্টিপাত যথাক্রমে ১২৫-২০০ এবং ২৫-৭৫ সেন্টিমিটার পর্যন্ত হয়।"
        }
      ]
    },
    {
      "number": "2",
      "uddipok": "ঘটনাক্রম ঘটনা ১ শিলার অজানের কারণে মরু অঞ্চলে সন্ধ্যার পিস্তলের গুলির ন্যায় শব্দ শোনা যায়। ২ উচ্চ অক্ষাংশে বা উচ্চ পার্বত্য অঞ্চলে এই বিশেষ প্রক্রিয়ায় শিলা ভেঙ্গে যায়।",
      "tag": "DC 23",
      "sub_questions": [
        {
          "label": "ক",
          "question": "গিরিখাত কী?",
          "explanation": "নদীর প্রবল স্রোতধারা পর্বতগাত্র থেকে নিচে প্রবাহিত হওয়ার সময় বড় পাথরগুলো একটি নির্দিষ্ট গভীরস্থানে পতিত হয়ে যে খাত সৃষ্টি করে তাই গিরিখাত।"
        },
        {
          "label": "খ",
          "question": "পাত সঞ্চালন ভূমিকম্প ঘটায় ব্যাখ্যা করো।",
          "explanation": "পাত সঞ্চালনে পাতগুলোর মধ্যে যেকোনো দুটি পাত যখন পরস্পরের কাছে আসে, তখন ঐ সংযোগ রেখা বরাবর শিলাচ্যুতি ঘটে। এর ফলে ভূমিকম্প অনুভূত হয়। পরীক্ষা করে দেখা যায়, পৃথিবীর প্রধান ভূমিকম্পপ্রবণ এলাকাগুলো পাত সীমানা বরাবর অবস্থিত। অনেক সময় সঞ্চালনশীল পাতগুলো পরস্পর থেকে দূরে সরে গেলে ভূগর্ভের চাপের তারতম্য ঘটে। এর ফলেও ভূমিকম্প হয়। সুতরাং, পাত সঞ্চালন ভূমিকম্পের প্রধান কারণ।"
        },
        {
          "label": "গ",
          "question": "উদ্দীপকে ইঙ্গিতকৃত ঘটনাক্রম-১ প্রক্রিয়া ব্যাখ্যা করো।",
          "explanation": "মরু অঞ্চলে সন্ধ্যার সময় পিস্তলের গুলির ন্যায় যে শব্দ শোনা যায় তা ক্ষুদ্রকণা বিশরণের শব্দ। যেসব শিলা বিভিন্ন খনিজের সংমিশ্রণে গঠিত সেসব শিলার খনিজসমূহ সূর্যতাপে অসমানভাবে প্রসারিত ও সংকুচিত হয়। এর ফলে শিলার মধ্যে টান পড়ে এবং এগুলো ভেঙে কোনো এক সময় চূর্ণবিচূর্ণ হয় এবং পিস্তালের গুলির ন্যায় শব্দ হয়। বিচুণীভবনের এ প্রক্রিয়াকে ক্ষুদ্রকণা বিশরণ বলা হয়। মরু অঞ্চলে দিন ও রাতের তাপের ব্যাপক পার্থক্য হয়ে থাকে। ফলে শিলাসমূহে প্রতিনিয়ত সম্প্রসারণ ও সংকোচনের ফলে প্রথমে স্তর মোচন, তারপর খণ্ডীকরণ এবং অবশেষে ক্ষুদ্রকণা বিশরণের মাধ্যমে বালি ধূলিণায় পরিণত হয়। একে শিলার বিচুর্ণীকরণ বলে। এ প্রক্রিয়া মৃত্তিকা গঠনের সাথে সম্পৃক্ত।"
        },
        {
          "label": "ঘ",
          "question": "উদ্দীপকে ইঙ্গিতকৃত ঘটনাক্রম-২ প্রক্রিয়াটি সংঘটনের কারণ বিশ্লেষণ করো।",
          "explanation": "উদ্দীপকে ইঙ্গিতকৃত ঘটনাক্রম-২ প্রক্রিয়াটি হচ্ছে তুষারের দ্বারা বিচূর্ণীভবন। উচ্চ অক্ষাংশ বা পার্বত্য অঞ্চলে দিনের বেলায় বরফগলা পানি ভূত্বকের ফাটল বা ছিদ্রপথে মাটির ভেতরে প্রবেশ করে, কিন্তু রাতের বেলায় প্রচণ্ড শীতে এ বরফগলা পানি পুনরায় বরফে পরিণত হয় এবং আয়তনে ১০% বৃদ্ধি পায়। ফাটলের পার্শ্বদেশে এতে প্রচণ্ড চাপের সৃষ্টি হয়। ফলে শিলারাশি ভেঙে ক্ষুদ্র ক্ষুদ্র প্রস্তরখণ্ডে পরিণত হয় এবং বিচূর্ণীভবন সংঘটিত হয়।"
        }
      ]
    },
    {
      "number": "3",
      "uddipok": "পৃথিবীর অভ্যন্তরীণ গঠনকে কয়েকটি স্তরে ভাগ করা হয়েছে। একটি স্তরের পুরুত্ব ২৮৮৫ কিলোমিটার। এই স্তরের নিচের অংশ নিফেসিমা নামে পরিচিত। অন্য একটি স্তর মানবজাতির জন্য খুবই গুরুত্বপূর্ণ, যা সিয়াল নামে পরিচিত।",
      "tag": "DC 23",
      "sub_questions": [
        {
          "label": "ক",
          "question": "ভূত্বক কী?",
          "explanation": "পৃথিবীর উপরিভাগের পাতলা ও কঠিন আবরণই ভূত্বক।"
        },
        {
          "label": "খ",
          "question": "পাদদেশীয় সমভূমি কীভাবে গড়ে উঠে? ব্যাখ্যা করো।",
          "explanation": "নদীর সমভূমি অবস্থায় ও পরিণত পর্যায়ে বন্যার সময় নদীর দুই তীর প্লাবিত হয়। ফলে স্রোতের সাথে ভেসে আসা পলি, কাঁকর, বালি প্রভৃতি গতিপথের দুই দিকের অপেক্ষাকৃত নিম্নভূমিতে জমা হয়। এভাবে যে সমভূমি সৃষ্টি হয়, তাই প্লাবন সমভূমি। সিন্ধু ও গঙ্গা, হোয়াং হো, ইয়াংসিকিয়াং, মেকং, মিসিসিপি প্রভৃতি নদীগুলোর প্লাবন সমভূমি বিশেষভাবে প্রসিদ্ধ।"
        },
        {
          "label": "গ",
          "question": "উদ্দীপকের প্রথমে ইঙ্গিতকৃত স্তরের গঠন প্রক্রিয়া ব্যাখ্যা করো।",
          "explanation": "উদ্দীপকে প্রথমে ইঙ্গিতকৃত স্তরটি হলো- গুরুমণ্ডল। গুরুমন্ডলের গভীরতা ১৫ কি.মি. থেকে ২৯০০ কি.মি. পর্যন্ত। এ স্তরটি প্রায় ২,৮৮৫ কি.মি. পুরু। এর ঊর্ধ্বাংশের শিলা কঠিন ও ভঙ্গুর যা ১০০ কি.মি. পর্যন্ত বিস্তৃত। গুরুমণ্ডলের উপরের অংশ প্রধানত ব্যাসল্ট জাতীয় পদার্থ দ্বারা গঠিত। স্তরটি সিলিকন (Si), ম্যাগনেসিয়াম (Mg), লোহা (Fe), কার্বন (C) প্রভৃতি উপাদানে গঠিত। এগুলোর মধ্যে প্রধান উপাদান সিলিকন ও ম্যাগনেসিয়াম। এটি পৃথিবীর মোট আয়তনের প্রায় ৮২.২৫ শতাংশ দখল করে আছে। এর ওজন পৃথিবীর মোট ওজনের শতকরা প্রায় ৬৮ ভাগ। এ স্তরের ঘনত্ব ৪.৩ থেকে ১০ কি.গ্রা/ ঘনমিটার। ভূত্বকের নিচে গুরুমণ্ডলের অর্ধতরল স্তর নমনীয়মণ্ডল নামে পরিচিত, যা সাধারণত ৩০০ কি. মি. গভীরতায় দেখা যায়। গঠন উপাদানের গুরুত্বের তারতম্য অনুসারে এ মন্ডলকে দুটি স্তরে ভাগ করা হয়েছে। যথা- i. বহিঃগুরুমণ্ডল: এ স্তরটি ১০০ থেকে ৭০০ কিলোমিটার পর্যন্ত বিস্তৃত। প্রধানত ক্রোমিয়াম, লোহা, সিলিকন ও ম্যাগনেসিয়াম দ্বারা - গঠিত বলে একে ক্লোফেসিমা (Cr-Fe-Si-Ma) বলা হয়। ii. অন্তঃগুরুমণ্ডল: এ স্তরটি ৭০০ কি.মি. থেকে ২,৯০০ কি.মি., পর্যন্ত বিস্তৃত। নিকেল (Ni), লোহা (Fe), সিলিকন (Si) ও ম্যাগনেসিয়াম। (Mg) দ্বারা গঠিত বলে একে নিফেসিমা (Ni-Fe-Si-Ma) বলা হয়।"
        },
        {
          "label": "ঘ",
          "question": "উদ্দীপকে পরে ইঙ্গিতকৃত স্তরটি মানবজাতির জন্য গুরুত্বপূর্ণ বিশ্লেষণ করো।",
          "explanation": "উদ্দীপকের পরে ইঙ্গিতকৃত স্তরটি অশ্মমন্ডল। এটি পৃথিবীর উপরিভাগের শিলাস্তর। এ স্তরটি উপরে থাকায় অন্য স্তর (কেন্দ্র ও গুরুমণ্ডল) দুটির তুলনায় এখানে তাপমাত্রা কম। এ স্তর জীবমণ্ডলের আবাসভূমি। অশ্মমণ্ডল বা ভূত্বকের গাঠনিক বিন্যাস স্তরটিকে জীবজগতের বসবাসের উপযোগী করেছে। মহাদেশের তলদেশে বিস্তৃত সিয়াল স্তরটি প্রধানত সিলিকন ও অ্যালুমিনিয়াম দ্বারা গঠিত। এর উপরিভাগের শিলা খুবই নরম তথা মাটি দ্বারা স্তরটি আবৃত। আবার, মহাসাগরীয় তলদেশ সিলিকন ও ম্যাগনেসিয়াম গঠিত। এই শিলাস্তরের উপর সমুদ্র বিস্তৃত। মাটি ও পানি এ দুই পরিবেশের উপাদানকে আশ্রয় করেই জীবজগত বিস্তৃত। জীবজগতের জন্ম, মৃত্যু, ক্রমবিকাশ, ক্রিয়াকলাপ, বসবাস সবকিছু সংঘটিত হয় অশ্মমণ্ডলে। মানুষ জীবজগতের একটি প্রধান অংশ। মানুষ, পরিবেশ, মানুষ ও পরিবেশের সম্পর্ক, মানুষের অর্থনৈতিক কর্মকাণ্ড, প্রাকৃতিক সম্পদ আহরণ, শিল্প, ব্যবসা-বাণিজ্য যাতায়াত ও পরিবহন, বসতি স্থাপনসহ সভ্যতার সাথে সম্পর্কিত যা কিছু রয়েছে তার সবই অশ্মমন্ডলের উপরিভাগে হয়ে থাকে। আলোচনা থেকে বলা যায়, গঠনগতভাবেই অশ্মমণ্ডল মানবজাতির জন্য অতীব গুরুত্বপূর্ণ।"
        }
      ]
    },
    {
      "number": "4",
      "uddipok": "বায়ুপ্রবাহ বেশিষ্ট্য ১ এটি বাণিজ্য বায়ু নামে পরিচিত। ২ দক্ষিণ গোলার্ধে এই বায়ু গর্জনশীল নামে পরিচিত।",
      "tag": "DC 23",
      "sub_questions": [
        {
          "label": "ক",
          "question": "বায়ুর আর্দ্রতা কী?",
          "explanation": "বায়ুতে উপস্থিত জলীয়বাষ্পের পরিমাণই হলো আর্দ্রতা।"
        },
        {
          "label": "খ",
          "question": "বৃষ্টিপাত বায়ুর তাপমাত্রাকে নিয়ন্ত্রণ করে-ব্যাখ্যা করো।",
          "explanation": "বৃষ্টিপাত বায়ুর তাপমাত্রাকে নিয়ন্ত্রণ করে। কোনো স্থানে তুলনামূলকভাবে অধিক বৃষ্টিপাত হলে সে স্থানের উত্তাপ অনেকাংশে হ্রাস পায়। বাংলাদেশে জুলাই-আগস্ট মাসে অধিক বৃষ্টিপাতের কারণে এপ্রিল-মে মাস অপেক্ষা শীতলতর। অধিক বৃষ্টিপাতের জন্যই নিরক্ষীয় অঞ্চলে তাপমাত্রা অপেক্ষাকৃত কম থাকে এবং বৃষ্টিপাতের অভাবে নিরক্ষীয় অঞ্চলের সুদূর উত্তর এবং দক্ষিণে মরুভূমি সৃষ্টি হয়েছে।"
        },
        {
          "label": "গ",
          "question": "উদ্দীপকে ইঙ্গিতকৃত ২নং বায়ুপ্রবাহের অবস্থান ও গতিপথ ব্যাখ্যা করো।",
          "explanation": "উদ্দীপকে ইঙ্গিতকৃত ২নং বায়ুপ্রবাহ হলো পশ্চিমা বায়ু। দক্ষিণ গোলার্ধে পশ্চিমা বায়ু প্রবল বেগের জন্য গর্জনশীল নামে পরিচিত এবং উত্তর-পশ্চিম দিকে থেকে প্রবাহিত হয়। এই বায়ুর অবস্থান ও গতিপথ ব্যাখ্যা করা হলো- বায়ুর অবস্থান: পৃথিবীর উভয় গোলার্ধে ৩৫° অক্ষাংশ থেকে ৬০° অক্ষাংশের মধ্যে পশ্চিমা বায়ু প্রবাহিত হয়। বায়ুর গতিপথ: ফেরেলের সূত্রানুসারে এ বায়ু উত্তর গোলার্ধে ডানদিকে বেঁকে দক্ষিণ-পশ্চিম দিক থেকে এবং দক্ষিণ গোলার্ধে বাম দিকে বেঁকে উত্তর-পশ্চিম দিক থেকে প্রবাহিত হয়। এ কারণে এ বায়ু উত্তর গোলার্ধে দক্ষিণ-পশ্চিম পশ্চিমা বায়ু এবং দক্ষিণ গোলার্ধে উত্তর-পশ্চিম পশ্চিমা বায়ু নামে পরিচিত।"
        },
        {
          "label": "ঘ",
          "question": "উদ্দীপকে ইঙ্গিতকৃত উভয় বায়ুপ্রবাহের তুলনামূলক বিশ্লেষণ করো।",
          "explanation": "চিত্রে ১নং বায়ুপ্রবাহ হলো অয়ন বায়ু এবং ২নং চিহ্নিত বায়ুপ্রবাহ হলো পশ্চিমা বায়ু। উত্তর ও দক্ষিণ গোলার্ধে এ বায়ুপ্রবাহ দুইটি যথাক্রমে উত্তর-পূর্ব ও উত্তর-পশ্চিম এবং দক্ষিণ-পূর্ব ও দক্ষিণ-পশ্চিম দিক থেকে প্রবাহিত হয়। নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় ও মকরীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে এ বায়ু উত্তর গোলার্ধে উত্তর-পূর্ব এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়। এদেরকে যথাক্রমে উত্তর-পূর্ব এবং দক্ষিণ-পূর্ব অয়ন বায়ু বলে। অপরদিকে, কর্কটীয় ও মকরীয় উচ্চচাপ বলয় থেকে পশ্চিয়া বায়ুপ্রবাহ মেরুবৃত্ত নিম্নচাপ বলয়ের দিকে প্রবাহিত হয়। পশ্চিমা বায়ু উত্তর গোলার্ধে দক্ষিণ-পশ্চিম এবং দক্ষিণ গোলার্ধে উত্তর-পশ্চিম দিক থেকে প্রবাহিত হয়। সুতরাং উপরোক্ত আলোচনা থেকে বলা যায়, ২নং বায়ুপ্রবাহ ১নং থেকে ভিন্নতর।"
        }
      ]
    },
    {
      "number": "5",
      "uddipok": "স্রোত-ক উচ্চ অক্ষাংশে অবস্থিত হওয়া সত্ত্বেও এই স্রোতের প্রভাবে উপকূল বরফমুক্ত থাকে। স্রোত-খ নিম্ন অক্ষাংশে অবস্থিত হওয়া সত্ত্বেও এই স্রোতের প্রভাবে লাব্রাডর উপকূল কয়েকমাস বরফাচ্ছন থাকে।",
      "tag": "DC 23",
      "sub_questions": [
        {
          "label": "ক",
          "question": "সমুদ্রস্রোত কী?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে একস্থান থেকে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "\"বায়ুপ্রবাহ সমুদ্রস্রোত উৎপত্তির প্রধান কারণ\" ব্যাখ্যা করো।",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। সমুদ্রের উপর দিয়ে বাধাহীনভাবে নিয়ত বায়ু প্রবাহিত হয়। সমুদ্রের পানি এই বায়ু দ্বারা তাড়িত হয়ে একদিক থেকে অন্যদিকে প্রবাহিত হতে থাকে। নিয়ত বায়ুপ্রবাহের দিক অনুসরণ করে বেশির ভাগ সমুদ্রস্রোত প্রবাহিত হয়। এভাবে বায়ুপ্রবাহ সমুদ্রস্রোতকে প্রভাবিত করে।"
        },
        {
          "label": "গ",
          "question": "উদ্দীপকে ইঙ্গিতকৃত 'ক' স্রোতের গতিপথ ব্যাখ্যা করো।",
          "explanation": "উদ্দীপকের 'ক' স্রোতটি হলো উষ্ণ উপসাগরীয় স্রোত। দক্ষিণ নিরক্ষীয় স্রোতের একটি শাখা নিরক্ষরেখা অতিক্রম করে দক্ষিণ আমেরিকার উত্তর উপকূল দিয়ে ক্যারিবিয়ান সাগরে প্রবেশ করে। সেখানে উত্তর নিরক্ষীয় স্রোতের একটি শাখা এসে মিলিত হয়। এ মিলিত স্রোত মেক্সিকো উপসাগরে প্রবেশ করে উপসাগরীয় স্রোত নাম ধারণ করে। ফ্লোরিডা প্রণালির মধ্য দিয়ে উপসাগরীয় স্রোত প্রবল বেগে বের হয়ে আসলে উত্তর নিরক্ষীয় স্রোতের আরেকটি শাখার সাথে মিলিত হয়। এই স্রোত যুক্তরাষ্ট্রের পূর্ব উপকূল দিয়ে অগ্রসর হয়ে সেন্ট হ্যাটেরাল অন্তরীপের নিকট দক্ষিণ-পশ্চিম প্রত্যয়ন বায়ুর প্রভাবে উত্তর-পূর্ব দিকে প্রবাহিত হয়। এই বিখ্যাত সমুদ্রস্রোতের গতিবেগ ঘণ্টায় ৪.৫০ মাইল এবং বিস্তার ৪০- ৩০০ মাইল। উষ্ণতা স্থানভেদে ৮৫°-৯০° ফারেনহাইট।"
        },
        {
          "label": "ঘ",
          "question": "উদ্দীপকে ইঙ্গিতকৃত স্রোত সমূহ উভয় উপকূলের মানুষের অর্থনৈতিক উন্নয়ন সুযোগ সৃষ্টি করেছে, যুক্তি প্রদর্শন করো।",
          "explanation": "উদ্দীপকে ইঙ্গিতকৃত স্রোতসমূহ যথাক্রমে উষ্ণ উপসাগরীয় স্রোত ও ল্যাব্রাডর স্রোত। স্রোত দুটি উভয় উপকূলের মানুষের অর্থনৈতিক উন্নয়নে সুযোগ সৃষ্টি করেছে। উষ্ণ উপসাগরীয় স্রোতের ওপর দিয়ে প্রবাহিত উত্তর-পূর্ব আয়ন বায়ুর প্রভাবে উত্তর আমেরিকার পূর্বাংশে এবং পশ্চিমা বায়ুর প্রভাবে পশ্চিম ইউরোপের দেশগুলোতে বৃষ্টিপাত হয়। এতে কৃষিকার্যের সুবিধা হয়। এছাড়া উষ্ণ স্রোতের প্রভাবে শীত ও গ্রীষ্মের তাপের পার্থক্য কম থাকায় এরূপ সমভাবাপন্ন জলবায়ুতে শ্রমিকগণ কৃষিক্ষেত্রে এবং শিল্পকারখানায় অধিক সময় কাজ করতে পারে। উষ্ণ উপসাগরীয় স্রোতের প্রভাবে উভয় অঞ্চলের বন্দরগুলো বার মাস বরফমুক্ত থাকে। এ স্রোতের পানিতে হিমশৈল না থাকায় উভয় অঞ্চলের মধ্যে সারা বছর জাহাজ চলাচল করে। পৃথিবীর মধ্যে এত বেশি পণ্যবাহী জাহাজ অন্য কোনো সমুদ্রপথে চলাচল করতে পারে না। এ স্রোতের অনুকূলে পণ্যবাহী জাহাজগুলো কম সময়ে গন্তব্যস্থলে পৌছতে পারে। ল্যাব্রাডর ও উপসাগরীয় স্রোতের মিলনস্থলে ব্যাপক কুয়াশা ও তুষার ঝড়ে জাহাজ চলাচল ছাড়াও স্বাভাবিক কাজকর্ম ও জীবন ধারণে বিঘ্ন সৃষ্টি হয়। তবে শীতল ল্যাব্রডর স্রোতের সাথে ভেসে আসা হিমশৈল উষ্ণ উপসাগরীয় স্রোতের সংস্পর্শে গলে গিয়ে নিউফাউন্ডল্যান্ডে মগ্নচড়া সৃষ্টি করে যা বিশ্বের অন্যতম বৃহৎ মৎস্যচারণভূমি। এটি গ্রান্ড ব্যাংকস মৎস্যচারণক্ষেত্র নামে পরিচিত। উপরের আলোচনা থেকে বলা যায়, উষ্ণ উপসাগরীয় ও শীতল ল্যাব্রাডর স্রোত উভয় উপকূলের মানুষের অর্থনৈতিক উন্নয়নে সুযোগ সৃষ্টি করেছে।"
        }
      ]
    },
    {
      "number": "6",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "দূষক কী?",
          "explanation": "যে সকল পদার্থের দ্বারা বায়ুর উপাদান দূষিত হয় তাদেরকে দূষক বলে।"
        },
        {
          "label": "খ",
          "question": "বায়ুর কার্বন-ডাই-অক্সাইড জীবকূলের জন্য প্রয়োজনীয়তা ব্যাখ্যা করো।",
          "explanation": "বায়ুর কার্বন ডাই অক্সাইড জীবকুলের জন্য প্রয়োজনীয়। বায়ুমণ্ডলে কার্বন ডাইঅক্সাইডের পরিমাণ (০.০৩%) অতি নগন্য হলেও এটি সালোকসংশ্লেষণ প্রক্রিয়ায় গাছপালার পুষ্টিসাধন এবং জলবায়ু নিয়ন্ত্রণে গুরুত্বপূর্ণ ভূমিকা পালন করে থাকে। কার্বন ডাইঅক্সাইড তাপ শোষণ করে এবং এটা উত্তাপ পরিবহন না করায় ভূপৃষ্ঠের নিকটবর্তী বাতাসের উত্তাপকে নিয়ন্ত্রণ করে থাকে।"
        },
        {
          "label": "গ",
          "question": "উদ্দীপকে ইঙ্গিতকৃত দূষণের কারণ ব্যাখ্যা করো।",
          "explanation": "নিম্মের অনুরূপ: উদ্দীপকে বায়ুদূষণকে ইঙ্গিত করা হয়েছে। বায়ুতে সাধারণত বিভিন্ন ধরনের গ্যাসীয় উপাদান (O2, N2, CO2, H₂O) নির্দিষ্ট অনুপাতে বিদ্যমান থাকে। যদি কোনো কারণে বায়ুতে গ্যাসের (CO2, SO2) ঘনত্বের পরিবর্তন ঘটে তখনই বায়ু দূষিত হয়। বায়ুদূষণের বিভিন্ন কারণ রয়েছে যা সরাসরি বায়ুকে দূষিত করছে। যেমন- নগরায়ণ, শিল্পায়ন, যানবাহনের ধোঁয়া, ইটভাটা, খোলা স্থানের আবর্জনা ইত্যাদি। CO₂ একটি গ্রিন হাউস গ্যাস। কলকারখানার চিমনি দিয়ে নির্গত ধোঁয়ায় এ গ্যাস প্রচুর পরিমাণে বিদ্যমান। এছাড়া পরিবহন (বাস, ট্রাক) ও শিল্পক্ষেত্রে (লৌহ ও ইস্পাত) নির্গত ধোঁয়া থেকে বাতাস দূষিত হয়। বিভিন্ন তৈল জাতীয় জ্বালানিসমূহের দহন ক্রিয়ার (combustion) ফলে সীসা, তামা, জিংক ইত্যাদি মিশ্রিত গ্যাস, কার্বন মনোঅক্সাইড (CO), সালফার ডাই অক্সাইড (SO₂) প্রভৃতি ক্ষতিকর গ্যাস সৃষ্টি হচ্ছে। SO₂ বায়ুর সাথে মিশে এসিড (H₂SO₄) বৃষ্টির মাধ্যমে জীবকুলের ক্ষতি করে; অন্যদিকে CFC গ্যাস (রেফ্রিজারেটর, এয়ারকুলার প্রভৃতি থেকে নির্গত) বায়ুমণ্ডলের ওজোন স্তরকে ক্রমশ ধ্বংস করছে। এছাড়া উদ্ভিদের পরাগরেণু বায়ুতে মিশে বায়ুকে দূষিত করছে। সুতরাং বলা যায়, বায়ু দূষণের বিবিধ কারণ রয়ছে। তবে মানুষ সচেতন হলে তা অনেকটাই প্রতিরোধ করতে পারে।"
        },
        {
          "label": "ঘ",
          "question": "উদ্দীপকে ইঙ্গিতকৃত দূষণ মানব স্বাস্থ্যের জন্য ক্ষতিকর বিশ্লেষণ করো।",
          "explanation": "নিম্মের অনুরূপ: জীবনধারণ ও বেঁচে থাকার জন্য সবচেয়ে প্রয়োজনীয় উপাদান বায়ু। কিন্তু তা দূষিত হলে আমাদের জীবনের জন্য হুমকি হয়ে দাঁড়ায়। বায়ুদূষণের ফলে মানব স্বাস্থ্যের ওপর ক্ষতিকর প্রভাব পড়ে। যথা- i. যানবাহন থেকে নির্গত নানা ধরনের গ্যাসীয় পদার্থের মধ্যে কার্বন ডাইঅক্সাইড (CO₂) উল্লেখযোগ্য। এ গ্যাস মানুষের শরীরে প্রবেশ করলে রক্তের অক্সিজেন সঞ্চালন ক্ষমতা হ্রাস পায়। ii. জ্বালানি তেল ও কয়লা দহনের দরুন সালফার ডাই অক্সাইড (SO₂) উৎপন্ন হয়। এতে শ্বাসকষ্ট, মাথা ধরা, বমি বমি ভাব হয়। iii. রাসায়নিক ও পেট্রোক্যামিকেল কারখানায় যেমন: ইনসুলেটর কারখানা থেকে উৎপন্ন হাইড্রোজেন সালফাইড (HS) গ্যাস চোখ ও গলার ক্ষতি করে। iv. তাপবিদ্যুৎ কেন্দ্রের নির্গত সূক্ষ্ম ধূলিকণা ক্যান্সার রোগ সৃষ্টি করে। V. বিস্ফোরক দ্রব্য, রঙ, সার প্রভৃতি উৎপাদনের সময় যে অ্যামোনিয়া (NH 3 ) নির্গত হয়, তা মানুষের শ্বাসনালীর ক্ষতি করে। সুতরাং বলা যায় যে, বায়ু দূষণ মানবস্বাস্থ্যের জন্য হুমকিস্বরূপ। এজন্য বায়ুদূষণ রোধে আমাদের সচেতন হতে হবে।"
        }
      ]
    },
    {
      "number": "7",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "বায়ুর আর্দ্রতা কী?",
          "explanation": "বায়ুতে উপস্থিত জলীয়বাষ্পের পরিমাণই হলো আর্দ্রতা।"
        },
        {
          "label": "খ",
          "question": "উচ্চতার হ্রাস বৃদ্ধি বায়ু তাপের তারতম্য ঘটায়- ব্যাখ্যা করো।",
          "explanation": "উচ্চতার হ্রাস বৃদ্ধি বায়ু তাপের তারতম্য ঘটায়। একই অক্ষাংশে অবস্থিত বিভিন্ন স্থানের মধ্যে উচ্চতার হ্রাস বৃদ্ধি অনুসারে বায়ুতাপের তারতম্য হয়ে থাকে। যে স্থান যত উঁচু সে স্থান তত বেশি শীতল হয়। স্বাভাবিক অবস্থায় ১৬৫ মিটার উচ্চতার জন্য ১০ সেলসিয়াস তাপ কমে যায়। সমুদ্রপৃষ্ঠ থেকে যে স্থান যত বেশি উচ্চে অবস্থিত সে স্থান তত বেশি শীতল হয়ে থাকে।"
        },
        {
          "label": "গ",
          "question": "উদ্দীপকে ইঙ্গিতকৃত চিত্রের বৃষ্টিপাতের অঞ্চলসমূহ মানচিত্রে প্রদর্শন করো।",
          "explanation": "উদ্দীপকে ইঙ্গিতকৃত চিত্রের বৃষ্টিপাতটি পরিচলন বৃষ্টিপাত। সাধারণত নিরক্ষীয় অঞ্চলে (৫°-১০° উত্তর ও দক্ষিণ অক্ষাংশ) প্রতিদিন বিকেলে পরিচলন বৃষ্টি হয়। নিচে বিশ্বব্যাপী পরিচলন বৃষ্টিপাতের অঞ্চলসমূহ মানচিত্রে দেখানো হলো-"
        },
        {
          "label": "ঘ",
          "question": "উদ্ভিদের উপর উদ্দীপকে বৃষ্টিপাতের প্রভাব বিশ্লেষণ করো।",
          "explanation": "উদ্দীপকের পরিচলন বৃষ্টিপাত উদ্ভিদের উপর ব্যাপক প্রভাব ফেলে। নিরক্ষীয় অঞ্চলে প্রতিদিন বিকেলে পরিচলন বৃষ্টি হয়। সারা বছর ধরে প্রচুর বৃষ্টিপাত এবং অধিক তাপের জন্য এ অঞ্চলে প্রশস্ত পত্রযুক্ত চিরহরিৎ বৃক্ষের গভীর বনের সৃষ্টি হয়েছে। বৃষ্টিপাতের ফলে সারা বছর এ বনাঞ্চলের বৃক্ষগুলোতে নতুন পাতা গজায় ও ফুল-ফল জন্মে। এ অঞ্চলের বৃক্ষগুলোর মধ্যে সেগুন, মেহগনি, আবলুস, রোজউড, রাবার, চন্দন প্রভৃতি প্রধান। এসব বৃক্ষের কাঠ অতি মূল্যবান হলেও বাণিজ্যিক হারে বৃষ্টির কারণে ঘন সন্নিবিষ্ট হওয়ায় এদের ব্যবহার এখন পর্যন্ত অনেক স্থলেই সম্ভব হয়নি। বৃষ্টিবহুল এলাকা বলে পরিচলন বৃষ্টিপাতযুক্ত অঞ্চলে মাটি সর্বদা নরম ও ভিজা থাকে এবং এ অঞ্চলের বনে এক জাতীয় বৃক্ষ জন্মে না। আবার পত্র পল্লবযুক্ত উঁচু বৃক্ষগুলো লতাপাতা ও পরগাছা যুক্ত। বৃষ্টি ও স্যাঁতসেঁতে ভেজা আবহাওয়া লতাপাতা ও বৃক্ষের নিচে বিভিন্ন পরগাছা সৃষ্টি করে। উপরের আলোচনা থেকে দেখা যায়, পরিচলন বৃষ্টিপাতযুক্ত অঞ্চল লতা, গুল্ম, বৃক্ষ বৈচিত্র্যপূর্ণ এবং ঘন সন্নিবিষ্টি।"
        }
      ]
    },
    {
      "number": "8",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "আবহাওয়া কী?",
          "explanation": "কোনো একটি নির্দিষ্ট স্থানের বায়ুর তাপ, চাপ, আর্দ্রতা, মেঘাচ্ছন্নতা, বৃষ্টিপাত ও বায়ুপ্রবাহের দৈনন্দিন সামগ্রিক অবস্থাই সেই দিনের আবহাওয়া।"
        },
        {
          "label": "খ",
          "question": "নিরক্ষয়ী জলবায়ু অঞ্চলে চিরহরিৎ বনভূমি সৃষ্টি হবার কারণ ব্যাখ্যা করো।",
          "explanation": "নিরক্ষীয় জলবায়ু অঞ্চলে সূর্য সারা বছর লম্বভাবে কিরণ দেয় বলে অধিক তাপ থাকে। এই অধিক তাপই জলীয়বাষ্প তৈরির মাধ্যমে সারা বছর অধিক বৃষ্টিপাত ঘটায়। ফলে সেখানে চিরহরিৎ বন সৃষ্টি হয়েছে। যেকোনো অঞ্চলে বৃক্ষ বেড়ে ওঠার জন্য তাপমাত্রা ও বৃষ্টিপাত অতীব প্রয়োজনীয় উপাদান। সারা বছর প্রচুর বৃষ্টিপাত ও তাপের জন্য নিরক্ষীয় অঞ্চলে চিরহরিৎ গভীর অরণ্যের সৃষ্টি হয়েছে।"
        },
        {
          "label": "গ",
          "question": "উদ্দীপকে ইঙ্গিতকৃত চিত্রের দ্বারা সৃষ্ট প্রতিক্রিয়ার প্রভাব ব্যাখ্যা করো।",
          "explanation": "উদ্দীপকে ইঙ্গিতকৃত চিত্র হলো গ্রিনহাউস। উক্ত ঘরের তথা গ্রিনহাউস প্রতিক্রিয়ার প্রভাব মানবজীবনের জন্য শুধু নেতিবাচকই নয় বরং ভূপৃষ্ঠের প্রাণিকুল এর প্রভাবে ধ্বংস হয়ে যেতে পারে। বিশ্বের আবহাওয়া ও তার ধরন দিন দিন বদলে যাচ্ছে। কোনো ঋতুতেই আমরা প্রকৃতির কাছ থেকে স্বাভাবিক আচরণ পাচ্ছি না। বৃষ্টির সময়ে অনাবৃষ্টি, খরার সময়ে বৃষ্টি, গরমের সময়ে উত্তরে হাওয়া, শীতের সময়ে তপ্ত হওয়া কেমন যেন এলোমেলো আবহাওয়া লক্ষ করা যায়। বিজ্ঞানীদের হিসাব অনুযায়ী, গ্রিনহাউস প্রভাব পৃথিবীর কয়েকটি দেশে যথা- কানাডা, রাশিয়া, নরওয়ে, ফিনল্যান্ড, সুইডেন প্রভৃতি দেশগুলোর জন্য সাফল্য বয়ে আনবে। এ কারণে ঐসব অঞ্চলের লক্ষ লক্ষ একক জমি বরফমুক্ত হয়ে চাষাবাদ ও বসবাসযোগ্য হয়ে উঠবে। অন্যদিকে দুর্ভোগ বাড়বে পৃথিবীর প্রায় ৪০ শতাংশ এলাকার দরিদ্র অধিবাসীদের। কারণ গ্রিনহাউস প্রতিক্রিয়ার ফলে বাংলাদেশসহ পৃথিবীর বিভিন্ন দেশে উপকূলীয় এলাকার এক বিরাট অংশ পানির নিচে তলিয়ে যাওয়ার আশঙ্কা রয়েছে। সমুদ্র উপকূলবর্তী পৃথিবীর বেশ কয়েকটি বিখ্যাত শহর হবে ব্যাপক আকারে ক্ষতিগ্রস্ত। পৃথিবীর উষ্ণায়নের ফলে একবিংশ শতাব্দীর মাঝামাঝি সময় বিশ্বের মোট জনসমষ্টির প্রায় ২০ শতাংশ অধিবাসীর সরাসরি ভাগ্য বিপর্যয় দেখা দিতে পারে। এশীয় ও প্রশান্ত মহাসাগরীয় অঞ্চলে সমুদ্রপৃষ্ঠ ফুলে উঠলে আবহাওয়ার প্রকৃতিই বদলে যাবে। সময়ে অসময়ে জলোচ্ছ্বাসের শিকার হয়ে ফসল ডুবে যাবে, দূষিত হবে সুপেয় পানি, লোনা পানি প্রবেশের ঝুঁকি বাড়বে, বনাঞ্চল ধ্বংস হবে, বন্য জীবজন্তুর সংখ্যা হ্রাস পাবে এবং একই দেশের মানুষ অন্য অঞ্চলে হবে জলবায়ু শরণার্থী (Climate refugee)। এক্ষেত্রে বাংলাদেশের সমুদ্র উপকূলীয় নিম্নাঞ্চলের মানুষ হবে প্রথম শিকার। গ্রিনহাউস প্রতিক্রিয়া বিশ্বব্যাপী সমানভাবে উন্নত ও উন্নয়নশীল দেশগুলোর সামাজিক, অর্থনৈতিক ও রাজনৈতিক স্থবিরতায় এক বিশৃঙ্খলা সৃষ্টি করবে। উন্নত বিশ্ব তাদের উৎপাদিত শশ্যের বাড়তি অংশ পশুখাদ্য হিসেবে ব্যবহার করবে। আর উন্নয়নশীল গরিব দেশগুলোর মানুষ না খেয়ে কঙ্কালসার জীবনযাপনের মাধ্যমে নিজ দেশের সীমানা পেরিয়ে শরণার্থী হয়ে উঠবে। বাংলাদেশেও তার ব্যতিক্রম নয়। ভারত, বাংলাদেশ, পাকিস্তান, ইন্দোনেশিয়া, চীন, মালয়েশিয়া প্রভৃতি দেশের জলবায়ুর ধরন সাম্প্রতিক সময়ে অনেকটাই বদলে যাচ্ছে। অস্ট্রেলিয়ার গ্রীষ্মকাল দীর্ঘতর হয়ে উঠেছে, শীতকালেও পূর্বের তুলনায় বর্ষাসিক্ত হয়ে উঠেছে। তাই সার্বিকভাবে বলা যায়, মানব জীবনে গ্রিনহাউস প্রক্রিয়ার যথেষ্ট প্রভাব পড়ছে।"
        },
        {
          "label": "ঘ",
          "question": "উদ্দীপকে ইঙ্গিতকৃত চিত্রের দ্বারা সৃষ্ট প্রভাবের সম্ভাব্য প্রতিরোধ ব্যবস্থাসমূহ বিশ্লেষণ করো।",
          "explanation": "উদ্দীপকে ইঙ্গিতকৃত চিত্রের কাচের ঘরটি হলো গ্রিন হাউস। গ্রিন হাউস প্রভাব নিয়ন্ত্রণের সুনির্দিষ্ট কোনো উপায় এখনও আবিষ্কৃত হয়নি। তবে বিজ্ঞানীরা পরীক্ষা-নিরীক্ষা চালিয়ে এর প্রভাব কমানোর জন্য কয়েকটি উপায়ের কথা উল্লেখ করেছেন। এগুলো হলো: i. কয়লা, পেট্রোলিয়াম প্রভৃতি জীবাশ্মা জ্বালানির ব্যবহার কমালে কার্বন ডাইঅক্সাইডের বৃদ্ধি অনেকটা নিয়ন্ত্রিত হবে। ii. সৌর ও বায়ুশক্তি, জোয়ার-ভাটা শক্তি, ভূতাপীয় শক্তির ব্যবহার বাড়ালে গ্রিন হাউস প্রভাব কিছুটা নিয়ন্ত্রিত হবে। iii. ইচ্ছামতো বনভূমি ধ্বংস বন্ধ করতে হবে এবং বৃক্ষরোপণ কর্মসূচি পালনের মাধ্যমে বন সৃজন করলে প্রকৃতিতে কার্বন ডাইঅক্সাইডের বৃদ্ধি প্রতিহত হবে। iv. ক্লোরোফ্লুরো কার্বনের উৎপাদন ও ব্যযহার বন্ধে আইন প্রণয়ন ও তার যথাযথ বাস্তবায়ন করতে হবে। v. টেকসই উন্নয়নে ক্ষেত্রে এসডিজি (Sustainable Development Goal-SDG) লক্ষ্যমাত্রা সবাই যাতে মেনে চলে, সে বিষয়ে নজর দিতে হবে।"
        }
      ]
    }
  ]
}