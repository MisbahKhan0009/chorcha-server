{
  "title": "হলি ক্রস কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "সক্রিয় বদ্বীপ কাকে বলে?",
          "explanation": "যে বদ্বীপের গঠন প্রক্রিয়া এখনও চলছে তাকে সক্রিয় বদ্বীপ বলে।"
        },
        {
          "label": "খ",
          "question": "ল্যাকোলিথ পর্বতের গঠন প্রক্রিয়া ব্যাখ্যা করো।",
          "explanation": "জমাট ম্যাগমা দ্বারা গঠিত পর্বতই গম্বুজ বা ল্যাকোলিথ পর্বত। ভূঅভ্যন্তরে ম্যাগমা সঞ্চিত হয়ে ল্যাকোলিথ পবর্ত সৃষ্টি হয়। পৃথিবীর অভ্যন্তর থেকে গলিত ম্যাগমা বিভিন্ন গ্যাসের দ্বারা স্থানান্তরিত হয়ে ভূপৃষ্ঠে আসার সময় বাধা পেয়ে ভূত্বকের নিচে জমাট বাঁধে। এ সময় ঊর্ধ্বমুখী চাপের কারণে স্ফীত হয়ে ভূত্বকের অংশবিশেষ গম্বুজ আকার ধারণ করে। এভাবে সৃষ্ট পর্বতকে ল্যাকোলিথ পর্বত বলে। যেমন- যুক্তরাষ্ট্রের হেনরি।"
        },
        {
          "label": "গ",
          "question": "ছকের ক, খ ও গ মণ্ডলের মধ্যে কোনটিতে ক্লোফেসিমা ও নিফেসিমার অবস্থান রয়েছে? ব্যাখ্যা করো।",
          "explanation": "ছকের ক, খ ও গ মণ্ডলের মধ্যে পুরুমণ্ডলে ক্লোফেসিমা ও নিফেসিমার অবস্থান রয়েছে। নিম্মের অনুরূপ: উদ্দীপকে উল্লিখিত 'খ' স্তর হলো গুরুমণ্ডল। গুরুমণ্ডলের গভীরতা ১৫ কি.মি. থেকে ২৯০০ কি.মি. পর্যন্ত। এ স্তরটি প্রায় ২,৮৮৫ কি.মি. পুরু। এর ঊর্ধ্বাংশের শিলা কঠিন ও ভঙ্গুর যা ১০০ কি.মি. পর্যন্ত বিস্তৃত। গুরুমণ্ডলের উপরের অংশ প্রধানত ব্যাসল্ট জাতীয় পদার্থ দ্বারা গঠিত। স্তরটি সিলিকন (Si), ম্যাগনেসিয়াম (Mg), লোহা (Fe), কার্বন (C) প্রভৃতি উপাদানে গঠিত। এগুলোর মধ্যে প্রধান উপাদান সিলিকন ও ম্যাগনেসিয়াম। এটি পৃথিবীর মোট আয়তনের প্রায় ৮২.২৫ শতাংশ দখল করে আছে। এর ওজন পৃথিবীর মোট ওজনের শতকরা প্রায় ৬৮ ভাগ। এ স্তরের ঘনত্ব ৪.৩ থেকে ১০ কি.গ্রা/ ঘনমিটার। ভূত্বকের নিচে গুরুমণ্ডলের অর্ধতরল স্তর নমনীয়মণ্ডল নামে পরিচিত, যা সাধারণত ৩০০ কি. মি. গভীরতায় দেখা যায়। গঠন উপাদানের গুরুত্বের তারতম্য অনুসারে এ মণ্ডলকে দুটি স্তরে ভাগ করা হয়েছে। যথা- i. বহিঃগুরুমণ্ডল: এ স্তরটি ১০০ থেকে ৭০০ কিলোমিটার পর্যন্ত বিস্তৃত। প্রধানত ক্রোমিয়াম, লোহা, সিলিকন ও ম্যাগনেসিয়াম দ্বারা গঠিত বলে একে ক্লোফেসিমা (Cr-Fe-Si-Ma) বলা হয়। ii. অন্তঃগুরুমণ্ডল: এ স্তরটি ৭০০ কি.মি. থেকে ২,৯০০ কি.মি. পর্যন্ত বিস্তৃত। নিকেল (Ni), লোহা (Fe), সিলিকন (Si) ও ম্যাগনেসিয়াম (Mg) দ্বারা গঠিত বলে একে নিফেসিমা (Ni- Fe-Si-Ma) বলা হয়।"
        },
        {
          "label": "ঘ",
          "question": "ছকের ক ও গ মন্ডলের গঠন বৈশিষ্ট্যের তুলনামূলক বিশ্লেষণ করো",
          "explanation": "ছকের ক ও গ যথাক্রমে অশ্মমন্ডল বা তৃত্বক এবং কেন্দ্রমণ্ডল ভূপৃষ্ঠের শিলার যে কঠিন বহিরাবরণ দেখা যায় তাই ভূত্বক। ভূঅভ্যন্তরের অন্যান্য স্তরের তুলনায় ভূত্বকের পুরুত্ব সবচেয়ে কম; গড়ে ২০ কিলোমিটার। ভূত্বক মহাদেশের তলদেশে গড়ে ৩৫ কিলোমিটার এবং সমুদ্র তলদেশে তা গড়ে মাত্র ৫ কিলোমিটার পুরু। সাধারণভাবে মহাদেশীয় ভূত্বকের এ স্তরকে সিয়াল (Sail) স্তর বলে, যা সিলিকন (Si) ও অ্যালুমিনিয়াম (AI) দ্বারা গঠিত। অপরদিকে সীমা স্তরটি সিয়াল স্তরের তুলনায় ভারী এবং এর প্রধান খনিজ উপাদান সিলিকন (Si) ও ম্যাগনেসিয়াম (Mg)। ভূত্বকের উপরের ভাগেই ব্যাহিক অবয়বগুলো যেমন-পর্বত, মালভূমি, সমভূমি ইত্যাদি দেখা যায়। ভূত্বকের নিচের দিকে প্রতি কিলোমিটারে ৩০° সেলসিয়াস তাপমাত্রা বাড়ে। গুরুমণ্ডলের নিচ থেকে পৃথিবীর কেন্দ্র পর্যন্ত প্রায় ৩,৪৮৬ কিলোমিটার, পুরু মন্ডল হলো কেন্দ্রমণ্ডল। কেন্দ্রমণ্ডলের একটি তরল বহিরাবরণ আছে, যা প্রায় ২,১৭০ কিলোমিটার পুরু এবং একটি কঠিন অন্তঃভাগ আছে, যা ১,২১৬ কিলোমিটার পুরু। বিজ্ঞানীদের মতানুসারে, কেন্দ্রমণ্ডলের উপাদানগুলোর মধ্যে লোহা, নিকেল, পারদ ও সীসা রয়েছে। তবে প্রধান উপাদান হলো নিকেল ও লোহা।"
        }
      ]
    },
    {
      "number": "2",
      "uddipok": "স্বাতী তার মামার বাড়ি সোনারগাঁও বেড়াতে গেল। বিকেলে ভাইবোনেরা মিলে সেখানকার পানাম নগর গিয়ে দেখে, কালের সাক্ষী হয়ে দাঁড়িয়ে থাকা দালানের ফাটলের মধ্যে গাছ জন্মানোর ফলে ফাটলগুলো বড় হয়ে গেছে এবং জানালার রডগুলো নষ্ট হয়ে ক্ষয় হয়ে যাচ্ছে।",
      "tag": "HC 23",
      "sub_questions": [
        {
          "label": "ক",
          "question": "আগ্নেয়গিরি কী?",
          "explanation": "ভূগর্ভস্থ গলিত লাভা, ভস্ম, কর্দম ও ধূম প্রভৃতি পদার্থ ভূপৃষ্ঠের ফাটল দিয়ে ভূগর্ভে নির্গত হয়ে সঞ্চিত হয়ে যে পর্বত বা গিরির সৃষ্টি করে তাই আগ্নেয়গিরি।"
        },
        {
          "label": "খ",
          "question": "মহীভাবক আলোড়ন বলতে কী বোঝায়? ব্যাখ্যা করো।",
          "explanation": "মহীভাবক আলোড়ন পৃথিবীর উপরিভাগে লম্বভাবে হয়ে থাকে। ফলে ভূপৃষ্ঠ খাড়াভাবে ওপর বা নিচে উঠানামা করে। ব্যাপক আকারে মহাদেশ জুড়ে সাধারণত এরূপ আলোড়ন হয় বলে একে মহীডাবক আলোড়ন বলা হয়। মালভূমি, চ্যুতি, গ্রস্ত উপত্যকা, স্তূপ পর্বত প্রভৃতি সৃষ্ট হয়।"
        },
        {
          "label": "গ",
          "question": "কোন বিচূর্ণীভবনের কারণে দালানের ফাটলগুলো বড় হয়ে যাচ্ছে? ব্যাখ্যা করো।",
          "explanation": "জৈবিক বিচুণীভবনের কারণে দালানের ফাটলগুলো বড় হয়ে যাচ্ছে। মানুষ ও অন্যান্য জীবজন্তু, কীট পতঙ্গ, বৃক্ষলতাদি প্রতিনিয়ত ভূপৃষ্ঠের ক্ষয়সাধন ও পরিবর্তন সাধন করছে। বিভিন্ন প্রকার জীবজন্তুর মধ্যে কেঁচো, ছুঁচো, পিঁপড়া, শিয়াল, কুকুর, সজারু, ইঁদুর উইপোকা জৈবিক বিচূণীভবনে ভূমিকা পালন করে। এরা গর্ত করে ভূপৃষ্ঠের অভ্যন্তরের মাটি তুলে ভূত্বক চূর্ণবিচূর্ণ করছে।' উদ্দীপকে স্বাতী মামার বাড়ি এসে দেখে বাড়ির দেয়ালের বিভিন্ন স্থানে ফাটল ধরেছে। এক্ষেত্রে দেয়ালে বিভিন্ন গাছপালার জন্মানোর ফলে তার মূল ও শিকড় দেয়ালের ভিতর ঢুকে ইটগুলোকে চূর্ণবিচূর্ণ করে ফেলেছে। ফলে দেয়ালে ফাটল ধরেছে যা জৈবিক বিচূর্ণীভবন।"
        },
        {
          "label": "ঘ",
          "question": "উদ্দীপকের জানালার রডগুলো ক্ষয় হওয়ার পিছনে কোন বিচূর্ণীভবন দায়ী-বিশ্লেষণ করো।",
          "explanation": "উদ্দীপকের জানালার রডগুলো ক্ষয় হওয়ার পিছনে রাসায়নিক বিচূর্ণীভবন দায়ী। সাধারণত জানালার বড়গুলোতে লৌহ জাতীয় পদার্থের পরিমাণ বেশি থাকে। তাই এখানে জারণ প্রক্রিয়ায় রাসায়নিক বিচূর্ণীভবন সংঘটিত হয়। সাধারণত লৌহ মিশ্রিত দ্রব্য মরিচা ধরে সহজেই নষ্ট হয়ে যায়। কারণ বাতাসের অক্সিজেন লৌহের সাথে যুক্ত হয়ে হলুদ বা বাদামি রঙের লিমোনাইট ( 2 F e 2 O 3 .3 H 2 O ) \\left(2 \\mathrm{Fe}_{2} \\mathrm{O}_{3}. 3 \\mathrm{H}_{2} \\mathrm{O}\\right) ( 2 Fe 2 ​ O 3 ​ .3 H 2 ​ O ) গঠন করে এবং সহজেই তা ভেঙে যায়। এক্ষেত্রে বিক্রিয়াটি হলো- 4 F e O + 3 H 2 O + O 2 → 2 F e 2 O 3 ⋅ 3 H 2 O 4 \\mathrm{FeO}+3 \\mathrm{H}_{2} \\mathrm{O}+\\mathrm{O}_{2} \\rightarrow 2 \\mathrm{Fe}_{2} \\mathrm{O}_{3} \\cdot 3 \\mathrm{H}_{2} \\mathrm{O} 4 FeO + 3 H 2 ​ O + O 2 ​ → 2 Fe 2 ​ O 3 ​ ⋅ 3 H 2 ​ O (ফেরাস অক্সাইড + পানি + অক্সিজেন → লিমোনাইট) বিভিন্ন শিলার মধ্যে লৌহ জাতীয় খনিজ পদার্থ থাকলে এবং তা অক্সিজেনের সংস্পর্শে আসলে তাতে ধীরে ধীরে আয়রন অক্সাইড (FeO) সৃষ্টি হয়। অক্সিজেনের প্রভাবে শিলারাশির এ প্রকার বিচূর্ণীভবনকে জারণ বলে। সুতরাং জানালার বড়গুলোর ক্ষয় হওয়ার ক্ষেত্রে জারণ প্রক্রিয়ায় রাসায়নিক বিচুণীভবন ঘটেছে।"
        }
      ]
    },
    {
      "number": "3",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "মালভূমি কী?",
          "explanation": "সমুদ্রপৃষ্ঠ থেকে কয়েকশ মিটার উঁচু বিস্তৃত সমতলভূমিই হলো মালভূমি।"
        },
        {
          "label": "খ",
          "question": "পলল পাখা কীভাবে সৃষ্টি হয়? ব্যাখ্যা করো।",
          "explanation": "পলল পাখার নদীর পার্বত্য পর্যায়ের সঞ্চয়জাত ভূমিরূপ। পার্বত্য পর্যায় অতিক্রম করে নদী যখন পাহাড়ের পাদদেশে সমভূমিতে পৌঁছায়, স্রোতের বেগ কমে যায়। ফলে নদীবাহিত পলল সঞ্চিত হয়ে হাতপাখার ন্যায় ভূমিরূপ সৃষ্টি করে। এভাবে পলল পাখা গঠিত হয়।"
        },
        {
          "label": "গ",
          "question": "চিত্রের 'A' অঞ্চলটির ভূপ্রাকৃতিক গঠন প্রক্রিয়া ব্যাখ্যা করো।",
          "explanation": "চিত্রের 'A' অঞ্চলটি মধুপুর ও ভাওয়ালের গড়। এটি প্লাইস্টোসিনকালের সোপান এলাকার অন্তর্গত। আনুমানিক ২৫,০০০ বছর পূর্বের সময়কে প্লাইস্টোসিনকাল বলে। উত্তর-পশ্চিমাংশের বরেন্দ্রভূমি, মধ্যভাগের মধুপুর ও ভাওয়ারের গড় এবং কুমিল্লা জেলার লালমাই পাহাড় বা উচ্চভূমি এ অঞ্চলের অন্তর্গত। প্লাইস্টোসিনকালে এসব সোপান গঠিত হয়েছিল বলে ধারণা করা হয়। টাংগাইল ও ময়মনসিংহ জেলার মধুপুর এং গাজীপুর জেলার ভাওয়ালের গড় অবস্থিত। এর আয়তন প্রায় ৪,১০৩ বর্গকিলোমিটার। সমভূমি থেকে এর উচ্চতা প্রায় ৩০ মিটার। এ অঞ্চলের মাটির রং লালচে ও ধূসর। মূলত এটি ক্ষয়জাত সমভূমি। প্লাইস্টোসিনকালে বিভিন্ন প্রাকৃতিক শক্তি যেমন- নদী ও বায়াহের ক্ষয়ক্রিয়ায় এ ভূমিরূপ গড়ে ওঠে।"
        },
        {
          "label": "ঘ",
          "question": "চিত্রের 'B' ও 'C' অঞ্চলম্বয়ের মধ্যে কোনটির অর্থনৈতিক গুরুত্ব অধিক বিশ্লেষণ করো।",
          "explanation": "যচিত্রের 'B' ও 'C' চিহ্নিত অঞ্চল দুটি যথাক্রমে টারশিয়ারি যুগের দক্ষিণ- পূর্বের পাহাড় শ্রেণি এবং রাজশাহীর বরেন্দ্রভূমি যা প্লাইস্টোসিন যুগের অন্তর্গত। বরেন্দ্রভূমির মাটির রং অনেকটা হলুদ থেকে লালচে হলুদ। এ এলাকায় আনারস, কাঁঠাল, পেয়ারা প্রভৃতি উৎপন্ন হয়। ঘন বনভূমি আর মৃত্তিকা কৃষির অনুপোযোগী এবং উঁচু ভূমিরূপ হওয়ায় এসব এলাকায় চাষাবাদ হয় না বললেই চলে। অপরদিকে টারশিয়ারি যুগে গঠিত পার্বত্য চট্টগ্রাম বন্ধুর ভূপ্রকৃতির অঞ্চল হলেও অঞ্চলটি প্রাকৃতিক সম্পদে পূর্ণ। এখানে কৃষিকাজ হয় ও যাতায়াত ব্যবস্থা রয়েছে যা মানুষের বসবাসের উপযোগী। পার্বত্য চট্টগ্রাম পাহাড়ি এলাকা হলেও এখানে পাহাড়ের গা কেটে কৃষিকাজ করা হয়। এ ধরনের চাষাবাদ পদ্ধতি জুমচাষ নামে পরিচিত। এখানে ধান, চা, আনারস প্রভৃতি ফসল জন্মে। এছাড়া পাহাড়ের গায়ে রাবার ও তুলা চাষ করা হয়। এ অঞ্চলে বিভিন্ন প্রাকৃতিক সম্পদকে কেন্দ্র করে বিভিন্ন শিল্প গড়ে উঠেছে। ফলে এখানে নানা ধরনের বসতি দেখা যায়। পার্বত্য চট্টগ্রামের জলবায়ু, পরিমিত বৃষ্টিপাত প্রভৃতি মানুষের বসবাস ও কৃষি উপযোগী। সুতরাং উপরিউক্ত আলোচনা থেকে বলা যায়, উদ্দীপকের 'B' তথা পার্বত্য চট্টগ্রাম অঞ্চলে, 'C' তথা বরেন্দ্রভূমির তুলনায় অর্থনৈতিক গুরুত্ব বেশি।"
        }
      ]
    },
    {
      "number": "4",
      "uddipok": "গত ফেব্রুয়ারির ৬ তারিখে স্থানীয় সময় রাত ৪:১৭ মিনিটে গাজিয়ানতেপ শহর থেকে পশ্চিমে তুরস্কের দক্ষিণাঞ্চলে প্রচণ্ড কম্পন অনুভূত হয়। প্রবল ঝাঁকুনিতে বড় বড় বিল্ডিং ধসে পড়ে। এতে ব্যাপক ক্ষয়ক্ষতি হয়। ঘুমন্ত শহরে মানুষজন বাড়িঘর থেকে বেরিয়ে আসার আগেই পুরো তুরস্কের দাক্ষিণাঞ্চল ধ্বংসস্তূপে পরিণত হয়।",
      "tag": "HC 23",
      "sub_questions": [
        {
          "label": "ক",
          "question": "পাতের সম্প্রসারণ গতি কী",
          "explanation": "পাতের পরস্পর বিপরীত দিকে চলনই সম্প্রসারণ গতি।"
        },
        {
          "label": "খ",
          "question": "নদীর নিম্নগতিতে কীভাবে বদ্বীপ গঠিত হয়? ব্যাখ্যা করো।",
          "explanation": "বদ্বীপ সমভূমি নদীর জীবনচক্রের শেষ পর্যায় নিম্নগতিতে সৃষ্টি হয়। নদীর নিম্নগতিতে স্রোতের বেগ খুব কমে যায়। ফলে নদীবাহিত পলি, বালি, কাঁকর প্রভৃতি তলানিরূপে সঞ্চিত হতে থাকে। এ তলানি প্রথমে মোহনায় বিভিন্ন চরের সৃষ্টি করে। পরে চরসমূহে বাধা পেয়ে নদীর স্রোতধারা বিচ্ছিন্ন হলে ত্রিকোণাকার এক নতুন ভূমিরূপ তথা বদ্বীপের সৃষ্টি হয়।"
        },
        {
          "label": "গ",
          "question": "উদ্দীপকে ইঙ্গিতকৃত প্রাকৃতিক দুর্যোগটির কারণসমূহ নিরূপণ করো",
          "explanation": "নিম্মের অনুরূপ: উদ্দীপকে বিবিসি প্রচারিত দুর্যোগটি মূলত ভূমিকম্প। সাধারণত ভূপাত, শিলাচ্যুতি, তাপের হ্রাস-বৃদ্ধি, ভূগর্ভস্থ বাষ্প, আগ্নেয়গিরির অগ্ন্যুৎপাত ভূগর্ভের চাপের হ্রাসবৃদ্ধি প্রভৃতি নানাবিধ কারণে ভূমিকম্প সংঘটিত হয়। নিচে ভূমিকম্প সৃষ্টির কারণগুলো বর্ণনা করা হলো- ভূপাত: হঠাৎ কোনো কারণে পাহাড় বা পর্বত থেকে যখন বিশাল কোনো শিলা খন্ড ভূত্বকের উপর ধসে পড়ে; ভূমিকম্প হয়। শিলাচ্যুতি বা শিলাতে ভাঁজের সৃষ্টি: কোনো কারণে ভূপৃষ্ঠের অভ্যন্তরে বড় ধরনের শিলাচ্যুতি ঘটলে বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাম্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হয়। এই বাষ্প ভূত্বকের নিম্নভাগে ধাক্কা দেওয়ার ফলে প্রচণ্ড ভূকম্পন অনুভূত হয়। ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস বা বৃদ্ধি হলে তার প্রভাবে ভূমিকম্প হয়। আগ্নেয়গিরির অগ্ন্যুৎপাত: অগ্ন্যুৎপাতের সময় জ্বালামুখ দিয়ে প্রবলবেগে বাষ্প, লাভা প্রভৃতি বের হতে থাকে, ফলে ভূমিকম্প হয়। হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে এবং ভূমিকম্প হয়। পার্বত্য অঞ্চলে বনভূমি ধ্বংস ও পাহাড় কাটা: কোনো কারণে পাহাড় কাটা হলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "উত্ত ঘটনাটির পরবর্তী ফলাফল কী হতে পারে তা পাঠ্যপুস্তকের আলোকে বিশ্লেষণ করো।",
          "explanation": "উদ্দীপকের ঘটনাটি ভূমিকম্প। নিচে ভূমিকম্পের ফলাফল দেওয়া হলো- i. ভূমিকম্পের ফলে ভূত্বকে অনেক ফাটল ও চ্যুতির সৃষ্টি হয়। এগুলোর মধ্য দিয়ে উষ্ণ পানি, কাদা বালি প্রভৃতি নির্গত হয়ে ব্যাপক ক্ষয়ক্ষতি হয়। ii. ভূমিকম্পের ফলে কখনও কখনও সমুদ্রতলের অনেক স্থান ওপরে ভেসে ওঠে। আবার স্থলভাগের অনেক স্থান সমুদ্র তলে ডেবে যায়। iii. ভূমিকম্পের ফলে নদীর গতিপথ পরিবর্তিত হয় বা নদীতল উপরে উঠে শুকিয়ে যায়। iv. ভূমিকম্পের ফলে ভূমির উত্থান ও পতন হয়। v. ভূমিকম্পের প্রবল ঝাঁকুনিতে ভূপৃষ্ঠে আনুভূমিক পার্শ্বচাপের প্রভাব পড়ে। ফলে এটি কুচকে ভাঁজের সৃষ্টি করে। vi. গভীর সমুদ্র বা মহাসাগরে ভূমিকম্প সংঘটিত হলে তথায় ব্যাপক ধ্বংসাত্মক ঢেউয়ের (সুনামি) সৃষ্টি হয়। vii. ভূমিকম্পের ফলে পর্বতগাত্র হতে বড় বড় বরফের খণ্ডগুলো পতিত হয়ে হিমানী সম্প্রপাতের সৃষ্টি করে। viii. ভূমিকম্পের ফলে অসংখ্য ঘরবাড়ি ধ্বংস হয়ে যায়, বৃক্ষাদি নষ্ট হয় এবং অগণিত জীবজন্তু ও মানুষ মৃত্যুমুখে পতিত হয়।"
        }
      ]
    },
    {
      "number": "5",
      "uddipok": "বৃষ্টিপাতের ধরন বৈশিষ্ট্য X সমুদ্রে নিম্নচাপজনিত কারণে বৃষ্টিপাত হয় Y একে পাহাড়িয়া বৃষ্টিপাতও বলে Z মুষলধারে স্বল্পস্থায়ী বৃষ্টিপাত হয়",
      "tag": "HC 23",
      "sub_questions": [
        {
          "label": "ক",
          "question": "অবসাদ অঞ্চল কী?",
          "explanation": "নিরক্ষীয় শান্ত বলয় একঘেয়ে, গুমোট, ভ্যাপসা জলবায়ুর কারণে অবসাদ অঞ্চল নামে পরিচিত।"
        },
        {
          "label": "খ",
          "question": "স্থলবায়ু কাকে বলে?",
          "explanation": "রাতের বেলা স্থল থেকে জলভাগের দিকে যে বায়ু প্রবাহিত হয়। তাকে স্থলবায়ু বলে। যেমন- কক্সবাজার থেকে বঙ্গাপোসাগরের দিকে প্রবাহিত-রাত্রিকালীন বায়ু।"
        },
        {
          "label": "গ",
          "question": "উদ্দীপকে 'Z' বৃষ্টিপাত সংঘটনের প্রক্রিয়া ব্যাখ্যা করো।",
          "explanation": "উদ্দীপকে Z দ্বারা পরিচলন বৃষ্টিপাত দেখানো হয়েছে, যা মুষলধারে কিন্তু স্বল্পস্থায়ী। এটি নিরক্ষীয় অঞ্চলে সারা বছর ধরে হয়ে থাকে। -- সূর্যকিরণের ফলে জলীয়বাষ্পপূর্ণ বায়ু উত্তপ্ত হয়ে উপরে উঠে প্রসারিত এবং শীতল হয়ে পড়ে। এভাবে বায়ুর তাপমাত্রা হ্রাসের ফলে অতিরিক্ত জলীয়বাষ্প ঘনীভূত হয়ে যে বৃষ্টিপাত হয় তাকে পরিচলন বৃষ্টি (Convectional Rainfall) বলে। কয়েকটি পর্যায় অনুসরণ করে পরিচলন বৃষ্টি সংঘটিত হয়; যা পরিচলন বৃষ্টিপাতের বৈশিষ্ট্য। যথা- i. প্রচণ্ড সূর্যকিরণে ভূপৃষ্ঠ দ্রুত উত্তপ্ত হয়ে ওঠে। ii. ভূপৃষ্ঠের উপরস্থ বায়ু উষ্ণ এবং হালকা হয়ে ওপরের দিকে ওঠে পরিচলনের সৃষ্টি করে। iii. উর্ধ্বমুখী বায়ু শুষ্ক রুদ্ধ তাপ হ্রাস হারে (Dry Adiabatic Lapse Rate) শীতল হতে থাকে এবং বায়ুতে যথেষ্ট পরিমাণ জলীয়বাষ্পের উপস্থিতিতে ঘণীভবন হয়। iv. ঘনীভবনের ফলে মেঘ উপরের দিকে বহুদূর পর্যন্ত বিস্তৃত হয়ে পুঞ্জ মেঘের (Cumulus clouds) সৃষ্টি করে। এ ধরনের মেঘ থেকে ঝড়সহ মুষলধারে বৃষ্টি হয়। কখনো কখনো শিলাবৃষ্টি ও বজ্রপাতও হয়ে থাকে।"
        },
        {
          "label": "ঘ",
          "question": "'X' এর 'Y'মধ্যে কোন বৃষ্টিপাত বাংলাদেশের উত্তর-পূর্বাঞ্চলে দেখা যায়? বিশ্লেষণ করো।",
          "explanation": "নিম্মের অনুরূপ: উদ্দীপকে উল্লিখিত প্রথম অঞ্চলের বৃষ্টিপাতের ধরন হলো শৈলোৎক্ষেপ বৃষ্টিপাত। জলীয়বাষ্পপূর্ণ বায়ুর গতিপথে পর্বত থাকলে বাধাপ্রাপ্ত হয়ে বৃষ্টিপাত হয়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোৎক্ষেপ বৃষ্টিপাত (Orographic Rain) বলে। সমুদ্র উপকূলের নিকটবর্তী অঞ্চলে পাহাড়, পর্বত, মালভূমি থাকলে নিকটবর্তী উষ্ণ সমুদ্র থেকে আগত জলীয়বাম্পূর্ণ বায়ু এই উচ্চভূমিতে ধাক্কা খায় এবং ওপরে উঠতে থাকলে শীতল ও ঘনীভূত হয়ে বৃষ্টিপাত ঘটায়। এই অংশকে প্রতিবাত পার্শ্ব বলে। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌছালে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকে বৃষ্টিচ্ছায় অঞ্চল (Rain Shadow Area) বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল হিসেবে পরিচিত।"
        }
      ]
    },
    {
      "number": "6",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "মুখ্য জোয়ার কী?",
          "explanation": "পৃথিবী আবর্তনকালে পৃথিবীর যে অংশ চাঁদের কাছে থাকে সেখানে চাঁদের আকর্ষণে পানিরাশি ফুলে ওঠাকে মুখ্য জোয়ার বা প্রত্যক্ষ জোয়ার বলে।"
        },
        {
          "label": "খ",
          "question": "শৈবাল সাগর বলতে কী বোঝায়?",
          "explanation": "ক‍্যানারি স্রোতটি সাধারণত ডিম্বাকারে আবর্তিত হয় এবং উত্তরে নিরক্ষীয় স্রোতে মিলিত হয়। ফলে এর মধ্যবর্তী পানিরাশি একেবারে স্রোতহীন থাকে। এই স্রোতহীন পানিরাশিতে ভাসমান আগাছা ও শৈবাল সঞ্চিত হয় এবং কিছু উদ্ভিদ জন্মায়। এ জন্য ক্যানারি স্রোতের মধ্যবর্তী, অংশকে শৈবাল সাগর বলা হয়।"
        },
        {
          "label": "গ",
          "question": "চিত্রদ্বয়ে ইঙ্গিতকৃত ঘটনা উপকূলীয় অধিবাসীদের উপর কী ধরনের প্রভাব ফেলবে? ব্যাখ্যা করো।",
          "explanation": "নিম্মের অনুরূপ: উদ্দীপকে উল্লিখিত বঙ্গোপসাগর সংলগ্ন উপকূলীয় অঞ্চলে জোয়ার- ভাটার প্রভাব নিম্নে বিশ্লেষণ করা হলো - i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। v. জোয়ারের পানি সেচে সহায়তা করে। যেমন অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        },
        {
          "label": "ঘ",
          "question": "চিত্র 'ক' ও চিত্র 'খ' জোয়ারের মধ্যে তুলনামূলক বিশ্লেষণ করো।",
          "explanation": "নিম্মের অনুরূপ: উদ্দীপকে 'ক' জোয়ারটি হলো তেজ কটাল এবং 'খ' জোয়ারটি হলো মরা কটাল। এ দুধরনের জোয়ারের মধ্যে সুস্পষ্ট পার্থক্য বিদ্যমান রয়েছে। অমাবস্যা ও পূর্ণিমা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে। অপরদিকে, অষ্টমী তিথিতে চাঁদ ও সূর্য সমসূত্রে (same line) না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরি হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে। সুতরাং বলা যায়, তেজ কটাল ও মরা কটাল, এ দুটি জোয়ারের মধ্যে পার্থক্য উৎপত্তিগত এবং তীব্রতায়।"
        }
      ]
    },
    {
      "number": "7",
      "uddipok": "অরিজিৎ উচ্চশিক্ষার জন্য বিদেশ গমন করে। সে সেদেশের জলবায়ুর বৈশিষ্ট্য দেখে অবাক হয়ে যায়। সে দেখতে পায় যে, সেখানে শীতকালে প্রচুর বৃষ্টিপাত হয় এবং শীত-গ্রীষ্ম ও দিনরাতের তাপমাত্রার ব্যাপক পার্থক্য হয়। অথচ তার নিজ দেশে বর্ষাকাল বৃষ্টিবহুল এবং শীত-গ্রীষ্মে সম্পূর্ণ বিপরীতমুখী বায়ু প্রবাহিত হয়।",
      "tag": "HC 23",
      "sub_questions": [
        {
          "label": "ক",
          "question": "গ্রিন হাউস প্রক্রিয়া কী?",
          "explanation": "যে প্রাকৃতিক প্রক্রিয়ায় বায়ুমণ্ডলের উষ্ণায়ন ঘটে তাই গ্রিন হাউস প্রক্রিয়া"
        },
        {
          "label": "খ",
          "question": "নিরক্ষীয় অঞ্চলে গভীর অরণ্য সৃষ্টি হওয়া কারণ ব্যাখ্যা করো।",
          "explanation": "নিরক্ষীয় জলবায়ু অঞ্চলে সূর্য সারা বছর লম্বভাবে কিরণ দেয় বলে অধিক তাপ থাকে। এই অধিক তাপই জলীয়বাষ্প তৈরির মাধ্যমে সারা বছর অধিক বৃষ্টিপাত ঘটায়। যেকোনো অঞ্চলে বৃক্ষ বেড়ে ওঠার জন্য তাপমাত্রা ও বৃষ্টিপাত অতীব প্রয়োজনীয় উপাদান। সারা বছর এরূপ বৃষ্টিপাত ও তাপের জন্য নিরক্ষীয় অঞ্চলে চিরহরিৎ গভীর অরণ্যের সৃষ্টি হয়েছে।"
        },
        {
          "label": "গ",
          "question": "অরিজিৎ এর গমনকৃত জলবায়ু অঞ্চলটি বিশ্বের মানচিত্রে চিহ্নিত করো।",
          "explanation": "উদ্দীপক অনুযায়ী অরিজিৎ উচ্চ শিক্ষার জন্যে ভূমধ্যসাগরীয় জলবায়ু অঞ্চলের একটি দেশে গিয়েছে। মহাদেশগুলোর পশ্চিমাংশে ৩৩° থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখা যায়। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পর্তুগাল,স্পেন, ফ্রান্স, ইতালি, তুরস্ক, সিরিয়া, লেবানন, ইসরাইল, মাল্টা, গ্রিস এবং বলকান ও অস্ট্রেলিয়ার মারে নদী অববাহিকার দক্ষিণাংশ।"
        },
        {
          "label": "ঘ",
          "question": "উদ্দীপকে ইঙ্গিতকৃত জলবায়ুদ্বয়ের বৈশিষ্ট্যগত পার্থক্য বিশ্লেষণ করো।",
          "explanation": "উদ্দীপকে অরিজিৎ এর নিজ দেশে মৌসুমি এবং ভ্রমণকৃত দেশে ভূমধ্যসাগরীয় জলবায়ু বিদ্যমান। মৌসুমি ও ভূমধ্যসাগরীয় অঞ্চলে জলবায়ুর মধ্যে বৈশিষ্ট্যগত পার্থক্য দেখা যায়। i. মৌসুমি জলবায়ু অঞ্চলে গ্রীষ্মকালে দক্ষিণ-পশ্চিম মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। ভূমধ্যসাগরীয় জলবায়ু অঞ্চলে গ্রীষ্মকালে শুষ্ক অয়ন বায়ু এবং শীতকালে আর্দ্র পশ্চিমা বায়ু প্রবাহিত হয়। ii. মৌসুমি জলবায়ুতে গ্রীষ্মকাল বৃষ্টিবহুল এবং শীতকাল বৃষ্টিহীন। অপরদিকে, ভূমধ্যসাগরীয় জলবায়ুতে গ্রীষ্মকাল বৃষ্টিহীন এবং শীতকাল বৃষ্টিবহুল। iii. মৌসুমি জলবায়ুতে বায়ু গ্রীষ্মকালে জল হতে স্থলভাগের দিকে এবং শীতকালে স্থল হতে জলভাগের দিকে প্রবাহিত হয়। অপরদিকে, ভূমধ্যসাগরীয় জলবায়ুতে গ্রীষ্মকালে অয়ন বায়ু স্খল থেকে জলভাগের দিকে এবং শীতকালে পশ্চিমা বায়ু জলভাগ থেকে স্থলভাগের দিকে প্রবাহিত হয়। iv. মৌসুমি জলবায়ুতে গ্রীষ্মকালীন তাপমাত্রা ২৭° সেলসিয়াসের অধিক থাকে। অপরদিকে, ভূমধ্যসাগরীয় জলবায়ুতে গ্রীষ্মকালে তাপমাত্রা অত্যধিক বৃদ্ধি পায়। v. মৌসুমি এবং ভূমধ্যসাগরীয় জলবায়ুতে শীত ও গ্রীষ্মের গড় তাপমাত্রার পার্থক্য যথাক্রমে প্রায় ৫° সে. এবং ১৫° সে.। vi. মৌসুমি এবং ভূমধ্যসাগরীয় অঞ্চলে বার্ষিক গড় বৃষ্টিপাত যথাক্রমে ১২৫-২০০ এবং ২৫-৭৫ সেন্টিমিটার পর্যন্ত হয়।"
        }
      ]
    },
    {
      "number": "8",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "মগ্নচড়া কী?",
          "explanation": "উষ্ণ স্রোতের প্রভাবে হিমশৈলের গলনে সমুদ্রতলে নুড়ি, কাঁকর, বালির সমন্বয়ে গঠিত ভূমিরূপ মগ্নচড়া।"
        },
        {
          "label": "খ",
          "question": "পৃথিবীর আবর্তন গতি সমুদ্রস্রোত সৃষ্টির অন্যতম কারণ- ব্যাখ্যা করো।",
          "explanation": "পৃথিবী নিজ অক্ষের উপর পশ্চিম হতে পূর্ব দিকে আবর্তিত হয়। এ আবর্তনের সাথে সমুদ্রের পানিও পশ্চিম হতে পূর্বে আবর্তিত হয়ে সমুদ্রস্রোতের সৃষ্টি করে। ফেরেলের (আমেরিকান আবহাওয়াবিদ) সূত্রানুসারে সমুদ্রস্রোত উত্তর গোলার্ধে ডানদিকে এবং দক্ষিণ গোলার্ধে বামদিকে বেঁকে প্রবাহিত হয়।"
        },
        {
          "label": "গ",
          "question": "চিত্রে 'A' স্রোতের শাখা হওয়া সত্বেও 'B' স্রোত শীতল হবার কারণ ব্যাখ্যা করো।",
          "explanation": "উদ্দীপকে আলোচিত 'A' স্রোতটি হলো উষ্ণ উপসাগরীয় স্রোত এবং 'B' স্রোতটি হলো ক্যানারি স্রোত। উষ্ণ উপসাগরীয় স্রোতের এ শাখাটি পশ্চিমা বায়ুর দ্বারা তাড়িত হয়ে ব্রিটিশ দ্বীপপুঞ্জ এবং নরওয়ের পশ্চিম উপকূল দিয়ে উত্তর মহাসাগরে শেষ হয়। উপসাগরীয় স্রোত উষ্ণ হলেও উত্তর মহাসাগরের দিক থেকে আগত সুমেরু স্রোতের একটি শাখা অন্ত:স্রোতরূপে ক্যানারি স্রোতের সাথে মিলিত হয়ে এটিকে শীতল স্রোতে পরিণত করে।"
        },
        {
          "label": "ঘ",
          "question": "উত্তম পশ্চিম ইউরোপের দেশসমূহে 'A' স্রোতের অর্থনৈতিক প্রভাব বিশ্লেষণ করো।",
          "explanation": "উদ্দীপকে আলোচিত 'A' স্রোতটি হলো উষ্ণ উপসাগরীয় স্রোত। উষ্ণ উপসাগরীয় স্রোতের প্রভাবে পশ্চিম ইউরোপের নরওয়ে, দক্ষিণ সুইডেন, জার্মানি, যুক্তরাজ্য, স্পেন, ফ্রান্স, বেলজিয়াম প্রভৃতি দেশসমূহ অপেক্ষাকৃত উষ্ণ থাকে। পশ্চিমা বায়ুর প্রভাবে পশ্চিম ইউরোপের দেশগুলোতে বৃষ্টিপাত হয়। এতে কৃষিকার্যের সুবিধা হয়েছে। এছাড়া শীত ও গ্রীষ্মের তাপের পার্থক্য কম থাকায় এরূপ সমভাবাপন্ন আরামদায়ক জলবায়ুতে শ্রমিকগণ কৃষিক্ষেত্রে এবং শিল্প কারখানায় অধিক সময় কাজ করতে পারে। উষ্ণ উপসাগরীয় স্রোতের প্রভাবে উত্তর আমেরিকা ও ইউরোপের বন্দরগুলো বার মাস বরফমুক্ত থাকে। এ স্রোতের প্রভাবে হিমশৈল না থাকায় উভয় অঞ্চলের মধ্যে সারা বছর জাহাজ চলাচল করে। এ স্রোতের অনুকূলে পণ্যবাহী জাহাজগুলো কম সময়ে গন্তব্যস্থলে পৌঁছাতে পারে। উপরিউক্ত আলোচনা, থেকে বলা যায়, উষ্ণ উপসাগরীয় স্রোত পশ্চিম ইউরোপের দেশগুলোতে সারা বছর ব্যবসা-বাণিজ্য হতে সাহায্য করে।"
        }
      ]
    }
  ]
}