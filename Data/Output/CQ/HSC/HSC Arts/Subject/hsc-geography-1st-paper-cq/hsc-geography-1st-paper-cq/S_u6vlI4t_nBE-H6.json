{
  "title": "রেসিডেনসিয়াল কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "পর্বত কাকে বলে?",
          "explanation": "ভূ-পৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "ক্ষয়জাত পর্বত বলতে কী বোঝায়?",
          "explanation": "ভূপৃষ্ঠে কোনো সুউচ্চ মালভূমির শিলারাশি প্রাকৃতিক শক্তিসমূহের দবারা ক্ষয়প্রাপ্ত হওয়ার সময় অপেক্ষাকৃত কঠিন শিলাস্তূপ অপসারিত না হয়ে পর্বত ও পাহাড়রূপে অবস্থান করে। এরূপে সৃষ্ট পর্বতকে ক্ষয়জাত বা অবশিষ্ট পর্বত বলে। আবার ক্ষয়কার্যের ফলে সৃষ্ট বলে একে ক্ষয়জাত এবং মূল শিলার অবশিষ্টাংশ নিয়ে গঠিত বলে একে অবশিষ্ট পবর্তও বলা হয়।"
        },
        {
          "label": "গ",
          "question": "উপরের চিত্রের সবচেয়ে গুরুত্বপূর্ণ স্তর কোনটি এবং কেন তা ব্যাখ্যা করো।",
          "explanation": "চিত্রের সবচেয়ে গুরুত্বপূর্ণ স্তরটি অশ্মমণ্ডল যা 'ক' দ্বারা চিহ্নিত। এটি পৃথিবীর উপরিভাগের শিলান্তর। এ স্তরটি উপরে থাকায় অন্য স্তর (কেন্দ্র ও গুরুমণ্ডল) দুটির তুলনায় এখানে তাপমাত্রা কম। এ স্তর জীবমণ্ডলের আবাসভূমি। অশ্মমণ্ডল বা ভূত্বকের গাঠনিক বিন্যাস স্তরটিকে জীবজগতের বসবাসের উপযোগী করেছে। মহাদেশের তলদেশে বিস্তৃত সিয়াল স্তরটি প্রধানত সিলিকন ও অ্যালুমিনিয়াম দ্বারা গঠিত। এর উপরিভাগের শিলা খুবই নরম তথা মাটি দ্বারা স্তরটি আবৃত। আবার, মহাসাগরীয় তলদেশ সিলিকন ও ম্যাগনেসিয়াম গঠিত। এই শিলাস্তরের উপর সমুদ্র বিস্তৃত। মাটি ও পানি এ দুই পরিবেশের উপাদানকে আশ্রয় করেই জীবজগত বিস্তৃত। জীবজগতের জন্ম, মৃত্যু, ক্রমবিকাশ, ক্রিয়াকলাপ, বসবাস সবকিছু সংঘটিত হয় অশ্মমণ্ডলে। মানুষ জীবজগতের একটি প্রধান অংশ। মানুষ, পরিবেশ, মানুষ ও পরিবেশের সম্পর্ক, মানুষের অর্থনৈতিক কর্মকান্ড, প্রাকৃতিক সম্পদ আহরণ, শিল্প, ব্যবসা-বাণিজ্য যাতায়াত ও পরিবহন, বসতি স্থাপনসহ সভ্যতার সাথে সম্পর্কিত যা কিছু রয়েছে তার সবই অশ্মমণ্ডলের উপরিভাগে হয়ে থাকে। আলোচনা থেকে বলা যায়, গঠনগতভাবেই 'ক' স্তরটি অর্থাৎ অশ্মমণ্ডল জীবজগতের জন্য অতীব গুরুত্বপূর্ণ।"
        },
        {
          "label": "ঘ",
          "question": "উপরের চিত্রের 'ক', 'খ' ও 'গ' স্তরের মধ্যে পার্থক্য আলোচনা করো।",
          "explanation": "উদ্দীপকে 'A', 'B' ও 'C' যথাক্রমে অশ্মমন্ডল, গুরুমণ্ডল ও কেন্দ্রমণ্ডল নির্দেশ করে। এদের মধ্যে পার্থক্য নিম্নরূপ- অশ্মমণ্ডল গুরুমণ্ডল কেন্দ্রমণ্ডল ১. পৃথিবীর একেবারে বাইরের স্তরকে অশ্মমন্ডল বলে। ২. অশ্মমন্ডলের গভীরতা সর্বোচ্চ ৭০ কি. মি. পর্যন্ত হতে পারে। ৩. অশামণ্ডল প্রধানত সিলিকা খনিজ দ্বারা গঠিত। ৪. অশ্মমন্ডল মহাদেশীয়। ও মহাসগারীয় ভূত্বক নিয়ে গঠিত। ৫. অশ্মমণ্ডলের প্রধান উপাদান হলো সিলিকন ও অ্যালুমিনিয়াম। ১. ভূত্বকের নিচে পুরু মণ্ডলকে গুরুমণ্ডল বলে। ২. গুরুমণ্ডলের বিস্তৃতি ২,৮৮৫ কিলোমিটার। ৩. গুরুমণ্ডল মূলত ব্যাসল্ট শিলা দ্বারা গঠিত। ৪. গুরুমণ্ডল দুই ভাগে বিভক্ত। i. ঊর্ধ্ব গুরুমণ্ডল, যা ৭০০ কিলোমিটার পর্যন্ত বিস্তৃত এবং ii. নিম্ন গুরুমণ্ডল। ৫. গুরুমণ্ডলে রয়েছে সিলিকা, ম্যাগনেসিয়াম, লোহা, কার্বন ও অন্যান্য খনিজ পদার্থ। ১. গুরুমণ্ডলের ঠিক পরেই রয়েছে কেন্দ্রমণ্ডল। ২. কেন্দ্রমণ্ডলের বিস্তৃতি ৩,৪৮৬ কিলোমিটার। ৩. কেন্দ্রমণ্ডলের প্রধান উপাদান নিকেল ও লোহা। ৪. ভূকম্পন তরঙ্গের সাহায্যে জানা গেছে যে, কেন্দ্রমন্ডলের একটি তরল বহিরাবরণ আছে, যা প্রায় ২,২৭০ কিলেমিটার পুরু এবং একটি কঠিন অন্তঃভাগ আছে, যা ১,২১৩ কিলোমিটার পুরু। ৫. কেন্দ্রমণ্ডলের উপাদানগুলোর মধ্যে লোহা, নিকেল, পারদ ও সিসা রয়েছে।"
        }
      ]
    },
    {
      "number": "2",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "ইতালির ভিসুভিয়াস কোন ধরনের পর্বত?",
          "explanation": "ইতালির ভিসুভিয়াস এক ধরনের আগ্নেয় পর্বত।"
        },
        {
          "label": "খ",
          "question": "পাদদেশীয় পলল সমভূমি কীভাবে সৃষ্টি হয়?",
          "explanation": "প্রাথমিক পর্যায়ে বাহিত নুড়ি, কাকর, বালি প্রভৃতি নদী দ্বারা অবক্ষেপণের ফলে পর্বতের পাদদেশে যে সমভূমির সৃষ্টি হয় সেটিই পর্বত পাদদেশীয় সমভূমি। যমন- রংপুর ও দিনাজপুর জেলার অধিকাংশ এলাকাই পাদদেশীয় সমভূমির অন্তর্ভুক্ত।"
        },
        {
          "label": "গ",
          "question": "'খ' ও 'গ' অঞ্চলের মধ্যে কী কী মিল খুঁজে পাওয়া যায় এবং অঞ্চলগুলোর বৈশিষ্ট্য লেখো।",
          "explanation": "উদ্দীপকের 'খ' চিহ্নিত অঞ্চলটি হলো রাজশাহীর বরেন্দ্রভূমি যা প্লাইস্টোসিন যুগের অন্তর্গত। আর 'গ' চিহ্নিত অঞ্চল হলো মধুপুর ও ভাওয়াল গড় এবং লালমাই পাহাড় অঞ্চল। আজ থেকে পাঁচ লাখ বছর পূর্বে বরফ যুগের পরোক্ষ প্রভাবের ফলে প্লাইস্টোসিন যুগের ভূপ্রকৃতির সৃষ্টি হয়েছিল। বাংলাদেশের উত্তর-পশ্চিমাংশের সুবিশাল বরেন্দ্রভূমির সাথে মধুপুর ও ভাওয়াল গড় এবং লালমাই পাহাড়ের ভূপ্রকৃতির বৈশিষ্ট্যের মিল পাওয়া যায়। বরেন্দ্রভূমির মাটির রং অনেকটা হলুদ থেকে লালচে হলুদ। ময়মনসিংহ ও টাঙ্গাইল এলাকাকে মধুপুর গড় এবং ঢাকা ও গাজীপুর জেলার অংশ বিশেষ নিয়ে গঠিত ভাওয়াল গড়ের মাটির রংও লাল ও কংকরময়। এ' এলাকায় আনারস, কাঁঠাল, পেয়ারা প্রভৃতি উৎপন্ন হয়। আবার কুমিল্লা শহরের ৮ কিলোমিটার পশ্চিমে লালমাই পাহাড় অবস্থিত। এখানকার মাটি লাল এবং নুড়ি, বালি প্রভৃতি দ্বারা গঠিত। এ পাহাড়ের পাদদেশে আলু, তরমুজ ইত্যাদির চাষ হয়। আলোচনা থেকে বলা যায়, বরেন্দ্রভূমির মাটির রং যেমন লাল, তেমনি মধুপুর ও ভাওয়াল গড় এবং লালমাই পাহাড় এলাকার মাটির রংও লাল। উপরন্তু বাংলাদেশের এ তিনটি অঞ্চল প্লাইস্টোসিন যুগের চত্বরভূমি। সুতরাং উক্ত অঞ্চলগুলোর মধ্যে যথেষ্ট মিল রয়েছে।"
        },
        {
          "label": "ঘ",
          "question": "'চ' অঞ্চলের অর্থনৈতিক গুরুত্ব আলোচনা করো।",
          "explanation": "চিত্রের 'চ' চিহ্নিত অঞ্চল হলো টারশিয়ারি যুগের দক্ষিণ-পূর্বের পাহাড় শ্রেণি। টারশিয়ারি যুগে গঠিত পার্বত্য চট্টগ্রাম বন্ধুর ভূপ্রকৃতির অঞ্চল হলেও অঞ্চলটি প্রাকৃতিক সম্পদে পূর্ণ। এখানে কৃষিকাজ হয় ও যাতায়াত ব্যবস্থা রয়েছে যা মানুষের বসবাসের উপযোগী। পার্বত্য চট্টগ্রাম পাহাড়ি এলাকা হলেও এখানে পাহাড়ের গা কেটে কৃষিকাজ করা হয়। এ ধরনের চাষাবাদ পদ্ধতি জুমচাষ নামে পরিচিত। এখানে ধান, চা, আনারস প্রভৃতি ফসল জন্মে। এছাড়া পাহাড়ের গায়ে রাবার ও তুলা চাষ করা হয়। এ অঞ্চলে বিভিন্ন প্রাকৃতিক সম্পদকে কেন্দ্র করে বিভিন্ন শিল্প গড়ে উঠেছে। ফলে এখানে নানা ধরনের বসতি দেখা যায়। পার্বত্য চট্টগ্রামের জলবায়ু, পরিমিত বৃষ্টিপাত প্রভৃতি মানুষের বসবাস ও কৃষি উপযোগী। সুতরাং উপরিউক্ত আলোচনা থেকে বলা যায়, উদ্দীপকের 'চ' তথা পার্বত্য চট্টগ্রাম অঞ্চলের, অর্থনৈতিক গুরুত্ব অপরিসীম।"
        }
      ]
    },
    {
      "number": "3",
      "uddipok": "রিপন রাতে ঘুমের মধ্যে অনুভব করল যে, তার খাট হঠাৎ কেঁপে উঠছে। অল্প সময় পর কাঁপুনি বন্ধ হয়ে গেল। পরদিন সকালে শুনল রাতের ঘটনাটি ছিল একটি প্রাকৃতিক দুর্যোগ। বাবার কাছে সে জানতে চাইলে তিনি বললেন, এটি একটি প্রাকৃতিক ঘটনা যার মাধ্যমে ভূমির আকস্মিক পরিবর্তন। হয়ে থাকে।",
      "tag": "DRMC 24",
      "sub_questions": [
        {
          "label": "ক",
          "question": "সুনামি কী?",
          "explanation": "সমুদ্রগর্ভে ভূআলোড়নের ফলে সমুদ্রের পানিতে যে তীব্র সামুদ্রিক ঢেউ বা কম্পনের সৃষ্টি হয় তাকে সুনামি বলে।"
        },
        {
          "label": "খ",
          "question": "অশ্বক্ষুরাকৃতি হ্রদ বলতে কী বোঝায়?",
          "explanation": "নদীর সঞ্চয়ক্রিয়ার ফলে গঠিত ভূমিরূপ হলো অশ্বক্ষুরাকৃতি হ্রদ। আঁকাবাঁকা নদীর মধ্যবর্তী সংকীর্ণ স্থান প্লাবনের সময় ক্ষয়প্রাপ্ত হলে ঐ নদী তার পুরাতন বাঁকা পথটি পরিত্যাগ করে নতুন এক সোজাপথে প্রবাহিত হয়। ফলে পুরাতন খাতটি একটি হ্রদে পরিণত হয়। এরূপ হ্রদের আকৃতি অনেকটা অশ্বের ক্ষুরের ন্যায় বলে একে অশ্বক্ষুরাকৃতি হ্রদ বলে। মিসিসিপি নদীতে এরূপ হ্রদ আছে।"
        },
        {
          "label": "গ",
          "question": "উদ্দীপকে যে ঘটনার ইঙ্গিত দেওয়া হয়েছে তার কারণ ব্যাখ্যা করো।",
          "explanation": "নিম্নের অনুরূপ: উদ্দীপকের ঘটনা-১ হলো ভূমিকম্প। ভূমিকম্প সংঘটিত হওয়ার প্রধান কারণগুলো হলো- i. পৃথিবীর উপরিভাগের প্লেটসমূহের সঞ্চালন। ii. অগ্ন্যুৎপাতের ফলে প্লেটসমূহের উপর সৃষ্ট কম্পন। এছাড়া কিছু অপ্রধান কারণ রয়েছে। যথা- i. শিলার চ্যুতি: শিলা চ্যুতি বা ফাটল বরাবর আকস্মিক ভূআলোড়ন হলে ভূমিকম্প হয়। ii. আগ্নেয়গিরির অগ্ন্যুৎপাত: আগ্নেয়গিরির লাভা প্রচন্ড শক্তিতে ভূঅভ্যন্তর থেকে বের হয়ে আসার সময় পার্শ্ববর্তী স্থানে ভূমিকম্পের সৃষ্টি হয়। iii. তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়। ফলে ভূমিকম্পন অনুভূত হয়। iv. ভূপাতঃ হঠাৎ কোনো কারণে পাহাড় বা পর্বত থেকে বিশাল শিলাখন্ড ভূত্বকের উপর ধ্বসে পড়ে ভূমিকম্প হয়। ঘ. ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হলে তা ভূত্বকের নিম্নভাগে ধাক্কা দিলে ভূমিকম্পের সৃষ্টি হয়। vi. ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস হলে তার প্রভাবে ভূমিকম্প হয়। vii. হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে ভূমিকম্প হয়। viii. পার্বত্য অঞ্চলের বনভূমি ধ্বংস ও পাহাড় কাটা: পাহাড় কাটার ফলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "পৃথিবীর কোন কোন অঞ্চলে এ ধরনের ঘটনা নিয়মিত হয়ে থাকে তা আলোচনা করো।",
          "explanation": "উদ্দীপকের ঘটনাটি হলো ভূমিকম্প। পৃথিবীর সর্বত্র ভূমিকম্পের প্রকোপ সমান নয়। বেশিরভাগ ভূমিকম্প (প্রায় ৯৫%) পৃথিবীর অল্লস্থান জুড়ে হয়ে থাকে, যা আয়তনে দীর্ঘ ও সরু। পৃথিবীর বৃত্তচাপীয় দ্বীপমালা (যেমনঃ জাপান, ফিলিপাইন), নবীন ভঙ্গিল পর্বতমালা, আগ্নেয় মেখলা অঞ্চল ও সামুদ্রিক শৈলশিরাসমূহে অধিক ভূমিকম্প সংঘটিত হয়ে থাকে। ভূমিকম্পপ্রবণ অঞ্চলগুলোকে তিনটি প্রধান অঞ্চলে বিভক্ত করা যায়। ক. প্রশান্ত মহাসাগরীয় অঞ্চল: প্রশান্ত মহাসাগরীয় প্লেটের বহিঃসীমানা বরাবর ভূমিকম্প প্রবণতা সবচেয়ে বেশি। এখানে আগ্নেয়গিরিগুলো এ মহাসাগরকে মালার মতো বেষ্টন করে আছে বলে এ অঞ্চলকে আগ্নেয় মেখলা (Rings of Fire) বলা হয়ে থাকে। এ অঞ্চলের জাপান, ফিলিপাইন, চিলি, অ্যালিউসিয়ান দ্বীপপুঞ্জ এবং আলাস্কা প্রধান ভূমিকম্পপ্রবণ অঞ্চল। পৃথিবীর অধিক ভূমিকম্পপ্রবণ দেশ জাপানও এ অঞ্চলে অবস্থিত। এদেশে বার্ষিক প্রায় ৭,৫০০ টি ভূমিকম্প সংঘটিত হয়ে থাকে। এ অঞ্চলে অগভীর, মাঝারি ও গভীর কেন্দ্র বিশিষ্ট ভূমিকম্প সংঘটিত হয়ে থাকে। খ. ভূমধ্যসাগরীয় হিমালয় অঞ্চল: আল্লস পর্বত থেকে শুরু করে ভূমধ্যসাগরের উত্তর তীর হয়ে ককেশাস, ইরান মালভূমি, হিমালয় পর্বতমালা, ইন্দোচীন ও পূর্বভারতীয় দ্বীপপুঞ্জ হয়ে নিউজিল্যান্ড পর্যন্ত এ অঞ্চলটি বিস্তৃত। অগভীর ও মাঝারি গভীরতার কেন্দ্র বিশিষ্ট ভূমিকম্প এ অঞ্চলের অন্যতম বৈশিষ্ট্য। পৃথিবীর দ্বিতীয় বৃহত্তম ভূমিকম্পপ্রবণ দেশ ইতালি এ অঞ্চলে অবস্থিত। এদেশে বার্ষিক প্রায় ৫০০টি ভূমিকম্প সংঘটিত হয়ে থাকে। গ. মধ্য আটলান্টিক-ভারত মহাসাগরীয় শৈলশিরা অঞ্চল: উত্তর-দক্ষিণ বরাবর মধ্য আটলান্টিক শৈলশিরা এবং ভারত মহাসাগরীয় শৈলশিরার সাথে মিলে এ অঞ্চলটি লোহিত সাগর বরাবর ভূমধ্যসাগরীয় অঞ্চলের সাথে মিশেছে। এ সমস্ত গভীর ভূমিকম্পকেন্দ্রের বেশিরভাগ স্বাভাবিক চ্যুতি বরাবর অবস্থিত।"
        }
      ]
    },
    {
      "number": "4",
      "uddipok": "রহিম মিয়া একজন জেলে। গত বছর তিনি নদী ভাঙ্গনের শিকার হন। বসতভিটা হারিয়ে তিনি কাজের সন্ধানে পুরো পরিবার নিয়ে ঢাকায় চলে আসেন।",
      "tag": "DRMC 24",
      "sub_questions": [
        {
          "label": "ক",
          "question": "ভূআলোড়ন কাকে বলে?",
          "explanation": "পৃথিবীর অভ্যন্তরভাগের বিভিন্ন শিলাস্তরে তাপ ও চাপের পার্থক্যের কারণে ভূত্বকে যে আলোড়ন ঘটে তাকে ভূআলোড়ন বলে। যেমন- ভূমিকম্প।"
        },
        {
          "label": "খ",
          "question": "আগ্নেয়গিরির অগ্নুৎপাত কীভাবে সংঘটিত হয়?",
          "explanation": "শিলাসমূহ গঠনকারী রাসায়নিক পদার্থ ভূঅভ্যন্তরে রাসায়নিক বিক্রিয়া ঘটালে তাপ ও বায়বীয় পদার্থের সৃষ্টি করে। এ সকল বায়বীয় পদার্থ ভূত্বকে প্রচণ্ড চাপ দেয় এবং কখনও কখনও তা বিস্ফোরণ ঘটিয়ে ভূত্বকে ফাটল সৃষ্টির মাধ্যমে অগ্ন্যুৎপাত ঘটায়। এছাড়াও ভূঅভ্যন্তরে রেডিয়াম, থোরিয়াম এবং ইউরেনিয়াম প্রভৃতি তেজস্ক্রিয় পদার্থ কখনও কখনও ভূগর্ভে প্রচণ্ড তাপের সৃষ্টি করে। এতে ভূগর্ভস্থ পদার্থসমূহের আয়তন বৃদ্ধি পায়। ফলে ভূত্বক ফেটে গিয়ে অগ্ন্যুৎপাতের সৃষ্টি হয়।"
        },
        {
          "label": "গ",
          "question": "রহিম মিয়ার ঢাকা চলে আসার যে কারণটি নির্দেশ করা হয়েছে তা ব্যাখ্যা করো।",
          "explanation": "উদ্দীপকে রহিম মিয়ার ঢাকায় চলে আসার কারণ হলো নদীভাঙন। নদী ভাঙন বিভিন্ন কারণে হয়ে থাকে। নিম্নে তা তুলে ধরা হলো- i. জলবায়ু পরিবর্তন নদীভাঙনের একটি কারণ। ii. নদীর তীব্র গতিবেগ ও প্রবাহপথ নদীভাঙনে ভূমিকা রাখে। iii. নদী তার গতিপথ পরিবর্তন করলে নদীভাঙন দেখা দেয়। iv. নদীগর্ভের শিলার উপাদানের বিভিন্নতার কারণ নদী ভাঙনে ভূমিকা রাখে। v. রাসায়নিক দ্রব্যের উপস্থিতি নদী ভাঙনের কারণ।\" vi. নদীগর্ভে ফাটলের উপস্থিতি নদী ভাঙনের কারণ। vii. বৃক্ষ নিধন নদীভাঙনের অন্যতম প্রধান কারণ।"
        },
        {
          "label": "ঘ",
          "question": "উদ্দীপকে আলোচিত সমস্যাটির প্রভাব সম্পর্কে তোমার মতামত আলোচনা করো।",
          "explanation": "উদ্দীপকে আলোচিত সমস্যাটি হলো নদীভাঙন।' বাংলাদেশ নদীমাতৃক দেশ হওয়ায় নদীভাঙন এ দেশের জন্য নিয়মিত দুর্যোগ বলা যায়। নদীভাঙন বাংলাদেশে একটি চলমান প্রক্রিয়া বিশেষ। নদীভাঙনের ক্ষতি ব্যাপক আকার ধারণ করে। এর ফলে ঘর-বাড়ি, রাস্তাঘাট, জমি-জমা, স্কুল, কলেজ, হাসপাতাল সবকিছুই নদী গর্ভে বিলীন হয়। এদেশের সব প্রধান নদী ও শাখানদী দ্বারা কমবেশি নদীভাঙন প্রক্রিয়া চলে। দেশের প্রায় ১০০টি উপজেলায় নদীভাঙন সংঘটিত হয়। জুন থেকে সেপ্টেম্বর মাসে মৌসুমি বায়ুর প্রভাবে প্রবল বৃষ্টিপাতে নদীভাঙনে জমির মালিকগণ সবচেয়ে বেশি ক্ষতিগ্রস্ত হয়। কারণ তারা কখনই আর সে জমি পুনরুদ্ধার করতে পারে না। এ কারণে ভূমিহীন মানুষের স্থানান্তর ঘটে। এদের নির্দিষ্ট কোনো কাজের সুযোগ থাকে না। সেই সঙ্গে তারা সামাজিক মর্যাদাও হারায়। ফলশ্রুতিতে তারা দুর্ভিক্ষের সাথী হয়ে শহর-নগরে ভাসমান মানুষে পরিণত হয় এবং সর্বোপরি সরকারের বোঝা হয়ে দাঁড়ায়। সুতরাং, বাংলাদেশে নদীভাঙন একটি মারাত্মক প্রাকৃতিক দুর্যোগ যাতে সম্পদের অপূরণীয় ক্ষতি হয়।"
        }
      ]
    },
    {
      "number": "5",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "সিএফসি এর পূর্ণরূপ কী?",
          "explanation": "সিএফসি বা CFC এর পূর্ণরূপ হলো- ক্লোরোফ্লুরো কার্বন বা Chlorofluro Carbon I"
        },
        {
          "label": "খ",
          "question": "বায়ু দূষণের কারণ ব্যাখ্যা করো?",
          "explanation": "বায়ু দূষণের জন্য দায়ী প্রধান দূষক উপাদানগুলো হলো কার্বন ডাইঅক্সাইড, ধোঁয়া, ইগজস্ট (exhaust) গ্যাস, সালফার ডাইঅক্সাইড, ক্লোরোফ্লুরো কার্বন এবং বিভিন্ন জৈব কণা যেমন- পরাগরেণু ইত্যাদি। অপরিকল্পিতভাবে ঘরবাড়ি ও প্রতিষ্ঠান তৈরির কারণে বাতাস দূষিত হয়ে যাচ্ছে। বনভূমি ধ্বংসের কারণে গাছপালা কার্বন ডাইঅক্সাইড গ্রহণ করতে পারছে না। ফলে বায়ুমণ্ডলে এর পরিমাণ বৃদ্ধি পাচ্ছে। এছাড়াও বিভিন্ন মোটরচালিত গাড়ি, শিল্প কারখানায় তেলজাতীয় জ্বালানিসমূহ (ডিজেল, পেট্রোল) অনবরত দহন কার্য (combustion) সম্পন্ন করছে। ফলে বায়ুতে বিভিন্ন দূষক (pollutant) গ্যাসের ঘনত্ব বৃদ্ধি পাচ্ছে। এভাবে CFC, CO 2 , এবং অন্যান্য গ্যাস বায়ু দূষণ ঘটাচ্ছে।"
        },
        {
          "label": "গ",
          "question": "চিত্রে বর্ণিত কোন স্তরটি অতি গুরুত্বপূর্ণ এবং কেন তা ব্যাখ্যা করো।",
          "explanation": "চিত্রের বর্ণিত তথা ট্রপোমণ্ডল পৃথিবীর জীবকূলের জন্য অতীব গুরুত্বপূর্ণ। ট্রপোমণ্ডল বায়ুমণ্ডলের প্রথম ও সর্বনিম্ন স্তর'। এটা অত্যন্ত প্রয়োজনীয় একটি স্তর। কারণ আবহাওয়ার প্রায় সকল প্রকার উপাদান এই স্তরেই বিদ্যমান। ট্রিপোমণ্ডল ভূপৃষ্ঠের সাথে লেগে আছে বলে জীবমণ্ডলের বাস্তুতন্ত্রের জন্য এই স্তর গুরুত্বপূর্ণ ভূমিকা পালন করছে। কারণ এ স্তরের নিম্নভাগে মানুষসহ সকল ধরনের প্রাণী ও উদ্ভিদের বাসস্থান এবং মেঘ, বৃষ্টিপাত, বায়ুপ্রবাহ প্রভৃতি এ স্তরে ঘটে থাকে। বায়ুমন্ডলের প্রায় ৯০ ভাগ জলীয়বাষ্প, ধূলিকণা, ধোঁয়া প্রভৃতি এ স্তরেই অবস্থান করে। বায়ুমণ্ডলের ঘনত্ব এ স্তরে সবচেয়ে বেশি। এই স্তরের উষ্ণতা হ্রাস- বৃদ্ধির সাথে সাথে বায়ুর তাপ, চাপ, প্রবাহ ও ঘনত্বের পরিবর্তন হওয়ায় ভূপৃষ্ঠের বিভিন্ন স্থানের উদ্ভিদ ও প্রাণীকুলের জন্য সহায়ক। সুতরাং, জীবনধারণের জন্য ট্রপোমণ্ডল সবচেয়ে গুরুত্বপূর্ণ স্তর।"
        },
        {
          "label": "ঘ",
          "question": "চিত্রে নির্দেশিত স্তরগুলোর মধ্যে আন্তঃসম্পর্ক আলোচনা করো।",
          "explanation": "উদ্দীপকে ইঙ্গিতকৃত মণ্ডলটি বায়ুমণ্ডল। বায়ুমণ্ডলে বহুবিধ স্তর রয়েছে। স্তরগুলোর মধ্যে ব্যবচ্ছেদ হলো উপাদান, তাপমাত্রা এবং প্রবাহে। অন্যথায় বায়ুমণ্ডলের স্তরগুলে নিরবচ্ছিন্ন। ভূপৃষ্ঠসংলগ্ন বায়ুস্তর যেখানে বিভিন্ন প্রাণী ও উদ্ভিদ বসবাস করে, সেই স্তরই ট্রপোস্ফিয়ার। এর গড় গভীরতা ১২ কি.মি., যার শেষ সীমাই হলো ট্রপোপজ। অতঃপর স্ট্রাটোস্ফিয়ার স্তর ট্রপোস্ফিয়ারের ঊর্ধ্বসীমা থেকে প্রায় ৫০ কি. মি. পর্যন্ত বিস্তৃত। এ স্তরে তাপমাত্রা প্রথমে স্থির থাকে (- ৮০° সেলসিয়াস)। পরে উচ্চতা বৃদ্ধির সাথে সাথে তাপমাত্রা ক্রমশ বৃদ্ধি পেতে থাকে। এ স্তরের উচ্চতর অংশের তাপমাত্রা ০° সেলসিয়াস পর্যন্ত হয়। এ স্তরে ধূলাবালি, জলীয়বাষ্প প্রভৃতি পদার্থ অতি সামান্য পরিমাণে থাকে, মেঘ প্রায় দেখা যায় না। ট্রপোপজ থেকে স্ট্রাটোস্ফিয়ারের মাঝামাঝি উচ্চতায় ওজোন গ্যাসের একটি আস্তরণ উৎপন্ন হয়, যা ওজোনোস্ফিয়ার নামে পরিচিত। এ স্তরের ঊর্ধ্বসীমাকে স্ট্রাটোপজ বলে। এ স্তরের অবস্থান হলো ৪৭-৪৮ কি.মি., যার উচ্চতর অংশের তাপমাত্রা ০° সেলসিয়াস। স্ট্রাটোস্ফিয়ারের ঊর্ধ্বসীমা থেকে ৮০ কি.মি. উচ্চতা পর্যন্ত বিস্তৃত স্তরকে মেসোস্ফিয়ার বলে। এ স্তরে নিচ থেকে উপরের দিকে বায়ু দ্রুত হারে হ্রাস পায়। নিরক্ষীয় অঞ্চলের মেসোস্ফিয়ার স্তরে প্রায় ৮০ কি.মি. উচ্চতায় তাপমাত্রা ৮০০ সেলসিয়াস। কখনো কখনো এটি ১২০° সে. পর্যন্ত হয়ে থাকে।মেসোস্ফিয়ারের ঊর্ধ্বসীমাকে মেসোপজ বলে, যেখানে বায়ুর তাপমাত্রা ৯০° সে.। এ মেসোপজই বায়ুমণ্ডলের সর্বশেষ সীমা। থার্মোস্ফিয়ার ভূপৃষ্ঠের ৮০ কিলোমিটার ঊর্ধ্ব থেকে ৬৪০ কিলোমিটার ঊর্ধ্ব পর্যন্ত এর বিস্তার। এখানে সূর্যের তাপ খুবই বেশি। ৮০ কি. মি. উচ্চতায় উষ্ণতা ৯৩° সেলসিয়াস থেকে বাড়তে বাড়তে ৫০০ কি. মি. উচ্চতায় প্রায় ১২০০° সেলসিয়াস হয়। অতিরিক্ত তাপে অসংখ্য বিদ্যুৎযুক্ত কণা বা আয়ন ও ইলেকট্রনে পরিপূর্ণ হয় এ অঞ্চলটি। এখানে পজিটিভ ও নেগেটিভ দুই ধরনের আয়নের প্রাচুর্য ঘটে। এর ফলে বেতার তরঙ্গ এ স্তরে প্রতিফলিত হয়ে পুনরায় ভূপৃষ্ঠে ফিরে আসে। ফলে আমরা নির্বিঘ্নে রেডিও শুনতে পাই। উপরের আলোচনা থেকে আমরা বলতে পারি বায়ুমণ্ডলের স্তরগুলো অন্তঃসম্পর্কিত এবং ভারসাম্যপূর্ণ।"
        }
      ]
    },
    {
      "number": "6",
      "uddipok": "রিতা ঢাকা থেকে তার বাবার সাথে সিলেট চা বাগানে বেড়াতে গেল। রিতা যাওয়ার পথে ও যাওয়ার পর লক্ষ করল সিলেট অঞ্চলে প্রচুর বৃষ্টিপাত হচ্ছে। অথচ ঢাকার তেমন বৃষ্টিপাত হয় না বললেই চলে।",
      "tag": "DRMC 24",
      "sub_questions": [
        {
          "label": "ক",
          "question": "আপেক্ষিক আদ্রতা কাকে বলে?",
          "explanation": "কোনো নির্দিষ্ট তাপ ও চাপে বায়ুতে যে পরিমাণ জলীয়বাষ্প রয়েছে ঐ একই তাপ ও চাপে বায়ু যে পরিমাণ জলীয়বাষ্প ধারণ করতে পারে তার অনুপাতকে আপেক্ষিক আর্দ্রতা বলে।"
        },
        {
          "label": "খ",
          "question": "আবহাওয়া ও জলবায়ুর পার্থক্য লেখো?",
          "explanation": "কোনো একটি নির্দিষ্ট স্থানের বায়ুর, তাপ, চাপ, আর্দ্রতা, মেঘ, বৃষ্টিপাত ও বায়ুপ্রবাহের দৈনন্দিন সামগ্রিক অবস্থাকে আবহাওয়া বলে। অপরদিকে কোনো অঞ্চলের দীর্ঘদিনের অর্থাৎ ৩০-৩৫ বছরের আবহাওয়ার গড় অবস্থাকে জলবায়ু বলে। সুতরাং বলা যায়, আবহাওয়া ও জলবায়ুর মধ্যে পার্থক্য উপাদানগত নয় বরং বায়ুমণ্ডলীয় অবস্থার স্থায়িত্বে।"
        },
        {
          "label": "গ",
          "question": "উদ্দীপকে আলোচিত অঞ্চলে বৃষ্টিপাত বেশি হওয়ার কারণ ব্যাখ্যা করো।",
          "explanation": "উদ্দীপকে আলোচিত বৃষ্টিপাতটি হলো- শৈলোৎক্ষেপ বৃষ্টিপাত। ভূমির বন্ধুরতার জন্য এরূপ বৃষ্টিপাত সংঘটিত হয়। জলীয়বাষ্পপূর্ণ উষ্ণ ও আর্দ্র বায়ু ভূপৃষ্ঠের ওপর দিয়ে প্রবাহিত হওয়ার সময় গতিপথে পর্বতাদিতে বাধা পেলে তা পর্বতের ঢাল বেয়ে ওপরে উঠতে থাকে এবং প্রসারিত ও শীতল হয়। পর্বতের উচ্চ অংশের শীতল বায়ু তুষারের সংস্পর্শে এবং ঊর্ধ্বে ওঠার ফলে এ জলীয়বাষ্পপূর্ণ বায়ু ঘনীভূত হয়ে পর্বতের প্রতিবাত পার্শ্বে প্রচুর বৃষ্টিপাত ঘটায়। ভূমির বন্ধুরতার জন্য এরূপ বৃষ্টিপাত হয় বলে একে শৈলোৎক্ষেপ বৃষ্টি বলে। পাহাড়ে বাধা পেয়ে এ জাতীয় বৃষ্টিপাত হয় বলে একে আবার পাহাড়িয়া বৃষ্টিও বলা হয়।"
        },
        {
          "label": "ঘ",
          "question": "রিতার দেখা বৃষ্টিপাত ছাড়া আর কী কী ধরনের বৃষ্টিপাত হয় তা ব্যাখ্যা করো।",
          "explanation": "উদ্দীপকে রিতার দেখা বৃষ্টিপাতটি হলো শৈলোৎক্ষেপ বৃষ্টিপাত। এ বৃষ্টিপাত ছাড়াও আরো কয়েক ধরনের বৃষ্টিপাত দেখা যায়। যেমন- (ক) পরিচলন, (খ) ঘূর্ণিবৃষ্টি ও (গ) সংঘর্ষ বৃষ্টি। পরিচলন বৃষ্টি: সূর্যতাপে উন্মুক্ত জলরাশির (সমুদ্র) পানি পরিচলন প্রক্রিয়ায় অনবরত বাষ্পীভূত হয় এবং পরিচলন বৃষ্টিপাত ঘটায়। কিউমলোনিম্বাস মেঘ থেকে এ প্রকার বৃষ্টিপাত হয়। নিরক্ষীয় অঞ্চলের দেশ ইন্দোনেশিয়া, ব্রাজিলের আমাজান অববাহিকা, জায়ারের জাইর অববাহিকা এবং ক্রান্তীয় অঞ্চলে মৌসুমি জলবায়ুর দেশগুলোতে (বাংলাদেশ) পরিচলন বৃষ্টিপাত হয়ে থাকে। ঘূর্ণিবাত বৃষ্টিঃ ঘূর্ণিবাতের ফলে নিম্নচাপ কেন্দ্রের বায়ু জলীয়বাষ্প নিয়ে ঘুরে ঘুরে উপরে ওঠে ও শীতল এবং ঘনীভূত হয়ে প্রবল ঝড়ের সাথে বৃষ্টিপাত ঘটায়। পশ্চিমবঙ্গ, ওড়িষ্যা উপকূলের কিছু অংশ এবং আসাম, বাংলাদেশ, দক্ষিণ পূর্ব এশিয়া এবং যুক্তরাষ্ট্রের দক্ষিণ পূর্ব উপকূলে এ ধরনের বৃষ্টি হয়। সংঘর্ষ বৃষ্টি: শীতল ও উষ্ণ বায়ু মুখোমুখি উপস্থিত হয়ে পাশাপাশি চলতে থাকলে শীতল বায়ুর আঘাতে উষ্ণ বায়ু উপরে উঠে যায়। এসময় উষ্ণ বায়ু প্রসারিত ও শীতল হয়ে উভয় বায়ুর সীমান্ত বরাবর যে বৃষ্টিপাত ঘটায় তাই সংঘর্ষ বৃষ্টি। যেমন- বাংলাদেশের কালবৈশাখী।"
        }
      ]
    },
    {
      "number": "7",
      "uddipok": "",
      "tag": "DRMC 24",
      "sub_questions": [
        {
          "label": "ক",
          "question": "নিয়ত বায়ু কাকে বলে?",
          "explanation": "ভূপৃষ্ঠের উচ্চ হতে নিম্নচাপ বলয়ের দিকে যে বায়ু সারা বছর নিয়মিতভাবে প্রবাহিত হয় তাকে নিয়ত বায়ু বলে। যেমন- মেরু বায়ু।"
        },
        {
          "label": "খ",
          "question": "তুন্দ্রা অঞ্চল বলতে কী বোঝায়?",
          "explanation": "মেরুদেশীয় জলবায়ু অঞ্চলে সূর্যরশ্মি দেখা যায় না বললেই চলে। ফলে এ অঞ্চলে হিমশীতল বায়ু প্রবাহিত হয়। যে কারণে একে মেরুদেশীয় তুন্দ্রা জলবায়ু বলে। হিমশীতল জলবায়ু তুন্দ্রা অঞ্চলের প্রধান বৈশিষ্ট্য ।"
        },
        {
          "label": "গ",
          "question": "উপরের মানচিত্রে 'ক' চিহ্নিত জলবায়ু অঞ্চলটির বৈশিষ্ট্য ব্যাখ্যা করো।",
          "explanation": "উদ্দীপকের মানচিত্রে 'ক' চিহ্নিত অঞ্চলটি নিরক্ষীয় জলবায়ু অঞ্চল। নিম্নের অনুরূপ: উদ্দীপকের 'ক' চিহ্নিত অঞ্চলটি নিরক্ষীয় জলবায়ু অঞ্চল। এ অঞ্চলটির জলাবায়ু নিরক্ষীয় নিম্নচাপ বলয় দ্বারা নিয়ন্ত্রিত। নিরক্ষীয় জলবায়ু অঞ্চলের বৈশিষ্ট্যসমূহ নিম্নরূপ- i. নিরক্ষরেখার উভয় পার্শ্বে ৫° উত্তর ও দক্ষিণ অক্ষাংশের মধ্যে এই জলবায়ু পরিলক্ষিত হয়। ii. নিরক্ষীয় নিম্নচাপ বলয় দ্বারা এ জলবায়ু নিয়ন্ত্রিত হয়। iii. জানুয়ারি ও জুলাই মাসের তাপমাত্রার তেমন কোন পার্থক্য নেই। iv. ঋতু পরিবর্তন দেখা যায় না। V. সারা বছর প্রচুর বৃষ্টিপাত ও অধিক তাপমাত্রা থাকে। vi. বার্ষিক গড় তাপমাত্রা ২২০-৩৪° সে. পর্যন্ত হয়ে থাকে। vii. বার্ষিক গড় বৃষ্টিপাত প্রায় ১৭০-২৫০ সে.মি.। viii. এ অঞ্চলের বায়ু প্রচুর জলীয়বাষ্প ধারণ করে। ix. এ অঞ্চলে বায়ুপ্রবাহের বেগ কম থাকে। X. এ অঞ্চলে সূর্য লম্বভাবে কিরণ দেয়। xi. এখানে সারাবছর পরিচলন প্রক্রিয়ায় বৃষ্টিপাত সংঘটিত হয়। xii. অঞ্চলটির দিনরাত্রির দৈর্ঘ্য প্রায় সমান থাকে। পরিশেষে বলা যায় যে, ভূপ্রকৃতিগত ব্যাপক ভিন্নতা না থাকায় এবং সমুদ্রভাগের অবস্থানের কারণে সমগ্র অঞ্চলে নিরক্ষীয় জলবায়ু একই রূপ বৈশিষ্ট্যে আবির্ভূত হয়। এ সমরূপতা নিরক্ষীয় অঞ্চলের জলবায়ু অন্যতম বৈশিষ্ট্য।"
        },
        {
          "label": "ঘ",
          "question": "মানচিত্রে 'খ' চিহ্নিত জলবায়ু অঞ্চলটি স্থানীয় উদ্ভিদ, জীবজন্তু এবং কৃষিজ দ্রব্যের ওপর কী ধরনের প্রভাব ফেলে? আলোচনা করো।",
          "explanation": "উদ্দীপকের মানচিত্রে 'খ' চিহ্নিত স্থান ভূমধ্যসাগরীয় জলবায়ু অঞ্চল নির্দেশ করে। ভূমধ্যসাগরীয় জলবায়ু অঞ্চলে উদ্ভিদ, জীবজন্তু ও কৃষিজ দ্রব্য জলবায়ুর প্রভাবে বৈচিত্র্যময়। যেমন- কৃষিজাত দ্রব্য: গম চাষের জন্য এ অঞ্চল বিশেষ উপযুক্ত। অপেক্ষাকৃত শুষ্ক অঞ্চলে পানিসেচের সাহায্যে গম, যব, ভুট্টা, তুলা প্রভৃতি ফসলের চাষ হয়। এছাড়া এ অঞ্চলের জলবায়ু ফল উৎপাদনের পক্ষে অত্যন্ত উপযোগী। আবার প্রচুর সূর্যকিরণও ফল পাকার পক্ষে উপযোগী। সে জন্য ভূমধ্যসাগরীয় অঞ্চল ফলের রাজ্য। এরূপ সুমিষ্ট ও রসালো ফল পৃথিবীর অন্য কোনো অঞ্চলে উৎপন্ন হয় না। জলপাই ও ডুমুর জাতীয় গাছ ভূমধ্যসাগরীয় জলবায়ুবিশিষ্ট দেশগুলোতে সর্বত্রই জন্মে। কমলালেবু ও লেবু জাতীয় অন্যান্য বৃক্ষও এ অঞ্চলে জন্মে। আঙুর ফল প্রচুর পরিমাণে উৎপন্ন হয়। ভূমধ্যসাগরীয় অঞ্চলে বিশেষত ক্যালিফোর্নিয়া উপত্যকায় ফলের বাগান দেখা যায়। আপেল, কমলালেবু, আখরোট ও খুরানী প্রভৃতি ফল প্রচুর পরিমাণে জন্মে। উদ্ভিজ্জ: এ অঞ্চলের প্রাকৃতিক উদ্ভিজ্জ ভূমধ্যসাগরীয় জলবায়ুর ওপর নির্ভরশীল। শুষ্ক গ্রীষ্মকাল ও আর্দ্র শীতকাল হওয়ায় এরূপ জলবায়ুর উদ্ভিজ্জসমূহ শুষ্কতার মোকাবেলা করার ক্ষমতাসম্পন্ন। বৃষ্টি বহুল শীতকালে বৃক্ষাদি জন্মে। ছোট ছোট গাছ ও ঝোপঝাড় এ অঞ্চলে বেশি জন্মে। গ্রীষ্মকাল সম্পূর্ণরূপে বৃষ্টিহীন না হলেও শুষ্ক। সেজন্য এ ঋতুতে বৃক্ষলতাদির বৃদ্ধি বিশেষ হয় না। বায়ুমণ্ডলের শুষ্কতার ফলে এ অঞ্চলের উদ্ভিদের দেহে সর্বদা প্রস্বেদন (Transpiration) চলে। এ হতে রক্ষা পাওয়ার জন্য বৃক্ষসকল তাদের মূল, শক্ত আবরণ ও পত্রের মধ্যে গ্রীষ্মকালের জন্য আর্দ্রতা সঞ্চয় করে রাখে। ফলে যেসব বৃক্ষের লম্বা মূল, শক্ত আবরণ এবং পাতাগুলো মোমের মতো তৈলাক্ত কেবল সেসব বৃক্ষই এ অঞ্চলে জন্মে। জলপাই এ অঞ্চলের প্রধান বৃক্ষ। এছাড়া কর্ক, ওক, মিষ্টি বাদাম, সিডার, পাইন, তুঁতগাছ প্রভৃতি বৃক্ষাদিও এ অঞ্চলে জন্মে। জীবজন্তু: ভূমধ্যসাগরীয় অঞ্চলে তৃণভূমির পরিমাণ কম। ভেড়া, ছাগল, অশ্ব, উট, খচ্চর, গাধা, শূকর এ অঞ্চলের প্রধান জীবজন্তু। বর্তমানে অনেক স্থানে গোমহিষাদি প্রতিপালিত হয়।"
        }
      ]
    },
    {
      "number": "8",
      "uddipok": "মিহির তার বাবার সাথে কক্সবাজার সমুদ্র সৈকতে বেড়াতে গিয়ে সকালে সমুদ্রের এক রূপ এবং দুপুরে অন্য রূপ দেখতে পেল। মিহিরের বাবা তাকে বললো, এ অবস্থা বন্দরের জাহাজ চলাচলে ভূমিকা রাখে।",
      "tag": "DRMC 24",
      "sub_questions": [
        {
          "label": "ক",
          "question": "সোয়াচ অব নো গ্রাউন্ড কী?",
          "explanation": "কসোয়াচ অব নো গ্রাউন্ড হলো বঙ্গোপসাগরের সবচেয়ে উল্লেখযোগ্য ভূপ্রাকৃতিক ও ভূমিরূপগত বৈশিষ্ট্য যা মূলত গিরিখাত।"
        },
        {
          "label": "খ",
          "question": "বায়ুপ্রবাহ সমুদ্রস্রোতকে কীভাবে প্রভাবিত করে?",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। সমুদ্রের উপর দিয়ে বাধাহীনভাবে নিয়ত বায়ু প্রবাহিত হয়। সমুদ্রের পানি এই বায়ু দ্বারা তাড়িত হয়ে একদিক থেকে অন্যদিকে প্রবাহিত হতে থাকে। নিয়ত বায়ুপ্রবাহের দিক অনুসরণ করে বেশির ভাগ সমুদ্রস্রোত প্রবাহিত হয়। এভাবে বায়ুপ্রবাহ সমুদ্রস্রোতকে প্রভাবিত করে।"
        },
        {
          "label": "গ",
          "question": "মিহিরের দেখা ঘটনাটির কারণ ব্যাখ্যা করো।",
          "explanation": "মিহিরের দেখা ঘটনাটি হলো জোয়ার-ভাটা। নিম্নের অনুূরূপ: জাউদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব: মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাঁদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূয একই সরলরেখায় অবস্থিত হলে চাঁদ ও সূর্য-উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তি: পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে। অপরদিকে, পৃথিবীর মোট পানিরাশির পরিমাণ সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উক্ত অবস্থা বাংলাদেশের উপকূলে কী প্রভাব ফেলতে পারে? আলোচনা করো।",
          "explanation": "উদ্দীপকে উল্লিখিত অবস্থা হলো জোয়ার-ভাটা। বাংলাদেশের উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো নিম্নের অনুরূপ: উদ্দীপকে উল্লিখিত ঘটনা-২ জোয়ার-ভাটা। বাংলাদেশের উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। v. জোয়ারের পানি সেচে সহায়তা করে। যেমন অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}