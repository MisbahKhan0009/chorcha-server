{
  "title": "নটরডেম কলেজ, ঢাকা ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "পৃথিবীর অভ্যন্তরীণ স্তরসমূহ- A- আপেক্ষিক গুরুত্ব সর্বাধিক B- পৃথিবীর আয়তনের ৮২% এবং ওজনের ৬৮% C- সবচেয়ে উপরের স্তর",
      "tag": "NDCD 24",
      "sub_questions": [
        {
          "label": "ক",
          "question": "কনরাড বিযুক্তি কাকে বলে?",
          "explanation": "অশ্মমণ্ডলের সিয়াল ও সিমা স্তর যে সীমারেখা দ্বারা বিযুক্ত, তাই কনরাড বিযুক্তি।"
        },
        {
          "label": "খ",
          "question": "পৃথিবীর অভ্যন্তরভাগ সম্পর্কে কীভাবে জানা যায়? ব্যাখ্যা করো।",
          "explanation": "ভূপৃষ্ঠের কঠিন আবরণের কারণে ভূপৃষ্ঠের উপর থেকে ভূঅভ্যন্তরে সরাসরি পর্যবেক্ষণ করার কোন সুযোগ থাকে না। তাই ভূবিজ্ঞানীরা ভূঅভ্যন্তরে সংঘটিত ভূকম্পন তরঙ্গের গতি প্রকৃতি, মাধ্যাকর্ষণ ও চুম্বক ক্ষেত্রের বৈশিষ্ট্য পর্যবেক্ষণের মাধ্যমে পৃথিবীর অভ্যন্তরভাগ সম্পর্কে ধারণা লাভ করেন।"
        },
        {
          "label": "গ",
          "question": "'B' এর প্রকারভেদ আলোচনা করো।",
          "explanation": "উদ্দীপকে উল্লিখিত 'B' স্তর হলো গুরুমণ্ডল। নিম্নের অনুরূপ: উদ্দীপকে উল্লিখিত 'খ' স্তর হলো গুরুমণ্ডল। গুরুমণ্ডলের গভীরতা ১৫ কি.মি. থেকে ২৯০০ কি.মি. পর্যন্ত। এ স্তরটি প্রায় ২,৮৮৫ কি.মি. পুরু। এর ঊর্ধ্বাংশের শিলা কঠিন ও ভঙ্গুর যা ১০০ কি.মি. পর্যন্ত বিস্তৃত। গুরুমণ্ডলের উপরের অংশ প্রধানত ব্যাসল্ট জাতীয় পদার্থ দ্বারা গঠিত। স্তরটি সিলিকন (Si), ম্যাগনেসিয়াম (Mg), লোহা - (Fe), কার্বন (C) প্রভৃতি উপাদানে গঠিত। এগুলোর মধ্যে প্রধান উপাদান সিলিকন ও ম্যাগনেসিয়াম। এটি পৃথিবীর মোট আয়তনের প্রায় ৮২.২৫ শতাংশ দখল করে আছে। এর ওজন পৃথিবীর মোট ওজনের শতকরা প্রায় ৬৮ ভাগ। এ স্তরের ঘনত্ব ৪.৩ থেকে ১০ কি.গ্রা/ ঘনমিটার। ভূত্বকের নিচে গুরুমণ্ডলের অর্ধতরল স্তর নমনীয়মণ্ডল নামে পরিচিত, যা সাধারণত ৩০০ কি. মি. গভীরতায় দেখা যায়। গঠন উপাদানের গুরুত্বের তারতম্য অনুসারে এ মণ্ডলকে দুটি স্তরে ভাগ করা হয়েছে। যথা- i. বহিঃগুরুমণ্ডল: এ স্তরটি ১০০ থেকে ৭০০ কিলোমিটার পর্যন্ত বিস্তৃত। প্রধানত ক্রোমিয়াম, লোহা, সিলিকন ও ম্যাগনেসিয়াম দ্বারা গঠিত বলে একে ক্লোফেসিমা (Cr-Fe-Si-Ma) বলা হয়। ii. অন্তঃগুরুমণ্ডল: এ স্তরটি ৭০০ কি.মি. থেকে ২,৯০০ কি.মি. পর্যন্ত বিস্তৃত। নিকেল (Ni), লোহা (Fe), সিলিকন (Si) ও ম্যাগনেসিয়াম (Mg) দ্বারা গঠিত বলে একে নিফেসিমা (Ni-Fe-Si-Ma) বলা হয়।"
        },
        {
          "label": "ঘ",
          "question": "'A' ও 'C' এর তুলনামূলক আলোচনা করো।",
          "explanation": "উদ্দীপকের 'A' ও 'C' স্তর যথাক্রমে ভূত্বক ও কেন্দ্রমণ্ডল। ভূপৃষ্ঠের শিলার যে কঠিন বহিরাবরণ দেখা যায় তাই ভূত্বক। ভূঅভ্যন্তরের অন্যান্য স্তরের তুলনায় ভূত্বকের পুরুত্ব সবচেয়ে কম; গড়ে ২০ কিলোমিটার। গুরুমণ্ডলের নিচ থেকে পৃথিবীর কেন্দ্র পর্যন্ত প্রায় ৩,৪৮৬ কিলোমিটার পুরু মণ্ডল হলো কেন্দ্রমণ্ডল। ভূত্বক মহাদেশের তলদেশে গড়ে ৩৫ কিলোমিটার এবং সমুদ্র তলদেশে গড়ে মাত্র ৫ কিলোমিটার পুরু। সাধারণভাবে মহাদেশীয় ভূত্বকের এ স্তরকে সিয়াল (Sial) স্তর বলে, যা সিলিকন (Si) ও অ্যালুমিনিয়াম (AI) দ্বারা গঠিত। আর মহাসাগরীয় সিমা স্তরটি সিয়াল স্তরের তুলনায় ভারী এবং এর প্রধান খনিজ উপাদান সিলিকন (Si) ও ম্যাগনেসিয়াম (Mg)। অন্যদিকে, কেন্দ্রমণ্ডলের একটি তরল বহিরাবরণ আছে, যা প্রায় ২,১৭০ কিলোমিটার পুরু এবং একটি কঠিন অন্তঃভাগ আছে, যা ১,২১৬ কিলোমিটার পুরু। বিজ্ঞানীদের মতানুসারে, কেন্দ্রমন্ডলের উপাদানগুলোর মধ্যে লোহা, নিকেল, পারদ ও সীসা রয়েছে। তবে প্রধান উপাদান হলো নিকেল ও লোহা। ভূত্বকের উপরের ভাগেই বাহ্যিক অবয়বগুলো যেমন-পর্বত, মালভূমি, সমভূমি ইত্যাদি দেখা যায়। ভূত্বকের নিচের দিকে প্রতি কিলোমিটারে ৩০° সেলসিয়াস তাপমাত্রা বাড়ে। কেন্দ্রমণ্ডলের তাপমাত্রা ৩০০০০-৫০০০° সেলসিয়াস। অর্থাৎ, ভূত্বক ও কেন্দ্রমণ্ডল গঠন, উপাদান ও প্রকৃতিতে সম্পূর্ণ ভিন্ন।"
        }
      ]
    },
    {
      "number": "2",
      "uddipok": "সমুদ্র সমতল থেকে অতি উচ্চ বিস্তীর্ণ এমন কিছু সমভূমি নিয়ে ড. শহীদুল ইসলাম গবেষণা করছেন যার উচ্চতা কয়েকশ মিটার থেকে কয়েক কি.মি. পর্যন্ত হতে পারে এবং যা প্রায়ই পর্বতবেষ্টিত থাকে।",
      "tag": "NDCD 24",
      "sub_questions": [
        {
          "label": "ক",
          "question": "পর্বত কী?",
          "explanation": "ভূ-পৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "হিমবাহ সমভূমি বলতে কী বোঝ?",
          "explanation": "হিমবাহ স্থলভাগের উপর দিয়ে প্রবাহিত হওয়ার সময় যখন সম্পূর্ণভাবে গলে যায় তখন বাহিত পদার্থ সঞ্চিত হয়ে যে সমভূমির সৃষ্টি হয়, তাকে হিমবাহ সমভূমি বলে। কানাডা ও ইউরোপের উত্তরাঞ্চলে অনেক হিমবাহ সমভূমি দেখা যায়। যেমন- উত্তর আমেরিকার প্রেইরি সমভূমি।"
        },
        {
          "label": "গ",
          "question": "পৃথিবীর মানচিত্রে উদ্দীপকে ইঙ্গিতকৃত ভূমিরূপগুলোর অবস্থান দেখাও।",
          "explanation": "উদ্দীপকে ইঙ্গিতকৃত ভূমিরূপগুলো হলো মালভূমি। পৃথিবীর মানচিত্রে মালভূমিগুলোর অবস্থান দেখানো হলো- পৃথিবীর সবগুলো মহাদেশেই মালভূমির বিস্তার লক্ষ করা যায়।"
        },
        {
          "label": "ঘ",
          "question": "ড. শহীদুল ইসলামের গবেষণা বিষয়ক ভূমিরূপগুলো গঠনের পেছনে রয়েছে একাধিক কারণ। -বাক্যটির যথার্থতা বিশ্লেষণ করো।",
          "explanation": "ড. শহীদুল ইসলামের গবেষণা বিষয়ক ভূমিরূপগুলো হলো মালভূমি। মালভূমি গঠনের পেছনে একাধিক কারণ রয়েছে। মালভূমি সৃষ্টির কারণ প্রধানত ৩টি: (১) ভূ-আন্দোলন ও পাত সঞ্চালন, (২) ভূপৃষ্ঠের ক্ষয়সাধন এবং (৩) ভূপৃষ্ঠে লাভা প্রবাহের ফলে মালভূমির সৃষ্টি হয়। ভূআন্দোলন ও পাত সঞ্চালন: ভূগর্ভ হতে উঠে আসা তাপপ্রবাহ বা পরিচলন স্রোতের প্রভাবে ভূঅভ্যন্তরীণ প্লেট বা পাতগুলো মাঝে মাঝে গতিশীল হয়ে পড়ে। সঞ্চালনশীল সামুদ্রিক পাতের ধাক্কায় মহাদেশীয় পাতগুলো উত্থিত হয়ে মালভূমি গঠন করে। এ প্রক্রিয়ায় তিব্বত মালভূমি সৃষ্টি হয়েছে। ভূপৃষ্ঠের ক্ষয় প্রক্রিয়া: সাধারণত প্রাচীন ভঙ্গিল পর্বতগুরো বৃষ্টি, নদী, বায়ু প্রভৃতির দ্বারা ক্ষয়প্রাপ্ত হয়ে যে মালভূমি গঠিত হয়েছে তাকে ক্ষয়জাত মালভূমি বলে। 'ফিজেন্ড মালভূমি' এ প্রক্রিয়ায় ক্যালিডোনিয়ান পর্বত ক্ষয় হয়ে সৃষ্টি হয়েছে। লাভা সঞ্চয়: ভূ-অভ্যন্তরের লাভা ভূপৃষ্ঠের কোনো ফাটল বা ছিদ্রপথে ওপরে এসে ছিদ্রপথের চারদিকে জমা হয়ে মালভূমিতে পরিণত হয়। এরূপ মালভূমি ব্যাসল্ট শিলা দ্বারা গঠিত। আমেরিকা যুক্তরাষ্ট্রের কলম্বিয়া, স্নেক নদী অববাহিকা, দাক্ষিণাত্যের উত্তর-পশ্চিমাংশ, আফ্রিকার ইথিওপিয়া মালভূমি, আয়ারল্যান্ডের আট্রিম মালভূমি লাভা সঞ্চয়ের ফলেই গঠিত হয়েছে। সুতরাং বলা যায়, উদ্দীপকের ড: শহীদুল ইসলামের বলা বাক্যটি যথার্থ।"
        }
      ]
    },
    {
      "number": "3",
      "uddipok": "দৃশ্যকল্প-১: সিহাব সাহেব CNN চ্যানেলে দেখলেন জাপানের উত্তর- পূর্বাঞ্চলের একটি শহর কেঁপে উঠছে এবং মুহূর্তের মধ্যে বাড়িঘর, রাস্তাঘাট ভেঙ্গে যাচ্ছে। দৃশ্যকল্প-২: রফিক সাহেব জিওগ্রাফিক চ্যানেলে দেখলেন প্রশান্ত মহাসাগরীয় একটি দ্বীপের একটি স্থানে ফাটল দিয়ে ভূঅভ্যন্তরের গলিত পদার্থ বের হয়ে আসছে।",
      "tag": "NDCD 24",
      "sub_questions": [
        {
          "label": "ক",
          "question": "লাভা কী?",
          "explanation": "আগ্নেয়গিরির অগ্ন্যুৎপাতের ফলে ভূগর্ভ হতে নিঃসৃত গলিত পদার্থই লাভা।"
        },
        {
          "label": "খ",
          "question": "‘Ring of fire' ব্যাখ্যা করো।",
          "explanation": "প্রশান্ত মহাসাগরীয় প্লেটের বহিঃসীমানা বরাবর ভূমিকম্প প্রবণতা সবচেয়ে বেশি। এখানে আগ্নেয়গিরিগুলো এ মহাসাগরকে মালার মতো বেষ্টন করে আছে বলে এ অঞ্চলকে আগেয় মেখলা (Rings of Fire) বলা হয়ে থাকে। এ অঞ্চলের জাপান, ফিলিপাইন, চিলি, অ্যালিউসিয়ান দ্বীপপুঞ্জ এবং আলাস্কা প্রধান ভূমিকম্পপ্রবণ অঞ্চল। এ অঞ্চলে অগভীর, মাঝারি ও গভীর কেন্দ্র বিশিষ্ট ভূমিকম্প সংঘটিত হয়ে থাকে।"
        },
        {
          "label": "গ",
          "question": "দৃশ্যকল্প-১ এ ঘটে যাওয়া দুর্যোগটি সৃষ্টির কারণ ব্যাখ্যা করো।",
          "explanation": "নিম্নের অনুরূপ: উদ্দীপকের ঘটনা-১ হলো ভূমিকম্প। ভূমিকম্প সংঘটিত হওয়ার প্রধান কারণগুলো হলো- i. পৃথিবীর উপরিভাগের প্লেটসমূহের সঞ্চালন। ii. অগ্ন্যুৎপাতের ফলে প্লেটসমূহের উপর সৃষ্ট কম্পন। এছাড়া কিছু অপ্রধান কারণ রয়েছে। যথা- i. শিলার চ্যুতি: শিলা চ্যুতি বা ফাটল বরাবর আকস্মিক ভূআলোড়ন হলে ভূমিকম্প হয়। ii. আগ্নেয়গিরির অগ্ন্যুৎপাত: আগ্নেয়গিরির লাড়া প্রচণ্ড শক্তিতে ভূঅভ্যন্তর থেকে বের হয়ে আসার সময় পার্শ্ববর্তী স্থানে ভূমিকম্পের সৃষ্টি হয়। iii. তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়। ফলে ভূমিকম্পন অনুভূত হয়। iv. ভূপাত: হঠাৎ কোনো কারণে পাহাড় বা পর্বত থেকে বিশাল শিলাখন্ড ভূত্বকের উপর ধ্বসে পড়ে ভূমিকম্প হয়। v. ভূগর্ভস্থ বাম্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হলে তা ভূত্বকের নিম্নভাগে ধাক্কা দিলে ভূমিকম্পের সৃষ্টি হয়। vi. ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস, হলে তার প্রভাবে ভূমিকম্প হয়। vii. হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে ভূমিকম্প হয়। viii. পার্বত্য অঞ্চলের বনভূমি ধ্বংস ও পাহাড় কাটা: পাহাড় কাটার ফলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "দৃশ্যকল্প-১ এবং দৃশ্যকল্প-২ এ ঘটে যাওয়া দুর্যোগ দুইটির ফলাফলের তুলনামূলক বিশ্লেষণ করো।",
          "explanation": "দৃশ্যকল্প-১ এ ভূমিকম্পের ফলে শহরের ঘরবাড়ি, রাস্তাঘাট ভেঙে যাওয়ার ঘটনাটি দেখা যায়। অন্যদিকে দৃশ্যকল্প-২ এর ঘটনাটি হচ্ছে আগ্নেয়গিরির অগ্ন্যুৎপাত। ভূমিকম্প ও আগ্নেয়গিরির অগ্ন্যুৎপাতের ফলে ভূপৃষ্ঠের অনেক পরিবর্তন সাধিত হয়। এই পরিবর্তনে সুফল ও কুফল উভয়ই হতে পারে। তবে ভূপৃষ্ঠে ভূমিকম্পের সুফলের চেয়ে ক্ষতিকর প্রভাবই বেশি লক্ষণীয়। ভূমিকম্পের ফলে ফাটল ও চ্যুতির সৃষ্টি, সমুদ্রতলের পরিবর্তন, নদ- নদীর গতিপথ পরিবর্তন, ভূমির উত্থান পতন, বন্যা, সুনামি ইত্যাদির সৃষ্টি হয়। ভূমিকম্প ভূপৃষ্ঠের বিভিন্ন পরিবর্তন ঘটিয়ে ঘরবাড়ি গাছপালা, রাস্তা-ঘাট, জীবজন্তু, যাতায়াত ব্যবস্থা, সামাজিক, রাষ্ট্রীয় প্রতিষ্ঠান ধ্বংস করে থাকে। এর ফলে মানবজীবনে নেমে আসে ভয়াবহ বিপর্যয়। অন্যদিকে, আগ্নেয়গিরির অগ্ন্যুৎপাতের ফলে ভূগর্ভস্থ লাভা ভূপৃষ্ঠের উপরে সঞ্চিত হয়ে পর্বত, মালভূমি, সমভূমি, দ্বীপ ও হ্রদ ইত্যাদি সৃষ্টির মাধ্যমে ভূপৃষ্ঠের প্রাকৃতিক সৌন্দর্য বৃদ্ধি করে। এছাড়া জমির উর্বরতা শক্তি বৃদ্ধি, খনিজ সম্পদ প্রাপ্তির সুবিধা অগ্ন্যুৎপাতেরই সুফল। ক্ষতিকর প্রভাবের মধ্যে কদর্মপ্রবাহ ও বন্যার সৃষ্টি, ফসল উৎপাদন হ্রাস এবং গভীর খাত সৃষ্টি করে। কখনও কখনও অনেক লোকালয়ে আগ্নেয়গিরির অগ্ন্যুৎপাত হয়ে প্রচুর প্রাণহানি ঘটে। সুতরাং দেখা যাচ্ছে, ফলাফলের দিক দিয়ে ভূমিকম্প ও অগ্ন্যুৎপাত উভয়টি ভয়াবহ হলেও ভূমিকম্প লোকালয়ে ঘটলে তা ধ্বংসকর হয়। অন্যদিকে অগ্ন্যুৎপাত খুব কম ক্ষেত্রেই বসতির উপর প্রভাব বিস্তার করে। উপরোক্ত আলোচনা থেকে দেখা যায়, দুর্যোগ দুইটির ফলাফল প্রকৃতিগত দিক থেকে ভিন্ন হলেও বিপর্যয়ের দিক থেকে ক্ষেত্রে সাদৃশ্যপূর্ণ।"
        }
      ]
    },
    {
      "number": "4",
      "uddipok": "আবহাওয়া ও জলবায়ু নিয়ন্ত্রণকারী নিয়ামক- A - দিবাভাগের দৈর্ঘ্য B- অক্ষাংশ ও সূর্যরশ্মি, C- সমুদ্র থেকে দূরত্ব",
      "tag": "NDCD 24",
      "sub_questions": [
        {
          "label": "ক",
          "question": "আর্দ্রতা কী?",
          "explanation": "বায়ুর জলীয়বাষ্প ধারণ ক্ষমতাই হলো আর্দ্রতা।"
        },
        {
          "label": "খ",
          "question": "বারিপাত ব্যাখ্যা করো।",
          "explanation": "জলীয়বাষ্প উপরে উঠে শীতল বায়ুর সংস্পর্শে এসে ঘনীভূত হয়ে ক্ষুদ্র ক্ষুদ্র জলকণা ও তুষারকণায় পরিণত হয়ে মাধ্যাকর্ষণ শক্তির টানে ভূপৃষ্ঠে পতিত হয়, একে বারিপাত বলে। শিশির, তুষার, বৃষ্টিপাত প্রভৃতি বারিপাতের এক একটি রূপ। সকল প্রকার বারিপাত এই জলীয়বাষ্পের ওপর নির্ভরশীল।"
        },
        {
          "label": "গ",
          "question": "'A' চিহ্নিত নিয়ামকটি কীভাবে বাংলাদেশের ঋতু পরিবর্তন করে? ব্যাখ্যা করো।",
          "explanation": "দিবাভাগের দৈর্ঘ্যের সাথে পৃথিবী ও তৎ সংলগ্ন বায়ুমণ্ডলের সূর্যরশ্নির প্রাপ্তি নির্ভরশীল। দিবাভাগের দৈর্ঘ্য বেশি হলে পৃথিবী সূর্যের আলো অপেক্ষাকৃত বেশি সময় ধরে পাবে এবং রাতে ভূপৃষ্ঠ তাপ বিকিরণ করে শীতল হতে পারবে না। ফলে গ্রীষ্মকালীন আবহাওয়া বিরাজ করবে। তদ্রুপ দিবাভাগের দৈর্ঘ্য কম হলে শীতকালীন আবহাওয়া বিরাজ করবে। এভাবে দিন ও রাতের দৈর্ঘ্য সমান হলে আবহাওয়া সমভাবাপন্ন হবে অর্থাৎ হেমন্ত বা বসন্তকালীন আবহাওয়া বিরাজ করবে। পৃথিবী উপবৃত্তকার কক্ষপথে সূর্যের চারদিকে পরিক্রমণকালে ২১ জুন কর্কটক্রান্তির উপর অবস্থান করে। ফলে এ সময় গোলার্ধে যেমন- বাংলাদেশে দিবাভাগের দৈর্ঘ্য বেশি হয়। এ সময়টির আগে পরে দেড় মাস বাংলাদেশে গ্রীষ্মকালে। আবার ২২ ডিসেম্বর বাংলাদেশে দিবাভাগের দৈর্ঘ্য সবচেয়ে কম কেননা এ সময় সূর্য মকরক্রান্তির অবস্থান করে। এ তারিখের আগে ও পড়ে দেড় মাস বাংলাদেশে শীতকাল। তদ্রুপ ২১ মার্চ ও ২৩ সেপ্টেম্বর সূর্য নিরক্ষরেখার উপর লম্বভাবে কিরণ দেয়। পৃথিবীর সর্বত্র এ সময় দিন ও রাতের দৈর্ঘ্য সমান। বাংলাদেশে ও স্বাভাবিকভাবে এর আগে পরের দেড় মাস হেমন্ত ও বসন্তকালীন আবহাওয়া বিরাজ করে। উপরের আলোচনা থেকে আমরা বুঝতে পারি দিবাভাগের দৈর্ঘ্য নিয়ামকটি বাংলাদেশে ঋতু পরিবর্তন ঘটায়। মূলত এটি পৃথিবীর বার্ষিক গতির ফল ।"
        },
        {
          "label": "ঘ",
          "question": "'B' ও 'C' নিয়ামকটি উদাহরণসহ বিশ্লেষণ করো।",
          "explanation": "উদ্দীপকে উল্লিখিত 'B' অক্ষাংশ ও সূর্যরশ্মি এবং 'C' সমুদ্র থেকে দূরত্ব নির্দেশ করে। এগুলো জলবায়ুর নিয়ামক। সূর্যের অবস্থান ও অক্ষাংশভেদে বায়ুমণ্ডলে সূর্যতাপের তারতম্য ঘটে। নিরক্ষরেখার উত্তরে কর্কটক্রান্তি (২৩.৫° উত্তর অক্ষরেখা) ও দক্ষিণে মকরক্রান্তি (২৩.৫° দক্ষিণ অক্ষরেখা) এর মধ্যে সূর্য সারাবছর লম্বভাবে কিরণ দেয়। সূর্যের উত্তরায়ণ ও দক্ষিণায়ণের সময় এই দুই সীমানার মধ্যে প্রতিটি স্থানে বছরে সূর্য দুইবার লম্বভাবে কিরণ দেয়। ক্রান্তীয় অঞ্চল থেকে যতই মেরু অঞ্চলের দিকে যাওয়া যায় সূর্যের তির্যকভাবে কিরণ ততই বৃদ্ধি পেতে থাকে। আর তাপমাত্রাও তত কমতে থাকে। লম্বভাবে পতিত সূর্যকিরণ স্বল্প গভীর বায়ুমণ্ডল ভেদ করে স্বল্প পরিসরে ভূমণ্ডলে পতিত হয়, এতে উত্তাপের প্রখরতা অধিক থাকে। আর সূর্যরশ্মি তির্যকভাবে পড়লে অধিক পরিমাণে বায়ুমণ্ডলের গভীরতা ভেদ করে বিস্তৃত পরিসরে ছড়িয়ে যায়। এতে তাপমাত্রার প্রখরতা কমে যায়। এ সব অবস্থার ওপর নির্ভর করে সৃষ্টি হয়েছে উষ্ণমণ্ডল, নাতিশীতোষ্ণমণ্ডল ও হিমমণ্ডল। সমুদ্রের নিকটবর্তী অঞ্চল সামুদ্রিক জলবায়ু দ্বারা প্রভাবিত হয়। সামুদ্রিক জলবায়ুর প্রভাবে উপকূলবর্তী স্থানে শীত ও গ্রীষ্মের প্রখরতা অনেক কম থাকে। যেমন- একই অক্ষরেখায় অবস্থিত স্থানসমূহের মধ্যে সুমুদ্র হতে দূরবর্তী স্থানের জলবায়ু অপেক্ষাকৃত চরমভাবাপন্ন অর্থাৎ শীতকালে শীতের প্রচণ্ডতা এবং গ্রীষ্মে সৌরতাপের প্রখরতা অনুভূত হয়। অন্যদিকে সমুদ্র তীরবর্তী স্থানসমূহে জলবায়ু সমভাবাপন্ন, সমুদ্র হতে প্রবাহিত আর্দ্র বায়ু শীতকালে বায়ুকে উষ্ণ ও গরমকালে বায়ুকে শীতল করে। বাংলাদেশ সমুদ্র উপকূলে অবস্থিত হওয়ায় এখানে আবহাওয়া চরম হয় না অর্থাৎ শীত ও গ্রীষ্মের প্রখরতা অধিক নয়। কিন্তু আফগানিস্তান সমুদ্র হতে দূরে বলে সেখানকার জলবায়ু চরমভাবাপন্ন অর্থাৎ শীতকালে অধিক শীত এবং গ্রীষ্মকালে অধিক গরম অনুভূত হয়। মস্কো সমুদ্র হতে দূরে অর্থাৎ মহাদেশের অভ্যন্তরে অবস্থিত বলে সেখানে শীত ও গ্রীষ্মকালের তাপমাত্রার ব্যবধান প্রায় ১০০ সেলসিয়াস। অথচ দক্ষিণ-পশ্চিম ইউরোপের উপকূলবর্তী দেশগুলোয় শীত ও গ্রীষ্মকালের তাপমাত্রার পার্থক্য ০.৭° সেলসিয়াস-এর অধিক নয়। সুতরাং বলা যায়, অক্ষাংশভেদে সূর্যরশ্মির পতন এবং সমুদ্র থেকে দূরত্ব জলবায়ুর অন্যতম গুরুত্বপূর্ণ নিয়ামক।"
        }
      ]
    },
    {
      "number": "5",
      "uddipok": "বায়ুপ্রবাহ ধরন ১ কোনো নিয়ম মেনে চলে না এবং হঠাৎ আবির্ভূত হয়। ২ চাপবলয় অনুসরণ করে চলে",
      "tag": "NDCD 24",
      "sub_questions": [
        {
          "label": "ক",
          "question": "বায়ুপ্রবাহ কাকে বলে?",
          "explanation": "ভূপৃষ্ঠের উপর উচ্চচাপ অঞ্চল থেকে নিম্নচাপ অঞ্চলের দিকে বায়ুর চলাচলকেই বায়ুপ্রবাহ বলে।"
        },
        {
          "label": "খ",
          "question": "বায়ুচাপের তারতম্যের কারণসমূহ ব্যাখ্যা করো।",
          "explanation": "কোনো একটি নির্দিষ্ট অঞ্চলে নির্দিষ্ট সময়ে ঐ অঞ্চলের উপর উপস্থিত বায়ু যে বল বা চাপ প্রয়োগ করে, তাকে বায়ুর চাপ বলে। এই বায়ুর চাপ কোথাও কম আবার কোথাও বেশি হয়ে থাকে। বায়ুচাপের তারতম্যের কারণগুলো হলো- বায়ুতে জলীয় বাষ্পের উপস্থিতি ও পরিমাণ, বায়ুর তাপমাত্রার হ্রাস-বৃদ্ধি, ভূপৃষ্ঠের উচ্চতা, পৃথিবীর আবর্তন গতি, বায়ুমণ্ডলের ঘনত্ব ও গভীরতা, স্থল ও জলভাগের অবস্থান প্রভৃতি।"
        },
        {
          "label": "গ",
          "question": "উদ্দীপকে উল্লিখিত বায়ুপ্রবাহ-২ এর বর্ণনা দাও।",
          "explanation": "উদ্দীপকে বায়ু প্রবাহ-২ হলো নিয়ত বায়ুপ্রবাহ; যেটি চাপবলয় অনুসরণ করে চলে। ভূপৃষ্ঠের উচ্চচাপ বলয় থেকে নিম্নচাপ বলয়ের দিকে যে বায়ু সারা বছর নিয়মিতভাবে প্রবাহিত হয় তাকে নিয়ত বায়ু বলে। নিয়ত বায়ুকে প্রধানত তিনটি শ্রেণিতে ভাগ করা যায়। যথা: অয়ন বা বাণিজ্য বায়ু, পশ্চিমা বায়ু এবং মেরুদেশীয় বায়ু। ভূপৃষ্ঠের উচ্চচাপ বলয় হতে নিম্নচাপ বলয়ের দিকে যে বায়ু প্রবাহিত হয় তাকে নিয়ত বায়ুপ্রবাহ বলে। নিয়ত বায়ুপ্রবাহের বৈশিষ্ট্য নিম্নরূপ: ১. ক্রান্তীয় উচ্চচাপ বলয় থেকে নিম্নচাপ বলয়ের দিকে প্রবাহিত হয়। ২. সারা বছর নিয়মিতভাবে একই দিক থেকে প্রবাহিত হয়। ৩. এ বায়ু উত্তর গোলার্ধে দক্ষিণ-পশ্চিম এবং দক্ষিণ গোলার্ধে উত্তর- পশ্চিম দিক থেকে প্রবাহিত হয়। ৪. নিম্ন অক্ষাংশের বায়ু নিরক্ষীয় নিম্নচাপ অঞ্চলে মিলিত হয়। ৫. মধ্য অক্ষাংশ পশ্চিম দিক হতে মেরু অঞ্চলে প্রধানত পূর্ব দিক হতে এ বায়ু প্রবাহিত হয়। ৬. নিয়ত বায়ুপ্রবাহ দ্বারা জাহাজ চলাচলের গতিবেগ, ব্যবসা-বাণিজ্য, কৃষিকাজ ও নানান অর্থনৈতিক ক্রিয়াদি হয়ে থাকে।"
        },
        {
          "label": "ঘ",
          "question": "উদ্দীপকে উল্লিখিত বায়ুপ্রবাহ-১ কীভাবে সংঘটিত হয় তা বিশ্লেষণ করো ।",
          "explanation": "উদ্দীপকে বায়ুপ্রবাহ-১ দ্বারা অনিয়মিত বায়ুপ্রবাহকে বোঝানো হয়েছে। কোনো স্থানে অধিক উত্তাপের জন্য বায়ুর চাপ কমে নিম্নচাপের অথবা অত্যধিক শৈত্যের জন্য কোনো স্থাপনের বায়ু শীতল হলে উচ্চচাপের সৃষ্টি হয়। ফলে হঠাৎ অনিয়মিত বায়ুপ্রবাহের উৎপত্তি হয়। এ প্রকার বায়ুপ্রবাহকে অনিয়মিত বায়ু বলে। ঘূর্ণিঝড়ের সময় এরূপ বায়ু প্রবাহিত হয়। তাই এরূপ বায়ু দুই প্রকার; যথা- ক. ঘূর্ণিবাত ও খ. প্রতীপ ঘূর্ণিবাত। ভূপৃষ্ঠের কোনো অল্প পরিসর স্থানে বায়ুচাপ আকস্মিকভাবে এরূপ হয় যে, কেন্দ্রে নিম্নচাপ এবং তার চারদিকের উচ্চ চাপ থাকে। ফলে চাপের সমতা রক্ষার্থে চারদিকের শীতল উচ্চচাপ বিশিষ্ট অঞ্চল থেকে শীতল ও ভারি বায়ু প্রবলবেগে ঘুরতে ঘুরতে নিম্নচাপ কেন্দ্রে প্রবেশ করে। উত্তর গোলার্ধে এটি ঘড়ির কাঁটার বিপরীত গতিতে এবং দক্ষিণ গোলার্ধে ঘড়ির কাঁটার গতিতে ঘুর েঘুরতে নিম্নচাপ কেন্দ্রের দিকে অগ্রসর হয়। নিম্নচাপ কেন্দ্রে প্রবেশ করে এবং বায়ু উত্তপ্ত ও হালকা হয়ে ঊর্ধ্বগামী হয় এবং তথায় শীতল হয়ে জলীয়বাষ্প, মেঘ ও বৃষ্টির সৃষ্টি করে। একে ঘূর্ণিবাত (Cyclone) বলে। এটি এখনও এক স্থানে স্থির থাকে না। যেমন: কালবৈশাখী ও টর্নেডো এ বায়ুর ফলে সৃষ্ট। হিমমণ্ডল ও নাতিশীতোষ্ণ মণ্ডলের কোনো অল্প বিস্তৃত স্থানে সহসা যদি বায়ু শীতল হয়ে যায়, তবে সেখানে উচ্চচাপ হয়। তখন সে স্থান হতে বায়ু অধঃগামী বহির্মুখী হয়ে ঘুরতে ঘুরতে নিম্নচাপের দিকে প্রবাহিত হতে থাকে। একে প্রতীপ ঘূর্ণিবাত বলে। এর গতি ঘূর্ণিবাতের বিপরীত দিক অর্থাৎ উত্তর গোলার্ধে দক্ষিণাবর্তে এবং দক্ষিণ গোলার্ধে বামাবর্তে অধিকাশ ক্ষেত্রে এ ঘূর্ণিবাত পশ্চিমা বায়ুর প্রভাবে পূর্ব দিকে অগ্রসর হয়।"
        }
      ]
    },
    {
      "number": "6",
      "uddipok": "মিতু উচ্চশিক্ষা গ্রহণের উদ্দেশ্যে একটি দেশে বসবাস করে। এ অঞ্চলে সূর্য লম্বভাবে কিরণ দেয় এবং প্রায় প্রতিদিনই বৃষ্টিপাত হয়। অন্যদিকে তার নিজের দেশের জলবায়ুর প্রকৃতি হলো আর্দ্র গ্রীষ্মকাল এবং শুষ্ক শীতকাল। ঋতু পরিবর্তনের সাথে বায়ুর দিক পরিবর্তিত হয়।",
      "tag": "NDCD 24",
      "sub_questions": [
        {
          "label": "ক",
          "question": "স্বাভাবিক তাপ হ্রাসহার কী?",
          "explanation": "সাধারণত প্রতি ১ কি.মি. উচ্চতা বৃদ্ধিতে তাপমাত্রা ৬.৪০°℃ কমে যাওয়াকে স্বাভাবিক তাপ হ্রাসহার বলা হয়।"
        },
        {
          "label": "খ",
          "question": "পানি বণ্টনে বায়ুমণ্ডল কীভাবে ভূমিকা রাখে?",
          "explanation": "পৃথিবীতে পানির বণ্টন সর্বত্র সুষম নয়। হিমমণ্ডলে এবং পর্বতশীর্ষে বরফ আকারে নদী, জলাশয় সমুদ্রে তরল অবস্থায়, বায়ুতে বাষ্প আকারে পানি ছড়িয়ে রয়েছে। কিন্তু পৃথিবীব্যাপী পানির এ বণ্টনে বায়ুমণ্ডল গুরুত্বপূর্ণ ভূমিকা পালন করে। সূর্যতাপে ভূপৃষ্ঠস্থ পানি বাষ্পীভূত হয়ে বায়ুমণ্ডলে মেঘরূপে ভেসে বেড়ায় এবং ছড়িয়ে পড়ে এবং বৃষ্টি রূপে অন্য কোথাও বারে পড়ে। এভাবে দেখা যায় পৃথিবীর কোথাও পানির পরিমাণ স্থির নয়; বিভিন্নরূপে পানির বণ্টন বায়ুমণ্ডলের ওপর নির্ভরশীল। আলোচনা থেকে বলা যায়, পানিচক্রে ভূমিকা রাখার মাধ্যমে বায়ুমণ্ডল পানি বণ্টনে ভূমিকা রাখে।"
        },
        {
          "label": "গ",
          "question": "মিতুর অবস্থানকৃত জলবায়ুটি বিশ্ব মানচিত্রে দেখাও।",
          "explanation": "উদ্দীপক অনুসারে মিতু যে অঞ্চলে বাস করেন সেখানকার রার্ষিক গড় তাপমাত্রা ২৭° সে.। অঞ্চলটিতে বায়ু সারা বছর উষ্ণ ও আর্দ্র থাকে যা ঘন বনভূমির সৃষ্টি করেছে। এটি নিরক্ষীয় জলবায়ু অঞ্চলের বৈশিষ্ট্য। নিচে নিরক্ষীয় অঞ্চলের মানচিত্র অঙ্কন করে দেখানো হলো।"
        },
        {
          "label": "ঘ",
          "question": "উদ্দীপকে উল্লিখিত জলবায়ু অঞ্চল দুটির ভিন্নতার কারণ বিশ্লেষণ করো।",
          "explanation": "উদ্দীপকে উল্লিখিত জলবায়ু অঞ্চল দুটি যথাক্রমে মৌসুমি জলবায়ু এবং নিরক্ষীয় জলবায়ু অঞ্চলের অন্তর্গত। জলবায়ু অঞ্চল দুটির তারতম্য দেখা যায় মূলত ভৌগোলিক কারণে। নিরক্ষীয় অঞ্চলে সারাবছর সূর্যকিরণ লম্বাভাবে পড়ে। ক্রান্তীয় অঞ্চলে সূর্যের উত্তরায়নের সময় কেবল সূর্যকিরণ লম্বভাবে পড়ে এবং মৌসুমি জলবায়ু দেখা যায়। মূলত এ কারণে এ দুই জলবায়ুতে পরিদৃষ্ট ভিন্নতা হলো- i. মৌসুমি জলবায়ু সাধারণত উভয় গোলার্ধে ১৫০-৩০০ অক্ষাংশের মধ্যে দেখা যায়। নিরক্ষীয় জলবায়ু প্রধানত নিরক্ষরেখার উভয় পার্শ্বে ৫০ অক্ষাংশের মধ্যে দেখা যায়। ii. মৌসুমি জলবায়ু সারাবছরই উষ্ণ থাকে। তবে বৃষ্টিপাতের ফলে উষ্ণতার তীব্রতা কম অনুভূত হয়। অন্যদিকে অধিক উষ্ণতা ও ভ্যাপসা গরম নিরক্ষীয় অঞ্চলের অন্যতম বৈশিষ্ট্য। iii. অয়ন বায়ুর প্রভাবে গ্রীষ্মকালে মৌসুমি অঞ্চলে বৃষ্টিপাত হয়। অপরদিকে লম্বভাবে পতিত প্রখর সূর্যকিরণের প্রভাবে সারাবছরই নিরক্ষীয় অঞ্চলে বৃষ্টিপাত হয়। iv. মৌসুমি অঞ্চলে গড়ে ১২৫-২০০ সেমি. বৃষ্টিপাত হয়। নিরক্ষীয় অঞ্চলে গড়ে ২০০-২৫০ সেমি. বৃষ্টিপাত হয়। v. মৌসুমি 'জলবায়ু অঞ্চলে দিবারাত্রির তাপমাত্রার পার্থক্য অত্যন্ত কম। আর নিরক্ষীয় জলবায়ু অঞ্চলে দিবা ও রাত্রির তাপমাত্রার পার্থক্য অত্যন্ত বেশি।"
        }
      ]
    },
    {
      "number": "7",
      "uddipok": "মহাসাগর বৈশিষ্ট্য ১ পৃথিবীর ২য় গভীরতম ২ পৃথিবীর ২য় বৃহত্তম",
      "tag": "NDCD 24",
      "sub_questions": [
        {
          "label": "ক",
          "question": "সমুদ্রস্রোতের প্রধান কারণ কী?",
          "explanation": "সমুদ্রস্রোতের প্রধান কারণ নিয়ত বায়ুপ্রবাহ।"
        },
        {
          "label": "খ",
          "question": "পৃথিবীর আবর্তন কীভাবে সমুদ্রস্রোত তৈরি করে?",
          "explanation": "পৃথিবী নিজ অক্ষের উপর পশ্চিম হতে পূর্ব দিকে আবর্তিত হয়। এ আবর্তনের সাথে সমুদ্রের পানিও পশ্চিম হতে পূর্বে আবর্তিত হয়ে সমুদ্রস্রোতের সৃষ্টি করে। ফেরেলের (আমেরিকান আবহাওয়াবিদ) সূত্রানুসারে সমুদ্রস্রোত উত্তর গোলার্ধে ডানদিকে এবং দক্ষিণ গোলার্ধে বামদিকে বেঁকে প্রবাহিত হয়।"
        },
        {
          "label": "গ",
          "question": "উদ্দীপকে উল্লিখিত মহাসাগর-১ এর শীতল স্রোতসমূহ চিত্রসহ ব্যাখ্যা করো।",
          "explanation": "উদ্দীপকে উল্লিখিত মহাসাগরটি ভারত মহাসাগর। ভারত মহাসাগরের শীতল স্রোতসমূহ চিত্রসহ ব্যাখ্যা করা হলো- ১.কুমেরু স্রোত: পশ্চিমা বায়ুর প্রভাবে এন্টার্কটিকায় একটি স্রোত সৃষ্টি হয়ে সমগ্র অঞ্চলে চক্রাকারে প্রবাহিত হয়। এই স্রোত প্রশান্ত ও আটলান্টিক অতিক্রম করে আফ্রিকার দক্ষিণ দিয়ে ভারত মহাসাগরে প্রবেশ করে এবং সোজা পূর্ব দিকে অগ্রসর হয়ে অস্ট্রেলিয়ার পূর্ব উপকূলে উপনীত হয়। সেখানে একটি শাখা অস্ট্রেলিয়ার দক্ষিণ উপকূল দিয়ে পুনরায় প্রশান্ত মহাসাগরে প্রবেশ করে কুমেরু স্রোতচক্র তৈরি করেছে। অপর শাখা অস্ট্রেলিয়ার লিউইন অন্তরীপে বাধাপ্রাপ্ত হয়ে উত্তরে অগ্রসর হয়। এই স্রোতকে পশ্চিমা স্রোতও বলা হয়ে থাকে। ২. পশ্চিম অস্ট্রেলিয় স্রোত কুমেরু স্রোতের যে শাখা অস্ট্রেলিয়ার উপকূলে বাধাপ্রাপ্ত হয়ে দেশটির পশ্চিম পার্শ্ব দিয়ে উত্তরে অগ্রসর হয় তা পশ্চিম অস্ট্রেলিয় স্রোত হিসাবে পরিচিত। এটি আটলান্টিকের বেঙ্গুয়েলা ও প্রশান্ত মহাসাগরের পেরু বা হামবোল্ড স্রোতের সাথে তুলনীয়। এই শীতল স্রোতটি ক্রমান্বয়ে উত্তরগামী হয়ে ক্রান্তীয় অঞ্চলে ক্রমে উষ্ণস্রোতে পরিণত হয় এবং অস্ট্রেলিয়ার উত্তর দিকে প্রশান্ত মহাসাগরে দক্ষিণ নিরক্ষীয় স্রোতের একটি শাখার সাথে মিলিত হয়।"
        },
        {
          "label": "ঘ",
          "question": "উভয় মহাসাগরের দক্ষিণ অংশের উষ্ণ স্রোতসমূহ চিত্রসহ ব্যাখ্যা করো।",
          "explanation": "উদ্দীপকের মহাসাগর দুটি হলো ভারত ও আটলান্টিক। দক্ষিণ ভারত মহাসাগরের উষ্ণ স্রোতগুলো হলো- দক্ষিন নিরক্ষীয়, মোজাম্বিক, মাদাগাস্কার ও আগুলহাস স্রোত। দক্ষিণ আটলান্টিক মহাসগারের উষ্ণ স্রোত হলো দক্ষিণ নিরক্ষীয় ও ব্রাজিল স্রোত। ১. দক্ষিণ নিরক্ষীয় স্রোত পশ্চিম অস্ট্রেলিয়া স্রোত দক্ষিণ-পূর্ব অয়ন বায়ুর প্রভাব ও পৃথিবীর আবর্তনে পশ্চিমে বেঁকে নিরক্ষরেখার দক্ষিণ দিক দিয়ে আফ্রিকার পূর্ব উপকূলে পৌঁছে। এই স্রোতটি দক্ষিণ নিরক্ষীয় স্রোত হিসাবে পরিচিত। মাদাগাস্কার দ্বীপের নিকট স্রোতটি দু'ভাগে বিভক্ত হয়। একটি দ্বীপের উভয় দিক দিয়ে দক্ষিণমুখী এবং অপরটি উত্তরমুখী হয়। ২. মাদাগাস্কার ও মোজাম্বিক স্রোত: দক্ষিণ নিরক্ষীয় স্রোতের যে শাখা মাদাগাস্কার দ্বীপের পূর্ব দিয়ে দক্ষিণে অগ্রসর হয় তা মাদাগাস্কার স্রোত এবং যে শাখাটি দ্বীপের পশ্চিম পার্শ্বে মোজাম্বিক প্রণালির মধ্য দিয়ে দক্ষিণ দিকে অগ্রসর হয় তা মোজাম্বিক স্রোত নামে পরিচিত। ৩. আগুলহাস স্রোত মাদাগাস্কার দ্বীপের দক্ষিণে মাদাগাস্কার ও মোজাম্বিক স্রোত একত্রে মিলিত হয়ে আগুলহাস স্রোত নামে আফ্রিকার পূর্ব উপকূল দিয়ে উত্তমাশা অন্তরীপের (দক্ষিণ-পশ্চিমগামী) নিকট পৌঁছে। যেখানে পশ্চিমা বায়ু দ্বারা প্রভাবিত হয়ে পূর্ব দিকে বাঁক নিয়ে পুনরায় শীতল কুমেরু স্রোতের সাথে মিলিত হয়। ৪. দক্ষিণ নিরক্ষীয় স্রোত: বেঙ্গুয়েলা স্রোত যখন নিরক্ষরেখার দক্ষিণ দিয়ে সোজা পশ্চিমে অগ্রসর হয় তখন তা দক্ষিণ নিরক্ষীয় স্রোত নামে অভিহিত হয়। এই স্রোত দক্ষিণ আমেরিকার পূর্ব উপকূলে ব্রাজিলের সেন্টরক অন্তরীপে বাধাপ্রাপ্ত হয়ে দুটি শাখায় বিভক্ত হয়। একটি ক্যারিবিয়ান সাগরে প্রবেশ করে এবং অপরটি দক্ষিণ আমেরিকার পূর্ব উপকূল দিয়ে প্রবাহিত হয়। ৫. ব্রাজিল স্রোত: দক্ষিণ নিরক্ষীয় স্রোতের যে শাখা দক্ষিণ আমেরিকার ব্রাজিল, উরুগুয়ে ও আর্জেন্টিনা উপকূল দিয়ে দক্ষিণ দিকে প্রবাহিত হয় তা ব্রাজিল স্রোত নামে পরিচিত। এই স্রোত দক্ষিণ-পশ্চিম দিকে অগ্রসর হয়ে পৃথিবীর আবর্তনগতি ও পশ্চিমা বায়ুর প্রভাবে আবার শীতল কুমেরু স্রোতের সাথে মিলিত হয়।"
        }
      ]
    },
    {
      "number": "8",
      "uddipok": "",
      "tag": "NDCD 24",
      "sub_questions": [
        {
          "label": "ক",
          "question": "বান কী?",
          "explanation": "জোয়ারের প্রভাবে সমুদ্রের পানি মহীসোপানের অগভীর অংশে ও দ্বীপে প্রতিহত হয়ে কোনো কোনো নদীর মোহনা দিয়ে খুব প্রবলবেগে মূলভাগে প্রবেশ করে। এরূপ অবস্থাই হলো জোয়ারের বান।"
        },
        {
          "label": "খ",
          "question": "জোয়ার-ভাটার সময়ের ব্যবধান কীভাবে হয়?",
          "explanation": "পৃথিবী ও চাঁদের আবর্তনকালের পার্থক্যে জোয়ার-ভাটার সময়ের ব্যবধান হয়। পশ্চিম থেকে পূর্বে পৃথিবী ২৪ ঘণ্টায় একবার নিজ অক্ষের উপর ঘোরে। চাঁদও নিজ কক্ষপথে অবস্থান করে পশ্চিম থেকে পূর্ব দিকে ঘোরে এবং পৃথিবীর চারদিকে পরিক্রমণ করছে। চাঁদ যদি স্থির থাকত তবে পৃথিবীর প্রত্যেক স্থান ২৪ ঘন্টা অন্তর একবার চাঁদের সামনে আসত এবং ঐ স্থানে মুখ্য জোয়ার হতো। চাঁদ যেহেতু নিজ কক্ষপথে সাড়ে ঊনত্রিশ দিনে পৃথিবীকে একবার প্রদক্ষিণ করে, সেহেতু এটি একদিনে তার কক্ষের সাড়ে ঊনত্রিশ ভাগের একভাগ অগ্রসর হয়। কাজেই, পৃথিবীর একবার আবর্তন সময়ে অর্থাৎ ২৪ ঘণ্টায় চাঁদ নিজ কক্ষের প্রায় ১৩০ পথ অগ্রসর হয়। সম্পূর্ণ একবার ঘুরে আসার পর ভূপৃষ্ঠের কোনো মধ্যরেখা পুনরায় চাঁদের ঠিক নিচে আসতে ঐ ১৩° পথ বেশি অগ্রসর হতে হয়। এ ১৩° পথ অগ্রসর, হতে পৃথিবীর ১৩ × ৪ = ৫২ মিনিট সময় লাগে। তাই, আজ যে জায়গায় জোয়ার হলো, আগামীকাল সে জায়গায় জোয়ার ঠিক ২৪ ঘন্টা পর না এসে ২৪ ঘণ্টা ৫২ মিনিট অর্থাৎ প্রায় ২৫ ঘণ্টা পরে আসে। এভাবে জোয়ার-ভাটার সময়ের ব্যবধান হয়।"
        },
        {
          "label": "গ",
          "question": "ছকের 'ক' অংশে যে তথ্য আছে তার কারণে তেজ কটাল সংঘটিত হয়- ব্যাখ্যা করো।",
          "explanation": "ছকের ক অংশে যে তথ্য আছে তা চাঁদ, সূর্য ও পৃথিবীর সমরেখ অবস্থান নির্দেশ করে। পূর্ণিমা ও অমাবস্যায় এ অবস্থা দেখা যায়। এ উভয় অবস্থানে ভূপৃষ্ঠের বিস্তীর্ণ জলরাশিতে তেজ কটাল সংঘটিত হয়। চাঁদ ও সূর্যের জোয়ার সৃষ্টি করার ক্ষমতার অনুপাত ১১৪৫। পূর্ণিমায় পৃথিবীর একদিকে সূর্য ও অপরদিকে চাঁদ থাকে এবং সমসূত্রে অবস্থান করে। এর ফলে চাঁদ ও সূর্যের আকর্ষণ শক্তি একই সঙ্গে কার্যকরী হয়। সূর্যের আকর্ষণ চাঁদের আকর্ষণের তুলনায় কম হলেও উভয়ের মিলিত আকর্ষণ প্রবল। পূর্ণিমা তিথিতে ভূপৃষ্ঠের যে স্থানে চাঁদের প্রভাবে মূখ্য জোয়ার হয়, সেই স্থানে সূর্যের প্রভাবে গৌণ জোয়ার হয়। ফলে তা ভরা কাটালের সৃষ্টি করে এবং সমুদ্রের পানি গর্জে ওঠে। আমাবস্যা তিথিতে চাঁদ ও সূর্য একই দিকে থেকে পৃথিবীকে আকর্ষণ করে। ফলে এ তিথিতে ভূপৃষ্ঠের একই স্থানে চাঁদ ও সূর্যের প্রভাবে মূখ্য জোয়ার হয়। ফলে তা তেজ কটালের সৃষ্টি করে।"
        },
        {
          "label": "ঘ",
          "question": "ছকের 'ক' অংশের কারণে সংঘটিত জোয়ার 'খ' অংশের মতো নয়- বিশ্লেষণ করো।",
          "explanation": "ছকের 'ক' অংশে তীব্র জোয়ার তথা তেজ কটাল সংঘটিত হয়। অপরদিকে, 'খ' অংশে মরা কটাল সংঘটিত হয়। পূর্ণিমা ও অমাবস্যা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে। অপরদিকে, অষ্টমী তিথিতে চাঁদ ও সূর্য সমসূত্রে না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে।"
        }
      ]
    }
  ]
}