{
  "title": "রাজশাহী, দিনাজপুর, চট্টগ্রাম, যশোর, বরিশাল ২০২১",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "সাধারণত নিরক্ষীয় জলবায়ু অঞ্চলে সারা বছর 'ক' ধরনের বৃষ্টিপাত সংঘটিত হয়। আবার বাংলাদেশের সিলেট ও চট্টগ্রাম অঞ্চলে ‘খ’ ধরনের বৃষ্টিপাত হয় যা পর্বতে বাধাপ্রাপ্ত হয়ে সংঘটিত হয়।",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "আপেক্ষিক আর্দ্রতা কী?",
          "explanation": "কোনো নির্দিষ্ট তাপ ও চাপে বায়ুতে যে পরিমাণ জলীয়বাষ্প রয়েছে ঐ একই তাপ ও চাপে বায়ু যে পরিমাণ জলীয়বাষ্প ধারণ করতে পারে তার অনুপাতই আপেক্ষিক আর্দ্রতা।"
        },
        {
          "label": "খ",
          "question": "কৃষিক্ষেত্রে জলবায়ুর ভিন্নতার প্রভাব ব্যাখ্যা করো।",
          "explanation": "কৃষিক্ষেত্র অর্থাৎ বিভিন্ন প্রকার ফসল চাষের উপর জলবায়ুর প্রভাব তাৎপর্যপূর্ণ। জলবায়ুর ভিন্নতায় কৃষিজ উৎপাদন ও কার্যক্রম ভিন্ন হয়। জলবায়ুর ভিন্নতার জন্য পৃথিবীর বিভিন্ন অংশে বিভিন্ন প্রকার ফসল উৎপন্ন হয়। অধিক উত্তাপ ও বৃষ্টিপাতযুক্ত মৌসুমি অঞ্চলে ধান, ইক্ষু, চা, কফি, রাবার, কলা, আনারস প্রভৃতি ফসল উৎপন্ন হয়। আবার নাতিশীতোষ্ণ জলবায়ু অঞ্চলে গম, যব, বাজরা প্রভৃতি ফসল ভাল জন্মে। কাজেই দেখা যায় বিভিন্ন দেশের কৃষিজাত ফসল সরাসরি তালবায়ু দ্বারা নিয়ন্ত্রিত ।"
        },
        {
          "label": "গ",
          "question": "উদ্দীপকে 'ক' বৃষ্টিপাত চিত্রসহ ব্যাখ্যা করো।",
          "explanation": "উদ্দীপকে ‘ক’ পরিচলন বৃষ্টি নির্দেশ করে। পরিচলন বৃষ্টিপাত নিচে চিত্রসহ ব্যাখ্যা করা হলো- নিরক্ষীয় অঞ্চলের প্রধান বৈশিষ্ট্য পরিচলন বৃষ্টি। ভূপৃষ্ঠের উষ্ণতা অত্যধিক হলে বায়ুর বাষ্পীভবনের ক্ষমতা বাড়ে। বায়ুতে জলীয়বাষ্পের পরিমাণ বাড়লে বায়ু হালকা হয়ে উপরে উঠে যায়। যার ফলে বায়ুর তাপ ক্রমশ হ্রাস পায় এবং অতিরিক্ত জলীয়বাষ্প ঘনীভূত হয়ে বৃষ্টিপাত ঘটায় । সমুদ্র ও জলশায় বেষ্টিত নিরক্ষীয় অঞ্চলে সারা বছর ধরে প্রতিদিন বিকেলে পরিচলন বৃষ্টিপাত হয়।"
        },
        {
          "label": "ঘ",
          "question": "উদ্দীপকে 'ক' ও 'খ' ধরনের বৃষ্টিপাতের বৈশিষ্ট্যের তুলনামূলক বিশ্লেষণ করো।",
          "explanation": "উদ্দীপকে 'ক' পরিচলন বৃষ্টি নির্দেশ করে। পরিচলন বৃষ্টিপাত নিচে চিত্রসহ ব্যাখ্যা করা হলো- নিরক্ষীয় অঞ্চলের প্রধান বৈশিষ্ট্য পরিচলন বৃষ্টি। ভূপৃষ্ঠের উষ্ণতা অত্যধিক হলে বায়ুর বাষ্পীভবনের ক্ষমতা বাড়ে। বায়ুতে জলীয়বাষ্পের পরিমাণ বাড়লে বায়ু হালকা হয়ে উপরে উঠে যায়। যার ফলে বায়ুর তাপ ক্রমশ হ্রাস পায় এবং অতিরিক্ত জলীয়বাষ্প ঘনীভূত হয়ে বৃষ্টিপাত ঘটায় । সমুদ্র ও জলশায় বেষ্টিত নিরক্ষীয় অঞ্চলে সারা বছর ধরে প্রতিদিন বিকেলে পরিচলন বৃষ্টিপাত হয়।"
        }
      ]
    },
    {
      "number": "2",
      "uddipok": "মিতু শীতের ছুটিতে পঞ্চগড় হতে কক্সবাজার বেড়াতে গেল। সে পঞ্চগড়ে শীতের তীব্রতা চিন্তা করে অনেক শীতের কাপড় নিয়ে কক্সবাজার পৌঁছে দেখল সেখানে শীতের তীব্রতা পঞ্চগড় হতে অনেক কম।",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "জলবায়ু কী?",
          "explanation": "কোনো অঞ্চলের বায়ুর তাপ, চাপ, বায়ুপ্রবাহ, আর্দ্রতা, বারিপাত ইত্যাদির ৩০-৪০ বছরের গড় অবস্থাই জলবায়ু।"
        },
        {
          "label": "খ",
          "question": "বায়ুর তাপমাত্রা জলবায়ুর গুরুত্বপূর্ণ উপাদান ব্যাখ্যা করো।",
          "explanation": "বায়ুর তাপমাত্রা জলবায়ুর গুরুত্বপূর্ণ উপাদান কারণ তাপমাত্রার পরিমাণের উপর কোনো স্থানের জলবায়ুর অন্যান্য উপাদান বহুলাংশে নির্ভরশীল। বায়ুর তাপমাত্রা বেশি হলে স্বাভাবিকভাবে জলবায়ু উষ্ণ হবে, এতে বায়ুর চাপ কমবে, বৃষ্টিপাত, আর্দ্রতা, ঝড়-ঝঞ্ঝার পরিমাণ বাড়বে। আবার তাপমাত্রা খুব কম বা মধ্যম হলে দেশটিতে যথাক্রমে মেরুদেশীয় অথবা নাতিশীতোষ্ণ জলবায়ু সৃষ্টি হয়।"
        },
        {
          "label": "গ",
          "question": "উদ্দীপকে ভ্রমণকৃত স্থানের তাপমাত্রা বেশি হবার কারণ ব্যাখ্যা করো।",
          "explanation": "উদ্দীপকে ভ্রমণকৃত স্থানে অর্থাৎ কক্সবাজারে তাপমাত্রা বেশি হবার কারণ সমুদ্র হতে কাছাকাছি অবস্থান। সমুদ্রের নিকটবর্তী অঞ্চল সামুদ্রিক জলবায়ু দ্বারা প্রভাবান্বিত হয়। সামুদ্রিক জলবায়ুর প্রভাবে উপকূলবর্তীস্থানে শীত ও গ্রীষ্মের প্রখরতা অনেক কম থাকে। এ কারণে একই অক্ষরেখায় অবস্থিত স্থানসমূহের মধ্যে যে স্থান সমুদ্র হতে যত দূরে সে স্থান গ্রীষ্মকালে তত অধিক গরম এবং শীতকালে তত অধিক শীতল হয়। এজন্য শীতকাল হওয়া সত্ত্বেও সমুদ্র হতে দূরবর্তী পঞ্চগড়ের তুলনায় কক্সবাজারের আবহাওয়া অপেক্ষাকৃত উষ্ণ। সুতরাং উপরিউক্ত আলোচনা থেকে বলা যায়, সমুদ্র হতে কাছাকাছি দূরত্বে অবস্থানের কারণে কক্সবাজারের তাপমাত্রা অপেক্ষাকৃত বেশি।"
        },
        {
          "label": "ঘ",
          "question": "উদ্দীপকে স্থানদ্বয়ের তাপের তারতম্যের তুলনামূলক বিশ্লেষণ করো।",
          "explanation": "উদ্দীপকে উল্লিখিত স্থানদ্বয় অর্থাৎ পঞ্চগড় ও কক্সবাজারে তাপের তারতম্যের প্রধান কারণ সমুদ্র হতে দূরত্বের পার্থক্য। নিম্নে এ দুটি স্থানে তাপমাত্রার তারতম্যের তুলনামূলক বিশ্লেষণ করা হলো: জলভাগের অবস্থান কোনো এলাকার জলবায়ুকে মৃদুভাবাপন্ন করে। মৃদুভাবাপন্ন জলবায়ুতে শীত ও গ্রীষ্মের তাপমাত্রার তেমন পার্থক্য হয় না। এজন্য সমুদ্রের কাছাকাছি কক্সবাজারে সারাবছর মৃদুভাবাপন্ন জলবায়ু বিরাজ করে অর্থাৎ তাপমাত্রার তেমন পার্থক্য পরিলক্ষিত হয় না। অপরদিকে সমুদ্র উপকূল থেকে দূরের এলাকায় শীত, গ্রীষ্ম উভয় চরম হয়। কারণ স্থলভাগ জলভাগ অপেক্ষা দিনের বেলা যেমন দ্রুত উষ্ণ হয় আবার রাতে দ্রুত ঠাণ্ডা হয়। এজন্য গ্রীষ্মকালে মহাদেশের অত্যন্তর ভাগের এলাকা অত্যন্ত উত্তপ্ত থাকে। আবার শীতকালে প্রচন্ড শীত অনুভূত হয়। এ ধরনের জলবায়ুকে চরমাভাবাপন্ন জলবায়ু বলে, যা পঞ্চগড়ে পরিলক্ষিত হয়। সুতরাং বলা যায়, উল্লিখিত স্থানদ্বয়ে সমুদ্র হতে দূরত্বের দরুণ তাপের তারতম্য পরিলক্ষিত হয়। সমুদ্র হতে দূরবর্তী পঞ্চগড়ে তাপের ব্যাপক পার্থক্য এবং নিকটবর্তী কক্সবাজারে কম তাপের পার্থক্য পরিলক্ষিত হয়।"
        }
      ]
    },
    {
      "number": "3",
      "uddipok": "আলফি ভূগোল ১ম পত্র বই পড়ে জানতে পারল যে সাগরে পানি নির্দিষ্ট সময় অন্তর ফুলে ওঠে আবার নির্দিষ্ট সময় পরে নেমে যায়। সে আরও জানতে পারল যে অমাবস্যা তিথিতে 'ক' জোয়ার এবং অষ্টমী তিথিতে 'খ' জোয়ার সংঘটিত হয়।",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "জোয়ারের বান কী?",
          "explanation": "জোয়ারের প্রভাবে সমুদ্রের পানি মহীসোপানের অগভীর অংশে ও দ্বীপে প্রতিহত হলে জোয়ারের তরঙ্গের চূড়া ভেঙে পড়ে। কোনো নদীর মোহনা দিয়ে খুব প্রবল বেগে স্থলভাগের মধ্যে প্রবেশ করাই হলো জোয়ারের বান।"
        },
        {
          "label": "খ",
          "question": "উপকূল অঞ্চলে জোয়ার-ভাটার প্রভাব ব্যাখ্যা করো।",
          "explanation": "জোয়ার-ভাটা উপকূলীয় অঞ্চলে নিয়মিত এবং গুরুত্বপূর্ণ প্রভাব ফেলে। জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। শীতপ্রধান দেশে সমুদ্রের লবণাক্ত পানি জোয়ারের সাহায্যে নদীতে প্রবেশ করে। ফলে নদীর পানি সহজে জমে না। জোয়ার- ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়।"
        },
        {
          "label": "গ",
          "question": "উদ্দীপকে উল্লিখিত প্রথম ঘটনা সংঘটিত হওয়ার কারণ ব্যাখ্যা করো।",
          "explanation": "উদ্দীপকে উল্লিখিত প্রথম ঘটনাটি হলো জোয়ার ভাটা। উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব : মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাদের আকর্ষণ বল বেশি হয়। কারণ, সূর্যের ভর অপেক্ষা চাদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূর্য একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তি পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে।"
        },
        {
          "label": "ঘ",
          "question": "উদ্দীপকে 'ক' ও 'খ' জোয়ারের মধ্যে কোনো পার্থক্য আছে কি? তোমার মতামতের সপক্ষে যুক্তি দেখাও।",
          "explanation": "উদ্দীপকে ‘ক’ জোয়ারটি হলো তেজ কটাল এবং 'খ' জোয়ারটি হলো মরা কটাল । এ দুধরনের জোয়ারের মধ্যে সুস্পষ্ট পার্থক্য বিদ্যমান রয়েছে। অমাবস্যা ও পূর্ণিমা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে । অপরদিকে, অষ্টমী তিথিতে চাঁদ ও সূর্য সমসূত্রে (same line) না থেকে করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে গোয়ার হওয়ার কথা। কিন্তু সূর্য অপেক্ষা টাদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে। সুতরাং বলা যায়, তেল কটাল ও মরা কটাল, এ দুটি জোয়ারের মধ্যে পার্থক্য উৎপত্তিগত এবং তীব্রতায়।"
        }
      ]
    },
    {
      "number": "4",
      "uddipok": "",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "বায়ুপ্রবাহ কাকে বলে?",
          "explanation": "ভূপৃষ্ঠের উপর বায়ুর সর্বদা সমান্তরাল অর্থাৎ আনুভূমিক প্রবাহকেই বায়ুপ্রবাহ বলে।"
        },
        {
          "label": "খ",
          "question": "সমুদ্র বায়ু সৃষ্টির কারণ ব্যাখ্যা করো।",
          "explanation": "স্থলভাগ ও জলভাগের তাপ গ্রহণ ও সংরক্ষণ ক্ষমতার তারতম্যের ফলেই স্থল ও সমুদ্রবায়ুর উৎপত্তি হয় । দিনের বেলায় সৌরতাপের প্রভাবে তীরবর্তী স্থলভাগ সমুদ্রের পানি অপেক্ষা শীঘ্র ও অধিক উত্তপ্ত হয়। উত্তপ্ত স্থলভাগের সংস্পর্শে বায়ু উষ্ণ ও হালকা হয়ে উপরে ওঠে এবং তথায় নিম্নচাপের সৃষ্টি হয়। এ সময় বায়ুচাপের সমতা রক্ষার্থে সমুদ্র হতে শীতল ও উচ্চচাপ বিশিষ্ট বায়ু স্থলভাগের দিকে প্রবাহিত হয়। এ বায়ুই সমুদ্র বায়ু নামে পরিচিত।"
        },
        {
          "label": "গ",
          "question": "উদ্দীপকে চিহ্নিত ‘খ’ বায়ুপ্রবাহের বৈশিষ্ট্য ব্যাখ্যা করো।",
          "explanation": "উদ্দীপকের 'খ' চিহ্নিত বায়ুপ্রবাহ হলো উত্তর-পূর্ব আয়ন বায়ু। উত্তর গোলার্ধে কর্কট ক্রান্তীয় উচ্চচাপ বলয় থেকে সারাবছর নিয়মিতভাবে উত্তর-পূর্ব আয়ন বায়ু নিরক্ষীয় নিম্নচাপ অঞ্চলের দিকে প্রবাহিত হয়। উত্তর-পূর্ব আয়ন বায়ুর বৈশিষ্ট্য- i. এ বায়ু ঘণ্টায় প্রায় ১৬ কি.মি. বেগে প্রবাহিত হয়। ii. এ বায়ু নিরক্ষরেখার নিকটবর্তী হলে অত্যধিক তাপে উষ্ণ ও হালকা হয়ে উর্ধ্বে উঠে যায়। iii. এ বায়ুর প্রভাবে নিরক্ষরেখার উভয় দিকে শান্ত বলয়ের সৃষ্টি হয়ে। iv. শীতকালে এ বায়ুপ্রবাহের গতিবেগ বেশি থাকে। সুতরাং বলা যায় নিয়ত বায়ু প্রবাহরূপে উত্তর-পূর্ব অয়ন বায়ু বিশেষ বৈশিষ্ট্যমণ্ডিত।"
        },
        {
          "label": "ঘ",
          "question": "উদ্দীপকে চিহ্নিত 'ক' ও 'খ' বায়ুপ্রবাহের মধ্যকার ভিন্নতা বিশ্লেষণ করো ।",
          "explanation": "উদ্দীপকে ‘ক’ চিহ্নিত বায়ু হলো দক্ষিণ-পশ্চিম পশ্চিমা বায়ু এবং ‘খ’ চিহ্নিত বায়ু হলো উত্তর পূর্ব আয়ন বায়ু। নিচে এ দুটি বায়ুপ্রবাহের মধ্যে ভিন্নতা বিশ্লেষণ করা হলো: নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে, এ বায়ু উত্তর গোলার্ধে উত্তর-পূর্ব দিক থেকে প্রবাহিত হয়। একে উত্তর-পূর্ব অয়ন বায়ু বলে। অপরদিকে, কর্কটীয় উচ্চচাপ বলয় থেকে ‘খ’ চিহ্নিত বায়ুপ্রবাহ সুমেরুবৃত্ত নিম্নচাপ বলয়ের দিকে প্রবাহিত হয়। দক্ষিণ-পশ্চিম পশ্চিমা বায়ু উত্তর গোলার্ধে দক্ষিণ-পশ্চিম দিক থেকে প্রবাহিত হয়। সুতরাং উপরিউক্ত আলোচনা থেকে বলা যায়, ‘খ’ বায়ুপ্রবাহ 'ক' থেকে ভিন্নতর।"
        }
      ]
    },
    {
      "number": "5",
      "uddipok": "",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "ভূত্বক কী?",
          "explanation": "পৃথিবীর উপরিভাগের পাতলা ও কঠিন আবরণই ভূত্বক।"
        },
        {
          "label": "খ",
          "question": "প্লাবন সমভূমি কীভাবে গঠিত হয়? ব্যাখ্যা করো।",
          "explanation": "নদীর সমভূমি অবস্থায় ও পরিণত পর্যায়ে বন্যার সময় নদীর দুই তাঁর প্লাবিত হয়। ফলে স্রোতের সাথে ভেসে আসা পলি, কাঁকর, বালি প্রভৃতি গতিপথের দুই দিকের অপেক্ষাকৃত নিম্নভূমিতে জমা হয়। এভাবে যে সমভূমি সৃষ্টি হয়, তাই প্লাবন সমভূমি। সিন্ধু ও গঙ্গা, হোয়াং হো ইয়াংসিকিয়াং, মেকং, মিসিসিপি প্রভৃতি নদীগুলোর প্লাবন সমভূমি বিশেষভাবে প্রসিদ্ধ।"
        },
        {
          "label": "গ",
          "question": "উদ্দীপকের 'ক' স্তরটি বিভিন্ন শিলা ও খনিজের সংমিশ্রণে গঠিত- ব্যাখ্যা করো।",
          "explanation": "উদ্দীপকের 'ক' স্তরটি অশ্মমণ্ডল বা ভূত্বক। এ স্তরটি বিভিন্ন শিলা ও খনিজের সংমিশ্রণে গঠিত। পৃথিবীর উপরিভাগের কঠিন ও পাতলা শিলাস্তরকে অশ্মমণ্ডল বা ভূত্বক বলে। ভূকম্পন তরঙ্গ থেকে জানা যায় অশ্মমণ্ডল দুটি স্তরে বিভক্ত। ওপরের হালকা শিলাস্তরকে সিয়াল স্তর এবং নিচের ভারি শিলা স্তরকে সিমা স্তর বলে। সিয়াল স্তর অশ্মমণ্ডলের বাইরের স্তর। এ স্তরে গ্রানাইট শিলার পরিমাণ বেশি। তাই একে গ্রানাইট শিলাস্তরও বলা হয়। গ্রানাইট শিলায় সিলিকন ও অ্যালুমিনিয়ামের পরিমাণ বেশি থাকে। এজন্যই একে সিয়াল (Sial) স্তর বলে। আবার অশ্মমণ্ডলের নিচের অংশ অর্থাৎ মহাসাগরগুলোর তলদেশ ব্যাসল্ট শিলায় গঠিত। ব্যাস শিঙ্গায় সিলিকন ও ম্যাগনেসিয়ামের পরিমাণ বেশি বলে ভূবিজ্ঞানী সুয়েস এই ঘরটিকে সিমা (Sima) নামে অভিহিত করেছেন। মহাসাগরগুলোর তলদেশের সমগ্র অঞ্চল (ওপরের সামান্য পলিস্তর বাদে) সিমা দ্বারা গঠিত বলে একে মহাসাগরীয় ভূত্বক বলা হয়। অশ্মমণ্ডলের সিয়াল ও সিমা স্তর কনরাড বিযুক্তি রেখা দ্বারা বিভক্ত। সুতরাং, উপরিউক্ত আলোচনা থেকে বলা যায়, অশ্মমণ্ডল বা ভূত্বক বিভিন্ন খনিজ ও শিলার সংমিশ্রণে গঠিত।"
        },
        {
          "label": "ঘ",
          "question": "উদ্দীপকের 'খ' ও 'গ' স্তরের বৈশিষ্ট্য ভিন্ন— বিশ্লেষণ করো।",
          "explanation": "চিত্রের 'খ' ও 'গ' স্তর দুইটি যথাক্রমে গুরুমণ্ডল ও কেন্দ্রমণ্ডল। গুরুমণ্ডল স্তরের গভীরতা ১৫ কি.মি. থেকে ২,৯০০ কি.মি. পর্যন্ত। এটি মূলত ব্যাসল্ট শিলায় গঠিত। গুরুমণ্ডলকে আবার দুটি ভাগে ভাগ করা হয়েছে। যথা- (ক) বহিঃগুরুমণ্ডল এবং (খ) অন্তঃগুরুমণ্ডল। বহিঃগুরুমণ্ডল স্তরটি ১০০ থেকে ৭০০ কি.মি. পর্যন্ত বিস্তৃত। এ মণ্ডল প্রধানত লোহা ও ম্যাগনেসিয়াম সমৃদ্ধ সিলিকেট খনিজ দ্বারা গঠিত। অন্তঃগুরুমণ্ডল ৭০০ থেকে ২৯,০০ কি.মি. পর্যন্ত বিস্তৃত। এ মণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাইঅক্সাইডসমৃদ্ধ খনিজ দ্বারা গঠিত। এ স্তরের শিলাসমূহ নমনীয়, অর্ধতরল। কেন্দ্রমণ্ডলটি গুরুমণ্ডল (২৮৮৫ কি.মি.) থেকে পৃথিবীর কেন্দ্র (৬,৩৭১ কি.মি.) পর্যন্ত বিস্তৃত। কেন্দ্রমণ্ডলের একটি তরল বহিরাবরণ রয়েছে, যা প্রায় ২,২৭০ কি.মি. পুরু এবং কঠিন অন্তঃভাগটি ১,২১৬ কিমি পুরু। গুটেনবার্গ বিযুক্তি থেকে এর গভীরতা ৩,৪৮৬ কি.মি.। এর মূল উপাদান নিকেল ও লোহা। এছাড়া রয়েছে পারদ ও সিসা । উপরের আলোচনা থেকে বোঝা যায়, গুরুমণ্ডল ও কেন্দ্রমণ্ডলের বৈশিষ্ট্যের ভিন্নতা আছে।"
        }
      ]
    },
    {
      "number": "6",
      "uddipok": "ভারতে 'ক' পর্বতমালা রয়েছে যা বাংলাদেশের উত্তরে অবস্থিত এবং পৃথিবীর বৃহত্তম। আবার 'খ' একটি পর্বত যার উদাহরণ ভারতের বিন্ধ্য পর্বত ।",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "পর্বত কাকে বলে?",
          "explanation": "ভূপৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "মালভূমির গঠন প্রক্রিয়া ব্যাখ্যা করো।",
          "explanation": "মালভূমি নানা প্রকারে গঠিত হয়। পর্বত গঠনের সময় ভূআলোড়নের ফলে বিস্তীর্ণ ভূভাগ উঁচু হয়ে মালভূমির সৃষ্টি করে। যেমন- স্পেনের মেসেটা। আবার উঁচু ভূভাগ প্রাকৃতিক শক্তি দ্বারা ক্ষয়প্রাপ্ত হয়ে মালভূমিতে পরিণত হয়। যেমন- যুক্তরাষ্ট্রের কাম্বারল্যান্ড। এছাড়াও মহাদেশীয় উঁচু ভূমিতে লাভা সঞ্চিত হয়ে মালভূমি গঠিত হয়ে থাকে। যেমন- ভারতের দাক্ষিণাত্য।"
        },
        {
          "label": "গ",
          "question": "উদ্দীপকের 'ক' পর্বত সৃষ্টির কারণ ব্যাখ্যা করো ।",
          "explanation": "উদ্দীপকের 'ক' পর্বতটি হলো হিমালয় যা ভঙ্গিল পর্বতের অন্তর্গত। নিম্নে 'ক' পর্বতটি সৃষ্টির কারণ ব্যাখ্যা করা হলো:- ভঙ্গিল পর্বত সৃষ্টির সম্পর্কে বহু তত্ত্ব প্রচলিত আছে। তবে বর্তমানে পাত ভূগঠন তত্ত্বই ভঙ্গিল পর্বত সৃষ্টির কারণ হিসেবে গ্রহণ করা হয়। ভূ-ত্বক নানা ধরনের শিলাস্তরের সাহায্যে গঠিত। বৃষ্টিপাত, হিমবাহ, নদী ও বায়ুপ্রবাহ প্রভৃতির সাহায্যে ভূপৃষ্ঠস্থ শিলা ক্ষয় হয় এবং ক্ষয়প্রাপ্ত পদার্থ 'সমুদ্রগর্ভে পলির স্তরে স্তরে সঞ্চিত হয়। পাত ভূগঠন মতবাদ অনুযায়ী সামুদ্রিক পাত এবং মহাদেশীয় পাতগুলো পরিচলন স্রোতের মাধ্যমে গতিশীল হয়ে পড়লে প্রবল পার্শ্বচাপের সৃষ্টি হয়। এতে অগভীর সমুদ্রে সঞ্চিত পাললিক শিলাস্তর কুঞ্চিত হয় এবং ঢেউয়ের আকারে উঁচুনিচু হয়ে ভঙ্গিল পর্বতের সৃষ্টি করে। এশিয়ার হিমালয়, দক্ষিণ আমেরিকার আন্দিজ, উত্তর আমেরিকার রকি এবং ইউরোপের আল্পস পর্বতমালা ভঙ্গিল পর্বতের উদাহরণ। সুতরাং বলা যায়, যদিও বিভিন্ন পাতের চলাচলের জন্যই ভঙ্গিল পর্বত সৃষ্টি, পৃথিবীতে ভঙ্গিল পর্বতের উত্থানের ক্ষেত্রে অনুভূমিক আলোড়ন বহুলাংশে দায়ী। এ কারণে অনুভূমিক আলোড়নকে গিরিজনি আলোড়ন বলা হয়ে থাকে। অর্থাৎ বলা যেতে পারে গিরিজনি আলোড়ন ভঙ্গিল পর্বতের সৃষ্টি করে ।"
        },
        {
          "label": "ঘ",
          "question": "উদ্দীপকে 'ক' ও 'খ' পর্বতদ্বয়ের বৈশিষ্ট্যের তুলনামূলক আলোচনা করো।",
          "explanation": "উদ্দীপকে উল্লিখিত 'ক' এবং 'খ' যথাক্রমে ভঙ্গিল ও স্তূপ পর্বতের উদাহরণ। পর্বত দুইটি বৈশিষ্ট্যগত দিক থেকে ভিন্ন । সমুদ্র তলদেশের বিস্তারিত অবনমিত স্থানে দীর্ঘকাল ধরে বিপুল পরিমাণ পলি এসে জমা হয়। পরবর্তীতে ভূমিকম্পের ফলে ভূমিখণ্ডের প্রবল পার্শ্বচাপের কারণে ঊর্ধ্ব ও নিম্নভাজের সৃষ্টি হয়। এ সমস্ত ভাঁজবিশিষ্ট ভূমিরূপ মিলেই ভঙ্গিল পর্বত গঠিত হয়। যেমন- হিমালয় এর প্রধান বৈশিষ্ট্য ভাঁজ। এসব পর্বতের সুউচ্চ শৃঙ্গ থাকে এবং এগুলো পর্বতমালা গঠন করে । ভূআলোড়নের সময় ভূপৃষ্ঠের শিলাস্তরে প্রসারণ এবং সংকোচনের সৃষ্টি হয়। ফলে ভূত্বকে ফাটলের সৃষ্টি হয়। এ ফাটল বরাবর ভূত্বক ক্রমে স্থানচ্যুতির মাধ্যমে কোথাও উঁচু, আবার কোথাও নিচু হয়। চ্যুতির ফলে উঁচু হওয়া অংশকে স্তূপ পর্বত বলে। যেমন- জার্মানির ব্লাক ফরেস্ট, ভারতের বিন্ধ্যা। এসব পর্বত ভঙ্গিল পর্বত থেকে অপেক্ষাকৃত নিচু এবং শৃঙ্গবিশিষ্ট নয় । সুতরাং গঠন ও বৈশিষ্ট্যগত দিক থেকে 'ক' ও 'খ' তথা ভঙ্গিল ও স্তূপ পর্বত এক নয় ।"
        }
      ]
    },
    {
      "number": "7",
      "uddipok": "",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "সমভূমি কাকে বলে ?",
          "explanation": "সমুদ্রপৃষ্ঠ থেকে অল্প উঁচু, মৃদু ঢালবিশিষ্ট সুবিস্তৃত ভূমিকে সমভূমি বলে।"
        },
        {
          "label": "খ",
          "question": "লালমাই পাহাড়ের মৃত্তিকা লালচে বর্ণের— ব্যাখ্যা করো ।",
          "explanation": "প্লাইস্টোসিনকালে গঠিত লালমাই পাহাড়ের মৃত্তিকা তৎকালে পলল সঞ্চয়ে গঠিত। প্লাইস্টোসিনকালের শেষ বরফযুগের সমাপ্তিলগ্নে এখানে যে পলল সঞ্চিত হয় তা জারিত, আঠালো এবং দৃঢ় ও কর্দম লৌহ মিশ্রিত। উপরন্তু এ অঞ্চলের মৃত্তিকা প্লাবিত হয় না। তাই লৌহের উপস্থিতিতে লালমাই পাহাড়ের মৃত্তিকা লালচে বর্ণের।"
        },
        {
          "label": "গ",
          "question": "উদ্দীপকে চিহ্নিত 'খ' অঞ্চলের বৈশিষ্ট্য ব্যাখ্যা করো।",
          "explanation": "উদ্দীপকে চিহ্নিত 'খ' অঞ্চলের ভূপ্রকৃতি হলো টারশিয়ারি যুগে গঠিত বাংলাদেশের দক্ষিণ-পূর্বাঞ্চলের পাহাড়সমূহ। এর ভূপ্রকৃতি আলাদা বৈশিষ্ট্যসম্পন্ন। রাঙামাটি, খাগড়াছড়ি, বান্দরবান ও চট্টগ্রাম জেলার অংশবিশেষে অবস্থিত পাহাড়সমূহ নিয়ে এ অঞ্চল গঠিত। এ পাহাড়গুলো বেলে পাথর, প্লেট জাতীয় প্রস্তর এবং কর্দমের সংমিশ্রণে গঠিত। এ অঞ্চলে পাহাড়ের মাঝে মাঝে বহু সংকীর্ণ উপত্যকা বিদ্যমান, যার মধ্য দিয়ে পার্বত্য নদীগুলো প্রবাহিত হয়ে বঙ্গোপসাগরে পড়েছে। কর্ণফুলী, সাঙ্গু, মাতামুহুরী, হালদা, কাসালং, নাফ প্রভৃতি উল্লেখযোগ্য নদী। এখানকার পাহাড়গুলোর গড় উচ্চতা ৬০০ মিটার। কিন্তু পশ্চিম দিক থেকে পূর্ব দিকের পাহাড়গুলোর উচ্চতা ক্রমশ বেশি। তাজিনডং বাংলাদেশের সর্বোচ্চ পাহাড় চূড়া, এর উচ্চতা ১,২৩১ মিটার; ডামলং ১,০১০ মিটার। অসংখ্য চিরসবুজ ছোটবড় বৃক্ষরাজি দ্বারা এসব পাহাড় আবৃত, যা বাংলাদেশকে প্রাকৃতিক সৌন্দর্যে বৈশিষ্ট্যমণ্ডিত করেছে।"
        },
        {
          "label": "ঘ",
          "question": "উদ্দীপকে চিহ্নিত 'ক' অঞ্চল ‘খ' অঞ্চল অপেক্ষা কৃষিকাজের জন্য অধিক উপযোগী — বিশ্লেষণ করো।",
          "explanation": "উদ্দীপকে ‘ক’ চিহ্নিত অঞ্চল হলো সাম্প্রতিককালের প্লাবন সমভূমি এবং ‘খ’ চিহ্নিত অঞ্চল হলো টারশিয়ারি যুগের দক্ষিণ-পূর্ব অঞ্চলের পাহাড়সমূহ। এ দুটি অঞ্চলের মধ্যে সাম্প্রতিককালের প্লাবন সমভূমি কৃষিকাজের জন্য অধিক উপযোগী । বাংলাদেশের সমগ্র ভূভাগের ৮০% ভূভাগ নদীবিধৌত প্লাবন সমভূমি দ্বারা গঠিত। নদী দ্বারা এ অঞ্চলের ভূমিগুলো সৃষ্টি হয় বলে বেশিরভাগ ভূমিতেই পলি জমা হয় এবং ভূভাগগুলো উর্বর প্রকৃতির হয়। তাছাড়া এ অঞ্চলের ভূপ্রকৃতির অধিকাংশই সমতল। মাটির উর্বরতা ও সমতল ভূমির কারণে এখানে কৃষিকাজের অনুকূল অবস্থা বিরাজ করে। এছাড়া এ অঞ্চলে নদী বা খাল থেকে সহজেই কৃষি ভূমিতে পানি সেচ করা যায়। কৃষিজ দ্রব্য নদীপথে পরিবহন করা, যায়। এ অঞ্চলে বিভিন্ন ধরনের খাদ্যশস্য ও অর্থকরী ফসলের চাষাবাদ করা হয়। খাদ্যশস্যের মধ্যে ধান, গম, ভূট্টা প্রভৃতি এবং অর্থকরী ফসলের মধ্যে পাট, ইক্ষু প্রভৃতি চাষ করা হয়। এ কারণে এদেশকে কৃষিপ্রধান দেশও বলা হয় । সুতরাং বলা যায়, উদ্দীপকের উল্লিখিত সাম্প্রতিককালের প্লাবন সমভূমি কৃষিকাজের ক্ষেত্রে অধিক উপযোগী ।"
        }
      ]
    },
    {
      "number": "8",
      "uddipok": "",
      "tag": "RB, DIN.B, CTG.B, JB, BB 21",
      "sub_questions": [
        {
          "label": "ক",
          "question": "সমুদ্রস্রোত কাকে বলে?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে একস্থান থেকে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "বায়ু প্রবাহ সমুদ্র স্রোতের অন্যতম কারণ ব্যাখ্যা করো।",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। সমুদ্রের উপর দিয়ে বাধাহীনভাবে নিয়ত বায়ু প্রবাহিত হয়। সমুদ্রের পানি এই বায়ু দ্বারা তাড়িত হয়ে একদিক থেকে অন্যদিকে প্রবাহিত হতে থাকে। নিয়ত বায়ুপ্রবাহের দিক অনুসরণ করে বেশির ভাগ সমুদ্রস্রোত প্রবাহিত হয়। এভাবে বায়ুপ্রবাহ সমুদ্রস্রোতকে প্রভাবিত করে।"
        },
        {
          "label": "গ",
          "question": "উদ্দীপকের 'গ' চিহ্নিত স্রোতটির গুরুত্ব ব্যাখ্যা করো।",
          "explanation": "'উদ্দীপকের 'গ' স্রোতটি হলো উত্তর আটলান্টিক মহাসাগরের উষ্ণ উপসাগরীয় স্রোত। উদ্দীপকের ইঙ্গিতকৃত স্রোতটি হলো উত্তর আটলান্টিক মহাসাগরের উক উপসাগরীয় স্রোত। উষ্ণ উপসাগরীয় স্রোত এবং এর শাখা উত্তর আটলান্টিক স্রোতের প্রভাবে উত্তর আমেরিকার পূর্বাংশ এবং পশ্চিম ইউরোপের নরওয়ে, দক্ষিণ সুইডেন, জার্মানি, যুক্তরাজ্য, ফ্রান্স, স্পেন, বেলজিয়াম প্রভৃতি দেশসমূহ অপেক্ষাকৃত উষ্ণ থাকে। এ অঞ্চলের উষ্ণ স্রোতের উপর দিয়ে প্রবাহিত উত্তর-পূর্ব অয়ন বায়ুর প্রভাবে উত্তর আমেরিকার পূর্বাংশে এবং পশ্চিমা বায়ুর প্রভাবে পশ্চিম ইউরোপের দেশগুলোতে বৃষ্টিপাত হয়। এতে কৃষিকার্যের সুবিধা হয়। এছাড়া শীত ও গ্রীষ্মের তাপের পার্থক্য কম থাকায় এরুণ সমভাবাপর আরামদায়ক জলবায়ুতে শ্রমিকগণ কৃষিক্ষেত্রে এবং শিল্পকারখানায় অধিক সময় কাজ করতে পারে। উষ্ণ উপসাগরীয় স্রোতের প্রভাবে আটলান্টিকের উভয় উপকূলের বন্দরগুলো বারমাস বরফযুক্ত থাকে। এ স্রোতের পানিতে হিমশৈল না থাকায় মধ্যে বারমাস জাহাজ চলাচল করে। পৃথিবীর মধ্যে এত বেশি পণ্যবাহী জাহাজ অন্যকোনো সমুদ্রপথে চলাচল করে না। এ স্রোতের অনুকূলে পণ্যবাহী জাহাজগুলো কম সময়ে গন্তব্যস্থলে পৌঁছতে পারে। সুতরাং বলা যায়, উত্তর আমেরিকার পূর্বাংশ এবং পশ্চিম ইউরোপের দেশগুলোর কৃষি, শিল্প, ব্যবসা বাণিজ্য, পরিবহন ও যোগাযোগ ব্যবস্থা ইত্যাদিতে এ স্রোতের ব্যাপক গুরুত্ব রয়েছে।"
        },
        {
          "label": "ঘ",
          "question": "উদ্দীপকে 'ক' ও 'খ' চিহ্নিত স্রোত দুটির মধ্যে যে সাদৃশ্য রয়েছে তা বিশ্লেষণ করো।",
          "explanation": "উদ্দীপকে 'ক' দক্ষিণ নিরক্ষীয় স্রোত এবং 'খ' উত্তর নিরক্ষীয় যোত নির্দেশ করে। এ দুটি স্রোত দুটি বিপরীত গোলার্ধে অবস্থিত হলেও স্রোত দুটির মধ্যে সাদৃশ্য বিদ্যমান রয়েছে। বেঙ্গুয়েলা স্রোত যখন নিরক্ষরেখার দক্ষিণ দিয়ে সোজা পশ্চিমে অগ্রসর হয় তখন তা দক্ষিণ নিরক্ষীয় স্রোত নামে অভিহিত হয়। এ স্রোত দক্ষিণ আমেরিকার পূর্ব উপকূলে ব্রাজিলের সেন্টরক অন্তরীপে বাধা পেয়ে দুটি শাখায় বিভক্ত হয়। এটি দক্ষিণ আটলান্টিক মহাসাগরের একটি উষ্ণ স্রোত। অপরদিকে ক্যানরি স্রোত উত্তর-পূর্ব অয়ন বায়ুর প্রভাবে দক্ষিণ- পশ্চিম দিকে বেঁকে নিরক্ষরেখার উত্তর দিয়ে সোজা পশ্চিম দিকে প্রবাহিত হয়। এই উষ্ণ স্রোতটি উত্তর নিরক্ষীয় স্রোত নামে পরিচিত। এটি পশ্চিমে ভারতীয় দীপপুঞ্জের নিকট দু'ভাগে বিভক্ত হয়। সুতরাং উপরোক্ত আলোচনা থেকে দেখা যায়, দুটি স্রোতই একই দিকে প্রবাহিত হয় এবং দুটি শাখায় বিভক্ত হয়ে এবং উভয় ঘোতই উষ্ণ প্রকৃতির। আলোচনা থেকে স্পষ্ট, স্রোত দুটির মধ্যে সাদৃশ্য বিদ্যমান।"
        }
      ]
    }
  ]
}