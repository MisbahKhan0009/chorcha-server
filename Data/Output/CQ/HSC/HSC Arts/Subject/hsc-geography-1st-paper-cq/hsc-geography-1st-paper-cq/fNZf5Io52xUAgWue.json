{
  "title": "হলিক্রস কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "খাগড়াছড়ির ঋতু চাকমা গবেষণার কাজে জাপান গিয়েছিল। সেখানকার পার্বত্য অঞ্চলে ঘুরতে গিয়ে সে এমন একটি পর্বত দেখতে পায়, যা শকু আকৃতির। পর্বতটির গঠন তার এলাকার পর্বত থেকে সম্পূর্ণ ভিন্ন।",
      "tag": "HC 24",
      "sub_questions": [
        {
          "label": "ক",
          "question": "কোন মহাদেশে সমভূমির পরিমাণ সবচেয়ে কম?",
          "explanation": "আফ্রিকা মহাদেশে সমভূমির পরিমাণ সবচেয়ে কম।"
        },
        {
          "label": "খ",
          "question": "তির্যক মালভূমি কীভাবে গঠিত হয়?",
          "explanation": "মালভূমির ধরনগুলোর মধ্যে তির্যক মালভূমি বিশেষ বৈশিষ্ট্যময়। ভূআলোড়নের ফলে সৃষ্ট মালভূমি যখন এক পাশে কাত হয়ে থাকে তাকে তির্যক মালভূমি বলে। তির্যক মালভূমির এক পাশ হেলে থাকে। অপর পাশ উঁচু ও খাড়া ঢালবিশিষ্ট হয়। যেমন: স্পেনের মেসেটা মালভূমি।"
        },
        {
          "label": "গ",
          "question": "উদ্দীপকে ইঙ্গিতকৃত দুটি স্থানে পর্বতদ্বয়ের গঠনগত যে পার্থক্য রয়েছে তা ব্যাখ্যা করো।",
          "explanation": "উদ্দীপকে ইঙ্গিতকৃত পর্বত দুটি হলো ভঙ্গিত ও আগ্নেয় শ্রেণির'। পর্বত দুটির মধ্যে গঠনগত সুস্পষ্ট পার্থক্য বিদ্যমান রয়েছে। নিম্নের অনুরূপ: উদ্দীপকের 'ক' এবং 'খ' চিহ্নিত পর্বত হলো যথাক্রমে ভঙ্গিল পর্বত এবং আগ্নেয় বা সঞ্চয়জাত পর্বত। ভূপৃষ্ঠের অতি উচ্চ, সুবিস্তৃত এবং খাড়া ঢালবিশিষ্ট শিলাস্তূপকে পর্বত • বলে। পর্বত নানা প্রকারে গঠিত হয়। তবে উৎপত্তির কারণ ও গঠন অনুসারে পর্বতকে কয়েকটি ভাগে ভাগ করা হয়েছে। নিচে ভঙ্গিল পর্বত ও আগ্নেয় বা সঞ্চয়জাত পর্বতের পার্থক্য বিশ্লেষণ করা হলো: ভঙ্গিল পর্বত আগ্নেয় বা সঞ্চয়জাত পর্বত i. বিস্তৃত অঞ্চল জুড়ে শিলায় ঢেউ-এর মতো ভাঁজ পড়ে যে পর্বতের সৃষ্টি হয় তাকে ভঙ্গিল পর্বত বলে। ii. ভাঁজ ভঙ্গিল পর্বতের প্রধান বৈশিষ্ট্য। এ পর্বতে অনেক শৃঙ্খ থাকে। iii. এ পর্বতের শিলাস্তরের মাঝে আগ্নেয় ও রূপান্তরিত শিলা দেখা যায়। iv. পৃথিবীর দীর্ঘ ও উচ্চতম পর্বতগুলো এ শ্রেণির। v. এশিয়ার হিমালয়, দক্ষিণ আমেরিকার আন্দিজ, ইউরোপের আল্পস এ পর্বত শ্রেণীর উদাহরণ। i. আগ্নেয়গিরির লাভা সঞ্চিত হয়ে এ প্রকার পর্বত গঠিত হয় বলে একে আগ্নেয় বা সঞ্চয়জাত পর্বত বলা হয়। ii. এ পর্বতের আকৃতি সাধারণত শঙ্কু বা মোচার (conical) মতো হয়। iii. সঞ্চয়জাত পর্বতগুলোতে লাভা স্তরের মাঝে প্রস্তর খন্ড ও ছাই দেখতে পাওয়া যায়। iv. এ 'পর্বতের উচ্চতা ও ঢাল মাঝারি ধরনের হয়ে থাকে। v. জাপানের ফুজিয়ামা, ইতালির ভিসুভিয়াস এ পর্বতের উদাহরণ।"
        },
        {
          "label": "ঘ",
          "question": "ঋজু চাকমার নিজ এলাকার ভূপ্রকৃতি বিশ্লেষণ করো।",
          "explanation": "নিম্নের অনুরূপ: উদ্দীপকে চিহ্নিত 'খ' অঞ্চলের ভূপ্রকৃতি হলো টারশিয়ারি যুগে গঠিত বাংলাদেশের দক্ষিণ-পূর্বাঞ্চলের পাহাড়সমূহ। এর ভূপ্রকৃতি আলাদা বৈশিষ্ট্যসম্পন্ন। রাঙামাটি, খাগড়াছড়ি, বান্দরবান ও চট্টগ্রাম জেলার অংশবিশেষে অবস্থিত পাহাড়সমূহ নিয়ে এ অঞ্চল গঠিত। এ পাহাড়গুলো বেলে পাথর, স্লেট জাতীয় প্রস্তর এবং কর্দমের সংমিশ্রণে গঠিত। এ অঞ্চলে পাহাড়ের মাঝে মাঝে বহু সংকীর্ণ উপত্যকা বিদ্যমান, যার মধ্য দিয়ে পার্বত্য নদীগুলো প্রবাহিত হয়ে বঙ্গোপসাগরে পড়েছে। কর্ণফুলী, সাঙ্গু, মাতামুহুরী, হালদা, কাসালং, নাফ প্রভৃতি উল্লেখযোগ্য নদী। এখানকার পাহাড়গুলোর গড় উচ্চতা ৬০০ মিটার। কিন্তু পশ্চিম দিক থেকে পূর্ব দিকের পাহাড়গুলোর উচ্চতা ক্রমশ বেশি। তাজিনডং বাংলাদেশের সর্বোচ্চ পাহাড় চূড়া, এর উচ্চতা ১,২৩১ মিটার; ডামলং ১,০১০ মিটার। অসংখ্য চিরসবুজ ছোটবড় বৃক্ষরাজি দ্বারা এসব পাহাড় আবৃত, যা বাংলাদেশকে প্রাকৃতিক সৌন্দর্যে বৈশিষ্ট্যমণ্ডিত করেছে।"
        }
      ]
    },
    {
      "number": "2",
      "uddipok": "মামুন সাহেব খবরের কাগজ পড়ে জানতে পারেন যে, হঠাৎ তীব্র কম্পনে তুরস্কের একটি অংশ ধ্বংসস্তূপে পরিণত হয়েছে। এতে প্রচুর অবকাঠামোগত ক্ষতিতো হয়েছেই, এর সাথে সাথে জানমালেরও ক্ষতি হয়েছে। পরের দিন মামুন সাহেবের ছোট ভাই হাওয়াই দ্বীপ থেকে তাকে জানালো, তাদের বসবাসকৃত দ্বীপের একটি অংশের ফাটল দিয়ে ভূঅভ্যন্তরের গলিত পদার্থ বের হচ্ছে।",
      "tag": "HC 24",
      "sub_questions": [
        {
          "label": "ক",
          "question": "গিরিজনি আলোড়ন কী?",
          "explanation": "যে আলোড়নের ফলে পর্বতের সৃষ্টি হয় তাকে গিরিজনি আলোড়ন বলে। এশিয়ার হিমালয়, ইউরোপের আল্পস ইত্যাদি এরূপ আলোড়নের ফলেই সৃষ্ট।"
        },
        {
          "label": "খ",
          "question": "বিচূর্ণীভবন ও নগ্নীভবনের মধ্যে পার্থক্য লেখো।",
          "explanation": "নগ্নীভবন প্রক্রিয়ার একটি অংশ হিসেবে বিচূর্ণীভবন ও নগ্নীভবনে সুস্পষ্ট পার্থক্য রয়েছে। শিলারাশির চূর্ণবিচূর্ণ ও বিশ্লিষ্ট হওয়ার প্রক্রিয়াকে বিচূর্ণীভবন বলে। বিচূর্ণীভবনের ফলে ভূত্বকের উপরিস্তরের শিলা ভেঙেচুরে শিথিল হয়ে পড়ে, কিন্তু অপসারিত হয় না। অন্যদিকে, বিচূর্ণীভবনের সময় শিলা চূর্ণবিচূর্ণ ও বিশ্লিষ্ট হয় এবং পরে ক্ষয়ীভবনের দ্বারা এ শিলা অপসারিত হলে নিচের শিলারাশি নগ্ন হয়ে পড়ে। এরূপ কার্যকে বলা হয় নগ্নীভবন। বিচূর্ণীভবন ও ক্ষয়ীভবনের মিলিত কাজই নগ্নীভবন।"
        },
        {
          "label": "গ",
          "question": "তুরস্কে ঘটে যাওয়া ঘটনাটির কারণ ব্যাখ্যা করো।",
          "explanation": "উদ্দীপকের তুরস্কে ঘটে যাওয়া ঘটনাটি ভূমিকম্প। নিম্নের অনুরূপ: উদ্দীপকের ঘটনা-১ হলো ভূমিকম্প। ভূমিকম্প সংঘটিত হওয়ার প্রধান কারণগুলো হলো- i. পৃথিবীর উপরিভাগের প্লেটসমূহের সঞ্চালন। ii. অগ্ন্যুৎপাতের ফলে প্লেটসমূহের উপর সৃষ্ট কম্পন। এছাড়া কিছু অপ্রধান কারণ রয়েছে। যথা- i. শিলার চ্যুতি: শিলা চ্যুতি বা ফাটল বরাবর আকস্মিক ভূআলোড়ন হলে ভূমিকম্প হয়। ii. আগ্নেয়গিরির অগ্ন্যুৎপাত: আগ্নেয়গিরির লাড়া প্রচণ্ড শক্তিতে ভূঅভ্যন্তর থেকে বের হয়ে আসার সময় পার্শ্ববর্তী স্থানে ভূমিকম্পের সৃষ্টি হয়। iii. তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়। ফলে ভূমিকম্পন অনুভূত হয়। iv. ভূপাত: হঠাৎ কোনো কারণে পাহাড় বা পর্বত থেকে বিশাল শিলাখন্ড ভূত্বকের উপর ধ্বসে পড়ে ভূমিকম্প হয়। ঘ. ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হলে তা ভূত্বকের নিম্নভাগে ধাক্কা দিলে ভূমিকম্পের সৃষ্টি হয়। vi. ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস, হলে তার প্রভাবে ভূমিকম্প হয়।। vii. হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে ভূমিকম্প হয়। viii. পার্বত্য অঞ্চলের বনভূমি ধ্বংস ও পাহাড় কাটা: পাহাড় কাটার ফলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "মামুন সাহেবের ভাইয়ের দেখা ঘটনাটির প্রভাব বিশ্লেষণ করো।",
          "explanation": "মানুম সাহেবের ভাইয়ের দেখা ঘটনাটি আগ্নেয়গিরির অগ্ন্যুৎপাত। নিম্নের অনুরূপ: উদ্দীপকের ঘটনা-২ হলো আগ্নেয়গিরির অগ্ন্যুৎপাত। আগ্নেয়গিরি হতে নির্গত লাভা ভস্ম, কর্দম প্রভৃতি প্রবলবেগে ঊর্ধ্বে ওঠে চারদিকে বহুদূর গিয়ে পড়ে এবং পার্শ্ববর্তী গ্রাম, নগর, শস্যক্ষেত্র প্রভৃতি ধ্বংস হয়। ১৮৭৯ সালে ইতালির ভিসুভিয়াস আগ্নেয়গিরির অগ্ন্যুৎপাতের ফলে হারকিউলেনিয়াম ও পম্পেই (Pompei) নামক দুটি নগর উত্তপ্ত লাভা ও ভস্মরাশির মধ্যে ডুবে গিয়েছিল। ক্রাকাতোয়ার অগ্ন্যুৎপাতেও ৩৫০টি গ্রামসহ প্রায় হাজার লোকের জীবনহানি ঘটে। ১৯৮৬ সালে মেক্সিকোর আগ্নেয়গিরির অগ্ন্যুৎপাত ও লাভার ফলে কয়েক হাজার লোকের প্রাণহানি ঘটে। অগ্ন্যুৎপাতের এই মারাত্মক প্রভাব মানবজীবনে ধ্বংসকারী। কিন্তু এর কিছু সুফলও রয়েছে। যেমন- i. অগ্ন্যুৎপাতের ফলে ভূগর্ভস্থ লাভা ভূপৃষ্ঠে সঞ্চিত হয়ে মালভূমি, সমভূমি, দ্বীপ ও পর্বতের সৃষ্টি করে। ii. মৃত আগ্নেয়গিরির জ্বালামুখে পানি সঞ্চিত হয়ে হ্রদ এবং অগ্ন্যুৎপাতের ফলে সংলগ্ন এলাকা ধসে গহ্বরের সৃষ্টি হয়। এগুলো সুন্দর পর্যটন স্থান। iii. উৎক্ষিপ্ত লাভা ও ভস্ম জমির উর্বরতা শক্তিকে বাড়িয়ে দেয়। iv. অগ্ন্যুৎপাতের ফলে ভূঅভ্যন্তরস্থ বহু খনিজ পদার্থ ভূপৃষ্ঠে নিক্ষিপ্ত হয়। V. লাভা স্তূপের নিচে অনেক প্রাচীন সভ্যতার নিদর্শন পাওয়া যায়। vi. আগ্নেয়গিরির উত্তপ্ত ঝর্ণার পানি ঘরবাড়ি গরম রাখার কাজে নিউজিল্যান্ড ও আইসল্যান্ডে ব্যবহৃত হয়। vii. ভূতাপীয় শক্তির উৎস ম্যাগমা বিদ্যুৎশক্তি উৎপাদনের কাজে ব্যবহার করা হয়। সুতরাং দেখা যাচ্ছে, অগ্ন্যুৎপাতের কিছু সুফল থাকলেও আগ্নেয়গিরির অগ্ন্যুৎপাতের ফলে ব্যাপক ক্ষয়ক্ষতি সাধিত হয়; লোকালয় ধ্বংস হয়, অর্থনীতি চরম ক্ষতিগ্রস্ত হয়।"
        }
      ]
    },
    {
      "number": "3",
      "uddipok": "মি. চৌধুরী পঁচিশ বছর ঢাকা শহরে বসবাসের পর গ্রামে ফিরে যেতে বাধ্য হন। কারণ সে শহরে কলকারখানা হতে নির্গত গ্যাস, গাড়ির কালো ধোঁয়া ইত্যাদির ফলে সৃষ্ট দূষণে শ্বাসনালীর প্রদাহজনিত অসুখে ভুগছেন।",
      "tag": "HC 24",
      "sub_questions": [
        {
          "label": "ক",
          "question": "রঞ্জক পদার্থ কী?",
          "explanation": "বস্তুকে রঙিন করার জন্য যেসব পদার্থ ব্যবহৃত হয় সেগুলোই রঞ্জক পদার্থ।"
        },
        {
          "label": "খ",
          "question": "থার্মোস্ফিয়ার কীভাবে আমাদের বেতার তরজা শুনতে সাহায্য করে?",
          "explanation": "থার্মোস্ফিয়ার আমাদের বেতার তরঙ্গ শুনতে সাহায্য করে। থামোস্ফিয়ার স্তরটি অতিরিক্ত তাপে অসংখ্য বিদ্যুতযুক্ত কণা বা আয়ন ও ইলেকট্রনে পরিপূর্ণ থাকে। তাই এ স্তরকে আয়নোস্ফিয়ারও বলা হয়। এখানে পজিটিভ ও নেগেটিভ দু'ধরনের আয়নের প্রাচুর্য ঘটে। এর ফলে বেতার তরঙ্গ আয়নোস্ফিয়ারে প্রতিফলিত হয়ে পুনরায় ভূপৃষ্ঠে ফিরে আসে। ফলে মানুষ নির্বিঘ্নে রেডিও শুনতে পায়।"
        },
        {
          "label": "গ",
          "question": "মানবদেহের ওপর উদ্দীপকে উল্লিখিত দূষণের প্রভাব ব্যাখ্যা করো।",
          "explanation": "নিম্নের অনুরূপ: জীবনধারণ ও বেঁচে থাকার জন্য সবচেয়ে প্রয়োজনীয় উপাদান বায়ু। কিন্তু তা দূষিত হলে আমাদের জীবনের জন্য হুমকি হয়ে দাঁড়ায়। উদ্দীপকে নজীব বায়ু দূষণের কারণে অস্বস্তির মধ্যে পড়ে। বায়ুদূষণের ফলে বিভিন্ন দূষক পদার্থ মানুষের শরীরে প্রবেশ করে। এতে মানুষের রোগ প্রতিরোধ ক্ষমতা কমে যায় এবং মানুষ অসুস্থ হয়ে পড়ে। যথা- i. যানবাহন থেকে নির্গত নানা ধরনের গ্যাসীয় পদার্থের মধ্যে কার্বন ডাইঅক্সাইড (CO₂) উল্লেখযোগ্য। এ গ্যাস মানুষের শরীরে প্রবেশ করলে রক্তের অক্সিজেন সঞ্চালন ক্ষমতা হ্রাস পায়। ii. জ্বালানি তেল ও কয়লা দহনের দরুন সালফার ডাই অক্সাইড (SO₂) উৎপন্ন হয়। এতে শ্বাসকষ্ট, মাথা ধরা, বমি বমি ভাব হয়। iii. রাসায়নিক ও পেট্রোক্যামিকেল কারখানায় যেমন: ইনসুলেটর কারখানা থেকে উৎপন্ন হাইড্রোজেন সালফাইড (HS) গ্যাস চোখ ও গলার ক্ষতি করে। iv. তাপবিদ্যুৎ কেন্দ্রের নির্গত সূক্ষ্ম ধূলিকণা ক্যান্সার রোগ সৃষ্টি করে। V. বিস্ফোরক দ্রব্য, রঙ, সার প্রভৃতি উৎপাদনের সময় যে অ্যামোনিয়া (NH3) নির্গত হয়, তা মানুষের শ্বাসনালীর ক্ষতি করে। সুতরাং বলা যায় যে, বায়ু দূষণ মানবস্বাস্থ্যের জন্য হুমকিস্বরূপ। এজন্য বায়ুদূষণ রোধে আমাদের সচেতন হতে হবে।"
        },
        {
          "label": "ঘ",
          "question": "তোমার পাঠ্য পুস্তকের আলোকে উক্ত দূষণ প্রতিরোধে করণীয় পদক্ষেপসমূহ বিশ্লেষণ করো।",
          "explanation": "বায়ুদূষণ রোধে কার্যকর পদক্ষেপ গ্রহণ করতে হবে। নিম্নের অনুরূপ: বায়ুদূষণ রোধে কার্যকর পদক্ষেপ গ্রহণ করতে হবে। এজন্য করণীয় কিছু বিষয় হলো- i. জীবাশ্ম জাতীয় জ্বালানি যেমন- কয়লা, কাঠ ইত্যাদির ব্যবহার হ্রাস করা; ii. বৃক্ষ নিধন বন্ধ এবং ব্যাপকভাবে বন সৃষ্টি করা; iii. তাপবিদ্যুৎ শক্তির ব্যবহার কমিয়ে জলবিদ্যুৎ শক্তির ব্যবহারে প্রাধান্য দেয়া; iv. যানবাহনে সীসা মুক্ত জ্বালানি ব্যবহার করা; V. জৈব বর্জ্য বেশি জমতে না দেয়া; vi. কীটনাশকের ব্যবহার নিয়ন্ত্রণে আনা; vii. যানবাহনে CNG (Compressed Natural Gas) ব‍্যবহার বৃদ্ধি করা; viii. ইটের ভাটায় কাঠের ব্যবহার বন্ধ করা; ix. কলকারখানায় ও ইটের ভাটায় চিমনি অনেক উঁচু করে দেয়া; Χ. কলকারখানা থেকে নির্গত বর্জ্য ও বিষাক্ত গ্যাস নির্গমন নিয়ন্ত্রণ করা; xi. জনবসতি এলাকায় শিল্প-কারখানা স্থাপন বন্ধ করা; xii. পারমাণবিক বিস্ফোরণ, এর পরীক্ষা-নিরীক্ষা কঠোরভাবে নিয়ন্ত্রণ করা; এবং xiii. বায়ু দূষণের প্রভাব বা কুফল সম্পর্কে জনসাধারণকে সচেতন করা। আমি মনে করি সুতরাং, উপরিউক্ত পদক্ষেপগুলো গ্রহণ করা গেলে বায়ুদূষণ অনেকখানি রোধ করা যাবে।"
        }
      ]
    },
    {
      "number": "4",
      "uddipok": "X' হচ্ছে বায়ুমণ্ডলীয় উপাদানের দৈনিক অবস্থা এবং 'Y' হচ্ছে বায়ুমণ্ডলীয় উপাদানের দীর্ঘদিনের গড় অবস্থা। আবার 'Y' এর বেশ কিছু নিয়ন্ত্রণকারী নিয়ামক রয়েছে, যাদের প্রভাবে বিভিন্ন স্থানের 'Y' বিভিন্ন ধরনের হয়।",
      "tag": "HC 24",
      "sub_questions": [
        {
          "label": "ক",
          "question": "টর্নেডো কী?",
          "explanation": "লঘু বা নিম্নচাপ কেন্দ্র থেকে উষ্ণ বায়ু উপরে উঠে গেলে ঐ শূন্য জায়গা পূরণের জন্য শীতল বায়ু প্রচণ্ড বেগে ধাবিত হয়, এটিই টর্নেডো।"
        },
        {
          "label": "খ",
          "question": "বায়ুপ্রবাহের কারণ ব্যাখ্যা করো।",
          "explanation": "বায়ুর তাপ ও চাপের পার্থক্যই বায়ুপ্রবাহ সৃষ্টির কারণ। নিম্নচাপ অঞ্চলের বায়ু সর্বদাই উষ্ণ ও লঘু হয়ে উপরে উঠে যায়। আর উচ্চচাপ অঞ্চলে শীতল ও ভারি বায়ু শূন্যস্থান পূরণার্থে সেদিকে ধাবিত হয়। ভূপৃষ্ঠে বায়ুর চাপের সমতা রক্ষার্থে তখন আশপাশের উচ্চচাপ হতে নিম্নচাপ অঞ্চলের দিকে বায়ু'প্রবাহিত হতে থাকে। আবার উষ্ণতার তারতম্যের জন্য বায়ুচাপে তারতম্য সৃষ্টি হয় এবং তার ফলে বায়ুপ্রবাহের সৃষ্টি হয়।"
        },
        {
          "label": "গ",
          "question": "উদ্দীপকের 'X' ও 'Y' এর মধ্যে যে পার্থক্য রয়েছে তা ব্যাখ্যা করো।",
          "explanation": "উদ্দীপকে 'X' ও 'Y' যথাক্রমে আবহাওয়া ও জলবায়ুকে নির্দেশ করে। এদের মধ্যে সুস্পষ্ট পার্থক্য রয়েছে। আবহাওয়া ও জলবায়ুর পার্থক্য- আবহাওয়া জলবায়ু ১. কোনো স্থানের বায়ুমণ্ডলের স্বল্পকালীন অবস্থাকে আবহাওয়া বলে। ২. আবহাওয়ার উপাদানগুলো হলো কোনো স্থানের কোন সময়ের বাতাসের উষ্ণতা, চাপ, আর্দ্রতা, মেঘের অবস্থিতি, বৃষ্টিপাতের অবস্থা প্রভৃতি। ৩. এটা একটি ক্ষুদ্র এলাকার বায়ুমণ্ডলের ক্ষণস্থায়ী অবস্থা। ৪. আবহাওয়া অল্প সময়ের মধ্যে পরিবর্তিত হয়। অর্থাৎ এটা নিয়ত পরিবর্তনশীল। ৫. প্রতি ঘণ্টা বা প্রতি দিনের আবহাওয়া পর্যালোচনা করে আবহাওয়ার গড় বের করা হয়। ১. কোনো স্থানের আবহাওয়ার দীর্ঘদিনের গড় অবস্থাকে জলবায়ু বলে। ২. জলবায়ুর উপাদানগুলো, হলো কোনো স্থানের দীর্ঘ সময়ের বাতাসের উত্তাপ, চাপ, আর্দ্রতা, ঋতুভেদে বৃষ্টিপাতের পরিমাণ প্রভৃতির গড় অবস্থা। ৩. এটা একটি দীর্ঘ এলাকা অর্থাৎ কোনো দেশ বা মহাদেশের বায়ুমণ্ডলের দীর্ঘস্থায়ী অবস্থা। ৪. এটি নিয়ত পরিবর্তনশীল নয়। ৫. কমপক্ষে ৩০ থেকে ৪০ বছরের আবহাওয়া গড় অবস্থাই জলবায়ু।"
        },
        {
          "label": "ঘ",
          "question": "পৃথিবীর বিভিন্ন স্থানের 'Y' এর ভিন্নতার জন্য নিয়ন্ত্রণকারী নিয়ামক দায়ী- বিশ্লেষণ করো।",
          "explanation": "জলবায়ু পরিবর্তনে 'Y' নিয়ামকসমূহ তথা নিয়ন্ত্রণকারী নিয়ামকসমূহ বিভিন্ন স্থানে জলবায়ুর তারতম্য সৃষ্টি করে। নিম্নে তা বিশ্লেষণ করা হলো- i. অক্ষাংশ: সাধারণত অক্ষাংশভেদে সূর্যকিরণের মাত্রা বিভিন্ন রকম হয়। যেমন- নিরক্ষরেখার উপর সূর্য সারাবছর লম্বভাবে কিরণ দেয়। আর এ রেখা থেকে যতই উত্তরে বা দক্ষিণে যাওয়া যায়, সূর্যকিরণ ততই তির্যকভাবে পড়তে থাকে। এর ফলে নিরক্ষরেখা থেকে উত্তর ও দক্ষিণ উভয় মেরুর দিকে তাপমাত্রা ক্রমশ কমতে থাকে। এবং অপেক্ষাকৃত শীতল জলবায়ু অঞ্চল দৃষ্ট হয়। ii. উচ্চতা: উচ্চতা কোন অঞ্চলের জলবায়ুর নিয়ামক হিসেবে কাজ করে। ভূপৃষ্ঠ থেকে যত ঊর্ধ্বে যাওয়া যায়, বায়ুর তাপমাত্রা তত কমতে থাকে (ট্রপোস্ফিয়ারের মধ্যে)। ভূপৃষ্ঠ সংলগ্ন বায়ুমণ্ডলে ভেসে বেড়ানো ধূলিকণা, জলকণা, লবণকণা প্রভৃতি তাপ শোষণ করে। এসব কারণে নিচের স্তরের বায়ু ওপরের স্তর অপেক্ষা অধিক উষ্ণ থাকে। গাঙ্গেয় সমভূমিতে ৭৮০ মি. উচ্চতায় নতুন দিল্লির জুন মাসের গড় উষ্ণতা ৩৩.৩০°সে. কিন্তু নিকটবর্তী অধিক উচ্চতায় অবস্থিত সিমলায় ঐ মাসের গড় উত্তাপ ১৯.৫° সে.। এভাবেই পার্বত্য অঞ্চলের জলবায়ু অপেক্ষাকৃত শীতল। iii. সমুদ্রস্রোত: শীতল বা উষ্ণ সমুদ্রস্রোতের প্রভাবে উপকূল সংলগ্ন এলাকার বায়ু ঠান্ডা বা উষ্ণ হয়। যেমন- উপসাগরীয় স্রোতের প্রভাবে যুক্তরাষ্ট্রের পূর্ব উপকূলবর্তী এলাকার উষ্ণতা বৃদ্ধি পায়। iv. বনভূমির অবস্থান: গাছপালা থেকে প্রস্বেদন ও বাষ্পীভবনের সাহায্যে বায়ু জলীয়বাষ্পপূর্ণ এবং ঘনীভূত হয়ে বৃষ্টিপাত ঘটায়। যেমন- সুন্দরবনের প্রভাবে দেশের দক্ষিণ-পশ্চিমাঞ্চলে বৃষ্টিপাত ঘটে। তাছাড়া এ বনভূমি ঝড়-তুফান, সাইক্লোনের গতিপথে বাধা দিয়ে এর শক্তি কমিয়ে দেয়। ফলে দেশের অভ্যন্তরের জলবায়ু সারাবছর শান্ত থাকে।"
        }
      ]
    },
    {
      "number": "5",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "ভূমিধস কী?",
          "explanation": "পৃথিবীর কেন্দ্রমুখী আকর্ষণের কারণে অপেক্ষাকৃত শুকনো ভূখন্ড, শিলা বা উভয়ের প্রত্যক্ষভাবে নিম্নমুখী অবনমন বা পতনই ভূমিধস।"
        },
        {
          "label": "খ",
          "question": "প্রস্তর চাই বিচ্ছিন্নকরণ বলতে কী বোঝায়? ব্যাখ্যা করো।",
          "explanation": "দিনের বেলায় সূর্যতাপে শিলারাশির উপরের স্তর নিচের স্তর অপেক্ষা অধিক উত্তপ্ত হয়। ফলে শিলার মধ্যে পীড়নের (stress) সৃষ্টি হয়। এ পীড়ন একটি নির্দিষ্ট সীমারেখা অতিক্রম করলে শিলার মধ্যে সমান্তরাল ও উল্লম্ব ফাটলের সৃষ্টি হয় এবং এ ফাটলের স্থান হতে শিলারাশি কোনো এক সময় বিচ্ছিন্ন হয়ে যায়। বিচূর্ণীভবনের এ প্রক্রিয়াকে প্রস্তর চাঁই-এর বিচ্ছিন্নকরণ (block disintegration) বলা হয়। পাললিক শিলা দ্বারা গঠিত অঞ্চলে এ ধরনের বিচুর্ণীভবন দেখা যায়। যেমন- ভারতের মধ্যপ্রদেশ।"
        },
        {
          "label": "গ",
          "question": "চিত্রে 'গ' পর্যায়ে নদীর গতি ব্যাখ্যা করো।",
          "explanation": "চিত্রে 'গ' পর্যায় হলো নদীর শেষ তথা বদ্বীপ পর্যায়। নদীর জীবনচক্রের শেষ পর্যায় হলো নিম্নগতি। এ অবস্থায় স্রোত একেবারে কমে যায়। নদীর নিম্নক্ষয় বন্ধ হলেও পার্শ্বক্ষয় হয় যথেষ্ট পরিমাণে। ফলে নদী উপত্যকা খুব চওড়া ও অগভীর হয়। নিম্নগতিতে স্রোতের বেগ কমে যাওয়ায় পানিবাহিত বালুকণা, কাদা নদীগর্ভে ও মোহনায় সঞ্চিত হয়ে নদীর গতিপথে বাধার সৃষ্টি করে। নদীর গতি বাধা পেয়ে তা দুই দিক দিয়ে চলে যায়। কালক্রমে নদীমুখে পলি সঞ্চিত হয়। ফলে নদীতলে ভূভাগ উঁচু হয়ে মাত্রাহীন গ্রিক ডেল্টা '' কিংবা বাংলা 'ব' এর আকার ধারণ করে ত্রিকোণাকার দ্বীপের সৃষ্টি করে। একে বদ্বীপ (Delta) বলে। বদ্বীপ গঠন ব্যতীত এ অংশে নদীর খাত পরিবর্তন, নদীর অশ্বক্ষুরাকৃতি হ্রদ, প্লাবন সমভূমি প্রভৃতি বিভিন্ন ভূমিরূপ দেখতে পাওয়া যায়।"
        },
        {
          "label": "ঘ",
          "question": "চিত্রে 'ক' পর্যায়ে সৃষ্ট দুইটি ভূমিরূপের গঠন প্রক্রিয়া বিশ্লেষণ করো।",
          "explanation": "চিত্রে 'ক' নদীর ১ম পর্যায়কে নির্দেশ করে। ঊর্ধ্বগতি হলো নদীর প্রথম পর্যায়। পর্বতের যে স্থান থেকে নদীর উৎপত্তি হয়েছে সেখান থেকে সমভূমিতে পৌছানো পর্যন্ত অংশকে নদীর ঊর্ধ্বগতি বলে। উদ্দীপকে নদীর উৎসস্থলে ক্ষয়কাজের ফলে সৃষ্ট দুইটি ভূমিরূপ হলো- i. 'V' আকৃতির উপত্যকা, ii. জলপ্রপাত। 'V' আকৃতির উপত্যকা; নদী প্রাথমিক অবস্থায় প্রবল স্রোতে বড় বড় শিলাখণ্ড বহন করে পাহাড়ের ঢাল বেয়ে নিচের দিকে প্রবাহিত হয়। এ সময় নদীর স্রোত ও বাহিত শিলার ঘর্ষণে নদীগর্ভের শিলার দ্রুত ক্ষয়সাধন ঘটে। পার্বত্য অবস্থায় নদীর পার্শ্বক্ষয় অপেক্ষা উল্লম্ব ক্ষয় অধিক হয় বলে নদীগর্ভ ইংরেজি 'V' অক্ষরের ন্যায় আকৃতি লাভ করে। এ জাতীয় ভূমিরূপকে 'V' আকৃতির উপত্যকা বলে। পার্বত্য চট্টগ্রামের কর্ণফুলি নদীতে এরূপ উপত্যকা দেখা যায়। জলপ্রপাত: পার্বত্য অবস্থায় নদীস্রোত কোনো কঠিন শিলাস্তর থেকে কোমল শিলাস্তরে উপনীত হলে কোমল স্তরটি অধিক ক্ষয়প্রাপ্ত হয়। ফলে কঠিন শিলাস্তরটি কোমল শিলাস্তর অপেক্ষা অধিক উচ্চে অবস্থান করে এবং জলধারা খাড়াভাবে নিচের দিকে পতিত হয়। জলের এরূপ পতনকে জলপ্রপাত বলে। বাংলাদেশের মাধবকুণ্ড জলপ্রপাত এর উদাহরণ।"
        }
      ]
    },
    {
      "number": "6",
      "uddipok": "বাংলাদেশ থেকে জেবা জলবায়ু বিষয়ক একটি সম্মেলনে অংশগ্রহণের জন্য গত ডিসেম্বর মাসে ফ্রান্সে গিয়েছিল। সেখানে সে এক নতুন অভিজ্ঞতার সম্মুখীন হয়। তা হলো, সারাবছর রৌদ্রকরোজ্জ্বল আবহাওয়া, কিন্তু শীতকাল বৃষ্টি বহুল।",
      "tag": "HC 24",
      "sub_questions": [
        {
          "label": "ক",
          "question": "নিয়তবায়ু কাকে বলে?",
          "explanation": "ভূপৃষ্ঠের উচ্চচাপ বলয় হতে নিম্নচাপ বলয়ের দিকে যে বায়ু সারাবছর নিয়মিতভাবে প্রবাহিত হয় তাকে নিয়ত বায়ুপ্রবাহ বলে।"
        },
        {
          "label": "খ",
          "question": "নিরক্ষীয় অঞ্চলে গভীর অরণ্য সৃষ্টি হওয়ার কারণ ব্যাখ্যা করো।",
          "explanation": "যেকোনো অঞ্চলে বৃক্ষ বেড়ে ওঠার জন্য তাপমাত্রা ও বৃষ্টিপাত অতীব প্রয়োজনীয় উপাদান। নিরক্ষীয় জলবায়ু অঞ্চলে সূর্য সারা বছর লম্বভাবে কিরণ দেয় বলে অধিক তাপ থাকে। এই অধিক তাপই জলীয়বাষ্প তৈরির মাধ্যমে সারা বছর অধিক বৃষ্টিপাত ঘটায়। সারা বছর অধিক বৃষ্টিপাত ও তাপের জন্য নিরক্ষীয় অঞ্চলে চিরহরিৎ গভীর অরণ্যের সৃষ্টি হয়েছে।"
        },
        {
          "label": "গ",
          "question": "জেবার গমনকৃত দেশটির জলবায়ুর বৈশিষ্ট্য ব্যাখ্যা করো।",
          "explanation": "উদ্দীপক অনুযায়ী জেবা সম্মেলনে অংশগ্রহণের জন্য ভূমধ্যসাগরীয় জলবায়ু অঞ্চলের একটি দেশ ফ্রান্সে গিয়েছে। নিম্নের অনুরূপ: উদ্দীপক অনুযায়ী তৌকির উচ্চ শিক্ষার জন্যে ভূমধ্যসাগরীয় জলবায়ু অঞ্চলের একটি দেশে গিয়েছে। মহাদেশগুলোর পশ্চিমাংশে ৩৩০ থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখা যায়। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পতুর্গাল, স্পেন, ফ্রান্স, ইতালি, তুরস্ক, সিরিয়া, লেবানন, ইসরাইল, মাল্টা, গ্রিস- এবং বলকান ও অস্ট্রেলিয়ার মারে নদী অববাহিকার দক্ষিণাংশ। ভূমধ্যসাগরীয় জলবায়ু অঞ্চলের অন্যতম বৈশিষ্ট্য হলো মৃদুভাবাপন্ন শীত ও রৌদ্রকরোজ্জল আবহাওয়া। এ অঞ্চলের দেশগুলো নাতিশীতোষ্ণ মণ্ডলে অবস্থিত হওয়ার কারণে তাপের তেমন প্রখরতা অনুভূত হয় না। ভূমধ্যসাগরীয় জলবায়ু অঞ্চলে বৃষ্টিবহুল শীতকাল এবং বৃষ্টিহীন গ্রীষ্মকাল পরিলক্ষিত হয়। এ অঞ্চলে তৃণভূমির পরিমাণ কম হওয়ার কারণে পশুপালন খুব একটা হয় না।"
        },
        {
          "label": "ঘ",
          "question": "জেবার নিজ দেশ ও গমনকৃত দেশটির জলবায়ুর মধ্যকার অমিলগুলো বিশ্লেষণ করো।",
          "explanation": "উদ্দীপকে নিজ দেশে মৌসুমি এবং গমনকৃত দেশে ভূমধ্যসাগরীয় জলবায়ু বিদ্যমান। মূলত বায়ুপ্রবাহের পার্থক্যের কারণে মৌসুমি ও ভূমধ্যসাগরীয় অঞ্চলে জলবায়ুর বৈসাদৃশ্য দেখা যায়। যেমন- i. মৌসুমি জলবায়ু অঞ্চলে গ্রীষ্মকালে দক্ষিণ-পশ্চিম মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। ভূমধ্যসাগরীয় জলবায়ু অঞ্চলে গ্রীষ্মকালে শুষ্ক অয়ন বায়ু এবং শীতকালে আর্দ্র পশ্চিমা বায়ু প্রবাহিত হয়। ii. মৌসুমি জলবায়ুতে গ্রীষ্মকাল বৃষ্টিবহুল এবং শীতকাল বৃষ্টিহীন। অপরদিকে, ভূমধ্যসাগরীয় জলবায়ুতে গ্রীষ্মকাল বৃষ্টিহীন এবং শীতকাল বৃষ্টিবহুল। iii. মৌসুমি জলবায়ুতে বায়ু গ্রীষ্মকালে জল হতে স্থলভাগের দিকে এবং শীতকালে স্থল হতে জলভাগের দিকে প্রবাহিত হয়। অপরদিকে, ভূমধ্যসাগরীয় জলবায়ুতে গ্রীষ্মকালে অয়ন বায়ু স্খল থেকে জলভাগের দিকে এবং শীতকালে পশ্চিমা বায়ু জলভাগ থেকে স্থলভাগের দিকে প্রবাহিত হয়। iv. মৌসুমি জলবায়ুতে গ্রীষ্মকালীন তাপমাত্রা ২৭° সেলসিয়াসের অধিক থাকে। অপরদিকে, ভূমধ্যসাগরীয় জলবায়ুতে গ্রীষ্মকালে তাপমাত্রা অত্যধিক বৃদ্ধি পায়। v. মৌসুমি এবং ভূমধ্যসাগরীয় জলবায়ুতে শীত ও গ্রীষ্মের গড় তাপমাত্রার পার্থক্য যথাক্রমে প্রায় ৫° সে. এবং ১৫° সে.। vi. মৌসুমি এবং ভূমধ্যসাগরীয় অঞ্চলে বার্ষিক গড় বৃষ্টিপাত যথাক্রমে ১২৫-২০০ এবং ২৫-৭৫ সেন্টিমিটার পর্যন্ত হয়।"
        }
      ]
    },
    {
      "number": "7",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "শৈবাল সাগর কোথায় অবস্থিত?",
          "explanation": "শৈবাল সাগর আটলান্টিক মহাসাগরে অবস্থিত।"
        },
        {
          "label": "খ",
          "question": "বায়ুপ্রবাহ কীভাবে সমুদ্রস্রোতকে প্রভাবিত করে? ব্যাখ্যা করো।",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। সমুদ্রের উপর দিয়ে বাধাহীনভাবে নিয়ত বায়ু প্রবাহিত হয়। সমুদ্রের পানি এই বায়ু দ্বারা তাড়িত হয়ে একদিক থেকে অন্যদিকে প্রবাহিত হতে থাকে। নিয়ত বায়ুপ্রবাহের দিক অনুসরণ করে বেশির ভাগ সমুদ্রস্রোত প্রবাহিত হয়। এভাবে বায়ুপ্রবাহ সমুদ্রস্রোতকে প্রভাবিত করে।"
        },
        {
          "label": "গ",
          "question": "চিত্রে 'B' স্রোতটির গতিপথ ব্যাখ্যা করো।",
          "explanation": "চিত্রে 'B' চিহ্নিত স্রোতটি হলো উত্তর ভারত মহাসাগরীয় শীতকালীন মৌসুমি স্রোত। প্রশান্ত মহাসাগরের, উত্তর নিরক্ষীয় স্রোতের একটি শাখা মালয় উপদ্বীপ (মালয়েশিয়া) ও ইন্দোনেশিয়ার সুমাত্রা দ্বীপের মধ্যবর্তী অংশ দিয়ে আন্দামান সাগরে প্রবেশ করে। পরবর্তীতে স্রোতটি বঙ্গোপসাগরে আসলে উত্তর-পূর্ব অয়ন বায়ু (ঐ এলাকায় যা শীতকালীন মৌসুমি বায়ু হিসাবে পরিচিত) দ্বারা প্রভাবিত হয়ে গ্রীষ্মকালীন মৌসুমি স্রোতের বিপরীত পথ বরাবর আরব সাগর ঘুরে সোমালিয়ার দক্ষিণ প্রান্ত পর্যন্ত অগ্রসর হয়। স্রোতটি শীতকালীন মৌসুমি স্রোত অথবা ভারত মহাসাগরীয় উত্তর নিরক্ষীয় স্রোত হিসাবে পরিচিত। প্রকৃতপক্ষে উত্তর নিরক্ষীয় স্রোতই গ্রীষ্মকালে দক্ষিণ-পশ্চিম প্রত্যয়ন বায়ুর দ্বারা প্রভাবিত হয়ে বিপরীতমুখী গতিপ্রাপ্ত হয় এবং দক্ষিণ এশিয়ায় বর্ষাকালের সূচনা করে।"
        },
        {
          "label": "ঘ",
          "question": "চিত্রে 'A' স্রোতটি পশ্চিম ইউরোপের দেশগুলোতে কী ধরনের প্রভাব বিস্তার করে? বিশ্লেষণ করো।",
          "explanation": "চিত্রের 'A' স্রোতটি হলো উষ্ণ উপসাগরীয় স্রোত। এ স্রোতটি পশ্চিম ইউরোপের দেশগুলোতে গুরুত্বপূর্ণ প্রভাব বিস্তার করে থাকে। উষ্ণ উপসাগরীয় স্রোতের ওপর দিয়ে প্রবাহিত উত্তর-পূর্ব আয়ন বায়ুর প্রভাবে উত্তর আমেরিকার পূর্বাংশে এবং পশ্চিমা বায়ুর প্রভাবে পশ্চিম ইউরোপের দেশগুলোতে বৃষ্টিপাত হয়। এতে কৃষিকার্যের সুবিধা হয়। এছাড়া উষ্ণ স্রোতের প্রভাবে শীত ও গ্রীষ্মের তাপের পার্থক্য কম থাকায় এরূপ সমভাবাপন্ন জলবায়ুতে শ্রমিকগণ কৃষিক্ষেত্রে এবং শিল্পকারখানায় অধিক সময় কাজ করতে পারে। উষ্ণ উপসাগরীয় স্রোতের প্রভাবে উভয় অঞ্চলের বন্দরগুলো বার মাস বরফমুক্ত থাকে। এ স্রোতের পানিতে হিমশৈল না থাকায় উভয় অঞ্চলের মধ্যে সারা বছর জাহাজ চলাচল করে। পৃথিবীর মধ্যে এত বেশি পণ্যবাহী জাহাজ অন্য কোনো সমুদ্রপথে চলাচল করতে পারে না। এ স্রোতের অনুকূলে পণ্যবাহী জাহাজগুলো কম সময়ে গন্তব্যস্থলে পৌছতে পারে। সুতরাং বলা যায়, উষ্ণ উপসাগরীয় স্রোতটি অত্যন্ত তাৎপর্যপূর্ণ।"
        }
      ]
    },
    {
      "number": "8",
      "uddipok": "মিতুল কক্সবাজার সমুদ্র তীরে সূর্যোদয় দেখতে গিয়ে লক্ষ করলো, গতকাল বিকালে যে স্থান শুকনো ছিল, এখন সে স্থান পানিতে ডুবে গিয়েছে এবং সমুদ্রের পানি এখনো দ্রুতগতিতে তীরের দিকে ছুটে আসছে। তাই কোস্টগার্ড সবাইকে সমুদ্রতীর থেকে চলে যেতে বলছে।",
      "tag": "HC 24",
      "sub_questions": [
        {
          "label": "ক",
          "question": "ভাটা কী?",
          "explanation": "নদী বা সমুদ্রের পানির নিয়মিত ফুলের উঠার পর আবার নেমে যাওয়াকে ভাটা বলে।"
        },
        {
          "label": "খ",
          "question": "জোয়ারের বান বলতে কী বোঝায়? ব্যাখ্যা করো।",
          "explanation": "প্রবল জোয়ারের প্রভাবে উপকূলবর্তী নদীতে জোয়ারের বান দেখা যায়। সমুদ্রে প্রবল জোয়ারের পানি মহীসোপানের অগভীর অংশে ও দ্বীপে প্রতিহত হলে জোয়ারের তরঙ্গের চূড়া ভেঙ্গে পড়ে। এ প্রবাহ কোনো কোনো নদীর (যেমন- ভারতের পশ্চিমবঙ্গের হুগলি) মোহনা দিয়ে খুব প্রবল বেগে স্থলভাগের মধ্যে প্রবেশ করে। এরূপ অবস্থাই হলো জোয়ারের বান। অমাবস্যা ও পূর্ণিমা তিথিতে নদীতে প্রবল জোয়ারের সময় বান ডাকার ফলে অনেক সময় নৌকা, লঞ্চ প্রভৃতি ডুবে যায়। এতে নদীর পার্শ্ববর্তী এলাকায় জানমালের ক্ষতি হতে পারে।"
        },
        {
          "label": "গ",
          "question": "উদ্দীপকে উল্লিখিত পানির অতিরিক্ত বৃদ্ধির কারণ ব্যাখ্যা করো।",
          "explanation": "নিম্নের অনুরূপ: উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব: মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাঁদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূয একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তি: পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে। অপরদিকে, পৃথিবীর মোট পানিরাশির পরিমাণ সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উপকূলীয় অঞ্চলে উদ্দীপকে ইঙ্গিতকৃত ঘটনাটির প্রভাব বিশ্লেষণ করো।",
          "explanation": "নিম্নের অনুরূপ: উদ্দীপকে উল্লিখিত ঘটনা-২ জোয়ার-ভাটা। বাংলাদেশের উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। V. জোয়ারের পানি সেচে সহায়তা করে। যেমন: অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}