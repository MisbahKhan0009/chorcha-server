{
  "title": "ইস্পাহানী ক্যান্টনমেন্ট কলেজ, কুমিল্লা ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "ভূ-অভ্যন্তরীন স্তর বৈশিষ্ট্য ক সবচেয়ে উপরের স্তর। খ গঠনকারী উপাদানগুলো অর্ধতরল ও চটচটে অবস্থায় রয়েছে। গ কঠিন ও ভারি পদার্থ দ্বারা গঠিত।",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "আশেপাশের ভূমিরূপ অপেক্ষা অতি উচ্চ, সুবিস্তৃত এবং খাড়া ঢালবিশিষ্ট শিলাস্তূপকে পর্বত বলে।"
        },
        {
          "label": "খ",
          "question": "",
          "explanation": "মালভূমি প্রধানত ভূ-আন্দোলন ও পাত সঞ্চালন, ভূপৃষ্ঠের ক্ষয়সাধন এবং ভূপৃষ্ঠে লাভা প্রবাহ দ্বারা গঠিত হতে পারে। ভূত্বক কয়েকটি পাতে বিভক্ত। পাতগুলো ভূত্বকের নিম্নস্থিত তরল শিলার উপর ভাসমান। ভূগর্ভ হতে উঠে আসা তাপপ্রবাহে এ পাতগুলো মাঝে মাঝে গতিশীল হয়ে পড়ে। সঞ্চারণশীল সামুদ্রিক পাতের ধাক্কায় মহাদেশীয় পাতগুলো উত্থিত হয়ে মালভূমি গঠন করে। এছাড়া প্রাচীন ভঙ্গিল পর্বতগুলো ক্ষয়সাধন হয়ে মালভূমি গঠন করে। আবার ভূঅভ্যন্তরের লাভা ভূপৃষ্ঠের কোনো ফাটল বা ছিদ্রপথে উপরে এসে ছিদ্রপথের চারদিকে জমা হয়ে মালভূমিতে পরিণত হয়।"
        },
        {
          "label": "গ",
          "question": "",
          "explanation": "ছকের 'ক' চিহ্নিত স্তরটি হলো অশ্মমণ্ডল। এটি ভূঅভ্যন্তরের সবচেয়ে উপরের স্তর। এ স্তরের বৈশিষ্ট্য ব্যাখ্যা করা হলো- অশ্মমণ্ডল হলো ভূঅভ্যন্তরের ১ম স্তর। এর গভীরতা মহাদেশীয় অঞ্চলের নিচে সবচেয়ে বেশি এবং মহাসাগরের নিচে সবচেয়ে কম। বিভিন্ন উপাদানে এ স্তর গঠিত তাদের মধ্যে অক্সিজেন, সিলিকন, অ্যালুমিনিয়াম, লৌহ, ক্যালসিয়াম, সোডিয়াম, পটাসিয়াম প্রভৃতি উল্লেখযোগ্য। অশ্মমন্ডলের উপরিভাগকে ভূত্বক এবং নিম্নভাগকে। ভূত্বকের নিম্নাংশ হিসেবে ভাগ করা হয়। উপরিভাগ হলো কঠিন বহিরাবরণ। সুতরাং বলা যায় যে, ভূঅভ্যন্তরের উপরের স্তর অর্থাৎ অশ্মমণ্ডলই ভূঅভ্যন্তরে যাওয়ার সোপান।"
        },
        {
          "label": "ঘ",
          "question": "",
          "explanation": "ছকের 'খ' দ্বারা গুরুমণ্ডল এবং 'গ' দ্বারা কেন্দ্রমন্ডলকে বোঝানো হয়েছে। নিম্নে স্তর দুটির তুলনামূলক বিশ্লেষণ করা হলো: গুরুমণ্ডল হলো ভূঅভ্যন্তরের দ্বিতীয় স্তর। এটি ২৮৯৫ কি.মি. পর্যন্ত বিস্তৃত। সিলিকন, ম্যাগনেসিয়াম প্রভৃতি ভারী ধাতুগুলোর সংমিশ্রণে গঠিত। এর উপরাংশ ব্যাসল্ট জাতীয় উপাদানে গঠিত। সিলিকন, ম্যাগনেসিয়াম দ্বারা এ মন্ডলকে সিমা বলা হয়। প্রচন্ড চাপে এ স্তরের উপাদানগুলো তরল ও কঠিনের মধ্যে অর্থাৎ কর্দমাক্ত অবস্থায় রয়েছে। অন্যদিকে, কেন্দ্রমন্ডল হলো ভূঅভ্যন্তরের সর্বশেষ স্তর। এটি ৩,৪৭৫ কি.মি. পর্যন্ত বিস্তৃত। এ স্তরে লৌহ, নিকেল, পারদ, সিসা প্রভৃতি কঠিন ও ভারী পদার্থ দ্বারা গঠিত। এ স্তরে নিকেল, লৌহের পরিমাণ বেশি থাকায় একে নাইফ বলা হয়। এ স্তরে প্রচণ্ড তাপ ও চাপে এটি সম্ভবত কঠিন অবস্থায় নেই। এ স্তরের বাইরের অংশ তরল। ভেতরের অংশ কঠিন অবস্থায় রয়েছে। কেন্দ্রমন্ডলে ধাতব প্রকৃতির উপরই পৃথিবীর চুম্বকত্ব বহুলাংশে নির্ভরশীল। সুতরাং দেখা যায় যে, গুরুমণ্ডল ও কেন্দ্রমন্ডলের বৈশিষ্ট্যের মধ্যে পার্থক্য পরিলক্ষিত হয়।"
        }
      ]
    },
    {
      "number": "2",
      "uddipok": "ঘটনা-১ হঠাৎ ভূমি কেঁপে উঠে। ঘটনা-২ লাভা নির্গত হয়।",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "পাত সঞ্চালন পৃথিবীর ভূমিরূপ এবং পর্বত গঠনসংক্রান্ত একটি বৈজ্ঞানিক তত্ত্ব যা দ্বারা পৃথিবীর অশ্মমন্ডলের ব্যাপকভিত্তিক সঞ্চালনের বর্ণনা দেওয়া হয়।"
        },
        {
          "label": "খ",
          "question": "",
          "explanation": "নদীকে বাঁধ, গ্রোয়েন, নদীর পাড় রক্ষা বাঁধ, পানি প্রত্যাহারের জন্য খাল ইত্যাদি নির্মাণের মাধ্যমে নদীর পানি ইচ্ছেমতো নিয়ন্ত্রণের জন্য গৃহীত ব্যবস্থাই হচ্ছে নদী শাসন। সাধারণত পানির অনুভূমিক প্রবাহ ও নদীভাঙন রোধ করতে নদী শাসন কার্যাবলি গ্রহণ করা হয়। নদীর পাড়ে বাঁধ দিয়ে পার্শ্বভাগ ক্ষয় হওয়া থেকে রক্ষা পাওয়া যায়। নদী শাসন কার্যাবলির মধ্যে অন্তর্ভুক্ত রয়েছে- নদীতীর রক্ষা, প্রান্তিক বাঁধ, স্পার বা গ্রোয়েন ইত্যাদি।"
        },
        {
          "label": "গ",
          "question": "",
          "explanation": "উদ্দীপকে ঘটনা-১ হলো ভূমিকম্প। উক্ত ভূমিকম্প সংঘটনের কারণ ব্যাখ্যা করা হলো- ভূ-পাত: যদি কোনো কারণে পাহাড়-পর্বত হতে বৃহৎ শিলাখন্ড ভূত্বকের উপর ধসে পড়ে তবে ভূমিকম্প হয়। শিলাচ্যুতি: কোনো কারণে পৃথিবীর অভ্যন্তরে বড় রকমের শিলাচ্যুতি বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাম্প: নানা কারণে ভূগর্ভে বাষ্পের সৃষ্টি হয়। এ বাষ্প ক্রমাগত বৃদ্ধি পেলে তা ভূত্বকের নিম্নভাগে ধাক্কা দেয়, ফলে প্রচন্ড ভূকম্পন অনুভূত হয়। আগ্নেয়গিরির অগ্ন্যুৎপাত: আগ্নেয়গিরির অগ্ন্যুৎপাতের সময় তার মুখ দিয়ে প্রবল বেগে বাষ্প, লাভা প্রভৃতি বের হতে থাকে এবং তার ফলে ভূমিকম্প হয়। হিমবাহের প্রভাব কখনো কখনো প্রকাণ্ড হিমবাহ পর্বতগাত্র হতে সজোরে হঠাৎ নিচে পতিত হয়। এতে ভূপৃষ্ঠ কেঁপে উঠে এবং ভূমিকম্প হয়। ভূঅভ্যন্তরে ভূপৃষ্ঠস্থ জলের প্রবেশ: ভূপৃষ্ঠস্থ পানি কোনো প্রকারে পৃথিবীর অভ্যন্তরে উত্তপ্তস্থানে প্রবেশ করলে বাষ্পে পরিণত হয়। এ বাষ্পের পরিমাণ বেশি হলে ভূত্বকের নিচে ধাক্কা দিয়ে ভূমিকম্পের সৃষ্টি করে। সুতরাং বলা যায় যে, উপরোল্লিখিত কারণগুলোতে ভূপৃষ্ঠে কিংবা সমুদ্রপৃষ্ঠে ভূমিকম্প অনুভূত হয়।"
        },
        {
          "label": "ঘ",
          "question": "",
          "explanation": "উদ্দীপকের 'ঘটনা-২' দ্বারা আগ্নেয়গিরির অগ্ন্যুৎপাতকে বোঝানো হয়েছে। উক্ত অগ্ন্যুৎপাতের প্রভাব বিশ্লেষণ করা হলো- সমুদ্রবক্ষে আগ্নেয়গিরির লাভা সঞ্চিত হলে ধীরে ধীরে দ্বীপের সৃষ্টি হয়। যেমন- প্রশান্ত মহাসাগরের হাওয়াই দ্বীপ। আবার কখনো কখনো, অগ্ন্যুপাতের ফলে ভূপৃষ্ঠের কিছু অংশ ধসে গিয়ে গভীর গহ্বরের সৃষ্টি হয়। যেমন- সুমাত্রা ও জাভা দ্বীপের মধ্যবর্তী ক্রাকোতাও আগ্নেয়গিরি বিস্ফোরণে দ্বীপটির প্রায় অর্ধেক। বিলুপ্তি হয়ে যায়। অগ্ন্যুৎপাতরে ফলে ভূগর্ভস্থ লাভা নির্গত হয়। এ লাভা সঞ্চিত হয়ে মালভূমির সৃষ্টি করে। আবার লাভা সঞ্চিত হয়ে অনেক সময় নিম্নভূমি ভরাট হয়ে বিশাল, আকৃতির সমভূমির সৃষ্টি করে। মৃত আগ্নেয়গিরির জ্বালামুখে বৃষ্টির পানি সঞ্চিত হয়ে হ্রদের সৃষ্টি করে। যেমন- ক্রাকোতাও আগ্নেয়গিরির গহ্বরে পানি সঞ্চিত হয়ে হ্রদের সৃষ্টি হয়েছে। অনেক সময় অগ্ন্যুৎপাতের ফলে সমুদ্র উপকূলে ঝড় ও ঢেউয়ের সৃষ্টি হয়। এছাড়া আগ্নেয়গিরির অগ্ন্যুৎপাতের ফলে পুরাতন পর্বত দ্বীপ বিলুপ্ত হয়ে যায়, নদীর গতিপথ পরিবর্তন করে দেয়, ভূমির উর্বরতা বৃদ্ধি পায় এবং ভূগর্ভ থেকে অনেক মূল্যবান খনিজ পদার্থ পাওয়া যায়। সুতরাং বলা যায় যে, আগ্নেয়গিরির অগ্ন্যুৎপাতের ফলে উপরোল্লিখিত ইতিবাচক প্রভাব পরিলক্ষিত হওয়ার পাশাপাশি কিছু নেতিবাচক প্রভাব লক্ষ করা যায়। যেমন- আগ্নেয়গিরির উৎক্ষিপ্ত লাভাস্রোতের নিচে চাপা পড়ে অতীতে বহু একর জনপদ ধ্বংস হয়ে গেছে এবং অনেক সময় ভূমিকম্পও হয়ে থাকে।"
        }
      ]
    },
    {
      "number": "3",
      "uddipok": "দ্বাদশ শ্রেণির তমাল ভূগোল বই পড়ে জানতে পারল, মাধ্যাকর্ষণ শক্তির বলে বায়ু পৃথিবীর চারিদিকে এক বিশেষ মন্ডল গঠন করেছে। ভূপৃষ্ঠ থেকে উপরের দিকে এটি বিভিন্ন স্তরে বিভক্ত। একটি স্তরে আবহাওয়ার সকল উপাদান বিদ্যমান। অন্য একটি স্তর জীবজগৎকে ক্ষতিকর অতিবেগুনি রশ্মি থেকে রক্ষা করে।",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "বায়ুতে বহিঃস্থ উপাদানের উপস্থিতি ও সথায় এবং বায়ুর নিজ উপাদানের অতিরিক্ত সঞ্চয়ে জীবজগৎ এবং সম্পদের ওপর ক্ষতিকর প্রভাববিস্তার করলে তাকে বায়ুদূষণ বলে।"
        },
        {
          "label": "খ",
          "question": "",
          "explanation": "অক্সিজেন উদ্ভিদ ও প্রাণীর জীবনধারণের জন্য খুবই গুরুত্বপূর্ণ। আমরা প্রশ্বাসের সাহায্যে বায়ুমণ্ডল থেকে অক্সিজেন গ্রহণ করি। অক্সিজেন কার্বোহাইড্রেট, চর্বি ও প্রোটিন তৈরি করে। আমরা যে খাদ্য গ্রহণ করি তা ভেঙে শক্তিতে রূপান্তরিত করতে অক্সিজেন কাজ করে। এছাড়া যেকোনো বস্তু পোড়ানোর সময় অক্সিজেনের উপস্থিতি প্রয়োজন হয়। অক্সিজেন ভেঙে ওজোন গ্যাস তৈরি হয়, যা জীবমন্ডলকে সূর্যের ক্ষতিকর রশ্মি থেকে রক্ষা করে।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত প্রথম স্তরটি হলো ট্রপোস্ফিয়ার। উক্ত স্তরের বৈশিষ্ট্য ব্যাখ্যা করা হলো- ট্রপোস্ফিয়ার হলো ভূপৃষ্ঠ থেকে উপরের দিকে প্রথম স্তর। এ স্তরে যতই ওপরের দিকে উঠা যায়, ততই উষ্ণতা কমতে থাকে। এ বায়ুস্তরের গভীরতা সর্বত্র সমান থাকে না। ট্রপোস্ফিয়ার স্তরে উচ্চতা বাড়ার সাথে তাপমাত্রা কমার হার সুনির্দিষ্ট। জীবনধারণের জন্য এ স্তরটি সবচেয়ে বেশি প্রয়োজনীয়। মেঘ, বৃষ্টি, কুয়াশা, বায়ুপ্রবাহ প্রভৃতি প্রাকৃতিক উপসর্গগুলো এ স্তরের মধ্যেই সীমাবদ্ধ। উত্তাপ ও চাপের বিভিন্নতার জন্য এ স্তরের উপরে, নিচে ও পাশে বায়ুপ্রবাহ দেখতে পাওয়া যায়। এ স্তরে মানুষ প্রাণী ও উদ্ভিদের বেঁচে থাকার জন্য প্রয়োজনীয় উপাদানগুলো থাকায় এ স্তর বেশি গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের দ্বিতীয় স্তরটি হলো স্ট্রাটোস্ফিয়ার। স্ট্রাটোস্ফিয়ার, বায়ুমন্ডলের একটি প্রয়োজনীয় স্তর। এই স্তরের প্রয়োজনীয়তা বিশ্লেষণ করা হলো- ট্রপোস্ফিয়ারের উর্ধ্বসীমা থেকে প্রায় ৫০ কি.মি. বিস্তৃত স্তরের নাম স্ট্রাস্টোস্ফিয়ার। ট্রপোপজ হতে স্ট্রাটোস্ফিয়ারের মাঝামাঝি উচ্চতায় ওজন গ্যাসের একটি আন্তরণ উৎপন্ন হয় একে ওজোনোস্ফিয়ার বলে। এর গভীরতা ১২-১৬ কি.মি.। এ ওজোনের স্তরটি সূর্যের অতিবেগুনি রশ্মির দহনে প্রাণীর দেহ পুড়ে যেত এবং সমস্ত প্রাণিকুল অন্ধ হয়ে যেত। অতিবেগুনি রশ্মি শোষণ করায় এ স্তরের তাপমাত্রা অনেক বেশি। ফলশ্রুতিতে পৃথিবীতে তাপমাত্রা বেশি বৃদ্ধি পায় না। অন্যদিকে, সূর্যরশ্মি হতে আগত ক্ষতিকর রশ্মি পৃথিবীতে না আসায় পৃথিবীর সমস্ত প্রাণিকুল নিরাপদ থাকে। এছাড়া মানুষ জটিল রোগব্যাধির হাত হতে রক্ষা পায়। উদ্ভিদকুল বেঁচে থাকার কারণে পরিবেশের ভারসাম্য রক্ষা পায়। সুতরাং বলা যায় যে, উল্লিখিত কারণে উদ্দীপকের উল্লিখিত ২য় স্তর তথা স্ট্রাটোস্ফিয়ার স্তরটি খুবই প্রয়োজন।"
        }
      ]
    },
    {
      "number": "4",
      "uddipok": "পার্বত্য চট্টগ্রামের পশ্চিম পার্শ্বে বঙ্গোপসাগর অবস্থিত। এ অন্যলে পাহাড়ের অবস্থানের কারণে এক বিশেষ বৃষ্টিপাত হয়। অন্যদিকে, বঙ্গোপসাগরে চাপের পার্থক্যজনিত কারণে গ্রীষ্মকালে প্রাকৃতিক দুর্যোগের সৃষ্টি হয়।",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "বায়ুর জলীয়বাষ্প ধারণ করার ক্ষমতাকে বায়ুর আর্দ্রতা বলে।"
        },
        {
          "label": "খ",
          "question": "",
          "explanation": "জলবায়ুর ওপর সমুদ্রস্রোতের প্রভাব অপরিসীম। যেসব দেশের কাছ দিয়ে উষ্ণ স্রোত প্রবাহিত হয় সেসব দেশের উত্তাপ বৃদ্ধি পায়, বৃষ্টিপাত হয়, কিন্তু শীতল সমুদ্রস্রোত প্রবাহিত হলে জলবায়ু অপেক্ষাকৃত শীতল হয়। উচ্চ অক্ষাংশের দেশগুলোর উপকূলভাগ উফ স্রোতের প্রভাবে বরফমুক্ত থাকে, কিন্তু শীতল স্রোতের প্রভাবে বরফাবৃত থাকে। উষ্ণ ও শীতল স্রোতের মিলনস্থলে ঘন কুয়াশা, ঝড়-ঝঞ্ঝার সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বাংলাদেশের পার্বত্য চট্টগ্রামের পাহাড়িয়া অঞ্চলে শৈলোৎক্ষেপ বৃষ্টিপাত হয়। উক্ত বৃষ্টিপাতের ধরন ব্যাখ্যা করা হলো- জলীয় বাষ্পপূর্ণ উষ্ণ ও আর্দ্র বায়ু ভূপৃষ্ঠের উপর দিয়ে প্রবাহিত হওয়ার সময় গতিপথে উঁচু পর্বতে বাধা পেলে তা পর্বতের ঢাল বেয়ে উপরে উঠতে থাকে। উপরে উঠে এ জলীয়বাষ্প ঘনীভূত হয়ে প্রচুর বৃষ্টিপাত ঘটায়। পাহাড়-পর্বতে বাধা দেওয়ার কারণে এ বৃষ্টিপাত শৈলোৎক্ষেপ বৃষ্টি নামে পরিচিত। বাংলাদেশের পার্বত্য চট্টগ্রামের পশ্চিম পার্শ্বে বঙ্গোপসাগর অবস্থিত। এখানে প্রচুর জলীয়বাষ্প উৎপন্ন হয় এবং তা পার্শ্ববর্তী পার্বত্য চট্টগ্রামের পাহাড়ি অঞ্চলে যেতে থাকে এবং পাহাড়ি অঞ্চলে শীতল পরিবেশে জলীয় বাষ্প ঠান্ডা ঘনীভূত হয়ে পাহাড়ে বাধা পেয়ে বৃষ্টিপাত ঘটায়। সুতরাং দেখা যাচ্ছে শৈলোৎক্ষেপ বৃষ্টিপাতের ধরনের সাথে বাংলাদেশের পার্বত্য চট্টগ্রামের পাহাড়ি অঞ্চলের বৃষ্টিপাতের মিল থাকায় এটি শৈলোৎক্ষেপ ধরনের বৃষ্টিপাত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রাকৃতিক দুর্যোগ হলো ঘূর্ণিঝড়। উক্ত দুর্যোগটি জলজীবনে নেতিবাচক প্রভাব ফেলে। নিম্নে তা বিশ্লেষণ করা হলো: ঘূর্ণিঝড় কোনো স্বল্প পরিসর স্থানে অতিরিক্ত তাপের জন্য নিম্নচাপ সৃষ্টি হওয়া। ঘূর্ণিঝড়ের কেন্দ্রস্থলে নিম্নচাপ এবং নিম্নচাপের বাইরে ক্রমেই বায়ুর চাপ বেশি থাকে। ফলে নিম্নচাপজনিত কারণে বায়ু উপরের দিকে উঠে এসে উপকূলে ঝড়ো বাতাসসহ বৃষ্টিপাত ঘটায়। পৃথিবীর প্রায় সব মহাদেশে সমুদ্রের উপকূলের বিভিন্ন প্রকার প্রচন্ড ধ্বংসকারী ঘূর্ণিঝড়ে ঘরবাড়ি, মানুষ, গৃহপালিত পশু ইত্যাদি বিনষ্ট হয়। বাংলাদেশেও ঘূর্ণিঝড়ে, প্রচণ্ড জলোচ্ছ্বাসের ফলে অসংখ্য মানুষ, বন্যপ্রাণী ও গবাদিপশু মারা যায় এবং ব্যাপকভাবে আবাদি জমির ফসল ও ভৌত অবকাঠামো বিনষ্ট হয়। যেমন- ১৯৭০ সালের ১২ নভেম্বর বাংলাদেশে যে ঘূর্ণিঝড় সংঘটিত হয়েছিল তাতে এযাবৎকালের মধ্যে সবচেয়ে বেশি মানুষের প্রাণহানি ও সম্পদ ধ্বংস হয়েছিল। এ ঘূর্ণিঝড়ে প্রায় ৩ লক্ষ মানুষ প্রাণ হারায়, ১০ লক্ষ লোক ব্যাপকভাবে ক্ষতিগ্রস্ত হয়েছিল। ১৯৯১ সালের ২৯ এপ্রিল দিবাগত রাতে দেশের উপকূলীয় অঞ্চলে ঘূর্ণিঝড়ের ফলে যে জলোচ্ছ্বাস হয় তা ছিল স্মরণকালের অন্যতম। এতে কোটি কোটি টাকার বনজসম্পদ ধ্বংস ছাড়াও প্রায় ১ লক্ষ ৩৮ হাজার মানুষ, ১৫ হাজার হরিন, হাজার হাজার বানর ও শূকর এ জলোচ্ছ্বাসে মারা যায়। আবার ২০০৭ সালে বাংলাদেশে সিডরের আঘাতে দক্ষিণাঞ্চলে প্রচুর ক্ষয়ক্ষতি হয়। সুতরাং বলা যায় যে, ঘূর্ণিঝড়ের ফলে উপরোল্লিখিত নেতিবাচক প্রভাব ফেলে।"
        }
      ]
    },
    {
      "number": "5",
      "uddipok": "",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "কোনো অঞ্চলের ৩০ থেকে ৩৫ বছরের দৈনন্দিন আবহাওয়া পর্যালোচনা করলে যে সাধারণ অবস্থা দেখা যায়, তাকে ঐ অঞ্চলের জলবায়ু বলে।"
        },
        {
          "label": "খ",
          "question": "",
          "explanation": "আবহাওয়ার উপাদানগুলো হলো- বায়ুর তাপ, বায়ুর, চাপ, বৃষ্টিপাত, আর্দ্রতা ইত্যাদি। কোনো স্থানের দৈনন্দিন বায়ুর তাপ কত ডিগ্রি সেন্ট্রিগ্রেড, সেখানে বায়ুচাপ কেমন, কতটুকু বৃষ্টিপাত হয় এবং ঐ স্থানের বায়ুতে জলীয় বাষ্প কতটুকু তার গড় হিসেবই হলো ঐ স্থানের আবহাওয়া নির্দেশ করে।"
        },
        {
          "label": "গ",
          "question": "",
          "explanation": "চিত্রে 'ক' চিহ্নিত স্থান হলো নিরক্ষীয় অঞ্চল। উক্ত অঞ্চলে প্রবাহিত বায়ুপ্রবাহ হলো উত্তর-পূর্ব অয়ন বায়ু প্রবাহ ও দক্ষিণ-পূর্ব অয়ন বায়ুপ্রবাহ। উক্ত বায়ুপ্রবাহের কারণ বিশ্লেষণ করা হলো: বায়ুর ধর্ম হলো উচ্চচাপ অঞ্চল হতে নিম্নচাপ অঞ্চলের দিকে প্রবাহিত হওয়া। একারণে কর্কটীয় ও মকরীয় উচ্চচাপ অঞ্চল হতে নিরক্ষীয় নিম্নচাপ অঞ্চলের দিকে বায়ু প্রবাহিত হয়। পৃথিবীর আবর্তনের কারণে ফেরেলের সূত্র অনুসারে উত্তর গোলার্ধে বাম দিকে বেঁকে উত্তর-পূর্ব অয়ন বায়ুরূপে প্রবাহিত হয়। এছাড়া দক্ষিণ গোলার্ধে ডান দিকে বেঁকে দক্ষিণ-পূর্ব অয়ন বায়ুরূপে নিরক্ষরেখার দিকে প্রবাহিত হয়। সুতরাং বলা যায় যে, নিরক্ষরেখার সূর্যরশ্মি সারাবছর কিরণ দেওয়ার ফলে নিম্নচাপ সৃষ্টি এবং পৃথিবীর আবর্তনজনিত কারণে উল্লিখিত স্থানটিতে অয়ন বায়ু দুটি প্রবাহিত হয়।"
        },
        {
          "label": "ঘ",
          "question": "",
          "explanation": "উদ্দীপকের 'ক' চিহ্নিত অঞ্চলে অয়ন বায়ু এবং 'খ' চিহ্নিত অনঞ্চলে পশ্চিমা -বায়ু প্রবাহিত হয়। উক্ত বায়ুর তুলনামূলক পার্থক্য বিশ্লেষণ করা হলো: কর্কটীয় ও মকরীয় উচ্চচাপ বলয় দুটি হতে সারা বছর নিয়মিতভাবে নিরক্ষীয় নিম্নচাপ, বলয়ের দিকে প্রবাহিত বায়ু হল্যে অয়ন বায়ু। অপরদিকে, কর্কটীয় ও মকরীয় উচ্চচাপ বলয় হতে আরও দুটি বায়ুপ্রবাহ সুমেরু ও কুমেরু বৃত্ত প্রদেশীয় নিম্নচাপ বলয়ের দিকে প্রবাহিত বায়ু হলো পশ্চিমা বায়ু। উত্তর গোলার্ধে অয়ন বায়ু নিরক্ষীয় প্রদেশের দিকে আসবার সময় পৃথিবীর আবর্তনের জন্য ফেরেলের সূত্র অনুসারে বাম দিকে বেঁকে উত্তর-পূর্ব বায়ুতে পরিণত হয়। দক্ষিণ গোলার্ধে এরূপে বায়ুপ্রবাহ নিরক্ষীয় প্রদেশের দিকে আসতে থাকে এবং ফেরেলের সূত্র অনুসারে বাম দিকে বেঁকে দক্ষিণ-পূর্ব বায়ুপ্রবাহে পরিণত হয়। অপরদিকে, পশ্চিমা বায়ু উত্তর গোলার্ধে উত্তর মেরুর দিকে আসতে আসতে পৃথিবীর আবর্তনের জন্য বেঁকে দক্ষিণ-পশ্চিম বায়ুপ্রবাহে পরিণত হয়। দক্ষিণ-পশ্চিম দিক হতে এবং আয়ন বায়ুর বিপরীতমুখে প্রবাহিত হয় বলে এ বায়ু দক্ষিণ-পশ্চিম পশ্চিমা বায়ু ও বিপরীত আয়ন বায়ু নামে পরিচিত। আয়ন বায়ু যেরূপ নিয়ত প্রবাহমান পশ্চিমা বায়ু সেরূপ নহে। নানাবৃগ স্থানীয় কারণে এ বায়ুপ্রবাহের সাময়িক পরিবর্তন ঘটে থাকে। সুতরাং বলা যায় যে, উল্লিখিত বায়ুপ্রবাহের মধ্যে বিপরীত দিক হতে বায়ু প্রবাহিত হয় বলে পার্থক্য পরিলক্ষিত হয়।"
        }
      ]
    },
    {
      "number": "6",
      "uddipok": "বাংলাদেশের রায়হান চৌধুরী উচ্চ শিক্ষার জন্য ইতালি গিয়েছে।। সেখানে সে এক নতুন অভিজ্ঞতার সম্মুখীন হয়। তা হলো, সারা বছর রৌদ্রকরোজ্জ্বল আবহাওয়া বিরাজ করলেও বৃষ্টিপাত হয় শীতকালে।",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "ক্লোরিন, ফ্লোরিন ও কার্বনের সমন্বয়ে গঠিত গ্রিনহাউজ গ্যাসকে সংক্ষেপে সিএফসি বা ক্লোরোফ্লোরোকার্বন (CFC) বলা হয়।"
        },
        {
          "label": "খ",
          "question": "",
          "explanation": "ভূপৃষ্ঠের ২০ থেকে ৪০ কিলোমিটার উচ্চতা পর্যন্ত অর্থাৎ, স্ট্রাটোস্ফিয়ারের মাঝামাঝি ওজোন গ্যাসের পরিমাণ সর্বাধিক। বায়ুমন্ডলের এ স্তরকে ওজোনোস্ফিয়ার বলে। ওজোন গ্যাসের আস্তরণটি, সূর্যরশ্মির অতিবেগুনি রশ্মি শোষণ করে পৃথিবীর জীবকূলকে অতিবেগুনি রশ্মির ক্ষতিকর প্রভাব থেকে রক্ষা করে। বিজ্ঞানীরা ধারণা করেন ক্লোরোফ্লোরো কার্বন বা সিএফসি যৌগ অক্সিজেন অণু ভেঙে ওজোন তৈরির ক্ষেত্রে বাধা সৃষ্টি করে। এতে সূর্যের অতিবেগুনি রশ্মি সরাসরি ভূপৃষ্ঠে পতিত হওয়ার সুযোগ পায় এবং উদ্ভিদ ও প্রাণীর সমূহ ক্ষতিসাধন করে।"
        },
        {
          "label": "গ",
          "question": "",
          "explanation": "উদ্দীপকের রায়হান চৌধুরীর নিজ দেশ বাংলাদেশ। উক্ত দেশের জলবায়ুর বৈশিষ্ট্য ব্যাখ্যা করা হলো- বাংলাদেশের জলবায়ুর অন্যতম প্রধান বৈশিষ্ট্য, উষ্ণ ও আর্দ্র বায়ুপ্রবাহ। দক্ষিণ দিক থেকে উষ্ণ ও আর্দ্র বায়ুপ্রবাহ ২ কিলোমিটার পর্যন্ত ঊর্ধ্বে উঠে এবং এর উপরিস্থ অপেক্ষাকৃত শীতল ও শুষ্ক বায়ুপ্রবাহ উত্তর-পশ্চিম ও পশ্চিম দিক থেকে আসতে থাকে। এ দুই বায়ুপ্রবাহ পরস্পরের সংস্পর্শে আসা মাত্র ঝড়-বৃষ্টি শুরু হয়ে যায়। বাংলাদেশকে মৌসুমি জলবায়ুর অঞ্চল বলা হয়। কারণ গ্রীষ্মকালে বাংলাদেশের উপর দিয়ে দক্ষিণ-পূর্ব মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। বাংলাদেশে গ্রীষ্মকালে দক্ষিণ পশ্চিম দিক দিয়ে প্রবাহিত মৌসুমি বায়ুতে প্রচুর জলীয়বাষ্প থাকে। এ জলীয় বাষ্পসম্পন্ন মৌসুমি বায়ু প্রচুর বৃষ্টিপাত ঘটায়। গ্রীষ্মকালে বার্ষিক বৃষ্টিপাতের পরিমাণ ২০%। অন্যদিকে শীতকালে উত্তর-পূর্ব শুষ্ক মৌসুমি বায়ু থাকায় বৃষ্টিপাত হয় না। উপরিউক্ত আলোচনার পরিপ্রেক্ষিতে বলা যায় যে, বাংলাদেশের জলবায়ুর প্রধান বৈশিষ্ট্য হলো উষ্ণ, আর্দ্র ও বৃষ্টিবহুল গ্রীষ্মকাল এবং মৃদু শুষ্ক শীতকাল। জলবায়ুর এরূপ বৈশিষ্ট্যের কারণে এদেশ সুজলা-সুফলা ও শস্যশ্যামল দেশে পরিণত হয়েছে। আর মানুষের জীবন জীবিকার সাথে মৌসুমি বায়ু অবিচ্ছেদ্যভাবে মিশে আছে। তাই এদেশকে মৌসুমি জলবায়ুর দেশ বলা হয়।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত জলবায়ু অঞ্চল দুটি হলো ভূমধ্যসাগরীয় জলবায়ু অঞ্চল ও মৌসুমি জলবায়ু অঞ্চল। নিম্নে উক্ত অঞ্চল দুটির বৈশিষ্ট্যগত পার্থক্য বিশ্লেষণ করা হলো- ভূমধ্যসাগরীয় জলবায়ু: ভূমধ্যসাগর এবং এর তীরবর্তী দেশসমূহে যে জলবায়ু দেখা যায় তাকে ভূমধ্যসাগরীয় জলবায়ু বলে। এটি উষ্ণ নাতিশীতোষ্ণ অঞ্চলের জলবায়ু। এখানে বৃষ্টিহীন গ্রীষ্মকাল এবং বৃষ্টিবহুল শীতকাল বিরাজ করে। এছাড়া শীতকালে এ অঞ্চলের কোনো কোনো স্থানে তুষারপাত হয়। গ্রীষ্মকালে তাপ বেশ অনুভূত হয়। এখানে শীত গ্রীষ্ম ও ঋতুভেদে তাপের পার্থক্য হয়। এর গ্রীষ্মকালীন তাপমাত্রা ২১ ডিগ্রি থেকে ২৭ ডিগ্রি সে. এবং শীতকালীন তাপমাত্রা ৪০ ডিগ্রি থেকে ১০ ডিগ্রি সে. পর্যন্ত হয়ে থাকে। শীতকালে বৃষ্টিপাত হলেও আকাশ কখনও একেবারে মেঘাচ্ছন্ন হয় না। তাই সারা বছরই রৌদ্রকরোজ্জ্বল আবহাওয়া এ জলবায়ুর উল্লেখযোগ্য বৈশিষ্ট্য। প্রত্যয়ন বায়ুর প্রভাবে কেবল শীতকালেই বৃষ্টিপাত হয় এবং শুষ্ক আয়ন বায়ুর দরুন গ্রীষ্মকাল বৃষ্টিহীন অবস্থায় থাকে। মৌসুমি জলবায়ু ঋতু পরিবর্তনের সঙ্গে সঙ্গে যে বায়ুর দিক পরিবর্তন হয় তাকে মৌসুমি জলবায়ু বলে। এটি ক্রান্তীয় অনালের জলবায়ু। এখানে বৃষ্টিবহুল গ্রীষ্মকাল এবং বৃষ্টিহীন শীতকাল বিরাজ করে। এছাড়া শীতকালে এ অঞ্চলের কোনো স্থানে তুষারপাত হয় না। গ্রীষ্মকালে সূর্য অনেকটা লম্বভাবে কিরণ দেওয়ায় তাপ বেশি অনুভূত হয়। এখানেও শীত গ্রীষ্ম ও ঋতুভেদে তাপের পার্থক্য হয়। এর গ্রীষ্মকালীন তাপমাত্রা ২১ ডিগ্রি থেকে ৩২ ডিগ্রি সে. এবং শীতকালীন গড় তাপমাত্রা ১০ ডিগ্রি থেকে ২১ ডিগ্রি সে. পর্যন্ত হয়ে থাকে। গ্রীষ্ম ও বর্ষাকালের মাঝে আকাশ মেঘে আচ্ছন্ন হলেও বছরের অন্যান্য সময় মেঘমুক্ত নির্মল আকাশ এ জলবায়ুর একটি উল্লেখযোগ্য দিক জলীয়বাষ্পপূর্ণ মৌসুমি বায়ুর প্রভাবে এ অঞ্চলে গ্রীষ্মকালে প্রচুর বৃষ্টিপাত হয় এবং শুষ্ক মৌসুমি বায়ুর দরুন শীতকাল বৃষ্টিহীন অবস্থায় থাকে। সুতরাং বলা যায় যে, উপরোল্লিখিত জলবায়ু অঞ্চল দুটিতে ভৌগোলিক অবস্থানগত কারণে জলবায়ুগত বৈশিষ্ট্যের তারতম্য পরিলক্ষিত হয়।"
        }
      ]
    },
    {
      "number": "7",
      "uddipok": "দ্বাদশ শ্রেণির তপন খন্দকার ভূগোল বই পড়ে একটি মহাসাগরের কথা জানতে পারল যার পশ্চিম দিকে পৃথিবীর দ্বিতীয় বৃহত্তম মহাদেশ এবং দক্ষিণ-পূর্ব দিকে ওশেনিয়া অঞ্চলের বৃহত্তম দেশটি অবস্থিত। উক্ত মহাসাগরের উত্তর অংশের স্রোত ঋতুভেদে দিক পরিবর্তন করে প্রবাহিত হয়।",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "শৈবাল সাগর হলো সমুদ্রের মাঝে স্রোতহীন অঞ্চল, যেখানে শৈবাল ও অন্যান্য আগাছা জন্মায়।"
        },
        {
          "label": "খ",
          "question": "",
          "explanation": "বিভিন্ন কারণে ভূপৃষ্ঠে কতকগুলো নির্দিষ্ট ও নিয়ত বায়ুপ্রবাহের সৃষ্টি হয়। প্রধান সমুদ্রস্রোতগুলো এ বায়ুপ্রবাহের পথ অনুসরণ করে। বায়ুর গতিপথ পরিবর্তিত হলে সমুদ্রস্রোতেরও গতিপথ পরিবর্তিত হয়। যেমন- ঋতু পরিবর্তনের ফলে মৌসুমি বায়ুর গতিপথ পরিবর্তিত হয়, সেই সাথে সমুদ্রস্রোতেরও দিক পরিবর্তিত হয়। সুতরাং বলা যায়, বায়ুপ্রবাহ সমুদ্রস্রোত সৃষ্টির অন্যতম কারণ।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত স্রোতগুলো হলো দক্ষিণ ভারত মহাসাগরীয় স্রোত। এ স্রোতগুলো হলো কুমেরু স্রোত, পশ্চিম অস্ট্রেলিয়া স্রোত, দক্ষিণ নিরক্ষীয় স্রোত, মোজাম্বিক ও মাদাগাস্কার স্রোত, আগুলহাস স্রোত। নিচের মানচিত্রে তা প্রদর্শন করা হলো:"
        },
        {
          "label": "ঘ",
          "question": "",
          "explanation": "উদ্দীপকে বর্ণিত মহাসাগরটি হলো ভারত মহাসাগরের উত্তরাংশ, যেখানে ঋতুভিত্তিক স্রোতের দিক পরিবর্তন হয়। নিচে তার কারণ বিশ্লেষণ করা হলো: ভারত মহাসাগর উত্তরে এশিয়া মহাদেশ দ্বারা আবদ্ধ বলে এবং শীত ও গ্রীষ্মকালে পরস্পরের বিপরীত দিকে মৌসুমি বায়ু প্রবাহিত হয় বলে এখানকার সমুদ্রস্রোতগুলো ঋতু পরিবর্তনের সাথে সাথে দিক পরিবর্তন করে থাকে। ঋতু পরিবর্তনের ফলে উত্তর ভারত মহাসাগরের দুটি উষ্ণ স্রোতের উদ্ভব ঘটে। যথা- (i) দক্ষিণ-পশ্চিম মৌসুমি স্রোত ও (ii) উত্তর-পূর্ব মৌসুমি স্রোত। গ্রীষ্মকালে দক্ষিণ-পশ্চিম থেকে মৌসুমি বায়ু প্রবাহিত হয় বলে, সমুদ্রস্রোতগুলোও বায়ুপ্রবাহের সঙ্গে দক্ষিণ-পশ্চিম মৌসুমি স্রোত বলে। এই দক্ষিণ-পশ্চিম মৌসুমি স্রোত ভারত উপদ্বীপের দক্ষিণাংশে বাধা পেয়ে বঙ্গোপসাগর দিয়ে শেষে প্রশান্ত মহাসাগরে প্রবেশ করে। অন্যদিকে শীতকালে উত্তর-পূর্ব দিক থেকে প্রবাহিত উত্তর-পূর্ব সৌসুমি বায়ুর প্রভাবে একটি বিপরীতমুখী উষ্ণ স্রোত পূর্ব দিকে বঙ্গোপসাগর থেকে পশ্চিমে আরব সাগরের দিকে অগ্রসর হয়, যা উত্তর-পূর্ব মৌসুমি স্রোত নামে পরিচিত। অর্থাৎ ভারত মহাসাগরের উত্তরাংশের সমুদ্র সৃষ্টির ক্ষেত্রে ঋতু পরিবর্তন তথা মৌসুমি বায়ু গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "8",
      "uddipok": "দ্বাদশ শ্রেণির তৌফিকুর রহমান ভূগোল বই পড়ে জানতে পারল যে, সমুদ্রের পানি নির্দিষ্ট সময় অন্তর ফুলে ওঠে আবার নির্দিষ্ট সময় পর নেমে যায়। সে আরও জানতে পারল, পূর্ণিমা তিথিতে 'ক' জোয়ার এবং অষ্টমী তিথিতে 'খ' জোয়ার সংঘটিত হয়।",
      "tag": "ICPSCC 25",
      "sub_questions": [
        {
          "label": "ক",
          "question": "",
          "explanation": "অমাবস্যা ও পূর্ণিমা তিথিতে অধিক জোয়ারে নদীর সংকীর্ণ মোহনায় শব্দ তরঙ্গ সৃষ্টি হলে তাকে জোয়ারের বান বলে।"
        },
        {
          "label": "খ",
          "question": "",
          "explanation": "নিরক্ষরেখার সামান্য উত্তর দিয়ে একটি দুর্বল স্রোত শক্তিশালী উত্তর ও দক্ষিণ নিরক্ষীয় স্রোতের মধ্য দিয়ে পশ্চিম থেকে পূর্ব দিকে প্রবাহিত হয়। একে নিরক্ষীয় বিপরীত স্রোত বলা হয়। সূর্য সারা বছর প্রায় লম্বভাবে কিরূণ দেয় বলে নিরক্ষীয় অঞ্চল একটি উষ্ণ অঞ্চল। নিরক্ষীয় বিপরীত স্রোত নিরক্ষরেখার সামান্য উত্তর দিয়ে প্রবাহিত হয় বলে নিরক্ষীয় বিপরীত স্রোত একটি উষ্ণ স্রোত।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত প্রথম ঘটনা জোয়ারভাটার কারণ ব্যাখ্যা করা হলো: মহাকর্ষণ শক্তি দ্বারা জোয়ারভাটা সংঘটিত হয়। পৃথিবীর সকল পদার্থের আকর্ষণ শক্তি আছে এবং একটি অপরটিকে আকর্ষণ করছে। এ আকর্ষণ শক্তিই মহাকর্ষণ শক্তি। সেই ধারাবাহিকতায় পৃথিবীর সর্বদা সূর্যের চারদিকে এবং চন্দ্র সর্বদা পৃথিবীর চারদিকে ঘুরছে। এ আকর্ষণ শক্তির ফলেই ভূপৃষ্ঠে পানিরাশি পৃথিবী হতে বিচ্ছিন্ন হতে পারে না। সাধারণত চন্দ্র ও সূর্যের আকর্ষণে জোয়ারভাটার সৃষ্টি হয়। তবে চন্দ্রের আকর্ষণে জোয়ার বেশি হয়। কেননা সূর্যের তুলনায় চন্দ্র ছোট হলেও চন্দ্র পৃথিবীর অনেক নিকটে থাকায় এরূপ ঘটে। চন্দ্র ও সূর্যের আকর্ষণ শক্তি স্থলভাগের কেন্দ্রস্থলে ও ভূপৃষ্ঠের পানিরাশির উপর অধিক কার্যকরী হয়। স্থলভাগের উপর দিকে চন্দ্র-সূর্যের আকর্ষণ শক্তি নেই বললেই চলে। এ কারণে পৃথিবীর কেন্দ্রে ও পানির উপরিভাগের উপর চন্দ্র ও সূর্যের আকর্ষণের পার্থক্যের দরুন জোয়ারভাটা সংঘটিত হয়। কেন্দ্রাতিগ শক্তির প্রভাবে জোয়ারভাটা সংঘটিত হয়। পৃথিবী নিজ-মেরুদন্ডের উপর থেকে দ্রুত ঘুরছে বলে তার পৃষ্ঠ হতে তরল পানি রাশিও চারদিকে ছিটকে যাওয়ার প্রবণতা লাভ করছে। এটাই কেন্দ্রাতিগ শক্তি। এটাও জোয়ারের অন্যতম কারণ। সুতরাং বলা যায় যে, উল্লিখিত কারণ দুটির কারণে পৃথিবী পৃষ্ঠের সমুদ্রের পানিতে জোয়ারভাটা পরিলক্ষিত হয়।"
        },
        {
          "label": "ঘ",
          "question": "",
          "explanation": "উদ্দীপকের 'ক' ও 'খ' জোয়ার বলতে যথাক্রমে মুখ্য জোয়ার বা ভরাকটাল এবং মরাকটাল বোঝানো হয়েছে। উক্ত জোয়ারের মধ্যে পার্থক্য রয়েছে। নিম্নে এর সপক্ষে যুক্তি দেখানো হলো: পূর্ণিমা ও অমাবস্যা তিথিতে পৃথিবী, চন্দ্র ও সূর্য প্রায় একই সরলরেখায় অবস্থান করে বলে সূর্যের আকর্ষণ চন্দ্রের আকর্ষণকে সাহায্য করে। ফলে এ দু'সময়ে জোয়ারের পানি খুব বেশি ফুলে উঠে। একে ভরা কটাল বা তেজ কটাল বলে। যেমন, অমাবস্যায় চন্দ্র ও সূর্য পৃথিবীর একই দিকে এর সাথে সমসূত্রে থাকে। এর ফলে চন্দ্র ও সূর্যের আকর্ষণ শক্তি একই দিক হতে একই সঙ্গে কার্যকরী হয়। সূর্যের আকর্ষণ চন্দ্রের আকর্ষণের কম হলেও এ সময় উভয়ের মিলিত শক্তিতে আকর্ষণ আরও প্রবল হয়। ফলে ঐ দিন চন্দ্র ও সূর্যের দিকে পূর্ণিমার দিন অপেক্ষাও পানি বেশি ফুলে উঠে অর্থাৎ জোয়ার বেশি হয়। এ জাতীয় জোয়ারকে ভরা কটাল বা তেজ কটাল বলে। অন্যদিকে অষ্টমী তিথিতে চন্দ্র ও সূর্য সমসূত্রে না থেকে উভয়ই পৃথিবীর এক সমকোণে থেকে পৃথিবীকে আকর্ষণ করে। ঐ দিন তারা পৃথিবীকে আড়াআড়িভাবে আকর্ষণ করে বলে আকর্ষণের বেগ অনেক কম হয়। তখন চন্দ্রের আকর্ষণে যেখানে জোয়ার হয় বলে সূর্যের আকর্ষণে সেখানে ভাটা হয়। চন্দ্র পৃথিবীর নিকট থাকায় তার কার্যকরী শক্তি সূর্য অপেক্ষা বেশি। তাই ঐ সময় চন্দ্রের দিকে জোয়ার ও সূর্যের দিকে ভাটা হয়। সূর্যের বিরোধিতার কারণে চন্দ্রের দিকে পানি বেশি স্ফীত হতে পারে না বলে এ জাতীয় জোয়ারকে মরা জোয়ার বা মরাকটাল বলে। সুতরাং বলা যায় যে, উপরোল্লিখিত দুটি জোয়ারের মধ্যে চন্দ্র সূর্যের অবস্থানজনিত কারণে পার্থক্য পরিলক্ষিত হয়।"
        }
      ]
    }
  ]
}