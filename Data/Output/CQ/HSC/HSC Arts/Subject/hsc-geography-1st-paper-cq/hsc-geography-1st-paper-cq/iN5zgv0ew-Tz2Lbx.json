{
  "title": "রাজউক উত্তরা কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "RUMC 23",
      "sub_questions": [
        {
          "label": "ক",
          "question": "আমেরিকা যুক্তরাষ্ট্রের হেনরী পর্বত কোন পর্বতের উদাহরণ?",
          "explanation": "আমেরিকা যুক্তরাষ্ট্রের হেনরী ল্যাকোলিথ পর্বতের উদাহরণ।"
        },
        {
          "label": "খ",
          "question": "তিব্বতের মালভূমি উচ্চতম এবং বৃহত্তম মালভূমি হবার কারণ ব্যাখ্যা করো।",
          "explanation": "তিব্বতের মালভূমি উচ্চতম ও বৃহত্তম হওয়ার কারণ ভঙ্গিল পর্বতের সাথে এর যুগপৎ গঠন। হিমালয় পর্বতমালার গঠন প্রক্রিয়ার সাথে তিব্বত মালভূমির গঠন জড়িত। এ ধরনের পর্বতমালা সুউচ্চ। স্বাভাবিকভাবেই এ অঞ্চলের পর্বত মধ্যবর্তী মালভূমি তিব্বত সুউচ্চ ও বৃহত্তম।"
        },
        {
          "label": "গ",
          "question": "উদ্দীপকের স্তরসমূহের বৈশিষ্ট্য থেকে কোন স্তর হতে অগ্ন্যুৎপাত ঘটে থাকে? উক্ত স্তরের বর্ণনা দাও।",
          "explanation": "উদ্দীপকের A, B ও C যথাক্রমে ভূ-অভ্যন্তরের অশ্ম, গুরু এবং কেন্দ্রমণ্ডল নির্দেশ করে। এর মধ্যে গুরুমণ্ডল স্তর থেকে অগ্ন্যুৎপাত ঘটে। কেননা এ স্তর নমনীয় এবং উপাদানসমূহ স্থিতিস্থাপক ও সঞ্চরণশীল। নিচে গুরুমণ্ডলের বর্ণনা দেওয়া হলো। অশ্মমণ্ডলের নিচে প্রায় ২,৮৮৫ কিলোমিটার পর্যন্ত পুরু মন্ডলকে গুরুমণ্ডল বলে। এ স্তরটি অশ্মমণ্ডলের নিচ থেকে কেন্দ্রমণ্ডলের উপরের অংশ পর্যন্ত বিস্তৃত। গুরুমণ্ডল মূলত ব্যাসল্ট শিলা দ্বারা গঠিত। এ অংশে রয়েছে সিলিকা, ম্যাগনেসিয়াম, লোহা, কার্বন ও অন্যান্য খনিজ পদার্থ। গুরুমণ্ডল দুই ভাগে বিভক্ত- ঊর্ধ্বগুরুমণ্ডল: এই মণ্ডল প্রধানত লোহা ও ম্যাগনেসিয়াম সমৃদ্ধ খনিজ দ্বারা গঠিত। এর বিস্তৃতি ৭০০ কি.মি. পর্যন্ত। নিম্নগুরুমণ্ডল: নিম্নগুরুমণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাইঅক্সাইড সমৃদ্ধ খনিজ দ্বারা গঠিত। এটি ৭০০-২৮৮৫ কিলোমিটার পর্যন্ত বিস্তৃত।"
        },
        {
          "label": "ঘ",
          "question": "উদ্দীপকের স্তরসমূহের বৈশিষ্ট্যের মধ্যে কোনটিতে মহাদেশীয় ও মহাসাগরীয় ভূত্বক অবস্থিত তার বিবরণ দাও।",
          "explanation": "উদ্দীপকের স্তরসমূহের মধ্যে অশ্মমণ্ডলে মহাদেশীয় ও মহাসাগরীয় ভূত্বক অবস্থিত। নিচে অশ্মমণ্ডলের বিবরণ দেওয়া হলো- ভূপৃষ্ঠের উপরিভাগ থেকে পৃথিবীর অভ্যন্তরে প্রায় ১০০ কিলোমিটার গভীর পর্যন্ত হালকা উপাদানে গঠিত হয়েছে অশ্মমণ্ডল। এ মন্ডলের বাইরের আবরণই হলো ভূত্বক। ভূপৃষ্ঠে শিলার যে কঠিন বহিরাবরণ দেখা যায়, তা ভূত্বক। ভূঅভ্যন্তরের অন্যান্য স্তরের তুলনায় ভূত্বকের পুরুত্ব সবচেয়ে কম, যা গড়ে ২০ কিলোমিটার। ভূত্বক মহাদেশের তলদেশে গড়ে ৩৫ কিলোমিটার এবং সমুদ্র তলদেশে মাত্র ৫ কিলোমিটার পুরু। ভূত্বকে সিলিকন ও অ্যালুমিনিয়াম অধিক। ভূত্বকের শিলাস্তরগুলোকে দু'ভাগে ভাগ করা হয়েছে। যথা-সিয়াল বা হালকা শিলাস্তর এবং সিমা বা ভারী শিলাস্তর। সাধারণত মহাদেশীয় ভূত্বকের স্তরকে সিয়াল বলে। আর সিমা হলো ভূত্বকের নিচের অংশ। এটি সিলিকা ও ম্যাগনেসিয়াম দিয়ে তৈরি। এ শিলাস্তর সিয়াল স্তরের তুলনায় ভারী। সমুদ্র তলদেশ এ শিলাস্তর দিয়ে গঠিত। ভূত্বকের উপরের ভাগেই পৃথিবীর বাহ্যিক অবয়বগুলো দেখা যায়; যেমন- পর্বত, মালভূমি, সমভূমি ইত্যাদি। ভূত্বকের নিচের দিকে প্রতি কিলোমিটারে ৩০° সেলসিয়াস তাপমাত্রা বৃদ্ধি পায়।"
        }
      ]
    },
    {
      "number": "2",
      "uddipok": "ভূমিরূপ A. মহীভাবক আলোড়নের ফলে এক ধরনের ভূমিরূপ গড়ে উঠতে দেখা যায়। B. গিরিজনি আলোড়নের ধাক্কায় বাংলাদেশের কিছু ভূমিরূপ গড়ে উঠেছে।",
      "tag": "RUMC 23",
      "sub_questions": [
        {
          "label": "ক",
          "question": "গোবি কী?",
          "explanation": "গোবি এশিয়ায় অবস্থিত মরুভূমি।."
        },
        {
          "label": "খ",
          "question": "বাংলাদেশের কোন কোন জেলা নিয়ে বরেন্দ্রভূমি গঠিত?",
          "explanation": "বাংলাদেশের উত্তর-পশ্চিমে পদ্মা যমুনার দোয়াব অঞ্চলের মধ্যভাগে নওগাঁ, রাজশাহী, বগুড়া, চাঁপাইনবাবগঞ্জ, জয়পুরহাট, রংপুর ও দিনাজপুর জেলার অংশবিশেষ নিয়ে বরেন্দ্রভূমি গঠিত। এর আয়তন প্রায় ৯,৩২০ বর্গ কি.মি.। সমুদ্রপৃষ্ঠ থেকে এর গড় উচ্চতা ৬-১২ মিটার।"
        },
        {
          "label": "গ",
          "question": "উদ্দীপকের A ভূমিরূপটির বর্ণনা দাও।",
          "explanation": "উদ্দীপকে এ ভূমিরূপটি মহীভাবক আলোড়নের ফলে সৃষ্ট। মহীভাবক আলোড়ন পৃথিবীর উপরিভাগে লম্বভাবে হয়ে থাকে। ফলে ভূপৃষ্ঠ খাড়াভাবে ওপর বা নিচে উঠানামা করে। ব্যাপক আকারে মহাদেশ জুড়ে সাধারণত এরূপ আলোড়ন হয় বলে একে মহীভাবক আলোড়ন বলা হয়। এ ধরনের আলোড়নের প্রভাব স্থানীয়ভাবেই অধিক দেখতে পাওয়া যায়। মহীভাবক আলোড়নের প্রভাবে ভূপৃষ্ঠে নানা ধরনের ভূমিরূপের সৃষ্টি হয়। এর মধ্যে মালভূমি, চ্যুতি, চ্যুতি ভৃগুতট (Fault Scarp), স্রস্ত উপত্যকা, স্তূপ পর্বত প্রভৃতি প্রধান। এরূপ আলোড়নের ফলে পূর্ব আফ্রিকা ও জর্ডানের স্রস্ত উপত্যকাসমূহ, রাইন নদীর স্রস্ত উপত্যকা ইত্যাদি গঠিত হয়েছে।"
        },
        {
          "label": "ঘ",
          "question": "উদ্দীপকের B ভূমিরূপটি বাংলাদেশের যে অংশসমূহে দেখা যায় তা আলোচনা করো।",
          "explanation": "উদ্দীপকের ৪ ভূমিরূপ গিরিজনি আলোড়নের ফলে সৃষ্ট। বাংলাদেশের উত্তর-দক্ষিণে বিস্তৃত টারশিয়ারি যুগের পাহাড়সমূহ এভাবে সৃষ্টি হয়েছে। টারশিয়ারি যুগে হিমালয় পর্বত উত্থিত হওয়ার সময় মায়ানমারের দিক থেকে আগত গিরিজনি আলোড়নের ধাক্কায় ভাঁজ সৃষ্টি হয়ে উক্ত অঞ্চলটি গঠিত হয়। এ অঞ্চলের মাটি বেলে পাথর, শেল ও কর্দম দ্বারা গঠিত। অতএব বলা যায়, বাংলাদেশের পূর্বে বিশেষ করে দক্ষিণ-পূর্বে B ভূমিরূপ দেখা যায়।"
        }
      ]
    },
    {
      "number": "3",
      "uddipok": "২০২৩ সালের ৬ই ফেব্রুয়ারী দক্ষিণ ও মধ্য তুরষ্কে প্রায় ৭.৮ রিক্টার স্কেলের এক ভয়াবহ ভূমিকম্প সংঘটিত হয়। অন্যদিকে ২০২২ সালের জানুয়ারী মাসে দক্ষিণ-পশ্চিম প্রাশান্ত মহাসাগরীয় দ্বীপ টোঙ্গাতে এক ভয়াবহ অগ্ন্যুৎপাত সংঘটিত হয়েছিল।",
      "tag": "RUMC 23",
      "sub_questions": [
        {
          "label": "ক",
          "question": "নদী অববাহিকা বলতে কী বোঝ?",
          "explanation": "কোনো একটি নদী ব্যবস্থার সমগ্র অঞ্চলই নদী অববাহিকা।"
        },
        {
          "label": "খ",
          "question": "বাংলাদেশের ভূমিধসের চারটি কারণ লেখো।",
          "explanation": "বাংলাদেশে ভূমিধসের চারটি কারণ হলো- ১. নির্বিাচারে গাছপালা কাটা, ২. ভারী বৃষ্টিপাত, ৩. অধিক জনবসতির বিস্তার, ৪. ব্যাপকভিত্তিক কৃষি।"
        },
        {
          "label": "গ",
          "question": "কী কী কারণে উদ্দীপকের প্রথম দূর্যোগটি যেকোনো স্থানে সংঘটিত হতে পারে- বর্ণনা করো।",
          "explanation": "উদ্দীপকের প্রথম দুর্যোগটি ভূমিকম্প। নিম্মের অনুরূপ: উদ্দীপকে বিবিসি প্রচারিত দুর্যোগটি মূলত ভূমিকম্প। সাধারণত ভূপাত, শিলাচ্যুতি, তাপের হ্রাস-বৃদ্ধি, ভূগর্ভস্থ বাষ্প, আগ্নেয়গিরির অগ্ন্যুৎপাত ভূগর্ভের চাপের হ্রাসবৃদ্ধি প্রভৃতি নানাবিধ কারণে ভূমিকম্প সংঘটিত হয়। নিচে ভূমিকম্প সৃষ্টির কারণগুলো বর্ণনা করা হলো- ভূপাত: হঠাৎ কোনো কারণে পাহাড় বা পর্বত থেকে যখন বিশাল কোনো শিলা খণ্ড ভূত্বকের উপর ধসে পড়ে; ভূমিকম্প হয়। শিলাচ্যুতি বা শিলাতে ভাঁজের সৃষ্টি: কোনো কারণে ভূপৃষ্ঠের অভ্যন্তরে বড় ধরনের শিলাচ্যুতি ঘটলে বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাম্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হয়। এই বাষ্প ভূত্বকের নিম্নভাগে ধাক্কা দেওয়ার ফলে প্রচণ্ড - ভূকম্পন অনুভূত হয়। ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস বা বৃদ্ধি হলে তার প্রভাবে ভূমিকম্প হয়। আগ্নেয়গিরির অগ্ন্যুৎপাত: অগ্ন্যুৎপাতের সময় জ্বালামুখ দিয়ে প্রবলবেগে বাষ্প, লাভা প্রভৃতি বের হতে থাকে, ফলে ভূমিকম্প হয়। হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে এবং ভূমিকম্প হয়। পার্বত্য অঞ্চলে বনভূমি ধ্বংস ও পাহাড় কাটা: কোনো কারণে পাহাড় কাটা হলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "উদ্দীপকের প্রথম ও দ্বিতীয় ঘটনাটি কোন স্থানে ঘটলে কী প্রভাব রাখতে পারে তা আলোচনা করো।",
          "explanation": "ভূমিকম্পের ফলাফল অত্যন্ত ভয়াবহ। কোনো দেশে সংঘটিত হলে এর প্রত্যক্ষ ও পরোক্ষ প্রভাবে ভূপৃষ্ঠের এবং জানমালের ব্যাপক ক্ষয়ক্ষতি হয়। নিচে ভূমিকম্পের ফলাফল দেওয়া হলো- i. ভূমিকম্পের ফলে ভূত্বকের অনেক ফাটল (Crack) ও চ্যুতির (Fault) সৃষ্টি হয়। এগুলোর মধ্য দিয়ে উষ্ণ পানি ও কর্দম বালি নির্গত হয়ে ব্যাপক ক্ষয়ক্ষতি হয়। যেমন- আমেরিকার ক্যালিফোর্নিয়া চ্যুতি রেখা। ii. এর ফলে কখনও কখনও সমুদ্রতলের অনেক স্থান উপরে ভেসে ওঠে। আবার স্থলভাগের অনেক স্থান সমুদ্র তলে ডেবে যায়। যেমন- নিউজিল্যান্ডের কাইকুরা (Kaikoura)। iii. এর ফলে নদীর গতিপথ পরিবর্তিত হয় বা নদীতল উপরে উঠে শুকিয়ে যায়। যেমন-ভারতের দিবং নদী। iv. এর ফলে ভূমির উত্থান ও পতন হয়। যেমন-হিমালয় পর্বত গঠন। v. ভূমিকম্পের প্রবল ঝাঁকুনিতে ভূপৃষ্ঠে আনুভূমিক পার্শ্বচাপের প্রভাব পড়ে ফলে এটি কুঁচকে ভাঁজের (Fold) সৃষ্টি করে। যেমন- চট্টগ্রামের পাহাড়। vi. গভীর সমুদ্র বা মহাসাগরে ভূমিকম্প সংঘটিত হলে ব্যাপক ধ্বংসাত্মক ঢেউয়ের সৃষ্টি হয় যা সুনামি নামে পরিচিত। যেমন- ভারত মহাসাগরের ২০০৪ সালের সুনামি। vii. ভূমিকম্পের ফলে পর্বতগাত্র হতে বড় বড় বরফের খন্ডগুলো পতিত হয়ে হিমানী সম্প্রপাতের (Glacial movement) সৃষ্টি করে। viii. সর্বোপরি এর ফলে অসংখ্য ঘরবাড়ি ধ্বংস হয়ে যায়, বৃক্ষাদি নষ্ট হয় এবং অগণিত জীবজন্তু ও মানুষ মৃত্যুমুখে পতিত হয়। যেমন- ইতালির পম্পেই নগরী। উদ্দীপকের দ্বিতীয় ঘটনাটি অগ্ন্যুৎপাত। অগ্ন্যুৎপাতের ফলাফল- i. অগ্ন্যুৎপাতের ফলে ভূগর্ভস্থ লাভা ভূপৃষ্ঠে সঞ্চিত হয়ে মালভূমি; সমভূমি, দ্বীপ ও পর্বতের সৃষ্টি করে। ii. মৃত আগ্নেয়গিরির জ্বালামুখে পানি সঞ্চিত হয়ে হ্রদ এবং অগ্ন্যুৎপাতের ফলে সংলগ্ন এলাকা ধসে গহ্বরের সৃষ্টি হয়। এগুলো সুন্দর পর্যটন স্থান। iii. উৎক্ষিপ্ত লাভা ও ভস্ম জমির উর্বরতা শক্তিকে বাড়িয়ে দেয়। iv. অগ্ন্যুৎপাতের ফলে ভূঅভ্যন্তরস্থ বহু খনিজ পদার্থ ভূপৃষ্ঠে নিক্ষিপ্ত হয়। v. লাভা স্তূপের নিচে অনেক প্রাচীন সভ্যতার নিদর্শন পাওয়া যায়। vi. আগ্নেয়গিরির উত্তপ্ত ঝর্ণার পানি ঘরবাড়ি গরম রাখার কাজে নিউজিল্যান্ড ও আইসল্যান্ডে ব্যবহৃত হয়। vii. ভূতাপীয় শক্তির উৎস ম্যাগমা বিদ্যুৎশক্তি উৎপাদনের কাজে ব্যবহার করা হয়।"
        }
      ]
    },
    {
      "number": "4",
      "uddipok": "",
      "tag": "RUMC 23",
      "sub_questions": [
        {
          "label": "ক",
          "question": "কেঁচোর দ্বারা শিলায় কী ধরনের বিচুর্ণীভবন সংঘটিত হয়?",
          "explanation": "কেঁচোর দ্বারা শিলায় জৈবিক বিচূর্ণীভবন সংঘটিত হয়।"
        },
        {
          "label": "খ",
          "question": "খরস্রোত ও নির্ঝর কী?",
          "explanation": "নদীর ছোট ছোট স্রোত লাফাতে লাফাতে নিচের দিকে পড়ে যে স্রোতের সৃষ্টি হয় তাই খরস্রোত। পার্বত্য পর্যায়ে নদী স্রোতের অভ্যন্তরস্থ জলপ্রপাতগুলো ক্ষুদ্র ক্ষুদ্র হলে তাই কাসকেড বা নির্ঝর।"
        },
        {
          "label": "গ",
          "question": "a এর দ্বারা সংঘটিত বিচুর্ণীভবন প্রক্রিয়াটি বর্ণনা করো।",
          "explanation": "a সৌরতাপ নির্দেশ করে, যা যান্ত্রিক বিচূর্ণীভবনে ক্রিয়াশীল। সৌরতাপ বিচূর্ণীভবনে সাহায্য করে। বিভিন্ন প্রকার বাহ্যিক প্রাকৃতিক শক্তিসমূহের দ্বারা শিলাস্তর ভেঙে চূর্ণবিচূর্ণ হওয়াকে যান্ত্রিক বিচূর্ণীভবন বলে।' এটি মূলত উত্তাপের দ্রুত পরিবর্তন (তাপমাত্রার বৃদ্ধি ও হ্রাস) প্রক্রিয়া দ্বারা সংঘটিত হয়। তাই এক্ষেত্রে সূর্য কিরণ অত্যন্ত ক্রিয়াশীল। মরু অঞ্চল ও উচ্চ পার্বত্য অঞ্চল এবং উচ্চ অক্ষাংশে যান্ত্রিক বিচূর্ণীভবন লক্ষ করা যায়। দিনরাতের উষ্ণতা এবং ঋতুভেদে উত্তাপের পার্থক্যের জন্য শিলাগুলো অসমানভাবে সংকুচিত ও প্রসারিত হয়। এ সংকোচন বা প্রসারণ ক্রমাগত চলার ফলে শিলারাশি এক সময় খণ্ড খণ্ড হয়ে যায়। একে সংকোচন-প্রসারণজাত বিচূর্ণীভবন বা তাপীয় বিচুর্ণীভবন বলে। উত্তাপের ভিত্তিতে যান্ত্রিক বিচূর্ণীভবন আবার চার প্রকারে সংঘটিত হয়। যেমন- (i) স্তর মোচন, (ii) প্রস্তর চাই-এর বিচ্ছিন্নকরণ; (iii) খন্ডীকরণ ও (iv) ক্ষুদ্রকণা বিশরণ।"
        },
        {
          "label": "ঘ",
          "question": "b বিচুণীভবনের দ্বারা কীভাবে শিলারাশি চূর্ণবিচূর্ণ হয় তা আলোচনা করো।",
          "explanation": "b রাসায়নিক বিচূর্ণীভবন নির্দেশ করে। রাসায়নিক বিচূর্ণীভবন মূলত শিলারাশির খনিজের গঠন পরিবর্তন করে। শিলা বিভিন্ন খনিজের সংমিশ্রণে গঠিত। এ খনিজগুলোর ওপর বায়ুমণ্ডলের প্রধান উপাদানগুলো বিশেষত অক্সিজেন; কার্বন ডাইঅক্সাইড ও জলীয়বাষ্প বিক্রিয়া (reaction) করে। এর ফলে কঠিন শিলা বিয়োজিত হয় এবং খনিজগুলো নতুন গৌণ খনিজে পরিণত হয়ে সহজেই ক্ষয়প্রাপ্ত হয়। এরূপে রাসায়নিক প্রক্রিয়ায় শিলার চূর্ণবিচূর্ণ হওয়াকে রাসায়নিক বিচূর্ণীভবন বলা হয়। রাসায়নিক বিচূণীভবন দ্রবণ, জারণ, জলযোজন, অঙ্গারযোজন, হাইড্রোলাইসিস ইত্যাদির প্রক্রিয়ার মাধ্যমে শিলা চূর্ণবিচূর্ণ হয়।"
        }
      ]
    },
    {
      "number": "5",
      "uddipok": "দৃশ্যকল্প-১: নিরক্ষীয় অঞ্চলে সারা বছর তাপমাত্রা বেশী অনুভূত হওয়া সত্ত্বেও চিম্বোরাজো পর্বত নিরক্ষীয় অঞ্চলের নিকটবর্তী হয়েও তা সর্বদা বরফ এবং তুষারে আবৃত থাকে। দৃশ্যকল্প-২: নিরক্ষীয় অঞ্চলে থেকে যতই উচ্চতা বৃদ্ধি পাবে ততই তাপমাত্রা কমতে থাকবে কিন্তু তা সত্ত্বেও নরওয়ে লাব্রাডর অপেক্ষা উচ্চ অক্ষাংশে অবস্থিত হওয়া সত্ত্বেও নরওয়ের তাপমাত্রা লাব্রাডর উপদ্বীপ থেকে অনেক বেশি বিরাজ করে।।",
      "tag": "RUMC 23",
      "sub_questions": [
        {
          "label": "ক",
          "question": "গর্জনশীল চল্লিশ কী?",
          "explanation": "আটলান্টিক মহাসাগরের ৪০° - ৪৭° দক্ষিণ অক্ষাংশই হলো গর্জনশীল চল্লিশ, যেখানে পশ্চিমা বায়ু প্রবল বেগে প্রবাহিত হয়।"
        },
        {
          "label": "খ",
          "question": "বৃষ্টিচ্ছায় অঞ্চল বলতে কী বোঝ?",
          "explanation": "জলীয়বাষ্পপূর্ণ বায়ু ভূপৃষ্ঠের ওপর দিয়ে প্রবাহিত হওয়ার সময় গতিপথে কোনো পর্বতে বাধা পেলে তা পর্বতের ঢাল বেয়ে উপরে উঠতে থাকে এবং প্রসারিত ও শীতল হয়। ফলে জলীয়বাষ্প ঘনীভূত হয়ে পর্বতের প্রতিবাত পার্শ্বে প্রচুর বৃষ্টিপাত হয় এবং অনুবাত পার্শ্বে কম বৃষ্টিপাত হয়। এ কম বৃষ্টিপাত অঞ্চলকে বৃষ্টিচ্ছায় অঞ্চল বলে।"
        },
        {
          "label": "গ",
          "question": "দৃশ্যকল্প-১ এর বিষয়টি অনুরূপ হওয়ার কারণ ব্যাখ্যা করো।",
          "explanation": "দৃশ্যকল্প-১ এর বিষয়টি অনুরূপ হওয়ার কারণ সমুদ্রপৃষ্ঠ থেকে উচ্চতা। দৃশ্যকল্প-১ এর স্থান দুটি একই অক্ষাংশে অবস্থিত। কিন্তু উচ্চতার কারণে চিম্বোরাজো পর্বতের জলবায়ু নিরক্ষীয় অবস্থানে হওয়া সত্ত্বেও শীতল। একই অক্ষাংশে অবস্থিত বিভিন্ন স্থানের মধ্যে উচ্চতার হ্রাস-বৃদ্ধি অনুসারে বায়ুর তাপের তারতম্য হয়ে থাকে। এজন্য উচ্চতা কোনো অঞ্চলের জলবায়ুর নিয়ামক হিসেবে কাজ করে। যে স্থান যত উঁচু সেই স্থান তত শীতল হয়। স্বাভাবিক অবস্থায় ১০০০ মিটার উচ্চতার জন্য ৬.৪° সে. তাপমাত্রা হ্রাস পায়। এ কারণে একই অক্ষাংশে অবস্থিত হলেও ভিন্ন উচ্চতার দুটি স্থানে তাপমাত্রার পার্থক্য থাকে। দৃশ্যকল্প-১ এ উল্লিখিত দক্ষিণ আমেরিকার চিম্বোরাজো পর্বত নিরক্ষীয় অঞ্চলে অবস্থিত। কিন্তু পর্বতটিতে উচ্চতার পার্থক্য লক্ষণীয়। আর এই জন্যই সুউচ্চ পর্বত চিম্বোরাজো বরফ ও তুষারে আবৃত।।"
        },
        {
          "label": "ঘ",
          "question": "দৃশ্যকল্প-২ এর বিষয়টি কতটুকু যৌক্তিক-আলোচনা করো।",
          "explanation": "দৃশ্যকল্প-২ জলবায়ুর উপর সমুদ্রস্রোতের প্রভাব নির্দেশিত হয়েছে। উত্তর আটলান্টিকের ও ল্যাব্রাডর' স্রোতের প্রভাবে কানাডার উপকূলে বরফ জমে থাকা' ছাড়াও এসব স্রোত পথে হিমশৈল থাকায় জাহাজ চলাচলে সমস্যা হয়। ল্যাব্রাড়ার উপদ্বীপের সন্নিকটে ল্যাব্রাডর ও. উপসাগরীয় স্রোতের মিলনস্থলে ব্যাপক কুয়াশা ও তুষার ঝড়ে জাহাজ চলাচল ছাড়াও স্বাভাবিক কাজকর্ম ও জীবন ধারণে বিঘ্ন সৃষ্টি হয়। তবে হিমশৈল উষ্ণস্রোতের সংস্পর্শে গলে গিয়ে নিউ ফাউন্ডল্যান্ডে মগ্নচূড়া সৃষ্টি করে বিশ্বের অন্যতম বৃহৎ মৎস্য চারণভূমি সৃষ্টি করেছে। উষ্ণ উপসাগরীয় স্রোতের প্রভাবে: মার্কিন যুক্তরাষ্ট্র, ইংল্যান্ড ও নরওয়ে উপকূল বরফমুক্ত থাকে, এবং উপকূলে বৃষ্টিপাত ঘটায়। ফলে কৃষিকার্যে সহায়ক পরিবেশ ছাড়াও শৈত্যের প্রভাব কমে যাওয়ায় শিক্ষা ও বাণিজ্যের সহায়ক পরিবেশ সৃষ্টি করে। নরওয়ে ল্যাব্রাডর দ্বীপ থেকে উত্ত অক্ষাংশে। তাই সেখানে আরও শীতল জলবায়ু বিরাজ করার কথা। কিন্তু উষ্ণ উপসাগরীয় স্রোত তা হতে দেয় না।"
        }
      ]
    },
    {
      "number": "6",
      "uddipok": "ফ্রান্সের ভূগোল বিভাগের একদল শিক্ষার্থী শিক্ষা সফরের উদ্দেশ্যে ইন্দোনেশিয়ার জাকার্তায় গমন করে। সেখানে প্রথম দিন তারা বায়ুর আর্দ্রতা পরিমাণ করে। প্রথম দিনে তারা দেখেছে ৩৪° সেলসিয়াস তাপমাত্রায় ৯৫০ মিলিবার বায়ুরচাপে বায়ু জলীয়বাষ্প ধারন ক্ষমতা ছিল প্রায় ৩০ গ্রাম। দ্বিতীয় দিনে ৩২° সেলসিয়াস তাপমাত্রায় ৯৭৫ মিলিবার বায়ুরচাপে বায়ু জলীয়বাষ্প ধারন করে' ২০ গ্রাম। কিন্তু ঐ একই তাপমাত্রায় বায়ু জলীয়বাষ্প ধারণ করতে পারত প্রায় ২৫ গ্রাম।",
      "tag": "RUMC 23",
      "sub_questions": [
        {
          "label": "ক",
          "question": "নিয়ত বায়ু কী?",
          "explanation": "ভূপৃষ্ঠের উচ্চ হতে নিম্নচাপ বলয়ের দিকে যে বায়ু সারা বছর নিয়মিতভাবে প্রবাহিত হয় তাকে নিয়ত বায়ু বলে। যেমন- মেরু বায়ু।"
        },
        {
          "label": "খ",
          "question": "ক্রান্তীয় অঞ্চল হতে নিরক্ষীয় অঞ্চলের দিকে বায়ু কীভাবে প্রবাহিত হয়?",
          "explanation": "ক্রান্তীয় অঞ্চল থেকে নিরক্ষীয় অঞ্চলের দিকে বায়ুপ্রবাহ নিম্নগামী কর্কটীয় ও মকরীয় উচ্চাপ বলয় তথা ক্রান্তীয় অঞ্চল থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। নিরক্ষীয় অঞ্চলের বায়ু অধিক তাপে হালকা হয়ে উপরে উঠে গেলে তা ঘটে।"
        },
        {
          "label": "গ",
          "question": "উদ্দীপকে উল্লিখিত ১ম দিন থেকে ২য় দিনে বায়ুর আপেক্ষিক আর্দ্রতা কত কম বা বেশি ছিল? নির্ণয় করো।",
          "explanation": "বায়ুর জলীয়বাষ্প ধারণক্ষমতাই বায়ুর আর্দ্রতা। উদ্দীপকে উল্লিখিত ১ম দিনে, ৩৪° সে. তাপামত্রায় ৯৫০ মিলিবার বায়ুচাপে জলীয়বাষ্পের ধারণক্ষমতা ছিল ৩০ গ্রাম। দ্বিতীয় দিনে তাপমাত্রা কমে ৩২° সেলসিয়াস। উদ্দীপক অনুসারে ২য় দিনে, ৩২° সেলসিয়াস তাপমাত্রায় ৯৭৫ মিলিবার বায়ুচাপে জলীয়বাষ্পের ধারণক্ষমতা ২৫ গ্রাম। যেহেতু ২য় দিনে ধারণক্ষমতার তুলনায় বায়ুতে জলীয়বাষ্প কম ছিল। আবার তাপমাত্রা কমে যাওয়াতে ১ম দিনের চেয়ে অধিক জলীয়বাষ্প ধারণ করা সম্ভব নয়। এ থেকে বোঝা যায়, ১ম দিনে বায়ুর আপেক্ষিক আর্দ্রতা বেশি। কেননা আপেক্ষিক আর্দ্রতা = বায়ুতে উপস্থিত জলীয় বাষ্পের পরিমাণ বায়ুর জলীয় বাষ্প ধারণ ক্ষমতা × ১০০ =\\frac{বায়ুতে\\ উপস্থিত\\ জলীয়\\ বাষ্পের\\ পরিমাণ}{বায়ুর\\ জলীয়\\ বাষ্প\\ ধারণ\\ ক্ষমতা}\\times১০০ = বায়ুর   জলীয়   বাষ্প   ধারণ   ক্ষমতা বায়ুতে   উপস্থিত   জলীয়   বাষ্পের   পরিমাণ ​ × ১০০ ।"
        },
        {
          "label": "ঘ",
          "question": "উদ্দীপকে আলোচিত দুটি দেশের জলবায়ুর তুলনামূলক আলোচনা করো।",
          "explanation": "উদ্দীপকে ফ্রান্স ও ইন্দোনেশিয়ার জলবায়ু যথাক্রমে ভূমধ্যসাগরীয় ও নিরক্ষীয় জলবায়ু নির্দেশ করে। নিরক্ষীয় ও ভূমধ্যসাগরীয় জলবায়ুর মধ্যে পার্থক্য অত্যন্ত ব্যাপক। নিরক্ষীয় অঞ্চলে তাপমাত্রা সারা বছর অধিক থাকে। এখানে সর্বোচ্চ ও সর্বনিম্ন তাপের পার্থক্য সাধারণত কম। বার্ষিক গড় তাপমাত্রা ২২°-৩৪° সেলসিয়াস পর্যন্ত। এ অঞ্চলটিতে বিস্তৃত জলভাগ থাকায় প্রচুর জলীয়বাষ্প প্রতিদিন বাতাসে মিশে যায় এবং পরিচলন প্রক্রিয়ায় বৃষ্টিপাত হয়ে থাকে। বার্ষিক বৃষ্টিপাতের পরিমাণ ১৭০-২৫০ সেন্টিমিটার। এ অঞ্চলে বায়ুর চাপের পরিবর্তনের হার কম এবং অয়ন বায়ুর প্রবেশ থাকায় বায়ুপ্রবাহের বেগ অধিক হয়। ভূমধ্যসাগরীয় অঞ্চলে গ্রীষ্ম ও শীতকালীন তাপমাত্রা যথাক্রমে ২১°-২৭° সে. এবং ৪°-১০°সে, এর মধ্যে থাকে। বৃষ্টিবহুল শীতকাল ও বৃষ্টিহীন গ্রীষ্মকাল এ অঞ্চলের জলবায়ুর প্রধান বৈশিষ্ট্য। এখানে বার্ষিক বৃষ্টিপাত ২৫-৭৫ সে.মি. পর্যন্ত হয়। পাবর্ত্য অঞ্চলে অত্যধিক তুষারপাত হয়। এ অঞ্চলের উপর দিয়ে উত্তর পূর্ব অয়ন বায়ু প্রবাহিত হয় আবার শীতকালে পশ্চিমা বায়ু প্রবাহিত হয়। উপরের আলোচনা থেকে স্পষ্ট জলবায়ুর নিয়ামক এবং ভৌগোলিক বিস্তৃতি উভয়টির ব্যাপকতর পার্থক্য যেমন নিরক্ষীয় ও ভূমধ্যসাগরীয় জলবায়ুতে পরিলক্ষিত হয়; তার প্রভাবে এ দুই জলবায়ুর উপাদানগত পার্থক্যও ব্যাপক।"
        }
      ]
    },
    {
      "number": "7",
      "uddipok": "",
      "tag": "RUMC 23",
      "sub_questions": [
        {
          "label": "ক",
          "question": "সমুদ্রস্রোত কাকে বলে?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে এক স্থান থেকে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "বায়ুপ্রবাহ সমুদ্রস্রোত নিয়ন্ত্রন করে- ব্যাখ্যা করো।",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। সমুদ্রের উপর দিয়ে বাধাহীনভাবে নিয়ত বায়ু প্রবাহিত হয়। সমুদ্রের পানি এই বায়ু দ্বারা তাড়িত হয়ে একদিক থেকে অন্যদিকে প্রবাহিত হতে থাকে। নিয়ত বায়ুপ্রবাহের দিক অনুসরণ করে বেশির ভাগ সমুদ্রস্রোত প্রবাহিত হয়। এভাবে বায়ুপ্রবাহ সমুদ্রস্রোতকে নিয়ন্ত্রণ করে।"
        },
        {
          "label": "গ",
          "question": "উদ্দীপকের উল্লেখিত 'B' স্রোতের ব্যাখ্যা দাও।",
          "explanation": "উদ্দিপকের 'B' স্রোতটি দক্ষিণ নিরক্ষীয় স্রোতের শাখা ব্রাজিল স্রোতকে নির্দেশ করে। বেঙ্গুয়ালা স্রোত যখন নিরক্ষরেখার দক্ষিণ দিয়ে সোজা পশ্চিমে অগ্রসর হয় তখন তা দক্ষিণ নিরক্ষীয় স্রোত নামে অভিহিত হয়। এই স্রোত দক্ষিণ আমেরিকার পূর্ব উপকূলে সেন্টরক অন্তরীপে বাধাপ্রাপ্ত হয়ে দু'শাখায় বিভক্ত হয়। একটি ক্যারিবিয়ান সাগরে প্রবেশ করে এবং অপরটি দক্ষিণ আমেরিকার পূর্ব উপকূল দিয়ে প্রবাহিত হয়। দক্ষিণ নিরক্ষীয় স্রোতের দ্বিতীয় শাখাটি ব্রাজিল স্রোত নামে ব্রাজিলের পূর্ব উপকূল দিয়ে দক্ষিণ-পশ্চিম দিকে অগ্রসর হয় এবং ক্রমশ শীতল হতে থাকে। ফকল্যান্ড দ্বীপের নিকট পৌঁছে পৃথিবীর আবর্তন গতি ও পশ্চিমা বায়ুর প্রভাবে এটি পূর্ব দিকে বেঁকে কুমেরু স্রোতের সাথে মিলিত হয়।"
        },
        {
          "label": "ঘ",
          "question": "উদ্দীপকের উল্লেখিত 'A' স্রোতের প্রভাব বিশ্লেষণ করো।",
          "explanation": "উদ্দীপকে 'A' চিহ্নিত স্রোতটি উত্তর নিরক্ষীয় স্রোত। ক্যানারি স্রোত উত্তর-পূর্ব অয়ন বায়ু এবং পৃথিবীর আবর্তনের প্রভাবে দক্ষিণ-পশ্চিম দিকে বেঁকে উত্তর নিরক্ষীয় স্রোতে পরিণত হয়। উত্তর নিরক্ষীয় স্রোতের ধরন- i. এটি একটি উষ্ণ স্রোত; ii. এ স্রোতের একটি শাখা দক্ষিণ নিরক্ষীয় স্রোতের সাথে এবং অপরটি উষ্ণ উপসাগরীয় স্রোতের সাথে মিলিত হয়। উত্তর নিরক্ষীয় স্রোতের উষ্ণ প্রকৃতির কারণে এ স্রোতের অনুকূলে ইউরোপ হতে উত্তর আমেরিকার পূর্ব উপকূলে জাহাজ চলাচলের সুবিধা থাকায় উভয় অঞ্চল ব্যবসা-বাণিজ্যে ব্যাপক উন্নতি লাভ করেছে। প্রাচীনকালেও পালতোলা জাহাজগুলো বাণিজ্য পণ্য নিয়ে এ স্রোতের অনুকূলে ইউরোপ হতে উত্তর আমেরিকায় পৌঁছাতো।"
        }
      ]
    },
    {
      "number": "8",
      "uddipok": "শিক্ষা সফলে বাবুল কুয়াকাটায় এসে বিকেলে সৈকতের আছড়ে পড়া ঢেউ এবং প্রবাল দেখে আনন্দিত হয়। আকাশে পূর্ণিমার চাঁদ থাকায় সবাই মিলে আবারও সাগর দেখতে গিয়ে দেখে বিকালে যেসব স্থানে হেটে বেড়িয়েছিল রাতে সে স্থানগুলো প্রায় ৫ ফুট পানির নিচে।",
      "tag": "RUMC 23",
      "sub_questions": [
        {
          "label": "ক",
          "question": "শৈবাল সাগর কোন মহাসাগরে অবস্থিত?",
          "explanation": "শৈবাল সাগর উত্তর আটলান্টিক মহাসাগরে অবস্থিত।"
        },
        {
          "label": "খ",
          "question": "বায়ুপ্রবাহ সমুদ্রস্রোতকে কীভাবে প্রভাবিত করে?",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। সমুদ্রের উপর দিয়ে বাধাহীনভাবে নিয়ত বায়ু প্রবাহিত হয়। সমুদ্রের পানি এই বায়ু দ্বারা তাড়িত হয়ে একদিক থেকে অন্যদিকে প্রবাহিত হতে থাকে। নিয়ত বায়ুপ্রবাহের দিক অনুসরণ করে বেশির ভাগ সমুদ্রস্রোত প্রবাহিত হয়। এভাবে বায়ুপ্রবাহ সমুদ্রস্রোতকে প্রভাবিত করে।"
        },
        {
          "label": "গ",
          "question": "উদ্দীপকের উল্লিখিত পানির অতিরিক্ত বৃদ্ধির কারণ ব্যাখ্যা করো।",
          "explanation": "উদ্দীপকে উল্লিখিত পানির অতিরিক্ত বৃদ্ধি পূর্ণিমার ভরা জোয়ার বা মরা কটাল। নিম্মের অনুরূপ: উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব: মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাঁদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূয একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তি: পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে। অপরদিকে, পৃথিবীর মোট পানিরাশির পরিমাণ, সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উদ্দীপকের এ ধরনের পরিবর্তনের ঘটনাটি উপকূলীয় অঞ্চলের উপর কিরূপ প্রভাব ফেলে তা বিশ্লেষণ করো।",
          "explanation": "উদ্দীপকে উল্লিখিত উপকূলীয় অঞ্চলে জোয়ার-ভাটার প্রভাব নিম্নে বিশ্লেষণ করা হলো- নিম্মের অনুরূপ: উদ্দীপকে উল্লিখিত বঙ্গোপসাগর সংলগ্ন উপকূলীয় অঞ্চলে জোয়ার- ভাটার প্রভাব নিম্নে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। v. জোয়ারের পানি সেচে সহায়তা করে। যেমন: অনেক সময় খাল। খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}