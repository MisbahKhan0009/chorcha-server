{
  "title": "ঢাকা, ময়মনসিংহ, দিনাজপুর, কুমিল্লা, যশোর ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "বাংলাদেশের  ভূ-প্রকৃতি  ক কর্দম ও বেলে পাথরের মিশ্রণে গঠিত । খ মাটির রঙ ধূসর ও লালচে । বৃহত্তম সোপান অঞ্চল হিসেবে পরিচিত ।",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "কনরাড বিযুক্তি রেখা কাকে বলে?",
          "explanation": "অশ্বমণ্ডলের সিয়াল ও সিমা স্তর যে সীমারেখা দ্বারা বিযুক্ত, তাকে কনরাড বিযুক্তি রেখা বলে।"
        },
        {
          "label": "খ",
          "question": "ব-আকৃতির সমভূমি কীভাবে গঠিত হয়? ব্যাখ্যা কর।",
          "explanation": "ব-আকৃতির সমভূমি বা বদ্বীপ সমভূমি নদীর জীবনচক্রের শেষ পর্যায় নিম্নগতিতে সৃষ্টি হয়। নদীর নিম্নগতিতে স্রোতের বেগ খুব কমে যায়। ফলে নদীবাহিত পলি, বালি,কাঁকর প্রভৃতি তলানিরূপে সঞ্চিত হতে থাকে। এ তলানি প্রথমে মোহনায় বিভিন্ন চরের সৃষ্টি করে। পরে চরসমূহে বাধা পেয়ে নদীর স্রোতধারা বিচ্ছিন্না হলে ব-আকৃতির এক নতুন ভূমিরূপ তথা বদ্বীপের সৃষ্টি হয়।"
        },
        {
          "label": "গ",
          "question": "উদ্দীপকে উল্লিখিত 'খ' অঞ্চলের বর্ণনা দাও।",
          "explanation": "উদ্দীপকে উল্লিখিত 'খ' অঞ্চলটি হলো বরেন্দ্রভূমি। এটি গ্লাইস্টোসিনকালের সোপানসমূহের অন্তর্ভুক্ত। বাংলাদেশের প্লাইস্টোসিনকালের সোপানসমূহ তিনভাগে বিভক্ত। উত্তর- পশ্চিমাংশের বরেন্দ্রভূমি, মধ্যভাগের মধুপুর ও ভাওয়ালের গড় এবং কুমিল্লা জেলার লালমাই পাহাড় বা উচ্চভূমি এ অঞ্চলের অন্তর্গত। প্লাইস্টোসিনকালে এসব সোপান গঠিত হয়েছিল বলে ধারণা করা হয়। আয়তনের দিক দিয়ে সোপানসমূহের মধ্যে বরেন্দ্রভূমি বৃহত্তম। দেশের উত্তর-পশ্চিমাঞ্চলের প্রায় ৯.৩২০ বর্গকিলোমিটার এলাকায় বরেন্দ্রভূমি বিস্তৃত। প্লাবন সমভূমি হতে এর উচ্চতা ৬-থেকে ১২ মিটার। এ স্থানের মাটি ধূসর ও লাল বর্ণের। মূলত অঞ্চলটি ক্ষয়জাত সমভূমি। গ্লাইস্টোসিনকালে বিভিন্ন প্রাকৃতিক শক্তি যেমন- নদী ও বায়ুপ্রবাহের ক্ষয়ক্রিয়ায় এ ভূমিরূপ গড়ে ওঠে। অঞ্চলটির মধ্য দিয়ে এখনও বেশ কয়েকটি নদী প্রবাহিত এবং নদীর সঞ্চয়কাজ বর্তমান। তাই এ অঞ্চলটি কৃষিপ্রধান।"
        },
        {
          "label": "ঘ",
          "question": "উদ্দীপকে উল্লিখিত 'ক' অঞ্চলের গুরুত্ব বিশ্লেষণ কর।",
          "explanation": "উদ্দীপকে উল্লিখিত 'ক' অঞ্চলটি টারশিয়ারি যুগের পাহাড় শ্রেণি নির্দেশ করে। টারশিয়ারি যুগে গঠিত পার্বত্য চট্টগ্রাম বন্দুর ভূপ্রকৃতির অঞ্চল হলেও অঞ্চলটি প্রাকৃতিক সম্পদে পূর্ণ। এখানে কৃষিকাজ হয় ও যাতায়াত ব্যবস্থা রয়েছে যা মানুষের বসবাসের উপযোগী। বন্দুর এলাকা হলেও এখানে পাহাড়ের গা কেটে কৃষিকাজ করা হয়। এ ধরনের চাষাবাদ পদ্ধতি জুমচাষ নামে পরিচিত। এখানে ধান, চা, আনারস প্রভৃতি ফসল জন্মে। এছাড়া পাহাড়ের গায়ে রাবার ও তুলা চাষ করা হয়। এ অঞ্চলে বিভিন্ন প্রাকৃতিক সম্পদকে কেন্দ্র করে বিভিন্ন শিল্প গড়ে উঠেছে। ফলে এখানে নানা ধরনের বসতি দেখা যায়। সর্বোপরি পার্বত্য চট্টগ্রামের জলবায়ু, পরিমিত বৃষ্টিপাত প্রভৃতি মানুষের বসবাস ও কৃষি উপযোগী। টারশিয়ারি যুগে গঠিত উত্তর-পূর্বাঞ্চলের পাহাড়সমূহও কৃষির জন্য বিশেষ উপযোগী। বিশেষ করে বৃহত্তর সিলেটের পাহাড়ের ঢালে চা বাগানের ব্যাপক বিস্তৃতি ঘটেছে। বাংলাদেশের রপ্তানিমুখী অর্থনৈতিক সম্পদ চা এ অঞ্চলের উপর নির্ভর করেই প্রসার লাভ করেছে। আর চা বাগানের বিস্তৃতি অঞ্চলটিকে অর্থনৈতিকভাবে গুরুত্বপূর্ণ ও সমৃদ্ধ করেছে। সুতরাং উপরিউক্ত আলোচনা থেকে বলা যায়, উদ্দীপকের 'ক' অঞ্চলের অর্থনৈতিক গুরুত্ব অত্যধিক।"
        }
      ]
    },
    {
      "number": "2",
      "uddipok": "",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "পর্বত কাকে বলে",
          "explanation": "ভূপৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "পর্বত মধ্যবর্তী মালভূমি বলতে কী বোঝায়? ব্যাখ্যা কর।",
          "explanation": "মালভূমির ধরনগুলোর মধ্যে পর্বত মধ্যবর্তী মালভূমি বিশেষ বৈশিষ্ট্যময়। ভঙ্গিল পর্বত গঠিত হওয়ার সময় সংকোচনজনিত চাপের কারণে পর্বতসমূহের মাঝখানে নিচু ভূমি উঁচু হয়ে যে মালভূমি গঠন করে তাকে পর্বত মধ্যবর্তী মালভূমি বলে। এ ধরনের মালভূমি সোজাসুজি উপরে উঠে যায় বিধায় খাড়া ঢালবিশিষ্ট হয়। এর উপরিভাগ অসমান হতে পারে এবং চতুর্দিকে পর্বত ঘিরে থাকে। যেমন- তিব্বত মালভূমি। এর উত্তরে কুনলুন ও দক্ষিণে হিমালয় এবং পূর্ব-পশ্চিমেও পর্বত (তিব্বত পর্বতমালা) ঘিরে আছে।"
        },
        {
          "label": "গ",
          "question": "উদ্দীপকে উল্লিখিত 'ক' পর্বতের বর্ণনা দাও।",
          "explanation": "উদ্দীপকে উল্লিখিত 'ক' চিহ্নিত পর্বত হলো ল্যাকোলিথ পর্বত। ভূগর্ভস্থ গলিত ম্যাগমা ভূআন্দোলন বা অন্য কোনো নৈসর্গিক কারণে ভূত্বকের দুর্বল অংশ দিয়ে প্রবল বেগে ভূপৃষ্ঠে বের হয়ে আসতে চায়। কিন্তু প্রায়ই তা উপরে আসার পথে বাধাপ্রাপ্ত হয়ে ভূত্বকের নিচেই সম্মিত হয় এবং ঊর্ধ্বচাপের কারণে উপরের শিলান্তর স্ফীত হয়ে গম্বুজ আকার ধারণ করে। জমাট ম্যাগমা দ্বারা গঠিত এরূপ পর্বতকে গম্বুজ বা ল্যাকোলিথ পর্বত বলে। যুক্তরাষ্ট্রের হেনরি পর্বত এর প্রকৃষ্ট উদাহরণ।"
        },
        {
          "label": "ঘ",
          "question": "উদ্দীপকে উল্লিখিত 'খ' ও 'গ' পর্বতের পার্থক্য বিশ্লেষণ কর।",
          "explanation": "উদ্দীপকে উল্লিখিত 'খ' এবং 'গ' তে যথাক্রমে ভঙ্গিল পর্বত এবং আগ্নেয় বা সঞ্চয়জাত পর্বত দেখানো হয়েছে। পাললিক শিলায় গঠিত ভঙ্গিল পর্বতে জীবাশ্ম পাওয়া যায়। আর অগ্ন্যুৎপাতের মাধ্যমে আগ্নেয় পর্বত গঠিত হয়। নিচে ভঙ্গিল পর্বত ও আগ্নেয় বা সঞ্চয়জাত পর্বতের পার্থক্য বিশ্লেষণ করা হলো- ভঙ্গিল পর্বত আগ্নেয় বা সঞ্চয়জাত পর্বত i. বিস্তৃত অঞ্চল জুড়ে শিলায় ঢেউ-এর মতো ভাঁজ পড়ে যে পর্বতের সৃষ্টি হয় তাকে ভফিগল পর্বত বলে। i. আগ্নেয়গিরির লাভা সম্মিত হয়ে এ প্রকার পর্বত গঠিত হয় বলে একে আগ্নেয় বা সঞ্চয়জাত পর্বত বলা হয়। ii. ভাঁজ ভঙ্গিল পর্বতের প্রধান বৈশিষ্ট্য। এ পর্বতে অনেক শূকা থাকে। ii. এ পর্বতের আকৃতি সাধারণত শহরু বা মোচার (Conical) মতো হয়। iii. এ পর্বতের শিলাস্তরের মাঝে আগ্নেয় ও রূপান্তরিত শিলা দেখা যায়। iii. সঞ্চয়জাত পর্বতগুলোতে লাভা স্তরের মাঝে প্রস্তর খন্ড ও ছাই দেখতে পাওয়া যায়। iv. পৃথিবীর দীর্ঘ ও উচ্চতম পর্বতগুলো এ শ্রেণির। iv. এ পর্বতের উচ্চতা ও ঢাল মাঝারি ধরনের হয়ে থাকে। v. এশিয়ার হিমালয়, দক্ষিণ আমেরিকার আন্দিজ, ইউরোপের আল্পস এ পর্বতশ্রেণির উদাহরণ। v. জাপানের ফুজিয়ামা, ইতালির ভিসুভিয়াস এ পর্বতের উদাহরণ।"
        }
      ]
    },
    {
      "number": "3",
      "uddipok": "",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "সমভূমি কাকে বলে?",
          "explanation": "সমুদ্রপৃষ্ঠ থেকে অল্প উঁচু মৃদু ঢালবিশিষ্ট সুবিস্তৃত ভূমিকে সমভূমি বলে।"
        },
        {
          "label": "খ",
          "question": "নদীর উৎপত্তি কীভাবে হয়? ব্যাখ্যা কর।",
          "explanation": "নদীর উৎপত্তির জন্য প্রয়োজন পর্যাপ্ত পানি সরবরাহ ও ঢালু জায়গা। পাহাড়িয়া অঞ্চলে প্রচুর বৃষ্টির পানি ও বরফগলা পানি পাওয়া যায় বলে অধিকাংশ নদীই পার্বত্য অঞ্চল হতে উৎপত্তি লাভ করেছে। এছাড়া পাহাড়ের প্রস্রবণের পানিও নদী উৎপত্তিতে সহায়তা করে। সাধারণত পর্বত, উঁচু ভূমি, পাহাড়ের গিরিখাত থেকে সৃষ্ট ঝর্ণাধারা, বরফগলিত স্রোত কিংবা স্রোতধারার প্রাকৃতিক পরিবর্তন থেকে নদীর উৎপত্তি ঘটে।"
        },
        {
          "label": "গ",
          "question": "উদ্দীপকে উল্লিখিত 'খ' ভূমিরূপের বর্ণনা দাও।",
          "explanation": "উদ্দীপকে উল্লিখিত 'খ' অঞ্চলের ভূমিরূপটি 'ইউ' (U) আকৃতির উপত্যকা। হিমবাহের ক্ষয়কাজের ফলে নানা রকম ভূমিরূপের সৃষ্টি হয়; 'U' আকৃতির উপত্যকা হলো তাদের মধ্যে অন্যতম একটি ভূমিরূপ। উঁচু পার্বত্য অঞ্চলে হিমবাহ যে উপত্যকার মধ্য দিয়ে অগ্রসর হয় সেখানে হিমবাহের ক্রমাগত পার্শ্বক্ষয় ও নিম্নক্ষয় সমানভাবে হওয়ার ফলে উপত্যকার তলদেশ প্রশস্ত ও মসৃণ এবং পার্শ্বদেশ খাড়া ঢালযুক্ত হয়। ফলে পার্বত্য উপত্যকাটির আকৃতি ইংরেজি 'U'-অক্ষরের মতো হয়ে যায়, একে 'U'-আকৃতির উপত্যকা বলে। হিমবাহ কোনো নদী উপত্যকার মধ্য দিয়ে প্রবাহিত হলে হিমবাহ ও নদীর যুগপৎ ক্ষয়কাজের ফলে বেশিরভাগ 'U' -আকৃতির উপত্যকা গড়ে ওঠে বলে বিজ্ঞানীরা অভিমত পোষণ করেন। আবার নদীর মধ্য গতিতে উপত্যকা চওড়া হলে তা অনেক সময় U-আকৃতির হয়।"
        },
        {
          "label": "ঘ",
          "question": "উদ্দীপকে উল্লিখিত 'ক' ভূমিরূপের গঠন প্রক্রিয়া বিশ্লেষণ কর।",
          "explanation": "উদ্দীপকে উল্লিখিত 'ক' ভূমিরূপটি হলো অশ্বক্ষুরাকৃতি হ্রদ। মাঝে মাঝে প্লাবন সমভূমি অঞ্চলের কোনো কোনো নদীতে অসংখ্য বাঁক দেখা যায়। কোনো কোনো সময় এ বাঁক এত বেশি বৃদ্ধি পায় যে, দুটি বাঁক নিজেদের খুব কাছাকাছি এসে পড়ে। এরূপে পাশাপাশি অবস্থিত দুটি বাঁক পরস্পর সন্নিকটে অগ্রসর হলে তাদের মধ্যবর্তী অংশ ক্ষয় হয়ে তারা একত্রে যুক্ত হয়ে পড়ে। তখন নদী সোজা পথে চলতে থাকে। এ অবস্থায় ক্ষয়প্রাপ্ত বাঁকা অংশটি নদীখাত হতে বিচ্ছিন্ন হয়ে হ্রদের আকার ধারণ করে। এরূপ হ্রদগুলো দেখতে অনেকটা অশ্বের ক্ষুরের ন্যায় বলে এদের অশ্বক্ষুরাকৃতি হ্রদ (Ox-bow Lake) বলা হয়। মিসিসিপি ও রাইম নদীর উভয় তীরে এরূপ বহু হ্রদ রয়েছে। বাংলাদেশের পদ্মা, যমুনা, ব্রহ্মপুত্র প্রভৃতি নদীতেও বহু অশ্বক্ষুরাকৃতি হ্রদ দেখা যায়।"
        }
      ]
    },
    {
      "number": "4",
      "uddipok": "",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "ভূ-আলোড়ন কাকে বলে?",
          "explanation": "পৃথিবীর অভ্যন্তরভাগের বিভিন্ন শিলাস্তরে তাপ ও চাপের পার্থক্যের কারণে ভূত্বকে যে আলোড়ন ঘটে, তাকে ভূআলোড়ন বলে।"
        },
        {
          "label": "খ",
          "question": "নগ্নীভবন সংঘটনের গুরুত্বপূর্ণ ধাপ হলো বিচূর্ণীভবন ব্যাখ্যা কর।",
          "explanation": "নগ্নীভবন প্রক্রিয়ার একটি অংশ হিসেবে বিচুণীভবন খুবই গুরুত্বপূর্ণ। শিলারাশির চূর্ণবিচূর্ণ ও বিশ্লিষ্ট হওয়ার প্রক্রিয়াকে বিচূর্ণীভবন বলে। বিচূর্ণীভবনের ফলে ভূত্বকের উপরিত্তরের শিলা ভেঙেচুরে শিথিল হয়ে পড়ে, কিন্তু অপসারিত হয় না। অন্যদিকে, বিচূর্ণীভবনের সময় শিলা চূর্ণবিচূর্ণ ও বিশ্লিষ্ট হয় এবং পরে ক্ষয়ীভবনের দ্বারা এ শিলা অপসারিত হলে নিচের শিলারাশি নগ্ন হয়ে পড়ে। এরূপ কার্যকে বলা হয় নগ্নীভবন। সুতরাং বলা যায়, নগ্নীভবন সংঘটনের গুরুত্বপূর্ণ ধাপ হলো বিচূণীভবন।"
        },
        {
          "label": "গ",
          "question": "উদ্দীপকে উল্লিখিত 'ক' বিচূর্ণীভনের বর্ণনা দাও।",
          "explanation": "উদ্দীপকে উল্লিখিত 'ক' হচ্ছে বরফ বা তুষারের দ্বারা বিচূণীভবন। উচ্চ অক্ষাংশ বা পার্বত্য অঞ্চলে দিনের বেলায় বরফগলা পানি ভূত্বকের ফাটল বা ছিদ্রপথে মাটির ভেতরে প্রবেশ করে, কিন্তু রাতের বেলায় প্রচণ্ড শীতে এ বরফগলা পানি পুনরায় বরফে পরিণত হয় এবং আয়তনে ১০% বৃদ্ধি পায়। এতে ফাটলের পার্শ্বদেশে প্রচণ্ড চাপের সৃষ্টি হয়। ফলে শিলারাশি ভেঙে ক্ষুদ্র ক্ষুদ্র প্রস্তরখণ্ডে পরিণত হয় এবং যান্ত্রিক বিচুর্ণীভবন সংঘটিত হয়। পর্বতগাত্রে কোণাকৃতিতে এরূপ প্রস্তরখণ্ড সঞ্চিত হলে তাকে স্ক্রী বা ট্যালাস বলে।"
        },
        {
          "label": "ঘ",
          "question": "উদ্দীপকে উল্লিখিত 'খ' বিচূর্ণীভবনের প্রভাব বিশ্লেষণ কর।",
          "explanation": "উদ্দীপকে উল্লিখিত 'খ' হলো জৈবিক বিচূর্ণীভবন। জৈবিক বিচুর্ণীভবন প্রকৃতপক্ষে উদ্ভিদ ও প্রাণীর দ্বারা সংঘটিত ভৌত ও রাসায়নিক ক্ষয়ীভবন। মানুষ ও অন্যান্য জীবজন্তু, কীটপতজা, বৃক্ষলতাদি প্রতিনিয়ত ভূপৃষ্ঠের ক্ষয়সাধন ও পরিবর্তন সাধন করছে। নানা প্রকার প্রাণী ও উদ্ভিদের ক্রিয়ার দ্বারা ক্ষয়প্রাপ্ত হয় বলে এ প্রক্রিয়াকে জৈবিক বিচূণীভবন বলে। জৈবিক বিচূর্ণীভবনের প্রভাব- i. জৈবিক বিচূর্ণীভবনের প্রভাবে উদ্ভিদ মাটিস্থ পুষ্টি উপাদান ও রস ভালোভাবে শোষণ করতে পারে। যেমন- বিভিন্ন প্রকার গাছপালা মূল ও শিকড় দ্বারা মাটিকে ভেঙে চূর্ণবিচূর্ণ করে। গাছের মূল বৃদ্ধির সঙ্গে সঙ্গে মোটা হয়ে মাটির নিচে বহুদূর পর্যন্ত চলে যায়। ফলে শিলার ফাটলও বড় হয় এবং সেখানে সহজে পানি প্রবেশ করে। আবার আমরা কখনো দেখি পুরোনো দেয়ালেও উদ্ভিদ ফাটল সৃষ্টি করে। এক্ষেত্রে উদ্ভিদ কর্তৃক জৈবিক বিচুর্ণীভবন নেতিবাচক প্রভাব ফেলে। ii. কেঁচো, ছুঁচো, পিঁপড়া, শিয়াল, কুকুর প্রভৃতি সর্বদা মাটি খুঁড়ে শিলারাশিকে চূর্ণবিচূর্ণ করে। প্রাকৃতিক ভারসাম্য বজায় রাখতে এবং উদ্ভিদ জন্মাতে তা সাহায্য করে। এছাড়া উইপোকা, সজারু, ইঁদুর ইত্যাদিও গর্ত করে ভূপৃষ্ঠের অভ্যন্তর হতে মাটি তোলে। ফলে বসতবাড়ি, কৃষিজমি ক্ষতিগ্রস্ত হয়। এছাড়া মৃত্তিকার অণুজীবসমূহ শিলার প্রাকৃতিক ও রাসায়নিক বিচূর্ণীভবনে যথেষ্ট সক্রিয় হয় এবং মাটির পুষ্টিমান বজায় রাখে। iii. নানাবিধ গঠনমূলক পরিকল্পনা বাস্তবায়নের জন্য মানুষ ভূপৃষ্ঠের ব্যাপক ক্ষয়সাধন করছে। যেমন- রাস্তাঘাট, খাল, গৃহ, শহর, বন্দর প্রভৃতি নির্মাণে। এভাবে মানুষ প্রত্যক্ষ ও পরোক্ষভাবে জৈবিক বিচূর্ণীভবনে সহায়তা করছে; আর এর প্রভাবে ভূপৃষ্ঠ পরিবর্তিত হচ্ছে।"
        }
      ]
    },
    {
      "number": "5",
      "uddipok": "",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "বায়ুমণ্ডল কাকে বলে?",
          "explanation": "ভূপৃষ্ঠের চারদিকে জীবজগতের প্রাণ ধারণের প্রয়োজনীয় যে গ্যাসীয় আবরণ পৃথিবীকে বেষ্টন করে আছে তাকে বায়ুমণ্ডল বলে।"
        },
        {
          "label": "খ",
          "question": "জলীয়বাষ্প বায়ুমন্ডলের গুরুত্বপূর্ণ উপাদান ব্যাখ্যা কর।",
          "explanation": "জলীয়বাষ্প জলাধার (নদী, সমুদ্র) থেকে বাষ্পীভবনের মাধ্যমে বায়ুমণ্ডলে অবস্থান নেয়। তাপমাত্রা বৃদ্ধি পেলে বাতাসে জলীয়বাষ্পের ধারণ ক্ষমতা বাড়ে; আর কম হলে তা কমে যায়। বায়ুর এ উপাদানটি সৌরতাপ শোষণ করে আবার ভূপৃষ্ঠ থেকে তাপ বিকিরণে বাধা দেয়। ফলে নিম্ন বায়ুমণ্ডলে তাপের ভারসাম্য বজায় থাকে। বায়ুমণ্ডলে জলীয়বাষ্পের উপস্থিতিতে ঘনীভবন প্রক্রিয়া চলে এবং বর্ষণ, মেঘ, বৃষ্টি, কুয়াশা, তুষারপাত, শিলাবৃষ্টি সৃষ্টি হয়। তাই জলীয়বাষ্প বায়ুমণ্ডলের একটি গুরুত্বপূর্ণ উপাদান।"
        },
        {
          "label": "গ",
          "question": "উদ্দীপকে চিত্র ২ এর 'ক' ছকের বর্ণনা দাও।",
          "explanation": "নাউদ্দীপকে চিত্র-২ এর 'ক' হলো বায়ুমণ্ডলের সর্বনিম্ন স্তর ট্রপোস্ফিয়ার। এটি বায়ুমণ্ডলের অত্যন্ত গুরুত্বপূর্ণ স্তর। মেরুর কাছাকাছি ও নিরক্ষীয় এলাকায় ট্রপোস্ফিয়ারের গভীরতা যথাক্রমে ৯ ও ১৭ কি.মি. এবং গড় গভীরতা ১২ কি.মি.। আবহাওয়ার প্রায় সকল উপাদান; যেমন- ঝড়, বৃষ্টি, বজ্রপাত, মেঘ, তুষারপাত, শিশির, বায়ুপ্রবাহ, বায়ুচাপ প্রভৃতি এই স্তরে বিদ্যমান। তাই জীবমণ্ডলের জন্য এ স্তর অত্যন্ত গুরুত্বপূর্ণ। এই মণ্ডলের উষ্ণতা নিরক্ষরেখা থেকে মেরুর দিকে ক্রমশ কমতে থাকে। ট্রপোমণ্ডলের উপরের স্তর হলো ট্রপোসীমা, যেখানে বায়ু প্রায় স্থির থাকে। উষ্ণতার পরিবর্তন হয় না বলে একে সমোষ্ণ অঞ্চলও (Isothermal Zone) বলা হয়। এই অঞ্চলে ঝড়-বৃষ্টির প্রকোপ থাকে না বলে বিমান বিনা বাধায় চলাচল করে।"
        },
        {
          "label": "ঘ",
          "question": "উদ্দীপকে উল্লিখিত স্বছরের উপর চিত্র-১ এ ইঙ্গিতকৃত দূষণের প্রভাব বিশ্লেষণ কর।",
          "explanation": "উদ্দীপকে চিত্র-১ এ কলকারখানার ধোঁয়ার মাধ্যমে সৃষ্ট বায়ুদূষণকে ইঙ্গিত করা হয়েছে। বায়ুতে সাধারণত বিভিন্ন ধরনের গ্যাসীয় উপাদান (O 2 _2 2 ​ , N 2 _2 2 ​ , CO 2 _2 2 ​ , H 2 _2 2 ​ O) নির্দিষ্ট অনুপাতে বিদ্যমান থাকে। যদি কোনো কারণে বায়ুতে গ্যাসীয় উপাদানগুলোর ঘনত্বের পরিবর্তন ঘটে তখনই বায়ু দূষিত হয়। উদ্দীপকে উল্লিখিত 'খ' স্তরটি হলো বায়ুমণ্ডলের দ্বিতীয় স্তর স্ট্রাটোস্ফিয়ারের উপরের দিকে অবস্থিত ওজোনোস্ফিয়ার। বায়ুদূষণের প্রভাবে ওজোনস্তর বর্তমানে মারাত্মকভাবে ক্ষতিগ্রস্ত হচ্ছে। বায়ুদূষণের বিভিন্ন কারণের মধ্যে অন্যতম হলো কলকারখানার কালো ধোঁয়া। কলকারখানার চিমনি দিয়ে নির্গত ধোঁয়ায় প্রচুর পরিমাণে CO₂ নির্গত হয়। এছাড়া কলকারখানায় বিভিন্নভাবে CFC গ্যাস ব্যবহৃত হয়। এসব গ্যাস বায়ুমণ্ডলের ওজোন স্তরকে ক্রমশ ধ্বংস করছে। বায়ু দূষণের ফলে বিভিন্ন ক্ষতিকর গ্যাস ওজোন স্তরে ছিদ্র সৃষ্টি করে। ওজোন স্তর ছিদ্র হলে সূর্যের অতিবেগুনি ও কসমিক রশ্মি সরাসরি পৃথিবীতে এসে বাস্তুতন্ত্রের উৎপাদক শ্রেণি; বিশেষত জলজ বস্তুতন্ত্রের উৎপাদক ফাইটোপ্ল্যাঙ্কটন ও গাছপালা ধ্বংস করে দেবে। ফলে বাস্তুতন্ত্র ধ্বংস হয়ে যাবে এবং প্রাণিকুলও যথেষ্ট ক্ষতির সম্মুখীন হবে। ক্যান্সারের মতো রোগের প্রকোপ বেড়ে যাবে, মানুষ মৃত্যুমুখে পতিত হবে। তাই বলা যায়, ওজোন স্তরের উপর বায়ুদূষণের প্রভাব অত্যন্ত ক্ষতিকর।"
        }
      ]
    },
    {
      "number": "6",
      "uddipok": "",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "বাহুর আর্দ্রতা কাকে বলে?",
          "explanation": "বায়ুর জলীয়বাষ্প ধারণক্ষমতাকে বায়ুর আর্দ্রতা বলে।"
        },
        {
          "label": "খ",
          "question": "সমুদ্র বায়ু বলতে কী বোঝায়? ব্যাখ্যা কর।",
          "explanation": "স্থলভাগ ও জলভাগের তাপ গ্রহণ ও সংরক্ষণ ক্ষমতার তারতম্যের ফলে সমুদ্রবায়ুর উৎপত্তি হয়। দিনের বেলায় সৌরতাপের প্রভাবে তীরবর্তী স্থলভাগ সমুদ্রের পানি অপেক্ষা শীঘ্র ও অধিক উত্তপ্ত হয়। উত্তপ্ত স্থলভাগের সংস্পর্শে বায়ু উষ্ণ ও হালকা হয়ে উপরে ওঠে এবং তথায় নিম্নচাপের সৃষ্টি হয়। এ সময় বায়ুচাপের সমতা রক্ষার্থে সমুদ্র হতে শীতল ও উচ্চচাপ বিশিষ্ট বায়ু স্থলভাগের দিকে প্রবাহিত হয়। এ বায়ুই সমুদ্রবায়ু নামে পরিচিত।"
        },
        {
          "label": "গ",
          "question": "উদ্দীপকে উল্লিখিত 'খ' তাপমন্ডলের বর্ণনা দাও।",
          "explanation": "উদ্দীপকের চিত্রের 0 ° \\degree ° অক্ষাংশের অর্থাৎ নিরক্ষরেখার তাপমণ্ডলটি হচ্ছে উষ্ণমণ্ডলীয় তাপবলয়। নিরক্ষরেখার উভয় পার্শ্বে ২৩.৫° উত্তর ও দক্ষিণ অক্ষরেখা তথা কর্কটক্রান্তি ও মকরক্রান্তি রেখার মধ্যবর্তী অঞ্চল ও তাদের সন্নিহিত এলাকা নিয়ে উষ্ণমণ্ডল গঠিত। সাধারণত ২৭°সে. বা ৮০০ ফা. সমোষ্ণরেখা পর্যন্ত অঞ্চলই প্রকৃত উষ্ণমণ্ডল। এ অঞ্চলের যেকোনো স্থানে বার্ষিক গড় তাপমাত্রা সাধারণত ২৭°সে. হয়। তবে বিশেষ কারণবশত স্থানভেদে বেশিও হয়ে থাকে। উষ্ণমণ্ডলের বিস্তার স্থানভেদে ৩৫০-৪৫° পর্যন্ত হতে পারে। উষ্ণমণ্ডলের বৈশিষ্ট্য- i. উষ্ণমণ্ডলের প্রতিটি স্থানে বছরে অন্তত দু-দিন মধ্যাহ্ণ সূর্যরশ্মি লম্বভাবে পড়ে এবং বছরের অন্যান্য দিনেও এখানে সূর্যরশ্মি তির্যকভাবে পড়ে না। ii. সারাবছর এখানে দিনরাত্রির দৈর্ঘ্যের হ্রাসবৃদ্ধি খুব কম। তাই সারাবছর এ অঞ্চলে বায়ুর তাপমাত্রা অন্যান্য অঞ্চলের তুলনায় বেশি। iii. এ অঞ্চলের গড় তাপমাত্রা সাধারণত ২৭০ সে. হয়। তবে বিশেষ কারণবশত স্থানভেদে বেশিও হয়ে থাকে। এছাড়া শীত ও গ্রীষ্মের উষ্ণতার পার্থক্য কম হয়। iv. এ অঞ্চলের মধ্যভাগে ঋতু পরিবর্তন হয় না বললেই চলে।"
        },
        {
          "label": "ঘ",
          "question": "উদ্দীপকের উল্লিখিত 'ক' নিয়ামক কীভাবে জলবায়ু নিয়ন্ত্রণ করো বিশ্লেষণ কর।",
          "explanation": "উদ্দীপকে উল্লিখিত 'ক' নিয়ামক, উদ্ভিদের আচ্ছাদন তথা বনভূমির অবস্থান কীভাবে বৃষ্টিপাত ও জলবায়ু নিয়ন্ত্রণ করে তা চিহ্নিত করে। স্বাভাবিক উদ্ভিদ বায়ুমণ্ডলের তাপমাত্রা ও বৃষ্টিপাতকে প্রভাবিত করে। উদ্ভিদের নিবিড় আচ্ছাদনের ফলে মাটিতে সূর্যের তাপ খুব অল্প প্রবেশ করে বলে সেখানকার মাটি সর্বদা আর্দ্র থাকে। ফলে উত্তাপ কম হয় ও স্যাঁতসেঁতে অবস্থা বিরাজ করে। বৃক্ষ প্রস্বেদনের মাধ্যমে প্রয়োজনের অতিরিক্ত পানি বায়ুমণ্ডলে ছড়িয়ে দেয়। বনভূমি এলাকার জলবায়ু আর্দ্রভাবাপন্ন ও বৃষ্টিবহুল হয়। পক্ষান্তরে, বৃক্ষহীন অঞ্চল হয় রুক্ষ, শুষ্ক ও উষ্ণ। আবার জলীয়বাষ্পপূর্ণ বায়ু গভীর বনভূমির ওপর দিয়ে প্রবাহিত হওয়ার সময় প্রচুর বৃষ্টিপাত ঘটায়। উদাহরণস্বরূপ, পাকিস্তানের পেশোয়ার উপত্যকায় যথেষ্ট বনভূমি ছিল বলে তা আর্দ্র ও বৃষ্টিবহুল ছিল। কিন্তু এ বনভূমি ধ্বংস হওয়ার ফলে এ অঞ্চলে জলবায়ু চরমভাবাপন্ন হয়েছে। সুতরাং, জলবায়ুর ওপর উদ্ভিদের আচ্ছাদনের যথেষ্ট প্রভাব তথা নিয়ন্ত্রণ- রয়েছে; বিশেষত বৃষ্টিপাতের ওপর।"
        }
      ]
    },
    {
      "number": "7",
      "uddipok": "",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "বাণিজ্য বায়ু কাকে বলে?",
          "explanation": "ককটীয় উত্তর-পূর্ব এবং মকরীয় অঞ্চলে যে বায়ু প্রবাহিত হয় তাকে বাণিজ্য বা অয়ন বায়ু বলে।"
        },
        {
          "label": "খ",
          "question": "\"গোধূলি অঞ্চল\" বলতে কী বোঝায়? ব্যাখ্যা কর।",
          "explanation": "'গোধুলি অঞ্চল' নিরক্ষীয় জলবায়ুর অন্তর্গত এবং এ জলবায়ু অঞ্চলের অন্যতম বৈশিষ্ট্য। নিরক্ষীয় অঞ্চলে ঘন চিরহরিৎ অরণ্য বিস্তৃত। এখানে উঁচু লম্বা লম্বা গাছের পাতার অত্যন্ত ঘন আচ্ছাদনের ফলে দিনের বেলায়ও ভূপৃষ্ঠের উপরে অনেক কম আলো প্রবেশ করতে পারে। আলোর কম উপস্থিতির ফলে এ অঞ্চলে সবসময়ই গোধুলির অবস্থার মতো আলো-আঁধারি বিরাজমান থাকে। তাই নিরক্ষীয় জলবায়ুতে গোধুলি অঞ্চল দেখা যায়।"
        },
        {
          "label": "গ",
          "question": "উদ্দীপকে উল্লিখিত 'ক' অঞ্চলে নিম্নচাপের কারণ ব্যাখ্যা কর।",
          "explanation": "উদ্দীপকে উল্লিখিত 'ক' চিহ্নিত অঞ্চল নিরক্ষীয় নিম্নচাপ বলয় নির্দেশ করে। নিরক্ষরেখার উভয় দিকে ৫ ° \\degree ° -১০ ° \\degree ° অক্ষাংশের মধ্যে বায়ুমণ্ডলের নিম্নস্তরে নিরক্ষীয় নিম্নচাপ বা শান্ত বলয়ের অবস্থান। এখানে সূর্য সারাবছর লম্বভাবে কিরণ দেয়। এ চাপ বলয়ে জলভাগের পরিমাণ বেশি। সুতরাং, অধিক উষ্ণতার কারণে এটি নিম্নচাপ অঞ্চলে পরিণত হয়েছে। এ অঞ্চলে জলীয়বাষ্পের পরিমাণ বেশি থাকে। ফলে আবহাওয়া গুমোট হয় ও ভ্যাপসা গরম পড়ে।"
        },
        {
          "label": "ঘ",
          "question": "উদ্দীপকে উল্লিখিত 'খ' জলবায়ুর বৈশিষ্ট্য বিশ্লেষণ কর।",
          "explanation": "উদ্দীপকে উল্লিখিত 'খ' অঞ্চলটি ভূমধ্যসাগরীয় জলবায়ু নির্দেশ করে। মহাদেশগুলোর পশ্চিমাংশে ৩৩ ° \\degree ° থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখা যায়। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পতুর্গাল, স্পেন, ফ্রান্স, ইতালি, তুরস্ক, সিরিয়া, লেবানন, ইসরাইল, মাল্টা, গ্রিস এবং বলকান ও অস্ট্রেলিয়ার মারে নদী অববাহিকার দক্ষিণাংশ। ভূমধ্যসাগরীয় জলবায়ু অঞ্চলে সারা বছর রৌদ্রকরোজ্জ্বল আবহাওয়া বিরাজ করে। শীত-গ্রীষ্ম ও দিন-রাত্রির তাপমাত্রার ব্যাপক পার্থক্য, মেঘমুক্ত পরিষ্কার আকাশ, বৃষ্টিবহুল শীতকাল এবং বৃষ্টিহীন গ্রীষ্মকাল প্রভৃতি ভূমধ্যসাগরীয় জলবায়ুর উল্লেখযোগ্য বৈশিষ্ট্য। এটি একটি আরামদায়ক জলবায়ু অঞ্চল।"
        }
      ]
    },
    {
      "number": "8",
      "uddipok": "",
      "tag": "DB, MB, DIN.B, CB, JB 24",
      "sub_questions": [
        {
          "label": "ক",
          "question": "সমুদ্রস্রোত কাকে বলে?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে এক স্থান হতে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "ভরা কটাল বলতে কী বোঝায়? ব্যাখ্যা কর।",
          "explanation": "পূর্ণিমা ও অমাবস্যার সময় পৃথিবী, চন্দ্র ও সূর্য প্রায় একই সরলরেখায় অবস্থান করে। এ অবস্থায় চাঁদের আকর্ষণে যখন জোয়ার সৃষ্টি হয়; সূর্যের আকর্ষণ একই সাথে কার্যকরী হয়। এর ফলে এই দুই সময়ে জোয়ারের পানি খুব বেশি ফুলে ওঠে। সমুদ্রের পানির এ ফুলে, ওঠার অবস্থাকে ভরা কটাল বা তেজ কটাল বলে।"
        },
        {
          "label": "গ",
          "question": "উদ্দীপকে 'ক' চিহ্নিত স্রোতটির বর্ণনা দাও।",
          "explanation": "উদ্দীপকের 'ক' স্রোতটি হলো উষ্ণ উপসাগরীয় স্রোত। দক্ষিণ নিরক্ষীয় স্রোতের একটি শাখা নিরক্ষরেখা অতিক্রম করে দক্ষিণ আমেরিকার উত্তর উপকূল দিয়ে ক্যারিবিয়ান সাগরে প্রবেশ করে। সেখানে উত্তর নিরক্ষীয় স্রোতের একটি শাখা এসে মিলিত হয়। এ মিলিত স্রোত মেক্সিকো উপসাগরে প্রবেশ করে উপসাগরীয় স্রোত নাম ধারণ করে। ফ্লোরিডা প্রণালির মধ্য দিয়ে উপসাগরীয় স্রোত প্রবল বেগে বের হয়ে আসলে উত্তর নিরক্ষীয় স্রোতের আরেকটি শাখার সাথে মিলিত হয়। এই স্রোত যুক্তরাষ্ট্রের পূর্ব উপকূল দিয়ে অগ্রসর হয়ে সেন্ট হ্যাটেরাস অন্তরীপের নিকট দক্ষিণ-পশ্চিম প্রত্যয়ন বায়ুর প্রভাবে উত্তর-পূর্ব দিকে প্রবাহিত হয়। এই বিখ্যাত সমুদ্রস্রোতের গতিবেগ ঘণ্টায় ৪.৫০ মাইল এবং বিস্তার ৪০-৩০০ মাইল। উষ্ণতা স্থানভেদে ৮৫ ° \\degree ° -৯০ ° \\degree ° ফারেনহাইট।"
        },
        {
          "label": "ঘ",
          "question": "উদ্দীপকে 'খ' ও 'গ' চিহ্নিত স্রোতের পার্থক্য বিশ্লেষণ কর।",
          "explanation": "জাউদ্দীপকে 'খ' ও 'গ' চিহ্নিত স্রোত যথাক্রমে ক্যানারি ও ল্যাব্রাডর স্রোত। ক্যানারি ও ল্যাব্রাডর স্রোত উত্তর আটলান্টিক মহাসাগরীয় স্রোতচক্রের দুইটি গুরুত্বপূর্ণ স্রোত। জাহাজ চলাচলে এবং আবহাওয়ার উপর স্রোতদ্বয়ের গুরুত্বপূর্ণ প্রভাব রয়েছে। উভয় স্রোত শীতল প্রকৃতির হলেও এদের উৎপত্তি, প্রবাহ এবং প্রভাবে যথেষ্ট পার্থক্য রয়েছে। i. ল্যাব্রাডর স্রোত উৎপত্তিগতভাবেই শীতল প্রকৃতির। পূর্ব ও পশ্চিম গ্রিনল্যান্ড স্রোত কানাডার ল্যাব্রাডর উপদ্বীপের নিকট মিলিত হয়ে ল্যাব্রাডর নাম ধারণ করে শীতল স্রোতরূপে প্রাবাহিত হয়েছে। অন্যদিকে ক্যানারি উষ্ণ উপসাগরীয় স্রোতের শাখা। কিন্তু উত্তর মহাসাগরের দিক থেকে আগত সুমেরু স্রোতের একটি শাখা অন্তঃস্রোতরূপে এর সাথে মিলিত হয়ে স্রোতটিকে শীতল স্রোতে পরিণত করে। ii. প্রবাহপথের বৈশিষ্ট্য অনুসারে ল্যাব্রাডর স্রোত উত্তর আমেরিকার পূর্ব উপকূলীয় এবং ক্যানারি স্রোত ইউরোপ ও আফ্রিকার পশ্চিম উপকূলে ক্যানারি দ্বীপপুঞ্জের পাশ দিয়ে প্রবাহিত। iii. এ দুই স্রোতের প্রভাব বিবেচনায় বলা যায়, জাহাজ চলাচল ও জলবায়ুর উপর ল্যাব্রাডর স্রোতের প্রভাব প্রত্যক্ষভাবে পরিলক্ষিত হয়। যেমন- ল্যাব্রাডর ও উপসাগরীয় স্রোতের মিলনস্থলে ব্যাপক কুয়াশা ও তুষার ঝড়ে জাহাজ চলাচল ছাড়াও স্বাভাবিক কাজকর্ম ও জীবনধারণে বিঘ্ন সৃষ্টি হয়। তবে হিমশৈল, উষ্ণ স্রোতের সংস্পর্শে গলে গিয়ে নিউফাউন্ডল্যান্ডে মগ্নচড়া সৃষ্টি করে, বিশ্বের অন্যতম বৃহৎ মৎস্যচারণক্ষেত্র 'গ্রান্ড ব্যাংকস' সৃষ্টি করেছে। অন্যদিকে ক্যানারি স্রোত উৎপত্তিগতভাবে শীতল নয়। তাই এ স্রোতপথে হিমশৈলের অবস্থান দেখা যায় না এবং জলবায়ুর উপর প্রভাবও বিরূপ নয়। ফলে জাহাজ চলাচলে বিঘ্ন ঘটায় না। আলোচনা থেকে আমরা বুঝতে পারি, ল্যাব্রাডর ও ক্যানারি স্রোত উত্তর আটলান্টিক মহাসাগরের শীতল স্রোত হলেও উৎপত্তিগত বৈশিষ্ট্য, অবস্থান ও প্রভাবের দিক থেকে ব্যাপক বৈসাদৃশ্যপূর্ণ।"
        }
      ]
    }
  ]
}