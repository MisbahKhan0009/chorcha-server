{
  "title": "ভিকারুননিসা কলেজ ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "পৃথিবীর ভূঅভ্যন্তরীণ স্তরসমূহ- ক- পৃথিবীর উপরিভাগের কঠিন ও পাতলা শিলাস্তর সিয়াল ও সিমা দ্বারা গঠিত। খ- লৌহজাতীয় ভারী উপাদান দিয়ে গঠিত। গ -আয়তন পৃথিবীর মোট আয়তনের প্রায় ৮২ ভাগ এবং বিস্তৃতি প্রায় ২৮৮৫ কি.মি।",
      "tag": "VNSC 25",
      "sub_questions": [
        {
          "label": "ক",
          "question": "পর্বত কাকে বলে?",
          "explanation": "সাধারণত ৬০০ মিটারের বেশি উচ্চতাবিশিষ্ট খাড়া ঢালবিশিষ্ট, ব্যাপক বিস্তৃত ভূভাগকে পর্বত বলা হয়।"
        },
        {
          "label": "খ",
          "question": "",
          "explanation": "ভূত্বকের নিচে বা গুরুমন্ডলের উপরিভাগে যে থকথকে, সান্দ্র, নমনীয় প্লাস্টিকের মতো দুর্বল স্তর রয়েছে তাকে অ্যাম্পেনোস্ফিয়ার বা ক্ষুব্দমণ্ডল বলে। এ স্তরের গভীরতা প্রায় ২০০ থেকে ৬০০ কি.মি.। এ স্তরের তাপমাত্রা ১১০০০ থেকে ১৪০০° সেলসিয়াস হয়। এ স্তরটি সম্পূর্ণ কঠিন নয় আবার সম্পূর্ণ তরলও নয়। অর্থাৎ কঠিন ও তরলের মধ্যবর্তী নমনীয় অবস্থায় রয়েছে। এর মূল উপাদান ম্যাগনেসিয়াম, লোহা, ক্রোমিয়াম ও সিলিকন।"
        },
        {
          "label": "গ",
          "question": "",
          "explanation": "উদ্দীপকের 'ক' স্তরটি হলো অশ্মমণ্ডল। উক্ত স্তরের গঠন বৈশিষ্ট্য ব্যাখ্যা করা হলো- অশ্মমণ্ডল বলতে প্রাকৃতিকভাবে সৃষ্ট গ্রহ-উপগ্রহসমূহের এমন একটি ম্ভরকে বোঝানো হয় যেটি মূলত পৃথিবীর বহিরাবরণ হিসেবে কাজ করে। পৃথিবীর অশ্মমণ্ডল ভূত্বক থেকে শুরু করে গুরুমণ্ডলের উপরিভাগ পর্যন্ত বিস্তৃত। কঠিন শিলা দ্বারা এটি গঠিত বলে একে শিলামণ্ডল বলে। বিভিন্ন ধরনের শক্ত শিলা দিয়ে ভূত্বক বা শিলামণ্ডল গঠিত। শিলামণ্ডলের গভীরতা সর্বত্র সমান নয়। সমুদ্রের তলদেশে এর গভীরতা কম, মাত্র ৫ কি.মি.। কিন্তু মহাদেশের অংশে এর গভীরতা বেশি, প্রায় ৩৫ কি.মি.। শিলামন্ডলের সবচেয়ে উপরের অংশটি সিলিকা (Si) ও অ্যালুমিনিয়াম (Al) দ্বারা গঠিত হওয়ায় একে সিয়াল (SIAL) স্তর বলে। মহাদেশগুলো সাধারণত সিয়াল স্তর দ্বারা গঠিত। এই স্তরে গ্রানাইট জাতীয় শিলা দেখা যায়। অন্যদিকে মহাসাগরগুলোর নিচের শিলান্তরে ব্যাসল্টজাতীয় শিলা দেখা যায়। এ স্তরে সিলিকন (Si) ও ম্যাগনেসিয়াম (Mg) থাকায় একে সীমা (SIMA) বলে। মহাদেশের শিলার ঘনত্ব ও ওজন মহাসাগরের শিলার থেকে কম বলে মহাসাগরগুলোর ওপর মহাদেশগুলো ভাসমান অবস্থায় রয়েছে।"
        },
        {
          "label": "ঘ",
          "question": "",
          "explanation": "উদ্দীপকের 'খ' ও 'গ' স্তর দুটি হলো যথাক্রমে কেন্দ্রমন্ডল এবং গুরুমণ্ডল। নিম্নে স্তর দুটির চিত্রসহ বৈশিষ্ট্য বিশ্লেষণ করা হলো- গুরুমণ্ডল হলো ভূঅভ্যন্তরের দ্বিতীয় স্তর অর্থাৎ অশ্মমণ্ডলের নিচে ২.৮৯৫ কি.মি. পর্যন্ত বিস্তৃত। সিলিকন, ম্যাগনেসিয়াম প্রভৃতি ভারী ধাতুগুলোর সংমিশ্রণে এ মন্ডলটি গঠিত। এর উপরের অংশ ১৪৪৮ কি.মি. পর্যন্ত ব্যাসল্টজাতীয় উপাদানে গঠিত। সিলিকন ও ম্যাগনেসিয়াম এর পরিমাণ বেশি বলে একে সীমাও বলা হয়। এর ঘনত্ব প্রায় ৮। অনেকের মতে, প্রচন্ড চাপে এ স্তরের উপাদানগুলো তরল ও কঠিনের মধ্যবর্তী' অবস্থায় অর্থাৎ কর্দমাক্ত অবস্থায় রয়েছে। অপরদিকে কেন্দ্রমন্ডল হলো ভূঅভ্যন্তরের সর্বশেষ স্তর। পৃথিবীর কেন্দ্রের চারদিকে প্রায় ৩,৪৭৫ কি.মি. ব্যাসার্ধের এক গোলক অবস্থিত। বৈজ্ঞানিকদের মতে এটি লৌহ, নিকেল, পারদ, সীসা প্রভৃতি কঠিন ও ভারী পদার্থ দ্বারা গঠিত। এ স্তরে নিকেল ও লৌহের পরিমাপ বেশি থাকায় একে Nife বলা হয়। এটিও দুই ভাগে বিভক্ত। একটি হলো ভেতরের এবং অন্যটি হলো বাইরের অংশ। বাইরের অংশের বিস্তৃতি ২২৫০ কি.মি. এবং ভেতরের অংশের বিস্তৃতি ১২২৫ কি.মি.। বাইরের অংশ তরল এবং ভেতরের অংশ কঠিন অবস্থায় আছে বলে অনুমান করা হয়। কেন্দ্রমন্ডলের নিচের অংশে লৌহ অধিক ঘনত্বে রয়েছে। কেন্দ্রমন্ডলের ধাতব প্রকৃতির ওপর পৃথিবীর চুম্বক বহুলাংশে নির্ভরশীল। সুতরাং দুটি স্তরের অবস্থানগত কারণে ভিন্নধর্মী বৈশিষ্ট্য পরিলক্ষিত হয়।"
        }
      ]
    },
    {
      "number": "2",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "গুরুমণ্ডলের নিম্নভাগ থেকে পৃথিবীর কেন্দ্র পর্যন্ত বিস্তৃত স্তরকে কেন্দ্রমন্ডল বলে।"
        },
        {
          "label": "খ",
          "question": "",
          "explanation": "পৃথিবীর যাবতীয় ভঙ্গিল পর্বত গিরিজনি আলোড়নে সৃষ্ট অনুভূমিক পার্শ্বচাপের ফলে পলিস্তরে ভাঁজ খেয়ে সৃষ্টি হয়েছে। প্রধানত পাললিক শিলা দ্বারা ভঙ্গিল পর্বত গঠিত হয়। তবে অনেক সময় ম্যাগমা অনুপ্রবেশের ফলে আগ্নেয় শিলা এবং প্রবল চাপের কারণে কিছু রূপান্তরিত শিলাও দেখা যায়। অন্যান্য পর্বত অপেক্ষা ভঙ্গিল পর্বতের উচ্চতা বেশি। প্রবল পার্শ্বচাপের কারণে এই পর্বতে ঊর্ধ্বভা, অধঃভঙ্গ, প্রতিসম ভাঁজ, অপ্রতিসম ভাঁজ, ন্যাপ প্রভৃতি ভাঁজ দেখা যায়।"
        },
        {
          "label": "গ",
          "question": "",
          "explanation": "উদ্দীপকের 'ক' চিহ্নিত অঞ্চলটি হলো বাংলাদেশের উত্তরাঞ্চলের বরেন্দ্রভূমি। উক্ত অঞ্চলটি হলো প্লাইস্টোসিন কালের সোপানসমূহের অন্তর্গত। এ অঞ্চলের সাথে গাজীপুর ও টাঙ্গাইলের ভাওয়াল ও মধুপুর গড় ও কুমিল্লার লালমাই পাহাড়ের মিল রয়েছে। নিম্নে অঞ্চলগুলোর বৈশিষ্ট্য ব্যাখ্যা করা হলো- প্লাইস্টোসিন যুগে আন্তঃবরফগলা পানিতে প্লাবনের সৃষ্টি হয়ে উত্ত তিনটি অঞ্চলের উচ্চভূমি গঠিত হয়েছিল। উক্ত অঞ্চলের ভূপ্রকৃতি গ্লাবনভূমি থেকে যথেষ্ট উঁচু। এ অঞ্চলগুলোর মাটির রং লাল ও ধূসর হয়ে থাকে। এ অঞ্চলগুলোতে বনভূমি রয়েছে। এখানকার মাটি উর্বর না হওয়ায় কৃষিকাজের অনুপযোগী। সুতরাং বলা যায় যে, উক্ত অঞ্চলের ভূমিগুলোর মধ্যে সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকের 'খ' এবং 'গ' অঞ্চল' দুটি হলো যথাক্রমে চট্টগ্রামের পাহাড়সমূহ এবং স্রোতজ সমভূমি। উক্ত অঞ্চল দুটির মধ্যে- স্রোতজ সমভূমি এলাকায় মানুষ বসবাসের জন্য বেশি উপযোগী। নিম্নে যুক্তিসহ মতামত দেওয়া হলো: বাংলাদেশের দক্ষিণাংশে মৃতপ্রায় বদ্বীপ নামে স্রোতজ সমভূমি রয়েছে। কেউ কেউ একে উপকূলবর্তী সমভূমি নামে অভিহিত করেন। সমুদ্রপৃষ্ঠ থেকে এ অঞ্চলের উচ্চতা ১ থেকে ২ মিটার। সমুদ্রের জোয়ারভাটা দ্বারা পলি সঞ্চিত হয় বলে এ অঞ্চলের মৃত্তিকা উর্বর এবং কৃষিকাজ ভালো হয়। এছাড়া সমভূমি হওয়ায় এ অঞ্চলে মানুষ বসতি নির্মাণ করে। এ অঞ্চলে প্রায় ৪০ লক্ষ লোক বাস করে। অন্যদিকে পার্বত্য চট্টগ্রাম এলাকা পাহাড়ি এলাকা হওয়ায় এখানকার ভূমিগুলো অনেক উঁচু এবং ঢালু প্রকৃতির। উঁচুনিচু, বন্ধুর এবং অনুর্বর ভূ-প্রকৃতি হওয়ায় এখানে কৃষিকাজের অনুপযুক্ত এবং ঘর-বাড়ি নির্মাণ করা কষ্টসাধ্য। প্রতিকূল আবহাওয়া ও ভূপ্রকৃতিগত কারণে এখানে প্রায় ১৫ লক্ষ লোক পাহাড়ের ঢালে বসতি স্থাপন করেছে। সুতরাং উপরিউক্ত দুটি অন্যলের মধ্যে ভূপ্রকৃতিগত কারণে তুলনামূলকভাবে স্রোতজ সমভূমি এলাকায় বসবাসের জন্য বেশি উপযুক্ত।"
        }
      ]
    },
    {
      "number": "3",
      "uddipok": "২০২২ সালের ১৫ই জানুয়ারি প্রশান্তমহাসাগরীয় দেশ টোঙ্গায় এক ভয়াবহ প্রাকৃতিক দুর্যোগ সংঘটিত হয়। উক্ত ঘটনায় গ্যাস, ধোঁয়া ও ছাইয়ের কুণ্ডুলি আকাশের অন্তত ২০ কিলোমিটার পর্যন্ত উপরে উঠে যায়। পরবর্তীতে দ্বিতীয় আরেকটি দুর্যোগ প্রবল গতিতে উপকূলে আঘাত হানে। ফলে এলাকাটি প্লাবিত হয়ে অসংখ্য লোকের প্রাণহানিসহ ধ্বংস্তূপে পরিণত হয়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "পৃথিবীর অভ্যন্তরভাগের উত্তপ্ত বস্তুর মধ্যে তাপ ও চাপের পার্থক্য হলে যে আলোড়ন ঘটে তাকে ভূআলোড়ন বলে।"
        },
        {
          "label": "খ",
          "question": "",
          "explanation": "যান্ত্রিক, রাসায়নিক ও জৈবিক প্রক্রিয়ায়। ভূপৃষ্ঠের শিলারাশির চূর্ণ-বিচূর্ণ বা বিশ্লিষ্ট হলে তাকে বিচূর্ণীভবন বলে। অন্যদিকে বিচূর্ণীভূত পদার্থসমূহ ক্ষয়সাধনের ফলে অপসারিত হলে নিচের অবিকৃত শিলা দৃষ্টিগোচর বা নগ্ন হয় বলে একে নগ্নীভবন বলে। মাধ্যাকর্ষণ শক্তি ব্যতীত বিচূর্ণীভবনের সময় শিলারাশির অপসারণ নেই। অন্যদিকে শিলারাশির অপসারণ হলেই নগ্নীভবন দেখা যায়।"
        },
        {
          "label": "গ",
          "question": "",
          "explanation": "চিত্রে উল্লিখিত প্রথম প্রাকৃতিক দুর্যোগটি হলো আগ্নেয়গিরির অগ্ন্যুৎপাত। উক্ত দুর্যোগটি সংগঠনের কারণ ব্যাখ্যা করা হলো- ১. ভূত্বক পাতলা হলে, বা ফাটল থাকলে ভূঅভ্যন্তরের গলিত ম্যাগমা, ভস্ম, বাষ্প, ধাতু, ধুমপ্রবল বেগে বের হয়ে আগ্নেয়গিরির অগ্ন্যুৎপাত ঘটায়। ২. ভূঅভ্যন্তরের যতই গভীরে যাওয়া যায়, ততই তাপমাত্রা বৃদ্ধি পায়। সাধারণত ৩০০ মিটার গভীরতায় ১০ সে. তাপমাত্রা বৃদ্ধি পায়। কোনো কারণে চাপ বা তাপসমতা নষ্ট হলে অভ্যন্তরীণ পদার্থগুলো তরল হয়ে ম্যাগমায় পরিণত হয়। ম্যাগমা ভূপৃষ্ঠে এসে অগ্ন্যুৎপাত ঘটায়। ৩. ভূঅভ্যন্তরে ভূত্বকের ফাটলের মধ্য দিয়ে পানি প্রবেশ করলে প্রচন্ড উত্তাপে ঐ পানি বাষ্পীভূত হয়। এসব বাষ্প বিভিন্ন প্রকার গ্যাসের সাথে মিশে ঊর্ধ্বচাপ সৃষ্টি করে ফাটলের মধ্য দিয়ে অগ্ন্যুৎপাত সৃষ্টি করে। ৪. ভূঅভ্যন্তরের, শিলাসমূহ নানা প্রকার খনিজ বা মৌলের সাথে পারস্পরিক রাসায়নিক ক্রিয়ার ফলে বিভিন্ন গ্যাসের সৃষ্টি হয় যা ম্যাগমাকে ঊর্ধ্বমুখী দিকে পাঠাতে চাপ দিতে থাকে এবং-অগ্ন্যুৎপাতের সৃষ্টি হয়। ৫. ভূঅভ্যন্তরে যে স্থানে তেজস্ক্রিয় পদার্থের পরিমাণ বেশি সেগুলো তাপ বিকিরণের মাধ্যমে তাপসমতা নষ্ট করে এবং আশপাশের শিলা গলে ম্যাগমায় পরিণত হয়। ৬. ভূপৃষ্ঠ সর্বদা তাপ বিকিরণ করে শীতল ও সংকুচিত হচ্ছে। এতে ভূত্বকে ভাঁজের সৃষ্টি হয় এবং চাপ হ্রাস পায়। তখন ভূত্বক ফেটে ছিদ্র ও ফাটলের সৃষ্টি হয়। ৬. ভূপৃষ্ঠ সর্বদা তাপ বিকিরণ করে শীতল ও সংকুচিত হচ্ছে। এতে ভূত্বকে ভাঁজের সৃষ্টি হয় এবং চাপ হ্রাস পায়। তখন ভূত্বক ফেটে ছিদ্র ও ফাটলের সৃষ্টি কের অগ্ন্যুৎপাত ঘটায়। প্লেটে প্লেটে সংঘর্ষের কারণ প্লেটে প্লেটে সংঘর্ষের কারণে ভূপৃষ্ঠে ফাটলের সৃষ্টি হয় এং সেখান দিয়ে আগ্নেয়গিরি লাভা নির্গত হয়। সুতরাং বলা যায় যে, উপরোল্লিখিত কারণে আগ্নেয়গিরির অগ্ন্যুৎপাত সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকের ২য় দুর্যোগটি হলো সুনামি। উক্ত দুর্যোগের ক্ষতিকর প্রভাব বিশ্লেষণ করা হলো- সুনামি শক্তিশালী ও বিধ্বংসী প্রাকৃতিক দুর্যোগ, যা উপকূলীয় এলাকায় ব্যাপক প্রাণহানি ও অবকাঠামোগত ক্ষতিসাধন করে। সুনামির প্রভাব দীর্ঘস্থায়ী ও বহুমুখী হতে পারে যা পরিবেশ, অর্থনীতি এবং মানবজীবনের উপর গভীর প্রভাব ফেলে। সুনামির ফলে সমুদ্রের ঢেউ উপকূলীয় অঞ্চলে প্রবল বন্যার সৃষ্টি করে। ফলে ঘরবাড়ি, রাস্তাঘাটসহ মানবজীবনের ব্যাপক ক্ষয়ক্ষতি হয়। যেমন- ২০১১ সালের ১১ মার্চ জাপানের উত্তর উপকূলে ১০ মিটার উঁচু, সুনামির, উৎপত্তি হয় এবং প্রায় ১৬ হাজার গ্রোকের মৃত্যু ঘটে এবং কয়েক হাজার লোক নিখোঁজ হয়। ২০০৪ সালে শ্রীলঙ্কা,। ইন্দোনেশিয়া ও থাইল্যান্ডে প্রচন্ড সুনামির আঘাতে লক্ষাধিক মানুষ মারা যায় এবং বহু-নগর ও শহর ধ্বংস হয়। পরিশেষে বলা যায়, সুনামির আঘাতে শহর, নগর, জনপদ, নিমেষের মধ্যে ধ্বংস হয়ে যায়। জীবন ও ধনসম্পত্তির ব্যাপক ক্ষয়ক্ষতি হয়।"
        }
      ]
    },
    {
      "number": "4",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "নদী শাসন বলতে নদীর স্বাভাবিক প্রবাহ নিয়ন্ত্রণ, দিক পরিবর্তন রোধ এবং তীর রক্ষার জন্য গৃহীত বিভিন্ন প্রকৌশলগত ও পরিবেশগত ব্যবস্থাকে বোঝায়।"
        },
        {
          "label": "খ",
          "question": "",
          "explanation": "সুনামি সৃষ্টির একাধিক কারণ থাকলেও মুখ্য ও প্রধান কারণ হচ্ছে সাগরতলে ভূমিকম্প বা আগ্নেয়গিরির অগ্ন্যুৎপাতের কারণে সুনামি সৃষ্টি হয়ে থাকে। এছাড়া পানির নিচে কোনো পারমাণবিক বা অন্য কোন বিস্ফোরণ, ভূমিধ্বস ইত্যাদির কারণেও সুনামি হতে পারে। সমুদ্রের তলদেশের মাটি ভূমিকম্পে কেঁপে উঠলে এর উপরের বিশাল জলরাশিও কেঁপে উঠে একই মাত্রায়। ফলে সমুদ্রের উপরের পানিতে সৃষ্টি হয় তুমুল সুউচ্চ ভয়ংকর ঢেউ। বিপুল শক্তি নিয়ে ঐ ঢেউ ছড়িয়ে যেতে থাকে উপকূলের দিকে। সুনামি সৃষ্টির ক্ষেত্রে জোয়ার ভাটা কোন অবদান রাখে না।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত 'ক' ভূমিরূপটি হলো অশ্বখুরাকৃতি হ্রদ। উত্ত ভূমিরূপটির ব্যাখ্যা করা হলো- সমভূমি অংশে কোনো কোনো নদীতে অসংখ্যা বাঁক দেখা যায়। কোনো কোনো সময় এ বাঁক এত বেশি বৃদ্ধি পায় যে, দুটি বাঁক নিজেদের খুব কাছাকাছি এসে পড়ে। এরূপে। পাশাপাশ অবস্থিত দুটি বাঁক পরস্পরের সন্নিকটে অগ্রসর হলে তাদের মধ্যবর্তী অংশ ক্ষয় হয়ে তারা একত্রে যুক্ত হয়ে পড়ে। তখন নদী সোজা পথে চলতে থাকে। আর ক্ষয়প্রাপ্ত বাঁকা অংশটি নদীখাত হতে বিচ্ছিন্ন হয়ে হ্রদের আকার ধারণ করে। এরূপ হ্রদগুলোকে দেখতে ঘোড়ার বা অশ্বের খুরের মতো দেখায় যা অশ্বখুরাকৃতি হ্রদ নামে পরিচিত।"
        },
        {
          "label": "ঘ",
          "question": "",
          "explanation": "উদ্দীপকে 'খ' বলতে বদ্বীপ এবং 'গ' বলতে ভি-উপত্যকাকে বোঝানো হয়েছে। উক্ত ভূমিরূপ দুটির গঠন বৈশিষ্ট্য বিশ্লেষণ করা হলো- বদ্বীপ হলো নদীবিধৌত সমতল ভূমি। এটি নদীর বার্ধক্য অবস্থায় সৃষ্টি হয়। এ সময় নদীর গতিবেগ কম থাকে। আমরা জানি, নদীর পানির সাথে শিলাচূর্ণ, বালি, কাদা প্রভৃতি তলানিরূপে সঞ্চিত থাকে। নদীর মোহনায় সমুদ্রের লবণ মিশ্রিত পানি এ তলানি পড়তে বিশেষভাবে সাহায্য করে। নদী যখন কম স্রোতহীন সমুদ্রে পড়ে, তা হলে ঐ সমস্ত তলানি নদীর মুখে জমতে জমতে নদীমুখ সরু হতে থাকে এবং কালক্রমে ঐ চরাভূমি সমুদ্রের পানির উপর উঁচু হয়ে উঠে। তখন এক ধরনের ত্রিকোণাকার নতুন ভূমির সৃষ্টি হয়, যা বদ্বীপ নামে পরিচিত। অপরদিকে পার্বত্য অবস্থায় নদীর ক্ষয়কার্যের ফলেই উপত্যকার সৃষ্টি হয়। উপত্যকা পার্বত্য অবস্থায় সৃষ্টি হওয়ার সময় পর্বত হতে পানির ধারা প্রবলবেগে নামবার সময় বড় বড় শিলাখণ্ড বহন করে নিয়ে যাওয়ায় ভূমিগুলোকে পার্শ্বিক ক্ষয়ের চেয়ে উল্লম্বদিকে বেশি ক্ষয় করে থাকে। মূলত ক্ষয়ীভূত শিলাগুলো বেশি কোমল হওয়াই এমনটি হয়। ফলে উপত্যকার সৃষ্টি হয় এবং দেখতে ইংরেজি (V) ভি অক্ষরের ন্যায় বলে এটি ভি-আকৃতির উপত্যকা নামে পরিচিত। সুতরাং বলা যায় যে, দুটি ভূমিরূপ নদীর দুটি পর্যায়ে সৃষ্টি হয়। ভি-উপত্যকা মূলত নদীর প্রাথমিক পর্যায়ে সম্পূর্ণ ক্ষয়কার্যের মাধ্যমে সৃষ্টি' হয়। কিন্তু বদ্বীপ নদীর বার্ধক্য অবস্থায় বিভিন্ন পদার্থের সঞ্চয়জাতের ফলে সৃষ্টি হয়। তাই দুটি ভূমিরূপের মধ্যে সৃষ্টিগত দিক থেকেই পার্থক্য লক্ষ করা হয়।"
        }
      ]
    },
    {
      "number": "5",
      "uddipok": "শ্রেণি বৈশিষ্ট্য ক জলীয়বাষ্পকে জলকণায় রূপান্তরিত হতে সাহায্য করে। খ মেঘ, বৃষ্টি, বায়ুপ্রবাহ প্রভৃতি ও স্তরে ঘটে থাকে। গ এ স্তরটি ভূপৃষ্ঠের তাপমাত্রা সহনীয় পর্যায়ে রাখে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বায়ুতে বহিঃস্থ উপাদানের উপস্থিতি ও সঞ্চয় এবং বায়ুর নিজ উপাদানের অতিরিক্ত সঞ্চয়ে জীবজগৎ এবং সম্পদের ওপর ক্ষতিকর প্রভাববিস্তার করলে তাকে বায়ু দূষণ বলে।"
        },
        {
          "label": "খ",
          "question": "",
          "explanation": "ট্রপোস্ফিয়ারের উর্ধ্বসীমা থেকে প্রায় ৫০ কি.মি. বিস্তৃত স্তরের নাম স্ট্রাটোস্ফিয়ার। এ স্তরের তিনটি বৈশিষ্ট্য হলো- এস্তরে উচ্চতা অনুযায়ী তাপমাত্রা কমে না বরং বাড়ে, এস্তরে ধূলিকণা, জলীয়বাষ্প অতি সামান্য পরিমাণে থাকে এবং মেঘ প্রায় দেখা যায় না। এছাড়া এ স্তরে ওজোন গ্যাসের একটি আস্তরণ রয়েছে, যা সূর্যের ক্ষতিকর অতিবেগুনি রশ্মি পৃথিবীতে আসতে বাধা দেয়।"
        },
        {
          "label": "গ",
          "question": "",
          "explanation": "ছকে উল্লিখিত 'ক' উপাদানটি হলো ধূলিকণা যা জলীয়বাষ্পকে জলকণায় রূপান্তরিত হতে সাহায্য করে। নিম্নে তা ব্যাখ্যা করা হলো-বায়ুমণ্ডলের একটি গুরুত্বপূর্ণ উপাদান হলো জলীয়বাষ্প (পানির গ্যাসীয় রূপ H₂O)। জলীয়বাষ্প কার্বন-ডাইঅক্সাইডের চেয়েও বেশি ভূপৃষ্ঠের বিকিরিত তাপ শোষণ এবং সংরক্ষণ করে। জলীয়বাষ্প ছাড়া বৃষ্টিপাত সম্ভব নয়। ফলে অধিকাংশ স্থান হতো মরুময়, উষর। উক্ত জলীয়বাষ্পকে জলকণায় রূপান্তরিত করার জন্য বায়ুমণ্ডলে ছড়িয়ে ছিটিয়ে থাকা ধূলিকণা গুরুত্বপূর্ণ ভূমিকা পালন করে। জলীয়বাষ্প যখন ধূলিকণার সাথে মিশে যায় তখন তাপ বিকিরণ করে ঘনীভূত হয়ে জলকণায় পরিণত হয়। আর এই জলকণাই একসময় বৃষ্টিরূপে ভূপৃষ্ঠের বিভিন্ন জায়গায় পতিত হয়। একারণে বৃষ্টিপাত উৎপন্ন হওয়ার জন্য জলীয়বাষ্প যেমন প্রয়োজন এবং একে ঘনীভূত করার জন্য ধূলিকণাও প্রয়োজন। উক্ত বৃষ্টিপাত হয় বলে কৃষিকাজ ভালো হয়, পৃথিবীর তাপমাত্রা সহনীয় পর্যায়ে থাকে এবং বায়ুমণ্ডলে বিভিন্ন উপাদানের মধ্যে ভারসাম্য থাকে। সুতরাং বলা যায় যে, ধূলিকণা প্রত্যক্ষভাবে জলীয়বাষ্পের সাথে মিশে জলকণায় পরিণত হয় এবং বৃষ্টিপাত ঘটায় যা পৃথিবীর বায়ুমন্ডলের জন্য খুবই গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'খ' ও 'গ' স্তর বলতে যথাক্রমে ট্রপোস্ফিয়ার ও স্ট্রাটোস্ফিয়ার স্তরকে বোঝানো হয়েছে। উক্ত স্তর দুটির তুলনামূলক বিশ্লেষণ করা হলো- - ভূপৃষ্ঠে সংলগ্ন স্তরটিকে বলা হয় ট্রপোস্ফিয়ার। এর গড় গভীরতা ১৩ কি.মি ধরা হয়। অন্যদিকে ট্রপোপসের উপর বায়ুমন্ডলের দ্বিতীয় স্তরটিকে স্ট্রাটোস্ফিয়ার বলা হয়। ট্রাপোপস হতে এর বিস্তার প্রায় ৩২ কি.মি.। ট্রপোস্ফিয়ার স্তরে প্রতি ১০০ মিটার উচ্চতার জন্য ০.৬০ সে. উষ্ণতা হ্রাস পায়। অর্থাৎ প্রতি ৩০০ মিটারে প্রায় ১.৮° সে. উষ্ণতা কমে। বায়ুর এ স্তর মানুষের প্রয়োজনীয় একটি স্তর। কারণ এস্তরের নিম্নভাগে মানুষসহ সব প্রাণী ও উদ্ভিদের বাসস্থান এবং মেঘ, বৃষ্টিপাত, বায়ুপ্রবাহ, কুয়াশা, ঝড়, বজ্রবিদ্যুৎ প্রভৃতি সবকিছুই ঘটে থাকে। অপরদিকে, স্ট্রাটোস্ফিয়ার স্তরে উচ্চতা অনুযায়ী উষ্ণতা হ্রাস পায় না; বরং বৃদ্ধি পায়। এস্তরের বায়ুতে ধূলিকণা ও জলীয়বাষ্পের পরিমাণ অতি নগণ্য এবং মেঘ প্রায় দেখাই যায় না। এ স্তরে ওজোন গ্যাসের একটি গুরুত্বপূর্ণ উপস্তর রয়েছে যাকে ওজোনোস্ফিয়ার বলে। সূর্যের ক্ষতিকর অতিবেগুনি রশ্মি পৃথিবীতে আসতে এই উপস্তরটি বাধা দেয়। ফলে পৃথিবীর তাপমাত্রা সহনীয় পর্যায়ে থাকে। সুতরাং বলা যায় যে, বায়ুমন্ডলের উল্লিখিত দুটি স্তরই মানুষ, প্রাণী ও উদ্ভিদকুলের জন্য প্রয়োজনীয় স্তর।"
        }
      ]
    },
    {
      "number": "6",
      "uddipok": "শ্রেণি বৈশিষ্ট্য বৃষ্টিপাত-ক শীতল ও উষ্ণ বায়ুর মুখোমুখি সংঘর্ষ বৃষ্টিপাত-খ পাহাড়ের প্রতিবাত ঢালে হয়",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বায়ুপ্রবাহ ও সমুদ্রযোত সরাসরি উত্তর-দক্ষিণে প্রবাহিত না হয়ে উত্তর গোলার্ধে ডান এবং দক্ষিণ গোলার্ধে বাম দিকে বেঁকে যায়।"
        },
        {
          "label": "খ",
          "question": "",
          "explanation": "বায়ুর অণুগুলোর ওপর ক্রিয়াশীল বলের ভারসাম্যহীনতার কারণে ভূপৃষ্ঠে বায়ু গতিশীল হয়। পৃথিবীর আবর্তন এবং তাপশক্তির ভারসাম্যহীনতা বায়ুপ্রবাহ সৃষ্টির প্রধান কারণ। দুটি ভিন্ন স্থানের বায়ুচাপের পার্থক্যই হচ্ছে বায়ুচাপ অবক্রম। বায়ুচাপ অবক্রমই মূলত বায়ুপ্রবাহের সূত্রপাত করে। যখন বায়ুচাপ অবক্রমের সৃষ্টি হয় তখন উচ্চচাপ অঞ্চল থেকে বায়ু নিম্নচাপ অঞ্চলের দিকে প্রবাহিত হয়।"
        },
        {
          "label": "গ",
          "question": "",
          "explanation": "উদ্দীপকের বৃষ্টিপাত 'ক' বলতে সংঘর্ষ বা বায়ু প্রাচীরজনিত বৃষ্টিপাতকে বোঝায়। নিয়ে উক্ত বৃষ্টিপাত সম্পর্কে বর্ণনা করা হলো-শীতল বায়ু উষ্ণ বায়ু অপেক্ষা ভারী। যখন শীতল ও উষ্ণ বায়ুপুঞ্জ মুখোমুখি উপস্থিত হয়ে একে অপরের দিকে অগ্রসর হয়, তখন উষ্ণ জলীয়বাষ্পপূর্ণ হালকা বায়ুপুঞ্জ ভারী শীতল বায়ুপুঞ্জের গা বেয়ে উপরে উঠতে থাকে। উপরে উঠার ফলে জলীয়বাষ্পপূর্ণ উষ্ণ বায়ু প্রসারিত ও শীতল হয়ে বায়ুপুঞ্জের সীমান্ত বরাবর বৃষ্টিপাত ঘটায়। এ জাতীয় বৃষ্টিপাতকে সংঘর্ষ বা সীমান্ত বৃষ্টিপাত বলা হয়। উত্তর গোলার্ধে বিশেষত শীতকালে ৩৫০ থেকে ৬৫০ অক্ষাংশের মধ্যে মেরুদেশীয় শীতল এবং ক্রান্তীয় উষ্ণ বায়ুর সংঘর্ষে এ জাতীয় বৃষ্টিপাত সবচেয়ে বেশি হয়ে থাকে। এ ধরনের বৃষ্টি মুষলধারে বর্ষিত হয় না। এছাড়া এধরনের বৃষ্টিপাত হাজার হাজার বর্গকিলোমিটারব্যাপী চলতে থাকে এবং এর ব্যাপকতাও বেশি।"
        },
        {
          "label": "ঘ",
          "question": "",
          "explanation": "উদ্দীপকে বৃষ্টিপাত 'খ' বলতে শৈলোৎক্ষেপ বৃষ্টিপাতকে বোঝানো হয়েছে। নিম্নে উক্ত বৃষ্টিপাতের বৈশিষ্ট্য ব্যাখ্যা করা হলো- জলীয়বাষ্পপূর্ণ উষ্ণ ও আর্দ্র বায়ু ভূপৃষ্ঠের উপর দিয়ে প্রবাহিত হওয়ার সময় উঁচু পর্বতে বাধা পেলে তা পর্বতের ঢাল বেয়ে উপরে উঠতে থাকে। উপরে উঠে এ 'জলীয়বাষ্পপূর্ণ' বায়ু শীতল ও ঘনীভূত হয়ে প্রচুর বৃষ্টিপাত ঘটায়। পাহাড়-পর্বতের বাধাজনিত কারণে এরূপ বৃষ্টিপাত শৈলোৎক্ষেপ বৃষ্টিপাত নামে পরিচিত। এধরনের বৃষ্টিপাত সাধারণত পর্বতের প্রতিবাত ঢালে হয়ে থাকে। পর্বতের উচ্চতা বেশি হওয়ায় অনুবাত ঢালে এ বৃষ্টিপাত হয় না। এ ধরনের বৃষ্টিপাত অঞ্চল সাধারণত পাহাড় ও সমুদ্রের পাশাপাশি থাকে। এতে করে সহজেই জলীয়বাষ্প উৎপন্ন হয়ে পাহাড়ের প্রতিবাত পার্শ্বে যেতে পারে এবং তাপের আদান-প্রদানের মাধ্যমে বৃষ্টিপাত ঘটায়। সুতরাং, পাহাড়িয়া অঞ্চলের শীতল পরিবেশ এবং সমুদ্র হতে আগত উষ্ণ জলীয়বাষ্প তাপ বর্জন করে শীতল হয় এবং জলকণায় পরিণত হয়। পরবর্তীতে তা শৈলোৎক্ষেপ বৃষ্টি আকারে পাহাড়ের প্রতিবাত পার্শ্বে প্রচুর বৃষ্টিপাত ঘটায়।"
        }
      ]
    },
    {
      "number": "7",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "কোনো কারণে পৃথিবীর তাপমাত্রা যখন স্বাভাবিক তাপমাত্রার চেয়ে বেড়ে যায়, তখন তাকে বিশ্ব উষ্ণায়ন বলে।"
        },
        {
          "label": "খ",
          "question": "",
          "explanation": "বছরব্যাপী উষ্ণ তাপমাত্রা ও অত্যধিক বৃষ্টিপাতের কারণে নিরক্ষীয় জলবায়ু অঞ্চলে দ্রুত বর্ধনশীল এবং সর্বাধিক উঁচু উদ্ভিজ্জের বিপুল সমাহার লক্ষ করা যায়। সারা বছর বৃষ্টি হয় বলে এ অঞ্চলের গাছগুলো দ্রুত বৃদ্ধি পায়। মাটিতে পর্যাপ্ত পানি থাকায় অধিকাংশ গাছের পাতা প্রস্বেদনের সুবিধার জন্য বড় হয় এবং সংখ্যায় কম হয়ে থাকে। এ বনভূমিতে একই সাথে বিভিন্ন প্রজাতির গাছ জন্মে থাকে।"
        },
        {
          "label": "গ",
          "question": "",
          "explanation": "উদ্দীপকের 'ক' দ্বারা ভূমধ্যসাগরীয় অঞ্চলকে বোঝানো হয়েছে। উক্ত ভূমধ্যসাগরীয় অঞ্চলের জলবায়ুর বৈশিষ্ট্য ব্যাখ্যা করা হলো- ভূমধ্যসাগরীয় এবং এর তীরবর্তী দেশসমূহে যে জলবায়ু দেখতে পাওয়া যায় তাকে ভূমধ্যসাগরীয় জলবায়ু বলে। এটি মহাদেশসমূহের পশ্চিম উপকূল অঞ্চলে ৩০০ হতে ৪৫° উত্তর ও দক্ষিণ অক্ষাংশের মধ্যে দেখা যায়। ভূমধ্যসাগরের তীরবর্তী অঞ্চলের দেশসমূহ দক্ষিণ-পশ্চিম আফ্রিকা, ক্যালিফোর্নিয়া, মধ্য চিলি, দক্ষিণ-পশ্চিম ও দক্ষিণ-পূর্ব অস্ট্রেলিয়া প্রভৃতি অঞ্চলে ভূমধ্যসাগরীয় জলবায়ু দেখা যায়। এটি নাতিশীতোষ্ণ অঞ্চলের জলবায়ু। অধিক ভাপযুক্ত বৃক্ষহীন গ্রীষ্মকাল এবং বৃষ্টিবহুল শীতকাল এ জলবায়ুর প্রধান বৈশিষ্ট্য। শীতকালে এ অঞ্চলের কোনো কোনো স্থানে তুষারপাত হয়। সূর্য গ্রীষ্মকালে এ অঞ্চলে অনেকটা লম্বভাবে কিরণ দেয় বলে এসময় তাপমাত্রা বেশ বৃদ্ধি পায়। শীত ও গ্রীষ্মের তাপমাত্রা এ অঞ্চলে খুবই বেশি। গ্রীষ্মকালীন ও শীতকালীন তাপমাত্রার পার্থক্য (৩০০ ফা. বা ১০১০ সে.)। এছাড়া এখানে গ্রীষ্মকালে শুষ্ক আয়ন বায়ু এবং শীতকালে জলীয়বাষ্পপূর্ণ প্রত্যয়ন বায়ু প্রবাহিত হয়। শীতকালে বৃষ্টিপাত হলেও আকাশ কখনো একেবারে মেঘাচ্ছন্ন হয় না। প্রত্যয়ন বায়ুর প্রভাবে কেবল শীতকালে বৃষ্টিপাত হয় এবং শুষ্ক আয়ন বায়ুর দরুন গ্রীষ্মকাল বৃষ্টিহীন অবস্থায় থাকে। সুতরাং ভূমধ্যসাগরীয় জলবায়ুর বৈশিষ্ট্য পর্যবেক্ষণ করে বলা যায় যে, এ জলবায়ু স্বাস্থ্যকর ও মনোরোম এবং মানুষ বসবাসের উপযোগী।"
        },
        {
          "label": "ঘ",
          "question": "",
          "explanation": "উদ্দীপকের 'ক' 'খ' অঞ্চল হলো যথাক্রমে ভূমধ্যসাগরীয় অঞ্চল এবং মৌসুমি অঞ্চল। উক্ত দুটি অঞ্চলের বৃষ্টিপাতের ঋতুগত তারতম্য বিশ্লেষণ করা হলো- মৌসুমি জলবায়ু অঞ্চলে মৌসুমি বায়ুর প্রভাবে গ্রীষ্মকালে, প্রচুর বৃষ্টিপাত হয়। এবং শীতকালে মৌসুমি বায়ুর দরুন এসময় বৃষ্টিহীন অবস্থায় থাকে। অপরদিকে ভূমধ্যসাগরীয় জলবায়ু অঞ্চলে প্রত্যয়ন বায়ুর প্রভাবে কেবল শীতকালেই বৃষ্টিপাত হয় এবং শুষ্ক আয়ন বায়ুর দরুন গ্রীষ্মকাল বৃষ্টিহীন অবস্থায় থাকে। আমরা জানি, যেখানে তাপমাত্রা বেশি থাকে সেখানে নিম্নচাপ এবং তাপমাত্রা কম হলে সেখানে উচ্চচাপ বিরাজ করে। বায়ুর স্বাভাবিক ধর্ম হলো উচ্চচাপ অঞ্চল হতে নিম্নচাপ অঞ্চলের দিকে প্রবাহিত হওয়া। এক্ষেত্রে মৌসুমি জলবায়ু অঞ্চলের দিকে দৃষ্টিপাত করলে দেখা যায় যে, গ্রীষ্মকালে উত্তর গোলার্ধে সূর্য বেশি ঝুঁকে থাকে এবং এ অঞ্চলের জলভাগ তখন বেশি উত্তপ্ত হয় অর্থাৎ নিম্নচাপ বিরাজ করে। অন্যদিকে উত্তরাঞ্চলে পাহাড়-পর্বত থাকায় এবং স্থলভাগ থাকায় সেখানে উচ্চচাপ বিরাজ করে। সুতরাং উষ্ণ জলীয়বাষ্পপূর্ণ বায়ু তখন দক্ষিণ থেকে উত্তরে যায়। এবং প্রচুর বৃষ্টিপাত ঘটায়। অন্যদিকে শীতকালে বিপরীত অবস্থা বিরাজ করে। ফলে এ সময় বৃষ্টিপাত হয় না। পক্ষান্তরে ভূমধ্যসাগরীয় অঞ্চলের ক্ষেত্রে দেখা যায়, গ্রীষ্মকালে সূর্যের উত্তরায়ণের ফলে সেখানে তাপমাত্রা অত্যধিক শুষ্ক থাকে। কিন্তু শুষ্ক অয়ন বায়ুর প্রভাবের কারণে মহাদেশ থেকে সমুদ্রের দিকে যায় বলে সেখানে শুষ্কতা বিরাজ করে। ফলে গ্রীষ্মকাল বৃষ্টিহীন থাকে। অন্যদিকে শীতকালে সমুদ্রের ওপর দিয়ে প্রবাহিত হয় বলে সমুদ্র হতে আর্দ্র জলীয়বাষ্পের কারণে প্রচুর বৃষ্টিপাত হয়।সুতরাং বলা যায় যে, উপরোল্লিখিত বিপরীতমুখী বায়ুর প্রভাবে দুটি অঞ্চলের বৃষ্টিপাতের ঋতুগত তারতম্য পরিলক্ষিত হয়"
        }
      ]
    },
    {
      "number": "8",
      "uddipok": "",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "যে সীমারেখা দ্বারা উষ্ণ সমুদ্রস্রোতের নীল জলরাশি এবং শীতল সমুদ্রস্রোতের গাঢ় সবুজ জলরাশি পরস্পর মিলিত হয় এবং উভয় জলরাশির সীমারেখা স্পষ্ট বোঝা যায় তাকে হিমপ্রাচীর বলে।"
        },
        {
          "label": "খ",
          "question": "",
          "explanation": "বিভিন্ন কারণে ভূপৃষ্ঠে কতকগুলো নির্দিষ্ট ও নিয়ত বায়ুপ্রবাহের সৃষ্টি হয়। প্রধান সমুদ্রস্রোতগুলো এ বায়ুপ্রবাহের পথ অনুসরণ করে। বায়ুর গতিপথ পরিবর্তিত হলে সমুদ্রস্রোতেরও গতিপথ পরিবর্তিত হয়। যেমন- ঋতু পরিবর্তনের ফলে মৌসুমি বায়ুর গতিপথ পরিবর্তিত হয়, সেই সাথে সমুদ্রস্রোতেরও দিক পরিবর্তিত হয়। সুতরাং বলা যায়, বায়ুপ্রবাহ সমুদ্রস্রোত সৃষ্টির অন্যতম কারণ।"
        },
        {
          "label": "গ",
          "question": "",
          "explanation": "চিত্র-১ এর 'ক' 'খ' ও 'গ' দ্বারা দক্ষিণ আটলান্টিক মহাসাগরের তিনটি স্রোত যথাক্রমে কুমেরু স্রোত, দক্ষিণ নিরক্ষীয় স্রোত এবং ব্রাজিল স্রোতকে দেখানো হয়েছে। উক্ত স্রোতের গতিপথ বর্ণনা করা হলো-প্রত্যয়ন ঝয়ু বা পশ্চিমা বায়ুর প্রভাবে কুমেরু মহাসাগরে একটি শীতল স্রোতের উৎপত্তি হয়। কুমেরু মহাসাগর হতে উৎপত্তি হয় বলে এটি কুমেরু স্রোত নামে পরিচিত। এ স্রোতটি অত্যন্ত শীতল। পশ্চিমা বায়ু কর্তৃক তাড়িত হয়ে এ স্রোত উত্তর-পূর্ব দিকে প্রবাহিত হয় এবং দক্ষিণ আফ্রিকার পশ্চিম উপকূলে পৌঁছে। তথায় স্থলভাগ বাধাপ্রাপ্ত হয়ে দুটি শাখায় বিভক্ত হয়। একটি দক্ষিণ আফ্রিকার পশ্চিম উপকূল দিয়ে উত্তর দিকে অগ্রসর হয়ে বেঙ্গুয়েলার নিকট দিয়ে সোজা উত্তর দিকে প্রবাহিত হয়ে বেঙ্গুয়েলা স্রোত নামে আরও উত্তর দিকে প্রবাহিত হয়। অন্য শাখাটি দক্ষিণ আফ্রিকার দক্ষিণ দিয়ে ভারত মহাসাগরে যায়। বেঙ্গুয়েলা স্রোত যখন নিরক্ষরেখার দক্ষিণ দিক দিয়ে সোজা পশ্চিম দিকে অগ্রসর হয় তখন তাকে দক্ষিণ নিরক্ষীয় স্রোত বলে। দক্ষিণ-পূর্ব অয়ন বায়ুর প্রভাবে এ স্রোতের গতি বেশ বৃদ্ধি পায়। এটি নিরক্ষরেখার নিকট দিয়ে প্রবাহিত হয় বলে এটি উষ্ণ স্রোত। এ স্রোতটি আটলান্টিক মহাসাগর পার হয়ে দক্ষিণ আমেরিকার পূর্ব উপকূলে এসে সেন্টরক অন্তরীপে বাধাপ্রাপ্ত হয় এবং দুটি শাখায় বিভক্ত হয়। প্রথম ও প্রধান শাখাটি দক্ষিণ আমেরিকার উত্তর উপকূল দিয়ে কারিবিয়ান সাগরে প্রবেশ করে। দ্বিতীয় শাখাটি ব্রাজিল স্রোত নামে ব্রাজিলের পূর্ব উপকূল দিয়ে দক্ষিণ-পশ্চিম দিকে অগ্রসর' হয়। দক্ষিণে অগ্রসর হতে হতে এটি ক্রমশ শীতল হতে থাকে। শেষের দিকে এটি সম্পূর্ণরূপে একটি শীতল স্রোতে রূপান্তরিত হয়। ফকল্যান্ড দ্বীপের নিকট পৌঁছে পৃথিবীর আবর্তন গতি ও পশ্চিমা বায়ুর প্রভাবে এটি পূর্বদিকে বেঁকে কুমেরু স্রোতের সাথে মিলিত হয়। সুতরাং বলা যায় উপরোল্লিখিত স্রোতগুলো দক্ষিণ আটলান্টিক মহাসাগরে ক্রমান্বয়ে চলতে থাকে।"
        },
        {
          "label": "ঘ",
          "question": "",
          "explanation": "উদ্দীপকে চিত্র-২ দ্বারা মরা কটাল বা মরা জোয়ারকে বোঝানো হয়েছে। নিম্নে তার ধরন বর্ণনা করা হলো- সপ্তমী ও অষ্টমী তিথিতে চাঁদ ও সূর্য পৃথিবীর সাথে এক সমকোণে অবস্থান করে পৃথিবীকে আকর্ষণ করে। ফলে সেদিন পৃথিবীর ওপর তাদের আকর্ষণ শক্তি আড়াআড়িভাবে কার্যকর হয়। এসময় চাঁদের দিকে এবং এর বিপরীত দিকে জোয়ার এবং সমকোণে অবস্থিত সূর্যের আকর্ষণেও সূর্যের ও এর বিপরীত দিকে জোয়ার হয়। কিন্তু উভয়ের আকর্ষণ আড়াআড়ি হওয়ায় কোনো আকর্ষণই পুরোপুরিভাবে কার্যকর হয় না। কারণ চাঁদের অধিক আকর্ষণী শক্তির ফলে চাঁদের দিকে মুখ্য জোয়ার এবং প্রতিপাদ স্থানে গৌণ জোয়ার হলেও একই সময়ে সে স্থানে সূর্যের আকর্ষণে ভাটা হয়। আবার চন্দ্রের প্রেক্ষিতে সমকোণে অবস্থিত সূর্যের আকর্ষণে যে স্থানে জোয়ার হওয়ার কথা চন্দ্রের আকর্ষণে সে স্থানে ভাটা হয়, ফলে সেখানে ভাটার পানি অন্যান্য দিনের তুলনায় তেমন একটা নেমে যায় না। এ কারণে এ দুই দিন জোয়ারের পানি স্ফীতি সবচেয়ে কম হয়। পূর্ণিমা ও অমাবস্যার প্রবল জোয়ারের পর সপ্তমী ও অষ্টমী তিথিকে মরা জোয়ার বা মরা কটাল বলে। সুতরাং বলা যায় যে, উপরোল্লিখিত বিষয়টি মরা কটালের অন্তর্ভুক্ত।"
        }
      ]
    }
  ]
}