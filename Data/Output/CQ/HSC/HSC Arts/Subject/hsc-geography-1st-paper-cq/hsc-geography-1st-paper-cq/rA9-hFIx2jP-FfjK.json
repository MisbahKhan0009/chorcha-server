{
  "title": "ঢাকা, রাজশাহী, দিনাজপুর, চট্টগ্রাম, যশোর ২০১৯",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "হারিস সাহেব বিবিসি'র খবরে জানতে পারেন যে, হঠাৎ তীব্র কম্পনে মুহূর্তের মধ্যে পশ্চিম ভারতীয় দ্বীপের হাইতি শহরটি প্রায় ধ্বংসস্তূপে পরিণত হয়েছে। পরের দিনই তিনি ডিসকভারি চ্যানেলে দেখলেন প্রশান্ত মহাসাগরীয় একটি দ্বীপের ফাটল দিয়ে ভূ-অভ্যন্তরের গলিত পদার্থ বের হচ্ছে।",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "বিচূর্ণীভবনের সংজ্ঞা দাও।",
          "explanation": "শিলারাশির চূর্ণবিচূর্ণ হওয়ার প্রক্রিয়াই বিচূর্ণীভবন।"
        },
        {
          "label": "খ",
          "question": "সুনামি সৃষ্টির কারণ ব্যাখ্যা করো ।",
          "explanation": "সুনামি একটি ভয়াবহ প্রাকৃতিক দুর্যোগ সমুদ্র তলদেশের সামঞ্জস্যহীন গতিশীলতার ফলে সৃষ্ট ভূমিকম্প; ভূতাত্ত্বিক গতিশীলতার জন্য সমুদ্র তলে কিংবা উপকূল ভাগে বিশাল ভূমিধস; সমুদ্রতলে আগ্নেয়গিরির অগ্ন্যুৎপাতের ফলে সুনামি সৃষ্টি হয়।"
        },
        {
          "label": "গ",
          "question": "উদ্দীপকে বিবিসি প্রচারিত দুর্যোগ সৃষ্টির কারণ ব্যাখ্যা করো।",
          "explanation": "উদ্দীপকে বিবিসি প্রচারিত দুর্যোগটি মূলত ভূমিকম্প। উদ্দীপকের ঘটনা-১ হলো ভূমিকম্প । ভূমিকম্প সংঘটিত হওয়ার প্রধান কারণগুলো হলো— i. পৃথিবীর উপরিভাগের প্লেটসমূহের সঞ্চালন। ii. অগ্ন্যুৎপাতের ফলে প্লেটসমূহের উপর সৃষ্ট কম্পন। এছাড়া কিছু অপ্রধান কারণ রয়েছে। যথা— i. শিলার চ্যুতি : শিলা চ্যুতি বা ফাটল বরাবর আকস্মিক ভূআলোড়ন হলে ভূমিকম্প হয়। ii. আগ্নেয়গিরির অগ্ন্যুৎপাত : আগ্নেয়গিরির লাভা প্রচণ্ড শক্তিতে ভূঅভ্যন্তর থেকে বের হয়ে আসার সময় পার্শ্ববর্তী স্থানে ভূমিকম্পের সৃষ্টি হয়। iii. তাপ বিকিরণ : ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়। ফলে ভূমিকম্পন অনুভূত হয় । iv. ভূপাত: হঠাৎ কোনো কারণে পাহাড় বা পর্বত থেকে বিশাল শিলাখন্ড ভূত্বকের উপর ধ্বসে পড়ে ভূমিকম্প হয়। v. ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হলে তা ভূত্বকের নিম্নভাগে ধাক্কা দিলে ভূমিকম্পের সৃষ্টি হয়। vi. ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস হলে তার প্রভাবে ভূমিকম্প হয়। vii. হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে ভূমিকম্প হয়। viii. পার্বত্য অঞ্চলের বনভূমি ধ্বংস ও পাহাড় কাটা: পাহাড় কাটার ফলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে ।"
        },
        {
          "label": "ঘ",
          "question": "হারিস সাহেবের পরের দিন দেখা দুর্যোগটির প্রভাব বিশ্লেষণ করো।",
          "explanation": "উদ্দীপকের ঘটনা-২ হলো আগ্নেয়গিরির অগ্ন্যুৎপাত। আগ্নেয়গিরি হতে নির্গত লাভা ভস্ম, কর্দম প্রভৃতি প্রবলবেগে উর্ধ্বে ওঠে চারদিকে বহুদূর গিয়ে পড়ে এবং পার্শ্ববর্তী গ্রাম, নগর, শস্যক্ষেত্র প্রভৃতি ধ্বংস হয়। ১৮৭৯ সালে ইতালির ভিসুভিয়াস আগ্নেয়গিরির অগ্ন্যুৎপাতের ফলে হারকিউলেনিয়াম ও পম্পেই (Pompei) নামক দুটি নগর উত্তপ্ত লাভা ও ভস্মরাশির মধ্যে ডুবে গিয়েছিল। ক্রাকাতোয়ার অগ্ন্যুৎপাতেও ৩৫০টি গ্রামসহ প্রায় হাজার লোকের জীবনহানি ঘটে। ১৯৮৬ সালে মেক্সিকোর আগ্নেয়গিরির অগ্ন্যুৎপাত ও লাভার ফলে কয়েক হাজার লোকের প্রাণহানি ঘটে। অগ্ন্যুৎপাতের এই মারাত্মক প্রভাব মানবজীবনে ধ্বংসকারী। কিন্তু এর কিছু সুফলও রয়েছে। যেমন- i. অগ্ন্যুৎপাতের ফলে ভূগর্ভস্থ লাভা ভূপৃষ্ঠে সঞ্চিত হয়ে মালভূমি, সমভূমি, দ্বীপ ও পর্বতের সৃষ্টি করে। ii. মৃত আগ্নেয়গিরির জ্বালামুখে পানি, সঞ্চিত হয়ে হ্রদ এবং অগ্ন্যুৎপাতের ফলে সংলগ্ন এলাকা ধসে গহ্বরের সৃষ্টি হয়। এগুলো সুন্দর পর্যটন স্থান। iii. উৎক্ষিপ্ত লাভা ও ভস্ম জমির উর্বরতা শক্তিকে বাড়িয়ে দেয়। iv. অগ্ন্যুৎপাতের ফলে ভূঅভ্যন্তরস্থ বহু খনিজ পদার্থ ভূপৃষ্ঠে নিক্ষিপ্ত হয়। v. লাভা স্তূপের নিচে অনেক প্রাচীন সভ্যতার নিদর্শন পাওয়া যায় । vi. আগ্নেয়গিরির উত্তপ্ত ঝর্ণার পানি ঘরবাড়ি গরম রাখার কাজে নিউজিল্যান্ড ও আইসল্যান্ডে ব্যবহৃত হয়। vii. ভূতাপীয় শক্তির উৎস ম্যাগমা বিদ্যুৎশক্তি উৎপাদনের কাজে ব্যবহার করা হয়। সুতরাং দেখা যাচ্ছে, অগ্ন্যুৎপাতের কিছু সুফল থাকলেও আগ্নেয়গিরির অগ্ন্যুৎপাতের ফলে ব্যাপক ক্ষয়ক্ষতি সাধিত হয়; লোকালয় ধ্বংস হয়, অর্থনীতি চরম ক্ষতিগ্রস্ত হয়।"
        }
      ]
    },
    {
      "number": "2",
      "uddipok": "",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "মহীসোপান কাকে বলে?",
          "explanation": "মহাদেশ ও মহাসাগরের সংযোগ স্থল থেকে সাগরের দিকে নিমজ্জিত মহাদেশের অংশকে মহীসোপান বলে।"
        },
        {
          "label": "খ",
          "question": "সমুদ্রখাত কীভাবে সৃষ্টি হয় ব্যাখ্যা করো।",
          "explanation": "গভীর সমুদ্রের সমভূমি অঞ্চলের মাঝে মাঝে গভীর খাত দেখা যায় । এ সকল খাতকে সমুদ্রখাত বলে। পাশাপাশি অবস্থিত মহাদেশীয় ও সামুদ্রিক প্লেট সংঘর্ষের ফলে সমুদ্রখাত প্লেট সীমানায় অবস্থিত। প্লেট সীমানায় ভূমিকম্প ও আগ্নেয়গিরি অধিক হয় বলেই এ সকল খাত সৃষ্টি হয়েছে।"
        },
        {
          "label": "গ",
          "question": "‘ক’ চিহ্নিত জলভাগের তলদেশের ভূমিরূপ ব্যাখ্যা করো।",
          "explanation": "উদ্দীপকে 'ক' চিহ্নিত জলভাগটি হলো বঙ্গোপসাগর। এটি ভারত মহাসাগরের উত্তর-পূর্ব দিকে অবস্থিত। এটি অগভীর খাত বিশিষ্ট একটি উপসাগর। বঙ্গোপসাগরের আয়তন প্রায় ২২ লক্ষ বর্গ কিলোমিটার। এর গড় গভীরতা প্রায় ২৬০০ মিটার এবং সর্বাধিক গভীরতা প্রায় ৫২৫৮ মিটার নিচে বঙ্গোপসাগরের তলদেশের ভূমিরূপের বর্ণনা দেওয়া হলো- বঙ্গোপসাগরের আকৃতি কিছুটা ইংরেজি (U) অক্ষরের মতো। এর দক্ষিণ দিক উন্মুক্ত ও এর গভীরতা দক্ষিণ দিকে ক্রমশ বৃদ্ধি পেয়েছে। বঙ্গোপসাগরের তলদেশের ভূপ্রকৃতি প্রায় সমতল। উত্তর দিক ছাড়া অন্য সবদিকে মহীসোপান খুবই কম বিস্তৃত। তবে এটি বেশ ঢালু। উত্তর ও উত্তর-পূর্ব দিকে এর মহীসোপান বেশ প্রশস্ত। এখানে প্রতি বছর প্রচুর পরিমাণে পলি জমে। বঙ্গোপসাগরের তলদেশের ভূপ্রকৃতির গুরুত্বপূর্ণ দিক হচ্ছে ৯০° পূর্ব শৈলশিরা, বেঙ্গল ডীপ সী ফ্যান, নিকোবর ফ্যান, বার্মা ট্রেন্স, চ্যাগোস শৈলশিরা, পূর্ব-উপকূল ট্রেন্স, সোয়াচ অব নো গ্রাউন্ড প্রভৃতি। নিকোবর ফ্যানের পূর্ব প্রান্তে আন্দামান সুন্ডা ট্রেন্স অবস্থিত। বঙ্গোপসাগরের সবচেয়ে উল্লেখযোগ্য ভূমিরূপ গঙ্গা গিরিখাত, যা সোয়াচ অব নো গ্রাউন্ড নামে পরিচিত। এটি অধিক খাড়া তীরবিশিষ্ট সামুদ্রিক গিরিখাত। এটি উত্তর-পূর্ব দিক হতে দক্ষিণ-পশ্চিমে প্রশস্ত, যা পঙ্গা-ব্রহ্মপুত্র ব-দ্বীপ থেকে মাত্র ২৪ কিলোমিটার দক্ষিণে অবস্থিত। এটি সমুদ্রের দিকে প্রায় ২০০০ কিলোমিটার পর্যন্ত বিস্তৃত। তাই বলা যায় বঙ্গোপসাগরের তলদেশ বৈচিত্র্যপূর্ণ ভূমিরূপের সমন্বয়ে গঠিত।"
        },
        {
          "label": "ঘ",
          "question": "উক্ত জলভাগের তলদেশের অর্থনৈতিক গুরুত্ব বিশ্লেষণ করো।",
          "explanation": "উপকূলবর্তী দেশগুলোর অর্থনীতির জন্য উদ্দীপকের উল্লিখিত সাগর অর্থাৎ বঙ্গোপসাগরের গুরুত্ব রয়েছে। নিচে বঙ্গোপসাগরের তলদেশের অর্থনৈতিক গুরুত্ব বিশ্লেষণ করা হলো- বঙ্গেপসাগর মৎস্য সম্পদে মোটামুটি সমৃদ্ধ। উপকূলীয় অগভীর অঞ্চলের ও উন্মুক্ত মৎস্য হিসেবে মৎস্য সম্পদকে দুই ভাগে ভাগ করা হয় — খোলস (Shell) বিশিষ্ট ও পাখনা (Fin) বিশিষ্ট। বাংলাদেশের উপকূলভাগের অগভীর অংশে খোলসবিশিষ্ট ও পাখনাবিশিষ্ট মাছের প্রাচুর্য লক্ষ করা যায়। বঙ্গোপসাগরের পুষ্টিসমদ্ধ উপকূলীয় পানি মৎস্য চাষ বিশেষ করে চিংড়ি চাষের জন্য অত্যন্ত উপযুক্ত। ১৯৭০ সাল থেকে উপকূলীয় মৎস্যের মধ্যে চিংড়ি উৎপাদন অনেক গুণ বৃদ্ধি পেয়েছে। বঙ্গোপসাগরের সামুদ্রিক পরিবেশ ও অন্যান্য বৈশিষ্ট্যের পরিপ্রেক্ষিতে এ কথা বলা যায় যে, এখানে নানা প্রকারের জীব, যেমন: ওয়েস্টার, কাঁকড়া, চিংড়ি ও সামুদ্রিক উদ্ভিদ চাষ করা সম্ভব। বাংলাদেশের তটরেখা পৃথিবীর অন্যতম দীর্ঘ ও প্রসিদ্ধ। পৃথিবীর বৃহত্তম গড়ান বন সুন্দরবন। নানা প্রকার উদ্ভিদ, প্রাণী, পরীক ও অন্যান্য জীবে ভরপুর সুন্দরবন ও বাংলাদেশের অন্যান্য উপকূলীয় অঞ্চলে এ পর্যন্ত ৩৯৬ প্রজাতির বন্য জীবের অস্তিত্ব রেকর্ড করা হয়েছে এবং এর মধ্যে ১০ প্রজাতির উভচর, ৬৩ প্রজাতির সরীসৃপ, ২৮২ প্রজাতির পাখি ও ৪১ প্রজাতির স্তন্যপায়ী প্রাণী বিদ্যমান। উপকূলবর্তী অঞ্চলের সমুদ্র তলদেশে উদ্ভিদ ও প্রাণীর প্রাচুর্য রয়েছে। বিভিন্ন সমীক্ষা থেকে লক্ষ করা গেছে, বিভিন্ন প্রকারের প্রবাল, স্পঞ্জ, শামুক প্রজাতির প্রাণী, সি-হর্স, অক্টোপাস-এর উপস্থিতি এখানে বেশ উল্লেখযোগ্য। সমুদ্রের পানিতে বিভিন্ন রাসায়নিক দ্রব্য দ্রবীভূত অবস্থায় থাকে। বিশেষ করে বিভিন্ন শিল্পের কাঁচামাল, যেমন- কাগজের মণ্ড, ঔষধ, কাচ, সাবান, দিয়াশলাইয়ের বারুদ প্রভৃতি তৈরি করতে সোডিয়াম সালফেট প্রয়োজন হয়। এই উপাদানটি সমুদ্র থেকে সংগ্রহ করা হয়। বাংলাদেশের সমুদ্রসৈকতে পারমাণবিক খনিজ জিরকন, রুটাইল, ইলমেনাইট, ম্যাগনেটাইট ও মোনাজাইট পাওয়া গেছে। এছাড়া সমুদ্রের তলদেশে রয়েছে খনিজ তেল ও প্রাকৃতিক গ্যাস।"
        }
      ]
    },
    {
      "number": "3",
      "uddipok": "",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "দূষণ কী?",
          "explanation": "রাসায়নিক, ভৌতিক ও জৈবিক কারণে পরিবেশের প্রাকৃতিক বৈশিষ্ট্যের যেকোনো পরিবর্তনই হলো দূষণ।"
        },
        {
          "label": "খ",
          "question": "কার্বন চক্র ব্যাখ্যা করো।",
          "explanation": "বায়ুমণ্ডলীয় কার্বন C O 2 \\mathrm{CO}_{2} CO 2 ​ গ্যাসরূপে পরিবেশ থেকে জীবদেহে এবং জীবদেহ থেকে পরিবেশে আবর্তিত হয়ে বায়ুমণ্ডলে কার্বন ডাইঅক্সাইড এর ভারসাম্য বজায় রাখে। একে কার্বন চক্র বলে। স্থলজ সবুজ উদ্ভিদ বায়ুমণ্ডল থেকে C O 2 \\mathrm{CO}_{2} CO 2 ​ গ্রহণ করে এবং সালোকসংশ্লেষণ প্রক্রিয়ায় তা গ্লুকোজরূপে সঞ্চিত করে। প্রাণিদেহে উদ্ভিদ থেকে গ্লুকোজ (খাদ্যের মাধ্যমে) পরিবাহিত হয়। অতঃপর জীবদেহের শ্বসনক্রিয়া অথবা প্রাণীর মৃত্যুর পরও দেহের পচনক্রিয়ায় (বিয়োজন) বায়ুমণ্ডলে C O 2 \\mathrm{CO}_{2} CO 2 ​ গ্যাস বিমুক্ত হয়। এছাড়া খনিজ বস্তুর দহন (কয়লা পোড়ানো) এবং আরও কিছু কারণে (অগ্ন্যুৎপাত) বায়ুমণ্ডলে C O 2 \\mathrm{CO}_{2} CO 2 ​ এর ভাণ্ডার গড়ে ওঠে। সুতরাং বলা যায়, জীবের শ্বসন ও খনিজ বস্তুর দক্রিয়ায় বায়ুমণ্ডলৈ C O 2 \\mathrm{CO}_{2} CO 2 ​ গ্যাস যুক্ত হয় এবং সবুজ উদ্ভিদের সালোকসংশ্লেষণ প্রক্রিয়ায় C O 2 \\mathrm{CO}_{2} CO 2 ​ গ্যাস গৃহীত হয়ে বায়ুমণ্ডলে কার্বন ডাইঅক্সাইড এর ভারসাম্য বজায় থাকে।"
        },
        {
          "label": "গ",
          "question": "'খ' অঞ্চলে বিশেষ ধরনের বনভূমি সৃষ্টির কারণ ব্যাখ্যা করো।",
          "explanation": "উদ্দীপকের ‘খ’ অঞ্চলটিতে রয়েছে স্রোতজ বনভূমি। বাংলাদেশের দক্ষিণ-পশ্চিমাংশে সমুদ্র উপকূলের লবণাক্ত ও জোয়ার- ভাটাপূর্ণ, শারীরবৃত্তীয় শুষ্ক (Physiologically dry) নিবাসের উদ্ভিজ্জকে স্রোতজ বনভূমি বলে । এ বনভূমি সুন্দরবন নামেও পরিচিত। এ অঞ্চলে প্রতিবছর বর্ষাকালে নতুন পলি পড়ে। ফলে কিছু এলাকার লবণাক্ততা হ্রাস পায় এবং স্থানবিশেষে লবণাক্ততা কম-বেশি হয়। এ কারণে বিভিন্ন প্রকার গাছের (সুন্দরী গরান, দেওয়া) বৈচিত্র্য লক্ষ করা যায়। প্রতিকূল পরিবেশে বেঁচে থাকার জন্য এখানকার গাছগুলোর কিছু অভিযোজনিক বৈশিষ্ট্য (যেমন- শ্বাসমূল) রয়েছে। এ বনভূমিতে প্রাণিকূলের মধ্যে রয়েছে বানর, হরিণ, গণ্ডার প্রভৃতি। বিশ্বখ্যাত রয়েল বেঙ্গল টাইগারের আবাসভূমিও এ বনাঞ্চলে। জলাশয়ে কুমির, ঘড়িয়াল এবং বিচিত্র ধরনের পাখি এ বনভূমির বৈশিষ্ট্য। সুতরাং বলা যায়, স্নোতল বনভূমি স্বতন্ত্র বৈশিষ্ট্যসম্পন্ন বলে এখানে বায়োম সৃষ্টি হয়েছে। প্রয়োজনীয় বৃষ্টিপাত, পরিমিত তাপমাত্রা, সমুদ্রের জোয়ার-ভাটা ও লবণাক্ত পানির প্রভাব স্রোতজ বনভূমি গড়ে ওঠার প্রধান কারণ।"
        },
        {
          "label": "ঘ",
          "question": "'ক' ও 'খ' অঞ্চলের বনভূমির উদ্ভিজ্জের বৈসাদৃশ্য বিশ্লেষণ করো।",
          "explanation": "উদ্দীপকের 'ক' চিহ্নিত বাংলাদেশের উত্তর পূর্বাঞ্চলের বনভূমি হলো ক্রান্তীয় চিরহরিৎ ও পতনশীল পত্রযুক্ত বৃক্ষের বনভূমি। অপরদিকে, ‘খ‘ অঞ্চল তথা সুন্দরবনের বনভূমি হলো স্রোতঞ্জ বনভূমি। উল্লিখিত দুটি বনভূমির উদ্ভিজ্জের বৈশিষ্ট্য ভিন্ন। উত্তর-পূর্বাঞ্চলের পাহাড়ি এলাকায় নিবিড় বনভূমি সৃষ্টির কারণ প্রচুর বৃষ্টিপাত। পাহাড়ের অধিক বৃষ্টিপ্রবণ অঞ্চলে (বান্দরবান, খাগড়াছড়ি) ক্রান্তীয় চিরহরিৎ এবং কম বৃষ্টিপ্রবণ অঞ্চলে (রাঙামাটি) পাতাকরা গাছের বনভূমি দেখা যায়। বছরে প্রায় ২৫০-৩৫০ সে. মি. বৃষ্টিপাত এ অঞ্চলে হয়ে থাকে। এখানে চিরহরিৎ বৃক্ষের মধ্যে ময়না, চাপালিশ ও তেলসুর উল্লেখযোগ্য। এছাড়া এবনভূমিতে বাঁশ ও বেত জন্মে। শীতকালে কম বৃষ্টিপ্রবণ বনভূমির গাছের পাতা ঝরে যায় এবং গ্রীষ্মকালে নতুন পাতা গজায়। এ বনভূমির, উল্লেখযোগ্য বৃদ্ধ হচ্ছে শাস বা গজারি। এ অংশে কাঁঠাল, কড়ই, গর্জন, জারুল, শিমুল, হরতকী, ছাতিম, বহেরা, নিম প্রভৃতি বৃক্ষ জন্মে। অপরদিকে, সুন্দরবনের বনভূমির ক্ষেত্রে, ম্যানগ্রোভ উদ্ভিদে এ বনাঞ্চল অত্যন্ত সমৃদ্ধ। এ অঞ্চলের সহায়ক পরিবেশে ৩৭৭ প্রজাতির উদ্ভিদ জন্মায়। ২৬টি ম্যানগ্রোভ প্রজাতির মধ্যে মুখ্য দুটি প্রজাতি হচ্ছে সুন্দরী ও গেওয়া। সুন্দরবনে ১২ প্রজাতি অর্কিড ও ২৩ প্রজাতি ওষুধি উদ্ভিদও পাওয়া যায়। সুতরাং বলা যায় যে, দেশের পাহাড়ি ও স্রোতজ বনভূমি দুইটি জলবায়ু, ভূপ্রকৃতি, পানি প্রভৃতি কারণে ভিন্ন বৈচিত্র্যময় উদ্ভিজ্জের বনাঞ্চলে পরিণত হয়েছে।"
        }
      ]
    },
    {
      "number": "4",
      "uddipok": "",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "বায়ুর আর্দ্রতা কী?",
          "explanation": "বায়ুর জলীয়বাষ্প ধারণক্ষমতাকে বায়ুর আর্দ্রতা বলে।"
        },
        {
          "label": "খ",
          "question": "বৈশ্বিক উষ্ণায়নের কারণ ব্যাখ্যা করো।",
          "explanation": "মানুষের বিভিন্ন কর্মকাণ্ড যেমন শিল্প-কারখানা স্থাপন, কৃষিক্ষেত্রে রাসায়নিক সারের ব্যবহার, ফ্রিজ ও এসি ব্যবহার ইত্যাদির কারণে পৃথিবীর তাপমাত্রা বৃদ্ধি পাচ্ছে। আবার বিভিন্ন তাপ ধারণক্ষম গ্যাস যেমন- কার্বন ডাইঅক্সাইড, নাইট্রাস অক্সাইড, মিথেন ইত্যাদির মাত্রাতিরিক্ত বৃদ্ধির কারণে বায়ুমণ্ডলের ওপর নেতিবাচক চাপ পড়ছে যা সরাসরি বিশ্ব উষ্ণায়ন সৃষ্টি করছে।"
        },
        {
          "label": "গ",
          "question": "'ক' চিহ্নিত অঞ্চলের দিকে প্রবাহিত বায়ুর বৈশিষ্ট্য ব্যাখ্যা করো।",
          "explanation": "চিত্রে 'ক' চিহ্নিত অঞ্চলের দিকে প্রবাহিত বায়ু হলো দক্ষিণ-পূর্ব এবং উত্তর-পূর্ব অয়ন বায়ু । নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় ও মকরীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে, এ বায়ু উত্তর গোলার্ধে উত্তর-পূর্ব এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়। এদেরকে যথাক্রমে উত্তর-পূর্ব এবং দক্ষিণ-পূর্ব অয়ন বায়ু বলে। উক্ত বায়ুপ্রবাহের বৈশিষ্ট্য নিম্নরূপ: i. উত্তর-পূর্ব অয়ন বায়ু ঘণ্টায় প্রায় ১৬ কিলোমিটার এবং দক্ষিণ-পূর্ব অয়ন বায়ু ঘণ্টায় প্রায় ২২.৫৪ কিলোমিটার বেগে প্রবাহিত হয়। ii. উত্তর-পূর্ব ও দক্ষিণ-পূর্ব অয়ন বায়ু নিরক্ষরেখার নিকটবর্তী হলে অত্যধিক তাপে উষ্ণ ও হালকা হয়ে উর্ধ্বে উঠে যায়। iii. উত্তর-পূর্ব ও দক্ষিণ-পূর্ব বায়ুর প্রভাবে নিরক্ষরেখার উভয়দিকে শান্তবলয় সৃষ্টি হয়। iv. শীতকালে এ বায়ুপ্রবাহের গতিবেগ বেশি থাকে।"
        },
        {
          "label": "ঘ",
          "question": "'ক' ও 'খ' চিহ্নিত অঞ্চলে প্রবাহিত বায়ুর পার্থক্য বিশ্লেষণ করো।",
          "explanation": "চিত্রে 'ক' চিহ্নিত বায়ুপ্রবাহ হলো উত্তর-পূর্ব ও দক্ষিণ-পূর্ব অয়ন বায়ু এবং ‘খ’ চিহ্নিত বায়ুপ্রবাহ হলো উত্তর-পশ্চিম ও দক্ষিণ-পশ্চিম পশ্চিমা বায়ু। নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় ও মকরীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে এ বায়ু উত্তর গোলার্ধে উত্তর-পূর্ব এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়। এদেরকে যথাক্রমে উত্তর-পূর্ব এবং দক্ষিণ-পূর্ব অয়ন বায়ু বলে। অপরদিকে, কর্কটীয় ও মকরীয় উচ্চচাপ বলয় থেকে ‘খ’ চিহ্নিত বায়ুপ্রবাহ মেরুবৃত্ত নিম্নচাপ বলয়ের দিকে প্রবাহিত হয়। দক্ষিণ-পশ্চিম পশ্চিমা বায়ু উত্তর গোলার্ধে দক্ষিণ-পশ্চিম এবং উত্তর-পশ্চিম পশ্চিমা বায়ু দক্ষিণ গোলার্ধে উত্তর-পশ্চিম দিক থেকে প্রবাহিত হয়। সুতরাং উপরোক্ত আলোচনা থেকে বলা যায়, ‘খ’ বায়ুপ্রবাহ ‘ক’ থেকে ভিন্নতর।"
        }
      ]
    },
    {
      "number": "5",
      "uddipok": "বাংলাদেশের প্রধান আম উৎপাদনকারী এলাকা থেকে একদল ছাত্র শিক্ষা সফরে দেশের উত্তর-পূর্বাঞ্চলের চা উৎপাদনকারী অঞ্চলে বেড়াতে গেলো । তারা সেখানকার ভূপ্রাকৃতিক অবস্থা সম্পর্কে সরেজমিনে অবহিত হয়ে উভয় এলাকার পার্থক্য বুঝতে পারলো ।",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "কনরাড বিযুক্তি কী?",
          "explanation": "অশ্মমণ্ডলের সিয়াল ও সিমা স্তর যে সীমারেখা দ্বারা বিযুক্ত, তাই কনরাড বিযুক্তি।"
        },
        {
          "label": "খ",
          "question": "ভঙ্গিল পর্বতের বৈশিষ্ট্য ব্যাখ্যা করো।",
          "explanation": "ভঙ্গিল পর্বতের প্রধান বৈশিষ্ট্য ভাঁজ। এছাড়া এ জাতীয় পর্বতে সুউচ্চ চূড়া বিদ্যমান এবং এর শিলাস্তরে জীবাশ্মের উপস্থিতি লক্ষ করা যায় । পাললিক শিলায় ভূআলোড়ন বা ভূমিকম্পের ফলে এবং পার্শ্ববর্তী সুদৃঢ় ভূমিখণ্ডের প্রবল পার্শ্বচাপের কারণে ভাঁজ পড়ে ভঙ্গিল পর্বত গঠিত হয়। এতে সুউচ্চ চূড়ার সৃষ্টি হয় ।"
        },
        {
          "label": "গ",
          "question": "উদ্দীপকে উল্লিখিত প্রথম অঞ্চলটির ভূমিরূপ ব্যাখ্যা করো ।",
          "explanation": "উদ্দীপকে উল্লিখিত প্রথম অঞ্চলটি বরেন্দ্রভূমি । বাংলাদেশের প্রধান আম উৎপাদনকারী এলাকা রাজশাহী বিভাগের অন্তর্গত চাঁপাইনবাবগঞ্জ। এ. এলাকার ভূপ্রকৃতি প্লাইস্টোসিনকালের সোপানসমূহের বরেন্দ্রভূমি শ্রেণির । নওগাঁ, রাজশাহী, বগুড়া, চাঁপাইনবাবগঞ্জ, জয়পুরহাট, রংপুর ও দিনাজপুর জেলার অংশবিশেষ নিয়ে বরেন্দ্রভূমি গঠিত । এর আয়তন প্রায় ৯,৩২০ বর্গ কিলোমিটার। এ এলাকার ভূমি অসমতল এবং মাটি লাল ও কাঁকরময়। অঞ্চলটি সমুদ্র সমতল হতে ৬-১২ মিটার উপরে অবস্থিত। এটি পশ্চিমে মহানন্দা ও পূর্বে করতোয়া নদী দ্বারা বেষ্টিত।"
        },
        {
          "label": "ঘ",
          "question": "উদ্দীপকে উল্লিখিত অঞ্চল দুটির ভূমিরূপ বৈশিষ্ট্যের তুলনামূলক বিশ্লেষণ করো ।",
          "explanation": "উদ্দীপকে উল্লিখিত অঞ্চল দুটি হচ্ছে বরেন্দ্রভূমি এবং দেশের উত্তর- পূর্বাঞ্চল। অঞ্চল দুইটির ভূমিরূপ বৈশিষ্ট্যের তুলনামূলক বিশ্লেষণ করা হলো- i. দেশের উত্তর-পশ্চিমাংশের বরেন্দ্রভূমি প্লাইস্টোসিনকালের সোপানসমূহের অন্তর্গত। ভূতাত্ত্বিক সময়পঞ্জি অনুযায়ী প্লাইস্টোসিনকালে এ উচ্চভূমি গঠিত হয়েছে বলে ধারণা করা হয়। অন্যদিকে উত্তর-পূর্বাঞ্চলের পাহাড়সমূহ টারশিয়ারি যুগে হিমালয় পর্বত উত্থিত হওয়ার সময় সৃষ্টি হয়েছে। পাহাড়গুলো আসামের লুসাই এবং মিয়ানমারের আরাকান পাহাড়ের সমগোত্রীয়। ii. উত্তর-পূর্বাঞ্চলের পাহাড়গুলো বেলে পাথর, শেল ও কর্দম দ্বারা গঠিত। বরেন্দ্রভূমির মাটি ধূসর ও লাল বর্ণের; এখানে লৌহের উপস্থিতি রয়েছে। iii. প্রায় ৯,৩২০ বর্গকিলোমিটার জুড়ে বিস্তৃত বরেন্দ্রভূমির উচ্চতা প্লাবন সমভূমি হতে ৬ থেকে ১২ মিটার। অন্যদিকে উত্তর- পূর্বাঞ্চলের পাহাড়গুলো গড় উচ্চতা ২৪৪ মিটারের বেশি নয়। সুতরাং, ভূমিরূপ বৈশিষ্ট্যের দিক দিয়ে বরেন্দ্রভূমি উঁচু চত্বরভূমি, অন্যদিকে উত্তর-পূর্বাঞ্চলের চা উৎপাদনকারী এলাকা পাহাড়শ্রেণি।"
        }
      ]
    },
    {
      "number": "6",
      "uddipok": "রাজশাহীর ছেলে রাকিব তার বন্ধুর বাড়ি উপকূলীয় জেলা পটুয়াখালী বেড়াতে গেলো। সে প্রথম দিনেই খেয়াল করলো যে, পার্শ্ববর্তী নদীর পানির স্তর সকালের চেয়ে দুপুরে অনেক বেড়ে গেছে। এমন ঘটনায় তাকে আশ্চর্য হতে দেখে বন্ধু জানালো যে, সেখানে প্রতিদিন পানি দু'বার বেড়ে যায় আবার দু'বার কমেও যায়।",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "সমুদ্রস্রোতের প্রধান কারণ কী?",
          "explanation": "সমুদ্রস্রোতের প্রধান কারণ নিয়ত বায়ুপ্রবাহ।"
        },
        {
          "label": "খ",
          "question": "ল্যাব্রাডার কী ধরনের স্রোত? ব্যাখ্যা করো।",
          "explanation": "উত্তর মহাসাগর হতে আগত শীতল সুমেরু স্রোত গ্রিনল্যান্ডের পূর্ব ও পশ্চিম পার্শ্ব দিয়ে দক্ষিণ দিকে প্রবাহিত হয়ে ল্যাব্রাডর উপদ্বীপের নিকট মিলিত হয়। এই মিলিত স্রোত শীতল ল্যাব্রাডর স্রোত নামে পরিচিত। অর্থাৎ শীতল সুমেরু স্রোতের দুই অংশের মিলিত স্রোত বলে ল্যাব্রাডর স্রোতটি শীতল স্রোত।"
        },
        {
          "label": "গ",
          "question": "উদ্দীপকে নির্দেশিত পানির স্তর পরিবর্তনের কারণসমূহ ব্যাখ্যা করো।",
          "explanation": "উদ্দীপকে রাকিব পানির স্তরের যে পরিবর্তন দেখেছিল তা মূলত জোয়ার ও ভাটা। উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব : মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাদের আকর্ষণ বল বেশি হয়। কারণ, সূর্যের ভর অপেক্ষা চাদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূর্য একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তি পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে।"
        },
        {
          "label": "ঘ",
          "question": "বাংলাদেশের উপকূলীয় অঞ্চলে উক্ত ঘটনার প্রভাব বিশ্লেষণ করো।",
          "explanation": "উদ্দীপকে উল্লিখিত ঘটনা-২ জোয়ার-ভাটা। বাংলাদেশের উপকূলীয় i. অঞ্চলে জোয়ার-ভাটার প্রভাব নিচে বিশ্লেষণ করা হলো- জোয়ার-ভাটার মাধ্যমে 'ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন— কর্ণফুলী নদীতে সৃষ্ট জলবিদ্যুৎ প্রকল্প। v. জোয়ারের পানি সেচে সহায়তা করে। যেমন : অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জৈায়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    },
    {
      "number": "7",
      "uddipok": "তৌকির উচ্চশিক্ষার জন্য মাতৃভূমি বাংলাদেশ থেকে বিদেশ গিয়েছে। সেখানে সে এক নতুন অভিজ্ঞতার সম্মুখীন হয়। তা হলো সারা বছর রৌদ্রকরোজ্জ্বল আবহাওয়া বিরাজ করলেও বৃষ্টিপাত হয় শীতকালে।",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "আর্দ্রতা কাকে বলে?",
          "explanation": "বায়ুতে জলীয়বাষ্পের উপস্থিতিকে আর্দ্রতা বলে।"
        },
        {
          "label": "খ",
          "question": "নিরক্ষীয় অঞ্চলে গভীর অরণ্য সৃষ্টি হওয়ার কারণ ব্যাখ্যা করো।",
          "explanation": "নিরক্ষীয় জলবায়ু অঞ্চলে সূর্য সারা বছর লম্বভাবে কিরণ দেয় বলে অধিক তাপ থাকে। এই অধিক তাপই জলীয়বাষ্প তৈরির মাধ্যমে সারা বছর অধিক বৃষ্টিপাত ঘটায় । যেকোনো অঞ্চলে বৃক্ষ বেড়ে ওঠার জন্য তাপমাত্রা ও বৃষ্টিপাত অতীব প্রয়োজনীয় উপাদান। সারা বছর এরূপ বৃষ্টিপাত ও তাপের জন্য নিরক্ষীয় অঞ্চলে চিরহরিৎ গভীর অরণ্যের সৃষ্টি হয়েছে।"
        },
        {
          "label": "গ",
          "question": "তৌকিরের গমনকৃত অঞ্চলটির জলবায়ুর বৈশিষ্ট্য ব্যাখ্যা করো।",
          "explanation": "উদ্দীপক অনুযায়ী তৌকির উচ্চ শিক্ষার জন্যে ভূমধ্যসাগরীয় জলবায়ু অঞ্চলের একটি দেশে গিয়েছে। মহাদেশগুলোর পশ্চিমাংশে ৩৩° থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখা যায়। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পর্তুগাল, স্পেন, ফ্রান্স, ইতালি, • তুরস্ক, সিরিয়া, লেবানন, ইসরাইল, মাল্টা, গ্রিস এবং বলকান ও অস্ট্রেলিয়ার মারে নদী অববাহিকার দক্ষিণাংশ। ভূমধ্যসাগরীয় জলবায়ু অঞ্চলের অন্যতম বৈশিষ্ট্য হলো মৃদুভাবাপন্ন শীত ও রৌদ্রকরোজ্জল আবহাওয়া। এ অঞ্চলের দেশগুলো নাতিশীতোষ্ণ | মণ্ডলে অবস্থিত হওয়ার কারণে তাপের তেমন প্রখরতা অনুভূত হয় না। ভূমধ্যসাগরীয় জলবায়ু অঞ্চলে বৃষ্টিবহুল শীতকাল এবং বৃষ্টিহীন গ্রীষ্মকাল পরিলক্ষিত হয়। এ অঞ্চলে তৃণভূমির পরিমাণ কম হওয়ার কারণে পশুপালন খুব একটা হয় না।"
        },
        {
          "label": "ঘ",
          "question": "তৌকিরের নিজের দেশ ও গমনকৃত দেশটির জলবায়ু আলাদা হওয়ার কারণ বিশ্লেষণ করো।",
          "explanation": "উদ্দীপকে তৌকিরের নিজ দেশে মৌসুমি এবং ভ্রমণকৃত দেশে ভূমধ্যসাগরীয় জলবায়ু বিদ্যমান। মূলত বায়ুপ্রবাহের পার্থক্যের কারণে মৌসুমি ও ভূমধ্যসাগরীয় অঞ্চলে জলবায়ুর বৈসাদৃশ্য দেখা যায় । i. মৌসুমি জলবায়ু অঞ্চলে গ্রীষ্মকালে দক্ষিণ-পশ্চিম মৌসুমি বায়ু এবং শীতকালে উত্তর-পূর্ব মৌসুমি বায়ু প্রবাহিত হয়। ভূমধ্যসাগরীয় জলবায়ু অঞ্চলে গ্রীষ্মকালে শুষ্ক অয়ন বায়ু এবং শীতকালে আর্দ্র পশ্চিমা বায়ু প্রবাহিত হয়। ii. মৌসুমি জলবায়ুতে গ্রীষ্মকাল বৃষ্টিবহুল এবং শীতকাল বৃষ্টিহীন। অপরদিকে, ভূমধ্যসাগরীয় জলবায়ুতে গ্রীষ্মকাল বৃষ্টিহীন এবং শীতকাল বৃষ্টিবহুল । iii. মৌসুমি জলবায়ুতে বায়ু গ্রীষ্মকালে জল হতে স্থলভাগের দিকে এবং শীতকালে স্থল হতে জলভাগের দিকে প্রবাহিত হয়। অপরদিকে, ভূমধ্যসাগরীয় জলবায়ুতে গ্রীষ্মকালে অয়ন বায়ু স্থল থেকে জলভাগের দিকে এবং শীতকালে পশ্চিমা বায়ু জলভাগ থেকে স্থলভাগের দিকে প্রবাহিত হয়। iv. মৌসুমি জলবায়ুতে গ্রীষ্মকালীন তাপমাত্রা ২৭° সেলসিয়াসের অধিক থাকে। অপরদিকে, ভূমধ্যসাগরীয় জলবায়ুতে গ্রীষ্মকালে তাপমাত্রা অত্যধিক বৃদ্ধি পায়। v. মৌসুমি এবং ভূমধ্যসাগরীয় জলবায়ুতে শীত ও গ্রীষ্মের গড় তাপমাত্রার পার্থক্য যথাক্রমে প্রায় ৫° সে. এবং ১৫° সে.। vi. মৌসুমি এবং ভূমধ্যসাগরীয় অঞ্চলে বার্ষিক গড় বৃষ্টিপাত যথাক্রমে ১২৫-২০০ এবং ২৫-৭৫ সেন্টিমিটার পর্যন্ত হয়।"
        }
      ]
    },
    {
      "number": "8",
      "uddipok": "নজীব দীর্ঘ দশ বছর পর যুক্তরাষ্ট্রের টেক্সাস থেকে ঢাকায় আসে। এখানকার গাড়ির কালো ধোঁয়া, কলকারখানার নির্গত গ্যাসের ফলে সৃষ্ট দূষণে তার জন্য একটি অস্বস্তিকর অবস্থার সৃষ্টি হয়।”",
      "tag": "DB, RB, DIN.B, CTG.B, JB 19",
      "sub_questions": [
        {
          "label": "ক",
          "question": "CFC এর পূর্ণরূপ কী?",
          "explanation": "CFC এর পূর্ণরূপ হলো- Chlorofluro Carbon"
        },
        {
          "label": "খ",
          "question": "জীবের জন্য বায়ুমণ্ডলের কোন স্তর অধিক গুরুত্বপূর্ণ ব্যাখ্যা করো।",
          "explanation": "জীবের বেঁচে থাকার জন্য বায়ুমণ্ডলের ট্রপোস্ফিয়ার স্তরটি অধিক গুরুত্বপূর্ণ। এ স্তরটি বায়ুমণ্ডলের সবচেয়ে নিচের স্তর এবং ভূপৃষ্ঠের সাথে লেগে আছে। জীবজগতের প্রতিটি প্রাণীর বেঁচে থাকার জন্য যে অনুকূল অবস্থা বা উপাদান থাকা প্রয়োজন তা এ স্তরে বিদ্যমান; যেমন- প্রয়োজনীয় তাপমাত্রা, অক্সিজেন ইত্যাদি। এ কারণে ট্রপোস্ফিয়ার স্তরটি জীবের বেঁচে থাকার জন্য অধিক গুরুত্বপূর্ণ।"
        },
        {
          "label": "গ",
          "question": "মানবদেহের উপর উদ্দীপকে উল্লিখিত দূষণের প্রভাব ব্যাখ্যা করো।",
          "explanation": "জীবনধারণ ও বেঁচে থাকার জন্য সবচেয়ে প্রয়োজনীয় উপাদান বায়ু। কিন্তু তা দূষিত হলে আমাদের জীবনের জন্য হুমকি হয়ে দাঁড়ায়। উদ্দীপকে নজীব বায়ু দূষণের কারণে অস্বস্তির মধ্যে পড়ে । বায়ুদূষণের ফলে বিভিন্ন দূষক পদার্থ মানুষের শরীরে প্রবেশ করে। এতে মানুষের রোগ প্রতিরোধ ক্ষমতা কমে যায় এবং মানুষ অসুস্থ হয়ে পড়ে। যথা— i. যানবাহন থেকে নির্গত নানা ধরনের গ্যাসীয় পদার্থের মধ্যে কার্বন ডাইঅক্সাইড ( C O 2 ) \\left(\\mathrm{CO}_{2}\\right) ( CO 2 ​ ) উল্লেখযোগ্য। এ গ্যাস মানুষের শরীরে প্রবেশ করলে রক্তের অক্সিজেন সঞ্চালন ক্ষমতা হ্ৰাস পায় । ii. জ্বালানি তেল ও কয়লা দহনের দরুন সালফার ডাই অক্সাইড ( S O 2 ) \\left(\\mathrm{SO}_{2}\\right) ( SO 2 ​ ) উৎপন্ন হয়। এতে শ্বাসকষ্ট, মাথা ধরা, বমি বমি ভাব হয় । iii. রাসায়নিক ও পেট্রোক্যামিকেল কারখানায় যেমন: ইনসুলেটর কারখানা থেকে উৎপন্ন হাইড্রোজেন সালফাইড (HS) গ্যাস চোখ ও গলার ক্ষতি করে। iv. তাপবিদ্যুৎ কেন্দ্রের নির্গত সূক্ষ্ম ধূলিকণা ক্যান্সার রোগ সৃষ্টি করে। v. বিস্ফোরক দ্রব্য, রঙ, সার প্রভৃতি উৎপাদনের সময় যে অ্যামোনিয়া ( N H 3 ) \\left(\\mathrm{NH}_{3}\\right) ( NH 3 ​ ) নির্গত হয়, তা মানুষের শ্বাসনালীর ক্ষতি করে। সুতরাং বলা যায় যে, বায়ু দূষণ মানবস্বাস্থ্যের জন্য হুমকিস্বরূপ। এজন্য বায়ুদূষণ রোধে আমাদের সচেতন হতে হবে ।"
        },
        {
          "label": "ঘ",
          "question": "উক্ত দূষণ প্রতিরোধে করণীয় পদক্ষেপ সম্পর্কে তোমার মতামত বিশ্লেষণ করো।",
          "explanation": "বায়ুদূষণ রোধে কার্যকর পদক্ষেপ গ্রহণ করতে হবে। এজন্য করণীয় কিছু বিষয় হলো— বায়ুদূষণ রোধে কার্যকর পদক্ষেপ গ্রহণ করতে হবে। এজন্য করণীয় কিছু বিষয় হলো- i. জীবাশ্ম জাতীয় জ্বালানি যেমন- কয়লা, কাঠ ইত্যাদির ব্যবহার হ্রাস করা; ii. বৃক্ষ নিধন বন্ধ এবং ব্যাপকভাবে বন সৃষ্টি করা; iii. তাপবিদ্যুৎ শক্তির ব্যবহার কমিয়ে জলবিদ্যুৎ শক্তির ব্যবহারে প্রাধান্য দেয়া; iv. যানবাহনে সীসা মুক্ত জ্বালানি ব্যবহার করা; v. জৈব বর্জ্য বেশি জমতে না দেয়া; vi. কীটনাশকের ব্যবহার নিয়ন্ত্রণে আনা; vii. যানবাহনে CNG (Compressed Natural Gas) ব্যবহার বৃদ্ধি করা; vili. ইটের ভাটায় কাঠের ব্যবহার বন্ধ করা; ix. কলকারখানায় ও ইটের ভাটায় চিমনি অনেক উঁচু করে দেয়া; x. কলকারখানা থেকে নির্গত বর্জ্য ও বিষাক্ত গ্যাস নির্গমন নিয়ন্ত্রণ করা; xi. জনবসতি এলাকায় শিল্প-কারখানা স্থাপন বন্ধ করা; xii. পারমাণবিক বিস্ফোরণ, এর পরীক্ষা-নিরীক্ষা কঠোরভাবে নিয়ন্ত্রণ করা; এবং xiii. বায়ু দূষণের প্রভাব বা কুফল সম্পর্কে জনসাধারণকে সচেতন করা। আমি মনে করি সুতরাং, উপরিউক্ত পদক্ষেপগুলো গ্রহণ করা গেলে বায়ুদূষণ অনেকখানি রোধ করা যাবে।"
        }
      ]
    }
  ]
}