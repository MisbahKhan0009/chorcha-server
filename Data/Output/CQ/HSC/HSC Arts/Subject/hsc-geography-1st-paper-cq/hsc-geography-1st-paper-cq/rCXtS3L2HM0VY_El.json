{
  "title": "ঢাকা, ময়মনসিংহ, রাজশাহী, দিনাজপুর, চট্টগ্রাম, বরিশাল বোর্ড ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "",
          "explanation": "ভূপৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "",
          "explanation": "পর্বতের পাদদেশে পাদদেশীয় মালভূমি গঠিত হয়। বৃষ্টি, নদী, হিমবাহ প্রভৃতি প্রাকৃতিক শক্তির প্রভাবে পর্বতগাত্র ক্ষয়প্রাপ্ত হয়। এ ক্ষয়প্রাপ্ত পদার্থগুলো পর্বতের পাদদেশে সঞ্চিত হয়ে মালভূমির সৃষ্টি হলে তাকে পাদদেশীয় মালভূমি বলে। উত্তর আমেরিকার কলোরাডো ও দক্ষিণ আমেরিকার পাতাগোনিয়া পাদদেশীয় মালভূমির উদাহরণ।"
        },
        {
          "label": "গ",
          "question": "",
          "explanation": "উদ্দীপকের 'ক' স্তরটি অশ্মমণ্ডল বা ভূত্বক। এ স্তরটি বিভিন্ন শিলা ও খনিজের সংমিশ্রণে গঠিত। পৃথিবীর উপরিভাগের কঠিন ও পাতলা শিলাস্তরকে অশামণ্ডল বা ভূত্বক বলে। ভূকম্পন তরঙ্গ থেকে জানা যায় অশ্মমণ্ডল দুটি স্তরে বিভক্ত। ওপরের হালকা শিলাস্তরকে সিয়াল স্তর এবং নিচের ভারি শিলা স্তরকে সিমা স্তর বলে। সিয়াল স্তর অশ্মমণ্ডলের বাইরের স্তর। এ স্তরে গ্রানাইট শিলার পরিমাণ বেশি। তাই একে গ্রানাইট শিলাস্তরও বলা হয়। গ্রানাইট শিলায় সিলিকন ও অ্যালুমিনিয়ামের পরিমাণ বেশি থাকে। এজন্যই একে সিয়াল (SiAl) স্তর বলে। আবার অশ্মমণ্ডলের নিচের অংশ অর্থাৎ মহাসাগরগুলোর তলদেশ ব্যাসন্ট শিলায় গঠিত। ব্যাসল্ট শিলায় সিলিকন ও ম্যাগনেসিয়ামের পরিমাণ বেশি বলে ভূবিজ্ঞানী সুয়েস এই স্তরটিকে সিমা (SiMa), নামে অভিহিত করেছেন। মহাসাগরগুলোর তলদেশের সমগ্র অন্যল (ওপরের সামান্য পলিস্তর বাদে) সিমা দ্বারা * গঠিত বলে একে মহাসাগরীয় ভূত্বক বলা হয়। অশ্মমণ্ডলের সিয়াল ও সিমা স্তর কনরাড বিযুক্তি রেখা দ্বারা বিভক্ত। অশ্মমণ্ডল মহাদেশের তলদেশে প্রায় ৩০ থেকে ৪০ কি. মি. এবং গড়ে প্রায় ৩৫ কি.মি. পুরু। সমুদ্রের তলদেশে এ স্তর ৩ থেকে ১০ কি.মি. এবং গড়ে ৫ কি.মি. পর্যন্ত পুরু। উপরিউক্ত আলোচনা থেকে বলা যায়, অশ্মমণ্ডল বা ভূত্বক পৃথিবীর সর্ববহিঃস্থ স্তর, সেই সাথে জীবের আবাসস্থল।"
        },
        {
          "label": "ঘ",
          "question": "",
          "explanation": "জাউদ্দীপকের 'খ' ও 'গ' স্তর দুইটি যথাক্রমে গুরুমণ্ডল ও কেন্দ্রমণ্ডল। গুরুমণ্ডল স্তরের গভীরতা ১৫ কি.মি. থেকে ২,৯০০ কি.মি. পর্যন্ত। এটি মূলত ব্যাসল্ট শিলায় গঠিত। গুরুমণ্ডলকে আবার দুটি ভাগে ভাগ করা হয়েছে। যথা- (ক) বহিঃগুরুমণ্ডল এবং (খ) অন্তঃগুরুমণ্ডল। বহিঃগুরুমণ্ডল স্তরটি ১০০ থেকে ৭০০ কি.মি. পর্যন্ত বিস্তৃত। এ মণ্ডল প্রধানত লোহা ও ম্যাগনেসিয়াম সমৃদ্ধ সিলিকেট খনিজ দ্বারা গঠিত। অন্তঃগুরুমণ্ডল ৭০০ থেকে ২,৯০০ কি.মি. পর্যন্ত বিস্তৃত। এ মণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাইঅক্সাইডসমৃদ্ধ খনিজ দ্বারা গঠিত। এ স্তরের শিলাসমূহ নমনীয়, অর্ধতরল। কেন্দ্রমণ্ডলটি গুরুমণ্ডল (২৮৮৫ কি.মি.) থেকে পৃথিবীর কেন্দ্র (৬,৩৭১ কি.মি.) পর্যন্ত বিস্তৃত। কেন্দ্রমণ্ডলের একটি তরল বহিরাবরণ রয়েছে, যা প্রায় ২,২৭০ কি.মি. পুরু এবং কঠিন অন্তঃভাগটি ১,২১৬ কিমি পুরু। গুটেনবার্গ বিযুক্তি থেকে এর গভীরতা ৩,৪৮৬ কি.মি.। এর মূল উপাদান নিকেল ও লোহা। এছাড়া রয়েছে পারদ ও সিসা। উপরের আলোচনা থেকে বোঝা যায়, গুরুমণ্ডল ও কেন্দ্রমণ্ডলের বৈশিষ্ট্যের ভিন্নতা আছে এবং পৃথিবীর অভ্যন্তরে কেন্দ্রমণ্ডল ভারী উপাদানে গঠিত সর্বনিম্ন স্তর।"
        }
      ]
    },
    {
      "number": "2",
      "uddipok": "নদীর 'ক' পর্যায় পর্বত থেকে শুরু হয় নদীর 'খ' পর্যায় সমভূমিতে অবস্থিত",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় ভূপৃষ্ঠের শিলা চূর্ণবিচূর্ণ হয় এবং ক্ষয়প্রাপ্ত শিলা অন্যত্র অপসারিত হয় তাকে নগ্নীভবন বলে।"
        },
        {
          "label": "খ",
          "question": "",
          "explanation": "পৃথিবীর পৃষ্ঠদেশের আবরণ কতগুলো প্লেট বা স্নাবে গঠিত। এ প্লেটগুলোর সঞ্চালনই পাত সঞ্চালন। প্লেটগুলো ভুঅভ্যন্তরস্থ ম্যান্টলের ওপরের এবং সামুদ্রিক ত্বকের নিচের অংশে অ্যাস্থিনোস্ফিয়ারের ওপর ভেসে রয়েছে। অ্যাস্থিনোস্ফিয়ারের ওপরের ভাগ পিচ্ছিল মোম বা তৈলাক্ত পদার্থের দ্বারা গঠিত যার উপরে অবস্থিত প্লেটগুলো সদা চলমান রয়েছে। প্লেটগুলোর এ চলাচলই হলো পাত সঞ্চালন।"
        },
        {
          "label": "গ",
          "question": "",
          "explanation": "উদ্দীপকের 'ক' নদীর পার্বত্য বা প্রথম পর্যায় নির্দেশ করে। পার্বত্য অবস্থা নদীর প্রাথমিক পর্যায়। পর্বতের উৎপত্তিস্থল হতে সমভূমিতে পৌছানো 'পর্যন্ত অংশকে নদীর পার্বত্য পর্যায় বা ঊর্ধ্বগতি বলা হয়। পার্বত্য অঞ্চলে ভূমিভাগ ঢালু ও উঁচু-নিচু থাকে। সে জন্য নদী উচ্চ স্থান থেকে পর্বতগাত্র বেয়ে নিচে নামতে থাকে। এ সময় স্রোতের গতিবেগ ঘণ্টায় ২৪ থেকে ৩২ কিলোমিটার পর্যন্ত হয়ে থাকে। প্রবল স্রোতের আঘাতে ভূত্বক হতে শিলাখণ্ড ভেঙে পড়ে। এগুলো স্রোতের সাথে নিম্নদিকে গড়িয়ে অগ্রসর হতে থাকে। এ অবস্থায় যান্ত্রিক ও রাসায়নিক উভয় প্রকার ক্ষয় হয়ে থাকে। পার্বত্য অবস্থায় নদীর পার্শ্বক্ষয় অপেক্ষা নিম্নক্ষয়ই বেশি হয়ে থাকে। ফলে গিরিখাত, ক্যানিয়ন, খরস্রোত, জলপ্রপাত প্রভৃতির সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত 'খ' হলো নদীর সমভূমি পর্যায়ের বা মধ্যগতি। পার্বত্য অঞ্চলের পর নদী যখন সমভূমির ওপর দিয়ে প্রবাহিত হয়; তাকে সমভূমি অবস্থা বা মধ্যগতি বলে। মধ্যগতিতে নদীর বিস্তার বেশি হয়। নদী অববাহিকা প্রশস্ত হয় ও উপত্যকার গভীরতা কমে আসে। এ অংশে নদীর পানির পরিমাণ বেশি হয়। বহু উপমদী এ অংশে এসে মূল নদীর সাথে মিলিত হয়। নদী উপত্যকার গভীরতা হ্রাস পাওয়ায় পানিধারণ ক্ষমতাও কমে যায়। ফলে বর্ষাকালে নদী স্ফীত হয়ে তার দুই দিকের নিম্নভূমিসমূহকে বন্যায় প্লাবিত করে। নদীবাহিত পলি দ্বারা ঐ নিম্নভূমিসমূহ ধীরে ধীরে উঁচু হয় এবং সমভূমির আকার ধারণ করে। একে প্লাবন সমভূমি বলে। এ প্রবাহে নদী ক্রমশ ধীরগতি সম্পন্ন হয় এবং বাধা এড়িয়ে আঁকাবাঁকা পথে চলতে থাকে; অশ্বক্ষুরাকৃতি হ্রদ, বালুচর প্রভৃতি সঞ্চয়জাত ভূমিরূপ দেখা যায়। সমভূমি অবস্থায় নদীর ক্ষয় ও পরিবর্তন কার্য তত প্রবল নয়। এ অবস্থায় নদীর সঞ্চয় কার্য শুরু হয়।"
        }
      ]
    },
    {
      "number": "3",
      "uddipok": "",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "জলবায়ু কাকে বলে?",
          "explanation": "কোনো অঞ্চলের বায়ুর তাপ, চাপ, বায়ুপ্রবাহ, আর্দ্রতা, বারিপাত ইত্যাদির ৩০-৪০ বছরের গড় অবস্থাই জলবায়ু।"
        },
        {
          "label": "খ",
          "question": "সাময়িক বায়ু কী? ব্যাখ্যা করো।",
          "explanation": "দিনের কোনো নির্দিষ্ট সময়ে কিংবা বছরের কোনো নির্দিষ্ট ঋতুতে যে বায়ুপ্রবাহ জলভাগ ও স্থলভাগের তাপের তারতম্যের জন্য সৃষ্টি হয়, তাকে সাময়িক বায়ু বলে। মৌসুমি বায়ু, সমুদ্রবায়ু, স্থলবায়ু, পার্বত্য বায়ু এবং উপত্যকা বায়ু সাময়িক বায়ুর অন্তর্গত। সাময়িক বায়ু মূলত সূর্যের উত্তাপের তারতম্য এবং স্থল ও জলভাগের তাপধারণ ক্ষমতার পার্থক্যের কারণে সৃষ্টি হয়।"
        },
        {
          "label": "গ",
          "question": "উদ্দীপকের 'ক' বায়ুস্তরটির বিবরণ দাও।",
          "explanation": "উপগ্রহের 'ক' বায়ু স্তরটি হলো ট্রাপোস্ফিয়ার। ট্রাপোস্ফিয়ারের বৈশিষ্ট্যগুলো হলো- i. এটি জীবজগতের জন্য সবচেয়ে গুরুত্বপূর্ণ স্তর। ii. ঋতুভেদ ও ভিন্ন ভিন্ন অক্ষরেখার এর গভীরতার পার্থক্য হয় যেমন : এটি নিরক্ষীয় অঞ্চলে ১৬ কি.মি \\text{১৬ কি.মি} ১৬   কি . মি . এবং মেরু অঞ্চলের দিকে প্রায় ৬ কি.মি \\text{৬ কি.মি} ৬   কি . মি .। iii. এই স্তরের গড় গভীরতা প্রায় ১২ কি.মি \\text{১২ কি.মি} ১২   কি . মি .। iv. প্রতি ১০০০ \\text{১০০০} ১০০০ মিটারে ৬.৪ ∘ C \\text{৬.৪}^\\circ\\text{C} ৬ . ৪ ∘ C তাপমাত্রা কমতে থাকে। v. এই স্তরের উপরের অংশকে ট্রাপোপজ বলে। এটি ৪ কি.মি \\text{৪ কি.মি} ৪   কি . মি . পুরু। vi. উপরের দিকে বায়ুতে জলীয়বাষ্প থাকে। vii. আবহাওয়ার প্রায় সকল প্রকার উপাদান ঝড়, বৃষ্টি, বজ্রপাত, মেঘ তুষারপাত মিশ্রিত বায়ুপ্রবাহ, বায়ুমাপ প্রভৃতি এই স্তরে বিদ্যমান। viii. এ স্তরে বায়ু উপরে নিচে ওঠানামা করে। ix, এই স্তরের ঘনত্ব সবচেয়ে বেশি। x. আবহাওয়া ও জলবায়ুজনিত যাবতীয় প্রক্রিয়ার বেশিরভাগ এই স্তরে ঘটে।"
        },
        {
          "label": "ঘ",
          "question": "",
          "explanation": "উদ্দীপকের 'খ' ও 'গ' স্তর দুটিযথাক্রমে ভূপৃষ্ঠ থেকে উপরের দিকে বায়ুমণ্ডলের দ্বিতীয় ও তৃতীয় স্তর নির্দেশ করে। বায়ুমণ্ডলের ২য় স্তর হলো স্ট্রাটোস্ফিয়ার এবং ৩য় স্তর থার্মোস্ফিয়ার। থার্মোস্ফিয়ারের নিচের দিকে মেসোস্ফিয়ার এবং মেসোবিরতির পর উপরের দিকে আয়নোস্ফিয়ার বিস্তৃত। এই আয়নমণ্ডল বেতার তরঙ্গা প্রতিফলিত করতে পারে। থার্মোস্ফিয়ারের নিচের অংশে ভূপৃষ্ঠ থেকে ৫০০ কি.মি. উচ্চতার তাপমাত্রা প্রায় ১২০০° সে. হয়। অতিরিক্ত তাপে অসংখ্য বিদ্যুৎযুক্ত কণা বা আয়ন ও ইলেকট্রনে পরিপূর্ণ হয় অঞ্চলটি। এখানে ধনাত্মক ও ঋণাত্মক দু'ধরনের আয়নের প্রাচুর্য ঘটে। এর ফলে বেতার তরঙ্গ আয়নোস্ফিয়ারে প্রতিফলিত হয়ে পুনরায় ভূপৃষ্ঠে ফিরে আসে। ফলে আমরা নির্বিঘ্নে রেডিও শুনতে পারি। অপরদিকে স্ট্রাটোস্ফিয়ারের উপরের দিকে ভূপৃষ্ঠ থেকে প্রায় ৫০ কিলোমিটার উচ্চতায় তাপমাত্রা হ্রাস পায়। এখানে আয়নযুক্ত কণার অস্তিত্ব সম্ভব নয়। উপরের আলোচনা থেকে আমরা বলতে পারি, বায়ুমণ্ডলের আয়নোস্ফিয়ার বেতার সম্প্রচারের উপযোগী"
        }
      ]
    },
    {
      "number": "4",
      "uddipok": "",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "মেঘ কাকে বলে?",
          "explanation": "কবায়ুতে ভাসমান জলীয়বাষ্প কোনো কারণে শীতল হলে অতি ক্ষুদ্র পানি ও তুষারকণায় পরিণত হয়ে বায়ুমণ্ডলের সূক্ষ্ম ধূলিকণায় আশ্রয় নিয়ে ভাসতে থাকে; বাতাসে ভাসমান এ ছোট ছোট পানি বা তুষারকণাকে মেঘ বলে"
        },
        {
          "label": "খ",
          "question": "",
          "explanation": "কোনো নির্দিষ্ট তাপ ও চাপে বায়ুতে যে পরিমাণ জলীয়বাষ্প থাকে, তার সাথে ঐ তাপ ও চাপে কী পরিমাণ জলীয়বাষ্প ধারণ করতে পারে তার অনুপাতকে আপেক্ষিক আর্দ্রতা বলে। অর্থাৎ বায়ুর তুলনামূলক সিক্ততাকে আপেক্ষিক আর্দ্রতা বলা হয়। আপেক্ষিক আর্দ্রতা নিরূপণের জন্য বায়ুতে জলীয়বাষ্পের পরিমাণ ও একই উষ্ণতায় বায়ুর জলীয়বাষ্প ধারণ ক্ষমতার ভাগফলের শতকরা হার নির্ণয় করতে হবে। ∴ আপেক্ষিক আর্দ্রতা = বায়ুতে জলীয়বাষ্পের পরিমাণ একই উষ্ণতায় বায়ুর জলীয়বাষ্প ধারণ ক্ষমতা \\therefore \\text{আপেক্ষিক আর্দ্রতা} = \\frac{\\text{বায়ুতে জলীয়বাষ্পের পরিমাণ}}{\\text{একই উষ্ণতায় বায়ুর জলীয়বাষ্প ধারণ ক্ষমতা}} ∴ আপেক্ষিক   আর্দ্রতা = একই   উষ্ণতায়   বায়ুর   জলীয়বাষ্প   ধারণ   ক্ষমতা বায়ুতে   জলীয়বাষ্পের   পরিমাণ ​"
        },
        {
          "label": "গ",
          "question": "",
          "explanation": "উদ্দীপকের 'ক'চিহ্নিত বায়ুপ্রবাহ হলো উত্তর-পূর্ব অয়ন বায়ু। উত্তর গোলার্ধে কর্কট ক্রান্তীয় উচ্চচাপ বলয় থেকে সারাবছর নিয়মিতভাবে উত্তর-পূর্ব অয়ন বায়ুনিরক্ষীয় নিম্নচাপ অঞ্চলের দিকে প্রবাহিত হয়। উত্তর-পূর্ব অয়ন বায়ুর বৈশিষ্ট্য i. এ বায়ু ঘণ্টায় প্রায় ১৬ কি.মি. বেগে প্রবাহিত হয়। ii. এ বায়ু নিরক্ষরেখার নিকটবর্তী হলে অত্যধিক তাপে উষ্ণ ও হালকা হয়ে উর্ধ্বে উঠে যায় iii. এ বায়ুর প্রভাবে নিরক্ষরেখার উভয় দিকে শান্ত বলয়ের সৃষ্টি হয়ে। iv. শীতকালে এ বায়ুপ্রবাহের গতিবেগ বেশি থাকে সুতরাং বলা যায়, নিয়ত বায়ুপ্রবাহরূপে উত্তর-পূর্ব অয়ন বায়ু বিশেষ বৈশিষ্ট্যমণ্ডিত।"
        },
        {
          "label": "ঘ",
          "question": "",
          "explanation": "উদ্দীপকের 'খ' অঞ্চলটি হলো গর্জনশীল চল্লিশ। গর্জনশীল চল্লিশ বলতে প্রবল বেগে প্রবাহিত পশ্চিমা বায়ুর অক্ষাংশগত অবস্থান বোঝায়। মূলত ভূমিরূপগত কোনো বাধা না থাকায় অর্থাৎ ৪০০-৪৭° দক্ষিণ অক্ষাংশে জলভাগের উপর দিয়ে পশ্চিমা বায়ু বাধাহীন সর্বাধিক বেগে প্রবাহিত হয়। কর্কটায় ও মকরীয় উচ্চচাপ বলয় হতে দুটি বায়ুপ্রবাহ মেরুবৃত্ত নিম্নচাপ বলয়ের দিকে প্রবাহিত হয়; যা পশ্চিমা বায়ু নামে পরিচিত। উত্তর গোলার্ধে এটি দক্ষিণ-পশ্চিম দিক থেকে এবং দক্ষিণ গোলার্ধে উত্তরপশ্চিম দিক থেকে প্রবাহিত হয়। উত্তর গোলার্ধে স্থলভাগের পরিমাণ অধিক বলে স্থানীয় কারণেপশ্চিমা বায়ুর সাময়িক বিরতি ঘটে। কিন্তু দক্ষিণ গোলার্ধে জলভাগের পরিমাণ বেশি বলে পশ্চিমা বায়ু প্রবলবেগে এ অঞ্চলে প্রবাহিত হয়। এজন্য এই বায়ুপ্রবাহকে প্রবল পশ্চিমা বায়ু (Brave west winds) বলে। ৪০° থেকে ৪৭° দক্ষিণ অক্ষাংশ পর্যন্ত পশ্চিমা বায়ুর গতিবেগ সর্বাপেক্ষা বেশি। উদ্দীপকে 'খ' দ্বারা এ অঞ্চলকে তথা গর্জনশীল চল্লিশ (Roaring forties) নির্দেশ করা হয়েছে।"
        }
      ]
    },
    {
      "number": "5",
      "uddipok": "",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "",
          "explanation": "পার্বত্য কোনো অঞ্চল থেকে হঠাৎ করে কোনো নদী যখন সমভূমিতে পতিত হয়, তখন শিলাচূর্ণ, পলিমাটি প্রভৃতি পাহাড়ের পাদদেশে সঞ্চিত হয়ে ত্রিকোণ ভূখণ্ডের সৃষ্টি করে; এরূপ পলল ভূমিকেপ লল কোণ বলে।"
        },
        {
          "label": "খ",
          "question": "",
          "explanation": "সমভূমিতে নদীর জীবনচক্রের শেষ পর্যায় নিম্নগতিতে বদ্বীপ সৃষ্টি হয়। নিম্নগতিতে নদীর স্রোতবেগ খুবই কমে যায়। ফলে নদীবাহিত পলি, বালি, কাঁকর প্রভৃতি তলানিরূপে নদীতে সঞ্চিত হতে থাকে। এ তলানি প্রথমে নদীর মোহনায় বিভিন্ন চরের সৃষ্টি করে। পরে চরসমূহের মধ্য দিয়ে নদীর স্রোতধারা বিচ্ছিন্ন হলে ত্রিকোণাকার এক নতুন ভূমিরূপের সৃষ্টিকরে। এভাবে বদ্বীপ সমভূমি গঠিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত '১' হলো ভূমিকম্প। ভূমিকম্প সংঘটিত হওয়ার প্রধান কারণগুলো হলো- i . পৃথিবীর উপরিভাগের প্লেটসমূহের সঞ্চালন। ii. অগ্ন্যুৎপাতের ফলে প্লেটসমূহের উপর সৃষ্ট কম্পন। এছাড়া কিছু অপ্রধান কারণ রয়েছে। যথা- i. শিলার চ্যুতি: শিলা চ্যুতিবা ফাটল বরাবর আকস্মিক ভূআলোড়ন হলে ভূমিকম্প হয়। ii. আগ্নেয়গিরির অগ্ন্যুৎপাত : আগ্নেয়গিরির লাভা প্রচণ্ড শক্তিতে ভূঅভ্যন্তর থেকে বের হয়ে আসার সময় পার্শ্ববর্তী স্থানে ভূমিকম্পের সৃষ্টি হয়। iii. তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়। ফলে ভূমিকম্পন অনুভূত হয়। iv. ভূপাত: হঠাৎ কোনো কারণে পাহাড় বা পর্বত থেকে বিশাল শিলাখন্ড ভূত্বকের উপর ধ্বসে পড়ে ভূমিকম্প হয়। V. ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হলে তা ভূত্বকের নিম্নভাগে ধাক্কা দিলে ভূমিকম্পের সৃষ্টি হয়। vi. ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস হলে তার প্রভাবে ভূমিকম্প হয়। vii. হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে ভূমিকম্প হয়। viii. পার্বত্য অঞ্চলের বনভূমি ধ্বংস ও পাহাড় কাটা: পাহাড় কাটারফলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত '২' হলো সুনামি। সুনামির ফলাফল খুবই মারাত্মক। সুনামির ফলে সমুদ্রের বিশাল ঢেউ উপকূলীয় অঞ্চলকে প্লাবিত করে। ফলে ঘর-বাড়ি, রাস্তা-ঘাটসহ মানবজীবনের ব্যাপক ক্ষয়ক্ষতি হয়। ১৯৪৬ সালের ১ এপ্রিল সুনামির আঘাতে বিধ্বস্ত হয়েছিল জাপানের হাওয়াই দ্বীপপুঞ্জের হিলো দ্বীপ। ঐ দিন আলাস্কা উপদ্বীপ হতে ৭০ মাইল দূরে গভীর সমুদ্রে শক্তিশালী সুনামির সৃষ্টি হয়-। মুহূর্তের মধ্যে এটি ১০০ ফুট উঁচু হয়ে ৫ ঘণ্টায় ২০০০ মাইল অতিক্রম করে হিলো দ্বীপের উত্তর উপকূলে আঘাত হানে। মুহূর্তেই সমস্ত উপকূলীয় জনপদ ভেসে যায়। ১৯৯৩ সালে জাপানের উত্তরাংশে হোক্কাইডো দ্বীপ সংলগ্ন সমুদ্রে সুনামি আঘাত হেনেছিল। ২০০৪ সালে শ্রীলঙ্কা, ইন্দোনেশিয়া ও থাইল্যান্ডে প্রচণ্ড সুনামির আঘাতে লক্ষাধিক মানুষ মারা যায়। এতে বহু শহর ও নগরের অবকাঠামো ধ্বংস হয়ে যায়। এর আঘাত ভারত ও বাংলাদেশেও এসে পড়ে। এছাড়া ২০১১ সালের ১১ মাচ জাপানের উত্তর উপকূলে ১০ মিটার উঁচু সুনামির উৎপত্তি হয়। এর ফলে প্রায় ১৬ হাজার লোকের মৃত্যু ঘটে এবং কয়েক হাজার লোক নিখোঁজ হয়। এ সময় হাজার হাজার ঘরবাড়ি ধ্বংসস্তূপে পরিণত হয়। এভাবে সুনামি সংঘটনের ইতিহাস প্রমাণ করে সুনামির ফলাফল খুবই ভয়াবহ। এটি সভ্যতার বিনাশ সাধনকারী প্রাকৃতিক দুর্যোগ"
        }
      ]
    },
    {
      "number": "6",
      "uddipok": "Question",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে এক স্থান হতে অন্য স্থানে প্রবাহিত হওয়ার্কে সমুদ্রস্রোত বলে।"
        },
        {
          "label": "খ",
          "question": "",
          "explanation": "তাপমাত্রাজনিত সমুদ্রস্রোত প্রধানত উষ্ণস্রোত ও শীতল স্রোত নামে দুই ভাগে বিভক্ত। উষ্ণমণ্ডলের উষ্ণ ও হালকা পানিরাশি সমুদ্রের উপরিভাগ দিয়ে পৃষ্ঠপ্রবাহ রূপে মেরু অঞ্চলের দিকে প্রবাহিত হয়, একে উষ্ণস্রোত বলে। অর্থাৎ উষ্ণ সমুদ্রস্রোত নিরক্ষীয় অঞ্চল থেকে উচ্চ অক্ষাংশগত অবস্থানের দিকে প্রবাহিত হয়।"
        },
        {
          "label": "গ",
          "question": "",
          "explanation": "উদ্দীপকের 'ক' সমুদ্রস্রোতটি হলো কুমেরু স্রোত। পশ্চিমা বায়ুর প্রভাবে কুমেরু অঞ্চলে একটি শীতল স্রোতের উৎপত্তি হয়। কুমেরু অঞ্চলে উৎপত্তি হয় বলে এটি কুমের স্রোত নামে পরিচিত। এ স্রোত অত্যন্ত শীতল। এ স্রোত উত্তর-পূর্ব দিকে প্রবাহিত হয়ে দক্ষিণ আফ্রিকার পশ্চিম উপকূল দিয়ে উত্তর দিকে অগ্রসর হয় এবং মূল স্রোতটি আফ্রিকার দক্ষিণ দিক দিয়ে ভারত মহাসাগরে প্রবেশ করে। কুমের স্রোতের যে শাখাটি আফ্রিকার পশ্চিম উপকূল বরাবর বেজুয়েলার নিকট দিয়ে সোজা উত্তর দিকে প্রবাহিত হয়, তা বেঙ্গুয়েলা স্রোত নামে পরিচিত। এ শীতল স্রোতটি উষ্ণমণ্ডলের দিকে অগ্রসর হওয়ার সময় তা ক্রমশ উষ্ণ হয় এবং পৃথিবীর আবর্তনের গতি ও দক্ষিণ-পূর্ব অয়ন বায়ুর প্রভাবে পশ্চিম দিকে বেঁকে নিরক্ষরেখার দক্ষিণ দিয়ে সোজা পশ্চিম দিকে অগ্রসর হয়।"
        },
        {
          "label": "ঘ",
          "question": "",
          "explanation": "উদ্দীপকের 'খ' অঞ্চল হলো উত্তর আটলান্টিক মহাসাগরের স্রোতহীন শৈবাল সাগর। উত্তর আটলান্টিকের উষ্ণ উপসাগরীয় স্রোতের দ্বিতীয় শাখাটি প্রথমে পূর্ব দিকে অগ্রসর হয়ে পর্তুগালের উপকূলে পৌঁছে। সেখান হতে এ স্রোত ফেরেলের সূত্র অনুসারে দক্ষিণ দিকে বেঁকে ক্যানারি দ্বীপপুঞ্জের পাশে দিয়ে আফ্রিকার পশ্চিম উপকূল হয়ে প্রবাহিত হয়। ক্যানারি দ্বীপপুঞ্জের - নিকট দিয়ে প্রবাহিত হয় বলে একে ক্যানারি স্রোত বলে। উচ্চ অক্ষাংশের শীতল অঞ্চল দিয়ে আসে বলে এটি শীতল হয়। এছাড়া শীতল সুমের স্রোতের একটি শাখা সমুদ্রের তলদেশ দিয়ে প্রবাহিত হয়ে পর্তুগালের নিকট ক্যানারি স্রোতের সাথে মিলিত হয়ে তা সম্পূর্ণরূপে একটি শীতল স্রোতে পরিণত করে। উপসাগরীয় ও ক্যানারি স্রোতের এ চক্র উত্তর আটলান্টিকের মধ্যভাগে কয়েক হাজার বর্গ কিলোমিটার ব্যাপী এক বিরাট ঘূর্ণস্রোতে পরিণত হয়। এ জলাবর্তের মধ্যস্থলে তেমন কোনো স্রোত প্রবাহিত হয় না। এ স্রোতহীন পানিতে ভাসমান আগাছা ও শৈবাল সঞ্চিত হয় এবং কিছু জলজ উদ্ভিদ জন্মায়। আর এভাবেই শৈবাল সাগর সৃষ্টি হয়।"
        }
      ]
    },
    {
      "number": "7",
      "uddipok": "",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "নিরক্ষীয় জলবায়ু কাকে বলে?",
          "explanation": "নিরক্ষরেখার উভয় পার্শ্বে ৫০ থেকে ১০০ উত্তর ও দক্ষিণ অক্ষাংশের মধ্যে যে জলবায়ু পরিলক্ষিত হয় তাকে নিরক্ষীয় জলবায়ু বলে।"
        },
        {
          "label": "খ",
          "question": "",
          "explanation": "বাংলাদেশে গ্রীষ্মের বিকালে উত্তর-পশ্চিম দিক থেকে আগত ঝড়-বৃষ্টি আনয়নকারী ঝড়ো বায়ুপ্রবাহ হলো কালবৈশাখী। বাংলাদেশের গ্রীষ্মকালীন বৃষ্টিপাত কালবৈশাখী (Nor'wester) হতে সংঘটিত হয়। সাধারণত উত্তর-পশ্চিম দিক হতে এ ঝড়ের উৎপত্তি হয়। তাই কালবৈশাখী ঝড়কে উত্তর-পশ্চিম বজ্রবিদ্যুৎপূর্ণ ঝড়বৃষ্টিও বলা হয়। মার্চ হতে মে মাস পর্যন্ত এ ঝড় প্রায়ই সংঘটিত হয়। জুন মাসে মৌসুমি বায়ুর আগমনের সাথে সাথে এটি অন্তর্হিত হয়। এ জন্য একে একে মৌসুমি বায়ুর অগ্রদূত বলা হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বৃষ্টিপাত-১ পরিচলন বৃষ্টিপাত। পরিচলন বৃষ্টি কয়েকটি পর্যায় অনুসরণ করে ঘটে থাকে। যেমন প্রচণ্ড সূর্যকিরণে ভূপৃষ্ঠ দ্রুত উত্তপ্ত হয়ে উঠে। ভূপৃষ্ঠের উপরস্থ বায়ু উষ্ণ এবং হালকা হয়ে পরিচলন প্রক্রিয়ায় উপরের দিকে উঠে যায়। ঊর্ধ্বমুখী বায়ু রুদ্ধ তাপ হ্রাস হারে (সুপ্ত তাপ ছেড়ে দেওয়ার ফলে) শীতল হতে থাকে এবং বায়ুতে যথেষ্ট পরিমাণ জলীয়বাষ্পের উপস্থিতিতে ঘনীভবন হয়। ঘনীভবনের ফলে মেঘ উপরের দিকে বহুদূর পর্যন্ত বিস্তৃত হয়ে ঝড়োপুঞ্জ মেঘের সৃষ্টি করে। এ ধরনের মেঘ থেকে ঝড়সহ মুষলধারে বৃষ্টি এবং কখনো কখনো শিলাবৃষ্টি ও বজ্রপাত হয়ে থাকে। নিরক্ষরেখার ৫০-৭° উত্তর দক্ষিণে সারা বছর সূর্য লম্বভাবে কিরণ দেয় এবং এ অঞ্চলে জলরাশির পরিমাণও বেশি। ফলে ভূপৃষ্ঠের বায়ু উষ্ণ হয়ে প্রচুর জলীয়বাষ্পসহ উপরে উঠে শীতল হয়। পরে তা ঘনীভূত হয়ে বৃষ্টিপাত ঘটায়। এ অবস্থায় চারপাশের শীতল ও ভারি বায়ু উষ্ণ অঞ্চলে এসে বায়ুচাপের সমতা রক্ষা করে এবং পুনরায় উষ্ণ হয়ে জলীয়বাষ্পসহ উপরে উঠে প্রচুর বৃষ্টিপাত ঘটায়। এ কারণে নিরক্ষীয় অঞ্চলে পরিচলন প্রক্রিয়ায় সারাবছর প্রচুর বৃষ্টিপাত হয়।"
        },
        {
          "label": "ঘ",
          "question": "",
          "explanation": "ভীপকের বৃষ্টিপাত-২ বৈশিষ্ট্য ও প্রপ্রকৃতি অনুসারে বৃষ্টিপাতের অন্যতম ধরন ঘূর্ণি বৃষ্টি নির্দেশ করে। কোনো অঞ্চলে বায়ুমণ্ডলে নিম্নচাপ কেন্দ্রের ন্দ্র সৃষ্টি হলে জলভাগের উপর থেকে জলীয়বর্ণ ফ ও স্থলভাগের উপর থেকে শুষ্ক শীতলবায়ু ঐ একই নিম্নচাপ কেন্দ্রের দিকে অনুভূমিক ছুটে আসে। শীতল বায়ু ভারী বলে উষ্ণ বায়ু শীতল বায়ুর উপর ধীরে ধীরে উঠতে থাকে। জলভাগের উপর থেকে আসা উষ্ণ বায়ুতে প্রচুর জলীয়বাষ্প থাকে। ঐ বায়ু শীতল বায়ুর উপরে উঠলে জলীয়বাষ্প ঘনীভূত হয়ে বৃষ্টিপাত ঘটায়। এরূপ বৃষ্টিপাতকে ঘূর্ণি বৃষ্টি বলে। এই বৃষ্টি সাধারণত দীর্ঘস্থায়ী হয়ে থাকে। মধ্য ইউরোপের বিভিন্ন দেশে শীতকালে এরূপ বৃষ্টিপাত হতে দেখা যায়। ঘূর্ণি বৃষ্টির ক্ষেত্রে বায়ু সবসময় উচ্চচাপ থেকে নিম্নচাপের দিকে ঘূর্ণায়মান অবস্থায় ছুটে যায়। ঘূর্ণিবাতের ফলে নিম্নচাপ কেন্দ্রের বায়ু জলীয়বাষ্প নিয়ে ঘুরতে ঘুরতে উপরে ওঠে এবং শীতল ও ঘনীভূত হয়ে প্রবল ঝড়ের সঙ্গো বৃষ্টিপাত ঘটায়। এ সময় বজ্রসহ বৃষ্টিপাত হয়। নাতিশাতোক অঞ্চলে ঘূর্ণিবৃষ্টির প্রক্রিয়া স্বভাবতই ভিন্ন। এখানে উষ্ণ বায়ুস্তর অতি ধীরে শীতল বায়ুস্তরের উপরে উঠার ফলে ঝড়-ঝঙ্কা প্রবল না হয়ে ঝিরঝির করে অনেক সময় ধরে বৃষ্টিপাত হয়।"
        }
      ]
    },
    {
      "number": "8",
      "uddipok": "ঘটনা-১: সমুদ্রের পানি আনুভূমিকভাবে। বে চলাচল করে। ঘটনা-২: সমুদ্রের পানির স্তর নির্দিষ্ট সময় অন্তর উপকূলে উঠানামা করে।",
      "tag": "DB, MB, RB, DIN.B, CTG.B, BB 25",
      "sub_questions": [
        {
          "label": "ক",
          "question": "",
          "explanation": "নদী বা সমুদ্রের পানির নিয়মিত ফুলে ওঠাকে জোয়ার বলে।"
        },
        {
          "label": "খ",
          "question": "",
          "explanation": "প্রবল জোয়ারের প্রভাবে উপকূলবর্তী নদীতে জোয়ারের বান দেখা যায়। সমুদ্রে প্রবল জোয়ারের পানি মহীসোপানের অগভীর অংশে ও দ্বীপে প্রতিহত হলে জোয়ারের তরঙ্গের চূড়া ভেঙ্গে পড়ে। এ প্রবাহ কোনো কোনো নদীর (যেমন- ভারতের পশ্চিমবঙ্গের হুগলি) মোহনা দিয়ে খুব প্রবল বেগে স্থলভাগের মধ্যে প্রবেশ করে। এরূপ অবস্থাই হলো জোয়ারের বান। অমাবস্যা ও পূর্ণিমা তিথিতে নদীতে প্রবল জোয়ারের সময় বান ডাকার ফলে অনেক সময় নৌকা, লঞ্চ প্রভৃতি ডুবে যায়। এতে নদীর পার্শ্ববর্তী এলাকায় জানমালের ক্ষতি হতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ঘটনা-১ তথা সমুদ্রের পানির আনুভূমিক চলাচল হলো সমুদ্রস্রোত। সমুদ্রস্রোত সৃষ্টির প্রধান কারণ বায়ুপ্রবাহ। বায়ুপ্রবাহ: বায়ুপ্রবাহ সমুদ্রের উপরিভাগের পানির সঙ্গে ঘর্ষণ তৈরি করে এবং এ ঘর্ষণের ফলে পানিতে ঘূর্ণন তৈরি হয়। এভাবে নিয়ত বায়ুপ্রবাহের দিক ও গতির সাথে পৃথিবীব্যাপী সমুদ্রস্রোতের দিক ও গতি নিয়ন্ত্রিত হয়। এছাড়া আরও যেসব কারণ সমুদ্রস্রোত সৃষ্টি করে- পৃথিবীর আহ্নিক গতি: পৃথিবীর আহ্নিক গতির ফলে ফেরেলের সূত্র অনুসারে, বায়ুপ্রবাহের মতো সমুদ্রজলও উত্তর গোলার্ধে ডান দিকে এবং দক্ষিণ গোলার্ধে বাম দিকে বেঁকে যায়। এর ফলে সমুদ্রস্রোতের সৃষ্টি হয়। সমুদ্রজলের তাপমাত্রার পার্থক্য: নিরক্ষীয় অঞ্চলে উষ্ণমণ্ডলের সমুদ্রের জল বেশি উষ্ণ বলে তা জলের উপরের অংশ দিয়ে পৃষ্ঠপ্রবাহ বা বহিঃস্রোতরূপে মেরু অণালের দিকে প্রবাহিত হয়। অন্যদিকে, মেরু অঞ্চল থেকে শীতল ও ভারী জল জলের নিচের অংশ দিয়ে অন্তঃপ্রবাহ বা অন্তঃস্রোতরূপে নিরক্ষীয় উষ্ণমণ্ডলের দিকে প্রবাহিত হয়। এইভাবে উদ্ভও শীতল সমুদ্রস্রোতের সৃষ্টি হয়। মেরু অঞ্চলের সমুদ্রে বরফের গলন: মেরু অঞ্চলের সমুদ্রে বরফ কিছু পরিমাণ গলে গেলে জলরাশি স্ফীত হয় ও সমুদ্রজলের লবণাক্ততার পরিমাণ হ্রাস পায়। এর ফলে সমুদ্রস্রোতের সৃষ্টি হয়।, সমুদ্রের গভীরতার তারতম্য: সমুদ্রের গভীরতার তারতম্য অনুসারে তাপমাত্রার পার্থক্য হয়। অগভীর সমুদ্রের জল দ্রুত উত্তপ্ত হয়ে উপরে ওঠে। তখন গভীরতার অংশের শীতল জল নিচে নেমে আসে। এজন্যে ঊর্ধ্বগামী ও নিম্নগামী সমুদ্রস্রোতের সৃষ্টি হয়। সমুদ্রজলের লবণাক্ততার পার্থক্য: সমুদ্রজলে লবণের পরিমাণ সর্বত্র সমান নয়। অধিক লবণাক্ত জল বেশি ভারী বলে তার ঘনত্বও বেশি। বেশি ঘনত্বের জল কম ঘনত্বের দিকে প্রবাহিত হয় ও সমুদ্রস্রোতের সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ঘটনা-২ হলো জোয়ার-ভাটা। জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলি নদীতে সৃষ্ট জলবিদ্যুৎ প্রকল্প। V. জোয়ারের পানি সেচে সহায়তা করে। যেমন: অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। যেমন- বঙ্গোপসাগরের উপকূলবর্তী বাংলাদেশের দুটি প্রধান সমুদ্রবন্দর পতেঙ্গা ও মোংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}