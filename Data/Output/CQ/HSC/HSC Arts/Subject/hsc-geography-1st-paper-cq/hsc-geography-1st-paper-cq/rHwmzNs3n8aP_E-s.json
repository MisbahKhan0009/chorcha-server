{
  "title": "রাজউক উত্তরা কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "ভূমিরূপ বৈশিষ্ট্য ক পরিচলন স্রোতের ফলে স্বার্শচাপের ফলে ভাঁজ খেয়ে ভূমিরূপটি গঠিত হয়। খ ভূত্বকের শিলা ভেঙ্গে এই ভূমিরূপটি দৃষ্টিগোচর হয়। গ এই ভূমিরূপটি দেখতে শত্রু ও মোচার মতো",
      "tag": "RUMC 24",
      "sub_questions": [
        {
          "label": "ক",
          "question": "নাইফ ভূঅভ্যন্তরে কোন স্তরে রয়েছে?",
          "explanation": "ভূঅভ্যন্তরের কেন্দ্রমণ্ডলে নাইফ (NiFe) রয়েছে।"
        },
        {
          "label": "খ",
          "question": "লোয়েস সমভূমি কীভাবে গড়ে উঠে?",
          "explanation": "বায়ু দ্বারা বাহিত হলে ধূলিকণা নির্দিষ্ট স্থানে সঞ্চিত হওয়ার ফলে লোয়েস সমভূমি গড়ে ওঠে। মূলত শীতকালীন বায়ু দ্বারা ধূলিকণা বাহিত হয়ে লোয়েস সমভূমি গঠন করে। যেমন মধ্য এশিয়ার গোবি মরুভূমি থেকে শীতকালীন উত্তর-পূর্বে মৌসুমী বায়ু বাহিত হয়ে বিপুল পরিমাণ লোয়েস মৃত্তিকা উত্তর চীনের হোয়াংহো নদীর অববাহিকায় দীর্ঘদিন ধরে সঞ্চিত হয়ে সেখানে লোয়েস সমভূমির সৃষ্টি হয়েছে।"
        },
        {
          "label": "গ",
          "question": "উদ্দীপকের 'ক' ভূমিরূপটির গঠন প্রক্রিয়া বর্ণনা করো।",
          "explanation": "উদ্দীপকের 'ক' পর্বতটি হলো হিমালয় যা ভঙ্গিল পর্বতের অন্তর্গত। নিচে এ পর্বতটি সৃষ্টির কারণ ব্যাখ্যা করা হলো: নিম্নের অনুরূপ: উদ্দীপকের 'ক' পর্বতটি হলো হিমালয় যা ভঙ্গিল পর্বতের অন্তর্গত। নিম্নে ভঙ্গিল পর্বত সৃষ্টির কারণ ব্যাখ্যা করা হলো। ভঙ্গিল পর্বত সৃষ্টির সম্পর্কে বহু তত্ত্ব প্রচলিত আছে। তবে বর্তমানে পাত ভূগঠন তত্ত্বই ভঙ্গিল পর্বত সৃষ্টির কারণ হিসেবে গ্রহণ করা হয়। ভূ-ত্বক নানা ধরনের শিলাস্তরের সাহায্যে গঠিত। বৃষ্টিপাত, হিমবাহ, নদী ও বায়ুপ্রবাহ প্রভৃতির সাহায্যে ভূপৃষ্ঠস্থ শিলা ক্ষয় হয় এবং ক্ষয়প্রাপ্ত পদার্থ সমুদ্রগর্ভে পলির স্তরে স্তরে সঞ্চিত হয়। পাত ভূগঠন মতবাদ অনুযায়ী সামুদ্রিক পাত এবং মহাদেশীয় পাতগুলো পরিচলন স্রোতের মাধ্যমে গতিশীল হয়ে পড়লে প্রবল পার্শ্বচাপের সৃষ্টি হয়। এতে অগভীর সমুদ্রে সঞ্চিত পাললিক শিলাস্তর কুঞ্চিত হয় এবং ঢেউয়ের আকারে উঁচুনিচু হয়ে ভঙ্গিল পর্বতের সৃষ্টি করে। এশিয়ার হিমালয়, দক্ষিণ আমেরিকার আন্দিজ, উত্তর আমেরিকার রকি এবং ইউরোপের আল্পস পর্বতমালা ভঙ্গিল পর্বতের উদাহরণ। সুতরাং বলা যায়, যদিও বিভিন্ন পাতের চলাচলের জন্যই ভঙ্গিল পর্বত্ সৃষ্টি, পৃথিবীতে ভঙ্গিল পর্বতের উত্থানের ক্ষেত্রে অনুভূমিক আলোড়ন বহুলাংশে দায়ী। এ কারণে অনুভূমিক আলোড়নকে গিরিজনি আলোড়ন বলা হয়ে থাকে। অর্থাৎ বলা যেতে পারে গিরিজনি আলোড়ন ভঙ্গিল পর্বতের সৃষ্টি করে।"
        },
        {
          "label": "ঘ",
          "question": "'খ' এবং 'গ' ভূমিরূপটির বৈশিষ্ট্যগত কী ধরনের পার্থক্য পরিলক্ষিত হয় আলোচনা করো।",
          "explanation": "'খ' ও 'গ' ভূমিরূপ দুটি যথাক্রমে ক্ষয়জাত পর্বত ও আগ্নেয় পর্বত। কালক্রমে বিভিন্ন পর্বতের নরম শিলাসমূহ যান্ত্রিক উপায়ে ক্ষয়প্রাপ্ত হয়ে ক্ষয়জাত পর্বতের সৃষ্টি হয়। আর ভূত্বকের ফাটল' বা ছিদ্রপথের মাধ্যমে ভূঅভ্যন্তরের গলিত উত্তপ্ত লাভা উপরের ওঠার পর চারদিকে ছড়িয়ে পড়ে সঞ্চিত হয়ে আগ্নেয় বা সঞ্চয়জাত পর্বত সৃষ্টি হয়। আগ্নেয় পর্বত ও ক্ষয়জাত পর্বতের মধ্যে অনেক পার্থক্য বিদ্যমান। নিচে তা আলোচনা করা হলো- আগ্নেয় পর্বত কেবলমাত্র আগ্নেয়শিলার দ্বারাই গঠিত হয়ে থাকে। অর্থাৎ, একই জাতীয় শিলা দ্বারা গঠিত। অপরপক্ষে, সবরকম পর্বত (ভঙ্গিল, স্তূপ, আগ্নেয়) ক্ষয়প্রাপ্ত হয়ে ক্ষয়জাত পর্বতের সৃষ্টি হয়, তাই ক্ষয়জাত পর্বতে বিভিন্ন ধরনের শিলা পাওয়া যায়। আগ্নেয় পর্বতের আকৃতি অনেকটা শঙ্কুর মতো, তবে ক্ষয়জাত পর্বত সাধারণত চ্যাপটা আকৃতির হয়। আগ্নেয় পর্বত উঁচু প্রকৃতির হলেও ক্ষয়জাত পর্বত নিচু প্রকৃতির হয়। আগ্নেয় পর্বতের শিখরে এক বা একাধিক জ্বালামুখ নামে গহ্বর থাকে, যারা নলের মতো পথের মাধ্যমে ভূগর্ভের ম্যাগমা স্তরের সঙ্গে যুক্ত থাকে। অপরদিকে, ক্ষয়জাত, পর্বতে কোনো জ্বালামুখ থাকে না। আগ্নেয় পর্বতের ঢাল সবসময় খাড়া হলেও ক্ষয়জাত পর্বতের ঢাল মৃদু বা কম হয়। আগ্নেয় পর্বতগুলো অপেক্ষাকৃত কঠিন শিলা দ্বারা গঠিত। আর ক্ষয়জাত পর্বত মূলত কঠিন ও কোমল শিলার সমন্বয়ে গঠিত। তাই বলা যায়, বৈশিষ্ট্যগতভাবে ক্ষয়জাত পর্বত ও আগ্নেয় পর্বতের মধ্যে যথেষ্ট্য পার্থক্য বিদ্যমান।"
        }
      ]
    },
    {
      "number": "2",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "যুক্তরাজ্যের স্কটল্যান্ডে কোন ধরনের মালভূমি দেখা যায়?",
          "explanation": "যুক্তরাজ্যের স্কটল্যান্ডে ব্যবচ্ছিন্ন মালভূমি দেখা যায়।"
        },
        {
          "label": "খ",
          "question": "কীভাবে পর্বত মধ্যবর্তী মালভূমি গড়ে উঠে ?",
          "explanation": "মালভূমির ধরনগুলোর মধ্যে পর্বত মধ্যবর্তী মালভূমি বিশেষ বৈশিষ্ট্যময়। ভঙ্গিল পর্বত গঠিত হওয়ার সময় সংকোচনজনিত চাপের কারণে পর্বতসমূহের মাঝখানে নিচ ভূমি উঁচু হয়ে যে মালভূমি গঠন করে তাকে পর্বত মধ্যবর্তী মালভূমি বলে। এ ধরনের মালভূমি সোজাসুজি উপরে উঠে যায় বিধায় খাড়া ঢালবিশিষ্ট হয়। এর উপরিভাগ অসমান হতে পারে এবং চতুর্দিকে পর্বত ঘিরে থাকে। যেমন: তিব্বত মালভূমি। এর উত্তরে কুনলুন ও দক্ষিণে হিমালয় এবং পূর্ব-পশ্চিমেও পর্বত (তিব্বত পর্বতমালা) ঘিরে আছে।"
        },
        {
          "label": "গ",
          "question": "মানচিত্রের 'ক' ভূমিরূপটির বর্ণনা দাও।",
          "explanation": "মানচিত্রে চিহ্নিত 'ক' অঞ্চলের ভূপ্রকৃতি হলো টারশিয়ারি যুগে গঠিত বাংলাদেশের দক্ষিণ-পূর্বাঞ্চলের পাহাড়সমূহ। নিম্নের অনুরূপ: উদ্দীপকে চিহ্নিত 'খ' অঞ্চলের ভূপ্রকৃতি হলো টারশিয়ারি যুগে গঠিত বাংলাদেশের দক্ষিণ-পূর্বাঞ্চলের পাহাড়সমূহ। এর ভূপ্রকৃতি আলাদা বৈশিষ্ট্যসম্পন্ন। রাঙামাটি, খাগড়াছড়ি, বান্দরবান ও চট্টগ্রাম জেলার অংশবিশেষে অবস্থিত পাহাড়সমূহ নিয়ে এ অঞ্চল গঠিত। এ পাহাড়গুলো বেলে পাথর, স্লেট জাতীয় প্রস্তর এবং কর্দমের সংমিশ্রণে গঠিত। এ অঞ্চলে পাহাড়ের মাঝে মাঝে বহু সংকীর্ণ উপত্যকা বিদ্যমান, যার মধ্য দিয়ে পার্বত্য নদীগুলো প্রবাহিত হয়ে বঙ্গোপসাগরে পড়েছে। কর্ণফুলী, সাঙ্গু, মাতামুহুরী, হালদা, কাসালং, নাফ প্রভৃতি উল্লেখযোগ্য নদী। • এখানকার পাহাড়গুলোর গড় উচ্চতা ৬০০ মিটার। কিন্তু পশ্চিম দিক থেকে পূর্ব দিকের পাহাড়গুলোর উচ্চতা ক্রমশ বেশি। তাজিনড়ং বাংলাদেশের সর্বোচ্চ পাহাড় চূড়া, এর উচ্চতা ১,২৩১ মিটার; ডামলং ১,০১০ মিটার। অসংখ্য চিরসবুজ ছোটবড় বৃক্ষরাজি দ্বারা এসব পাহাড় আবৃত, যা বাংলাদেশকে প্রাকৃতিক সৌন্দর্যে বৈশিষ্ট্যমণ্ডিত করেছে।"
        },
        {
          "label": "ঘ",
          "question": "মানচিত্রের 'খ' ভূমিরূপটি \"বিশ্বের অন্যতম একটি সমভূমি হিসাবে খ্যাত\"-এই ভূমিরূপটি আলোচনা করো।",
          "explanation": "মানচিত্রের 'খ' ভূমিরূপটি বদ্বীপ সমভূমি। বাংলাদেশের দক্ষিণ ও দক্ষিণ-পশ্চিমের সমভূমিকে বদ্বীপ সমভূমি বলা হয়। এ অঞ্চলটি পদ্মার শাখা নদীগুলো দ্বারা বিধৌত। ব-দ্বীপ হলো নদীর মোহনায় সৃষ্টি হওয়া বাংলা 'ব' আকৃতির দ্বীপ। নদী প্রবাহ সাগরে পতিত হবার সময় নদীর মোহনায় পানির স্থিতিশীলতার জন্যে বিভিন্ন পদার্থ জমে জমে কালক্রমে ব-দ্বীপ সৃষ্টি হয়। যেহেতু বাংলাদেশ নদীমাতৃক দেশ, অসংখ্য নদী-নালা ছড়িয়ে আছে এ দেশে। বিশেষত পদ্মা-মেঘনা-যমুনা-ব্রহ্মপুত্র নদী এদেশের মধ্যে দিয়ে গেছে। তাই ধারণা করা হয় কালে কালে এসব নদী মোহনায় পলি জমা হয়ে ব- দ্বীপের সৃষ্টি হয়েছে। এ বৃহৎ নদী ব্যবস্থায় সৃষ্ট এদেশের দক্ষিণ- পশ্চিমের সমভূমি বিশ্বে অন্যতম বৃহত্তম ব-দ্বীপ হিসেবে খ্যাত।"
        }
      ]
    },
    {
      "number": "3",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "দোয়াব কাকে বলে?",
          "explanation": "প্রবাহমান দুটি নদীর মধ্যবর্তী ভূমিকে দোয়াব বলে।"
        },
        {
          "label": "খ",
          "question": "ভূমিকম্পের দু'টি ফলাফল উল্লেখ করো।",
          "explanation": "নিচে ভূমিকম্পের দুটি ফলাফল উল্লেখ করা হলো- i. ভূমিকম্পের ফলে ভূত্বকে অনেক ফাটল ও চ্যুতির সৃষ্টি হয়। এগুলোর মধ্য দিয়ে উষ্ণ পানি, কাদা, বালি প্রভৃতি নির্গত হয়ে ব্যাপক ক্ষয়ক্ষতি হয়। ii. ভূমিকম্পের ফলে কখনও কখনও সমুদ্রতলের অনেক স্থান ওপরে ভেসে ওঠে। আবার স্থলভাগের অনেক স্থান সমুদ্র তলে ডেবে যায়।"
        },
        {
          "label": "গ",
          "question": "উদ্দীপকের 'ক' এর দ্বারা কীভাবে বিচূর্ণীভবন সংঘটিত হয় বর্ণনা করো।",
          "explanation": "উদ্দীপকে 'ক' সৌরতাপ নির্দেশ করে, যা যান্ত্রিক বিচূর্ণীভবনে ক্রিয়াশীল। সৌরতাপ বিচূর্ণীভবনে সাহায্য করে। বিভিন্ন প্রকার বাহ্যিক প্রাকৃতিক শক্তিসমূহের দ্বারা শিলাস্তর ভেঙে চূর্ণবিচূর্ণ হওয়াকে যান্ত্রিক বিচূণীভবন খলে। এটি মূলত উত্তাপের দ্রুত পরিবর্তন (তাপমাত্রার বৃদ্ধি ও হ্রাস) প্রক্রিয়া দ্বারা সংঘটিত হয়। তাই এক্ষেত্রে সূর্য কিরণ অত্যন্ত ক্রিয়াশীল। মরু অঞ্চল ও উচ্চ পার্বত্য অঞ্চল এবং উচ্চ অক্ষাংশে যান্ত্রিক বিচূণীভবন লক্ষ করা যায়। দিনরাতের উষ্ণতা এবং ঋতুভেদে উত্তাপের পার্থক্যের জন্য শিলাগুলো অসমানভাবে সংকুচিত ও প্রসারিত হয়। এ সংকোচন বা প্রসারণ ক্রমাগত চলার ফলে শিলারাশি এক সময় খণ্ড খণ্ড হয়ে যায়। একে সংকোচন-প্রসারণজাত বিচুণীভবন বা তাপীয় বিচূর্ণীভবন বলে। উত্তাপের ভিত্তিতে যান্ত্রিক বিচূণীভবন আবার চার প্রকারে সংঘটিত হয়। যেমন- (i) স্তর মোচন, (ii) প্রস্তর চাই-এর বিচ্ছিন্নকরণ; (iii) খণ্ডীকরণ ও (iv) ক্ষুদ্রকণা বিশরণ।"
        },
        {
          "label": "ঘ",
          "question": "‘খ' এর দ্বারা সংঘটিত বিচূর্ণীভবনটি আলোচনা করো।",
          "explanation": "খ' রাসায়নিক বিচূর্ণীভবন নির্দেশ করে। রাসায়নিক বিচূর্ণীভবন মূলত শিলারাশির খনিজের গঠন পরিবর্তন করে। শিলা বিভিন্ন খনিজের সংমিশ্রণে গঠিত। এ খনিজগুলোর ওপর বায়ুমণ্ডলের প্রধান উপাদানগুলো বিশেষত অক্সিজেন, কার্বন ডাইঅক্সাইড ও জলীয়বাষ্প বিক্রিয়া (reaction) করে। এর ফলে কঠিন শিলা বিয়োজিত হয় এবং খনিজগুলো নতুন গৌণ খনিজে পরিণত হয়ে সহজেই ক্ষয়প্রাপ্ত হয়। এরূপে রাসায়নিক প্রক্রিয়ায় শিলার চূর্ণবিচূর্ণ হওয়াকে রাসায়নিক বিচূণীভবন বলা হয়। রাসায়নিক বিচূর্ণীভবন দ্রবণ, জারণ, জলযোজন, অঙ্গারযোজন, হাইড্রোলাইসিস ইত্যাদির প্রক্রিয়ার মাধ্যমে শিলা চূর্ণবিচূর্ণ হয়।"
        }
      ]
    },
    {
      "number": "4",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "২৩.৫° উত্তর অক্ষাংশকে কী বলে?",
          "explanation": "২৩.৫° উত্তর অক্ষাংশকে কর্কটক্রান্তি রেখা বলে।"
        },
        {
          "label": "খ",
          "question": "কিলিমানজারো পর্বত নিরক্ষীয় অঞ্চলে অবস্থিত হওয়া সত্ত্বেও সেটি সর্বদা বরফ আবৃত থাকে কেন?",
          "explanation": "একই অক্ষাংশে অবস্থিত হলেও উচ্চতার হ্রাস বৃদ্ধি অনুসারে কোনো স্থানের বায়ুতাপের তারতম্য হয়ে থাকে। যে স্থান যত উঁচু সে স্থান তত বেশি শীতল হয়। স্বাভাবিক অবস্থায় ১৬৫ মিটার উচ্চতার জন্য ১০ সেলসিয়াস তাপ কমে যায়। তাই একই অক্ষাংশে অবস্থিত স্থানগুলোর মধ্যে যে স্থান যত বেশি উচ্চে অবস্থিত যে স্থান তত বেশি শীতল হয়ে থাকে। এ কারণে কোনো স্থান উষ্ণমণ্ডল অবস্থিত হলেও অত্যধিক উচ্চতার জন্য বেশি উষ্ণ হতে পারে না। এজন্যই আফ্রিকার কিলিমানজারো পর্বত নিরক্ষীয় অঞ্চলে অবস্থিত হওয়া সত্ত্বেও সেটি সর্বদা বরফ আবৃত থাকে।"
        },
        {
          "label": "গ",
          "question": "চিত্র 'খ' এ ইঙ্গিতকৃত বায়ুপ্রবাহটি বর্ণনা করো।",
          "explanation": "চিত্র 'খ' এ ইঙ্গিকৃত বায়ু হলো সমুদ্র বায়ু। স্থলভাগ ও জলভাগের তাপ গ্রহণ ও সংরক্ষণ ক্ষমতার তারতম্যের ফলেই স্থল ও সমুদ্রবায়ুর উৎপত্তি হয়। দিনের বেলায় সৌরতাপে তীরবর্তী স্থলভাগ সমুদ্রের পানি অপেক্ষা শীঘ্র ও অধিক উত্তপ্ত হয়। উত্তপ্ত স্থলভাগের সংস্পর্শে বায়ু উষ্ণ ও হালকা হয়ে ওপেরে ওঠে এবং তথায় নিম্নচাপের সৃষ্টি হয়। এ সময় বায়ুচাপের সমতা রক্ষার্থে সমুদ্র হতে শীতল ও উচ্চচাপ বিশিষ্ট বায়ু স্থলভাগের দিকে প্রবাহিত হয়। এ বায়ুই সমুদ্রবায়ু (Sea Breeze) নামে পরিচিত। এ বায়ু সকাল ১০টা থেকে প্রবাহিত হতে থাকে এবং দুপুর ৩টার দিকে এর গতিবেগ বেশি মাত্রায় বৃদ্ধি পায়। নাতিশীতোষ্ণ অঞ্চলে এর গতিবেগ ঘণ্টায় ১৬ কিলোমিটারের বেশি নয়, কিন্তু গ্রীষ্মমণ্ডলে এর গতিবেগ ঘণ্টায় ৩২ থেকে ৪০ কিলোমিটার পর্যন্ত হতে পারে।"
        },
        {
          "label": "ঘ",
          "question": "চিত্র 'ক' এ 'ক' চিহ্নিত বায়ুর প্রবাহ আলোচনা করো।",
          "explanation": "চিত্র ক এর 'ক' চিহ্নিত বায়ু হলো উত্তর-পশ্চিম পশ্চিমা বায়ু। উত্তর-পশ্চিম পশ্চিমা বায়ু ক্রান্তীয় উচ্চচাপ বলয় থেকে উত্তর মেরু অঞ্চলের দিকে সারা বছর নির্দিষ্ট পথে প্রবাহিত হয়। দক্ষিণ গোলার্ধে উত্তর-পশ্চিম পশ্চিমা বায়ু উত্তর-পশ্চিম থেকে দক্ষিন-পূর্বে যায়। বাণিজ্য বায়ুর বিপরীত দিক থেকে প্রবাহিত হয় বলে পশ্চিমা বায়ুকে বিপরীত বাণিজ্য বায়ু বলে। উষ্ণ থেকে শীতল অক্ষাংশীয় এলাকার দিকে বায়ু প্রবাহিত হওয়ার ফলে সারাবছর কম-বেশি বৃষ্টিপাত হয়। এই বায়ু চলাচলের পথে রীতিমতো বায়ুমণ্ডলীয় গোলযোগ সৃষ্টি হয়। ঘূর্ণিঝড়, প্রতীপ ঘূর্ণিবাত, বজ্রঝড়, শক্তিশালী ঘূর্ণন প্রভৃতি সৃষ্টিতে এ বায়ু ভূমিকা রাখে। পশ্চিমা বায়ু প্রবাহিত এলাকা শীতকালের চেয়ে গ্রীষ্মকালে শান্ত থাকে। এ বায়ুর বিশেষত্ব হচ্ছে সারাবছর বাধাহীনভাবে প্রবল গতিতে প্রবাহিত হয়। এজন্য এ অবস্থানকে 'গর্জনশীল চল্লিশা' (Roaring Forties) বলা হয়। পশ্চিমের সমুদ্রের ওপর থেকে জলীয়বাষ্প গ্রহণ করায় এই বায়ুপ্রবাহের ফলে মহাদেশগুলোর পশ্চিম উপকূলে বৃষ্টিপাত হয়। শীতকালে জলভাগ অপেক্ষা স্থলভাগ অধিক শীতল হওয়ার কারণে এই বায়ুপ্রবাহে অধিক বৃষ্টিপাত হয়।"
        }
      ]
    },
    {
      "number": "5",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "নায়াগ্রা জলপ্রপাত কোন নদীতে দেখা যায়?",
          "explanation": "নায়াগ্রা জলপ্রপাত নায়াগ্রা নদীতে দেখা যায়।"
        },
        {
          "label": "খ",
          "question": "পার্বত্য পর্যায়ে নদীর গতিপথ কেমন থাকে?",
          "explanation": "পার্বত্য অবস্থা নদীর প্রাথমিক পর্যায়। পার্বত্য অঞ্চলে ভূমিভাগ ঢালু ও উঁচু নিচু থাকে। সে জন্য নদী উচ্চ স্থান থেকে পর্বতগাত্র বেয়ে নিচে নামতে থাকে। এ সময় নদীর গতিবেগ ঘণ্টায় ২৪ কিলোমিটার থেকে ৩২ কিলোমিটার পর্যন্ত হয়ে থাকে। প্রবল স্রোতের আঘাতে ভূত্বক হতে শিলাখণ্ড ভেঙে পড়ে এবং তা স্রোতের সাথে নিম্ন দিকে গড়িয়ে অগ্রসর হতে থাকে। এ অবস্থায় যান্ত্রিক ও রাসায়নিক উভয় প্রকার ক্ষয়সাধনই সাধিত হয়ে থাকে। পার্বত্য অবস্থায় নদীর পার্শ্বক্ষয় অপেক্ষা নিম্নক্ষয়ই বেশি হয়ে থাকে। ফলে গিরিখাত, ক্যানিয়ন, খরস্রোত, জলপ্রপাত প্রভৃতির সৃষ্টি হয়।"
        },
        {
          "label": "গ",
          "question": "‘ক' নদীপথের গতিপথ আলোচনা করো।",
          "explanation": "'ক' চিহ্নিত নদীটি পদ্মা নদী। বাংলাদেশের অন্যতম বৃহত্তম নদী পদ্মা। এ নদী হিমালয়ের গঙ্গোত্রী হিমবাহ থেকে উৎপত্তি লাভ করেছে। পদ্মা প্রথমে যমুনার সাথে মিলিত হয়ে পরে মেঘনার সাথে মিশে বঙ্গোপসাগরে পতিত হয়েছে।গঙ্গা (বাংলাদেশে যার নাম পদ্মা) প্রথমে দক্ষিণ-পশ্চিম ও পরে দক্ষিণ- পূর্ব দিক থেকে প্রবাহিত হয়ে ভারতের হরিদ্বারের নিকট সমভূমিতে পড়েছে। এরপর ভারতের উত্তর প্রদেশ ও বিহার রাজ্যের মধ্য দিয়ে প্রবাহিত হয়ে পশ্চিমবঙ্গের মুর্শিদাবাদ জেলার ধুলিয়ান নামক স্থানে ভাগীরথী (হুগলি নদী) নামে এর একটি শাখা বের হয়েছে। এটি পশ্চিমবঙ্গের মধ্য দিয়ে বঙ্গোপসাগরে পড়েছে। গঙ্গা নদীর মূল প্রবাহ রাজশাহী অঞ্চলের দক্ষিণ-পশ্চিম প্রান্তে পদ্মা নামে প্রায় ১৪৫ কিলোমিটার পর্যন্ত পশ্চিমবঙ্গ ও বাংলাদেশের সীমানা বরাবর এসে কুষ্টিয়ার উত্তর-পশ্চিম প্রান্ত দিয়ে বাংলাদেশে প্রবেশ করেছে। এরপর নদীটি চাঁদপুরের দৌলতদিয়ার নিকট যমুনার সাথে মিলিত হয়েছে। এ মিলিত ধারা পদ্মা নামে দক্ষিণ-পূর্ব দিকে প্রবাহিত হয়ে মেঘনার সাথে মিলিত হয়। এভাবে তিন নদীর (পদ্মা, মেঘনা, যমুনা) মিলিত প্রবাহ মেঘনা নামে বঙ্গোপসাগরে পতিত হয়েছে। কুমার, ভৈরব, গড়াই, মধুমতি পদ্মার শাখানদী এবং পুনর্ভরা, নাগর, পাগলা প্রভৃতি পদ্মার উপনদী।"
        },
        {
          "label": "ঘ",
          "question": "'ক' নদীটি সমভূমি পর্যায়ে কী ধরনের ভূমিরূপ গঠন করে আলোচনা করো।",
          "explanation": "উদ্দীপকে 'ক' নদীটি হলো পদ্মা নদী। পদ্মা নদী সমভূমি পর্যায়ে বিভিন্ন ধরনের ভূমিরূপ গঠন করে। পদ্মা নদীর সমভূমি পর্যায়ের ভূমিরূপের মধ্যে বিশেষভাবে উল্লেখযোগ্য হলো প্লাবন সমভূমি। বহুকাল ধরে নদীর দুকূল উপচে বন্যা সৃষ্টি করে। বন্যার ফলে বন্যাকবলিত এলাকায় পলির স্তর লক্ষ করা যায়। এভাবে বহুকাল পার হলে সেখানে প্লাবন সমভূমির সৃষ্টি হয়। বন্যার সময় পদ্মা নদীর উভয়কুল প্লাবিত হলে নদীবাহিত ভারি পদার্থসমূহ নদীর তীরে সঞ্চিত হয়। এতে নদী তীরে উঁচু বাঁধের ন্যায় ভূমিরূপের সৃষ্টি হয়। এরূপ ভূমিরূপকে প্রাকৃতিক বাঁধ বলে যা পদ্মা নদীর সমভূমি পর্যায়ে প্রায়শই লক্ষ করা যায়। আঁকাবাঁকা পদ্মা নদীর যে তীরে স্রোত আঘাত হানে ঠিক তার বিপরীত দিকে পলি সঞ্চয়ের মাধ্যমে বাঁকের চর সৃষ্টি হয়। নদীর তলদেশে বারি, নুড়ি, কাদা ইত্যাদি জমা হয়ে তাকে বালুচর সৃষ্টি হয়। পদ্মা নদীর চিলমারী চর ও চর ভদ্রাসন বৃহৎ বালুচরের উদাহরণ। আঁকাবাক নদীর মধ্যবর্তী সংকীর্ণ স্থানে কোনো এক প্লাবনের সময় ক্ষয়প্রাপ্ত হলে ঐ নদী তার পুরাতন বাঁকা পথটি পরিত্যাগ করে নতুন এক সোজাপথে প্রবাহিত হয়। একে নদীছেদন বলে। পদ্মা নদীর শাখা মধুমতি নদীতে নদীছেদন দেখা যায়।"
        }
      ]
    },
    {
      "number": "6",
      "uddipok": "মৃদুল ও শোভন দুই বন্ধু। একজন থাকে মালয়েশিয়াতে এবং অপরজন থাকে ফ্রান্সে। মৃদুল তার দেখা দেশটির বর্ণনা দিতে গিয়ে বলে যে, দেশটিতে সারাবছর বৃষ্টিপাত হয় আর শোভন তার দেশের জলবায়ুর বর্ণনা দিতে গিয়ে বলেন, এই দেশটির শীতকালে বৃষ্টি হয় আর গ্রীষ্মকাল বৃষ্টিহীন।",
      "tag": "RUMC 24",
      "sub_questions": [
        {
          "label": "ক",
          "question": "মওসুম শব্দের অর্থ কী?",
          "explanation": "মওসুম শব্দের অর্থ ঋতু।"
        },
        {
          "label": "খ",
          "question": "বৈশ্বিক উষ্ণায়নের কারণ ব্যাখ্যা করো।",
          "explanation": "মানুষের অপরিনামদর্শী কর্মকাণ্ডের ফলে বাতাসে গ্রিন হাউস গ্যাস। বৃদ্ধি পাওয়ায় বৈশ্বিক উষ্ণায়ন ঘটছে। মানুষের বিভিন্ন কর্মকাণ্ড যেমন- শিল্প-কারখানা স্থাপন, কৃষিক্ষেত্রে রাসায়নিক সারের ব্যবহার, ফ্রিজ ও এসি ব্যবহার ইত্যাদির কারণে CO₂, CFC ইত্যাদি তাপধারণক্ষম গ্যাস নির্গত হয়। এতে করে পৃথিবীর তাপমাত্রা বৃদ্ধি পাচ্ছে। এছাড়া প্রাকৃতিক বিভিন্ন গ্যাস যেমন- নাইট্রাস অক্সাইড, মিথেন গ্যাস ইত্যাদির বৃদ্ধির কারণে বায়ুমন্ডলের ওপর নেতিবাচক চাপ পড়ছে যা তাপ ধরে রেখে সরাসরি বিশ্ব উষ্ণায়ন সৃষ্টি করছে।"
        },
        {
          "label": "গ",
          "question": "মৃদুলের বর্ণনায় দেশটিতে সারা বছর বৃষ্টিপাত হবার কারণ বর্ণনা করো?",
          "explanation": "মৃদুলের বর্ণনার দেশ মালয়েশিয়া নিরক্ষীয় জলবায়ু অঞ্চলে অবস্থিত। নিরক্ষীয় অঞ্চলে বার্ষিক গড় বৃষ্টিপাতের পরিমাণ ১৭০ সেন্টিমিটার থেকে ২৫০ সেন্টিমিটারের মতো। প্রায় প্রতিদিন বৃষ্টিপাত হয় বলে এ অঞ্চলে শুষ্ক ঋতু বলে কোনো ঋতু নেই। মালয়েশিয়ায় সারাবছর বৃষ্টিপাত হওয়ার প্রধান কারণ হলো, নিরক্ষীয় অঞ্চল বিধায় এখানে স্থলভাগ অপেক্ষা জলভাগ অধিক হওয়ায় এবং প্রচন্ড উত্তাপ থাকায় সারাদিনই সূর্যের উত্তাপে জল বাষ্পীভূত হয়ে উর্ধ্বে উঠতে থাকে এবং ঊর্ধ্বে প্রসারিত ও শীতল হয়ে অপরাহ্নে পরিচলন প্রক্রিয়ায় ব্যাপকভাবে বৃষ্টিপাত ঘটায়। পরিচলন প্রক্রিয়ার প্রভাবে নিরক্ষীয় অঞ্চলে সর্বদা স্তূপ বা পুঞ্জ মেঘের সঞ্চার হয়। শেষ রাতে এবং সকালের দিকে মেঘের আবরণ কমে থাকলেও বেলা বৃদ্ধির সাথে সাথে তাপমাত্রা বৃদ্ধি পায় এবং আকাশে ক্রমশ মেঘ জমতে থাকে। দুপুরের পরে মেঘের আচ্ছাদন এবং আকার, আয়তন ও গভীরতা সর্বাধিক মাত্রায় উপনীত হয়। উত্তাপের পরিমাণ অপরাছে সর্বাধিক হয় বলে প্রত্যহ বিকালে আকাশ ঘন মেঘে আচ্ছন্ন হয় এবং ঝড় বিদ্যুৎসহ প্রবল বৃষ্টিপাত হয়। পাশাপাশি কতিপয় বজ্রঝড় এক সাথে সংঘটিত হওয়া নিরক্ষীয় অঞ্চলের একটি স্বাভাবিক ব্যাপার। বৃষ্টিপাতের ফলে ভূমি ও বায়ুর উত্তাপ হ্রাস পেলে বৃষ্টিপাত বন্ধ হয়ে যায় এবং মেঘের আবরণ কমে যায়। তবে এ বৃষ্টিপাত দীর্ঘস্থায়ী না হওয়ায় প্রত্যহ ঝড়-বৃষ্টির পর মেঘমুক্ত নির্মল আকাশ দেখতে পাওয়া যায়। তবে এ ঝড়বৃষ্টি কোনো কোনো সময় সন্ধ্যা পর্যন্ত স্থায়ী হয়।"
        },
        {
          "label": "ঘ",
          "question": "শোভনের দেশটিতে বৃষ্টিপাতের এরূপ ঘটনা \"বায়ুপ্রবাহের উপর নির্ভরশীল\"- বিষয়টি আলোচনা করো।",
          "explanation": "শোভনের দেশটি হলো ফ্রান্স যা ভূমধ্যসাগরীয় জলবায়ু অঞ্চলে অবস্থিত। এ দেশে শীতকালে বৃষ্টি হয় আর গ্রীষ্মকাল বৃষ্টিহীন থাকে। ভূমধ্যসাগরীয় জলবায়ু অঞ্চলে শীতকালে আর্দ্র পশ্চিমা বা প্রত্যয়ন ব্যয় প্রবাহিত হয়। এ সময় বায়ুতে নিম্নচাপ বিরাজ করে। গ্রীষ্মকালে শুক্ষ অয়ন বায়ু প্রবাহিত হয়। তাই এ সময় বৃষ্টিপাত হয় না। উত্তর গোলার্ধে গ্রীষ্মকালে সূর্যের উত্তরায়ণ হলে সূর্য কর্কটক্রান্তির নিকটবর্তী হয়। তখন পৃথিবীর বায়ুচাপ বলয়গুলো উত্তর দিকে সরে যায়। চাপ বলয়ের সাথে সাথে বায়ু বলয়গুলোও উত্তরে সরে অবস্থান করে। ফলে এ সময় উত্তর গোলার্ধের ভূমধ্যসাগরীয় জলবায়ু অঞ্চলের দেশগুলোর উপর দিয়ে উত্তর-পূর্ব অয়ন বায়ু প্রবাহিত হয়। এ বায়ু স্থলভাগের উপর দিয়ে আসে বলে এতে জলীয়বাষ্প থাকে না। ফলে এ অঞ্চলে গ্রীষ্মকালে বৃষ্টি হয় না। এ সময় দক্ষিণ গোলার্ধে শীতকাল থাকায় এবং বায়ু চাপ বলয়গুলো কিছুদূর উত্তরে সরে যাওয়ায় সেখানকার ভূমধ্যসাগরীয় অঞ্চলগুলোর উপর দিয়ে পশ্চিমা বায়ু প্রবাহিত হয়। এ বায়ু সমুদ্র হতে আসে বলে তাতে প্রচুর জলীয়বাষ্প থাকে এবং ঐ অঞ্চলে বৃষ্টিপাত ঘটায়। শীতকালে সূর্যের দক্ষিণায়ন হতে সূর্য যখন মকরক্রান্তি রেখার নিকটবর্তী হয় তখন পৃথিবীর চাপ বলয়গুলো দক্ষিণে সরে যায়। এর ফলে উত্তর গোলার্ধের ভূমধ্যসাগরীয় দেশগুলোর উপর দিয়ে পশ্চিমা বায়ু প্রবাহিত হয়। বায়ু সমুদ্র হতে আসে বলে প্রচুর জলীয়বাষ্প বহন করে এবং বৃষ্টিপাত ঘটায়। এ সময় দক্ষিণ গোলার্ধের ভূমধ্যসাগরীয় অঞ্চলগুলো শুষ্ক অয়ন বায়ুর অধীনে থাকে এবং তথায় বৃষ্টিপাত হয় না। তাই নিশ্চিতভাবেই বলা যায়, শোভনের দেশের বৃষ্টিপাতের ঘটনা বায় প্রবাহের উপর নির্ভরশীল।"
        }
      ]
    },
    {
      "number": "7",
      "uddipok": "পৃথিবীতে তাপ এবং শক্তির মূল উৎস সূর্য। এই সূর্যরশ্মি ক্ষুদ্র তরঙ্গরূপে ভূপৃষ্ঠে এসে পতিত হয়। বায়ুমণ্ডলে কিছু গ্যাস আছে যা অবলোহিত এই রশ্মিকে শোষণ করে। বায়ুমণ্ডলের এই গ্যাসের পরিমাণ যত বাড়বে ততই বায়ুমণ্ডলে তাপ আটকে রাখার মতো অবস্থা সৃষ্টি করবে এবং পৃথিবীর উষ্ণতা ততই বৃদ্ধি পাবে।",
      "tag": "RUMC 24",
      "sub_questions": [
        {
          "label": "ক",
          "question": "পেঁজা তুলার স্তূপের মত মেঘকে কী বলে?",
          "explanation": "পেঁজা তুলার স্তূপের ন্যায় মেঘকে কিউমুলাস বলে।"
        },
        {
          "label": "খ",
          "question": "বায়ুপ্রাচীরজনিত বৃষ্টি কীভাবে সংঘটিত হয়?",
          "explanation": "উষ্ণ ও শীতল বায়ুর পাশাপাশি অবস্থানে বায়ুপ্রাচীরজনিত বৃষ্টিপাত ঘটে। মধ্য অক্ষাংশ অঞ্চলে যখন শীতল ও উষ্ণ বায়ু মুখোমুখি উপস্থিত হয়ে একে অপরের দিকে পাশাপাশি চলতে থাকে তখন শীতল বায়ুর আঘাতে উষ্ণ বায়ু ঊর্ধ্বে উঠতে থাকে। এ সময় ঐ উষ্ণ বায়ু প্রসারিত ও শীতল হয়ে উভয় বায়ুর সীমান্ত বরাবর বৃষ্টিপাত ঘটায়। এ জাতীয় বৃষ্টিপাতকে বায়ুপ্রাচীরজনতি বৃষ্টিপাত বলে।"
        },
        {
          "label": "গ",
          "question": "মানবসৃষ্ট কিছু উৎস উদ্দীপকের বিষয়টি বৃদ্ধির জন্য দায়ী- বিষয়টি কতটুকু সত্য বুঝিয়ে লেখো।",
          "explanation": "নিম্নের অনুরূপ: উদ্দীপকে উল্লিখিত ঘটনাটি হলো গ্রিন হাউস গ্যাস নির্গমনের ফলে সৃষ্ট বৈশ্বিক উষ্ণায়ন। মানুষের নিয়ন্ত্রণহীন কর্মকাণ্ডের ফলে বায়ুমণ্ডলে মাত্রাতিরিক্ত গ্রিন হাউস গ্যাস যেমন-কার্বন ডাইঅক্সাইড (CO₂), মিথেন (CH 4 ), নাইট্রাস অক্সাইড (N₂O), ক্লোরোফ্লুরো কার্বন (CFC) ইত্যাদি নির্গমন বৃদ্ধি পাচ্ছে। পৃথিবীতে জ্বালানিসহ বনভূমি ধ্বংস, শিল্পায়ন, যানবাহনের সংখ্যা বৃদ্ধি, পারমাণবিক পরীক্ষা, কার্বন নিঃসরণ ইত্যাদি কর্মকান্ডের ফলে নির্গত গ্রিন হাউস গ্যাস পৃথিবীতে আগত সূর্যের তাপ বিকিরিত হয়ে ফিরে - যাবার সময় তা ধরে রাখে। ফলে তা ভূপৃষ্ঠ সংলগ্ন বায়ুমণ্ডলের তাপমাত্রা বৃদ্ধি করছে। আবার এ জাতীয় গ্যাসের কারণে (যেমন- CFC) বায়ুমণ্ডলের ওজোন স্তর ক্ষতিগ্রস্ত হচ্ছে। একদিকে গ্রিন হাউস গ্যাসগুলোর দ্বারা বায়ুমণ্ডল উত্তপ্ত হচ্ছে অন্যদিকে এর বিরূপ প্রতিক্রিয়ায় ওজোন স্তর ছিদ্র হয়ে সূর্যের অতিবেগুনি রশ্মি সরাসরি ভূপৃষ্ঠে এসে অধিক উত্তাপ সৃষ্টি করছে। এভাবে বিশ্বব্যাপী তাপমাত্রা বৃদ্ধি পাচ্ছে।"
        },
        {
          "label": "ঘ",
          "question": "বেশ কিছু উপায় অবলম্বনের মাধ্যমে উদ্দীপকের আলোচিত বিষয়টির হাত থেকে রক্ষা পাওয়া যেতে পারে- আলোচনা করো।",
          "explanation": "উদ্দীপকে আলোচিত জলবায়ু পরিবর্তন থেকে রক্ষার উপায় হিসেবে নিম্নোক্ত পদক্ষেপগুলো নেয়া যেতে পারে। যেমন- i. জীবাশ্ম জ্বালানির (কয়লা, তেল, প্রাকৃতিক গ্যাস) ব্যবহার কমাতে হবে। ii. তাপবিদ্যুৎ শক্তির পরিবর্তে জলবিদ্যুৎ শক্তির ব্যবহার বৃদ্ধি করতে হবে। iii. সৌরশক্তিকে বাণিজ্যিকভাবে বিদ্যুৎ শক্তিতে রূপান্তর করে ব্যবহার করতে হবে। iv. CFC গ্যাসের নির্গমন কমাতে হবে যাতে ওজোন স্তরের ক্ষতি না হয়। v. বনভূমির (বৃক্ষরোপণ) পরিমাণ বৃদ্ধি করতে হবে। vi. শিল্প কারখানা থেকে কার্বন ডাইঅক্সাইড, কার্বন-মনোঅক্সাইড, নাইট্রাস অক্সাইড, মিথেন এর মতো গ্যাসগুলোর নির্গমন কমাতে হবে। vii. সর্বোপরি, উন্নয়নশীল দেশগুলোতে গ্রিন হাউস গ্যাসের পরিমাণ সীমিত রাখতে হবে, শিল্পোন্নতির জন্য বিকল্প প্রযুক্তি ব্যবহার করতে হবে।"
        }
      ]
    },
    {
      "number": "8",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "জোয়ার কাকে বলে?",
          "explanation": "নদী বা সমুদ্রের পানির নিয়মিত ফুলে ওঠাকে জোয়ার বলে।"
        },
        {
          "label": "খ",
          "question": "বায়ুপ্রবাহ সমুদ্রস্রোতকে কীভাবে প্রভাবিত করে।",
          "explanation": "সমুদ্রস্রোত সৃষ্টির প্রধান কারণ বায়ুপ্রবাহ। সমুদ্রের উপর দিয়ে বাধাহীনভাবে নিয়ত বায়ু প্রবাহিত হয়। সমুদ্রের পানি এই বায়ু দ্বারা তাড়িত হয়ে একদিক থেকে অন্যদিকে প্রবাহিত হতে থাকে। নিয়ত বায়ুপ্রবাহের দিক অনুসরণ করে বেশির ভাগ সমুদ্রস্রোত প্রবাহিত হয়। এভাবে বায়ুপ্রবাহ সমুদ্রস্রোতকে প্রভাবিত করে।"
        },
        {
          "label": "গ",
          "question": "'ক' চিহ্নিত স্রোতটির প্রবাহ বর্ণনা করো।",
          "explanation": "চিত্রে 'ক' চিহ্নিত স্রোতটি ভারত মহাসাগরীয় কুমেরু স্রোত। পশ্চিমা বায়ুর প্রভাবে এন্টার্কটিকায় একটি স্রোত সৃষ্টি হয়ে সমগ্র অঞ্চলে * চক্রাকারে প্রবাহিত হয়। এই স্রোত প্রশান্ত ও আটলান্টিক অতিক্রম করে আফ্রিকার দক্ষিণ দিয়ে ভারত মহাসাগরে প্রবেশ করে এবং সোজা পূর্ব দিকে অগ্রসর হয়ে অস্ট্রেলিয়ার পূর্ব উপকূলে উপনীত হয়। সেখানে একটি শাখা অস্ট্রেলিয়ার দক্ষিণ উপকূল দিয়ে পুনরায় প্রশান্ত মহাসাগরে প্রবেশ করে কুমের স্রোতচক্র তৈরি করেছে। অপর শাখা অস্ট্রেলিয়ার লিউইন অন্তরীপে বাধাপ্রাপ্ত হয়ে উত্তরে অগ্রসর হয়। এই স্রোতকে পশ্চিমা স্রোতও বলা হয়ে থাকে।"
        },
        {
          "label": "ঘ",
          "question": "মানবজীবনে উক্ত স্রোতের প্রভাব আলোচনা করো।",
          "explanation": "নিচে ভারত মহাসাগরের স্রোতগুলোর প্রভাব আলোচনা করা হলো- ভারত মহাসাগরীয় কুমের স্রোত মূলত আটলান্টিক ও প্রশান্ত মহাসাগরীয় কুমেরু স্রোতচক্রের অন্তর্ভুক্ত। মানবজীবনে এই স্রোতের সরাসরি প্রভাব দেখা যায় না। কেননা, এ শীতল স্রোতটি স্থলভাগে ভিন্ন নাম ধারণ করে। যেমন- ভারত মহাসাগরে কুমেরু স্রোত অস্ট্রেলিয়ার পশ্চিম উপকূলে বাধাপ্রাপ্ত হয়ে উত্তরে প্রবেশ করে। এ স্রোতের উত্তরে তাই পশ্চিম অস্ট্রেলীয় স্রোত সৃষ্টি হয়েছে। অনুরূপভাবে আফ্রিকার উত্তর-পূর্বাংশে রয়েছে সোমালী, মোজাম্বিক, মাদাগাস্কার ও আগুলহাস স্রোত। আফ্রিকার উপকূলে উষ্ণ সোমালী, মোজাম্বিক, মাদাগাস্কার ও আগুলহাস স্রোত প্রবাহিত থাকার কারণে প্রচুর বৃষ্টিপাত হয় এবং এ এলাকাগুলো কৃষিকার্যে যথেষ্ট উন্নত। এই বৃষ্টিপাতের কারণে উক্ত এলাকাগুলোতে বর্ষজীবী উদ্ভিদ জন্মাতে দেখা যায়। উষ্ণ স্রোতের গতিপথে সামুদ্রিক জাহাজগুলোও দ্রুত যাতায়াত করতে পারে। উষ্ণ স্রোত প্রবাহিত থাকার কারণে মিয়ানমার, মালয়েশিয়ায় ও সুমাত্রা উপকূলের জাহাজ চলাচল নির্বিঘ্ন থাকে এবং উপকূলীয় এলাকার বৃষ্টিপাতে স্রোতগুলো প্রভাব বিস্তার করে। পশ্চিম অস্ট্রেলীয় স্রোতটি পর্যায়ক্রমে উষ্ণতাপ্রাপ্ত হয় বিধায় ঐ উপকূলে বৃষ্টিপাত কম হয়। ফলে উপকূলীয় এলাকায় জলাভূমি সৃষ্টি হয়েছে। তবে স্রোতের উত্তরাংশে উপকূল এলাকায় বৃষ্টিপাত বেশি বলে ঘন বনাঞ্চল সৃষ্টি হয়েছে। পরিশেষে বলা যায়, ভারত মহাসাগরীয় কুমেরু স্রোত উপকূলীয় এলাকায় জলবায়ু, কৃষি, শিল্প ও ব্যবসা-বাণিজ্যের ওপর প্রত্যক্ষ ও পরোক্ষ প্রভাব বিস্তার করে থাকে।"
        }
      ]
    }
  ]
}