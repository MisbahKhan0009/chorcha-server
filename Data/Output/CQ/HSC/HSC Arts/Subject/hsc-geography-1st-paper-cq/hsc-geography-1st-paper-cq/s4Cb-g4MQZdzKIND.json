{
  "title": "রাজউক উত্তরা কলেজ ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "ক-মহাদেশ ও মহাসাগর অবস্থিত। খ-অ্যাসথোনিস্ফিয়ার বা নমনীয়মণ্ডল অবস্থিত। গ-কাঠামো স্থিতিস্থাপক বা চটচটে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ফ্রান্সের ভোজ পর্বত, স্তূপ পর্বতের উদাহরণ।"
        },
        {
          "label": "খ",
          "question": "",
          "explanation": "ভূ-তাত্ত্বিক কারণে ভূমিকম্প, ভূপৃষ্ঠের ফাটল, বা প্লেট টেকটনিকের কারণে জমি নিম্নগামী হলে যন্ত উপত্যকা সৃষ্টি হয়। নদী বা হিমবাহের কার্যকলাপ নদীর স্রোত বা বরফের ক্ষয় প্রক্রিয়ায় এ ধরনের অঞ্চল গঠিত হয়। মাটির উর্বরতা এবং পানি প্রবাহের কারণে স্রস্ত উপত্যকাগুলো কৃষিকাজ এবং বসবাসের উপযোগী।"
        },
        {
          "label": "গ",
          "question": "",
          "explanation": "উদ্দীপকের 'ক' স্তর বলতে অশ্মমণ্ডলকে বোঝানো হয়েছে। নিম্নে স্তরটির বর্ণনা করা হলো- অশ্মমণ্ডল বা লিথোস্ফিয়ারের উপরের অংশকে ভূত্বক বলে। ভূপৃষ্ঠ থেকে প্রায় ৭০০ কিলোমিটার গভীর পর্যন্ত অশ্মমণ্ডল বা লিথোস্ফিয়ার বিস্তৃত। ভূত্বকের নিচের দিকে প্রতি কিলোমিটার গভীরতায় ৩০ ডিগ্রি সেলসিয়াস তাপমাত্রা বৃদ্ধি পায়। অশ্মমন্ডলের উপাদানের মধ্যে অক্সিজেন, সিলিকন, অ্যালুমিনিয়াম, লৌহ, ক্যালসিয়াম, সোডিয়াম, পটাসিয়াম এবং ম্যাগনেসিয়াম উল্লেখযোগ্য। লিথোস্ফিয়ার বা ভূত্বককে তিনটি ভাগে ভাগ করা হয়েছে। যথা- ভূত্বকের পৃষ্ঠের হালকা ঘন শিলাস্তর, ভূত্বকের নিচের মধ্যম ঘন শিলাস্তর ও' অলিভিন জাতীয় শিলাস্তর। অশ্মমণ্ডলের উপরের দিকে ভূত্বকের ভূপৃষ্ঠের হালকা ঘন শিলাস্তর রয়েছে যাকে গ্রানাইট শিলাস্তর বলে। গ্রানাইটে সিলিকা ও অ্যালুমিনিয়াম সর্বাধিক থাকে বলে একে সিয়াল স্তরও বলা হয়। অশ্মমন্ডলের মাঝামাঝি অবস্থানে ব্যাসল্টজাতীয় শিলা দ্বারা গঠিত বলে একে মধ্যম ঘন শিলান্তর বলে। এ অংশে সিলিকা ও ম্যাগনেসিয়াম প্রচুর পরিমাণে থাকে বলে একে সিয়াল স্তরও বলে। অশ্মমন্ডলের সর্বশেষ অংশে অলিভিনজাতীয় শিলা অধিক পরিমাণে থাকে বলে এটি অলিভিনজাতীয় শিলা নামে পরিচিত। এ অংশ ম্যাগনেসিয়াম ও লৌহের সিলিকেটের সমন্বয়ে গঠিত। সুতরাং বলা যায় যে, ভূঅভ্যন্তরে উপরের স্তর তথা অশ্মমণ্ডল গঠনগত দিক দিয়ে একটি গুরুত্বপূর্ণ স্তর।"
        },
        {
          "label": "ঘ",
          "question": "",
          "explanation": "ছকের 'A' দ্বারা অশ্মমণ্ডল এবং 'C' দ্বারা কেন্দ্রমন্ডলকে বোঝানো হয়েছে। উক্ত মণ্ডল দুটির গঠন বৈশিষ্ট্যের তুলনামূলক বিশ্লেষণ করা হলো: অশ্মমণ্ডল হলো ভূত্বকের পরের স্তর এবং গুরুমণ্ডলের উপরের স্তর। এ স্তরকে শিলামন্ডলও বলা হয়। এটি নানা প্রকার শিলা ও খনিজ উপাদান দ্বারা গঠিত। এর গভীরতা ৩০ থেকে ৬৪ কি.মি. পর্যন্ত বিস্তৃত। এ স্তরটি অক্সিজেন, সিলিকন, অ্যালুমিনিয়াম, লৌহ, ক্যালসিয়াম, সোডিয়াম, পটাসিয়াম প্রভৃতি উপাদান নিয়ে গঠিত। এর গভীরতা মহাদেশীয় অঞ্চলের নিচে সর্বাপেক্ষা বেশি এবং মহাসাগরের নিচে সর্বাপেক্ষা কম।. অপরদিকে, ভূঅভ্যন্তরের সর্বশেষ স্তর তথা গুরুমন্ডলের পরের স্তরটি হলো কেন্দ্রমণ্ডল। এ স্তরটি লৌহ, নিকেল, পারদ, সীসা প্রভৃতি কঠিন ও ভারী পদার্থ দ্বারা গঠিত। এ স্তরে নিকেল ও লৌহের পরিমাণ বেশি থাকে। এ স্তরটি পৃথিবীর কেন্দ্রের চারদিকে প্রায় ৩,৪৭৫ কি.মি. পর্যন্ত বিস্তৃত। কেন্দ্রমণ্ডল দুটি অংশে বিভক্ত। যথা: ১. বহিঃকেন্দ্রমণ্ডল, ২. অন্তঃকেন্দ্রমণ্ডল। ভূকম্পনের 'Q' ও 'S' তরঙ্গ বিশ্লেষণ করে জানা যায় যে, কেন্দ্রমণ্ডলের বাইরের অংশটি তরল এবং ভেতরের অংশটি কঠিন অবস্থায় রয়েছে। সুতরাং বলা যায়, দুটি মণ্ডলের গঠনগত ও অবস্থানগত তারতম্যের কারণে দুই মন্ডলের মধ্যে দুই ধরনের বৈশিষ্ট্য পরিলক্ষিত হয়।"
        }
      ]
    },
    {
      "number": "2",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "পৃথিবীর বৃহত্তম মালভূমির নাম হলো পামীর মালভূমি যাকে তিব্বতের মালভূমি বলা হয়।"
        },
        {
          "label": "খ",
          "question": "",
          "explanation": "রংপুর ও দিনাজপুরের অধিকাংশ স্থানে পাদদেশীয় সমভূমি দেখা যায়। পাহাড়ি নদী দ্বারা পর্বতের ঢাল হতে ক্ষয়প্রাপ্ত নানা আকৃতির প্রস্তর ও শিলাখন্ড, কাঁকর, নুড়ি ও বালুকণা প্রভৃতি পর্বতের পাদদেশে সঞ্চিত হয়। এভাবে নদী দ্বারা অবক্ষেপণের ফলে পর্বতের পাদদেশে যে সমভূমির সৃষ্টি হয় তাকে পাদদেশীয় সমভূমি বলে। বাংলাদেশের রংপুর ও দিনাজপুর অঞ্চল উত্তরাঞ্চলে অবস্থিত। আর উত্তরাঞ্চলে হিমালয় পর্বত রয়েছে। সে কারণে উক্ত পাহাড় হতে শিলাখন্ডগুলো চলে আসায় এরকম ভূমিরূপ সৃষ্টি হয়েছে।"
        },
        {
          "label": "গ",
          "question": "",
          "explanation": "চিত্রে 'D' ভূমিরূপ বলতে মালভূমিকে বোঝানো হয়েছে। নিচে উক্ত ভূমিরূপের শ্রেণিবিভাগ দেখানো হলো- উৎপত্তির ভিত্তিতে মালভূমি প্রধানত পাঁচ ধরনের। যেমন- মহাদেশীয় মালভূমি, চ্যুতি মালভূমি, পর্বত মধ্যবর্তী মালভূমি, ক্ষয়জাত মালভূমি *ও আগ্নেয় মালভূমি। মহাদেশীয় প্রাচীন শিলাস্তূপ নগ্নীভবনের মাধ্যমে ক্ষয়প্রাপ্ত হয়ে বিস্তৃত এলাকাব্যাপী যে ভূমি সৃষ্টি হয়, তাকে মহাদেশীয় মালভূমি বলে। এ ধরনের মালভূমি সমুদ্র সমতল থেকে ৫০-১০০ মিটার উচ্চতাবিশিষ্ট এবং কেলাসিত হয়। ভূ-অভ্যন্তরস্থ প্রাকৃতিক কারণে ভূপৃষ্ঠে কোনো বিস্তৃত স্থান চ্যুতির সৃষ্টি হয়ে কোনো এলাকার বিরাট অংশ অসমানভাবে উপরে উঠে গিয়ে যে ভূমির সৃষ্টি করে তাকে চ্যুতি মালভূমি বলে। মূলত ভূ-আন্দোলনজনিত এবং পাত স্যালনজনিত কারণে এ ধরনের মালভূমির সৃষ্টি হয়েছে। ভঙ্গিল পর্বত গঠিত হওয়ার সময় পর্বত দ্বারা বেষ্টিত নিম্নস্থানসমূহ উঁচু হয়ে পর্বত মধ্যবর্তী মালভূমির সৃষ্টি হয়েছে। এ ধরনের মালভূমির উচ্চতা ৩০০০-৫০০০ মিটারের মধ্যে সীমাবদ্ধ থাকে। কোনো পার্বত্য অঞ্চল বা উঁচু ভূখন্ড নদী, হিমবাহ, বৃষ্টিপাত, বায়ুপ্রবাহ প্রভৃতি, প্রাকৃতিক শক্তি দ্বারা ক্ষয়প্রাপ্ত হয়ে ভূমির উচ্চতা হ্রাস পেয়ে প্রায় সমতল ভূমিতে পরিণত হলে তাকে ক্ষয়জাত মালভূমি বলে।' অগ্ন্যুৎপাতের ফলে ভূত্বকের কোনো ফাটল বা আগ্নেয়গিরির ছিদ্র পথে ভূগর্ভ হতে লাভা প্রবাহ ভূপৃষ্ঠে ছড়িয়ে পড়ে এবং শীতলীকরণ প্রক্রিয়ায় ঠান্ডা হয়ে কঠিন অবস্থা ধারণ করে যে ভূমির সৃষ্টি হয় তাকে আগ্নেয়জাত মালভূমি বলে। সুতরাং বলা যায়, উল্লিখিত উপায়ে বিভিন্ন ধরনের মালভূমির সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকের 'D' বলতে মালভূমিকে বোঝানো হয়েছে। উত্ত মালভূমি যা মানবজীবনে গুরুত্বপূর্ণ ভূমিকা পালন করে। মালভূমি সাধারণত স্বাভাবিক উদ্ভিদে সমৃদ্ধ হয়। এরকম ভূমিতে প্রচুর শাল ও সেগুন গাছ জন্মে থাকে যা আসবাবপত্র ও ঘরবাড়ি তৈরিতে ব্যবহৃত হয়। কোনো কোনো মালভূমির কঠিন শিলার ওপর উর্বর মৃত্তিকার আবরণ থাকলে সেই অঞ্চল কৃষিকার্যে উন্নতি লাভ করে। মালভূমি অঞ্চলের ভূপ্রকৃতি ভঙ্গুর এবং ভূভাগ কঠিন শিলা দ্বারা গঠিত বলে চাষ-আবাদ, রাস্তাঘাট ও শিল্প স্থাপনে প্রতিকূল পরিবেশের সৃষ্টি করে। মালভূমিও জলবায়ুকে পর্বতের মতো প্রভাবিত করে। যেসব মালভূমি সমুদ্র সমতল থেকে অনেক উঁচুতে অবস্থিত সেসব মালভূমির জন্মায়ু উষ্ণ হয় না। আবার পর্বতবেষ্টিত মালভূমি জলীয়বাষ্পের অভাবে বৃষ্টিহীন থাকে। উঁচু-নিচু ভূ-প্রকৃতির জন্য মালভূমি অঞ্চলে সড়কপথ ও রেলপথ নির্মাণ করা খুবই কষ্টসাধ্য ও ব্যয়সাপেক্ষ। তাই এখানকার পরিবহন ব্যবস্থাও অনুন্নত। অধিকাংশ মালভূমি আবার খনিজ সম্পদে সমৃদ্ধ হয়। বিভিন্ন প্রকার খনিজ পদার্থ উত্তোলনের কাজে নিযুক্ত থেকে বহু মানুষের কর্মসংস্থান হয়। মালভূমি অঞ্চলের স্বপ্ন বৃষ্টপাতযুক্ত স্থানগুলোতে বিস্তীর্ণ তৃণভূমি সৃষ্টি হয়। এই তৃণভূমিগুলোতে পশুপালন করে বেশ কিছু মানুষ জীবিকা নির্বাহ করে। সুতরাং উপরিউক্ত আলোচনা থেকে বলা যায় যে, মালভূমি মানবজীবনে বিভিন্নভাবে গুরুত্বপূর্ণ প্রভাববিস্তার করে থাকে।"
        }
      ]
    },
    {
      "number": "3",
      "uddipok": "ভূঅভ্যন্তরের বিপুল শক্তি কখনো কখনো ভূপৃষ্ঠের বাইরে বেরিয়ে আসতে চায়। যখন বাইরে বেরিয়ে আসতে পারে না তখন ভূত্বকে কম্পনের সৃষ্টি করে। আবার কখনো কখনো, এই বিপুল শক্তি লাভা আকারে ভূপৃষ্ঠের বাইরে বেরিয়ে আসে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "ক্ষয়ীভবনের ফলে নিচের শিলারাশি উন্মুক্ত হয়ে পড়লে তাকে নগ্নীভবন বলে।"
        },
        {
          "label": "খ",
          "question": "",
          "explanation": "নদীতে হঠাৎ জলপ্রবাহের পরিমাণ বেড়ে গেলে বন্যা বা প্লাবন দেখা দেয়। এ সময় দুই তীর বা কূল ছাপিয়ে যেই জল অনেক দূর পর্যন্ত প্লাবিত করে। নদীর জলের সঙ্গে যেসব পলি, বালি, কাদা থাকে সেগুলো বিস্তীর্ণ অঞ্চলে ছড়িয়ে পড়ে। এরপর বন্যা শেষে ওই জল যখন নদীতে ফিরে আসে, তখন নদীর গতিবেগ কম থাকে বলে। নদীবাহিত পদার্থের সবটা নদীখাতে ফিরে আসে না, অনেকটাই প্লাবিত অঞ্চলে সঞ্চিত হয়। এভাবে বছরের পর বছর নদীর দুই পাশে বা উপত্যকায় পলি, বালি, কাদা সঞ্চিত হতে হতে নতুন যে ভূমিভাগ গঠিত হয় তাই প্লাবন সমভূমি নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের উল্লিখিত ঘটনাটি হলো ভূমিকম্প। বিভিন্ন কারণে ভূমিকম্প সংঘটিত হয়। নিম্নে তা আলোচনা করা হলো- গাতের চলনজনিত ভূমিকম্প: পৃথিবীর ভূত্বক কতকগুলো ছোটোবড় চলনশীল পাতের সমন্বয়ে গঠিত। এ রকম দুটি পাতের পরস্পরের দিকে বা পরস্পরের বিপরীত দিকে চলনের ফলে পাত সীমান্ত বরাবর ভূমিকম্প হয়ে থাকে। এই পাত চলনগতির কারণেই সারা পৃথিবীব্যাপী ভূমিকম্পের প্রধান কারণ। স্থিতিস্থাপক প্রত্যাঘাত মতবাদ: পৃথিবীর ধ্বংসাত্মক ভূমিকম্পগুলোর কারণ হিসেবে H.F Ried স্থিতিস্থাপক প্রত্যাঘাত মতবাদ প্রকাশ করেন। তার মতে ভূআন্দোলনের ফলে শিলাস্তরে প্রবল পীড়নের ফলে চ্যুতিতল বরাবর শিলার ভাঙন ও স্খলন ঘটলে আকস্মিক ভূমিকম্পের সৃষ্টি হয়। অগ্ন্যুৎপাতজনিত ভূমিকম্প: আগ্নেয়গিরি থেকে অগ্ন্যুৎপাতের সময় ভূমিকল্প অনুভূত হয়। সাধারণত যেসব আগ্নেয়গিরি বিস্ফোরণ সহকারে আগ্ন্যুৎপাত ঘটায়, তার আশেপাশের অঞ্চলগুলোতে প্রবল ভূমিকম্প অনুভূত হয়। ভূগর্ভস্থ বাষ্পরাশির চাপ: ভূগর্ভের মধ্যে সঞ্চিত বাষ্পপুঞ্জের পরিমাণ যখন অত্যধিক হয়ে যায়, তখন তা প্রবলবেগে শিলাস্তরে ধাক্কা দেয়। এর ফলে ভূমিকম্প অনুভূত হয়। তাপীয় সংকোচনজনিত ভূমিকম্প সৃষ্টির পর থেকে উত্তপ্ত পৃথিবী ক্রমশ তাপ বিকিরণের মাধ্যমে শীতল হচ্ছে। পৃথিবীর উপরিভাগ শীতল ও কঠিন হলেও অভ্যন্তরভাগ এখনও, অত্যধিক উত্তপ্ত রয়েছে। ফলে উপরের ও নিচের স্তরের মধ্যে আয়তনের ভারসাম্য নষ্ট হয়, তাই ডারসাম্য-রক্ষার জন্য ভূপৃষ্ঠের কিছু অংশ অবনমিত হয়ে ভাঁজের সৃষ্টি হয়। এরূপ পুনর্বিন্যাসের সময় মাঝে মাঝে ভূমিকম্প হয়। ধস: ভূপৃষ্ঠের উপরিভাগে বিশেষত পার্বত্য অঞ্চলে যখন ভূমিধস নামে তখন বিশাল পাথরের স্তূপ প্রবলবেগে নিচে পতিত হয়ে ভূ-কম্পন সৃষ্টি করে। হিমানি সম্প্রপাত:সুউচ্চ পর্বতমালার বরফাচ্ছন্ন শিখর থেকে বিশাল বরফের স্তূপ বিচ্ছিন্ন হয়ে প্রবলবেগে নিচে পতিত হয়ে ভূমিকম্প সৃষ্টি করে। সুতরাং উপরিউক্ত প্রাকৃতিক কারণসমূহ ভূগর্ভে বিস্ফোরণ, কৃত্রি জলাধার প্রভৃতি মানবীয় কারণেও ভূমিকম্প সংঘটিত হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকে আগ্নেয়গিরির অগ্ন্যুৎপাতের চিত্র দেখানো হয়েছে। নিচে আগ্নেয়গিরির অগ্ন্যুৎপাতের ফলাফল বিশ্লেষণ করা হলো- দ্বীপের সৃষ্টি: সমুদ্রবক্ষে আগ্নেয়গিরির লাভা সঞ্চিত হলে ধীরে ধীরে দ্বীপের সৃষ্টি হয়। গহ্বরের সৃষ্টি: কখনো কখনো অগ্ন্যুৎপাতের ফলে ভূপৃষ্ঠের কিছু' অংশ ধসে গিয়ে গভীর গহ্বরের সৃষ্টি হয়। মালভূমির সৃষ্টি: অগ্ন্যুৎপাতের ফলে ভূগর্ভস্থ লাঙা নির্গত হয়। এ লাভা সঞ্চিত হয়ে মালভূমির সৃষ্টি হয় আবার লাতা সঞ্চিত হয়ে অনেক সময় নিম্নভূমি ভরাট হয়ে বিশাল আকৃতির সমভূমি সৃষ্টি হয়। হ্রদের সৃষ্টি: মৃত আগ্নেয়গিরির জ্বালামুখে বৃষ্টির পানি সঞ্চিত হয়ে হ্রদের সৃষ্টি করে। ঝড় ও ঢেউয়ের সৃষ্টি: অগ্ন্যুৎপাতের ফলে সমুদ্র উপকূলে বড় ও ঢেউয়ের সৃষ্টি হয়। নদীর গতি পরিবর্তন আগ্নেয়গিরির লাভা কখনো কখনো নদীগর্ভে সঞ্চিত হয়ে নদীর পতিপথ পরিবর্তন করে দেয়। সুতরাং বলা যায় যে, আগ্নেয়গিরির অগ্ন্যুৎপাতের ফলে উপরোল্লিখিত কর্মকাণ্ড সংঘটিত হয়।"
        }
      ]
    },
    {
      "number": "4",
      "uddipok": "নদীর উৎপত্তি হয় পর্বত গাত্রে, সেখান থেকে নদী সমভূমিতে এসে পৌঁছায় এবং সর্বশেষ বদ্বীপ পর্যায় এসে নদী বিভক্ত হয়ে পড়ে এবং সর্বশেষ সাগর বা মহাসাগরে গিয়ে মিশে। নদী তার প্রতি পর্যায়ে ব্যাপকভাবে ভূমিরূপের ক্ষয়সাধন করে থাকে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "বায়ুমন্ডলে কার্বন ডাইঅক্সাইডের শতকরা পরিমাণ ০.০৩।"
        },
        {
          "label": "খ",
          "question": "",
          "explanation": "ট্রপোস্ফিয়ার হলো বায়ুমন্ডলের সর্বনিম্ন স্তর। এর গড় উচ্চতা ১৩ কি.মি.। এই স্তরে রয়েছে ধূলিকণা এবং জলীয়বাষ্প। ফলে মেঘ, বৃষ্টিপাত এস্তরে সংঘটিত হয়। জলবায়ু এবং আবহাওয়ার সমস্ত পরিবর্তন এই স্তরে ঘটে। এখানে মানুষ, প্রাণী ও উদ্ভিদকুল বসবাস উপযোগী সব ধরনের গ্যাসীয় পদার্থ রয়েছে। মানুষ ও প্রাণী এবং উদ্ভিদকুল বসবাসের জন্য সব ধরনের সুযোগ-সুবিধা থাকায় বায়ুমণ্ডলের এই স্তরটি গুরুত্বপূর্ণ স্তর।"
        },
        {
          "label": "গ",
          "question": "",
          "explanation": "উদ্দীপকে একটি নদীর উৎপত্তিস্থল হতে মোহনা পর্যন্ত নদীর গতিপ্রবাহ তথা পর্যায়ের কথা বলা হয়েছে। একটি আদর্শ নদীর গতিকে ৪টি পর্যায়ে ভাগ করা যায়। যেমন- ১. প্রাথমিক অবস্থা, ২. যৌবন অবস্থা, ৩. প্রবীণ অবস্থা ও ৪. বার্ধক্য অবস্থা। নদীর প্রাথমিক অবস্থার সময় পার্বত্য অঞ্চলে বৃষ্টি ও বরফগলা পানি সরবরাহ খুব বেশি। পার্বত্য অঞ্চল থেকে ছোট ছোট স্রোতধারাগুলো পরস্পর মিলিত হয়ে একটি প্রবলস্রোতধারার সৃষ্টি করে। ভূমির ঢাল খাড়া হওয়ায় প্রবল স্রোতধারাটি ক্ষয়সাধন করতে করতে অগ্রসর হয়। এ সময় নদী উপত্যকা গভীর হয়। প্রবল স্রোতের বেগ বড় বড় পাথর, নুড়ি প্রভৃতি স্রোতের সাথে বহন করে। এটি নদী সৃষ্টির প্রথম অবস্থা বলেএকে প্রার্থমিক অবস্থা বলে। যৌবন অবস্থার সময় নদী পরিপূর্ণতা লাভ করে। সাধারণত পার্বত্য অন্যলে প্রবাহিত নদীর স্রোতের বেগ প্রবল থাকে। এই অবস্থায় ক্ষয় ও বহন উভয় প্রক্রিয়া কার্যকর থাকলেও ক্ষয়কার্যের প্রাধান্য থাকে এবং নদীর, খাত 'V' অক্ষরের ন্যায় হয়। নদীখাতের কোথাও বর্তুলাকার গর্ত, দেখা যায়। নদী প্রবাহের মধ্যবর্তী এই অবস্থাকে যৌবন অবস্থা বলে। নদীর তৃতীয় পর্যায় হচ্ছে প্রবীণ অবস্থা। এ সময় নদীর 'স্রোতের বেগ হ্রাস পাওয়ায় ক্ষয়সাধন ও পরিবহন ক্ষমতাও হ্রাস পায়। নদীবাহিত পলি নদীর তলদেশে সঞ্চিত হয়ে তলদেশের গভীরতা কমে যায়। ক্ষয়কার্য সামান্য হয় বলে নদীর পার্শ্বীয় ক্ষয় অর্ধেক হয় এবং নদীখাড় ইংরেজি ইউ অক্ষরের ন্যায় খাত সৃষ্টি করে। তখন নদী সমভূমির উপর দিয়ে আঁকাবাঁকা গতিতে প্রবাহিত হয়। কোথাও কোথাও অশ্বখুরাকৃতি হ্রদের সৃষ্টি হয়। সর্বোপরি, নদীর জীবনকালের. এটি তৃতীয় পর্যায় বলে একে প্রবীণ অবস্থা বলে। নদীর সর্বশেষ অবস্থা হলো বার্ধক্য অবস্থা। এসময় নদীর ক্ষয়কার্য ও বহনকার্য হয় না বললেই চলে। তবে এখানে নদীর সাথে বাহিত বিভিন্ন পদার্থ মোহনায় সায়ের ফলে প্লাবন সমভূমি, বদ্বীপ সমভূমি প্রভৃতি ভূমিরূপ সৃষ্টি করে। সুতরাং বলা যায়, উল্লিখিত ৪টি পর্যায়ের মাধ্যমে নদী তার কার্যক্রমের সমাপ্তি ঘটায়।"
        },
        {
          "label": "ঘ",
          "question": "",
          "explanation": "উদ্দীপকের শেষোক্ত লাইনে বলা হয়েছে যে, নদী তার গতি পর্যায়ে ব্যাপকভাবে ভূমিরূপের ক্ষয়সাধন করে থাকে। উক্ত ক্ষয়সাধনের হাত থেকে রক্ষা পেতে যে ধরনের পদক্ষেপ নেওয়া যেতে পারে তা নিয়ে আলোচনা করা হলো- আমরা জানি, পার্বত্য অবস্থায় ভূমিগুলো বেশি ঢালু বলে এখানে নদীর প্রবাহ খুব বেশি বলে সবচেয়ে বেশি ভূমিক্ষয় হয় এ অবস্থায়। তাই পার্বত্য এলাকার নদীগুলোর প্রবাহ কিছুটা কমানোর জন্য পাহাড়র ঢাল সিড়ির মতো করে দিলে গতি কিছুটা কমবে এবং ভূমিক্ষয় কম হবে। জলাবদ্ধতা নিরসনে নদী ও খালের স্বাভাবিক প্রবাহ নিশ্চিত করা জরুরি। নদী কমিশনকে প্রয়োজনীয় এলাকায় নদী ও খাল পুনঃখননের ব্যবস্থা নিতে হবে যাতে পানি দ্রুত নিষ্কাশিত হতে পারে। ড্রেনেজ ব্যবস্থার সঙ্গে নদীর সঠিক সংযোগ স্থাপন করতে হবে, যাতে অতিরিক্ত বৃষ্টির পানি নদীতে চলে যেতে পারে। নদী কমিশনকে স্থানীয় প্রশাসনের সঙ্গে সমন্বয় করে ড্রেনেজ ব্যবস্থার উন্নয়ন ঘটাতে হবে। বন্যার সময় অতিরিক্ত পানি দ্রুত নিষ্কাশনের ব্যবস্থা করতে হবে। নদী কমিশনকে বন্যা নিয়ন্ত্রণ বাঁধ এবং অন্যান্য প্রতিরোধমূলক অবকাঠামো উন্নয়নে কাজ করতে হবে। নদী, খাল এবং জলাশয়গুলোর মধ্যে সংযোগস্থাপন করে পানি নিষ্কাশনের একটি সমন্বিত ব্যবস্থা গড়ে ভোলা দরকার। এতে পানি দ্রুত নিষ্কাশিত হবে এবং জলাম্বতার সমস্যা কমবে। নদী কমিশনকে এই ব্যবস্থাপনার ক্ষেত্রে নেতৃত্ব দিতে হবে। নদীর দু'পাড়ে বৃক্ষরোপণ কর্মসূচি জোরদার করা। এতে নদীর পাড়ের মৃত্তিকা শক্ত হবে এবং সহজে নদীর দু'পাড় ভাঙবে না। নদীর নাব্যতা বৃদ্ধি করার জন্য কর্মসূচি বাস্তবায়ন করতে হবে। নদীর তলদেশ খনন করার মাধ্যমে। নদীর দু'কূল প্লাবিত হওয়া অনেকটা রৌধ হতে পারে। এতে দ্রপাড়ের ভূমিগুলোর ক্ষয় অনেকাংশে কমে আসরে সুতরাং বলা যায় যে, উপরোল্লিখিত পদক্ষেপ গ্রহণ করার খাশাপাশি জনসচেতনতা বৃদ্ধি, আইন প্রয়োগ, সুশাসন, রাজনৈতিক সদিচ্ছা, টেকসই পরিকল্পনা গ্রহণ করার মাধ্যমে ব্যাপকভাবে ভূমিরূপের ক্ষয়সাধন রোধ করা যেতে পারে।"
        }
      ]
    },
    {
      "number": "5",
      "uddipok": "জলবায়ুর নিয়ন্ত্রণকারী নিয়ামকসমূহ: X-অক্ষাংশ Y-উচ্চতা Z-সমুদ্র হতে দূরত্ব",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "যেসব ক্ষতিকর কঠিন, তরল এবং গ্যাসীয় পদার্থ পরিবেশে যে মাত্রায় উপস্থিত থাকলে তা সমগ্র জীবজগৎকে বিপদাপন্ন করে তুলতে। সক্ষম, তাদেরকে দূষক বলে।"
        },
        {
          "label": "খ",
          "question": "",
          "explanation": "বায় দূষণ রোধে পরিকল্পিতভাবে কারখানাগুলোর ধোঁয়া কমিয়ে আনতে হবে। কারখানাগুলো শহরের বাইরে নিয়ে যেতে হবে। প্রচুর বনায়ন করা। কারণ গাছ বায়ুদূষণ প্রতিরোধে জোরালো ভূমিকা রাখে। উন্নত জ্বালানি ব্যবহার এবং পরিকল্পিতভাবে কলকারখানার বর্জ্য পদার্থ নিঃসরণের মাধ্যমে পরিবেশবান্ধব অবস্থা তৈরি করলে বায়ু দূষণ অনেকাংশে হ্রাস করা সম্ভব।"
        },
        {
          "label": "গ",
          "question": "",
          "explanation": "উদ্দীপকের '' চিহ্নিত তথা সমুদ্র হতে দূরত্ব জলবায়ুতে গুরুত্বপূর্ণ। প্রভাববিস্তার করে। জলভাগের অবস্থান কোনো এলাকার জলবায়ুকে মৃদুভাবাপন্ন করে। যেমন- কক্সবাজার, চট্টগ্রাম, পটুয়াখালী সমুদ্র উপকূলে অবস্থিত হওয়ায় এসব স্থানের জলবায়ু মৃদুভাবাপন্ন। সমুদ্রের নিকটবর্তী এলাকায় শীত-গ্রীষ্ম তেমন পার্থক্য না হলেও সমুদ্র উপকূল থেকে দূরের এলাকায় শীত ও গ্রীষ্ম উভয়ই বেশি হয়। এ কারণে সমুদ্রের নিকটবর্তী জলবায়ুকে সমভাবাপন্ন ও দূরবর্তী জলবায়ুকে মহাদেশীয় চরমভাবাপন্ন জলবায়ু বলা হয়। সুতরাং বলা যায় যে, সমুদ্র উপকূলে দিবা-রাত্রির তাপমাত্রার ব্যবধান কম হয়। কিন্তু সমুদ্র হতে দূরে মহাদেশের অভ্যন্তরে শীত ও গ্রীষ্ম চরম হয়ে থাকে। উক্ত কারণে জলবায়ুর পরিবর্তন পরিলক্ষিত হয়।"
        },
        {
          "label": "ঘ",
          "question": "",
          "explanation": "উদ্দীপকের 'X' দ্বারা 'অক্ষাংশ এবং 'Y' দ্বারা উচ্চতা বোঝানো হয়েছে। উক্ত নিয়ামক দুটি তাপমাত্রা পরিবর্তনে গুরুত্বপূর্ণ প্রভাব রাখে। দিয়ে তা আলোচনা করা হলো- পৃথিবীর একেক অক্ষাংশে একেকভাবে সূর্যরশ্মি পতিত হয়। নিরক্ষীয় অঞ্চলে সূর্য লম্বাভাবে কিরণ দেয় বলে এই অঞ্চলে বায়ুর তাপ বেশি হয়। আবার উচ্চ অক্ষাংশে সূর্য তির্যকভাবে কিরণ দেয় ফলে বায়ুর তাপ কম হয়। নিরক্ষরেখা থেকে উত্তর মেরুর দিকে বায়ুমন্ডলের তাপমাত্রা হ্রাস পেতে থাকে এবং দক্ষিণ মেরুর দিকেও একই অবস্থা পরিলক্ষিত হয়। তাপ বেশি হলে বায়ু উত্তপ্ত হওয়ায় হালকা হয়ে নিম্নচাপের সৃষ্টি করে এবং তাপ কম হলে বায়ু ঘনীভূত হয়ে উচ্চচাপের সৃষ্টি করে। মেরু এলাকায় সূর্যরশ্মি কৌণিকভাবে পতিত হওয়ায় আলোক, রশ্মি বিস্তৃত এলাকায় ছড়িয়ে পড়ে। ফলে কম বায়ুস্তর ভেদ করে সূর্যরশ্মি পতিত হয়। তুলনামূলকভাবে নিরক্ষীয় অঞ্চলে সূর্যালোক খাড়াভাবে পতিত হওয়ায় কম স্থান জুড়ে কিরণ দেয় এবং দূরত্বও কম হয়। আবার উচ্চতার কারণে বায়ুমণ্ডলীয় তাপমাত্রার পরিবর্তন পরিলক্ষিত হয়। সাধারণত প্রতি ১০০০ মিটার উচ্চতায় ৬° সেলসিয়াস তাপমাত্রা হ্রাস পায়। উচ্চতার অন্য একই অক্ষাংশে অবস্থিত হওয়া সত্ত্বেও দুই জায়গার জলবায়ুতে পার্থক্য দেখা যায়। যেমন- দিনাজপুর ও শিলং একই অক্ষাংশে অবস্থিত হওয়া সত্ত্বেও শুধু উচ্চতার ভিন্নতার জন্য এদের জলবায়ু ভিন্নরকম। সুতরং বলা যায় যে, উল্লিখিত উচ্চতা ও অক্ষাংশগত কারণে তাপমাত্রার পরিবর্তনে প্রভাববিস্তার করে।"
        }
      ]
    },
    {
      "number": "6",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "'ফন' একটি স্থানীয় বায়ু।"
        },
        {
          "label": "খ",
          "question": "",
          "explanation": "স্থলভাগ কিংবা জলভাগের কোনো স্বল্প পরিসর স্থান হঠাৎ উত্তপ্ত হলে সেখানকার বায়ু হালকা হয় ও পার্শ্বচাপের ফলে উপরে গিয়ে ওই স্থানে একটি শক্তিশালী নিম্নচাপ কক্ষ বা কেন্দ্র গঠন করে। বায়ুমণ্ডলের নিচের ভরে ওই কেন্দ্রকে ঘিরে খাড়া বায়ুচাপীয় ঢাল তৈরি হয়। তখন চারদিক থেকে বাতাস প্রবলবেগে কুন্ডলী আকারে পাক খেতে খেতে কেন্দ্রের দিকে ছুটে আসে এবং পর্যায়ক্রমে উষ্ণ ও উর্ধ্বগামী হয়। শক্তিশালী নিম্নচাপ কক্ষকে ঘিরে কেন্দ্র অভিমুখী ও ঊর্ধ্বগামী দ্রুতগতিসম্পন্ন উষ্ণ ঘূর্ণায়মান বায়ুকে ঘূর্ণিবাত বলে। ঘূর্ণিবাত্ত উত্তর গোলার্ধে বামাবর্তে অর্থাৎ ঘড়ির কাঁটার বিপরীতে দক্ষিণ গোলার্ধে দক্ষিণাবর্তে অর্থাৎ ঘড়ির কাঁটার ডান দিকে প্রবাহিত হয়।"
        },
        {
          "label": "গ",
          "question": "",
          "explanation": "উদ্দীপকের 'A' চিহ্নিত বলয়টি হলো নিরক্ষীয় নিম্নচাপ বলয়। উত্ত বলয়টির বায়ুচাপ বর্ণনা করা হলো নিরক্ষরেখার উভয় পাশে ০০-১০০ অক্ষাংশের মধ্যে এই চাপ বলয় দেখা যায়। এখানে সূর্য সারা বছর লম্বভাবে কিরণ দেয়। ফলে এই অঞ্চলের বায়ু অন্যান্য অঞ্চলের বায়ু থেকে উষ্ণ ও হালকা হয়। এছাড়া এই অনালে স্থলভাগের চেয়ে জলভাগের পরিমাণ বেশি থাকায়, সূর্যের প্রচন্ড উত্তাপে জল বাষ্পীভূত হয়ে, বাতাসের সরো মিশে থাকে, তাই এই অঞ্চলের বাতাসে জলীয়বাষ্পের পরিমাণ অনেক বেশি হয়। জলীয় বাষ্পপূর্ণ বাতাস শুল্ক বায়ুর চেয়ে হালকা হয়। ফলে হালকা বায়ু উপরে উঠে যায়। পৃথিবীর আবর্তন গতির জন্য এই অঞ্চলের ঊর্ধ্বন্তরে উষ্ণ ও আর্দ্র বায়ু উত্তর ও দক্ষিণে ছড়িয়ে পড়ে। এসব কারণে নিরক্ষীয় অঞ্চলের উষ্ণ, জলীয়বাষ্পপূর্ণ ও হালকা বায়ুর চাপ কম হয় এবং নিম্নচাপের বায়ু হালকা হয় বলে সোজা উপরে উঠে যেতে থাকে। সুতরাং উপরোল্লিখিত কারণে উত্ত অঞ্চলে নিরক্ষীয় বলয়ে নিম্নচাপ বিরাজ করে।"
        },
        {
          "label": "ঘ",
          "question": "",
          "explanation": "চিত্রে পৃথিবীর বিভিন্ন অক্ষাংশে বায়ুচাপ বলয় দেখানো হয়েছে। উক্ত বায়ুচাপ বলয়ের সাথে নিয়ত বায়ুপ্রবাহ তথা অয়নবায়ু, পশ্চিমা বায়ু ও মেরুবায়ুর মধ্যে সম্পর্ক রয়েছে। নিম্নে তা বিশ্লেষণ করা হলো-বায়ুচাপের পার্থক্যই নিয়ত বায়ুপ্রবাহের প্রধান কারণ। যেখানে বায়ুর চাপ বেশি সেখান থেকে যে দিকে বায়ুর চাপ কম, সেদিকেই বায়ু প্রবাহিত হয়। এই নিয়ম মেনে পৃথিবীর চারটি স্থায়ী উচ্চচাপ বলয় থেকে তিনটি স্থায়ী নিম্নচাপ বলয়ের দিকে সারা বছর নিয়মিতভাবে উক্ত বায়ুগুলো প্রবাহিত হয়। উক্ত গোলার্ধে কর্কটীয় উচ্চচাপ বলয় এবং দক্ষিণ গোলার্ধে মকরীয়' উচ্চচাপ বলয় থেকে নিরক্ষীয় নিম্নচাপ বলয়ের দিকে সারা বছর ধরে উক্ত বায়ুগুলো প্রবাহিত হয়। মোটামুটিভাবে ৩০০০ থেকে ৫০° উত্তর ও দক্ষিণ অক্ষরেখার মধ্যে অয়ন বায়ু প্রবাহিত হয়। ফেরেলের সূত্র অনুসারে উত্তর গোলার্ধে এই বায়ুপ্রবাহ ডানদিকে কিছুটা বেঁকে উত্তর-পূর্ব দিক থেকে ছুটে আসে। উত্তর-পূর্ব দিক থেকে আসে বলে উত্তর গোলার্ধে এই বায়ুপ্রবাহের নাম উত্তর-পূর্ব আয়ন বায়ু। নিরক্ষরেখার নিকটবর্তী নিরক্ষীয় ক্রান্তীয়বলয় অঞ্চলে ৫০° উত্তর অক্ষাংশ থেকে দক্ষিণ অক্ষাংশ পর্যন্ত স্থানে উত্তর-পূর্ব ও দক্ষিণ-পূর্ব আয়ন বায়ু মিলিত হয় বলে ওই অঞ্চলে কোনো বায়ুপ্রবাহ থাকে না। অন্যদিকে পশ্চিমা বায়ুর উভয় গোলার্ধে সাধারণত ৩০০ থেকে ৬০০ অক্ষরেখার মধ্যে ক্রান্তীয় উচ্চচাপ বলয় থেকে মেরুবৃত্ত প্রদেশীয় নিম্নচাপ বলয়ের দিকে সারা বছর ধরে প্রবাহিত হয়। এই বায়ু ফেরেলের সূত্র অনুসারে উত্তর গোলার্ধে ডান দিকে বেঁকে দক্ষিণ-পশ্চিম পশ্চিমা বায়ু হিসেবে এবং দক্ষিণ গোলার্ধে বাঁ দিকে বেঁকে উত্তর-পশ্চিম পশ্চিমা বায়ু হিসেবে প্রবাহিত হয়। এছাড়া মেরুবায়ু সাধারণত উভয় গোলার্ধে মোটামুটি ৭০০ থেকে ৮০০ অক্ষরেখার মধ্যে মেরুদেশীয় উচ্চচাপ বলয় থেকে মেরুবৃত্ত প্রদেশীয় নিম্নচাপ বলয়ের দিকে সারা বছর ধরে প্রবাহিত হয়। এই বায়ু উত্তর গোলার্ধে উত্তর-পূর্ব মেরুবায়ু এবং দক্ষিণ গোলার্ধে দক্ষিণ-পূর্ব মেরুবায়ু নামে প্রবাহিত হয়। . সুতরাং উপরোল্লিখিত আলোচনা হতে বায়ুচাপের সাথে রায়ু প্রবাহের মধ্যে আন্তঃসম্পর্ক বিদ্যমান।"
        }
      ]
    },
    {
      "number": "7",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "স্বাভাবিকভাবে ভাসমান মেঘ ঘনীভূত হয়ে পানির ফোঁটা ফোঁটা আকারে মাধ্যাকর্ষণ শক্তির টানে ভূপৃষ্ঠে পতিত হলে তাকে বৃষ্টিপাত বলে।"
        },
        {
          "label": "খ",
          "question": "",
          "explanation": "আপেক্ষিক আর্দ্রতা হলো একটি পরিমাপ যা বাতাসে একটি নির্দিষ্ট তাপমাত্রায় সর্বোচ্চ যে পরিমাণ আর্দ্রতা ধরে রাখতে পারে তার তুলনায় বাতাসে কতটা আর্দ্রতা রয়েছে। অর্থাৎ আপেক্ষিক আর্দ্রতা=নির্দিষ্ট পরিমাণ বায়ুতে উপস্থিত জলীয়বাষ্প/ঐ তাপমাত্রায় সমপরিমাণ বায়ুকে সম্পৃক্ত করতে প্রয়োজনীয় জলীয়বাষ্প যেমন- বায়ুর আপেক্ষিক আর্দ্রতা ৭০% এর দ্বারা বোঝা যায় যে, বায়ুর তাপমাত্রায় একটি নির্দিষ্ট আয়তনে বায়ুকে সম্পৃক্ত করতে যে পরিমাণ জলীয়বাষ্পের প্রয়োজন তার শতকরা ৭০ ভাগ জলীয়বাষ্প ঐ বায়ুতে আছে।"
        },
        {
          "label": "গ",
          "question": "",
          "explanation": "মানচিত্রে 'ক' চিহ্নিত বায়ুপ্রবাহটি হলো মৌসুমি বায়ুপ্রবাহ। নিম্নে উক্ত বায়ুপ্রবাহ বর্ণনা করা হলো- মৌসুমি বায়ু দক্ষিণ এশিয়া এবং ভারত মহাসাগরীয় অঞ্চলের জলবায়ুতে সর্বাপেক্ষা প্রভাববিস্তারকারী বায়ুপ্রবাহ গ্রীষ্ম ও শীত মৌসুমে সমুদ্র ও ভূপৃষ্ঠের উত্তাপ এবং শীতলতার তারতম্যের ফলে ঋতু পরিবর্তনের সঙ্গে সঙ্গে মৌসুমি বায়ুপ্রবাহের দিকও পরিবর্তিত হয়। শীত মৌসুমে শুষ্ক মৌসুমি বায়ু উত্তর-পূর্ব দিক থেকে সমুদ্র অভিমুখে প্রবাহিত হয় এবং গ্রীষ্মকালে দক্ষিণ-পশ্চিম (সমুদ্রভাগ) থেকে ভূমি অভিমুখে প্রবাহিত হয়। মৌসুমি বায়ুর ইংরেজি প্রতিশব্ মনসুন (Monsoon) মূলত আরবি শব্দ 'মাওসিম' থেকে এসেছে। আরবিতে 'মাওসিম' শব্দের অর্থ কাল বা ঋতু। গ্রীষ্মকালে দক্ষিণ-পশ্চিম সমুদ্র ভাগ থেকে জলীয়বাষ্প স্থলভাগের দিকে আসে বলে একে গ্রীষ্মকালীন মৌসুমি বায়ু এবং শীতকালে উত্তর-পূর্ব দিক থেকে সমুদ্রের দিকে শুষ্ক বায়ু প্রবাহিত হয় বলে একে শীতকালীন মৌসুমি বায়ু বলা হয়। ঋতুভিত্তিক এ বায়ুটি দেশের জলবায়ু পরিবর্তন করে এবং কৃষিক্ষেত্রে বৈচিত্র্যময় ফসল তৈরিতে ভূমিকা রাখে।"
        },
        {
          "label": "ঘ",
          "question": "",
          "explanation": "উদ্দীপকের 'ক' চিহ্নিত বায়ু বলতে গ্রীষ্মকালীন ও শীতকালীন মৌসুমি বায়ুকে বোঝানো হয়েছে। উক্ত বায়ুপ্রবাহের দ্বারা কখনো বৃষ্টিপাত হয় আবার কখনো বৃষ্টিপাত হয় না। শীতকালে বাংলাদেশের উত্তর পূর্বদিক হতে বায়ু প্রবাহিত হয়। উক্ত বায়ু শুষ্ক ও শীতল হওয়ার কারণে এ বায়ুতে জলীয়বাষ্প থাকে না বলে শীতকালে এ অঞ্চলে বৃষ্টিপাত হয় না। অন্যদিকে, প্রাক-মৌসুমি বায়ুর পূর্ববর্তী গ্রীষ্মকালের বৈশিষ্ট্য হলো অধিক তাপমাত্রা ও বজ্রবিদ্যুৎসহ ঝড়বৃষ্টির ঘটনা। এ সময় আকাশ মেঘাচ্ছন্ন হয়ে পড়ার কারণে আর্দ্রতা বেড়ে যায়। ফলে তাপমাত্রায় তার প্রভাব পড়ে। গ্রীষ্মকালে দক্ষিণ দিকে উচ্চচাপ এবং উত্তর দিকে। তথা বাংলাদেশে নিম্নচাপ থাকায় দক্ষিণ-পশ্চিম দিক হতে গ্রীষ্মকালীন মৌসুমি বায়ু উত্তর দিকে প্রবাহিত হওয়ার ফলে বৃষ্টিপাত ঘটায়। এ সময় শীতকালের চেয়ে বৃষ্টিপাত অনেকটা বেশি পরিলক্ষিত হয়। অপরদিকে, বর্ষাকালে সূর্য উত্তর গোলার্ধে লম্বভাবে কিরণ দেওয়ায় বাংলাদেশ, ভারত তুলনামূলক বেশি উত্তপ্ত হয় এবং নিম্নচাপের সৃষ্টি করে। অন্যদিকে দক্ষিণ গোলার্ধে উচ্চচাপ বজায় থাকে। বায়ু সবসময় উচ্চচাপ অনাল হতে নিম্নচাপ অঞ্চলের দিকে প্রবাহিত হয়। এই সময় মাদাগাস্কার দ্বীপপুঞ্জের মাস্কেরেনে দ্বীপ (উচ্চচাপ অঞ্চল) যে যায় উত্তর গোলার্ধে প্রবাহিত হয়। যাত্রাপথে বায়ু সোমালিয়ান পাহাড়ি অঞ্চলে বাধা পেয়ে দক্ষিণ-পশ্চিম দিক হতে প্রবাহিত হয় আরব সাগরের উপর দিয়ে। যা ভারতের দক্ষিণ অঞ্চলের উপর দিয়ে বঙ্গোপসাগর হয়ে বাংলাদেশে প্রবেশ করে। বিপুল জলরাশির উপর দিয়ে আসার সময় বায়ু অনেক জলীয়বাষ্প সংগ্রহ করে যা বর্ষাকালে বৃষ্টিপাত ঘটায়। সুতরাং বলা যায়, শীতকালীন মৌসুমি বায়ুতে জলীয়বাষ্প পায় না বলে বৃষ্টি কম হয়। গ্রীষ্মকালীন মৌসুমি বায়ু ধীরে ধীরে জলীয়বাষ্প পায় বলে তুলনামূলক বেশি বৃষ্টিপাত হয় এবং সর্বাকালে এ বায়ুতে জলীয়বাষ্প পর্যাপ্ত পরিমাণে থাকায় এ সময় বাংলাদেশে সবচেয়ে বেশি বৃষ্টিপাত ঘটায়।"
        }
      ]
    },
    {
      "number": "8",
      "uddipok": "",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "জোয়ারের বান হলো সমুদ্রের পানির স্বাভাবিক উচ্চতা বৃদ্ধি, যা সাধারণত চাঁদ ও সূর্যের আকর্ষণের কারণে ঘটে থাকে।"
        },
        {
          "label": "খ",
          "question": "",
          "explanation": "ভারত মহাসাগরের উত্তর অংশের স্রোত প্রধানত মৌসুমি বায়ুর দ্বারা নিয়ন্ত্রিত হয়। তাই এই অংশের সমুদ্রস্রোতকে মৌসুমি স্রোত বলা হয়। এখানে গ্রীষ্মকালীন মৌসুমি স্রোত নামে একটি স্রোত রয়েছে। গ্রীষ্মকালে এটি দক্ষিণ-পশ্চিম মৌসুমি বায়ুর প্রভাবে আরবসাগর থেকে বঙ্গোপসাগরের দিকে প্রবাহিত হয় বলে একে দক্ষিণ-পশ্চিম মৌসুমি যোত বলা হয়। এই স্রোত পূর্বদিকে প্রবাহিত হয়ে সুমাত্রা দ্বীপের পাশ দিয়ে প্রশান্ত মহাসাগরে জাপান স্রোতের সঙ্গে মিলিত হয়।"
        },
        {
          "label": "গ",
          "question": "",
          "explanation": "চিত্র 'ক' দ্বারা পূর্ণিমার সময়ের তেজ কটাল বা ভরা কটাল এবং 'খ' দ্বারা অষ্টমী তিথির সময়কার মরা কটাল দেখানো হয়েছে। উক্ত জোয়ারভাটার সম্পর্কে বিশ্লেষণ করা হলো- পূর্ণিমার সময় সূর্য ও চন্দ্র পৃথিবীর দুপাশে অবস্থান করে। তখন চন্দ্র ও সূর্য উভয়ের আকর্ষণে উভয় পার্শ্বের পানি ফুলে ওঠে যাকে মুখ্য জোয়ার বা ভরা কটাল বলে। আবার, অষ্টমী তিথিতে সূর্য ও চন্দ্র, পৃথিবীর সাথে সমকোণে অবস্থান করে। এতে চন্দ্র ও সূর্যের মধ্যকার আকর্ষণের কারণে দুপাশের পানি সমান ফুলে ওঠে না। অর্থাৎ চন্দ্র, সূর্যের চেয়ে অনেক ছোট হওয়ার পরও পৃথিবীর নিকটবর্তী হওয়ায় এর আকর্ষণে পানি ফুলে ওঠে। অন্যদিকে সূর্যের বিরোধিতার কারণে সূর্যের দিকে, পানি বেশি ফুলে ওঠে না বলে সূর্যের দিকে ভাটা হয়। এ অবস্থায় পানি স্ফীত হয় না বলে একে মরা কটাল বলে। সুতরাং বলা যায় যে, জোয়ারভাটা হলো চন্দ্র সূর্যের আকর্ষণজনিত ঘটনা। যখন চন্দ্র ও সূর্য পৃথিবীর দু'পাশে থাকে তখন পানি স্ফীত হয় বেশি। যার কারণে মুখ্য জোয়ার বা ভরা কটাল হয়। অন্যদিকে চন্দ্র ও সূর্যে পৃথিবীর সমকোণে থাকায় বিপরীতমুখী আকর্ষণ থাকায় পানি বেশি স্ফীত হয় না বলে মরা কটালের সৃষ্টি হয়।"
        },
        {
          "label": "ঘ",
          "question": "বাংলাদেশের উপকূলীয় অঞ্চলে উদ্দীপকের উল্লিখিত বিষয়টির প্রভাব আলোচনা কর।",
          "explanation": "উদ্দীপকে ইঙ্গিতকৃত ঘটনা হলো জোয়ারভাটা। উক্ত জোয়ারভাটা বাংলাদেশের উপকূলীয় অঞ্চলে ইতিবাচক ও নেতিবাচক প্রভাব ফেলে। নিচে তা বিশ্লেষণ করা হলো- জোয়ারের সময় পানি বৃদ্ধি পায় বলে সমুদ্রগামী জাহাজের পক্ষে নদী বন্দরে প্রবেশে সুবিধা হয়। আবার ভাটার স্রোতের সঙ্গে ঐ জাহাজ অনায়াসে সমুদ্রে এসে পড়ে। যেমন-চট্টগ্রাম উপকূলে সহজে জাহাজ চলাচল করতে পারে। জোয়ারভাটার ফলে নদীর পানি নির্মল থাকে। দৈনিক দু'বার করে জোয়ারভাটা হওয়ার ফলে নদীতে সঞ্চিত সব আবর্জনা ধুয়ে মুছে যায়। জোয়ারভাটার ফলে পলিমাটি পড়ে নদীর মুখ বন্ধ হয়ে যেতে পারে না। ফলে নৌ চলাচলের যোগ্য হয়। বাংলাদেশের দক্ষিণাঞ্চলের নদীগুলোতে পলি জমতে পারে না। জোয়ারভাটার ফলে নদীর পানি স্বল্প পরিমাণে লবণাক্ত হওয়ায় শীতে সহজে জমে যায় না। তাই এটি নৌ চলাচলের উপযোগী। জোয়ারভাটার ফলে বাংলাদেশের দক্ষিণাঞ্চলে কক্সবাজার জেলার উপকূলীয় অঞ্চলে অনেক লবণ চাষ করা হয়। জোয়ারের সময় পানি এসে লবণ ক্ষেতে জমা হয়। সুতরাং বলা যায় যে, জোয়ারভাটার ফলে বাংলাদেশের উপকূলীয় অঞ্চলে অনেক ইতিবাচক প্রভাব ফেলে। তাছাড়া কিছু কিছু সময় জোয়ারের পানির কারণে শস্য-ক্ষেত নষ্ট হয়, পশুপাখি ধ্বংস হয়। তাই এ ব্যাপারে সতর্কতা অবলম্বন করা আবশ্যক।"
        }
      ]
    }
  ]
}