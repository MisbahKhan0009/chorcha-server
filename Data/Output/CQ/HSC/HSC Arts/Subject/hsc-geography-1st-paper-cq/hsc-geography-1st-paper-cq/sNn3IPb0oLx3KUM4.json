{
  "title": "আদমজী ক্যান্ট. কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "পর্বত কাকে বলে?",
          "explanation": "ভূপৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কিওক্রাডং।"
        },
        {
          "label": "খ",
          "question": "প্লাবন সমভূমি বলতে কী বোঝায়?",
          "explanation": "জনদীর সমভূমি অবস্থা ও পরিণত অবস্থায় বন্যার সময় স্রোতের সাথে পলি, বালি, কাঁকড় প্রভৃতি তার গতিপথের দুই দিকে অপেক্ষাকৃত নিম্নভূমিতে জমা হয়ে যে সমভূমি সৃষ্টি হয়, তাকে প্লাবন সমভূমি বলে। সিন্ধু, গঙ্গা, হোয়াংহো, ইয়াং সিকিয়াং, মেকং, মিসিসিপি প্রভৃতি নদীগুলোর প্লাবন সমভূমি বিশেষ প্রসিদ্ধ।"
        },
        {
          "label": "গ",
          "question": "চিত্রে B চিহ্নিত স্তরটির বৈশিষ্ট্য ব্যাখ্যা করো।",
          "explanation": "চিত্রের 'B'' অংশটি গুরুমণ্ডল। নিম্নের অনুরূপ: উদ্দীপকের 'B' চিহ্নিত স্তরটি ভূঅভ্যন্তরস্থ গুরুমণ্ডল। অশ্মমণ্ডলের নিচে প্রায় ২,৮৮৫ কিলোমিটার পর্যন্ত পুরু মণ্ডলকে গুরুমণ্ডল বলে। এ স্তরটি অশ্মমণ্ডলের নিচ থেকে কেন্দ্রমণ্ডলের উপরের অংশ পর্যন্ত বিস্তৃত। গুরুমণ্ডল মূলত ব্যাসল্ট শিলা দ্বারা গঠিত। এ অংশে রয়েছে সিলিকা, ম্যাগনেসিয়াম, লোহা, কার্বন ও অন্যান্য খনিজ পদার্থ। গুরুমণ্ডল দুই ভাগে বিভক্ত- ঊর্ধ্বগুরুমণ্ডল: এই মন্ডল প্রধানত লোহা ও ম্যাগনেসিয়াম সমৃদ্ধ খনিজ দ্বারা গঠিত। এটি ৭০০-২৮৮৫ কিলোমিটার পর্যন্ত বিস্তৃত। নিম্নগুরুমণ্ডল: নিম্নগুরুমণ্ডল প্রধানত আয়রন, অক্সাইড, ম্যাগনেসিয়াম অক্সাইড এবং সিলিকন ডাই-অক্সাইড সমৃদ্ধ খনিজ দ্বারা গঠিত।"
        },
        {
          "label": "ঘ",
          "question": "চিত্রে A ও C স্তরের বৈশিষ্ট্যগত পার্থক্য সম্পর্কে মতামত দাও।",
          "explanation": "চিত্রের 'A' ও 'C' স্তর দুটি যথাক্রমে অশ্মমণ্ডল ও কেন্দ্রমণ্ডল। নিম্নের অনুরূপ: উদ্দীপকের 'A' ও 'C' স্তর যথাক্রমে ভূত্বক ও কেন্দ্রমণ্ডল। ভূপৃষ্ঠের শিলার যে কঠিন বহিরাবরণ দেখা যায় তাই ভূত্বক। ভূঅভ্যন্তরের অন্যান্য স্তরের তুলনায় ভূত্বকের পুরুত্ব সবচেয়ে কম; গড়ে ২০ কিলোমিটার। গুরুমণ্ডলের নিচ থেকে পৃথিবীর কেন্দ্র পর্যন্ত প্রায় ৩,৪৮৬ কিলোমিটার পুরু মন্ডল হলো কেন্দ্রমণ্ডল। ভূত্বক মহাদেশের তলদেশে গড়ে ৩৫ কিলোমিটার এবং সমুদ্র তলদেশে গড়ে মাত্র ৫ কিলোমিটার পুরু। সাধারণভাবে মহাদেশীয় ভূত্বকের এ স্তরকে সিয়াল (Sial) স্তর বলে, যা সিলিকন (Si) ও অ্যালুমিনিয়াম (Al) দ্বারা গঠিত। আর মহাসাগরীয় সিমা স্তরটি সিয়াল স্তরের তুলনায় ভারী এবং এর প্রধান খনিজ উপাদান সিলিকন (Si) ও ম্যাগনেসিয়াম (Mg)। অন্যদিকে, কেন্দ্রমণ্ডলের একটি তরল বহিরাবরণ আছে, যা প্রায় ২.১৭০ কিলোমিটার পুরু এবং একটি কঠিন অন্তঃভাগ আছে, যা ১,২১৬ কিলোমিটার পুরু। বিজ্ঞানীদের মতানুসারে, কেন্দ্রমন্ডলের উপাদানগুলোর মধ্যে লোহা, নিকেল, পারদ ও সীসা রয়েছে। তবে প্রধান উপাদান হলো নিকেল ও লোহা।ভূত্বকের উপরের ভাগেই বাহ্যিক অবয়বগুলো যেমন-পর্বত, মালভূমি, সমভূমি ইত্যাদি দেখা যায়। ভূত্বকের নিচের দিকে প্রতি কিলোমিটারে ৩০° সেলসিয়াস তাপমাত্রা বাড়ে। কেন্দ্রমণ্ডলের তাপমাত্রা ৩০০০০- ৫০০০° সেলসিয়াস। অর্থাৎ, ভূত্বক ও কেন্দ্রমণ্ডল গঠন, উপাদান ও প্রকৃতিতে সম্পূর্ণ ভিন্ন।"
        }
      ]
    },
    {
      "number": "2",
      "uddipok": "পৃথিবীর বিভিন্ন জায়গায় বিভিন্ন ধরনের ভূমিরূপ দেখা যায়। সমুদ্রপৃষ্ঠের ন্যায় একই সমতলে বা সামান্য উচ্চে এক বিশেষ ধরনের ভূমিরূপ পৃথিবীতে রয়েছে। এ ধরনের ভূমিরূপ পৃথিবীর মোট স্থলভাগের প্রায় অর্ধেক এবং উপকূল ও নদী অববাহিকায় অবস্থিত। জীবনযাত্রা সহজ বলে এ এলাকাগুলো ঘনবসতিতে পরিণত হয়েছে।",
      "tag": "ACC 24",
      "sub_questions": [
        {
          "label": "ক",
          "question": "সুনামি কী?",
          "explanation": "সমুদ্রগর্ভে ভূআলোড়নের ফলে সমুদ্রের পানিতে যে তীব্র সামুদ্রিক ঢেউ বা কম্পনের সৃষ্টি হয় তাই সুনামি।"
        },
        {
          "label": "খ",
          "question": "পাত সঞ্চালন বলতে কী বোঝায়?",
          "explanation": "পৃথিবীর পৃষ্ঠদেশের আবরণ কতগুলো প্লেট বা স্নাবে গঠিত। এ প্লেটগুলোর সঞ্চালনই পাত সঞ্চালন। প্লেটগুলো ভূঅভ্যন্তরস্থ ম্যান্টলের ওপরের এবং সামুদ্রিক ত্বকের নিচের অংশে অ্যাম্পিনোস্ফিয়ারের ওপর ভেসে রয়েছে। অ্যাম্পিনোস্ফিয়ারের ওপরের ভাগ পিচ্ছিল মোম বা তৈলাক্ত পদার্থের দ্বারা গঠিত যার উপরে অবস্থিত প্লেটগুলো সদা চলমান রয়েছে। প্লেটগুলোর এ চলাচলই হলো পাত সঞ্চালন।"
        },
        {
          "label": "গ",
          "question": "উদ্দীপকে উল্লেখিত ভূমিরূপের শ্রেণিবিভাগ ব্যাখা করো।",
          "explanation": "উদ্দীপকে উল্লিখিত ভূমিরূপ হলো সমভূমি। সমৃদ্রপৃষ্ঠ থেকে অল্প উঁচু মৃদু ঢালবিশিষ্ট সুবিস্তৃিত ভূমিকে সমভূমি বলে। বিভিন্ন ভূপ্রাকৃতিক প্রক্রিয়া যেমন- নদী, হিমবাহ ও বায়ুর ক্ষয়' ও সণ্যয়ক্রিয়ার ফলে সমভূমির সৃষ্টি হয়। মৃদু ঢাল ও স্বল্প বন্ধুরতার জন্য সমভূমি কৃষিকাজ, বসবাস, রাস্তাঘাট নির্মাণের জন্য খুবই উপযোগী। তাই সমভূমিতে সবচেয়ে ঘন জনবসতি গড়ে উঠেছে। উৎপত্তির ধরনের ভিত্তিতে সমভূমিকে প্রধানত দুই ভাগে ভাগ করা যায় যেমন- ক্ষয়জাত সমভূমি ও সঞ্চয়জাত সমভূমি। ক্ষয়জাত, সমভূমি: বিভিন্ন প্রাকৃতিক শক্তির যেমন- নদীপ্রবাহ, বায়ুপ্রবাহ এবং হিমবাহের ক্ষয়ক্রিয়ার ফলে কোনো উচ্চভূমি ক্ষয়প্রাপ্ত সমভূমির সৃষ্টি হয়। অ্যাাপালেশিয়ান পাদদেশীয় সমভূমি, ইউরোপের ফিনল্যান্ড ও সাইবেরিয়া সমভূমি এ ধরনের ক্ষয়জাত সমভূমি। বাংলাদেশের মধুপুরের চতুর ও বরেন্দ্রভূমি দুটি ক্ষয়জাত সমভূমির উদাহরণ। সঞ্চয়জাত সমভূমি: নদী, হিমবাহ, বায়ুপ্রবাহ প্রভৃতি প্রাকৃতিক শক্তি দ্বারা পলি, বালুকণা, ধূলিকনা কোনো নিম্ন অঞ্চলে সঞ্চিত হয়ে কালক্রমে যে সমভূমি সৃষ্টি হয় তাকে সখ্যয়জাত সমভূমি বলে। এ ধরনের সম্মজাত সমভূমি পার্বত্য অঞ্চল থেকে শুরু করে সমুদ্র উপকূল পর্যন্ত যে কোনো অবস্থানে সৃষ্টি হতে পারে। যেমন- নদীর পলি অবক্ষেপণের মাধ্যমে সৃস্ট প্লাবন সমভূমি, নদীর মোহনার কাছাকাছি এসে নদী সঞ্চয়ের মাধ্যমে সৃষ্ট ব- দ্বীপ, শীতপ্রধান এলাকায় হিমবাহের গ্রাবরেখা দ্বারা সঞ্চয়কৃত পলি থেকে গড়ে ওঠা হিমবাহ সমভূমি।"
        },
        {
          "label": "ঘ",
          "question": "উদ্দীপকের আলোকে এ ধরনের সৃষ্ট ভূমিরূপ মানবজীবনে কী ধরনের প্রভাব ফেলে? বিশ্লেষণ করো।",
          "explanation": "উদ্দীপকে উল্লিখিত ভূমিরূপ হলো সমভূমি। মানব জীবনে সমভূমির প্রভাব ব্যাপক। পর্বত ঢালবিশিষ্ট ভূমিরূপ যা বন্ধুর প্রকৃতির। এখানে বসত বা পরিবহন ব্যবস্থা গড়ে তোলা কষ্টসাধ্য। উর্বর মৃত্তিকা বা বৃষ্টিপাত অনুকূলে থাকলেও বন্ধুর ভূপ্রকৃতির জন্য কৃষিকাজ করা যায় না।সমুদ্রপৃষ্ঠের সাথে প্রায় সমতলে অবস্থিত বিস্তীর্ণ স্থলভাগকে সমভূমি বলে। এ সমভূমি বসবাসের জন্য আদর্শ। যেমন- পদ্মা, মেঘনা, যমুনা নদী ও এদের শাখা ও উপশাখা নদী দ্বারা বাহিত পলল দ্বারা গাঙ্গেয় সমভূমি অঞ্চল গঠিত হয়েছে। এ' এলাকাতে বিচ্ছিন্নভাবে বিল, ঝিল, হাওর লক্ষ করা যায়। এ অঞ্চলের মাটি উর্বর তাই এ অঞ্চল কৃষি সমৃদ্ধ। এখানে ধান ও পাট বেশি উৎপন্ন হয়। এ অঞ্চল মৎস্য সম্পদে সমৃদ্ধিশালী। এখানকার মাটির স্তর খুবই গভীর এবং ভূমি খুব উর্বর। পৃথিবীর মোট ভূভাগের প্রায় শতকরা ৫৮ ভাগ সমভূমির অন্তর্গত। পৃথিবীর সকল প্রকার অর্থনৈতিক কর্মকাণ্ড সমভূমিতেই সংঘটিত হয়। এ কারণে সমভূমি মানুষের বসবাসের জন্য উৎকৃষ্ট।"
        }
      ]
    },
    {
      "number": "3",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "ভূমিকম্প কী?",
          "explanation": "ভূঅভ্যন্তরে বিভিন্ন শিলাস্তরে তাপ ও চাপের পার্থক্যের কারণে ভূ- পৃষ্ঠে যে কম্পন অনুভূত হয় তাকে ভূমিকম্প বলে।"
        },
        {
          "label": "খ",
          "question": "প্রশান্ত মহাসাগরীয় আগ্নেয় মালা বলতে কী বোঝায়?",
          "explanation": "প্রশান্ত মহাসাগরীয় প্লেটের বহিঃসীমানা বরাবর ভূমিকম্প প্রবণতা সবচেয়ে বেশি। এখানে আগ্নেয়গিরিগুলো এ মহাসাগরকে মালার মতো বেষ্টন করে আছে বলে এ অঞ্চলকে আগ্নেয় মেখলা (Rings of Fire) বলা হয়ে থাকে। এ অঞ্চলের জাপান, ফিলিপাইন, চিলি, অ্যালিউসিয়ান দ্বীপপুঞ্জ এবং আলাস্কা প্রধান ভূমিকম্পপ্রবণ অঞ্চল। পৃথিবীর অধিক ভূমিকম্পপ্রবণ দেশ জাপানও এ অঞ্চলে অবস্থিত। এদেশে বার্ষিক প্রায় ৭,৫০০ টি ভূমিকম্প সংঘটিত হয়ে থাকে। এ অঞ্চলে অগভীর, মাঝারি ও গভীর কেন্দ্র বিশিষ্ট ভূমিকম্প সংঘটিত হয়ে থাকে।"
        },
        {
          "label": "গ",
          "question": "উদ্দীপকে প্রদর্শিত দুর্যোগটি সংঘটনের কারণ ব্যাখ্যা করো।",
          "explanation": "নিম্নের অনুরূপ: উদ্দীপকের ইঙ্গিতকৃত বিষয়টি হলো আগ্নেয়গিরির অগ্ন্যুৎপাত। বিভিন্ন কারণে ভূপৃষ্ঠের দুর্বল অংশে ছিদ্রপথে কিংবা ফাটলের মধ্য দিয়ে অগ্ন্যুৎপাত বা লাভা উদগিরণ হতে পারে। তন্মধ্যে নিম্নলিখিত কারণসমূহ বিশেষভাবে উল্লেখযোগ্য: i) পাশাপাশি দুটি প্লেট দুদিকে সরে গেলে ঐ সময় ভূগর্ভস্থ গলিত ও অর্ধগলিত পদার্থ, বাষ্প ও ভস্ম ইত্যাদি প্রবলবেগে বাইরে উৎক্ষিপ্ত হয়ে অগ্ন্যুৎপাত ঘটায়। পৃথিবীর অধিকাংশ আগ্নেয়গিরি প্লেট সীমানায় অবস্থিত। ii) বিচূর্ণীভবন, ক্ষয়ীভবন ও নগ্নীভবনের ফলে ভূপৃষ্ঠের কোনো কোনো অংশ কখনও কখনও ক্ষয়প্রাপ্ত হলে ভূপৃষ্ঠের উপরিভাগের চাপ হ্রাস পায়। এতে ভূঅভ্যন্তরের গলিত ম্যাগমা ও গ্যাসীয় পদার্থসমূহের চাপ বৃদ্ধি পায় এবং কোনো অংশ দিয়ে প্রবলবেগে ভূপৃষ্ঠের বাইরে চলে আসে এবং আগ্নেয়গিরির অগ্ন্যুৎপাত সৃষ্টি হয়। iii) ভূঅভ্যন্তরে খনিজসমূহে রাসায়নিক বিক্রিয়া ঘটলে তাপ ও বায়বীয় পদার্থের সৃষ্টি হয়। এ সকল পদার্থ ভূত্বকে প্রচণ্ড চাপ দেয় এবং কখনও তা বিস্ফোরণ ঘটিয়ে ভূত্বকে ফাটল সৃষ্টির মাধ্যমে অগ্ন্যুৎপাত ঘটায়। iv) ভূঅভ্যন্তরে রেডিয়াম, থোরিয়াম ও ইউরেনিয়াম প্রভৃতি তেজস্ক্রিয় পদার্থ কখনও কখনও ভূগর্ভে প্রচন্ড তাপের সৃষ্টি করে। এতে ভূগর্ভাস্থ পদার্থসমূহ আয়তনে বৃদ্ধি পায়। ফলে ভূত্বক ফেটে গিয়ে অগ্ন্যুৎপাতের সৃষ্টি হয়। v) ভূপৃষ্ঠের পানি কখনও কখনও কোনো ফাটল বা ছিদ্রপথের মাধ্যমে ভূঅভ্যন্তরে প্রবেশ করলে তা ভূঅভ্যন্তরের তাপে বাষ্পে পরিণত হয় এবং উপরস্থ ভূপৃষ্ঠে ফাটলের সৃষ্টি করে অগ্ন্যুৎপাতে সাহায্য করে। vi) ভূআন্দোলনের ফলে কখনও কখনও ভূপৃষ্ঠ ফেটে যায়। ফলে ভূগর্ভস্থ গলিত লাভা এ ফাটলের মধ্য দিয়ে প্রবলবেগে ভূপৃষ্ঠে এসে উপনীত হয়। এতেও আগ্নেয়গিরি সৃষ্টি হয়। vii) ভূপৃষ্ঠ সর্বদাই তাপ বিকিরণ করে শীতল ও সংকুচিত হচ্ছে। এতে ভূঅভ্যন্তরের সাথে ভূত্বকের ভারসাম্য নষ্ট হয়। এ কারণে ভূত্বকে চ্যুতি ও ভাঁজের সৃষ্টি হয়। এ ফাটল দিয়ে লাভা উদগিরণ হয়ে আগ্নেয় পর্বতের সৃষ্টি করে। viii)-ভূত্বকের শিলারাশির চাপের হ্রাস এবং ভূগর্ভে সঞ্চিত বাষ্পরাশির চাপ বৃদ্ধির ফলে কঠিন উত্তপ্ত শিলা তরল হয় এবং আয়তনে বৃদ্ধি পায়। ম্যাগমা গহ্বরে সঞ্চিত এসব তরল শিলা বা ম্যাগমা ভূত্বকের দুর্বল স্থান ভেদ করে ভূপৃষ্ঠে বেরিয়ে অগ্ন্যুৎপাত ঘটায়।"
        },
        {
          "label": "ঘ",
          "question": "উদ্দীপকে উল্লেখিত দুর্যোগটি কী কী ভূমিরূপ গঠন করে মতামত দাও।",
          "explanation": "চিত্রে প্রদর্শিত দুর্যোগটি হলো আগ্নেয়গিরির অগ্ন্যুৎপাত। এর ফলে বিভিন্ন ধরনের ভূমিরূপ গঠিত হয়ে থাকে। যেমন- i.আগ্নেয়গিরির অগ্ন্যুৎপাতের ফলে ভূগর্ভস্থ লাভা ভূপৃষ্ঠে সঞ্চিত হয়ে পর্বতের সৃষ্টি করে। এরূপে সৃষ্ট পর্বতকে আগ্নেয় পর্বত বুলে। যেমন- ইতালির ভিসুভিয়াস সুভিয়াস পর্বত। ii. আগ্নেয়গিরির ফলে ভূপৃষ্ঠের বিস্তৃত অঞ্চলে লাভা সঞ্চিত হয়ে মালভূমির সৃষ্টি করে। যেমন- ভারতের দাক্ষিণাত্যের মালভূমি। iii. সাগরের তলদেশে আগ্নেয়গিরির লাভা সঞ্চিত হয়ে অনেক সময় দ্বীপের সৃষ্টি করে। যেমন- প্রশান্ত মহাসাগরের হাওয়াই দ্বীপ। iv. মৃত আগ্নেয়গিরির জ্বালামুখে বৃষ্টির পানি সঞ্চিত হয়ে হ্রদের সৃষ্টি করে। যেমন- আলাস্কার মাউন্টকার্টমা হ্রদ। v.আগ্নেয়গিরির লাভা কোনো নিম্নভূমিতে সঞ্চিত হয়ে সমভূমির সৃষ্টি করে। যেমন- উত্তর আমেরিকার প্লেক নদীতে লাভা সঞ্চিত হয়ে সমভূমির সৃষ্টি করেছে। vi. আগ্নেয়গিরির অগ্ন্যুৎপাতের ফলে ভূগর্ভস্থ লাভা ও অন্যান্য খনিজ সম্পদ ভূপৃষ্ঠে সঞ্চিত হয়ে জমির উর্বরতা শক্তিকে বাড়িয়ে দেয়। যেমন- দাক্ষিণাত্যের উর্বর মালভূমি এর প্রকৃষ্ট উদাহরণ। vii.কখনও কখনও কোনো নিম্নাঞ্চলে লাভা সঞ্চিত হয়ে সমভূমির সৃষ্টি করে এবং এতে প্রচুর ফসল উৎপাদিত হয়। viii. বিভিন্ন দেশে বিভিন্ন মৃত আগ্নেয়গিরি প্রাকৃতিক সৌন্দর্য বৃদ্ধি করে এবং দেশি বিদেশি পর্যটকদের আকর্ষণ করে। ix. ভূগর্ভ বিভিন্ন প্রকার খনিজ সম্পদে সমৃদ্ধ। অগ্ন্যুৎপাতের সময় এসব খনিজ সম্পদ লাভার সাথে মিশ্রিত অবস্থায় ভূপৃষ্ঠে এসে উপনীত হয়। মানুষ তা সংগ্রহ করে তার কল্যাণে ব্যবহার করে।"
        }
      ]
    },
    {
      "number": "4",
      "uddipok": "এলিসা প্রাকৃতিক ভূগোল পাঠের মাধ্যমে জানতে পারে যে, ভূপৃষ্ঠ থেকে ১০,০০০ কি.মি. উর্ধ্ব পর্যন্ত হালকা গ্যাসীয় উপাদান পৃথিবীকে বেষ্টন করে রয়েছে। এ গ্যাসীয় অঞ্চলটি গঠনগত ও উপাদানগত পার্থক্যের ওপর ভিত্তি করে কতগুলো স্তরে বিভক্ত। ক স্তরটি ভূপৃষ্ঠ সংলগ্ন স্তর এবং উদ্ভিদ ও প্রাণী বসবাসের উপযোগী, আবার খ স্তরটি ২০ থেকে ৫০ কি.মি. উর্ধ্বে এবং সূর্যের ক্ষতিকর রশ্মি শোষণ করে পৃথিবীকে ধ্বংসের হাত থেকে রক্ষা করে।",
      "tag": "ACC 24",
      "sub_questions": [
        {
          "label": "ক",
          "question": "বায়ুমণ্ডল কী?",
          "explanation": "ভূপৃষ্ঠের চারদিকে জীবজগতের প্রাণ ধারণের প্রয়োজনীয় যে গ্যাসীয় আবরণ পৃথিবীকে বেষ্টন করে আছে তাকে বায়ুমণ্ডল বলে।"
        },
        {
          "label": "খ",
          "question": "গ্রিন হাউস প্রতিক্রিয়া বলতে কী বোঝায়?",
          "explanation": "বায়ুমণ্ডলে গ্রিন হাউস গ্যাসের আধিক্যে বিশ্বের উষ্ণতা বেড়ে গিয়ে গ্রিন হাউস প্রতিক্রিয়া সৃষ্টি হয়। বায়ুমণ্ডলে বিভিন্ন ধরনের তাপধারণক্ষম গ্যাসের (যেমন- CO 2 , CH 4 , CFC) পরিমাণ যত বাড়বে ততই বায়ুমণ্ডলে তাপ আটকে রাখার মতো একটি ঢাকনি সৃষ্টি হবে এবং তা গ্রিন হাউসের কাচের ঢাকনির মতো কাজ করবে। ফলে পৃথিবীর উষ্ণতা বৃদ্ধির মাধ্যমে গ্রিন হাউস প্রতিক্রিয়া সৃষ্টি হবে।"
        },
        {
          "label": "গ",
          "question": "উদ্দীপকের ক স্তরটির বৈশিষ্ট্য ব্যাখ্যা করো।",
          "explanation": "উদ্দীপকের 'ক' স্তরটি হলো ট্রপোস্ফিয়ার। এটি বায়ুমণ্ডলের সবচেয়ে নিচের স্তর। এ স্তরের বৈশিষ্ট্যগুলো হলো- নিম্নের অনুরূপ: উদ্দীপকের 'ক' স্তরটি হলো ট্রপোস্ফিয়ার। এ স্তরের বৈশিষ্ট্যগুলো হলো- i. এটি জীবজগতের জন্য সবচেয়ে গুরুত্বপূর্ণ স্তর। ii. ঋতুভেদে ও ভিন্ন ভিন্ন অক্ষাংশে এর গভীরতার পার্থক্য হয় যেমন: এটি নিরক্ষীয় অঞ্চলে ১৬ কি.মি. এবং মেরু অঞ্চলের দিকে প্রায় ৬ কি.মি.। iii. এই স্তরের গড় গভীরতা প্রায় ১২ কি.মি.। iv. প্রতি ১০০০ মিটারে ৬.৪°C. তাপমাত্রা কমতে থাকে। V. এই স্তরের উপরের অংশকে ট্রপোপজ বলে। এটি ৫ কি.মি. পুরু। vi. উপরের দিকে বায়ুতে জলীয়বাষ্প থাকে। vii. আবহাওয়ার প্রায় সকল প্রকার উপাদান ঝড়, বৃষ্টি, বজ্রপাত, মেঘ তুষারপাত মিশ্রিত বায়ুপ্রবাহ, বায়ুচাপ প্রভৃতি এই স্তরে বিদ্যমান। viii. এ স্তরে বায়ু উপরে নিচে উঠানামা করে। ix. এই স্তরের ঘনত্ব সবচেয়ে বেশি। x. আবহাওয়া ও জলবায়ুজনিত যাবতীয় প্রক্রিয়ার বেশিরভাগ এই স্তরে ঘটে।"
        },
        {
          "label": "ঘ",
          "question": "খ স্তরটি কী এবং কীভাবে পৃথিবীকে রক্ষা করছে তা উদ্দীপকের আলোকে বিশ্লেষণ করো।",
          "explanation": "উদ্দীপকের 'খ' স্তর বলতে ওজোনোস্ফিয়ার স্তরটিকে বোঝানো হয়েছে। এ স্তরটি সূর্যের অতিবেগুনি রশ্মি শোষণের মাধ্যমে পৃথিবীতে জীবকুল ধ্বংস হয়ে যাওয়া থেকে রক্ষা করছে। নিম্নের অনুরূপ: উদ্দীপকের 'খ' স্তর বলতে ওজোনোস্ফিয়ার স্তরটিকে বোঝানো হয়েছে। এ স্তরটি সূর্যের অতিবেগুনি রশ্মি (Ultraviolet ray) শোষণের মাধ্যমে পৃথিবীতে জীবকুল ধ্বংস হয়ে যাওয়া থেকে রক্ষা করছে। স্ট্রাটোস্ফিয়ারের ঊর্ধ্বসীমায় ওজোনোস্ফিয়ারের অবস্থান। ওজোন গ্যাসের এ স্তরটি ভূপৃষ্ঠ থেকে ঊর্ধ্বে প্রায় ২০ হতে ৫০ কিলোমিটারের মধ্যে দেখা যায়। ওজোন স্তরটির প্রভাবে বায়ুমণ্ডলের তাপমাত্রা সহনীয় পর্যায়ে থাকে। কারণ, এ স্তর না থাকলে সূর্যের অতিবেগুনি রশ্মির দহনে প্রাণীর দেহ পুড়ে যেত এবং প্রাণিকূল বিলুপ্ত হয়ে যেত। এ স্তর সূর্যের অতিবেগুনি রশ্মি শোষণ করায় এখানে তাপ ৭৬০ সে. পর্যন্ত বৃদ্ধি পায়। তাই ওজোন স্তরের কোনো ক্ষতি (depletion) হলে এ রশ্মি ভূপৃষ্ঠে চলে আসবে এবং তাপমাত্রা অস্বাভাবিকহারে বৃদ্ধি পাবে। এতে প্রাণিজগৎ ধ্বংস হয়ে যাবে। সুতরাং উপরিউক্ত আলোচনা থেকে বলা যায়, ওজোনস্তর সূর্যের অতিবেগুনি রশ্মি শোষণের মাধ্যমে পৃথিবীতে জীবকুলের বসবাস উপযোগী পরিবেশ তৈরিতে গুরুত্বপূর্ণ ভূমিকা পালন করছে।"
        }
      ]
    },
    {
      "number": "5",
      "uddipok": "নিরক্ষরেখার উভয় পাশে ৩০ থেকে ৪৫ ডিগ্রি উত্তর ও দক্ষিণ অক্ষাংশে এক বিশেষ ধরনের জলবায়ু দেখা দেয়। মহাদেশের পশ্চিম ভাগে, রৌদ্রকরোজ্জ্বল এবং মনোরম পরিবেশ এ জলবায়ুকে বিশেষ বৈশিষ্ট্য প্রদান করেছে।",
      "tag": "ACC 24",
      "sub_questions": [
        {
          "label": "ক",
          "question": "নিয়ত বায়ু কাকে বলে?",
          "explanation": "ভূপৃষ্ঠের উচ্চচাপ বলয় হতে নিম্নচাপ বলয়ের দিকে যে বায়ু সারাবছর নিয়মিতভাবে প্রবাহিত হয় তাকে নিয়ত বায়ু বলে।"
        },
        {
          "label": "খ",
          "question": "বায়ুর আর্দ্রতা বলতে কী বোঝায়?",
          "explanation": "বায়ুতে উপস্থিত জলীয়বাষ্পের পরিমাণকে বায়ুর আর্দ্রতা বলে। বাতাসে জলীয় বাষ্পের পরিমাণের উপর নির্ভর করে আর্দ্রতা। যে বাতাসে জলীয়বাষ্পের পরিমাণ যত বেশি সে বাতাস তত বেশি আর্দ্র বা ভেজা। অর্থাৎ আর্দ্রতা বেড়ে যাওয়া মানে বাতাসে জলীয়বাষ্পের পরিমাণ বেড়ে যাওয়া এবং আর্দ্রতা কমে যাওয়া মানে জলীয়বাষ্প কমে যাওয়া। যে বায়ুতে জলীয়বাষ্প থাকে না তাকে শুষ্ক বায়ু বলে।"
        },
        {
          "label": "গ",
          "question": "উদ্দীপকে উল্লেখিত জলবায়ু কোন কোন অঞ্চলে দেখা যায়- ব্যাখ্যা করো।",
          "explanation": "উদ্দীপকে উল্লিখিত জলবায়ু ভূমধ্যসাগর এবং এর তীরবর্তী দেশসমূহে এ জলবায়ুর বিস্তৃতি ও প্রভাব সর্বাধিক বলে এ জলবায়ুকে ভূমধ্যসাগরীয় জলবায়ু বলে। মহাদেশগুলোর পশ্চিমাংশে ৩৩ ০ থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখতে পাওয়া যায়। এশিয়ার পশ্চিমে লেবানন, ফিলিস্তিন, সিরিয়া, দক্ষিণ তুরস্ক, উত্তর আফ্রিকার মিসর, লিবিয়া, তিউনিসিয়া, আলজেরিয়া, মরক্কো; ইউরোপের গ্রিস, বসনিয়া, দক্ষিণ ইতালি, মাল্টা, সিসিলি, দক্ষিণ স্পেন; উত্তর আমেরিকার ক্যালিফোর্নিয়া, মধ্য চিলি এবং অস্ট্রেলিয়ার দক্ষিণ-পশ্চিম ও দক্ষিণ-পূর্বাংশে এই জলবায়ু পরিলক্ষিত হয়।"
        },
        {
          "label": "ঘ",
          "question": "উদ্দীপকে উল্লেখিত জলবায়ু বৈশিষ্ট্য বিশ্লেষণ করো।",
          "explanation": "উদ্দীপকে উল্লিখিত জলবায়ু অঞ্চলটি ভূমধ্যসাগরীয় জলবায়ু অঞ্চল। নিম্নের অনুরূপ: উদ্দীপক অনুযায়ী তৌকির উচ্চ শিক্ষার জন্যে ভূমধ্যসাগরীয় জলবায়ু অঞ্চলের একটি দেশে গিয়েছে। মহাদেশগুলোর পশ্চিমাংশে ৩৩০ থেকে ৪৫° উত্তর ও দক্ষিণ অক্ষাংশের মধ্যে ভূমধ্যসাগরীয় জলবায়ু দেখা যায়। ভূমধ্যসাগরীয় জলবায়ুর অন্তর্ভুক্ত দেশগুলোর মধ্যে রয়েছে পতুর্গাল, স্পেন, ফ্রান্স, ইতালি, তুরস্ক, সিরিয়া, লেবানন, ইসরাইল, মাল্টা, গ্রিস এবং বলকান ও অস্ট্রেলিয়ার মারে নদী অববাহিকার দক্ষিণাংশ। ভূমধ্যসাগরীয় জলবায়ু অঞ্চলের অন্যতম বৈশিষ্ট্য হলো মৃদুভাবাপন্ন শীত ও রৌদ্রকরোজ্জল আবহাওয়া। এ অঞ্চলের দেশগুলো নাতিশীতোষ্ণ মণ্ডলে অবস্থিত হওয়ার কারণে তাপের তেমন প্রখরতা অনুভূত হয় না। ভূমধ্যসাগরীয় জলবায়ু অঞ্চলে বৃষ্টিবহুল শীতকাল এবং বৃষ্টিহীন গ্রীষ্মকাল পরিলক্ষিত হয়। এ অঞ্চলে তৃণভূমির পরিমাণ কম হওয়ার কারণে পশুপালন খুব একটা হয় না।"
        }
      ]
    },
    {
      "number": "6",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "কালবৈশাখী কী?",
          "explanation": "বাংলাদেশে বৈশাখ মাসে উত্তর-পশ্চিম দিক থেকে প্রবাহিত ঝড় কালবৈশাখী।"
        },
        {
          "label": "খ",
          "question": "মৌসুমি বায়ু বলতে কী বোঝায়?",
          "explanation": "ঋতু পরিবর্তনের সাথে সাথে যে বায়ুর দিক পরিবর্তন হয় তাকে মৌসুমি বায়ু বলে; আর মৌসুমি বায়ু প্রবাহিত অঞ্চলের জলবায়ুকে মৌসুমি জলবায়ু বলে। এটি ঋতুভিত্তিক সাময়িক বায়ুপ্রবাহ। দক্ষিণ এশিয়া ও ভারত মহাসাগরীয় অঞ্চলে শীত মৌসুমে শুষ্ক মৌসুমি বায়ু উত্তর-পূর্ব দিক থেকে সমুদ্র অভিমুখে এবং গ্রীষ্মকালে দক্ষিণ-পশ্চিম থেকে ভূমি অভিমুখে প্রবাহিত হয়।"
        },
        {
          "label": "গ",
          "question": "উদ্দীপকে উল্লেখিত বৃষ্টিপাতটি ব্যাখ্যা করো।",
          "explanation": "নিম্নের অনুরূপ: উদ্দীপকে 'ক' পরিচলন বৃষ্টি নির্দেশ করে। পরিচলন বৃষ্টিপাত নিচে চিত্রসহ ব্যাখ্যা করা হলো- নিরক্ষীয় অঞ্চলের প্রধান বৈশিষ্ট্য পরিচলন বৃষ্টি। ভূপৃষ্ঠের উষ্ণতা অত্যধিক হলে বায়ুর বাষ্পীভবনের ক্ষমতা বাড়ে। বায়ুতে জলীয়বাষ্পের পরিমাণ বাড়লে বায়ু হালকা হয়ে উপরে উঠে যায়। যার ফলে বায়ুর তাপ ক্রমশ হ্রাস পায় এবং অতিরিক্ত জলীয়বাষ্প ঘনীভূত হয়ে বৃষ্টিপাত ঘটায়। সমুদ্র ও জলশায় বেষ্টিত নিরক্ষীয় অঞ্চলে সারা বছর ধরে প্রতিদিন বিকেলে পরিচলন বৃষ্টিপাত হয়।"
        },
        {
          "label": "ঘ",
          "question": "এছাড়া আর কী কী ধরনের বৃষ্টিপাত রয়েছে- মতামত দাও।",
          "explanation": "পরিচালন ছাড়াও আরো তিন ধরনের বৃষ্টিপাত রয়েছে। শৈলোৎক্ষেপ বৃষ্টি, বায়ুপ্রাচীর জনিত বৃষ্টি ও ঘূর্ণি বৃষ্টি। জলীয়বাম্পূর্ণ বায়ুর গতিপথে পর্বত থাকলে তা বাধাপ্রাপ্ত হয়ে পর্বতের প্রতিবাত অংশে বৃষ্টিপাত হয়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোৎক্ষেপ বৃষ্টিপাত বলে। মধ্য অক্ষাংশ অঞ্চলে যখন শীতল ও উষ্ণ বায়ু মুখোমুখি উপস্থিত হয়ে একে অপরের দিকে পাশাপাশি চলতে থাকে তখন শীতল বায়ুর আঘাতে উষ্ণবায়ু ঊর্ধ্বে উঠতে থাকে ও সংঘর্ষের সৃষ্টির ফলে বৃষ্টিপাত হয়। একে সংঘর্ষ বা বায়ু প্রাচীরজনিত বৃষ্টিপাত বলে। বায়ুমণ্ডলে সৃষ্ট নিম্ন চাপের কারণে উক্ত স্থানে আদ্র বায়ু ঘূর্ণি আকারে ঘনীভূত হওয়ার কারণে যে ঘূর্ণিবাত সৃষ্টি হয়ে বৃষ্টিপাত ঘটায় তাকে ঘূর্ণি বৃষ্টিপাত বলে।"
        }
      ]
    },
    {
      "number": "7",
      "uddipok": "বাংলাদেশকে ষড়ঋতুর দেশ বলা হলেও তিনটি ঋতু স্পষ্টভাবে পরিলক্ষিত হয়। শীত ও গ্রীষ্মে এ দেশের ওপর দিয়ে পরস্পর বিপরীত দিক থেকে বায়ু প্রবাহিত হয়।",
      "tag": "ACC 24",
      "sub_questions": [
        {
          "label": "ক",
          "question": "বিশ্বের ফলের ঝুড়ি বলতে কোন অঞ্চলকে বোঝায়?",
          "explanation": "বিশ্বের ফলের ঝুড়ি বলতে ভূমধ্যসাগরীয় অঞ্চলকে বোঝায়।"
        },
        {
          "label": "খ",
          "question": "বিশ্ব উষ্ণায়ন বলতে কী বোঝায়?",
          "explanation": "বিজ্ঞান ও প্রযুক্তি নির্ভর আধুনিক সভ্যতায় মানুষের দৈনন্দিন কাজকর্মের ফলে পৃথিবীর তাপমাত্রা স্বাভাবিকের চেয়ে বেড়ে যাওয়াকে বৈশ্বিক উষ্ণায়ন বলে। মানুষের বিভিন্ন কর্মকান্ড যেমন- শিল্পকারখানা স্থাপন, কৃষিক্ষেত্রে রাসায়নিক সারের ব্যবহার, ফ্রিজ, এসি ইত্যাদি বিলাস, সামগ্রীর ব্যবহার প্রভৃতি কারণে পৃথিবীর তাপমাত্রা বৃদ্ধি পাচ্ছে। আবার প্রাকৃতিক গ্যাস ও বিভিন্ন রকমের গ্যাসের কারণে বায়ুমণ্ডলের ওপর নেতিবাচক চাপ পড়ছে, যা সরাসরি বিশ্ব উষ্ণায়ন সৃষ্টি করছে।"
        },
        {
          "label": "গ",
          "question": "উদ্দীপকে উল্লেখিত দেশটির ঋতুভিত্তিক জলবায়ুগত বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত 'ক' জলবায়ু অঞ্চল হলো মৌসুমি জলবায়ু অঞ্চল। মূলত 'ক' পৃথিবীর ক্রান্তীয় অঞ্চলকে নির্দেশ করে যেখানে মৌসুমি জলবায়ুর প্রাধান্য রয়েছে। ঋতু পরিবর্তনের সাথে সাথে যে বায়ুর দিক পরিবর্তন হয় তাকে মৌসুমি বায়ু বলে। আর এ বায়ু প্রবাহিত অঞ্চলের জলবায়ুকে মৌসুমি জলবায়ুর বলে। ক্রান্তীয় অঞ্চলে মৌসুমি জলবায়ুর ঋতুভিত্তিক প্রভার সর্বাধিক বলে এ জলবায়ুকে ক্রান্তীয় মৌসুমি জলবায়ুও বলা হয়। নিচে মৌসুমি জলবায়ুর প্রধান প্রধান বৈশিষ্ট্যের বর্ণনা দেওয়া হলো- বায়ুর তাপ: গ্রীষ্মকালীন তাপমাত্রা ২৭° সেলসিয়াসের অধিক থাকে। আবার শীতকালে তাপমাত্রা গড়ে ১০০ থেকে ২২° সেলসিয়াসের মধ্যে থাকে। তবে গ্রীষ্ম ও শীতকালে গড় উষ্ণতার পার্থক্য প্রায় ৫° সেলসিয়াসের মতো হয়ে থাকে। মৌসুমি জলবায়ু অঞ্চলে বর্ষাকালে প্রচুর বৃষ্টিপাতের কারণে তাপমাত্রা কম অনুভূত হয়। আবার গ্রীষ্মকালে মৌসুমি বায়ুর কারণে তাপমাত্রা সমভাবাপন্ন থাকে। বায়ুর চাপ ও বায়ুপ্রবাহ ঋতুভেদে বায়ুর চাপের তারতম্যের জন্য মৌসুমি বায়ুর উৎপত্তি হয়। নিরক্ষরেখা অতিক্রম করলে ফেরেলের সূত্র অনুসারে দক্ষিণ-পূর্ব অয়ন বায়ুর গতি বেঁকে দক্ষিণ-পশ্চিম থেকে উত্তর- পূর্ব দিকে প্রবাহিত হয়। এজন্য গ্রীষ্মের মৌসুমি বায়ুকে দক্ষিণ-পশ্চিম মৌসুমি বায়ু বলে। আবার শীতকালে মৌসুমি বায়ু উত্তর-পূর্ব দিক থেকে আসে বলে একে উত্তর-পূর্ব মৌসুমি বায়ু বলে। বৃষ্টিপাত: গ্রীষ্মকালে উত্তর গোলার্ধের স্থলভাগে অধিক তাপের ফলে নিম্নচাপের সৃষ্টি হয়। দক্ষিণে সমুদ্র হতে আগত জলীয়বাষ্পপূর্ণ বায়ু প্রবাহিত হয়ে এ অঞ্চলে ব্যাপক বৃষ্টিপাত ঘটায়। এখানে বার্ষিক গড় বৃষ্টিপাত ১২৫ থেকে ২০০ সে.মি.।"
        },
        {
          "label": "ঘ",
          "question": "উক্ত জলবায়ু অত্র অঞ্চলের কৃষির ওপর কী ধরনের প্রভাব বিস্তার করেছে, মাতামত দাও।",
          "explanation": "বাংলাদেশের কৃষি একান্তভাবেই উদ্দীপকে উল্লিখিত মৌসুমি জলবায়ুর উপর নির্ভরশীল। কৃষিকার্যের জন্য প্রচুর পানি প্রয়োজন। অথচ আমাদের দেশে পানি সেচের পর্যন্ত ব্যবস্থা নেই। কাজেই কৃষি উৎপাদনের জন্য মৌসুমি জলবায়ু অত্যন্ত গুরুত্বপূর্ণ। নিচে বাংলাদেশের কৃষিতে মৌসুমি জলবায়ুর প্রভাব বর্ণনা করা হলো- i. জমি তৈরি, বীজবপন, বীজ গজানো, চারা রোপণ, ফসলের পরিচর্যা ইত্যাদির জন্য মাটিতে রসের প্রয়োজন। মৌসুমি বৃষ্টির মাধ্যমে মাটিতে যে পানি যুক্ত হয় তা দ্বারা এ সকল কাজ দ্রুত সম্পন্ন করা যায়। ii. বর্ষা মৌসুমে মৎস্য চাষীরা মাছ আহরণ করে থাকেন। মৌসুমি বায়ুর প্রভাবে বর্ষাকালে প্রচুর বৃষ্টিপাত হয়। এতে নদ-নদী, খাল- বিল, পুকুর-ডোবা, হাওর-বাওর প্রভৃতি পানিতে ভরে যায়। ফলে এসব জলাশয়ে প্রচুর মাছ জন্মায়। iii. মৌসুমি বায়ুর প্রভাবে পাহাড়িয়া অঞ্চলে প্রচুর বৃষ্টিপাত হওয়ার ফলে বনজ সম্পদ গড়ে উঠেছে। iv. মৌসুমি বায়ুর প্রভাবে সময়মতো ও পরিমিত বৃষ্টিপাত হলে ধান, পাট, তামাক, আখ, চা প্রভৃতি ফসলের উৎপাদন বৃদ্ধি পায়। V. মৌসুমি জলবায়ুর প্রভাবে দেশে সমভাববাপন্ন জলবায়ু অর্থাৎ পরিমিত তাপমাত্রা, বৃষ্টিপাত ও আর্দ্রতা বিরাজ করে যা কৃষিকাজের জন্য অত্যন্ত সহায়ক। ফলে কৃষি উৎপাদন বৃদ্ধি পায়। উপরের আলোচনা থেকে স্পষ্ট প্রতীয়মান হয় যে আমাদের দেশের কৃষির উপর মৌসুমি জলবায়ুর প্রভাব বিদ্যমান থাকায় বাংলাদেশের কৃষিকে মৌসুমি জলবায়ুর নির্ভর কৃষি বলা হয়।"
        }
      ]
    },
    {
      "number": "8",
      "uddipok": "অহনা কক্সবাজার সমুদ্র সৈকতে বেড়াতে যায়। সে দেখতে পায় যে সমুদ্রের পানি কিছু সময় পর পর একবার বেড়ে যায় আবার নেমে যায়। স্থানীয় লোকদের কাছে সে জানতে পারে যে মাসে দুইবার পানি ওঠা-নামার পরিমাণ হঠাৎ অনেক বেড়ে যায়। এছাড়া স্থানীয় মানুষের জীবন-জীবিকার ওপর এর প্রভাব অনেক।",
      "tag": "ACC 24",
      "sub_questions": [
        {
          "label": "ক",
          "question": "জোয়ার-ভাটা কী?",
          "explanation": "নদী বা সমুদ্রের পানির নিয়মিত ফুলে ওঠাকে জোয়ার ও নেমে যাওয়াকে ভাটা বলে।"
        },
        {
          "label": "খ",
          "question": "মুখ্য জোয়ার ব্যাখ্যা করো।",
          "explanation": "চাঁদ পৃথিবীর চারদিকে ঘুরছে। আবর্তনকালে পৃথিবীর যে অংশ চাঁদের সবচেয়ে কাছে অর্থাৎ, ঠিক সামনে উপস্থিত হয় সেখানে চাঁদের আকর্ষণ সবচেয়ে বেশি হয়। স্থলভাগ অপেক্ষা পানিরাশির ওপর এ আকর্ষণ শক্তির কার্যকারিতা অনেক বেশি বলে চারদিক থেকে পানিরাশি ঐ আকর্ষণস্থলের দিকে প্রবাহিত হয়। এর ফলে চাঁদের নিকটবর্তী অংশের পানিরাশি ফুলে উঠে। এ জোয়ারকে মুখ্য বা প্রত্যক্ষ জোয়ার বলে।"
        },
        {
          "label": "গ",
          "question": "উদ্দীপকে উল্লেখিত পানির অবস্থান পরিবর্তনের ঘটনাটি কী? এর কারণ? ব্যাখ্যা করো।",
          "explanation": "উদ্দীপকে ইঙ্গিতকৃত প্রাকৃতিক বিষয়টি হলো জোয়ার-ভাটা। নিম্নের অনুরূপ: উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব: মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাঁদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূয একই সরলরেখায় অবস্থিত হলে চাঁদ ও সূর্য-উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তিঃ পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে অপরদিকে, পৃথিবীর মোট পানিরাশির পরিমাণ সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উদ্দীপকে উল্লেখিত বিষয়টি মানবজীবনে কী প্রভাব ফেলে- বিশ্লেষণ করো।",
          "explanation": "উদ্দীপকে উল্লিখিত বঙ্গোপসাগর সংলগ্ন উপকূলীয় অঞ্চলে জোয়ার- ভাটার প্রভাব নিয়ে বিশ্লেষণ করা হলো- নিম্নের অনুরূপ: উদ্দীপকে উল্লিখিত ঘটনা-২ জোয়ার-ভাটা। বাংলাদেশের উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। V. জোয়ারের পানি সেচে সহায়তা করে। যেমন অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}