{
  "title": "যশোর সিটি কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "রাজশাহী কলেজের একদল শিক্ষার্থী শীতের ছুটিতে বান্দরবান বেড়াতে যায়। সেখানে তারা মাটির গঠন ও ঢালের ভিন্নতা দেখতে পায়। একই কলেজের আরেকদল শিক্ষার্থী সিলেট অঞ্চলে বেড়াতে গিয়ে মৃত্তিকা গঠনের ভিন্নতা দেখতে পেল।",
      "tag": "JCC 23",
      "sub_questions": [
        {
          "label": "ক",
          "question": "পর্বত কাকে বলে?",
          "explanation": "ভূপৃষ্ঠের অতি উচ্চ, সুবিস্তৃত ও খাড়া ঢালবিশিষ্ট শিলাস্তূপকে পর্বত বলে। যেমন- বাংলাদেশের কেওক্রাডং।"
        },
        {
          "label": "খ",
          "question": "আগ্নেয় পর্বত কীভাবে সৃষ্টি হয়? ব্যাখ্যা করো।",
          "explanation": "আগ্নেয়গিরির অগ্ন্যুৎপাত থেকে যে পর্বতের সৃষ্টি হয় তাকে আগ্নেয় পর্বত বলে। ভূত্বকের ফাটল বা ছিদ্র পথে ভূঅভ্যন্তরের গলিত লাভা, ধুম, ভস্ম প্রবল বেগে ভূপৃষ্ঠে এসে উপনীত হয় এবং ফাটলের চারদিকে সঞ্চিত হয়ে আগ্নেয় পর্বত গঠিত হয়। যেমন: জাপানের ফুজিয়ামা।"
        },
        {
          "label": "গ",
          "question": "উদ্দীপকের কলেজটি যে অঞ্চলে অবস্থিত তার গঠিত ভূমিরূপ ব্যাখ্যা করো।",
          "explanation": "উদ্দীপকের অঞ্চলটি হলো রাজশাহীর বরেন্দ্রভূমি যা প্লাইস্টোসিন যুগের অন্তর্গত। আজ থেকে পাঁচ লাখ বছর পূর্বে বরফ যুগের পরোক্ষ প্রভাবের ফলে প্লাইস্টোসিন যুগের ভূপ্রকৃতির সৃষ্টি হয়েছিল। বাংলাদেশের উত্তর- পশ্চিমাংশের সুবিশাল বরেন্দ্রভূমির সাথে মধুপুর ও ভাওয়াল গড় এবং লালমাই পাহাড়ের ভূপ্রকৃতির বৈশিষ্ট্যের মিল পাওয়া যায়। বরেন্দ্রভূমির মাটির রং অনেকটা হলুদ থেকে লালচে হলুদ। ময়মনসিংহ ও টাঙ্গাইল এলাকাকে মধুপুর গড় এবং ঢাকা ও গাজীপুর জেলার অংশ বিশেষ নিয়ে গঠিত ভাওয়াল গড়ের মাটির রংও লাল ও কংকরময়। এ এলাকায় আনারস, কাঁঠাল, পেয়ারা প্রভৃতি উৎপন্ন হয়। আবার কুমিল্লা শহরের ৮ কিলোমিটার পশ্চিমে লালমাই পাহাড় অবস্থিত। এখানকার মাটি লাল এবং নুড়ি, বালি প্রভৃতি দ্বারা গঠিত। এ পাহাড়ের পাদদেশে আলু, তরমুজ ইত্যাদির চাষ হয়। আলোচনা থেকে বলা যায়, বরেন্দ্রভূমির মাটির রং যেমন লাল, তেমনি মধুপুর ও ভাওয়াল গড় এবং লালমাই পাহাড় এলাকার মাটির রংও লাল। উপরন্ত বাংলাদেশের এ তিনটি অঞ্চল প্লাইস্টোসিন যুগের চত্বরভূমি। সুতরাং উক্ত অঞ্চলগুলোর মধ্যে যথেষ্ট মিল রয়েছে।"
        },
        {
          "label": "ঘ",
          "question": "উক্ত ভ্রমণকৃত অঞ্চল দুটির ভূপ্রকৃতির তুলনামূলক বিশ্লেষণ করো।",
          "explanation": "উদ্দীপকে উল্লিখিত 'ভ্রমণকৃত অঞ্চল' দুটি হলো টারশিয়ারি খুগের পাহাড়সমূহ যা, বাংলাদেশের উত্তর পূর্ব এবং দক্ষিণ-পূর্বে বিস্তৃত। দেশের পূর্ব দিকে উত্তর-দক্ষিণে বিস্তৃত টারশিয়ারি যুগের পাহাড়গুলোকে দুই ভাগে ভাগ করা যায়। যথা-ⅰ. দক্ষিণ-পূর্বাঞ্চলের পাহাড়সমূহ; এবং ii. উত্তর-পূর্বাঞ্চলের পাহাড়সমূহ। দক্ষিণ-পূর্বাঞ্চলের পাহাড়সমূহ: রাঙামাটি, খাগড়াছড়ি, বান্দরবান জেলা এবং চট্টগ্রাম জেলার অংশবিশেষ নিয়ে এ অঞ্চল গঠিত। এ অঞ্চলের পাহাড়গুলোর গড় উচ্চতা প্রায় ৬১০ মিটার এবং পশ্চিম থেকে পূর্বদিকে। ক্রমশ উচ্চতা বেড়েছে। বাংলাদেশের সর্বোচ্চ পর্বতশৃঙ্গ তাজিন ডং (বিজয়) বান্দরবান জেলায় অবস্থিত। এর উচ্চতা ১২৩১ মিটার। এক সময় দেশের মোট আয়তনের এক-দশমাংশ জুড়ে এ বনভূমি বিরাজ করলেও বর্তমানে অধিকাংশই উজাড় হয়ে গেছে। উত্তর-পূর্বাঞ্চলের পাহাড়সমূহ: সিলেট, সুনামগঞ্জ, মৌলভীবাজার, হবিগঞ্জ প্রভৃতি জেলার ছোট বড় পাহাড়গুলো নিয়ে এ অঞ্চল গঠিত। এ পার্বত্য ভূমির উচ্চতা ৬০-৯০ মিটারের 'বেশি নয়। তবে হবিগঞ্জ, মৌলভীবাজার ও সিলেট জেলার পূর্ব ও উত্তর-পূর্বাংশে পাহাড়গুলোর উচ্চতা ২৪৪ মিটার। উপরের আলোচনা থেকে আমরা বলতে পারি, টারশিয়ারি যুগের এ দুটি পাহাড় শ্রেণির মূল পার্থক্য হচ্ছে ঢাল এবং উচ্চতায়। অন্যথায় এরা গঠনগতভাবে একই।"
        }
      ]
    },
    {
      "number": "2",
      "uddipok": "শিক্ষক ক্লাসে একটি কাগজ রেখে কাগজের দুই পাশ থেকে পার্শ্বচাপ দিয়ে একটি পর্বত সৃষ্টির নমুনা দেখিয়ে বললেন পৃথিবীর উচু পর্বতগুলো এ প্রক্রিয়ায় মাধ্যমেই সৃষ্টি হয়েছে।",
      "tag": "JCC 23",
      "sub_questions": [
        {
          "label": "ক",
          "question": "ব-দ্বীপ কী?",
          "explanation": "নদী মুখে পলি সঞ্চিত হয়ে যে উঁচু মাত্রাহীন 'ব' অঞ্চলের সৃষ্টি করে তাই বদ্বীপ।"
        },
        {
          "label": "খ",
          "question": "পশ্চাৎ জলভূমি সৃষ্টি হয় কেন? ব্যাখ্যা করো।",
          "explanation": "প্রাকৃতিক বাঁধের পশ্চাতে নদীর পলি সঞ্চয় ক্রমশ কম হওয়ায় তা নিম্নভূমিরূপে অবস্থান করে। বর্ষার পরে বন্যার পানি সরে গেলে এ নিম্নভূমিতে জল আবদ্ধ অবস্থায় থেকে যায়। প্রাকৃতিক বাঁধের পশ্চাতে অবস্থিত এরূপ জলাবদ্ধ ভূমিকে পশ্চাৎ জলাভূমি বলে। বাংলাদেশের অধিকাংশ নদীর স্বাভাবিক বাঁধের পশ্চাৎ জলাভূমি রয়েছে। যেমন-ঢাকা জেলার ধলেশ্বরী নদীর পশ্চিম প্রান্তের প্রাকৃতিক বাঁধের পশ্চাৎ দিকে এক বৃহৎ পশ্চাৎ জলাভূমি দেখতে পাওয়া যায়।"
        },
        {
          "label": "গ",
          "question": "উদ্দীপকের নমুনা পর্বতটির গঠন প্রক্রিয়া ব্যাখ্যা করো।",
          "explanation": "উদ্দীপকের নমুনা পর্বতটি হলো ভঙ্গিল পর্বত। ভঙ্গিল পর্বত সৃষ্টির সম্পর্কে যত্ন তত্ত্ব প্রচলিত আছে। তবে বর্তমানে পাত ভূগঠন তত্ত্বই ভঙ্গিল পর্বত সৃষ্টির কারণ হিসেবে গ্রহণ করা হয়। ভূ-ত্বক নানা ধরনের শিলাস্তরের সাহায্যে গঠিত। বৃষ্টিপাত, হিমবাহ, নদী ও বায়ুপ্রবাহ প্রভৃতির সাহায্যে ভূপৃষ্ঠস্থ শিলা ক্ষয় হয় এবং ক্ষয়প্রাপ্ত পদার্থ সমুদ্রগর্তে পলির স্তরে স্তরে সঞ্চিত হয়। পাত ভূগঠন মতবাদ অনুযায়ী সামুদ্রিক পাত এবং মহাদেশীয় পাতগুলো পরিচলন স্রোতের মাধ্যমে গতিশীল হয়ে পড়লে প্রবল পার্শ্বচাপের সৃষ্টি হয়। এতে অগভীর সমুদ্রে সঞ্চিত পাললিক শিলান্তর কুত্থিত হয় এবং ঢেউয়ের আকারে উঁচুনিচু হয়ে ভঙ্গিল পর্বতের সৃষ্টি করে। এশিয়ার হিমালয়, দক্ষিণ আমেরিকার আন্দিজ, উত্তর আমেরিকার রকি এবং ইউরোপের আল্পস পর্বতমালা ভঙ্গিল পর্বতের উদাহরণ। সুতরাং বলা যায়, প্রবল পার্শ্বচাপের ফলে জন্যই ভঙ্গিল পর্বত সৃষ্টি। অর্থাৎ, পৃথিবীতে ভঙ্গিল পর্বতের উত্থানের ক্ষেত্রে অনুভূমিক আলোড়ন বহুলাংশে দায়ী। এ কারণে অনুভূমিক আলোড়নকে গিরিজনি আলোড়ন। বলা হয়ে থাকে। অর্থাৎ বলা যেতে পারে গিরিজনি আলোড়ন ভঙ্গিল পর্বতের সৃষ্টি করে।"
        },
        {
          "label": "ঘ",
          "question": "উক্ত পর্বত ও স্তূপ পর্বতের গঠন প্রকৃতি ভিন্নতর বিশ্লেষণ করো।",
          "explanation": "ভঙ্গিল ও স্তূপ পর্বত দুইটির গঠন বৈশিষ্ট্যগত দিক থেকে ভিন্ন। সমুদ্র তলদেশের বিস্তারিত অবনমিত স্থানে দীর্ঘকাল ধরে বিপুল পরিমাণ পলি এসে জমা হয়। পরবর্তীতে ভূমিকম্পের ফলে ভূমিখণ্ডের প্রবল পার্শ্বচাপের কারণে ঊর্ধ্ব ও নিম্নভাঁজের সৃষ্টি হয়। এ সমস্ত ভাঁজবিশিষ্ট ভূমিরূপ মিলেই ভঙ্গিল পর্বত গঠিত হয়। যেমন- হিমালয়। এর প্রধান বৈশিষ্ট্য ভাঁজ। এসব পর্বতের সুউচ্চ শৃঙ্গ থাকে এবং এগুলো পর্বতমালা গঠন করে। ভুআলোড়নের সময় ভূপৃষ্ঠের শিলাস্তরে প্রসারণ এবং সংকোচনের সৃষ্টি হয়। ফলে ভূত্বকে ফাটলের সৃষ্টি হয়। এ ফাটল বরাবর ভূত্বক. ক্রমে স্থানচ্যুতির মাধ্যমে কোথাও উঁচু, আবার কোথাও নিচু হয়। চ্যুতির ফলে উঁচু হওয়া অংশকে স্তূপ পর্বত বলে। যেমন- জার্মানির ব্লাক ফরেস্ট, ভারতের বিন্ধ্যা। এসব পর্বত ভঙ্গিল পর্বত থেকে অপেক্ষাকৃত নিচু এবং শৃজাবিশিষ্ট নয়।"
        }
      ]
    },
    {
      "number": "3",
      "uddipok": "৭ ফেব্রুয়ারি ২০২৩ খ্রি. তুরস্ক ও সিরিয়ার মানুষ যখন গভীর ঘুমে আছন্ন, তখন ভোর ৪টা ১৭ মিনিটে আচমকা প্রচন্ড শক্তিতে কাঁপতে শুরু করলো শহর ও জনপদ। মুহূর্তের মধ্যে ধ্বংসস্তূপে পরিণত হলো তুরস্কের দক্ষিণাঞ্চল ও সিরিয়ার উত্তরাঞ্চল।",
      "tag": "JCC 23",
      "sub_questions": [
        {
          "label": "ক",
          "question": "সুনামির সংজ্ঞা দাও।",
          "explanation": "সমুদ্রগর্ভে ভূআলোড়নের ফলে সমুদ্রের পানিতে যে তীব্র সামুদ্রিক ঢেউ বা কম্পনের সৃষ্টি হয় তাই সুনামি।"
        },
        {
          "label": "খ",
          "question": "সৌর শক্তি কীভাবে যান্ত্রিক বিচূর্ণীভবনে সহায়তা করে? ব্যাখ্যা করো।",
          "explanation": "বাহ্যিক প্রাকৃতিক শক্তিসমূহের প্রভাবে (তাপ, আলোক, মাধ্যাকর্ষণ) শিলাস্তর ভেঙে চূর্ণ-বিচূর্ণ হলে তাকে যান্ত্রিক বিচূণীভবন বলে। এক্ষেত্রে সৌরতাপ মূলত যান্ত্রিক বিচূণীভবনে সহায়তা করে। দিন ও রাতে এবং ঋতুভেদে সৌরতাপের পার্থক্য ঘটে। স্বাভাবিকভাবেই তাপমাত্রা বৃদ্ধি পেলে শিলারাশির প্রসারণ এবং হ্রাস পেলে সংকোচন ঘটে। এ সংকোচন এবং প্রসারণ ক্রমাগত চলতে থাকে এবং এক সময় শিলার বিচূর্ণীভবন ঘটে। অবস্থাভেদে এ ধরনের বিচূণীভবন বিভিন্ন নামে পরিচিত হয়। যেমন- স্তরমোচন (Exfoliation), প্রস্তর চাঁই এ বিচ্ছিন্নকরণ (Block disintegration) ইত্যাদি। সুতরাং বলা যায়, সৌরতাপের প্রভাব তথা উত্তাপের তারতম্য যান্ত্রিক বিচূণীভবনের কারণ।"
        },
        {
          "label": "গ",
          "question": "উদ্দীপকের সৃষ্ট পরিস্থিতির কারণ ব্যাখ্যা করো।",
          "explanation": "নিম্মের অনুরূপ: উদ্দীপকে বিবিসি প্রচারিত দুর্যোগটি মূলত ভূমিকম্প। সাধারণত ভূপাত, শিলাচ্যুতি, তাপের হ্রাস-বৃদ্ধি, ভূগর্ভস্থ বাষ্প, আগ্নেয়গিরির অগ্ন্যুৎপাত ভূগর্ভের চাপের হ্রাসবৃদ্ধি প্রভৃতি নানাবিধ কারণে ভূমিকম্প সংঘটিত হয়। নিচে ভূমিকম্প সৃষ্টির কারণগুলো বর্ণনা করা হলো- ভূপাত: হঠাৎ কোনো কারণে পাহাড় বা পর্বত থেকে যখন বিশাল কোনো শিলা খণ্ড ভূত্বকের উপর ধসে পড়ে; ভূমিকম্প হয়। শিলাচ্যুতি বা শিলাতে ভাঁজের সৃষ্টি: কোনো কারণে ভূপৃষ্ঠের অভ্যন্তরে বড় ধরনের শিলাচ্যুতি ঘটলে বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হয়। এই বাষ্প ভূত্বকের নিম্নভাগে ধাক্কা দেওয়ার ফলে প্রচণ্ড ভূকম্পন অনুভূত হয়। ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস বা বৃদ্ধি হলে তার প্রভাবে ভূমিকম্প হয়। আগ্নেয়গিরির অগ্ন্যুৎপাত: অগ্ন্যুৎপাতের সময় জ্বালামুখ দিয়ে প্রবলবেগে বাম্প, লাভা প্রভৃতি বের হতে থাকে, ফলে ভূমিকম্প হয়। হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে এবং ভূমিকম্প হয়। পার্বত্য অঞ্চলে বনভূমি ধ্বংস ও পাহাড় কাটা: কোনো কারণে পাহাড় কাটা হলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "উক্ত অবস্থা মানবজীবনে ব্যাপক প্রভাব বিস্তার করলে পারে- বিশ্লেষণ করো।",
          "explanation": "উদ্দীপকে উল্লিখিত অবস্থা হলো ভূমিকম্প। ভূমিকম্প মানবজীবনে ব্যাপক প্রভাব বিস্তার করে। ভূমিকম্প মানুষের' কাছে বিভীষিকার মতো। ভূমিকম্পের উপকেন্দ্রের সন্নিহিত অঞ্চলের ঘরবাড়ি ধ্বংস হয়ে যায়। ধ্বংসস্তূপের তলায় চাপা পড়ে অগণিত গৃহপালিত পশু ও মানুষ মৃত্যুপথে পতিত হয়। তড়িৎ বর্তক্ষেপ (Short circuit) পাইপ ভেজো দাহ্য গ্যাসের নির্গমণের ফলে শহর ও জনপদে আগুন ধরে যায়। অধিকাংশ ক্ষেত্রে ধ্বংসস্তূপের চাপা পড়া থেকে আগুনে পুড়ে বেশি লোক মারা যায়। সমুদ্র উপকূলবর্তী, জলোচ্ছ্বাসের ফলেও বহুস্থানে অগণিত লোক হতাহত হয়। ধস নামার দরুণ এবং ভূমিতে ফাটল সৃষ্টি হয়ে রাস্তাঘাট অকেজো হয়ে পড়ে। সংকোচনের ফলে রেলপথ বেকে যায়, সেতুর ক্ষতিসাধন হয়, ভূগর্ভস্থ পানির পাইপ, বৈদ্যুতিক ও টেলিগ্রাফ কেবল ভেঙ্গে যায়। উদ্দীপকে উল্লিখিত ভুরস্ক ও সিরিয়ার ভূমিকম্পে প্রায় ৫০,৭৮৩ জলের প্রাণহানি ঘটে এবং আরও লক্ষাধিক আহত হয়। বিস্তীর্ণ এলাকা ধ্বংসস্তূপে পরিণত হয়। উপরোক্ত আলোচনা থেকে বোঝা যায় যে, ভূমিকম্পের ফলে সৃষ্ট ক্ষয়ক্ষতি লোকালয়ে জনজীবনে সুদূরপ্রসারী প্রভাব বিস্তার করে।"
        }
      ]
    },
    {
      "number": "4",
      "uddipok": "হৈম তার মামার সাথে কক্সবাজার সমুদ্র সৈকতে বেড়াতে যায়। সাল বেলায় সে দেখতে পায় সমুদ্রের পানি স্ফীত হয়ে উপরে উঠে যাচ্ছে, কিন্তু সন্ধ্যার সময় আবার পানি নেমে গেছে।",
      "tag": "JCC 23",
      "sub_questions": [
        {
          "label": "ক",
          "question": "শৈবাল সাগর কী?",
          "explanation": "উত্তর আটলান্টিক মহাসাগরের আগাছা ও শৈবাল সঞ্চিত স্রোতহীন অংশই শৈবাল সাগর।"
        },
        {
          "label": "খ",
          "question": "সমুদ্রস্রোত কেন সৃষ্টি হয়? ব্যাখ্যা করো।",
          "explanation": "সমুদ্রস্রোতের প্রধান কারণ নিয়ত বায়ুপ্রবাহ। এর অন্যান্য কারণসমূহ হলো- বায়ুপ্রবাহ, পৃথিবীর আবর্তন, লবণাক্ততার তারতম্য, উষ্ণতার তারতম্য, বাষ্পীভবনের তারতম্য, ভূভাগের অবস্থান, শৈলশিরার অবস্থান, সমুদ্রের গভীরতা ইত্যাদি।"
        },
        {
          "label": "গ",
          "question": "উদ্দীপকে উল্লিখিত পানির এ অবস্থার জন্য দায়ী নিয়ামকটি ব্যাখ্যা করো।",
          "explanation": "উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। নিম্মের অনুরূপ: উদ্দীপকে ইঙ্গিতকৃত প্রাকৃতিক বিষয়টি হলো জোয়ার ভাটা। প্রধানত দুটি কারণে জোয়ার-ভাটার সৃষ্টি হয়। এগুলো হলো- (১) চাঁদ ও সূর্যের মহাকর্ষ শক্তির প্রভাব এবং (২) পৃথিবীর আবর্তনের ফলে উৎপন্ন কেন্দ্রাতিগ শক্তি। চাঁদ ও সূর্যের মহাকর্ষ শক্তির প্রভাব: মহাকর্ষ সূত্র অনুযায়ী মহাকাশে বিভিন্ন গ্রহ, উপগ্রহ, নক্ষত্র প্রতিটি জ্যোতিষ্ক পরস্পরকে আকর্ষণ করে। তাই এর প্রভাবে সূর্য ও চাঁদ পৃথিবীকে আকর্ষণ করে। কিন্তু পৃথিবীর উপর সূর্য অপেক্ষা চাঁদের আকর্ষণ বল বেশি হয়। কারণ, সূর্যের ভর অপেক্ষা চাঁদের ভর অনেক কম হলেও চাঁদ সূর্য অপেক্ষা পৃথিবীর অনেক নিকটে অবস্থিত। তাই সমুদ্রের জল তরল বলে চাঁদের আকর্ষণেই প্রধানত সমুদ্রের জল ফুলে ওঠে জোয়ার হয়। সূর্যের আকর্ষণে জোয়ার তেমন জোরালো হয় না। চাঁদ ও সূয একই সরলরেখায় অবস্থিত হলে চাঁদ ও সূর্য উভয়ের আকর্ষণে জোয়ার অত্যন্ত প্রবল হয়। পৃথিবীর আবর্তনের ফলে উৎপন্ন কেন্দ্রাতিগ শক্তিঃ পৃথিবী নিজ মেরুরেখার চারদিকে অনবরত আবর্তন করে বলে কেন্দ্রাতিগ শক্তি বা বিকর্ষণ শক্তির সৃষ্টি হয়। এই কেন্দ্রাতিগ শক্তির প্রভাবে পৃথিবীর প্রতিটি অণুই মহাকর্ষ শক্তির বিপরীত দিকে বিকর্ষিত হয় বা ছিটকে যায়। তাই পৃথিবীর কেন্দ্রাতিগ শক্তির প্রভাবে যেখানে মহাশক্তির প্রভাবে জোয়ারের সৃষ্টি হয়, তার বিপরীত দিকে সমুদ্রের জল বিক্ষিপ্ত হয়েও জোয়ারের সৃষ্টি করে। অপরদিকে, পৃথিবীর মোট পানিরাশির পরিমাণ সর্বত্র সমান না হওয়ায় পৃথিবীর একপাশে মুখ্য জোয়ার অপর পাশে গৌণ জোয়ার হয়। তখন এ দুই জোয়ারের মধ্যবর্তী সমকোণে অবস্থিত অংশে দূর হতে পানিরাশি সরে যায় বলে ঐ দুই স্থানে তখন ভাটা হয়।"
        },
        {
          "label": "ঘ",
          "question": "উক্ত বিষয়টি মানব জীবনে কী ধরনের প্রভাব বিস্তার করে বিশ্লেষণ করো।",
          "explanation": "মানব জীবনে উক্ত বিষয়টি তথা জোয়ার-ভাটার প্রভাব নিম্নে বিশ্লেষণ করা হলো- নিম্মের অনুরূপ: উদ্দীপকে উল্লিখিত বঙ্গোপসাগর সংলগ্ন উপকূলীয় অঞ্চলে জোয়ার- ভাটার প্রভাব নিম্নে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও - আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলী নদীতে সৃষ্ট জলবিদ্যুৎ প্রকল্প। V.জোয়ারের পানি সেচে সহায়তা করে। যেমন অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। বঙ্গোপসাগরের উপকূলবর্তী বাংলাদেশের দুটি প্রধান সমুদ্র বন্দর পতেঙ্গা ও মংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    },
    {
      "number": "5",
      "uddipok": "ঢাকা বিশ্ববিদ্যালয়ের শিক্ষক ছাত্র/ছাত্রীদের নিয়ে আমিন বাজার, সাতার ও আশুলিয়া বেড়িবাঁধে বেড়াতে যেয়ে দেখতে পেল- সেখানে অসংখ্য ইটের ভাটার চিমনি দিয়ে কালো ধোঁয়া বের হচ্ছে।",
      "tag": "JCC 23",
      "sub_questions": [
        {
          "label": "ক",
          "question": "স্বাভাবিক তাপ হ্রাস কী?",
          "explanation": "ট্রপোস্ফিয়ারে উচ্চতা বাড়ার সাথে সাথে তাপমাত্রা কমার হারকে স্বাভাবিক তাপ হ্রাস হার বলে।"
        },
        {
          "label": "খ",
          "question": "ওজোন স্তর কেন গুরুত্বপূর্ণ? ব্যাখ্যা করো।",
          "explanation": "সূর্যের অতি বেগুনি রশ্মি শোষণকারী স্তরটি হলো ওজোনোস্ফিয়ার। জীবজগতের জন্য এটি একটি অত্যন্ত গুরুত্বপূর্ণ স্তর। কারণ বায়ুমণ্ডলে যদি এ স্তরটি না থাকত তাহলে সূর্যের অতি বেগুনি রশ্মি সরাসরি ভূপৃষ্ঠে এসে পড়ত। ফলে মানুষসহ প্রাণীকুলের দেহ পুড়ে যেত এবং প্রাণীর দেহ পুড়ে যেতো। এ কারণে ওজোন স্তরকে পৃথিবীর সৌরপর্দা বলে।"
        },
        {
          "label": "গ",
          "question": "উদ্দীপকের বিষয়টিতে কী ধরনের পরিবেশ দূষণ হয়? ব্যাখ্যা করো।",
          "explanation": "উদ্দীপকে বায়ুদূষণকে ইঙ্গিত করা হয়েছে। বায়ুতে সাধারণত বিভিন্ন ধরনের গ্যাসীয় উপাদান (O2, N2, CO₂,H₂O) নির্দিষ্ট অনুপাতে বিদ্যমান থাকে। যদি কোনো কারণে বায়ুতে গ্যাসের (CO₂, SO₂) ঘনত্বের পরিবর্তন ঘটে তখনই বায়ু দূষিত হয়। বায়ুদূষণের বিভিন্ন কারণ রয়েছে যা সরাসরি বায়ুকে দূষিত করছে। যেমন- নগরায়ণ, শিল্পায়ন, যানবাহনের ধোঁয়া, ইটভাটা, খোলা স্থানের আবর্জনা ইত্যাদি। CO₂ একটি গ্রিন হাউস গ্যাস। কলকারখানার চিমনি দিয়ে নির্গত ধোঁয়ায় এ গ্যাস প্রচুর পরিমাণে বিদ্যমান। এছাড়া পরিবহন (বাস, ট্রাক) ও শিল্পক্ষেত্রে (লৌহ ও ইস্পাত) নির্গত ধোঁয়া থেকে বাতাস দূষিত হয়। অর্থাৎ উদ্দীপকে ইটের ভাটার চিমনি দিয়ে বের হওয়া কালো ধোঁয়া বায়ু দূষণের মাধ্যমে পরিবেশ দূষণ ঘটাচ্ছে।"
        },
        {
          "label": "ঘ",
          "question": "উত্ত অবস্থা জীবজগতের উপর কী ধরনের প্রভাব ফেলতে পারে বিশ্লেষণ করো।",
          "explanation": "নিম্মের অনুরূপ: উদ্দীপকে বায়ু দূষণকে ইঙ্গিত করা হয়েছে। জীবনধারণ ও বেঁচে থাকার জন্য সবচেয়ে প্রয়োজনীয় উপাদান বায়ু। বর্তমানে এই দূষিত বায়ু আমাদের জীবনের জন্য হুমকি হয়ে দাঁড়িয়েছে। বায়ুর উপাদানগুলো যখন নিজেদের মাঝে সমতা আনতে ব্যর্থ হয় তখনই বায়ুদূষণ ঘটে। বায়ুদূষণের ফলে শুধু মানব স্বাস্থ্যের ওপরই ক্ষতিকর প্রভাব পড়ে না, বরং সমগ্র জীবজগতে নেতিবাচক প্রভাব পড়ে। যথা- যানবাহন থেকে নির্গত নানা ধরনের গ্যাসীয় পদার্থের মধ্যে কার্বন ডাইঅক্সাইড (CO₂) উল্লেখযোগ্য। এ গ্যাস মানুষের শরীরে প্রবেশ করলে রক্তের অক্সিজেন সঞ্চালন ক্ষমতা হ্রাস পায়। জ্বালানি তেল ও কয়লা দহনের দরুন উৎপন্ন সালফার ডাইঅক্সাইড (SO₂) শ্বাসকষ্ট, মাথা ধরা, বমি বমি ভাব সৃষ্টি করে। হাইড্রোজেন সালফাইড (HS) গ্যাস চোখ ও গলার ক্ষতি করে। এছাড়া তাপবিদ্যুৎ কেন্দ্রের নির্গত সূক্ষ্ম ধূলিকণা ক্যান্সার রোগ সৃষ্টি করে। বায়ু দূষণের মাত্রা কম হলেও ধীরে ধীরে তা উদ্ভিদ প্রজাতির গঠনে পরিবর্তন আনে। এছাড়া বায়ুদূষক উদ্ভিদ প্রজাতির উপর সঞ্চিত হয়ে খাদ্য শৃঙ্খলে প্রবেশ করে থাকে। ফলে উদ্ভিদের উপর নির্ভরশীল প্রাণিজগত বিপর্যন্ত হয়। এছাড়া বায়ুদূষক উদ্ভিদের পাতা, কচি ডগায় আক্রমণ চালিয়ে সৌন্দর্য বিনষ্ট করে থাকে। সুতরাং বলা যায়, বায়ু দূষণের বিবিধ কারণ রয়েছে। তবে মানুষ সচেতন হলে তা অনেকটাই প্রতিরোধ করতে পারে।"
        }
      ]
    },
    {
      "number": "6",
      "uddipok": "পৃথিবীতে বায়ু চাপ বলয় দ্বারা নিয়ন্ত্রিত হয়ে একই দিকে সারা বছর একটি বায়ু প্রবাহিত হয়। প্রাচীনকালে বাণিজ্যিক জাহাজগুলো একটি বায়ুকে অনুসরণ করে যাতায়াত করতো।",
      "tag": "JCC 23",
      "sub_questions": [
        {
          "label": "ক",
          "question": "পৃথিবীতে বায়ু চাপ বলয় কী?",
          "explanation": "চাপীয় মানের পার্থক্যের কারণে সৃষ্ট সমবৈশিষ্ট্য সম্পন্ন চাপ কোষ বলয় আকারে পৃথিবীকে পূর্ব-পশ্চিমে বেষ্টন করে থাকা বলয়ই বায়ুর চাপ বলয়।"
        },
        {
          "label": "খ",
          "question": "নিরক্ষীয় শান্ত বলয় কেন সৃষ্টি হয়? ব্যাখ্যা করো।",
          "explanation": "নিরক্ষীয় শান্ত বলয় নিরক্ষীয় অঞ্চলে বায়ুপ্রবাহের অন্যতম বৈশিষ্ট্য। নিরক্ষীয় অঞ্চলে সূর্য প্রায় সারাবছর লম্বভাবে কিরণ দেওয়ায় বায়ু উত্তপ্ত ও হালকা হয়ে প্রসারিত হয় এবং উপরে উঠে যায়। এছাড়া এই অঞ্চলে স্থলভাগ অপেক্ষা জলভাগ বেশি হওয়ায় প্রখর সূর্যতাপে অধিকতর জলীয়বাষ্পপূর্ণ বায়ু হালকা হওয়ায় ওপরে উঠে যায়। উপরস্থ উঁচু স্তরে উষ্ণ, আর্দ্র, ও লঘু বায়ু পৃথিবীর আবর্তন গতির জন্য উত্তর-দক্ষিণ উভয় দিকে ছিটকে যায়। এ অঞ্চলে অনুভূমিক বায়ুপ্রবাহ লক্ষ করা যায় না। ফলে একে শান্ত বলয় হিসেবে অভিহিত করা হয়।"
        },
        {
          "label": "গ",
          "question": "উদ্দীপকে যে বায়ুটি বায়ু চাপ বলয় দ্বারা নিয়ন্ত্রিত হয় সেটি চিত্র এঁকে উপস্থাপন করো।",
          "explanation": "উদ্দীপকে যে বায়ুটির কথা বলা হয়েছে তা হলো- 'নিয়ত বায়ু'। নিয়ত বায়ু সারা বছর একই দিকে পৃথিবীর চাপ বলয় দ্বারা নিয়ন্ত্রিত হয়ে প্রবাহিত হয়। পৃথিবীব্যাপী চাপ বলয়ের চিত্র নিচে দেওয়া হলো-"
        },
        {
          "label": "ঘ",
          "question": "ইঙ্গিতকৃত জাহাজগুলো যে বায়ুকে অনুসরণ করতো তার গতি- প্রকৃতি বিশ্লেষণ করো।",
          "explanation": "উদ্দীপকে ইঙ্গিতকৃত জাহজগুলোর অনুসরন নকৃত বায়ু বলতে অয়ন বায়ু বা বাণিজ্য বায়ুকে বুঝানো হয়েছে। অয়ন বায়ুর গতি প্রকৃতি নিচে বিশ্লেষণ করা হলো- কর্কটীয় উত্তর-পূর্ব এবং মকরীয় দক্ষিণ-পূর্ব উচ্চচাপ বলয় থেকে নিরক্ষীয় নিম্নচাপ বলয়ের দিকে যে বায়ু প্রবাহিত হয় তাকে অয়ন বা বাণিজ্য বায়ু বলে। নিরক্ষরেখার উভয় পার্শ্বে ৫০- ৩৫০ অক্ষাংশের মধ্যে এই বায়ু প্রবাহিত হয়। বাণিজ্য বায়ু উত্তর গোলার্ধে উত্তর-পূর্ব দিক থেকে এবং দক্ষিণ গোলার্ধে দক্ষিণ-পূর্ব দিক থেকে প্রবাহিত হয়। সমগ্র উষ্ণমণ্ডলের অর্ধেকের বেশি এলাকায় এই বায়ু প্রবাহিত হয়। তবে শীতকালেই এ বায়ু বেশি শক্তিশালী হয়। পূর্বে পালতোলা জাহাজ চলাচলে এই অবাধ গতিসম্পন্ন বায়ুপ্রবাহ বিশেষ উপযোগী ছিল বলে অয়ন বায়ুকে বাণিজ্য বায়ু নামে নামকরণ করা হয়। এ বায়ু ক্রান্তীয় অঞ্চল থেকে ক্রমান্বয়ে উষ্ণ অবস্থায় যখন নিরক্ষীয় অঞ্চলের দিকে যেতে থাকে তখন জলীয়বাষ্প বহন করে না। এ কারণে অয়ন বায়ুর গতিপথে বিশ্বের বৃহৎ মরুভূমিগুলো (আফ্রিকার সাহারা, এশিয়ার গোবি) অবস্থিত। বাণিজ্য বায়ু নিয়মিত ও সুস্থিত (steady)। বাতাসের গতিবেগ ঘণ্টায় ১০-১৫ মাইল হয়। মহাসাগরের ওপর বাণিজ্য বায়ু অধিক মাত্রায় প্রবাহিত হয়। অয়ন বায়ু মহাদেশের ওপরে শীতকালে নিয়মিত ও একইরূপে প্রবাহিত হয়।"
        }
      ]
    },
    {
      "number": "7",
      "uddipok": "সন্ধ্যা প্রায় আছন্ন। হঠাৎ প্রবল ঝড়-বৃষ্টি সংঘটিত হলো। এ ঝড় উত্তর- পশ্চিম দিক হতে বজ্র-বিদ্যুৎসহ প্রবল বেগে প্রবাহিত হয়। এটা মার্চ- এপ্রিল মাসে বাংলাদেশ, ভারতের আসাম, বিহার, উড়িষ্যা প্রভৃতি এলাকায় সংঘটিত হয়ে থাকে।",
      "tag": "JCC 23",
      "sub_questions": [
        {
          "label": "ক",
          "question": "টর্পেডো কী?",
          "explanation": "কলঘু বা নিম্নচাপ কেন্দ্র থেকে উষ্ণ বায়ু উপরে উঠে গেলে ঐ শূন্য জায়গা পূরণের জন্য শীতল বায়ু প্রচণ্ড বেগে ধাবিত হয়, এটিই টর্নেডো।"
        },
        {
          "label": "খ",
          "question": "ঘূর্ণিঝড় কীভাবে সংঘটিত হয়? ব্যাখ্যা করো।",
          "explanation": "ঘূর্ণিঝড় সৃষ্টির প্রধান কারণ হচ্ছে নিম্নচাপ ও উচ্চ তাপমাত্রা। গ্রীষ্মমণ্ডলীয় অঞ্চলে সমুদ্র পৃষ্ঠের তাপমাত্রা ২৭° সে. এর বেশি হলে নিম্নচাপের কারণে উষ্ণ বাতাস উপরে ওঠে যে ফাঁকা জায়গার সৃষ্টি করে সেটা পুরণের জন্য ঠান্ডা বাতাস প্রচণ্ড বেগে ঘুরতে ঘুরতে ঐ ফাঁকা স্থানের দিকে ধাবিত হয়। ফলে ঘূর্ণিঝড়ের সৃষ্টি হয়।"
        },
        {
          "label": "গ",
          "question": "উদ্দীপকে ইঙ্গিতকৃত ঝড়টি উৎপত্তির কারণ ব্যাখ্যা করো।",
          "explanation": "উদ্দীপকে ইঙ্গিতকৃত দুর্যোগটি কালবৈশাখী ঝড়। কালবৈশাখী সৃষ্টির প্রধান কারণ নিম্নচাপ। এই নিম্নচাপের কারণে উষ্ণ বাতাস উপরের দিকে উঠতে থাকে। এর ফলে সৃষ্ট ফাঁকা জায়গা পূরণের জন্য ঠান্ডা বাতাস প্রচণ্ড বেগে ঐ ফাঁকা স্থানের দিকে ধাবিত হয়ে কালবৈশাখী সংঘটিত হয়। কালবৈশাখীর আগমনে উষ্ণতা স্বাভাবিকের তুলনায় ৫°-১০° সে. কমে যায়। দক্ষিণ দিক হতে প্রবাহিত উষ্ণ জলীয়বাষ্পপূর্ণ বায়ু উত্তর-পশ্চিমে পৌছিয়ে উপরে ওঠতে থাকে। এ বায়ুর ঠিক উপরের দিকে উত্তর-পশ্চিম বা পশ্চিম দিক হতে শুষ্ক শীতল বায়ু প্রবাহিত হয়। এই দুই বিপরীতগামী। বায়ুপ্রবাহের সন্ধিস্থলে বজ্রবিদ্যুৎসহ কালবৈশাখী ঝড় শুরু হয়।"
        },
        {
          "label": "ঘ",
          "question": "ইঙ্গিতকৃত ঝড়টি মানব জীবনে কী ধরনের প্রভাব বিস্তার করতে পারে বিশ্লেষণ করো।",
          "explanation": "উদ্দীপকে কালবৈশাখী ঝড়ের কথা বলা হয়েছে। বাংলাদেশের চৈত্র- বৈশাখে কালবৈশাখী সংঘঠিত হয়। কালবৈশাখী ঝড়ে মানুষসহ ঘরবাড়ি, গাছপালা, শস্য প্রভৃতি নষ্ট হয়। কোনো কোনো বছর কালবৈশাখীর প্রভাবে মানুষ ও পশুপাখির প্রাণহানি ঘটে। অনেক সময় কালবৈশাখী ঝড়ের সাথে শিলা বৃষ্টিও হয়ে থাকে। কোনো কোনো সময় বড় আকারের শিলাও বর্ষিত হয়। কালবৈশাখী দেশের উত্তর-পূর্বদিকে প্রথমে আঘাত হানে এবং বৃষ্টিপাত ঘটাতে ঘটাতে দক্ষিণ-পশ্চিম দিকে অগ্রসর হয়। এ ঝড় যখন দেশের পশ্চিমাঞ্চলে পৌছে তখন বাতাসে জলীয় বাষ্পের পরিমাণ খুবই কম থাকে। এ কারণে কালবৈশাখী ঝড়ের প্রভাবে দেশের পশ্চিমাঞ্চল অপেক্ষা পূর্বাঞ্চলে বেশি বৃষ্টিপাত হয়।"
        }
      ]
    },
    {
      "number": "8",
      "uddipok": "রফিক সাহেব ফ্রান্স, স্পেন ইতালিতে বেড়াতে গিয়ে লক্ষ করলেন নিজ দেশে শীতকালে বৃষ্টিপাত হয় না। অথচ এ অঞ্চলে শীতকালে বৃষ্টিপাত হয় এবং গ্রীষ্মকালে বৃষ্টিপাত হয় না। এ সব দেশে সুমিষ্ট ও রসালো ফল প্রচুর উৎপন্ন হয় যা অন্যান্য অঞ্চলে হয় না। তিনি আরও লক্ষ করলেন ফল উৎপাদনের সাথে জলবায়ুর গভীর সম্পর্ক রয়েছে।",
      "tag": "JCC 23",
      "sub_questions": [
        {
          "label": "ক",
          "question": "জলবায়ু অধম্মল কী?",
          "explanation": "ভূপৃষ্ঠে অবস্থিত কোনো বিস্তীর্ণ অঞ্চলে জলবায়ুর উপাদানগুলো যেমন- বায়ুর চাপ, তাপ, আর্দ্রতা, বৃষ্টিপাত প্রভৃতি যখন একই বৈশিষ্ট্য সম্পন্ন হয় তখন তাই হলো জলবায়ু অঞ্চল।"
        },
        {
          "label": "খ",
          "question": "নিরক্ষীয় অঞ্চলে গভীর অরণ্য দেখা যায় কেন? ব্যাখ্যা করো।",
          "explanation": "যেকোনো অনালে বৃক্ষ বেড়ে ওঠার জন্য তাপমাত্রা ও বৃষ্টিপাত অতীব প্রয়োজনীয় উপাদান। নিরক্ষীয় জলবায়ু অঞ্চলে সূর্য সারা বছর লম্বভাবে কিরণ দেয় বলে অধিক তাপ থাকে। এই অধিক তাপ জলীয়বাষ্প, সৃষ্টির মাধ্যমে সারা বছরই অধিক বৃষ্টিপাত ঘটায়। সারা বছর বৃষ্টিপাত ও তাপের জন্য নিরক্ষীয় অঞ্চলে চিরহরিৎ গভীর অরণ্যের সৃষ্টি হয়েছে।"
        },
        {
          "label": "গ",
          "question": "রফিক সাহেবের নিজ দেশের জলবায়ুর বৈশিষ্ট্য ব্যাখ্যা করো।",
          "explanation": "উদ্দীপকে রফিক সাহেরে নিজ দেশটি হলো বাংলাদেশ। বাংলাদেশের জলবায়ু মৌসুমি জলবায়ু অঞ্চলের অন্তর্গত। নিম্মের অনুরূপ: উদ্দীপকে উল্লিখিত 'ক' জলবায়ু অঞ্চল হলো মৌসুমি জলবায়ু অঞ্চল। মূলত 'ক' পৃথিবীর ক্রান্তীয় অঞ্চলকে নির্দেশ করে যেখানে মৌসুমি জলবায়ুর প্রাধান্য রয়েছে। ঋতু পরিবর্তনের সাথে সাথে যে বায়ুর দিক পরিবর্তন হয় তাকে মৌসুমি বায়ু বলে। আর এ বায়ু প্রবাহিত অঞ্চলের জলবায়ুকে মৌসুমি জলবায়ুর বলে। ক্রান্তীয় অঞ্চলে মৌসুমি জলবায়ুর ঋতুভিত্তিক প্রভাব সর্বাধিক বলে এ জলবায়ুকে ক্রান্তীয় মৌসুমি জলবায়ুও বলা হয়। নিচে মৌসুমি জলবায়ুর প্রধান প্রধান বৈশিষ্ট্যের বর্ণনা দেওয়া হলো- বায়ুর তাপ: গ্রীষ্মকালীন তাপমাত্রা ২৭° সেলসিয়াসের অধিক থাকে। আবার শীতকালে তাপমাত্রা গড়ে ১০০ থেকে ২২° সেলসিয়াসের মধ্যে থাকে। তবে গ্রীষ্ম ও শীতকালে গড় উষ্ণতার পার্থক্য প্রায় ৫° সেলসিয়াসের মতো হয়ে থাকে। মৌসুমি জলবায়ু অঞ্চলে বর্ষাকালে প্রচুর বৃষ্টিপাতের কারণে তাপমাত্রা কম অনুভূত হয়। আবার গ্রীষ্মকালে মৌসুমি বায়ুর কারণে তাপমাত্রা সমভাবাপন্ন থাকে। বায়ুর চাপ ও বায়ুপ্রবাহ ঋতুভেদে বায়ুর চাপের তারতম্যের জন্য মৌসুমি বায়ুর উৎপত্তি হয়। নিরক্ষরেখা অতিক্রম করলে ফেরেলের সূত্র অনুসারে দক্ষিণ-পূর্ব অয়ন বায়ুর গতি বেঁকে দক্ষিণ-পশ্চিম থেকে উত্তর- পূর্ব দিকে প্রবাহিত হয়। এজন্য গ্রীষ্মের মৌসুমি বায়ুকে দক্ষিণ-পশ্চিম মৌসুমি বায়ু বলে। আবার শীতকালে মৌসুমি বায়ু উত্তর-পূর্ব দিক থেকে আসে বলে একে উত্তর-পূর্ব মৌসুমি বায়ু বলে। বৃষ্টিপাত: গ্রীষ্মকালে উত্তর গোলার্ধের স্থলভাগে অধিক তাপের ফলে নিম্নচাপের সৃষ্টি হয়। দক্ষিণে সমুদ্র হতে আগত জলীয়বাষ্পপূর্ণ বায়ু প্রবাহিত হয়ে এ অঞ্চলে ব্যাপক বৃষ্টিপাত ঘটায়। এখানে বার্ষিক গড় বৃষ্টিপাত ১২৫ থেকে ২০০ সে.মি.।"
        },
        {
          "label": "ঘ",
          "question": "ফল উৎপাদনের সাথে ভ্রমনকৃত অঞ্চলের জলবায়ুর গভীর সম্পর্ক রয়েছে উক্তিটি বিশ্লেষণ করো।",
          "explanation": "উদ্দীপকে রফিক সাহেবের ভ্রমণকৃত অঞ্চলে (ফ্রান্স, স্পেন, ইতালি) ভূমধ্যসাগরীয় জলবায়ু বিরাজমান। এ জলবায়ু অঞ্চল সাধারণত আর্দ্র বৃষ্টিবহুল শীতকাল এবং বৃষ্টিহীন দীর্ঘ গ্রীষ্মকাল বিরাজ করে। এ ধরনের জলবায়ু ফল উৎপাদনের জন্য বিশেষ' উপযোগী। বিশেষ করে প্রখর সূর্যকিরণ ফল পাকার উপযোগী। শুষ্ক গ্রীষ্মকাল ও আর্দ্র শীতকাল হওয়ায় এরূপ জলবায়ুর উদ্ভিজ্জসমূহ শুষ্কতার মোকাবেলা করার ক্ষমতাসম্পন্ন। বৃষ্টিবহুল শীতকালে ফলদ বৃক্ষ জন্মে। আবার ছোট ছোট গাছ ও ঝোপঝাড় এ অঞ্চলে বেশি জন্মে। আর এরূপ গাছ বিভিন্ন ফল যেমন- আপেল, ডুমুর, নাশপাতি, আখরোট, পিচ ধারণ করে। গ্রীষ্মকাল বৃষ্টিহীন ও শুষ্ক হওয়াতে এ ঋতুতে বৃক্ষলতাদির বৃদ্ধি খুব একটা হয় না। ওক, কর্ক, মিষ্টি বাদাম, সিডার, পাইন, তুতগাছ প্রভৃতি বৃক্ষও এ জলবায়ু অঞ্চলে প্রচুর পরিমাণে দেখা যায়। পরিশেষে বলা যায়, ভূমধ্যসাগরীয় জলবায়ুর সাথে ফল উৎপাদনের গভীর সম্পর্ক রয়েছে।"
        }
      ]
    }
  ]
}