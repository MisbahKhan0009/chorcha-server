{
  "title": "কুমিল্লা, সিলেট, যশোর বোর্ড ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "CB, SB, JB 25",
      "sub_questions": [
        {
          "label": "ক",
          "question": "ভূত্বক কাকে বলে?",
          "explanation": "পৃথিবীর সর্ববহিঃস্থ কঠিন ও পাতলা শিলার স্তরকেই ভূত্বক বলে।"
        },
        {
          "label": "খ",
          "question": "পর্বত মধ্যবর্তী মালভূমি বলতে কী বোঝায়? ব্যাখ্যা করো।",
          "explanation": "মালভূমির ধরনগুলোর মধ্যে পর্বত মধ্যবর্তী মালভূমি বিশেষ বৈশিষ্ট্যময় ভঙ্গিল পর্বত গঠিত হওয়ার সময় সংকোচনজনিত চাপের কারণে পর্বতসমূহের মাঝখানে নিচু ভূমি উঁচু হয়ে যে মালভূমি গঠন করে তাকে পর্বত মধ্যবর্তী মালভূমি বলে। এ ধরনের মালভূমি সোজাসুজি উপরে উঠে যায় বিধায় খাড়া ঢালবিশিষ্ট হয়। এর উপরিভাগ অসমান হতে পারে এবং চতুর্দিকে পর্বত ঘিরে থাকে। যেমন- তিব্বত মালভূমি। এর উত্তরে কুনলুন ও দক্ষিণে হিমালয় এবং পূর্ব-পশ্চিমেও পর্বত (তিব্বত পর্বতমালা) ঘিরে আছে।"
        },
        {
          "label": "গ",
          "question": "উদ্দীপকের 'ক' চিহ্নিত স্তরের বর্ণনা দাও।",
          "explanation": "উদ্দীপকের 'ক' স্তরটি অশ্মমণ্ডল বা ভূত্বক। এ স্তরটি বিভিন্ন শিলা ও খনিজের সংমিশ্রণে গঠিত। পৃথিবীর উপরিভাগের কঠিন ও পাতলা শিলাস্তরকে অশামণ্ডল বা ভূত্বক বলে। ভূকম্পন তরঙ্গ থেকে জানা যায় অশ্মমণ্ডল দুটি স্তরে বিভক্ত। ওপরের হালকা শিলাস্তরকে সিয়াল স্তর এবং নিচের ভারি শিলা স্তরকে সিমা স্তর বলে। সিয়াল স্তর অশ্মমণ্ডলের বাইরের স্তর। এ স্তরে গ্রানাইট শিলার পরিমাণ বেশি। তাই একে গ্রানাইট শিলাস্তরও বলা হয়। গ্রানাইট শিলায় সিলিকন ও অ্যালুমিনিয়ামের পরিমাণ বেশি থাকে। এজন্যই একে সিয়াল (SiAl) স্তর বলে। আবার অশ্মমণ্ডলের নিচের অংশ অর্থাৎ মহাসাগরগুলোর তলদেশ ব্যাসন্ট শিলায় গঠিত। ব্যাসল্ট শিলায় সিলিকন ও ম্যাগনেসিয়ামের পরিমাণ বেশি বলে ভূবিজ্ঞানী সুয়েস এই স্তরটিকে সিমা (SiMa), নামে অভিহিত করেছেন। মহাসাগরগুলোর তলদেশের সমগ্র অন্যল (ওপরের সামান্য পলিস্তর বাদে) সিমা দ্বারা * গঠিত বলে একে মহাসাগরীয় ভূত্বক বলা হয়। অশ্মমণ্ডলের সিয়াল ও সিমা স্তর কনরাড বিযুক্তি রেখা দ্বারা বিভক্ত। অশ্মমণ্ডল মহাদেশের তলদেশে প্রায় ৩০ থেকে ৪০ কি. মি. এবং গড়ে প্রায় ৩৫ কি.মি. পুরু। সমুদ্রের তলদেশে এ স্তর ৩ থেকে ১০ কি.মি. এবং গড়ে ৫ কি.মি. পর্যন্ত পুরু। উপরিউক্ত আলোচনা থেকে বলা যায়, অশ্মমণ্ডল বা ভূত্বক পৃথিবীর সর্ববহিঃস্থ স্তর, সেই সাথে জীবের আবাসস্থল।"
        },
        {
          "label": "ঘ",
          "question": "উদ্দীপকের 'খ' ও 'গ' চিহ্নিত স্তরের তুলনামূলক বিশ্লেষণ করো।",
          "explanation": "জাউদ্দীপকের 'খ' ও 'গ' স্তর দুইটি যথাক্রমে গুরুমণ্ডল ও কেন্দ্রমণ্ডল। গুরুমণ্ডল স্তরের গভীরতা ১৫ কি.মি. থেকে ২,৯০০ কি.মি. পর্যন্ত। এটি মূলত ব্যাসল্ট শিলায় গঠিত। গুরুমণ্ডলকে আবার দুটি ভাগে ভাগ করা হয়েছে। যথা- (ক) বহিঃগুরুমণ্ডল এবং (খ) অন্তঃগুরুমণ্ডল। বহিঃগুরুমণ্ডল স্তরটি ১০০ থেকে ৭০০ কি.মি. পর্যন্ত বিস্তৃত। এ মণ্ডল প্রধানত লোহা ও ম্যাগনেসিয়াম সমৃদ্ধ সিলিকেট খনিজ দ্বারা গঠিত। অন্তঃগুরুমণ্ডল ৭০০ থেকে ২,৯০০ কি.মি. পর্যন্ত বিস্তৃত। এ মণ্ডল প্রধানত আয়রন অক্সাইড, ম্যাগনেসিয়াম অক্সাইড এবং সিলিকন ডাইঅক্সাইডসমৃদ্ধ খনিজ দ্বারা গঠিত। এ স্তরের শিলাসমূহ নমনীয়, অর্ধতরল। কেন্দ্রমণ্ডলটি গুরুমণ্ডল (২৮৮৫ কি.মি.) থেকে পৃথিবীর কেন্দ্র (৬,৩৭১ কি.মি.) পর্যন্ত বিস্তৃত। কেন্দ্রমণ্ডলের একটি তরল বহিরাবরণ রয়েছে, যা প্রায় ২,২৭০ কি.মি. পুরু এবং কঠিন অন্তঃভাগটি ১,২১৬ কিমি পুরু। গুটেনবার্গ বিযুক্তি থেকে এর গভীরতা ৩,৪৮৬ কি.মি.। এর মূল উপাদান নিকেল ও লোহা। এছাড়া রয়েছে পারদ ও সিসা। উপরের আলোচনা থেকে বোঝা যায়, গুরুমণ্ডল ও কেন্দ্রমণ্ডলের বৈশিষ্ট্যের ভিন্নতা আছে এবং পৃথিবীর অভ্যন্তরে কেন্দ্রমণ্ডল ভারী উপাদানে গঠিত সর্বনিম্ন স্তর।"
        }
      ]
    },
    {
      "number": "2",
      "uddipok": "ঘটনা-১: ভূপৃষ্ঠে হঠাৎ ঝাকুনি অনুভূত হয়। ঘটনা-২: মোচাকৃতি পর্বতের জ্বালামুখ দিয়ে লাভা নির্গত হয়।",
      "tag": "CB, SB, JB 25",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় ভূপৃষ্ঠের শিলা চূর্ণবিচূর্ণ হয় এবং ক্ষয়প্রাপ্ত শিলা অন্যত্র অপসারিত হয় তাকে নগ্নীভবন বলে।"
        },
        {
          "label": "খ",
          "question": "",
          "explanation": "বিচূর্ণীভবনের অন্যতম কারণ তাপমাত্রার পার্থক্য। সূর্যের তাপ এক্ষেত্রে প্রধানতম নিয়ামক। তাপমাত্রার পরিবর্তনে শিলারাশির আয়তনের হ্রাস-বৃদ্ধি ঘটে। যেমন-দিনের বেলায় সূর্যতাপে শিলারাশি আয়তনে বেড়ে যায়। আবার রাতে উত্তাপ কমে গেলে তা সংকুচিত হয়। এভাবে অসমভাবে শিলারাশি সংকুচিত ও প্রসারিত হলে খণ্ড-বিখণ্ড হয় এবং বিচূর্ণীভবন ঘটায়। যেমন- মরু এলাকায় দেখা যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত '১' হলো ভূমিকম্প। ভূমিকম্প সংঘটিত হওয়ার প্রধান কারণগুলো হলো- i . পৃথিবীর উপরিভাগের প্লেটসমূহের সঞ্চালন। ii. অগ্ন্যুৎপাতের ফলে প্লেটসমূহের উপর সৃষ্ট কম্পন। এছাড়া কিছু অপ্রধান কারণ রয়েছে। যথা- i. শিলার চ্যুতি: শিলা চ্যুতিবা ফাটল বরাবর আকস্মিক ভূআলোড়ন হলে ভূমিকম্প হয়। ii. আগ্নেয়গিরির অগ্ন্যুৎপাত : আগ্নেয়গিরির লাভা প্রচণ্ড শক্তিতে ভূঅভ্যন্তর থেকে বের হয়ে আসার সময় পার্শ্ববর্তী স্থানে ভূমিকম্পের সৃষ্টি হয়। iii. তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়। ফলে ভূমিকম্পন অনুভূত হয়। iv. ভূপাত: হঠাৎ কোনো কারণে পাহাড় বা পর্বত থেকে বিশাল শিলাখন্ড ভূত্বকের উপর ধ্বসে পড়ে ভূমিকম্প হয়। V. ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হলে তা ভূত্বকের নিম্নভাগে ধাক্কা দিলে ভূমিকম্পের সৃষ্টি হয়। vi. ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস হলে তার প্রভাবে ভূমিকম্প হয়। vii. হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে ভূমিকম্প হয়। viii. পার্বত্য অঞ্চলের বনভূমি ধ্বংস ও পাহাড় কাটা: পাহাড় কাটারফলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "",
          "explanation": "উদ্দীপকের ঘটনা-২ এ ইঙ্গিতকৃত দুর্যোগ হলো আগ্নেয়গিরির অগ্ন্যুৎপাত। আগ্নেয়গিরির অগ্ন্যুৎপাতের ফলে ভূপৃষ্ঠে ব্যাপক পরিবর্তন ঘটে। বিভিন্ন ধরনের ভূমিরূপ গঠিত হয়। যেমন- i. আগ্নেয়গিরির অগ্ন্যুৎপাতের ফলে ভূগর্ভস্থ লাভা ভূপৃষ্ঠে সঞ্চিত হয়ে পর্বতের সৃষ্টি করে। এরূপে সৃষ্ট পর্বতকে আগ্নেয় পর্বত বলে। যেমন- ইতালির ভিসুভিয়াস পর্বত। ii. আগ্নেয়গিরির ফলে ভূপৃষ্ঠের বিস্তৃত অঞ্চলে লাভা সঞ্চিত হয়ে মালভূমির সৃষ্টি করে। যেমন- ভারতের দাক্ষিণাত্যের মালভূমি। iii. সাগরের তলদেশে আগ্নেয়গিরির লাভা সঞ্চিত হয়ে অনেক সময় দ্বীপের সৃষ্টি করে। যেমন- প্রশান্ত মহাসাগরের হাওয়াই দ্বীপ। iv. মৃত আগ্নেয়গিরির জ্বালামুখে বৃষ্টির পানি সঞ্চিত হয়ে হ্রদের সৃষ্টি করে। যেমন- আলাস্কার মাউন্টকার্টমা হ্রদ। V. আগ্নেয়গিরির লাভা কোনো নিম্নভূমিতে সঞ্চিত হয়ে সমভূমির সৃষ্টি করে। যেমন- উত্তর আমেরিকার স্নেক নদীতে লাভা সঞ্চিত হয়ে সমভূমির সৃষ্টি করেছে। সুতরাং আগ্নেয়গিরির অগ্ন্যুৎপাতের ফলে ভূমিরূপের ব্যাপক পরিবর্তন সাধিত হয় এবং নতুন ভূমিরূপ গঠিত হয়।"
        }
      ]
    },
    {
      "number": "3",
      "uddipok": "",
      "tag": "CB, SB, JB 25",
      "sub_questions": [
        {
          "label": "ক",
          "question": "",
          "explanation": "নদী যেখানে সাগরে পতিত হয় তাকে মোহনা বলে।"
        },
        {
          "label": "খ",
          "question": "",
          "explanation": "লোহা মিশ্রিত মাটিতে সাধারণত জারণ (Oxidation) এবং আর্দ্রকরণ (Hydration) প্রক্রিয়ার মাধ্যমে বিচূর্ণীভবন ঘটে থাকে। জারণ এবং আর্দ্রকরণ উভয়ই রাসায়নিক বিচূর্ণীভবনের উদাহরণ। এই প্রক্রিয়ায় শিলা বা খনিজ পদার্থের রাসায়নিক গঠন পরিবর্তিত হয়ে যায়। লোহার সাথে অক্সিজেনের বিক্রিয়ায় মরিচা পড়ে এবং এটি ধীরে ধীরে ক্ষয়প্রাপ্ত হয়। এছাড়াও, পানির উপস্থিতিতে লৌহ আর্দ্র হয়ে বিচূর্ণ হতে পারে'। যখন লোহা অক্সিজেনের সংস্পর্শে আসে, তখন এটি জারিত হয়ে ফেরিক অক্সাইডে পরিণত হয়। এই ফেরিক অক্সাইড সাধারণত হলুদ বা বাদামী রঙের হয়ে থাকে। ফলে এরূপ অঞ্চলে লোহা মিশ্রিত লাল বর্ণের মাটির পাশাপাশি বাদামী রঙের মাটিও দেখা যায়।"
        },
        {
          "label": "গ",
          "question": "",
          "explanation": "উদ্দীপকের 'ক' নদীর পার্বত্য বা প্রথম পর্যায় নির্দেশ করে। পার্বত্য অবস্থা নদীর প্রাথমিক পর্যায়। পর্বতের উৎপত্তিস্থল হতে সমভূমিতে পৌছানো 'পর্যন্ত অংশকে নদীর পার্বত্য পর্যায় বা ঊর্ধ্বগতি বলা হয়। পার্বত্য অঞ্চলে ভূমিভাগ ঢালু ও উঁচু-নিচু থাকে। সে জন্য নদী উচ্চ স্থান থেকে পর্বতগাত্র বেয়ে নিচে নামতে থাকে। এ সময় স্রোতের গতিবেগ ঘণ্টায় ২৪ থেকে ৩২ কিলোমিটার পর্যন্ত হয়ে থাকে। প্রবল স্রোতের আঘাতে ভূত্বক হতে শিলাখণ্ড ভেঙে পড়ে। এগুলো স্রোতের সাথে নিম্নদিকে গড়িয়ে অগ্রসর হতে থাকে। এ অবস্থায় যান্ত্রিক ও রাসায়নিক উভয় প্রকার ক্ষয় হয়ে থাকে। পার্বত্য অবস্থায় নদীর পার্শ্বক্ষয় অপেক্ষা নিম্নক্ষয়ই বেশি হয়ে থাকে। ফলে গিরিখাত, ক্যানিয়ন, খরস্রোত, জলপ্রপাত প্রভৃতির সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকের 'গ' পর্যায়ে ইঙ্গিতকৃত ঘোড়ার ক্ষুরের ন্যায় ভূমিরূপটি হলো অশ্বক্ষুরাকৃতি হ্রদ। মাঝে মাঝে প্লাবন সমভূমি অঞ্চলের কোনো কোনো নদীতে অসংখ্য বাঁক 'দেখা যায়। কোনো কোনো সময় এ বাঁক এত বেশি বৃদ্ধি পায় যে, দুটি বাঁক নিজেদের খুব কাছাকাছি এসে পড়ে। এরূপে পাশাপাশি অবস্থিত দুটি বাঁক পরস্পর সন্নিকটে অগ্রসর হলে তাদের মধ্যবর্তী অংশ ক্ষয় হয়ে তারা একত্রে যুক্ত হয়ে পড়ে। তখন নদী সোজা পথে চলতে থাকে। এ অবস্থায় ক্ষয়প্রাপ্ত বাঁকা অংশটি নদীখাত হতে বিচ্ছিন্ন হয়ে হ্রদের আকার ধারণ করে। এরূপ হ্রদগুলো দেখতে অনেকটা অশ্বের ক্ষুরের ন্যায় বলে এদের অশ্বক্ষুরাকৃতি হ্রদ (Ox-bow Lake) বলা হয়। মিসিসিপি ও রাইম নদীর উভয় তীরে এরূপ বহু হ্রদ রয়েছে। বাংলাদেশের পদ্মা, যমুনা, ব্রহ্মপুত্র প্রভৃতি নদীতেও বহু অশ্বক্ষুরাকৃতি হ্রদ দেখা যায়।"
        }
      ]
    },
    {
      "number": "4",
      "uddipok": "",
      "tag": "CB, SB, JB 25",
      "sub_questions": [
        {
          "label": "ক",
          "question": "",
          "explanation": "বায়ুর উপাদানের গুণগত বা পরিমাণগত পরিবর্তনের ফলে মানুষ, প্রাণী ও উদ্ভিদের বৃদ্ধি ও বিকাশ বিঘ্নিত হওয়াই বায়ু দূষণ।"
        },
        {
          "label": "খ",
          "question": "",
          "explanation": "বায়ুমণ্ডলে অবস্থান নেয়। তাপমাত্রা বৃদ্ধি পেলে বাতাসে জলীয়বাষ্পের ধারণ ক্ষমতা বাড়ে; আর কম হলে তা কমে যায়। বায়ুর এ উপাদানটি সৌরতাপ শোষণ করে আবার ভূপৃষ্ঠ থেকে তাপ বিকিরণে বাধা দেয়। ফলে নিম্ন বায়ুমণ্ডলে তাপের ভারসাম্য বজায় থাকে। বায়ুমণ্ডলে জলীয়বাম্পের উপস্থিতিতে ঘনীভবন প্রক্রিয়া চলে এবং বর্ষণ, মেঘ, বৃষ্টি, কুয়াশা, তুষারপাত, শিলাবৃষ্টি হয়। আবহাওয়া ও জলবায়ুর এ উপাদানগুলো জীবনধারণ প্রক্রিয়াকে প্রত্যক্ষভাবে নিয়ন্ত্রণ করে। তাই জলীয়বাষ্প বায়ুমণ্ডলের একটি গুরুত্বপূর্ণ উপাদান।"
        },
        {
          "label": "গ",
          "question": "উদ্দীপকের 'খ' স্তরের বর্ণনা দাও।",
          "explanation": "উদ্দীপকে 'খ' স্তর হলো থার্মোস্ফিয়ার। মেসোবিরতির উপরে প্রায় ৫০০ কিলোমিটার পর্যন্ত বিস্তৃত স্তরকে থার্মোস্ফিয়ার বলে। অর্থাৎ ভূপৃষ্ঠের ৮০ কিলোমিটার ঊর্ধ্ব থেকে ৬৪০ কিলোমিটার ঊর্ধ্ব পর্যন্ত এর বিস্তার। এখানে সূর্যের তাপ খুবই বেশি। ৮০ কি. মি. উচ্চতায় ৯৩° সেলসিয়াস থেকে বাড়তে বাড়তে ৫০০ কি. মি. উচ্চতায় এ স্তরে তাপমাত্রা প্রায় ১২০০° সেলসিয়াস হয়। অতিরিক্ত তাপে অসংখ্য বিদ্যুৎযুক্ত কণা বা আয়ন ও ইলেকট্রনে পরিপূর্ণ হয় এ অঞ্চলটি। এখানে ধনাত্মক ও ঋণাত্মক দুই ধরনের আয়নের প্রাচুর্য ঘটে। এর ফলে বেতার তরঙ্গ এ স্তরে প্রতিফলিত হয়ে পুনরায় ভূপৃষ্ঠে ফিরে আসে। ফলে আমরা নির্বিঘ্নে রেডিও শুনতে পাই। অর্থাৎ এ স্তরে বেতার তরঙ্গের প্রতিফলন ঘটে।"
        },
        {
          "label": "ঘ",
          "question": "উদ্দীপকের 'ক' স্তর জীবজগতের জন্য গুরুত্বপূর্ণ-বিশ্লেষণ করো।",
          "explanation": "উদ্দীপকের 'ক' স্তর ভূপৃষ্ঠের কাছাকাছি অবস্থিত বায়ুমণ্ডলীয় স্তর ট্রপোমণ্ডলকে নির্দেশ করে। ট্রপোস্ফিয়ার পৃথিবীর বুকে প্রাণের বিকাশে অত্যন্ত গুরুত্বপূর্ণ ভূমিকা রাখে। ট্রপোস্ফিয়ার মানুষের জন্য সবচেয়ে প্রয়োজনীয় স্তর। এ স্তরের নিম্নভাগে সব ধরনের প্রাণী ও উদ্ভিদ অবস্থান করে। মেঘ, বৃষ্টিপাত, বায়ুপ্রবাহ প্রভৃতি এ স্তরেই ঘটে থাকে। জলীয়বাষ্প, ধূলিকণা, ধোয়া প্রভৃতি এ স্তরেই ভেসে বেড়ায়। বায়ুমণ্ডলের ঘনত্ব এ স্তরে সবচেয়ে বেশি। এখানে বিভিন্ন সময় ও অবস্থায় (যেমন: ঝড়ের সময়) তাপের তারতম্য ঘটে এবং তাপ ও চাপের পার্থক্যের কারণে বায়ুপ্রবাহের সৃষ্টি হয়। তাই বলা যায়, এ স্তরটি উদ্ভিদ ও প্রাণীর বেঁচে থাকার জন্য তথা জীবজগতের জন্য একটি গুরুত্বপূর্ণ"
        }
      ]
    },
    {
      "number": "5",
      "uddipok": "",
      "tag": "CB, SB, JB 25",
      "sub_questions": [
        {
          "label": "ক",
          "question": "",
          "explanation": "কোনো একটি অঞ্চলের ৩০-৪০ বছরের আবহাওয়ার গড় অবস্থাকে জলবায়ু বলে।"
        },
        {
          "label": "খ",
          "question": "",
          "explanation": "গর্জনশীল চল্লিশ বলতে প্রবল বেগে প্রবাহিত পশ্চিমা বায়ুকে বোঝায়। অর্থাৎ সর্বাধিক বেগে প্রবাহিত পশ্চিমা বায়ুর অক্ষাংশগত অবস্থানই হলো গর্জনশীল চল্লিশ। দক্ষিণ গোলার্ধে জলভাগের পরিমাণ বেশি বলে পশ্চিমা বায়ু প্রবল বেগে এ অঞ্চলে প্রবাহিত হয়, তাই একে প্রবল পশ্চিমা বায়ু বলা হয়। ৪০০ থেকে ৪৭° দক্ষিণ অক্ষাংশ পর্যন্ত পশ্চিমা বায়ুর গতিবেগ সর্বাপেক্ষা বেশি। এ অঞ্চলকে গর্জনশীল চল্লিশ বা Roaring forties বলে।"
        },
        {
          "label": "গ",
          "question": "",
          "explanation": "উদ্দীপকের 'ক' চিত্রে ইঙ্গিতকৃত 'R' বায়ুপ্রবাহ হলো সমুদ্রবায়ু। স্থলভাগ ও জলভাগের তাপ গ্রহণ ও সংরক্ষণ ক্ষমতার তারতম্যের ফলেই স্থল ও সমুদ্রবায়ুর উৎপত্তি হয়। দিনের বেলায় সৌরতাপে তীরবর্তী স্থলভাগ সমুদ্রের পানি অপেক্ষা শীঘ্র ও অধিক উত্তপ্ত হয়। উত্তপ্ত স্থলভাগের সংস্পর্শে বায়ু উষ্ণ ও হালকা হয়ে উপরে ওঠে এবং তথায় নিম্নচাপের সৃষ্টি হয়। এ সময় বায়ুচাপের সমতা রক্ষার্থে সমুদ্র হতে শীতল ও উচ্চচাপ বিশিষ্ট বায়ু স্থলভাগের দিকে প্রবাহিত হয়। এ বায়ুই সমুদ্রবায়ু নামে পরিচিত। সমুদ্র বায়ু সমুদ্র তীরবর্তী স্থানে সাধারণত সকাল ১০টা থেকে প্রবাহিত হতে থাকে এবং দুপুর ৩টার দিকে এর গতিবেগ বেশি মাত্রায় বৃদ্ধি পায়। নাতিশীতোষ্ণ অঞ্চলে এর গতিবেগ ঘণ্টায় ১৬ কিলোমিটারের বেশি নয়, কিন্তু গ্রীষ্মমণ্ডলে এর গতিবেগ ঘণ্টায় ৩২ থেকে ৪০ কিলোমিটার পর্যন্ত হতে পারে।"
        },
        {
          "label": "ঘ",
          "question": "",
          "explanation": "উদ্দীপকে 'খ' চিত্রে 'P' ও 'Q' চিহ্নিত বায়ুপ্রবাহ যথাক্রমে উত্তর-পূর্ব অয়ন বায়ু এবং দক্ষিণ-পশ্চিম পশ্চিমা বায়ু। নিচে এ দুটি বায়ুপ্রবাহের মধ্যে ভিন্নতা বিশ্লেষণ করা হলো: নিরক্ষীয় নিম্নচাপ বলয় থেকে উষ্ণ ও হালকা বায়ু উপরে উঠে গেলে কর্কটীয় উচ্চচাপ বলয় থেকে শীতল ও ভারী বায়ু নিরক্ষীয় অঞ্চলের দিকে প্রবাহিত হয়। ফেরেলের সূত্র অনুসারে, এ বায়ু উত্তর গোলার্ধে উত্তর-পূর্ব দিক থেকে প্রবাহিত হয়। একে উত্তর-পূর্ব অয়ন বায়ু বলে। অপরদিকে, কর্কটীয় উচ্চচাপ বলয় থেকে 'খ' চিহ্নিত বায়ুপ্রবাহ সুমেরুবৃত্ত নিম্নচাপ বলয়ের দিকে প্রবাহিত হয়। দক্ষিণ-পশ্চিম পশ্চিমা বায়ু উত্তর গোলার্ধে দক্ষিণ-পশ্চিম দিক থেকে প্রবাহিত হয়। উত্তর গোলার্ধে স্থলভাগের পরিমাণ অধিক বলে স্থানীয় কারণে এ বায়ুপ্রবাহের সাময়িক বিরতি ঘটে। সুতরাং উপরিউক্ত আলোচনা থেকে বলা যায়, নিয়ত বায়ুপ্রবাহের অন্তর্ভুক্ত হলেও 'P' বায়ুপ্রবাহ 'Q' থেকে ভিন্নতর।"
        }
      ]
    },
    {
      "number": "6",
      "uddipok": "ঘটনা-১: বাংলাদেশে গ্রীষ্মকালে বজ্রবিদ্যুৎসহ ঝড় সংঘটিত হয়। ঘটনা-২: পর্বতে বাধা পেয়ে এক ধরনের বৃষ্টিপাত সংঘটিত হয়।",
      "tag": "CB, SB, JB 25",
      "sub_questions": [
        {
          "label": "ক",
          "question": "",
          "explanation": "ভূপৃষ্ঠের উচ্চচাপ বলয় হতে নিম্নচাপ বলয়ের দিকে যে বায়ু সারাবছর নিয়মিতভাবে প্রবাহিত হয় তাকে নিয়ত বায়ুপ্রবাহ বলে।"
        },
        {
          "label": "খ",
          "question": "",
          "explanation": "জলবায়ুর উপর বনভূমির যথেষ্ট প্রভাব রয়েছে। বনভূমি অঞ্চলের মাটিতে সূর্যের তাপ খুব অল্প প্রবেশ করে বলে সেখানকার মাটি সর্বদা আর্দ্র থাকে এবং আবহাওয়া ভেজা ও স্যাঁতসেঁতে থাকে। এছাড়া, বনভূমি অঞ্চলের গাছপালা প্রয়োজনের অতিরিক্ত পানি বাষ্পীভবনের মাধ্যমে বায়ুতে ছেড়ে দেয়। ফলে বনভূমির পাশ্ববর্তী অঞ্চলের বায়ু শীতল থাকে এবং তথায় অধিক বৃষ্টিপাত হয়। আবার জলীয়বাষ্পপূর্ণ বায়ু গভীর বনভূমির উপর দিয়ে প্রবাহিত হওয়ার সময় প্রচুর বৃষ্টিপাত ঘটায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'ঘটনা-১' হলো কালবৈশাখী ঝড়। বাংলাদেশে চৈত্র-বৈশাখে সংঘটিত ঝড়কে কালবৈশাখী ঝড় বলা হয়। কালবৈশাখীর আগমনে উষ্ণতা স্বাভাবিকের তুলনায় ৫০-১০০ সে. কমে যায়। দক্ষিণ দিক হতে প্রবাহিত উষ্ণ জলীয়বাষ্পপূর্ণ বায়ু উত্তর-পশ্চিমে পৌছিয়ে উপরে ওঠতে থাকে। এ বায়ুর ঠিক উপরের দিকে উত্তর-পশ্চিম বা পশ্চিম দিক হতে শুষ্ক শীতল বায়ু প্রবাহিত হয়। এই দুই বিপরীতগামী বায়ুপ্রবাহের সন্ধিস্থলে বজ্রবিদ্যুৎসহ কালবৈশাখী ঝড় শুরু হয়। কালবৈশাখী ঝড়ে মানুষসহ ঘরবাড়ি, গাছপালা, শস্য প্রভৃতি নষ্ট হয়। কোনো কোনো বছর কালবৈশাখীর প্রভাবে মানুষ ও পশুপাখির প্রাণহানি ঘটে। অনেক সময় কালবৈশাখী ঝড়ের সাথে শিলা বৃষ্টিও হয়ে থাকে। কোনো কোনো সময় বড় আকারের শিলাও বর্ষিত হয়। কালবৈশাখী ঝড়ের প্রভাবে দেশের পশ্চিমাঞ্চল অপেক্ষা পূর্বাঞ্চলে বেশি বৃষ্টিপাত হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'ঘটনা-২' হলো শৈলোৎক্ষেপ বৃষ্টিপাত। জলীয়বাষ্পপূর্ণ বায়ুর গতিপথে পর্বত থাকলে বাধাপ্রাপ্ত হয়ে বৃষ্টিপাত হয়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোৎক্ষেপ বৃষ্টিপাত বলে। সমুদ্র উপকূলের নিকটবর্তী অঞ্চলে পাহাড়, পর্বত, মালভূমি থাকলে নিকটবর্তী উষ্ণ সমুদ্র থেকে আগত জলীয়বাম্পূর্ণ বায়ু এই উচ্চভূমিতে ধাক্কা খায় এবং ওপরে উঠতে থাকলে শীতল ও ঘনীভূত হয়ে বৃষ্টিপাত ঘটায়। এই অংশকে প্রতিবাত পার্শ্ব বলে। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌছলে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকেবৃষ্টিচ্ছায় অঞ্চল বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল হিসেবে পরিচিত।"
        }
      ]
    },
    {
      "number": "7",
      "uddipok": "প্রেক্ষাপট-১: পৃথিবীর তাপমাত্রা ক্রমশ বৃদ্ধি পাচ্ছে। প্রেক্ষাপট-২: বাংলাদেশে বিভিন্ন কারণে জলবায়ুর পরিবর্তন লক্ষ করা যাচ্ছে।",
      "tag": "CB, SB, JB 25",
      "sub_questions": [
        {
          "label": "ক",
          "question": "",
          "explanation": "ঋতু পরিবর্তনের সাথে সাথে যে জলবায়ুতে বায়ুপ্রবাহের দিক পরিবর্তিত হয় তাকে মৌসুমি জলবায়ু বলে।."
        },
        {
          "label": "খ",
          "question": "",
          "explanation": "নিরক্ষীয় অঞ্চলে স্থলভাগের চেয়ে জলভাগের বিস্তৃতি বেশি এবং এখানে সূর্যকিরণ সারাবছর লম্বভাবে পড়ে। এ দুটি কারণে এখানকার বায়ুমণ্ডলে সারা বছর জলীয়বাষ্পের পরিমাণ বেশি থাকে। সূর্যতাপে বাষ্পীভূত জলীয়বাষ্প উষ্ণ ও হালকা বলে সহজেই তা উপরে উঠে গিয়ে শীতল বায়ুর সংস্পর্শে এসে ঘনীভবন ঘটায়। অতঃপর পরিচলন বৃষ্টিরূপে ঝরে পড়ে। তাই নিরক্ষীয় অঞ্চলে সারাবছর বিকেলে ও সন্ধ্যায় বৃষ্টিপাত হয়।"
        },
        {
          "label": "গ",
          "question": "",
          "explanation": "উদ্দীপকের প্রেক্ষাপট-১ এ ইঙ্গিতকৃত বিষয়টি হলো বৈশ্বিক উষ্ণায়ন। মানুষের নিয়ন্ত্রণহীন কর্মকাণ্ডের ফলে বায়ুমণ্ডলে মাত্রাতিরিক্ত গ্রিন হাউস গ্যাস; যেমন- কার্বন ডাইঅক্সাইড (CO₂), মিথেন (CH₁), নাইট্রাস অক্সাইড (N₂O), ক্লোরোফ্লুরো কার্বন (CFC) ইত্যাদি নির্গমন বৃদ্ধি পাচ্ছে। এসব তাপধারণক্ষম গ্যাসের অধিক্যের ফলে বিশ্বে উষ্ণতা বৃদ্ধি পাচ্ছে। পৃথিবীতে জীবাশ্ম জ্বালানির অধিক ব্যবহার, বনভূমি ধ্বংস, শিল্পায়ন, যানবাহনের সংখ্যা বৃদ্ধি, পারমাণবিক পরীক্ষা, কার্বন নিঃসরণ ইত্যাদি কর্মকাণ্ডের ফলে নির্গত গ্রিন হাউস গ্যাসের প্রভাবে ভূপৃষ্ঠ সংলগ্ন বায়ুমণ্ডলের তাপমাত্রা বৃদ্ধি পাচ্ছে। আবার এসব উপাদানের প্রভাবে (যেমন- CFC) বায়ুমণ্ডলের ওজোন স্তর ক্ষতিগ্রস্ত হচ্ছে। একদিকে গ্রিন হাউস গ্যাসগুলোর দ্বারা বায়ুমণ্ডল উত্তপ্ত হচ্ছে অন্যদিকে এর বিরূপ প্রতিক্রিয়ায় ওজোন স্তর ছিদ্র হয়ে সূর্যের অতিবেগুনি রশ্মি সরাসরি ভূপৃষ্ঠে এসে অধিক উত্তাপ সৃষ্টি করছে। এভাবে বিশ্বব্যাপী তাপমাত্রা বৃদ্ধির ফলে পৃথিবীতে জলবায়ুর পরিবর্তন ঘটছে।"
        },
        {
          "label": "ঘ",
          "question": "",
          "explanation": "উদ্দীপকের প্রেক্ষাপট-২ এ উল্লিখিত বিষয়টি জলবায়ু পরিবর্তন। বিশ্ব উষ্ণায়নের ঝুঁকি বিশ্বের জলবায়ু পরিবর্তনের সাথে সাথে বাংলাদেশের জলবায়ুতেও পরিবর্তন এনেছে। বিগত কয়েক দশক ধরে দেশের জলবায়ুতে বিশ্ব উষ্ণায়নের বিরূপ প্রতিক্রিয়া পরিলক্ষিত হচ্ছে। এর ফলস্বরূপ দেশে অনাবৃষ্টি, অতিবৃষ্টি ও বন্যা দেখা দিচ্ছে। বিশ্ব উষ্ণায়নের ফলশ্রুতিতে জলবায়ু পরিবর্তনের যে ধারা শুরু হয়েছে তাতে বিশ্বের স্বল্পোন্নত ও উন্নয়নশীল অনেক দেশের মতো বাংলাদেশও ঝুঁকির মধ্যে রয়েছে। অন্যান্য দেশ এ ক্ষতির মুখোমুখি হওয়ার আগেই বাংলাদেশ প্রাকৃতিক দুর্যোগের মুখে পড়ে গেছে। আগামী দিনগুলোতে এর মাত্রা আরও বাড়ার আশঙ্কা রয়েছে। পরবর্তী ৫০ বছরে সমুদ্র পৃষ্ঠের উচ্চতা ৩ ফুট বাড়লে তাতে বাংলাদেশের সমুদ্র উপকূলবর্তী একটি অংশ প্লাবিত হবে এবং প্রায় ১৭ শতাংশ ভূমি পানির নিচে চলে যাবে। আনুমানিক ৩ কোটি মানুষ তাদের ঘরবাড়ি, ফসলি জমি হারিয়ে জলবায়ু উদ্বাস্তুতে পরিণত হবে। সর্বশেষ উল্লেখ্য,বিশ্ব উষ্ণায়ন তথা উচ্চ তাপমাত্রার প্রভাবে ঘন ঘন বন্যা, ঝড়, অনাবৃষ্টি এবং সমুদ্রপৃষ্ঠের উচ্চতা বৃদ্ধি পাবে। যা ইতোমধ্যে বাংলাদেশে অনুভূত হচ্ছে এবং ভবিষ্যতে তা আরও বাড়ার আশঙ্কা করা হচ্ছে।"
        }
      ]
    },
    {
      "number": "8",
      "uddipok": "",
      "tag": "CB, SB, JB 25",
      "sub_questions": [
        {
          "label": "ক",
          "question": "",
          "explanation": "সমুদ্র ও উপকূলীয় এলাকার পানিরাশির নিয়মিত স্ফীতি বা ফুলে উঠাকে জোয়ার ও নেমে যাওয়াকে ভাটা বলে।।"
        },
        {
          "label": "খ",
          "question": "মুখ্য জোয়ার কী? ব্যাখ্যা করো।",
          "explanation": "চাঁদ পৃথিবীর চারদিকে ঘুরছে। আবর্তনকালে পৃথিবীর যে অংশ চাঁদের সবচেয়ে কাছে অর্থাৎ, ঠিক সামনে উপস্থিত হয় সেখানে চাঁদের আকর্ষণ সবচেয়ে বেশি হয়। স্থলভাগ অপেক্ষা পানিরাশির ওপর এ আকর্ষণ শক্তির কার্যকারিতা অনেক বেশি বলে চারদিক থেকে পানিরাশি ঐ আকর্ষণস্থলের দিকে প্রবাহিত হয়। এর ফলে চাঁদের নিকটবর্তী অংশের পানিরাশি ফুলে উঠে। এ জোয়ারকে মুখ্য বা প্রত্যক্ষ জোয়ার বলে।"
        },
        {
          "label": "গ",
          "question": "উদ্দীপকে চিত্র-১ এর স্রোতের বর্ণনা দাও।",
          "explanation": "উদ্দীপকের চিত্র-১ হলো ভারত মহাসাগরের গ্রীষ্মকালীন মৌসুমি স্রোত। মৌসুমি বায়ুর প্রভাবে উত্তর ভারত মহাসাগরের উত্তর উপকূল বরাবর যে যোত প্রবাহিত হয় তাকে মৌসুমি স্রোত বলে। ভারত মহাসাগরের উত্তর অংশের বঙ্গোপসাগর উপকূলীয় স্রোত মৌসুমি বায়ু দ্বারা নিয়ন্ত্রিত হওয়ায় ঋতুভেদে ভিন্ন ভিন্ন দিক হতে প্রবাহিত হয়। গ্রীষ্মকালে এটি পশ্চিম থেকে পূর্বদিকে এবং শীতকালে একই পথে বিপরীত দিকে প্রবাহিত হয়। গ্রীষ্মকালে দক্ষিণ-পশ্চিম মৌসুমি বায়ুর প্রভাবে সোমালি স্রোত আফ্রিকার পূর্ব উপকূল হতে প্রথমে আরব সাগর এবং পরে ভারতের পশ্চিম উপকূল দিয়ে দক্ষিণ দিকে অগ্রসর হয়। পরবর্তীতে শ্রীলঙ্কার দক্ষিণ-পূর্ব দিক ঘুরে ভারতের পূর্বে উপকূল দিয়ে বঙ্গোপসাগরে প্রবেশ করে। এটি গ্রীষ্মকালীন মৌসুমি স্রোত নামে পরিচিত।"
        },
        {
          "label": "ঘ",
          "question": "উদ্দীপকে চিত্র-২ এর ইঙ্গিতকৃত অঞ্চলে জোয়ার-ভাটার প্রভাব বিশ্লেষন করো।",
          "explanation": "উদ্দীপকে চিত্র-২ এর ইঙ্গিতকৃত অঞ্চল হলো বাংলাদেশের উপকূলীয় অঞ্চল। বাংলাদেশের উপকূলীয় অঞ্চলে জোয়ার-ভাটার প্রভাব নিচে বিশ্লেষণ করা হলো- i. জোয়ার-ভাটার মাধ্যমে ভূখণ্ড থেকে আবর্জনাসমূহ নদীর মধ্যে দিয়ে সমুদ্রে গিয়ে পতিত হয়। ii. দৈনিক দুবার জোয়ার-ভাটার ফলে নদীর মোহনায় পলি ও আবর্জনা জমতে পারে না। iii. জোয়ার-ভাটার ফলে সৃষ্ট স্রোতের সাহায্যে নদীখাত গভীর হয়। iv. বহু নদীতে ভাটার স্রোতের বিপরীতে বাঁধ দিয়ে জলবিদ্যুৎ উৎপাদন করা হয়। যেমন- কর্ণফুলি নদীতে সৃষ্ট জলবিদ্যুৎ প্রকল্প। V. জোয়ারের পানি সেচে সহায়তা করে। যেমন: অনেক সময় খাল খনন করে জোয়ারের পানি আটকিয়ে সেচকার্যে ব্যবহার করা হয়। vi. স্থলভাগে সমুদ্রের লবণাক্ত পানি জোয়ারের সাহায্যে প্রবেশ করে। ফলে অনেক ক্ষেত্রে তা লবণ ও চিংড়ি চাষে সহায়তা করে। আবার ভূমির লবণাক্ততা বৃদ্ধি চাষাবাদ ক্ষতিগ্রস্ত করে। vii. জোয়ার-ভাটার ফলে নৌযান চলাচলের মাধ্যমে ব্যবসা বাণিজ্যের সুবিধা হয়। যেমন- বঙ্গোপসাগরের উপকূলবর্তী বাংলাদেশের দুটি প্রধান সমুদ্রবন্দর পতেঙ্গা ও মোংলা এবং অন্যান্য উপকূলীয় নদীবন্দর সচল রাখতে জোয়ার-ভাটার ভূমিকা রয়েছে। জোয়ার-ভাটার উপকারিতার পাশাপাশি কিছু ক্ষতিকর প্রভাবও লক্ষণীয়। মাঝে মাঝে অমাবস্যা ও পূর্ণিমা তিথিতে নদীতে জোয়ারের সময় অনেক সময় বান ডাকে। ফলে নৌকা, লঞ্চ প্রভৃতি ডুবে যায় এবং নদীর পার্শ্ববর্তী এলাকায় জানমালের ক্ষতি হয়।"
        }
      ]
    }
  ]
}