{
  "title": "ঢাকা রেসিডেনসিয়াল কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "রুমা রিডিং রুমে পড়ছিল। হঠাৎ সে একটা প্রচণ্ড ঝাঁকুনি অনুভব করল। সে ভয় পেয়ে দ্রুত ঘর থেকে বের হয় এবং দেখতে পায় অনেকে খোলা মাঠের দিকে ছুটছে। পরবর্তীতে সে জানতে পারে এটা একটি প্রাকৃতিক দুর্যোগ যা প্রাকৃতিক ও মানবসৃষ্ট কারণে হতে পারে এবং এর ফলে জানমালের ব্যাপক ক্ষতি হতে পারে।",
      "tag": "DRMC 23",
      "sub_questions": [
        {
          "label": "ক",
          "question": "ভূমিকম্পের তরঙ্গ কত প্রকার?",
          "explanation": "ভূমিকম্পের তরঙ্গ ৩ প্রকার।"
        },
        {
          "label": "খ",
          "question": "ভূমিকম্পের তীব্রতা কীভাবে নির্ণয় করা হয়?",
          "explanation": "ভূমিকম্পের তীব্রতা সবসময় একরকম হয় না। কোনো ভূমিকম্প অধিক তীব্র হয়, আবার কোনোটি এত মৃদু হয় যা কেবলমাত্র ভূমিকম্পলেখ যন্ত্রে ধরা পড়ে। ভূমিকম্প মানুষের যে ক্ষতি করে থাকে তার ভিত্তিতে তীব্রতা পরিমাপে স্কেলের মান নির্ভর করে। ভূমিকম্পের তীব্রতা পরিমাপের জন্য ভূবিজ্ঞানী মার্সেলি ও রিখটার স্বতন্ত্রভাবে দুটি স্কেল আবিষ্কার করেন।"
        },
        {
          "label": "গ",
          "question": "উদ্দীপকের ইঙ্গিতকৃত ঘটনাটির কারণ ব্যাখ্যা করো।",
          "explanation": "নিম্মের অনুরূপ: উদ্দীপকে বিবিসি প্রচারিত দুর্যোগটি মূলত ভূমিকম্প। সাধারণত ভূপাত, শিলাচ্যুতি, তাপের হ্রাস-বৃদ্ধি, ভূগর্ভস্থ বাষ্প, আগ্নেয়গিরির অগ্ন্যুৎপাত ভূগর্ভের চাপের হ্রাসবৃদ্ধি প্রভৃতি নানাবিধ কারণে ভূমিকম্প সংঘটিত হয়। নিচে ভূমিকম্প সৃষ্টির কারণগুলো বর্ণনা করা হলো- ভূপাত: হঠাৎ কোনো কারণে পাহাড় বা পর্বত থেকে যখন বিশাল কোনো শিলা খন্ড ভূত্বকের উপর ধসে পড়ে; ভূমিকম্প হয়। শিলাচ্যুতি বা শিলাতে ভাঁজের সৃষ্টি: কোনো কারণে ভূপৃষ্ঠের অভ্যন্তরে বড় ধরনের শিলাচ্যুতি ঘটলে বা শিলাতে ভাঁজের সৃষ্টি হলে ভূমিকম্প হয়। তাপ বিকিরণ: ভূত্বক তাপ বিকিরণ করে সংকুচিত হলে ফাটল ও ভাঁজের সৃষ্টি হয়ে ভূমিকম্প হয়। ভূগর্ভস্থ বাষ্প: পৃথিবীর অভ্যন্তরে অত্যধিক তাপের কারণে বাষ্পের সৃষ্টি হয়। এই বাষ্প ভূত্বকের নিম্নভাগে ধাক্কা দেওয়ার ফলে প্রচণ্ড ভূকম্পন অনুভূত হয়। ভূগর্ভস্থ চাপের বৃদ্ধি বা হ্রাস: অনেক সময় ভূগর্ভে হঠাৎ চাপের হ্রাস বা বৃদ্ধি হলে তার প্রভাবে ভূমিকম্প হয়। আগ্নেয়গিরির অগ্ন্যুৎপাত: অগ্ন্যুৎপাতের সময় জ্বালামুখ দিয়ে প্রবলবেগে বাষ্প, লাভা প্রভৃতি বের হতে থাকে, ফলে ভূমিকম্প হয়। হিমবাহের প্রভাব: হঠাৎ করে হিমবাহ পর্বতগাত্র থেকে নিচে পতিত হলে ভূপৃষ্ঠ কেঁপে ওঠে এবং ভূমিকম্প হয়। পার্বত্য অঞ্চলে বনভূমি ধ্বংস ও পাহাড় কাটা: কোনো কারণে পাহাড় কাটা হলে ভূপৃষ্ঠের উপরের চাপ হ্রাস পায়। ফলে ভূত্বকের ভারসাম্য নষ্ট হয়ে ভূমিকম্প হতে পারে।"
        },
        {
          "label": "ঘ",
          "question": "রুমার অনুভবকৃত দুর্যোগটি ঢাকা শহরে হলে কী ধরনের সমস্যা হতে পারে? তোমার মতামত উপস্থাপন করো।",
          "explanation": "উদ্দীপকে উল্লিখিত ঘটনাটি হলো ভূমিকম্প যা ঢাকা শহরে ঘটলে নানা ধরনের বিপর্যয় দেখা দিতে পারে বলে আমি মনে করি। নিচে তা ব্যাখ্যা করা হলো- ঢাকা শহরে বর্তমান জনসংখ্যা প্রায় ২ কোটি। এত মানুষের বাসস্থানের জন্য গড়ে উঠেছে বহুতলবিশিষ্ট অসংখ্য ভবন। যদি উচ্চমাত্রার ভূমিকম্প ঢাকা শহরে ঘটে, তবে এ শিাল সংখ্যক দালান কোঠা ধসে পড়বে। ফলে অসংখ্য মানুষের জীবন চলে যাবে। এছাড়াও ভবন ধসের ফলে উক্ত ভবনগুলোতে, বিদ্যুতের লাইন থেকে অগ্নিসংযোগ ঘটতে পারে। এতে মানুষের জীবনের সাথে অন্যান্য জিনিসপত্রও আগুনে পুড়ে যাবে। ফলে অর্থনৈতিকভাবে ঢাকা শহর অনেক ক্ষতিগ্রস্ত হবে। এছাড়াও ভূমিকম্পের ফলে রাস্তাঘাট ভেঙে পরতে পারে। ফলে অফিস- আদালতে যাওয়ার ক্ষেত্রে যোগযোগ ব্যবস্থার ক্ষতি হবে। এতে ঢাকা শহরসহ পুরো দেশ অর্থনৈতিকভাবে ক্ষতিগ্রস্ত হবে। সুতরাং ঢাকা শহরে ভূমিকম্প হলে তা হবে ভয়ানক বিপর্যয়কর।"
        }
      ]
    },
    {
      "number": "2",
      "uddipok": "'ক' পরিবর্তন খ' পরিবর্তন 'গ' পরিবর্তন সৌরতাপ, তুষার, পানি দ্বারা অক্সিজেন, কার্বন ও হাইড্রোজেন দ্বারা উদ্ভিদ, জীবজন্তু ও মানুষ দ্বারা",
      "tag": "DRMC 23",
      "sub_questions": [
        {
          "label": "ক",
          "question": "বিচূণীভবন কাকে বলে?",
          "explanation": "শিলারাশির চূর্ণবিচূর্ণ ও বিশ্লিষ্ট হওয়ার প্রক্রিয়াকে বিচূর্ণীভবন বলে।"
        },
        {
          "label": "খ",
          "question": "বিচূণীভবনের কারণ ব্যাখ্যা করো।",
          "explanation": "আবহাওয়ার তারতম্য বিচূর্ণীভবনের অন্যতম কারণ। আবহাওয়ার বিভিন্ন উপাদান; যেমন- তাপমাত্রা, বৃষ্টিপাত, তুষারপাত, বায়ুপ্রবাহ প্রভৃতি বিচূর্ণীভবনে সহায়তা করে থাকে। তাপমাত্রার পার্থক্যের কারণে শিলারাশি অসমভাবে সংকুচিত ও প্রসারিত হয়। তাপের কারণে শিলার উপরের অংশ নিচের তুলনায় অধিক উত্তপ্ত হয়ে ফেটে গিয়ে বিচূর্ণীভবন ঘটায়। মরুভূমি অঞ্চলে যেখানে তাপমাত্রার দ্রুত পরিবর্তন হয় এবং উচ্চ পার্বত্য অঞ্চলে তুষারের প্রভাবে যান্ত্রিক বিচূর্ণীভবন ঘটে। আবার বৃষ্টির পানি শিলাকে আলগা ও ক্ষয় করে। এ কারণে বৃষ্টিবহুল অঞ্চলেও বৃষ্টিপাতের প্রভাবে বিচূর্ণীভবন সংঘটিত হয়।"
        },
        {
          "label": "গ",
          "question": "তোমার পাঠ্যবইয়ের আলোকে 'গ' পরিবর্তন ব্যাখ্যা করো।",
          "explanation": "'গ' পরিবর্তনটি জৈবিক বিচূর্ণীভবন। জৈবিক বিচূর্ণীভবন প্রকৃতপক্ষে উদ্ভিদ ও প্রাণীর সংঘটিত ভৌত ও রাসায়নিক ক্ষয়ীভবন। মানুষ ও অন্যান্য জীবজন্তু, কীটপতঙ্গ, বৃক্ষলতাদি প্রতিনিয়ত ভূপৃষ্ঠের ক্ষয়সাধন ও পরিবর্তন সাধন করছে। নানা প্রকার প্রাণী ও উদ্ভিদের ক্রিয়ার দ্বারা ক্ষয়প্রাপ্ত হয় বলে এ প্রক্রিয়াকে জৈবিক বিচূর্ণীভবন বলে। এটি তিন ভাবে সংঘটিত হয়। যথা- i. উদ্ভিদের কাজ: ভূপৃষ্ঠের ক্ষয়সাধনে উদ্ভিদ বিশেষ ভূমিকা পালন করে। বিভিন্ন প্রকার গাছপালা মূল ও শিকড় দ্বারা মাটিকে ভেঙে চূর্ণবিচূর্ণ করে। গাছের মূল বৃদ্ধির সঙ্গে সঙ্গে মোটা হয়ে মাটির নিচে বহুদূর পর্যন্ত চলে যায়। ফলে শিলার ফাটলও বড় হয় এবং ঐ সমস্ত ফাটলে পানি প্রবেশ করলে সেখানকার শিলান্তর দুর্বল হয় ও গলে ক্ষয়প্রাপ্ত হয়। ii. জীবজন্তুর কাজ: কেঁচো, ছুঁচো, পিঁপড়া, শিয়াল, কুকুর প্রভৃতি • সর্বদা মাটি খুঁড়ে শিলারাশিকে চূর্ণবিচূর্ণ করে। এছাড়া উইপোকা, সজারু, ইঁদুর ইত্যাদিও গর্ত করে ভূপৃষ্ঠের অভ্যন্তর হতে ম্যটি তোলে। এছাড়া মৃত্তিকার অণুজীবসমূহ শিলার প্রাকৃতিক ও রাসায়নিক বিচূর্ণীভবনে যথেষ্ট সক্রিয় হয়। এভাবে জীবজন্তু ও কীটপতঙ্গ দ্বারা ভূত্বক চূর্ণবিচূর্ণ হচ্ছে। iii. মানুষের কাজ: নানাবিধ গঠনমূল গঠনমূলক পরিকল্পনা বাস্তবায়নের জন্য মানুষ ভূপৃষ্ঠের ব্যাপক ক্ষয়সাধন করছে। যেমন- রাস্তাঘাট, খাল, গৃহ, শহর বন্দর প্রভৃতি নির্মাণে এভাবে মানুষ প্রত্যক্ষ ও পরোক্ষভাবে জৈবিক বিচূর্ণীভবনে সহায়তা করছে।"
        },
        {
          "label": "ঘ",
          "question": "'ক' ও 'খ' পরিবর্তনের মধ্যে কোনটি উষ্ণ ও আর্দ্র অঞ্চলে সবচেয়ে বেশি হয়? তোমার যুক্তি দিয়ে ঐ পরিবর্তন বিশ্লেষণ করো।",
          "explanation": "উদ্দিপকে উল্লিখিত 'ক' পরিবর্তনটি যান্ত্রিক বিচূণীভবন এবং 'খ' পরিবর্তনটি রাসায়নিক বিচূর্ণীভবন। রাসায়নিক প্রক্রিয়ায় শিলার চূর্ণবিচূর্ণ হওয়াকে রাসায়নিক বিচূর্ণীভবন বলে। উষ্ণ ও আর্দ্র অঞ্চলে রাসায়নিক বিচণীবন বেশি হয়ে থাকে। রাসায়নিক বিচূর্ণীভবন প্রধানত জারণ, দ্রবণ, জলযোজন, অঙ্গারযোজন, হাইড্রোলাইসিস প্রক্রিয়ার মাধ্যমে সংঘটিত হয়। এ প্রক্রিয়াগুলো উষ্ণ ও আর্দ্র অঞ্চলে সহজেই ক্রিয়া করে। স্বাভাবিক অবস্থায় অক্সিজেন শিলারাশিকে চূর্ণবিচূর্ণ করতে না পারলেও বায়ুতে অধিক জলীয়বাষ্প থাকলে তা রাসায়নিক প্রক্রিয়ায় শিলারাশিকে খণ্ডবিখণ্ড করতে পারে। আমাদের দেশে বর্ষাকালে বায়ু প্রচুর আর্দ্র থাকে বলে ঐ সময় অক্সিজেনের রাসায়নিক বিচূর্ণীভবন সর্বাধিক হয়। এ কারণে বর্ষাকালে লোহার দ্রব্যে বেশি মরিচা ধরে এবং সহজেই খণ্ড- বিখণ্ড হয়ে যায়। আবার, বিভিন্ন খনিজের সাথে, কার্বন ডাইঅক্সাইডের রাসায়নিক সংযোগকে কার্বনেশন বা অঙ্গারযোজন বলে। বৃষ্টির পানি বায়ুমণ্ডলের মধ্য দিয়ে পড়ার সময় বায়ুমণ্ডলম্বিত কার্বন ডাইঅক্সাইডের সাথে মিশ্রিত হয়ে এসিডে পরিণত হয়। উপরন্তু দ্রবণ, জলযোজন, হাইড্রোলাইসিস প্রক্রিয়া সরাসরি আর্দ্রতার সাথে সম্পর্কিত। উষ্ণতাও আর্দ্রতার সাথে সম্পর্কিত। তাই দেখা যায় উষ্ণ ও আর্দ্র অঞ্চলে রাসায়নিক বিচণীভবন সমধিক।"
        }
      ]
    },
    {
      "number": "3",
      "uddipok": "নিচের ছকটি দেখ এবং প্রশ্নগুলোর উত্তর দাও: X Y তাপমাত্রা অক্ষাংশ বায়ুর চাপ উচ্চতা বায়ুর গতি সমুদ্রস্রোতে বৃষ্টিপাত বনভূমি",
      "tag": "DRMC 23",
      "sub_questions": [
        {
          "label": "ক",
          "question": "আবহাওয়া কাকে বলে?",
          "explanation": "পৃথিবীর কোনো একটি নির্দিষ্ট স্থানের ও স্বল্প সময়ের বায়ুমণ্ডলের সার্বিক অবস্থাকে আবহাওয়া বলে।"
        },
        {
          "label": "খ",
          "question": "বায়ুমণ্ডল গুরুত্বপূর্ণ কেন? ব্যাখ্যা করো।",
          "explanation": "জীবজগৎ পরস্পর বায়ুমণ্ডলের অক্সিজেন ও কার্বন ডাইঅক্সাইড আদান-প্রদানের মাধ্যমে বেঁচে আছে। বায়ুমণ্ডল থেকে উদ্ভিদ নাইট্রোজেন সংগ্রহ করে, যা প্রাণিকূলের জন্য খুবই প্রয়োজন। অন্যদিকে ওজোন স্তর সূর্য থেকে আসা অতিবেগুনি রশ্মিকে শোষণ করে জীবজগৎকে রক্ষা করছে। তাই জীবজন্তুর উপর বায়ুমন্ডলের প্রভাব বেশি।"
        },
        {
          "label": "গ",
          "question": "'X' এর উপাদানসমূহ ব্যাখ্যা করো।",
          "explanation": "উদ্দীপকে উল্লিখিত 'X' তথা তাপমাত্রা, বায়ুর চাপ, বায়ুর গতি, বৃষ্টিপাত ইত্যাদি জলবায়ুর উপাদান। নিচে তা ব্যাখ্যা করা হলো- তাপমাত্রা: তাপমাত্রার পরিমাপের উপর কোনো স্থানের জলবায়ু বহুলাংশে নির্ভরশীল। তাপমাত্রা বেশি হলে দেশটিতে উষ্ণতম জলবায়ু উপভোগ করে, আবার তাপমাত্রা খুব কম বা মধ্যম হলে দেশটিতে যথাক্রমে মেরুদেশীয় অথবা নাতিশীতোষ্ণ জলবায়ুর সৃষ্টি হয়। বায়ুর চাপ: বায়ুর চাপ জলবায়ুর একটি উল্লেখযোগ্য উপাদান। বিভিন্ন স্থানে চাপের মধ্যে পার্থক্য থাকে বলে আবহাওয়া ও জলবায়ুর মধ্যেও পার্থক্য হয়ে থাকে। বায়ুর গতি: বায়ুর গতিও আবহাওয়া এবং জলবায়ুর উপর যথেষ্ট প্রভাব বিস্তার করে থাকে। সমুদ্র হতে জলীয় বাষ্পপূর্ণ বায়ু কোনো অঞ্চলের উপর দিয়ে প্রবাহিত হলে সে অঞ্চলে বৃষ্টিপাত হয় এবং তাপ হ্রাস পায়। কিন্তু স্থলভাগ হতে আগত বায়ুর প্রভাবে তাপ হ্রাস পায় না। এ বায়ু শুষ্ক হলে এর দ্বারা বৃষ্টিপাত হয় না। বৃষ্টিপাত: বৃষ্টিপাত আবহাওয়া ও জলবায়ুর একটি প্রধান উপাদান। কোনো স্থানে বৃষ্টিপাত বেশি হলে সেখানকার জলবায়ু আর্দ্র থাকে এবং বৃষ্টিপাত কম হলে জলবায়ু শুষ্ক হয়।"
        },
        {
          "label": "ঘ",
          "question": "জলবায়ু পরিবর্তন 'Y' নিয়ামকসমূহের গুরুত্ব কতটুকু? তোমার মতামত বিশ্লেষণ করো।",
          "explanation": "জলবায়ু পরিবর্তনে 'Y' নিয়ামকসমূহ জলবায়ুর উপর প্রভাব বিস্তার করে। নিম্নে তা বিশ্লেষণ করা হলো- i. অক্ষাংশ: সাধারণত অক্ষাংশভেদে সূর্যকিরণের মাত্রা বিভিন্ন রকম হয়। যেমন- নিরক্ষরেখার উপর সূর্য সারাবছর লম্বভাবে কিরণ দেয়। আর এ রেখা থেকে যতই উত্তরে বা দক্ষিণে যাওয়া যায়, সূর্যকিরণ ততই তির্যকভাবে পড়তে থাকে। এর ফলে নিরক্ষরেখা থেকে উত্তর ও দক্ষিণ উভয় মেরুর দিকে তাপমাত্রা ক্রমশ কমতে থাকে। ii. উচ্চতা: উচ্চতা কোন অঞ্চলের জলবায়ুর নিয়ামক হিসেবে কাজ করে। ভূপৃষ্ঠ থেকে যত উর্ধ্বে যাওয়া যায়, বায়ুর তাপমাত্রা তত কমতে থাকে (ট্রপোস্ফিয়ারের মধ্যে)। ভূপৃষ্ঠ সংলগ্ন বায়ুমণ্ডলে ভেসে বেড়ানো ধূলিকণা, জলকণা, লবণকণা প্রভৃতি তাপ শোষণ করে। এসব কারণে নিচের স্তরের বায়ু ওপরের স্তর অপেক্ষা অধিক। উষ্ণ থাকে। গাঙ্গেয় সমভূমিতে ৭৮০ মি. উচ্চতায় নতুন দিল্লির জুন মাসের গড় উষ্ণতা ৩৩.৩০°সে, কিন্তু নিকটবর্তী অধিক উচ্চতায় অবস্থিত সিমলায় ঐ মাসের গড় উত্তাপ ১৯.৫° সে.। iii. সমুদ্রস্রোত: শীতল বা উষ্ণ সমুদ্রস্রোতের প্রভাবে উপকূল সংলগ্ন এলাকার বায়ু ঠান্ডা বা উষ্ণ হয়। যেমন- উপসাগরীয় স্রোতের প্রভাবে যুক্তরাষ্ট্রের পূর্ব উপকূলবর্তী এলাকার উষ্ণতা বৃদ্ধি পায়। iv. বনভূমির অবস্থান: গাছপালা থেকে প্রস্বেদন ও বাষ্পীভবনের সাহায্যে বায়ু জলীয়বাষ্পপূর্ণ এবং ঘনীভূত হয়ে বৃষ্টিপাত ঘটায়। যেমন- সুন্দরবনের প্রভাবে দেশের দক্ষিণ-পশ্চিমাঞ্চলে বৃষ্টিপাত ঘটে। তাছাড়া এ বনভূমি ঝড়-তুফান, সাইক্লোনের গতিপথে বাধা দিয়ে এর শক্তি কমিয়ে দেয়।"
        }
      ]
    },
    {
      "number": "4",
      "uddipok": "ইদানিং সময়ে ঢাকা ও পাশ্ববর্তী অঞ্চলে প্রচণ্ড গাড়ির চাপে মানুষ অসহায় হয়ে পড়ছে। এছাড়া টঙ্গীর শিল্পাঞ্চল ও আশুলিয়াতে গড়ে উঠেছে অসংখ্য ইটভাটা। এদের শিল্পবর্জ্য ও নির্গত পদার্থ ক্রামগত বায়ুতে মিশছে। মানুষ প্রায়ই নাক, মুখ চেপে শ্বাসকষ্ট ও দুর্গন্ধ থেকে রক্ষা পাওয়ার চেষ্টা করে যাচ্ছে।",
      "tag": "DRMC 23",
      "sub_questions": [
        {
          "label": "ক",
          "question": "বায়ুমণ্ডলের সর্বনিম্ন স্তরের নাম কী?",
          "explanation": "ট্রপোস্ফিয়ার বায়ুমণ্ডলের সর্বনিম্ন স্তর।"
        },
        {
          "label": "খ",
          "question": "ওজোনস্তর কেন গুরুত্বপূর্ণ? ব্যাখ্যা করো।",
          "explanation": "সূর্যের অতি বেগুনি রশ্মি শোষণকারী স্তরটি হলো ওজোনোস্ফিয়ার। জীবজগতের জন্য এটি একটি অত্যন্ত গুরুত্বপূর্ণ স্তর। কারণ বায়ুমন্ডলে যদি এ স্তরটি না থাকত তাহলে সূর্যের অতি বেগুনি রশ্মি সরাসরি ভূপৃষ্ঠে এসে পড়ত। ফলে মানুষসহ প্রাণীকুলের দেহ পুড়ে যেত এবং প্রাণীর দেহ পুড়ে যেতো। এ কারণে ওজোন স্তরকে পৃথিবীর সৌরপর্দা বলে।"
        },
        {
          "label": "গ",
          "question": "উদ্দীপকে ইঙ্গিতকৃত দূষণের কারণ ব্যাখ্যা করো।",
          "explanation": "উদ্দীপকে বায়ুদূষনকে ইঙ্গিত করা হয়েছে। নিম্মের অনুরূপ: উদ্দীপকে বায়ুদূষণকে ইঙ্গিত করা হয়েছে। বায়ুতে সাধারণত বিভিন্ন ধরনের গ্যাসীয় উপাদান (O2, N2, CO₂, H₂O) নির্দিষ্ট অনুপাতে বিদ্যমান থাকে। যদি কোনো কারণে বায়ুতে গ্যাসের (CO₂, SO₂) ঘনত্বের পরিবর্তন ঘটে তখনই বায়ু দূষিত হয়। বায়ুদূষণের বিভিন্ন কারণ রয়েছে যা সরাসরি বায়ুকে দূষিত করছে। যেমন- নগরায়ণ, শিল্পায়ন, যানবাহনের ধোঁয়া, ইটভাটা, খোলা স্থানের আবর্জনা ইত্যাদি। CO, একটি গ্রিন হাউস গ্যাস। কলকারখানার চিমনি দিয়ে নির্গত ধোঁয়ায় এ গ্যাস প্রচুর পরিমাণে বিদ্যমান। এছাড়া পরিবহন (বাস, ট্রাক) ও শিল্পক্ষেত্রে (লৌহ ও ইস্পাত) নির্গত ধোঁয়া থেকে বাতাস দূষিত হয়। বিভিন্ন তৈল জাতীয় জ্বালানিসমূহের দহন ক্রিয়ার (combustion) ফলে সীসা, তামা, জিংক ইত্যাদি মিশ্রিত গ্যাস, কার্বন মনোঅক্সাইড (CO), সালফার ডাই অক্সাইড (SO₂) প্রভৃতি ক্ষতিকর গ্যাস সৃষ্টি হচ্ছে। SO, বায়ুর সাথে মিশে এসিড (H₂SO₄) বৃষ্টির মাধ্যমে জীবকুলের ক্ষতি করে; অন্যদিকে CFC গ্যাস (রেফ্রিজারেটর, এয়ারকুলার প্রভৃতি থেকে নির্গত) বায়ুমণ্ডলের ওজোন স্তরকে ক্রমশ ধ্বংস করছে। এছাড়া উদ্ভিদের পরাগরেণু বায়ুতে মিশে বায়ুকে দূষিত করছে। সুতরাং বলা যায়, বায়ু দূষণের বিবিধ কারণ রয়ছে। তবে মানুষ সচেতন হলে তা অনেকটাই প্রতিরোধ করতে পারে।"
        },
        {
          "label": "ঘ",
          "question": "উদ্দীপকের দূষণ কীভাবে প্রতিরোধ করা যায় তা বিশ্লেষণ করো।",
          "explanation": "বায়ুদূষণ রোধে কার্যকর পদক্ষেপ গ্রহণ করতে হবে। এজন্য করণীয় কিছু বিষয় হলো- নিম্মের অনুরূপ: বায়ুদূষণ রোধে কার্যকর পদক্ষেপ গ্রহণ করতে হবে। এজন্য করণীয় কিছু বিষয় হলো- i. জীবাশ্ম জাতীয় জ্বালানি যেমন- কয়লা, কাঠ ইত্যাদির ব্যবহার হ্রাস করা; ii. বৃক্ষ নিধন বন্ধ এবং ব্যাপকভাবে বন সৃষ্টি করা; iii. তাপবিদ্যুৎ শক্তির ব্যবহার কমিয়ে জলবিদ্যুৎ শক্তির ব্যবহারে প্রাধান্য দেয়া; iv. যানবাহনে সীসা মুক্ত জ্বালানি ব্যবহার করা; v. জৈব বর্জ্য বেশি জমতে না দেয়া; vi. কীটনাশকের ব্যবহার নিয়ন্ত্রণে আনা; vii. যানবাহনে CNG (Compressed Natural Gas) ব্যবহার বৃদ্ধি করা; viii. ইটের ভাটায় কাঠের ব্যবহার বন্ধ করা; ix. কলকারখানায় ও ইটের ভাটায় চিমনি অনেক উঁচু করে দেয়া। x. কলকারখানা থেকে নির্গত বর্জ্য ও বিষাক্ত গ্যাস নির্গমন নিয়ন্ত্রণ করা; xi. জনবসতি এলাকায় শিল্প-কারখানা স্থাপন বন্ধ করা; xii. পারমাণবিক বিস্ফোরণ, এর পরীক্ষা-নিরীক্ষা কঠোরভাবে নিয়ন্ত্রণ করা; এবং xiii. বায়ু দূষণের প্রভাব বা কুফল সম্পর্কে জনসাধারণকে সচেতন করা। সুতরাং, আমি মনে করি উপরিউক্ত পদক্ষেপগুলো গ্রহণ করা গেলে বায়ুদূষণ অনেকখানি রোধ করা যাবে।"
        }
      ]
    },
    {
      "number": "5",
      "uddipok": "রহিম সাহেব একটি দেশের রাষ্ট্রদূত হিসেবে নিয়োগ পেয়ে এপ্রিল মাসে যোগদান করতে এসে দেখলেন প্রায় প্রতিদিন বিকেলে বজ্রসহ বৃষ্টিপাত হয়। তিনি আরো জানতে পারলেন জলবায়ু অনুকূলে থাকায় এখানে রাবার ও পাম গাছ ভালো জন্মে।",
      "tag": "DRMC 23",
      "sub_questions": [
        {
          "label": "ক",
          "question": "বৃষ্টিপাত কী?",
          "explanation": "অনুকূল পরিবেশে ভাসমান মেঘ ঘনীভূত হয়ে পানির ফোঁটা আকারে মাধ্যাকর্ষণ শক্তির প্রভাবে ভূপৃষ্ঠে পতিত হওয়াই বৃষ্টিপাত।"
        },
        {
          "label": "খ",
          "question": "স্থলবায়ু কী? ব্যাখ্যা করো।",
          "explanation": "রাত্রিবেলা স্থলভাগ অতি দ্রুত তাপ বিকিরণ করে শীতল হয়ে পড়ে। কিন্তু পানির তাপ সংরক্ষণ ক্ষমতা অধিক বলে জলভাগ তখনও শীতল হয় না। ফলে সমুদ্র বায়ু অপেক্ষাকৃত হালকা ও ঊর্ধ্বগামী হলে সমুদ্রের ওপর নিম্নাপের সৃষ্টি হয়; ফলে স্থলভাগ হতে শীতল ও ভারি বায়ু সমুদ্রের দিকে প্রবাহিত হয়। একে স্থলবায়ু বলে।"
        },
        {
          "label": "গ",
          "question": "উদ্দীপকের আলোচিত দেশটিতে কোন ধরনের বৃষ্টিপাত হয় তা ব্যাখ্যা করো।",
          "explanation": "উদ্দীপকে উল্লিখিত দেশটিতে পরিচলন বৃষ্টিপাত হয়। সাধারণত নিরক্ষীয় অঞ্চলে সারা বছর প্রচুর পরিমাণে পরিচলন বৃষ্টিপাত হয়। ভূপৃষ্ঠের বায়ু উষ্ণ হলে প্রচুর জলীয়বাষ্পসহ তা সোজা উপরে উঠে যায়। এ অবস্থায় চারপাশের শীতল ভারি বায়ু উক্ত অঞ্চলে এসে বায়ুচাপের সমতা রক্ষা করে। বায়ু উপরে উঠে প্রসারিত ও শীতল হলে জলীয় অংশ ঘনীভূত হয়ে ছোট ছোট পানি ও বরফ কণায় পরিণত হয়। পরে এ পানিকণাগুলো মিলিত হয়ে বৃষ্টি বিন্দুরূপে ভূপৃষ্ঠে নেমে আসে। পরিচলন প্রক্রিয়ার মাধ্যমে এ জাতীয় বৃষ্টিপাত হয় বলে একে পরিচলন বৃষ্টি বলা হয়। নিরক্ষীয় অঞ্চলে (মালয়েশিয়া) সারাবছর এবং নাতিশীতোষ্ণ অঞ্চলে (বাংলাদেশ) গ্রীষ্মকালের শুরুতে পরিচলন বৃষ্টিপাত হতে দেখা যায়।"
        },
        {
          "label": "ঘ",
          "question": "উদ্দীপকের ইঙ্গিতকৃত অঞ্চলের উদ্ভিদের উপর বৃষ্টিপাতের প্রভাব বিশ্লেষণ করো।",
          "explanation": "নিম্মের অনুরূপ: উদ্দীপকের পরিচলন বৃষ্টিপাত উদ্ভিদের উপর ব্যাপক প্রভাব ফেলে। নিরক্ষীয় অঞ্চলে প্রতিদিন বিকেলে পরিচলন বৃষ্টি হয়। সারা বছর ধরে প্রচুর বৃষ্টিপাত এবং অধিক তাপের জন্য এ অঞ্চলে প্রশস্ত পত্রযুক্ত চিরহরিৎ বৃক্ষের গভীর বনের সৃষ্টি হয়েছে। বৃষ্টিপাতের ফলে সারা বছর এ বনাঞ্চলের বৃক্ষগুলোতে নতুন পাতা গজায় ও ফুল-ফল জন্মে। এ অঞ্চলের বৃক্ষগুলোর মধ্যে সেগুন, মেহগনি, আবলুস, রোজউড, রাবার, চন্দন প্রভৃতি প্রধান। এসব বৃক্ষের কাঠ অতি মূল্যবান হলেও বাণিজ্যিক হারে বৃষ্টির কারণে ঘন সন্নিবিষ্ট হওয়ায় এদের ব্যবহার এখন পর্যন্ত অনেক স্থলেই সম্ভব হয়নি। বৃষ্টিবহুল এলাকা বলে পরিচলন বৃষ্টিপাতযুক্ত অঞ্চলে মাটি সর্বদা নরম ও ভিজা থাকে এবং এ অঞ্চলের বনে এক জাতীয় বৃক্ষ জন্মে না। আবার পত্র পল্লবযুক্ত উঁচু বৃক্ষগুলো লতাপাতা ও পরগাছা যুক্ত। বৃষ্টি ও স্যাঁতসেঁতে ভেজা আবহাওয়া লতাপাতা ও বৃক্ষের নিচে বিভিন্ন পরগাছা সৃষ্টি করে। উপরের আলোচনা থেকে দেখা যায়, পরিচলন বৃষ্টিপাতযুক্ত অঞ্চল লতা, গুল্ম, বৃক্ষ বৈচিত্র্যপূর্ণ এবং ঘন সন্নিবিষ্টি।"
        }
      ]
    },
    {
      "number": "6",
      "uddipok": "",
      "tag": "DRMC 23",
      "sub_questions": [
        {
          "label": "ক",
          "question": "সমমণ্ডল কাকে বলে?",
          "explanation": "সমুদ্র পৃষ্ঠ থেকে প্রায় ৮৫ কি.মি. পর্যন্ত বায়ুমণ্ডলের রাসায়নিক গঠন বিশেষ করে গ্যাসের অনুপাত প্রায় একই থাকে বলে এ স্তরকে সমমণ্ডল বলে।"
        },
        {
          "label": "খ",
          "question": "অক্সিজেন কেন গুরুত্বপূর্ণ গ্যাসীয় উপাদান? ব্যাখ্যা করো।",
          "explanation": "বায়ুমণ্ডলের গ্যাসগুলোর মধ্যে সর্বাপেক্ষা প্রয়োজনীয় গ্যাস অক্সিজেন। অক্সিজেন জীবের শ্বাস গ্রহণে ও প্রাণিদেহের উত্তাপ বৃদ্ধির কাজে লাগে। অক্সিজেন ছাড়া বায়ুমণ্ডলীয় ক্রিয়াকলাপ সম্ভব নয়। অক্সিজেনের উপস্থিতি পৃথিবীতে প্রাণের সঞ্চারে সহায়তা করছে।"
        },
        {
          "label": "গ",
          "question": "'A' স্তরের গঠন বৈশিষ্ট্য ব্যাখ্যা করো।",
          "explanation": "উদ্দীপকে A চিহ্নিত বায়ুমণ্ডলের সর্বনিম্ন স্তরটি হলো ট্রপোস্ফিয়ার। এটি বায়ুমন্ডলের অত্যন্ত গুরুত্বপূর্ণ স্তর। তাই এটি গুরুত্বপূর্ণ গ্যাসীয় উপাদান। মেরুর কাছাকাছি ও নিরক্ষীয় এলাকায় ট্রপোস্ফিয়ারের গভীরতা যথাক্রমে ৯ ও ১৭ কি.মি. এবং গড় গভীরতা ১২ কি.মি.। আবহাওয়ার প্রায় সকল উপাদান যেমন- ঝড়, বৃষ্টি, বজ্রপাত, মেঘ, তুষারপাত, শিশির, বায়ুপ্রবাহ, বায়ুচাপ প্রভৃতি এই স্তরে বিদ্যমান। তাই জীবমণ্ডলের জন্য এ স্তর অত্যন্ত গুরুত্বপূর্ণ। এই মন্ডলের উষ্ণতা নিরক্ষরেখা থেকে মেরুর দিকে ক্রমশ কমতে থাকে। ট্রপোমণ্ডলের উপরের স্তর হলো ট্রপোসীমা, যেখানে বায়ু প্রায় স্থির থাকে। উষ্ণতার পরিবর্তন হয় না বলে একে সমোষ্ণ অঞ্চলও (Isothermal zone) বলা হয়। এই অঞ্চলে ঝড়-বৃষ্টির প্রকোপ থাকে না বলে বিমান বিনা বাধায় চলাচল করে।"
        },
        {
          "label": "ঘ",
          "question": "‘B' ও 'C' স্তরের গঠনগত পার্থক্য বিশ্লেষণ করো।",
          "explanation": "উদ্দীপকে B ও C স্তর দুইটি যথাক্রমে স্ট্রাটোস্ফিয়ার এবং আয়োনোস্ফিয়ার। বায়ুমন্ডলের অন্যতম গুরুত্বপূর্ণ দুটি স্তর হচ্ছে স্ট্রাটোস্ফিয়ার এবং আয়োনোস্ফিয়ার। ট্রপোস্ফিয়ারের ঊর্ধ্বসীমা থেকে ৫০ কি. মি. বিস্তৃত স্তরটি হলো স্ট্রাটোস্ফিয়ার। এ স্তরের অন্যতম বৈশিষ্ট্য হলো তাপমাত্রা প্রথমে স্থির থাকলেও পরে ধীরে ধীরে বৃদ্ধি পেতে থাকে। এ স্তরে অতি সামান্য পরিমাণে ধূলি ও জলীয়বাষ্প থাকে। ট্রপোপজ থেকে স্ট্রাটোস্ফিয়ারের মাঝামাঝি উচ্চতায় ওজোন স্তরের একটি আন্তরণ তৈরি হয়। সূর্য থেকে প্রতিদিন অজস্র রশ্মি পৃথিবীতে আসে। এর মধ্যে অতিবেগুনি রশ্মি সর্বাধিক ক্ষতিকর। কিন্তু ওজোন গ্যাসের আস্তরণটি সূর্যরশ্মির অতিবেগুনি রশ্মি শোষণ করে পৃথিবীর জীবকুলকে রক্ষা করছে। অন্যদিকে আয়োনোস্ফিয়ার বা থার্মোস্ফিয়ার স্তরের ব্যাপ্তি ৬০ থেকে ৮০ কি. মি পর্যন্ত। মেসোপজের পর থেকেই আয়ন স্তরের সীমানা শুরু হয়। এই স্তরের প্রধান দুটো উপাদান হলো আণবিক নাইট্রোজেন ও পারমাণবিক অক্সিজেন। এই দুটি উপাদান সৌরশক্তির অতি শক্তিশালী গামা ও এক্স-রে রশ্মিকে সহজে শোষণ করে। এই স্তর থেকে বেতার তরণ (ক্ষুদ্র ও দীর্ঘ) প্রতিফলিত হয়; যার দরুণ বেতার যোগাযোগ সম্ভব হয়েছে। সুতরাং উপরোক্ত আলোচনা থেকে বলা যায় ও স্তর দুইটি অর্থাৎ স্ট্রাটোস্ফিয়ার এবং আয়োনোস্ফিয়ার গঠনগতভাবে ভিন্ন।"
        }
      ]
    },
    {
      "number": "7",
      "uddipok": "'ক' বায়ুর বৈশিষ্ট্য 'খ' বায়ুর বৈশিষ্ট্য বিবিধ ভৌগোলিক কারণে এ বায়ুর সৃষ্টি হয়। কোন স্থানে অধিক উত্তাপের জন্য এ ধরনের বায়ু প্রবাহের উৎপত্তি।",
      "tag": "DRMC 23",
      "sub_questions": [
        {
          "label": "ক",
          "question": "সাময়িক বায়ু কী?",
          "explanation": "দিনের কোনো নির্দিষ্ট সময়ে কিংবা বছরের কোনো নির্দিষ্ট সময়ে যে বায়ুপ্রবাহ জলভাগ ও স্থলভাগের তাপের তারতম্যের জন্য সৃষ্টি হয় তাই সাময়িক বায়ু।"
        },
        {
          "label": "খ",
          "question": "সমুদ্রবায়ু সৃষ্টির প্রক্রিয়া ব্যাখ্যা করো।",
          "explanation": "দিনের বেলা জল থেকে স্থলভাগের' দিকে যে বায়ু প্রবাহিত হয় তাকে সমুদ্র বায়ু বলে। স্থলভাগ ও জলভাগের তাপ গ্রহণ ও সংরক্ষণ ক্ষমতার তারতম্যের ফলেই স্থল ও সমুদ্রবায়ুর উৎপত্তি হয়। দিনের বেলায় সৌরতাপে তীরবর্তী স্থলভাগ সমুদ্রের পানি অপেক্ষা শীঘ্র ও অধিক উত্তপ্ত হয়। উত্তপ্ত স্থলভাগের সংস্পর্শে বায়ু উষ্ণ ও হালকা হয়ে ওপরে ওঠে এবং তথায় নিম্নচাপের সৃষ্টি হয়। এ সময় বায়ুচাপের সমতা রক্ষার্থে সমুদ্র হতে শীতল ও উচ্চচাপ বিশিষ্ট বায়ু স্থলভাগের দিকে প্রবাহিত হয়।"
        },
        {
          "label": "গ",
          "question": "'ক' কোন ধরনের বায়ু ব্যাখ্যা করো।",
          "explanation": "উদ্দিপকে উল্লিখিত 'ক' স্থানীয় বায়ু প্রবাহ। পৃথিভীর বিভিন্ন স্থানে স্থানীয় ও বিবিধ ভৌগোলিক কারণে এক ধরনের বায়ুপ্রবাহ সৃষ্টি হয়; একে স্থানীয় বায়ু বলে। স্থানীয় বায়ু কোনো স্থানের ভৌগোলিক অবস্থান ও ভূ-প্রকৃতির বৈশিষ্ট্য অনুযায়ী অল্প সময়ের জন্য এবং আবহাওয়ার খুব বেশি প্রভাব না ফেলে সৃষ্টি হয়। এ বায়ুর প্রভাবাধীন এলাকা সীমিত ও ক্ষণস্থায়ী হলেও স্থানীয় আবহাওয়ার ক্ষেত্রে বেশ গুরুত্বপূর্ণ। পৃথিবীতে কয়েকশ স্থানীয় বায়ুপ্রবাহ আছে। এগুলোর মধ্যে উল্লেখযোগ্য হলো: চিনুক, ফন, মিস্ট্রাল, সিরক্কো, খামসিন ইত্যাদি।"
        },
        {
          "label": "ঘ",
          "question": "'খ' বায়ুর প্রবাহ প্রক্রিয়া বিশ্লেষণ করো।",
          "explanation": "'উদ্দীপকে 'খ' দ্বারা অনিয়মিত ঘূর্ণিবায়ুকে বোঝানো হয়েছে। কোনো স্থানে অধিক উত্তাপের জন্য বায়ুর চাপ কমে নিম্নচাপের অথবা অত্যধিক শৈত্যের জন্য কোনো স্থানের বায়ু শীতল হলে উচ্চচাপের সৃষ্টি হয়। ফলে হঠাৎ অনিয়মিত বায়ুপ্রবাহের উৎপত্তি হয়। এধরনের বায়ুপ্রবাহকে অনিয়মিত বায়ু বলে। ঘূর্ণিঝড়ের সময় এরূপ বায়ু প্রবাহিত হয়। ভূপৃষ্ঠের কোনো অল্প পরিসর স্থানে বায়ুচাপ আকস্মিকভাবে এরূপ হয় যে, কেন্দ্রে নিম্নচাপ এবং তার চারদিকের উচ্চচাপ থাকে। ফলে চাপের সমতা রক্ষার্থে চারদিকের শীতল উচ্চচাপ বিশিষ্ট অঞ্চল থেকে শীতল ও ভারি বায়ু প্রবলবেগে ঘুরতে ঘুরতে নিম্নচাপ কেন্দ্রে প্রবেশ করে। উত্তর গোলার্ধে এটি ঘড়ির কাঁটার বিপরীত দিকে এবং দক্ষিণ গোলার্ধে ঘড়ির কাঁটার গতিতে ঘুরতে ঘুরতে নিম্নচাপ কেন্দ্রের দিকে অগ্রসর হয়। নিম্নচাপ কেন্দ্রে প্রবেশ করে এ বায়ু উত্তপ্ত ও হালকা হয়ে ঊর্ধ্বগামী হয় এবং তথায় শীতল হয়ে জলীয়বাষ্প, মেঘ ও বৃষ্টির সৃষ্টি করে। একে ঘূর্ণিবায়ু বলে। ঘূর্ণি বায়ু কখনও এক স্থানে স্থির থাকে না। ধীরে ধীরে অগ্রহর হয়ে স্থলভাগের ওপর দিয়ে চলে যায়।"
        }
      ]
    },
    {
      "number": "8",
      "uddipok": "",
      "tag": "DRMC 23",
      "sub_questions": [
        {
          "label": "ক",
          "question": "জোয়ারভাটা কত প্রকার?",
          "explanation": "জোয়ার-ভাটা ৪ প্রকার।"
        },
        {
          "label": "খ",
          "question": "মুখ্য জোয়ার কীভাবে সৃষ্টি হয়?",
          "explanation": "পৃথিবীর আবর্তনকালে যে অংশ চাঁদের সামনে আসে সেখানে চাঁদের আকর্ষণ বেশি থাকে। স্থলভাগ অপেক্ষা পানিরাশির উপর এ আকর্ষণ শক্তির কার্যকারিতা অনেক বেশি বলে চারদিক থেকে পানিরাশি ঐ আকর্ষণস্থলের দিকে প্রবাহিত হয়। এর ফলে চাঁদের নিকটবর্তী অংশের পানিরাশি ফুলে উঠে মুখ্য জোয়ারের সৃষ্টি করে।"
        },
        {
          "label": "গ",
          "question": "চিত্রের 'ক' স্থানে কোন ধরনের জোয়ার হবে ব্যাখ্যা করো।",
          "explanation": "উদ্দীপকে 'ক' চিহ্নিত স্থানে মরাকটাল সংঘটিত হবে। অষ্টমী তিথিতে চাঁদ ও সূর্য সমসূত্রে না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং এর বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে।"
        },
        {
          "label": "ঘ",
          "question": "মানব জীবনের ওপর উক্ত ঘটনার প্রভাব বিশ্লেষণ করো।",
          "explanation": "উদ্দীপকে আলোচিত বিষয়টি হলো জোয়ার ভাটা। সাধারণত সমুদ্রের পানি ফুলে ওঠাকে জোয়ার এবং নেমে যাওয়াকে ভাটা বলে। জোয়ার-ভাটা মানবজীবনের উপর ব্যাপক প্রভাব ফেলে। জোয়ার-ভাটার ফলে নৌযান চলাচলের মাধ্যমে ব্যবসা-বাণিজ্যের সুবিধা হয়। জোয়ারের সময় নদীর মোহনায় ও তার অভ্যন্তরে পানি অধিক থাকে। ফলে বড় বড় সমুদ্রগামী জাহাজের পক্ষে নদীতে প্রবেশ করা সুবিধাজনক হয়। আবার, ভাটার টানে ঐ জাহাজ অনায়াসে সমুদ্রে নেমে আসতে পারে। জোয়ার-ভাটার মধ্য দিয়ে ভূখণ্ড থেকে ময়লা আবর্জনাসমূহ সাগরে গিয়ে পতিত হয়। উপকূলীয় অঞ্চলে জোয়ার- ভাটার প্রভাবে মৎস্যের প্রাচুর্যহেতু শতশত লোক মৎস্য আহরণ সংক্রান্ত কাজে নিয়োজিত আছে। এ সকল মৎস্য দেশ ও বিদেশের বাজারে বিক্রি করে প্রচুর অর্থ উপার্জন হয়। স্বাভাবিক জোয়ার-ভাটার কোনো কুফল নেই। এটি নিতান্তই প্রাকৃতিক। তবে অমাবস্যা ও পূর্ণিমা তিথিতে জোয়ারের সময় বান ডাকার ফলে অনেক সময় নৌকা, লঞ্চ প্রভৃতি ডুবে যায় এবং উপকূলবর্তী অঞ্চল ক্ষতিগ্রস্ত হয়ে জানমালের ক্ষতি হয়। এছাড়া শীত ঋতুতে জোয়ারের লবণাক্ত পানি নদীর অভ্যন্তরে বহুদূরে অগ্রসর হতে পারে। ফলে নদীর পার্শ্ববর্তী মাঠের ফসল, গবাদিপশু ও বিভিন্ন শিল্পের ব্যাপক ক্ষতিসাধন করে। উপরিউক্ত আলোচনা থেকে আমরা দেখি, জোয়ার-ভাটা স্বাভাবিকভাবে মানুষের কর্মকাণ্ডকে প্রভাবিত করে। জোয়ার-ভাটার এ প্রভাব ইতিবাচক। তবে বিশেষ বিশেষ সময়ে কোনো কোনো ক্ষেত্রে জোয়ার- ভাটার যে কুফল তা মানুষের কর্মকাণ্ডেও সাময়িক প্রভাব ফেলে।"
        }
      ]
    }
  ]
}