{
  "title": "কুমিল্লা, সিলেট, বরিশাল ২০১৯",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "ক্রান্তীয় অঞ্চলে মৌসুমি জলবায়ু প্রভাবিত দেশগুলোতে দক্ষিণ-পশ্চিম মৌসুমি বায়ুর আগমনের পূর্বে এক ধরনের বৃষ্টিপাত হয়। দক্ষিণ-পশ্চিম মৌসুমি বায়ুপ্রবাহের ফলে সংশ্লিষ্ট দেশগুলোতে অন্য ধরনের বৃষ্টিপাত সংঘটিত হয়ে থাকে।",
      "tag": "CB, SB, BB 19",
      "sub_questions": [
        {
          "label": "ক",
          "question": "পানিচক্র কী?",
          "explanation": "পানি রূপান্তরের মাধ্যমে স্থানান্তর এবং বিভিন্ন প্রক্রিয়ার মাধ্যমে আবার স্বস্থানে ফিরে আসাই পানিচক্র।"
        },
        {
          "label": "খ",
          "question": "বায়ুপ্রবাহের কারণ ব্যাখ্যা করো।",
          "explanation": "বায়ুর তাপ ও চাপের পার্থক্যই বায়ুপ্রবাহ সৃষ্টির কারণ। নিম্নচাপ অঞ্চলের বায়ু সর্বদাই উষ্ণ ও লঘু হয়ে উপরে উঠে যায়। আর উচ্চচাপ অঞ্চলে শীতল ও ভারি বায়ু শূন্যস্থান পূরণার্থে সেদিকে ধাবিত হয়। ভূপৃষ্ঠে বায়ুর চাপের সমতা রক্ষার্থে তখন আশপাশের উচ্চচাপ হতে নিম্নচাপ অঞ্চলের দিকে বায়ু প্রবাহিত হতে থাকে। আবার উষ্ণতার তারতম্যের জন্য বায়ুচাপে তারতম্য সৃষ্টি হয় এবং তার ফলে বায়ুপ্রবাহের সৃষ্টি হয়।"
        },
        {
          "label": "গ",
          "question": "উদ্দীপকে উল্লিখিত বায়ু আগমনের পূর্বে কোন ধরনের বৃষ্টিপাত হয়? ব্যাখ্যা করো।",
          "explanation": "উদ্দীপকে উল্লিখিত মৌসুমি বায়ু আগমনের পূর্বে সংঘটিত বৃষ্টিপাত হলো সংবর্ষ বৃষ্টিপাত। মৌসুমি অপবায়ু অঞ্চলে গ্রীষ্মের শুরুতে উষ্ণ ও শীতল বায়ুর মিলনস্থলে এ ধরনের বৃষ্টিপাত ঘটে থাকে। মূলত এটি এক ধরনের ব্যয়ুপ্রাচীরজনিত বৃষ্টিপাত। গ্রীষ্মকালে উত্তর গোলার্ধে সূর্যের উত্তরায়ণের জন্য বায়ুচাপের পরিবর্তন ঘটে। এ সময় দক্ষিণ দিক থেকে আগত উষ্ণ ও আর্দ্র বায়ুপ্রবাহ অধিক উত্তাপের প্রভাবে উপরে উঠে উত্তর-পশ্চিম দিক থেকে আগত শীতল ও শুষ্ক বায়ুপ্রবাহের সঙ্গে সংঘর্ষে বজ্রসহ ঝড়বৃষ্টি হয়। ভারতীয় উপমহাদেশে এর ব্যাপকতা দেখা যায়।"
        },
        {
          "label": "ঘ",
          "question": "উল্লিখিত ব্য়য়ুপ্রবাহ আগমনের পূর্বে ও পরের বৃষ্টিপাত ধরনের তুলনামূলক বিশ্লেষণ করো।",
          "explanation": "উল্লিখিত বায়ুপ্রবাহ তথা মৌসুমি বায়ু আগমনের পূর্বে মৌসুমি জলবায়ু অঞ্চলে বায়ুপ্রাচীরজনিত বা সংঘর্ষ এবং পরে শৈলোৎক্ষেপ বৃষ্টিপাত দেখা যায়, নিচে শৈলোৎক্ষেপ ও বায়ুপ্রাচীরজনিত তুলনামূলক বিশ্লেষণ করা হলো- জলীয়বাষ্পপূর্ণ বায়ুর গতিপথে পর্বত থাকলে বাধাপ্রাপ্ত হয়ে বৃষ্টিপাত হয়। শৈল বা পাহাড় দ্বারা উৎক্ষিপ্ত হয়ে বৃষ্টিপাত হয় বলে একে শৈলোত্থক্ষেপ বৃষ্টিপাত বলে। সমুদ্র উপকূলের নিকটবর্তী অঞ্চলে পাহাড়, পর্বত, মালভূমি থাকলে নিকটবর্তী উষ্ণসমুদ্র থেকে আগত জলীয়বাপূর্ণ বায়ু এই উচ্চভূমিতে ধাক্কা খায় এবং ওপরে উঠতে থাকলে শীতল এবং ঘনীভূত হয়ে বৃষ্টিপাত ঘটায়। এই অংশকে প্রতিবাত পার্শ্ব বলে। উচ্চ ভূমি অতিক্রম করে বায়ু অপর পার্শ্বে অর্থাৎ অনুবাত পার্শ্বে পৌঁছলে এতে জলীয়বাষ্প আর থাকে না বলে বৃষ্টি খুব কম হয়। এ অঞ্চলকে বৃষ্টিচ্ছায় অঞ্চল বলে। পর্বতের অনুবাত পার্শ্বের বৃষ্টিচ্ছায় সাধারণভাবে শুষ্ক বা প্রায় শুষ্ক অঞ্চল। অপরদিকে, শীতল ও উষ্ণ বায়ু মুখোমুখি উপস্থিত হলে উষ্ণ বায়ু ও শীতল বায়ু একে অপরের সঙ্গে মিশে না গিয়ে তাদের মধ্যবর্তী এলাকায় অদৃশ্য বায়ু প্রাচীরের সৃষ্টি করে। বায়ু প্রাচীর সংলগ্ন এলাকায় শীতল বায়ুর সংস্পর্শে উষ্ণ বায়ুর তাপমাত্রা হ্রাস পায় ফলে শিশিরাঙ্কের সৃষ্টি হয়। এতে উভয় বায়ুর সংযোগস্থলে বৃষ্টিপাত ঘটে। এই বৃষ্টিপাতকে বায়ুপ্রাচীরজনিত বৃষ্টিপাত বলে। শীতল বায়ুপ্রাচীরের ঢাল অপেক্ষাকৃত খাড়া হয়। ফলে বায়ু প্রাচীর সংলগ্ন এলাকায় মেঘ ও বৃষ্টিপাতের ক্ষেত্র সংকীর্ণ হয়ে যায়। আবার উষ্ণ বায়ু প্রাচীরের ক্ষেত্রে বিপরীত অবস্থা ঘটে। উপরের আলোচনা থেকে বোঝা যায়, সমুদ্র তীরবর্তী উষ্ণমণ্ডলীয় পাহাড়ি অঞ্চল শৈলোৎক্ষেপ এবং নাতিশীতোষ্ণ অঞ্চল বায়ুপ্রাচীরজনিত বৃষ্টিপাতপ্রবণ অঞ্চল ।"
        }
      ]
    },
    {
      "number": "2",
      "uddipok": "",
      "tag": "CB, SB, BB 19",
      "sub_questions": [
        {
          "label": "ক",
          "question": "ভূত্বক কাকে বলে?",
          "explanation": "পৃথিবীর সর্ববহিঃস্থ কঠিন ও পাতলা শিলার স্তর বা আবরণই ভূত্বক ।"
        },
        {
          "label": "খ",
          "question": "ব্যাসল্ট স্তরকে মেফিক স্তর বলা হয় কেন ?",
          "explanation": "ভূত্বকের ব্যাসল্ট স্তর মূলত মহাসাগরীয় ভূত্বক গঠন করে। এ স্তরে ম্যাগনেসিয়াম ও লৌহজাতীয় সিলিকেট, অতিক্ষারকীয় ব্যাসল্ট শিলার প্রধান উপাদান। তাই একে (mafic - magnesium iron ) মেফিক স্তর বলা হয়।"
        },
        {
          "label": "গ",
          "question": "উদ্দীপকের চিত্র-খ এ পর্বতটির বৈশিষ্ট্য ব্যাখ্যা করো ।",
          "explanation": "চিত্রে 'খ' হলো ভঙ্গিল পর্বত । ভঙ্গিল পর্বতের প্রধান বৈশিষ্ট্য ভাঁজ। কোমল পাললিক শিলায় ভাঁজ পড়ে যে পর্বত গঠিত হয়েছে তাকেই ভঙ্গিল পর্বত বলে। যেমন- হিমালয়। নিচে ভঙ্গিল পর্বতের বৈশিষ্ট্য ব্যাখ্যা করা হলো : i. গিরিজনি আলোড়নের ফলে ভঙ্গিল পর্বতের সৃষ্টি হয়েছে । ii. ভূভাগের স্থান পরিবর্তনের ফলে প্রান্তভাগের অংশ বিশেষে ভাঁজের সৃষ্টি হয়ে এ পর্বত গঠিত হয়। iii. ভঙ্গিল পর্বতে সুউচ্চ শৃঙ্গ থাকে। iv. স্তরযুক্ত নরম পাললিক শিলা দ্বারা এ পর্বত গঠিত v. এ ধরনের পর্বতে জীবাশ্মের (পাললিক শিলায়) উপস্থিতি লক্ষ করা যায়। vi. এ পর্বতের শিলাস্তরের মধ্যে মাঝে মাঝে আগ্নেয় ও রূপান্তরিত শিলা দেখা যায় । vii. এ পর্বতে দীর্ঘ চ্যুতিরেখা লক্ষ করা যায়।"
        },
        {
          "label": "ঘ",
          "question": "উদ্দীপকের চিত্র-ক ও চিত্র-খ-এ পর্বতদ্বয়ের গঠনগত পার্থক্য বিশ্লেষণ করো।",
          "explanation": "উদ্দীপকে উল্লিখিত 'ক' এবং 'ব' যথাক্রমে স্তূপ ও ভঙ্গিল পর্বতের উদাহরণ । পর্বত দুইটি গঠনগত বৈশিষ্ট্যে ভিন্ন । ভূআলোড়নের সময় ভূপৃষ্ঠের শিলাস্তরে প্রসারণ এবং সংকোচনের সৃষ্টি হয়। ফলে ভূত্বকে ফাটলের সৃষ্টি হয়। এ ফাটল বরাবর ভূত্বক ক্রমে স্থানচ্যুতির মাধ্যমে কোথাও উঁচু, আবার কোথাও নিচু হয়। চ্যুতির ফলে উঁচু হওয়া অংশকে স্তূপ পর্বত বলে। যেমন— জার্মানির ব্লাক ফরেস্ট। এসব পর্বত ভঙ্গিল পর্বত থেকে অপেক্ষাকৃত নিচু এবং শৃঙ্গবিশিষ্ট নয় । অন্যদিকে, সমুদ্র তলদেশের বিস্তারিত অবনমিত স্থানে দীর্ঘকাল ধরে বিপুল পরিমাণ পলি এসে জমা হয়। পরবর্তীতে ভূমিকম্পের ফলে ভূমিখণ্ডের প্রবল পার্শ্বচাপের কারণে ঊর্ধ্ব ও নিম্নভাজের সৃষ্টি হয়। এ সমস্ত ভাঁজবিশিষ্ট ভূমিরূপ মিলেই ভঙ্গিল পর্বত গঠিত হয়। যেমন- হিমালয়। এসব পর্বতের সুউচ্চ শৃঙ্গ থাকে এবং এগুলো পর্বতমালা গঠন করে।"
        }
      ]
    },
    {
      "number": "3",
      "uddipok": "ইউরোপ ও আমেরিকার মধ্যবর্তী একটি গুরুত্বপূর্ণ মহাসাগরের তলদেশের প্লেট সীমানা বরাবর একটি বিশেষ আকৃতির ভূমিরূপ রয়েছে। উক্ত ভূমিরূপটি নিরক্ষরেখা বরাবর রোমানসে খাত দ্বারা বিভক্ত।",
      "tag": "CB, SB, BB 19",
      "sub_questions": [
        {
          "label": "ক",
          "question": "ঝিনুক অঞ্চল কাকে বলে?",
          "explanation": "মহীসোপানের নিম্ন অংশ যেখানে জোয়ার-ভাটার প্রভাব নেই তাকে ঝিনুক অঞ্চল (Littoral) বলে।"
        },
        {
          "label": "খ",
          "question": "জীবজগতে পানিচক্রের ভূমিকা ব্যাখ্যা করো।",
          "explanation": "পানি ছাড়া জীবজগতের অস্তিত্ব সম্ভব নয়, তাই জীবজগতের সাথে পানিচক্রের সম্পর্ক অত্যন্ত তাৎপর্যপূর্ণ। পানিচক্রের মাধ্যমে প্রকৃতিতে যেসব স্বভাবিক অবস্থা বিরাজ করে তার অন্যতম কয়েকটি হলো- i. নদীর উৎস স্থলে পানি সরবরাহ ঠিক রাখে; ii. নদীর পানির প্রবাহ বজায় রাখতে সাহায্য করে; iii. পানিচক্র মাটির আর্দ্রতা বজায় রাখে; iv. ভূপৃষ্ঠ ও অভ্যন্তরে পানি প্রবাহ স্বাভাবিক রাখে; v: বাষ্পীভবনের মাধ্যমে মেঘ, বৃষ্টি সংঘটনে ভূমিকা রাখে; vi. বায়ুমণ্ডলের আর্দ্রতা বজায় রাখে; vii. বায়ুচাপ বজায়ে ভূমিকা রাখে; vii. নদীর নাব্যতা স্বাভাবিক রেখে নৌ চলাচলে ভূমিকা রাখে; ix. পানি চক্রের উপর নির্ভর করে বায়ুমণ্ডলীয় সকল প্রকার অবস্থা; x. উদ্ভিদের সালোকসংশ্লেষণ ও শ্বসন পানি চক্রের ওপর নির্ভর করে। অতএব বলা যায়, পানি চক্র পরিবেশের ভারসাম্য রক্ষায় ও জীবজগতের জীবন প্রক্রিয়ায় প্রত্যক্ষ ও পরোক্ষ ভূমিকা রাখে।"
        },
        {
          "label": "গ",
          "question": "উদ্দীপকে বিশেষ আকৃতির ভূমিরূপ গঠনের কারণ ব্যাখ্যা করো।",
          "explanation": "উদ্দীপকের বিশেষ আকৃতির ভূমিরূপটি আটলান্টিক মহাসাগরের 'S' আকৃতির নিমজ্জিত শৈলশিরা, যা ২০° পশ্চিম দ্রাঘিমার নিকট রোমানসে খাত দ্বারা বিভক্ত। আগ্নেয়গিরির অগ্ন্যুৎপাতের ফলে ভূত্বকের দুর্বল অংশের ফাটলের মধ্য দিয়ে ভূগর্ভস্থ ধূম্র, গ্যাস, গলিত শিলা, ভস্ম এবং বিবিধ তরল ও কঠিন ধাতব পদার্থ নির্গত হয়। দীর্ঘকাল ধরে লাভা ও ভস্ম সমুদ্রগর্তে জমা। নিমজ্জিত শৈলশিরাগুলোর মধ্যে মধ্য আটলান্টিক শৈলশিরা সবচেয়ে উল্লেখযোগ্য। মধ্য আটলান্টিক শৈলশিরা 'জলমগ্ন শৈলশিরা' নামে। পরিচিত। ভূমিবিজ্ঞানীদের মতে, আটলান্টিক মহাসাগরের মধ্যস্থান দিয়ে। উত্তর-দক্ষিণে একটি সুদীর্ঘ ফাটল ছিল এবং এই ফাটল দিয়ে ভূঅভ্যন্তরীণ পদার্থসমূহ উপরে উত্থিত ও সঞ্চিত হয়ে ঐ শৈলশিরার সৃষ্টি করেছে।"
        },
        {
          "label": "ঘ",
          "question": "উদ্দীপকের ইঙ্গিতকৃত ভূমিরূপটির বৈচিত্র্যপূর্ণ বৈশিষ্ট্য বিশ্লেষণ করো।",
          "explanation": "উদ্দীপকে মধ্য আটলান্টিক শৈলশিরা ইংগিত করা হয়েছে। আটলান্টিক মহাসাগরের মধ্য স্থান দিয়ে উত্তর-দক্ষিণে অবস্থিত একটি সুদীর্ঘ ফাটল দিয়ে ভূঅভ্যন্তরীণ পদার্থসমূহ ওপরে উত্থিত ও সঞ্চিত হয়ে এ শৈলশিরার সৃষ্টি করেছে। এটি একটি জলমগ্ন শৈলশিরা। এটি দুটি অংশে বিভক্ত। বিষুবরেখার উত্তরে অবস্থিত এর উত্তরাংশকে ডলফিন (Dolphin) এবং দক্ষিণাংশকে চ্যালেঞ্জার শৈলশিরা ( Challenger Ridge) বলা হয়। এ উচ্চভূমির গভীরতা সমুদ্রপৃষ্ঠ হতে প্রায় ৩,০৪৮ মিটার। ডলফিন শৈলশিরার উত্তরাংশ প্রশস্ত হয়ে সুবিস্তৃত মালভূমিতে পরিণত হয়েছে। এর নাম টেলিগ্রাফ মালভূমি (Telegraph Plateau) চ্যালেঞ্জার শৈলশিরার দক্ষিণ দিকের ত্রিস্তান-দা-কুনহা দ্বীপের নিকট হতে একটি শৈলশিরা উত্তর-পূর্ব দিকে প্রসারিত হয়ে দক্ষিণ আফ্রিকার পশ্চিম উপকূল পর্যন্ত বিস্তৃত। এর নাম ওয়ালভিস শৈলশিরা । সুতরাং দেখা যাচ্ছে, মধ্য আটলান্টিক শৈলশিরা বৈচিত্র্যপূর্ণ বৈশিষ্ট্যের অধিকারী ।"
        }
      ]
    },
    {
      "number": "4",
      "uddipok": "",
      "tag": "CB, SB, BB 19",
      "sub_questions": [
        {
          "label": "ক",
          "question": "সমুদ্রস্রোত কী?",
          "explanation": "সমুদ্রের উপরিভাগের পানিরাশির একটি নির্দিষ্ট গতিপথ অনুসরণ করে এক স্থান হতে অন্য স্থানে প্রবাহিত হওয়াকে সমুদ্রস্রোত বলে।"
        },
        {
          "label": "খ",
          "question": "শৈলশিরার অবস্থান সমুদ্রস্রোতকে কীভাবে প্রভাবিত করে?",
          "explanation": "সমুদ্রের তলদেশে শৈলশিরার অবস্থানের ফলে শৈলশিরার উভয়পাশের তলদেশে পানির লবণাক্ততা, ঘনত্ব ইত্যাদির মধ্যে যথেষ্ট পার্থক্য ঘটে, যা পৃষ্ঠস্রোতের গতিপ্রকৃতির ওপর প্রভাব ফেলে। যেমন: আফ্রিকার উত্তরাঞ্চল ও জিব্রাল্টার প্রণালির মধ্যভাগে একটি শৈলশিরা থাকায় আটলান্টিক মহাসাগর থেকে শীতল স্রোত ভূমধ্যসাগরে যেতে ৰাধাপ্রাপ্ত হয়।"
        },
        {
          "label": "গ",
          "question": "উদ্দীপকের 'খ' এ প্রদর্শিত জোয়ার-ভাটার বৈশিষ্ট্য ব্যাখ্যা করো।",
          "explanation": "উদ্দীপকের ‘খ’ চিত্রে অষ্টমী তিথিতে সংঘটিত মরা কাটাল দেখানো অষ্টমী তিথিতে চাঁদ ও সূর্য সমসূত্রে (Same Line) না থেকে উভয়ে পৃথিবীর সঙ্গে সমকোণে অবস্থান করে পৃথিবীকে আকর্ষণ করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে সূর্যের আকর্ষণেও সূর্য এবং এর বিপরীত দিকে জোয়ার হওয়ার কথা। কিন্তু সূর্য অপেক্ষা চাঁদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং এর বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে।"
        },
        {
          "label": "ঘ",
          "question": "'ক' ও 'খ' এ প্রদর্শিত জোয়ার-ভাটার পার্থক্যের কারণ বিশ্লেষণ করো।",
          "explanation": "'ক' ও 'খ' তে যথাক্রমে তেজ কটাল ও মরা কাটাল প্রদর্শিত হয়েছে। এ সময় জোয়ার-ভাটার পার্থক্যের মূল কারণ পৃথিবীর সাথে চন্দ্র ও সূর্যের আপেক্ষিক অবস্থানের পার্থক্য। উদ্দীপকে ‘ক’ জোয়ারটি হলো তেজ কটাল এবং 'খ' জোয়ারটি হলো মরা কটাল । এ দুধরনের জোয়ারের মধ্যে সুস্পষ্ট পার্থক্য বিদ্যমান রয়েছে। অমাবস্যা ও পূর্ণিমা তিথিতে পৃথিবী, চন্দ্র ও সূর্য একই সরলরেখায় অবস্থান করে। ফলে ঐ সময়ে সূর্য ও চন্দ্রের মিলিত আকর্ষণে জোয়ারের পানি খুব বেশি ফুলে ওঠে। এ ফুলে ওঠাকে তেজ কটাল বা ভরা কটাল বলে । অপরদিকে, অষ্টমী তিথিতে চাঁদ ও সূর্য সমসূত্রে (same line) না থেকে করে। সুতরাং, সেই দিন জ্যোতিষ্কদ্বয়ের আকর্ষণ আড়াআড়িভাবে (সমকোণে) কার্যকরী হয়। এই সময় চাঁদের আকর্ষণে চাঁদ ও এর বিপরীত দিকে জোয়ার হয়। সূর্যের আকর্ষণেও সূর্য এবং এর বিপরীত দিকে গোয়ার হওয়ার কথা। কিন্তু সূর্য অপেক্ষা টাদের আকর্ষণশক্তি বেশি বলে চাঁদ ও এর বিপরীত দিকে জোয়ার কার্যকর হয়। একই সঙ্গে সূর্য এবং এর বিপরীত দিকে ভাটা হয়। এর ফলে চন্দ্রের আকর্ষণের দিকে এবং বিপরীতে জোয়ারের পানি বেশি ফুলে উঠতে পারে না। ফলে জোয়ারের তীব্রতা কম হয়। এ কারণে এ জোয়ারকে মরা কটাল বলে। সুতরাং বলা যায়, তেল কটাল ও মরা কটাল, এ দুটি জোয়ারের মধ্যে পার্থক্য উৎপত্তিগত এবং তীব্রতায়।"
        }
      ]
    },
    {
      "number": "5",
      "uddipok": "প্রাকৃতিক ভূগোলের একটি গুরুত্বপূর্ণ শাখা, যা ভূআলোড়ন ও তার ফলে সৃষ্ট ভূমিরূপ নিয়ে আলোচনা করে। অনুরূপভাবে অন্য একটি শাখা সমুদ্র তলদেশের বৈচিত্র্যপূর্ণ ভূমিরূপ ও সমুদ্রস্রোত নিয়ে আলোচনা করে।",
      "tag": "CB, SB, BB 19",
      "sub_questions": [
        {
          "label": "ক",
          "question": "ভূমিরূপবিদ্যা কী?",
          "explanation": "ভূগোলের যে শাখা পৃথিবীর অভ্যন্তরীণ অবস্থা, ভূত্বক, পৃথিবীর উপরিভাগের ভূমিরূপের পরিবর্তনে অভ্যন্তরীণ ও বাহ্যিক শক্তিগুলোর প্রভাব সম্পর্কে আলোচনা করে তাই ভূমিরূপবিদ্যা।"
        },
        {
          "label": "খ",
          "question": "প্রাকৃতিক ভূগোলের প্রকৃতি ব্যাখ্যা করো ।",
          "explanation": "প্রাকৃতিক ভূগোলের মূল বিষয়বস্তু হচ্ছে পৃথিবী নামক গ্রহ, যা জীবন, সম্পদ ও বাস্তুতন্ত্রের উৎস। সময় পরিবর্তনের সাথে সাথে প্রাকৃতিক ভূগোলের প্রকৃতি প্রতিনিয়তই পরিবর্তিত হচ্ছে। পৃথিবীর পরিবেশ যেসব জড় উপাদান ও সজীব উপাদান দ্বারা গঠিত তার অবস্থান, বৈশিষ্ট্য প্রভৃতি প্রাকৃতিক ভূগোলের মূল প্রতিপাদ্য বিষয়। অর্থাৎ প্রাকৃতিক ভূগোলের প্রকৃতি হচ্ছে গতিশীল প্রাকৃতিক বিষয়াবলি বর্ণনা ও বিশ্লেষণ করা।"
        },
        {
          "label": "গ",
          "question": "উদ্দীপকে প্রথমে উল্লিখিত প্রাকৃতিক ভূগোলের শাখাটির গুরুত্ব ব্যাখ্যা করো।",
          "explanation": "উদ্দীপকে প্রথমে উল্লিখিত প্রাকৃতিক ভূগোলের শাখা ভূমিরূপবিদ্যা, যা ভূআলোড়ন এবং সৃষ্ট ভূমিরূপ নিয়ে আলোচনা করে। নিচে ভূমিরূপবিদ্যার গুরুত্ব নিচে ব্যাখ্যা করা হলো- ভূমিরূপবিদ্যা পাঠে পৃথিবীর ভূত্বক ও ভূঅভ্যন্তর সম্পর্কে সার্বিক বিষয়াদি অবগত হওয়া যায়। বিভিন্ন ভূমিরূপ প্রকৃতি, পরিবেশ ও জীবনের ওপর কীরূপে প্রভাব বিস্তার করে তাও জানা যায় । ভূমিরূপবিদ্যায় পৃথিবীর বিভিন্ন অঞ্চলে বিভিন্ন ধরনের ভূত্বক কীভাবে নানারকম উপায়ে গঠিত হয়েছে তা আলোচনা করা হয়; পর্বত, মালভূমি, সমভূমি, জলাশয় কীভাবে সৃষ্টি হয়েছে, ভূমিকম্প ও আগ্নেয়গিরি সৃষ্টির কারণ, ফলাফল, অবস্থান আলোচনা করা হয়। এছাড়া মহাদেশীয় পাতসঞ্চালন, প্লেট টেকটনিক, মৃত্তিকার সৃষ্টি, শিলার গঠন ও বিন্যাস, ভূমিরূপের গঠন, অবস্থান এবং প্রকারভেদ সম্বন্ধে এ শাখায় গুরুত্বারোপ করা হয়। পরিশেষে বলা যায়, ভূমিরূপবিদ্যা ভূত্বক ও ভূঅভ্যন্তরস্থ শক্তি ও সম্পদের সঠিক ব্যবহারে মানবসভ্যতাকে নির্দেশনা দেয়। এ বিষয়গুলো ভূমিরূপবিদ্যা শাখা পাঠের মাধ্যমে অবগত হওয়া যায় ।"
        },
        {
          "label": "ঘ",
          "question": "উল্লিখিত প্রাকৃতিক ভূগোলের শাখাদ্বয়ের পার্থক্য বিশ্লেষণ করো।",
          "explanation": "উদ্দীপকে ভূগোলের ভূমিরূপবিদ্যা শাখা এবং সামুদ্রিক ভূগোল নিয়ে আলোচনা করা হয়েছে। ভূমিরূপবিদ্যায় ভূত্বকের ইতিহাস ও গঠন অনুসন্ধান, মাঠ পর্যবেক্ষণ, প্রাকৃতিক পরীক্ষণ এবং সংখ্যাতাত্ত্বিক পদ্ধতির মাধ্যমে পৃথিবীর পরিবর্তনশীলতা সম্পর্কে আলোচনা করা হয় । ভূগোলের এই অংশে প্লেট সঞ্চালন, ভূমিকম্প, আগ্নেয়গিরি, সুনামি, পৃথিবীর গঠন উপাদান, শিলা ও খনিজ ইত্যাদি সম্পর্কে আলোচনা করা হয়। ভূমিরূপবিদ্যায় পৃথিবীর প্রধান ভূমিরূপ পর্বত, মালভূমি ও সমভূমি নিয়েও আলোচনা করা হয়। অন্যদিকে সামুদ্রিক ভূগোল সমুদ্রের জলরাশি এবং তলদেশ নিয়ে আলোচনা করে । এগুলোর গঠন এবং সম্পদ নিয়েও আলোচনা করে । ভূমিরূপবিদ্যা ও সামুদ্রিক ভূগোল তুলনামূলক বিশ্লেষণ করলে দেখা যায়, ভূমিরূপবিদ্যা পৃথিবীর বিভিন্ন ভূমিরূপ নিয়ে আলোচনা করে। এমনকি উপকূলীয় এলাকার মহীসোপানও এর আলোচ্য বিষয়বস্তু। অন্যদিকে সামুদ্রিক ভূগোল সমুদ্রস্রোত, সমুদ্র তলদেশ এবং তার উপকূলীয় এলাকার ভূমিরূপ ও গঠন প্রকৃতি নিয়ে আলোচনা করে থাকে। সমুদ্র উপকূলীয় অঞ্চলের ভূমিকম্প, প্লেট সঞ্চালন ইত্যাদিও এর আলোচনার বিষয়বস্তু। সুতরাং দেখা যাচ্ছে, ভূমিরূপবিদ্যা পৃথিবীর স্থলভাগ (নদী, হ্রদসহ) এবং সামুদ্রিক ভূগোল কেবল সমুদ্র অঞ্চলের জলভাগ ও তলদেশে নিয়ে আলোচনা করে।"
        }
      ]
    },
    {
      "number": "6",
      "uddipok": "",
      "tag": "RB, JB 22,CB, SB, BB 19",
      "sub_questions": [
        {
          "label": "ক",
          "question": "মৌসুমি জলবায়ু কী?",
          "explanation": "ঋতু পরিবর্তনের সাথে সাথে যে বায়ুর দিক পরিবর্তন হয় তাকে মৌসুমি বায়ু বলে; আর মৌসুমি বায়ু প্রবাহিত অঞ্চলের জলবায়ুকে মৌসুমি জলবায়ু বলে।"
        },
        {
          "label": "খ",
          "question": "বিশ্ব উষ্ণায়নের কারণ ব্যাখ্যা করো।",
          "explanation": "মানুষের বিভিন্ন কর্মকাভ যেমন শিম্ল-কারখানা স্থাপন, কৃষিক্ষেত্রে রাসায়নিক সারের ব্যবহর, ফ্রিজ B B B এসি ব্যবহার ইত্যাদিভ্র কারণে পৃথিবীর তাপমাত্রা বৃদ্ধি পাষ্ছে। আবার প্রাকৃতিক বিভিন্ন গ্যাস যেমন- কার্বন ডাইঅঙ্গাইড, নাইট্রাস অब্সাইড, মিধেন গ্যাস ইত্যাদির কারণ্ডে বায়ুমভলের ওপর নেতিবাচক চাপ পঙৃহে যা সরাসরি বিষ্ব উষ্ণায়ন সৃষ্টি করছে।"
        },
        {
          "label": "গ",
          "question": "উদ্দীপকের 'ক' চিহ্নিত অঞ্চলের জলবায়ুর বৈশিষ্ট্য ব্যাখ্যা করো।",
          "explanation": "উদ্দীপকের 'ক' চিহ্নিত অঞ্চলটি নিরক্ষীয় জলবায়ু অঞ্চল। উদ্দীপকের 'ক' চিহ্নিত অঞ্চলটি নিরক্ষীয় জলবায়ু অঞ্চল। এ অঞ্চলটির জলাবায়ু নিরক্ষীয় নিম্নচাপ বলয় দ্বারা নিয়ন্ত্রিত। নিরক্ষীয় জলবায়ু অঞ্চলের বৈশিষ্ট্যসমূহ নিম্নরূপ— i. নিরক্ষরেখার উভয় পার্শ্বে ৫° উত্তর ও দক্ষিণ অক্ষাংশের মধ্যে এই জলবায়ু পরিলক্ষিত হয়। ii. নিরক্ষীয় নিম্নচাপ বলয় দ্বারা এ জলবায়ু নিয়ন্ত্রিত হয়। iii. জানুয়ারি ও জুলাই মাসের তাপমাত্রার তেমন কোন পার্থক্য নেই। iv. ঋতু পরিবর্তন দেখা যায় না। v. সারা বছর প্রচুর বৃষ্টিপাত ও অধিক তাপমাত্রা থাকে। vi. বার্ষিক গড় তাপমাত্রা ২২°-৩৪° সে. vii. বার্ষিক গড় বৃষ্টিপাত প্রায় ১৭০-২৫০ সে.মি.। viii. এ অঞ্চলের বায়ু প্রচুর জলীয়বাষ্প ধারণ করে। ix. এ অঞ্চলে বায়ুপ্রবাহের বেগ কম থাকে। x. এ অঞ্চলে সূর্য লম্বভাবে কিরণ দেয়। xi. এখানে সারাবছর পরিচলন প্রক্রিয়ায় বৃষ্টিপাত সংঘটিত হয়। xii. অঞ্চলটির দিনরাত্রির দৈর্ঘ্য প্রায় সমান থাকে। পরিশেষে বলা যায় যে, ভূপ্রকৃতিগত ব্যাপক ভিন্নতা না থাকায় এবং সমুদ্রভাগের অবস্থানের কারণে সমগ্র অঞ্চলে নিরক্ষীয় জলবায়ু একই রূপ বৈশিষ্ট্যে আবির্ভূত হয়। এ সমরূপতা নিরক্ষীয় অঞ্চলের জলবায়ু অন্যতম বৈশিষ্ট্য।"
        },
        {
          "label": "ঘ",
          "question": "উদ্দীপকের 'ক' ও 'খ' চিহ্নিত জলবায়ুর বৈসাদৃশ্য বিশ্লেষণ করো।",
          "explanation": "উদ্দীপকে 'ক' ও 'খ' চিহ্নিত 'জলবায়ু যথাক্রমে নিরক্ষীয় ও ভূমধ্যসাগরীয় জলবায়ু নির্দেশ করে। উদ্দীপকে 'খ' ও 'গ' চিহ্নিত জলবায়ু অঞ্চল যথাক্রমে ভূমধ্যসাগরীয় ও নিরক্ষীয় জলবায়ু নির্দেশ করে। নিরক্ষীয় ও ভূমধ্যসাগরীয় জলবায়ুর মধ্যে পার্থক্য অত্যন্ত ব্যাপক । নিরক্ষীয় অঞ্চলে তাপমাত্রা সারা বছর অধিক থাকে। এখানে সর্বোচ্চ ও সর্বনিম্ন তাপের পার্থক্য সাধারণত কম। বার্ষিক গড় তাপমাত্রা ২২°৩৪° সেলসিয়াস পর্যন্ত। এ অঞ্চলটিতে বিস্তৃত জলভাগ থাকায় প্রচুর জলীয়বাষ্প প্রতিদিন বাতাসে মিশে যায় এবং পরিচলন প্রক্রিয়ায় বৃষ্টিপাত হয়ে থাকে। বার্ষিক বৃষ্টিপাতের পরিমাণ ১৭০-২৫০ সেন্টিমিটার। এ অঞ্চলে বায়ুর চাপের পরিবর্তনের হার কম এবং অয়ন বায়ুর প্রবেশ থাকায় বায়ুপ্রবাহের বেগ অধিক হয়। ভূমধ্যসাগরীয় অঞ্চলে গ্রীষ্ম ও শীতকালীন তাপমাত্রা যথাক্রমে ২১°-২৭° সে. এবং ৪°-১০°সে. এর মধ্যে থাকে। বৃষ্টিবহুল শীতকাল ও বৃষ্টিহীন গ্রীষ্মকাল এ অঞ্চলের জলবায়ুর প্রধান বৈশিষ্ট্য। এখানে বার্ষিক বৃষ্টিপাত ২৫-৭৫ সে.মি. পর্যন্ত হয়। পাবর্ত্য অঞ্চলে অত্যধিক তুষারপাত হয়। এ অঞ্চলের উপর দিয়ে উত্তর পূর্ব অয়ন বায়ু প্রবাহিত হয় আবার শীতকালে পশ্চিমা বায়ু প্রবাহিত হয়। উপরের আলোচনা থেকে স্পষ্ট জলবায়ুর নিয়ামক এবং ভৌগোলিক বিস্তৃতি উভয়টির ব্যাপকতর পার্থক্য যেমন নিরক্ষীয় ও ভূমধ্যসাগরীয় জলবায়ুতে পরিলক্ষিত হয়; তার প্রভাবে এ দুই জলবায়ুর উপাদানগত পার্থক্যও ব্যাপক।"
        }
      ]
    },
    {
      "number": "7",
      "uddipok": "২০১৮ সালের ২২ ডিসেম্বর ইন্দোনেশিয়ার জাভার সমুদ্র উপকূলবর্তী অঞ্চলে একটি প্রাকৃতিক দুর্যোগ আঘাত হানে। এতে এলাকাটি প্লাবিত হয়ে অসংখ্য লোকের প্রাণহানিসহ ধ্বংসস্তূপে পরিণত হয় ।",
      "tag": "CB, SB, BB 19",
      "sub_questions": [
        {
          "label": "ক",
          "question": "আগ্নেয়গিরি কী?",
          "explanation": "ভূগর্ভস্থ গলিত লাভা, ভস্ম, কর্দম ও ধূষ প্রভৃতি পদার্থ ভূপৃষ্ঠের ফাটল দিয়ে ভূগর্ভে নির্গত হয়ে সজ্জিত হয়ে যে পর্বত বা গিরির সৃষ্টি করে তাই আগ্নেয়গিরি ।"
        },
        {
          "label": "খ",
          "question": "ভূপৃষ্ঠের ধীর পরিবর্তনকারী শক্তি ব্যাখ্যা করো।",
          "explanation": "ভূপৃষ্ঠে দীর্ঘ সময়ের ব্যবধানে যে ব্যাপক পরিবর্তন হয় তাকে ধীর পরিবর্তন বলে। ধীর পরিবর্তনে যে নিয়ামক শক্তি প্রভাব রাখে তা হলো- বায়ু, বৃষ্টি, নদী, হিমবাহ ও সমুদ্রের কার্য ইত্যাদি। ভূপৃষ্ঠের উপরে এসব প্রাকৃতিক মাধ্যমগুলো ভূমিরূপ পরিবর্তনে সর্বদা ক্রিয়াশীল। এর ফলে শিলারাশির বিচূর্ণীভবন, নগ্নীভবন, পরিবহন প্রভৃতি কার্য সংঘটিত হয়। পূর্বের ভূমিরূপ পরিবর্তিত হয়ে নতুন ভূমিরূপ গঠিত হয়। যেমন- ক্ষয়প্রাপ্ত মালভূমি, প্লাবন সমভূমি ইত্যাদি।"
        },
        {
          "label": "গ",
          "question": "উদ্দীপকের ইঙ্গিতকৃত প্রাকৃতিক দুর্যোগটি সৃষ্টির কারণ ব্যাখ্যা করো।",
          "explanation": "২০১৮ সালের ২২ ডিসেম্বর ইন্দোনেশিয়ার জাভার সমুদ্র উপকূলে সুনামি আঘাত হানে। বিভিন্ন প্রাকৃতিক কারণে সুনামি সংঘটিত হয়। এর মধ্যে নিম্নলিখিত কারণগুলোকে প্রধান কারণ হিসেবে চিহ্নিত করা হয়। যথা- ১. অভ্যন্তরীণ: i. ভূমিকম্প, ii. অগ্ন্যুৎপাত ২. বাহ্যিক। ভূমিধস ii. উল্কাপিণ্ডের পতন। সুনামি সৃষ্টি হয় সমুদ্র পানির উল্লম্ব চাপের ফলে। এছাড়া পাত সঞ্চালনে কখনো কখনো পাত সীমানায় সংকোচন গতির ফলে একটি পাতের নিচে অপরটি চাপা পড়ে যায় অথবা একটি অপরটির উপরে উঠে যায়। ফলে পাত সীমানায় সমুদ্রের তলদেশে ফাটলের সৃষ্টি হয়ে সমুদ্র তলদেশের সমতা বিনষ্ট হয়। দ্রুত সমুদ্রপৃষ্ঠের পানির সমতা রক্ষার জন্য পানিরাশিতে প্রচণ্ড উল্লম্ব চাপের সৃষ্টি হয়। ফলে সেখানে উঁচু তরঙ্গের সৃষ্টি হয়ে চারদিকে তা ছড়িয়ে পড়ে। সমুদ্র তলদেশে অগ্ন্যুৎপাত ঘটলে সেখানকার সমুদ্রপৃষ্ঠের পানি হঠাৎ অনেক উঁচু হয়ে ওঠে। ফলে উপরিভাগের পানির সমতা রক্ষার জন্য সুনামির সৃষ্টি হয়। বিশালাকৃতির উল্কাপিন্ড সমুদ্রে পতিত হলেও সুনামির সৃষ্টি হতে পারে।"
        },
        {
          "label": "ঘ",
          "question": "উদ্দীপকের ইঙ্গিতকৃত দুর্যোগটির পরিবেশগত প্রভাব বিশ্লেষণ করো।",
          "explanation": "উদ্দীপকে ইঙ্গিতকৃত দুর্যোগটি সুনামি। এর পরিবেশগত নেতিবাচক প্রভাব ভয়াবহ। সুনামির ফলে সমুদ্রের উপকূলীয় এলাকাগুলোতে ধ্বংসাত্মক তাণ্ডব লীলা সংঘটিত হয়। সুনামির কারণে সমুদ্র উপকূলে যে প্রচণ্ড ঢেউয়ের সৃষ্টি হয় সে ঢেউয়ের ফলে উপকূলীয় ব্যাপক এলাকা প্লাবিত হয়ে মানুষের জানমাল, ঘরবাড়ি, রাস্তাঘাট এবং ফসলাদির ক্ষয়ক্ষতি সাধিত হয় যা মানবজীবন, সম্পদ ও প্রাকৃতিক পরিবেশকে নানাভাবে ক্ষতিগ্রস্ত করে। সুতরাং দেখা যায়, সুনামির ফলে প্রাকৃতিক ও সামাজিক পরিবেশ ধ্বংস হয়ে যায়। দুর্যোগ শেষে সেখানে স্বাভাবিক পরিবেশ ফিরিয়ে আনা, অসম্ভব হয়ে পড়ে। অবকাঠামো নির্মাণ ও পুনরুদ্ধার কার্যক্রম চালানো গেলেও প্রাকৃতিক জলাশয়, মৃত্তিকা লবণাক্ত হয়ে পড়া, বৃক্ষরাজি ধ্বংস হয়ে পশু পাখির আবাসস্থল নষ্ট হওয়া ইত্যাদি পুনরুদ্ধার করা দুরূহ হয়ে পড়ে। পরিবেশগত বিপর্যয় রোধে প্রাকৃতিক পুনর্বাসন প্রক্রিয়া ছাড়া মানুষের কোনো বিকল্প থাকে না।"
        }
      ]
    },
    {
      "number": "8",
      "uddipok": "সাকিব বিগত শীতে বাংলাদেশের দুটি বনে বেড়াতে গিয়েছিল। একটি বনে জোয়ার-ভাটার পানি প্রভাবিত অরণ্য এবং অন্যটি বাংলাদেশের প্রায় মধ্যাঞ্চলে অবস্থিত বনভূমিতে পত্রশূন্য অবস্থা দেখতে পায়।",
      "tag": "CB, SB, BB 19",
      "sub_questions": [
        {
          "label": "ক",
          "question": "বায়োম কী?",
          "explanation": "বৃহৎ এলাকাব্যাপী গড়ে ওঠা ইকোসিস্টেমই বায়োম। যেমন- তুন্দ্রা বায়োম।"
        },
        {
          "label": "খ",
          "question": "ইকোসিস্টেম ব্যাখ্যা করো।",
          "explanation": "কোনো স্থানে জীব ও জড় পরিবেশের এবং নিজেদের মধ্যে ক্রিয়া- বিক্রিয়ার গতিময় পদ্ধতিকে ইকোসিস্টেম বলে। কোনো স্থানের উদ্ভিদ, প্রাণী এবং এদের জড় পরিবেশ নিজেদের মধ্যে এবং পরস্পরের মধ্যে ক্রিয়া-বিক্রিয়া করে অবস্থান করে। ফলে এদের গঠন ও কার্যের বিভিন্ন পরিবর্তন সাধিত হয়ে থাকে। মূলত এ পরিবর্তন প্রক্রিয়াই ইকোসিস্টেমের বৈশিষ্ট্য। এর ফলে উদ্ভিদ ও প্রাণিকুল নিজ নিজ পরিবেশে অভিযোজিত ও অস্তিত্বশীল থাকে।"
        },
        {
          "label": "গ",
          "question": "উদ্দীপকের প্রথমোক্ত বনভূমির ধরন ব্যাখ্যা করো।",
          "explanation": "বাংলাদেশের দক্ষিণ-পশ্চিমাংশে সমুদ্র উপকূলের লবণান্ত ও জোয়ার-ভাটাপূর্ণ, শারীরবৃত্তীয় শুষ্ক (Physiologically dry) নিবাসের উদ্ভিজ্জকে স্রোতাজ বনভূমি বলে। এ বনভূমি সুন্দরবন নামেও পরিচিত। উদ্দীপকে প্রথমোক্ত এ বনভূমিকেই নির্দেশ করা হয়েছে। বাংলাদেশের দক্ষিণে সাতক্ষীরা, খুলনা, বাগেরহাট, বরগুনা, পটুয়াখালী জোর সমুদ্র উপকূলে যে অরণ্য দেখা যায় তাকে জোয়ার ভাটা অরণ্য বা মানগ্রোভ অরণ্য বলা হয়। তবে সুন্দরবন নামেই এ অরণ্য পরিচিত। সুন্দরবন বাংলাদেশের প্রাকৃতিকভাবে সংরক্ষিত একটি অরণ্য উত্তর দক্ষিনে এই বনে কোথাও ১০০ কি.মি. পর্যন্ত প্রশস্ত। এখানে বছরে গড়ে ২০০ সে. মি. বৃষ্টিপাত হয়। ২৪ ঘন্টায় দু’বার জোয়ার ও ভাটায় প্লাবিত হয় বলে সুন্দরবনের মাটি সবসময় কর্দমাক্ত থাকে। মাটি কর্দমাক্ত হলেও লবণাক্ততার জন্য উদ্ভিদের নিকট পানি সহজলভ্য নয়। এরূপ পরিবেশকে জৈবনিক শুষ্ক (physiologically dry) বলা হয়। ম্যানগ্রোভ বনাঞ্চলের এটি একটি গুরুত্বপূর্ণ বৈশিষ্ট্য।"
        },
        {
          "label": "ঘ",
          "question": "উদ্দীপকে ইঙ্গিতকৃত বনভূমিদ্বয়ের বৈশিষ্ট্যের পার্থক্য বিশ্লেষণ করো।",
          "explanation": "উদ্দীপকে স্রোতজ বনভূমি এবং বাংলাদেশের মধ্যাঞ্চলের পতনশীল পত্রযুক্ত বৃক্ষের বনভূমি উল্লেখ রয়েছে। এ দু ধরনের বনভূমির বৈশিষ্ট্যের পার্থক্য ব্যাপক। বাংলাদেশের গ্লাইস্টোসিনকালের সোপানসমূহে পতনশীল পত্রঝরা বৃক্ষের বনভূমি (Tropical deciduous forest) লক্ষ করা যায়। ক্রান্তীয় পর্ণমোচী বৃক্ষের প্রধান বৈশিষ্ট্য হলো বছরের একটা নির্দিষ্ট সময় যখন বায়ুতে আর্দ্রতার পরিমাণ কমে যায় তখন এ বনভূমির বৃক্ষের পাতাগুলো ঝরে পড়ে। গ্রীষ্মকালে বৃষ্টি শুরু হলে গাছের পাতাসমূহ আবার গজায়। গাছগুলো ১৫-২৪ মিটার পর্যন্ত উঁচু হয়ে থাকে। এসব এলাকায় মৃত্তিকায় আর্দ্রতার পরিমাণ কিছুটা কম থাকে। এ বনভূমিকে দুই ভাগেভাগ করা যায়, যেমন (ক) ময়মনসিংহ, টাঙ্গাইল ও গাজীপুর জেলার মধুপুর ও ভাওয়াল গড়ের বভূমি; (খ) দিনাজপুর ও রংপুর জেলার বরেন্দ্র এলাকার বনভূমি। বনভূমির প্রধান বৃক্ষসমূহের মধ্যে শাল, গজারি, কড়ই, হিজল, কাঁঠাল, শিমুল প্রধান। শীতকালে এসব বৃক্ষের পাতা ঝরে যায়। এ বনাঞ্চলে পশুপাখি ও জীবজন্তু অপেক্ষাকৃত কম। এ বনভূমির আয়তন প্রায় ১৩৩৮ বর্গ কি.মি.। অন্যদিকে স্রোতজ বনভূমি অঞ্চলে প্রতিবছর বর্ষাকালে নতুন পলি পড়ে। ফলে কিছু এলাকার লবণাক্ততা হ্রাস পায় এবং স্থান বিশেষে লবণাক্ততা কম-বেশি হয়। এ কারণে বিভিন্ন প্রকার গাছের বৈচিত্র্য লক্ষ করা যায়। জৈব সারের পরিমাণ বেশি হওয়ায় এখানে বিভিন্ন ধরনের বৃক্ষ (সুন্দরি গেওয়া, গড়ান) জন্মে থাকে। প্রতিকূল পরিবেশে বেঁচে থাকার জন্য এখানকার গাছগুলোর কিছু অভিযোজনিক বৈশিষ্ট্য রয়েছে। প্রয়োজনীয় বৃষ্টিপাত, পরিমিত তাপমাত্রা, সমুদ্রের জোয়ার-ভাটা ও লবণাক্ত পানির প্রভাব স্রোতজ বনভূমি গড়ে ওঠার প্রধান কারণ। এ বনে বানর, হরিণ, গণ্ডার, নদীতে কুমির প্রভৃতি প্রাণী বাস করে। রয়েল বেঙ্গল টাইগার এ বনের প্রধান প্রাণী ।"
        }
      ]
    }
  ]
}