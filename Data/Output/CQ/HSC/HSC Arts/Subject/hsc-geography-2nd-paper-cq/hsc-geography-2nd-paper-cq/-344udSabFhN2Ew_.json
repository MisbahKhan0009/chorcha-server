{
  "title": "ঢাকা কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "দেশ বৈশিষ্ট্য ক পূর্ব এশিয়ার একটি দেশ যা সূর্যোদয়ের দেশ নামে খ্যাত। খ ইউরোপ মহাদেশের পশ্চিমে অবস্থিত দেশটি শিক্ষা, বিজ্ঞান ও অর্থনৈতিকভাবে উন্নত। গ দক্ষিণ এশিয়ায় অবস্থিত পৃথিবীর অষ্টম জনবহুল দেশ।",
      "tag": "DC 23",
      "sub_questions": [
        {
          "label": "ক",
          "question": "মানব ভূগোল কী?",
          "explanation": "মানুষের কর্মকান্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "সাংস্কৃতিক ভূগোল মানব ভূগোলের একটি শাখা- ব্যাখ্যা করো।",
          "explanation": "সাংস্কৃতিক ভূগোল মানব ভূগোলের একটি গুরুত্বপূর্ণ শাখা। স্থানভেদে বিভিন্ন সাংস্কৃতিক উপাদান, আচার-আচরণ, রীতিনীতি সম্বন্দ্বে ভূগোলের এ শাখায় আলাচনা করা হয়। সাংস্কৃতিক ভূগোলে ভাষা, ধর্ম, অর্থনীতি ব্যবস্থাপনা ও অন্যান্য সাংস্কৃতিক উপাদান নিয়ে আলোচনা করা হয়। এছাড়াও এ ভূগোলে লিঙ্গ, পরিবার, শ্রেণি শিক্ষা নৃগোষ্ঠীগত বিষয়ের উপরও গুরুত্ব প্রদান করা হয়, যা মানব ভূগোলের আলোচিত হয়।"
        },
        {
          "label": "গ",
          "question": "উদ্দীপকে ইঙ্গিতকৃত \"গ\" দেশটির ভৌগোলিক অবস্থান ব্যাখ্যা করো।",
          "explanation": "নিম্নের অনুরুপ: উদ্দীপকে আলোচিত দেশটি হলো বাংলাদেশ। দেশটির সাথে ভারত ও মিয়ানমারের সীমান্তের সংযুক্তি রয়েছে। বাংলাদেশ একটি স্বাধীন সার্বভৌম রাষ্ট্র। এশিয়া মহাদেশের দক্ষিণাংশে দক্ষিণ এশিয়ায় এর অবস্থান। এ'দেশ ২০°৩৪′ উত্তর অক্ষরেখা থেকে ২৬°৩৮′ উত্তর অক্ষরেখা এবং ৮৮°০১′ পূর্ব দ্রাঘিমারেখা থেকে ৯২°৪১′ পূর্ব দ্রাঘিমারেখার মধ্যে অবস্থিত। ভৌগোলিকভাবে বাংলাদেশের মাঝামাঝি স্থান দিয়ে কর্কটক্রান্তি রেখা অতিক্রম করেছে। বাংলাদেশের উত্তরে ভারতের পশ্চিমবঙ্গ, মেঘালয় ও আসাম রাজ্য; পূর্বে আসাম, ত্রিপুরা, মিজোরাম রাজ্য ও মিয়ানমার; পশ্চিমে পশ্চিমবঙ্গ রাজ্য এবং দক্ষিণে বঙ্গোপসাগর অবস্থিত। উপরিউক্ত আলোচনা থেকে বোঝা যায়, বাংলাদেশের তিন দিকেই ভারত। কিন্তু দেশটির রয়েছে উপকূলীয় অবস্থান। তাই দেশটির ভূরাজনৈতিক অবস্থান তাৎপর্যময়। উপরন্তু উর্বর সমভূমির এ দেশটি এশিয়ার দক্ষিণ-পূর্ব অংশের সাথে উত্তর ও পশ্চিমের সংযোগস্থল হিসেবে কাজ করে। ভৌগোলিক এ অবস্থানের কারণে বিশ্ব মানচিত্রে দেশটির অবস্থান গুরুত্ববহ ও তাৎপর্যপূর্ণ।"
        },
        {
          "label": "ঘ",
          "question": "উদ্দীপকে ইঙ্গিতকৃত \"ক\" ও \"খ\" দেশদ্বয়ের শিল্পের তুলনামূলক বিশ্লেষণ করো।",
          "explanation": "উদ্দীপকের 'ক' ও 'খ' অঞ্চল যথাক্রমে জাপান ও যুক্তরাজ্য। দুটি দেশই শিল্পোন্নত কিন্তু দেশ দুটির শিল্পের প্রকৃতি এক নয়। যুক্তরাজ্য পৃথিবীর অন্যতম শিল্পপ্রধান দেশ এবং স্থানীয় কাঁচামালের উপর ভিত্তি করে এখানে অধিকাংশ শিল্পগুলো গড়ে উঠেছে। যেমন- টেক্সটাইল, পরিবহন ও ইলেকট্রনিক্স শিল্প। এছাড়াও স্টিল ও ধাতু নির্মিত দ্রব্যাদি, গাড়ি, জাহাজ নির্মাণ, ব্যাংকিং, বীমা, যন্ত্রাংশ তৈরি রাসায়নিক দ্রব্যাদি প্রভৃতি শিল্পের উপর দেশটির অর্থনীতি, নির্ভরশীল। এক্ষেত্রে তাদের মেধাসম্পন্ন দক্ষ জনশক্তিও নিয়ামক শক্তিরূপে কাজ করেছে। সামগ্রিকভাবে তাই দেশটি শিল্পক্ষেত্রে নেতৃস্থানীয়। অন্যদিকে, জাপান দ্বিতীয় বিশ্বযুদ্ধের পর থেকে শিল্পে বিস্ময়কর উন্নতি লাভ করেছে। স্থানীয় কাঁচামাল না থাকা সত্ত্বেও বন্দরের সুবিধাকে কাজে লাগিয়ে তারা আমদানিকৃত কাঁচামালের উপর নির্ভর করে ভারী শিল্পে উন্নতি লাভ করেছে। যেমন- লৌহ ও ইস্পাত শিল্প, জাহাজ নির্মাণ শিল্প। এছাড়া বস্ত্র বয়ন ও কাগজ, ইলেকট্রনিক্স প্রভৃতি শিল্পেও জাপান উন্নতি লাভ করেছে। যন্ত্রশিল্পের সাথে দেশটি কুটির শিল্পেও উন্নত। সুতরাং দেখা যায়, শিল্পক্ষেত্রে যুক্তরাজ্য উৎপাদনের প্রতিটি পর্যায়ে স্বয়ংসম্পূর্ণ। অন্যদিকে জাপান শিল্পের কাঁচামাল এবং জ্বালানি সংগ্রহে অনেকক্ষেত্রে আমদানি নির্ভর। যদিও দুটি দেশেই জনশক্তি, প্রযুক্তিগত দক্ষতা এবং বিনিয়োগের প্রাচুর্য রয়েছে।"
        }
      ]
    },
    {
      "number": "2",
      "uddipok": "বাংলাদেশে উৎপাদিত উল্লেখযোগ্য বিভিন্ন ফসলের মধ্যে একটি বানিজ্যিকভাবে উৎপাদিত পৃথিবীর জনপ্রিয় পানীয়। আরেকটি গুরুত্বপূর্ণ দানাদার ফসল, যা বাংলাদেশের ২য় প্রধান খাদ্যশস্য।",
      "tag": "DC 23",
      "sub_questions": [
        {
          "label": "ক",
          "question": "BRRI এর পূর্ণরূপ লেখো।",
          "explanation": "BRRI এর পূর্ণরূপ হলো- Bangladesh Rice Research Institute."
        },
        {
          "label": "খ",
          "question": "গ্রামীণ অর্থনৈতিক উন্নয়নে পশুপালনের গুরুত্ব ব্যাখ্যা করো।",
          "explanation": "গ্রামীন অর্থনৈতিক উন্নয়নে পশুপালনের ব্যাপক গুরুত্ব রয়েছে। স্থিরমূল্যে ২০২০-২১ অর্থবছরের জিডিপিতে পশুসম্পদ খাতের অবদান ১.৪৩ শতাংশ। সার্বিক কৃষি খাতে পশুসম্পদ উপখাতে অবদান ১৬.৫২ শতাংশ। দৈনন্দিন খাদ্যে মানবদেহের অত্যাবশ্যকীয় প্রাণিজ আমিষের চাহিদা পূরণ, কর্মসংস্থান সৃষ্টি, চাষাবাদ, চামড়া উৎপাদনে উক্ত খাতের ভূমিকা অপরিসীম।"
        },
        {
          "label": "গ",
          "question": "উদ্দীপকে ইঙ্গিতকৃত ১ম ফসলটির উৎপাদন মানচিত্রে প্রদর্শন করো.।",
          "explanation": "উদ্দীপকে ইঙ্গিতকৃত বাণিজ্যিকভাবে উৎপাদিত পৃথিবীর জনপ্রিয় পানীয়টি হলো চা। বাংলাদেশে চা এর উৎপাদন ও বণ্টন মানচিত্রে দেখানো হলো-"
        },
        {
          "label": "ঘ",
          "question": "উদ্দীপকে ইঙ্গিতকৃত উভয় ফসলদ্বয়ের অর্থনৈতিক গুরুত্বের তুলনামূলক বিশ্লেষণ করো।",
          "explanation": "উদ্দীপকে উল্লিখিত ১ম ফসলটি চা এবং ২য় ফসলটি গম; যা অর্থনীতিতে গুরুত্বপূর্ণ ভূমিকা পালন করছে। পূর্বে, বাংলাদেশ বিশ্ব বাজারে প্রচুর চা রপ্তানি করত। দেশের চাহিদা বৃদ্ধি পাওয়ায় বর্তমানে রপ্তানির পরিমাণ কমে গেছে। ২০১১-১২ সালে বাংলাদেশ চা রপ্তানি করে মাত্র ৩ লক্ষ মার্কিন ডলার মূল্যের বৈদেশিক মুদ্রা অর্জন করে। অথচ ২০০৭-০৮ সালে ১৫ লক্ষ মার্কিন ডলার মূল্যের চা বিক্রি করে। ২০১৯-২০ সালে চা রপ্তানির পরিমাণ ৩০ লক্ষ মার্কিন ডলার। বাংলাদেশের এসব চা বাগানে প্রায় ৩ লক্ষ শ্রমিক কর্মরত আছে; যার ৭৫ ভাগই নারী। প্রতি বছর এদেশে চা এর চাহিদা প্রায় ৯০ মিলিয়ন কেজি। গম বাংলাদেশের দ্বিতীয় প্রধান খাদ্যশস্য। বাংলাদেশে এর চাহিদা বৃদ্ধি পাওয়ায় এর উৎপাদন আগের চেয়ে বেড়েছে। বর্তমানে খাদ্যশস্যের অভাবহেতু বাংলাদেশের প্রায় সব অঞ্চলেই গমের চাষ হয়। তবে উত্তরাঞ্চলের জেলাগুলোতে গম চাষ বেশি প্রসার লাভ করেছে। গম চাষের সম্প্রসারণ ও উন্নতির জন্য সরকারও বিশেষভাবে চেষ্টা করছেন। ১৯৬৯-৭০ অর্থবছরে গমের উৎপাদন ছিল ১.০২ লক্ষ টন। ২০১৯-২০ অর্থবছরে তা বৃদ্ধি পেয়ে হয়েছে ১২.৪৬ লক্ষ মেট্রিক টনে। এখানে গড়ে একর প্রতি গমের ফলন প্রায় ১.২৫ মেট্রিক টন। সুতরাং, উদ্দীপকে ইঙ্গিতকৃত উভয় ফসলদ্বয়ের অর্থনৈতিক গুরুত্ব অপরিসীম।"
        }
      ]
    },
    {
      "number": "3",
      "uddipok": "জনসংখ্যার সাথে অর্থনৈতিক উন্নয়ন সম্পর্কিত মডেলটি গুরুত্বপূর্ণ মডেল। উন্নয়নশীল দেশসমূহ একটি পর্যায়ে অবস্থিত। অনুন্নত ও উন্নত দেশসমূহ ভিন্ন পর্যায়ে অবস্থিত।",
      "tag": "DC 23",
      "sub_questions": [
        {
          "label": "ক",
          "question": "জনসংখ্যার ঘনত্ব নির্ণয়ের সূত্রটি লেখো।",
          "explanation": "জনসংখ্যার ঘনত্ব নির্ণয়ের সূত্রটি হলো- জনসংখ্যার ঘনত্ব = মোট জনসংখ্যা মোট আয়তন \\frac{মোট ~জনসংখ্যা}{মোট ~আয়তন} মোট   আয়তন মোট   জনসংখ্যা ​"
        },
        {
          "label": "খ",
          "question": "\"অর্থনৈতিক উন্নয়ন অভিগমনের অন্যতম কারণ\"- ব্যাখ্যা করো।",
          "explanation": "অভিগমনের কারণগুলোর মধ্যে অর্থনৈতিক উন্নয়ন অন্যতম। অভিগমনের ফলে অর্থনীতির ওপর বিশেষ প্রভাব পড়ে। আন্তর্জাতিকভাবে অভিগমনকারীগণ নিজ দেশের অর্থনীতিতে বিশেষ ভূমিকা রাখে এবং পরিবারে আর্থিক অবস্থার উন্নয়ন ঘটায়। গ্রামের গরিব মানুষ শহরে এসে নতুন পেশায় নিয়োজিত হয়ে অধিক আয় করে অর্থনীতিতে ভূমিকা পালন করে।"
        },
        {
          "label": "গ",
          "question": "উদ্দীপকের প্রথমে উল্লিখিত পর্যায়টি ব্যাখ্যা করো।",
          "explanation": "উদ্দীপকে প্রথমে উল্লেখিত পর্যায়টি হচ্ছে জনমিতিক ট্রানজিশনের দ্বিতীয় ধাপ, যা মূলত উন্নয়নশীল দেশসমূহে পরিলক্ষিত হয়। জনমিতিক ট্রানজিশনাল মডেলের এই ধাপকে শিল্পধাপ বলা যায়, যা শুরু হয় অর্থনৈতিক উন্নয়নের সাথে। এই ধাপে শিল্পবিপ্লব মূলত কৃষিবিপ্লবের সঙ্গে শুরু হয়। এই সময়ে এসে মৃত্যুহার হ্রাস পায়, কিন্তু জন্মহার অপরিবর্তিত অবস্থায় থাকে। বাংলাদেশ, ভারত, পাকিস্তান, মিশর ইন্দোনেশিয়া, নাইজেরিয়া, মেক্সিকো, দক্ষিণ আমেরিকার উত্তরাংশে এই অবস্থা পরিলক্ষিত হয়। জনমিতিক ট্রানজিশনাল মডেলের এই ধাপের মূল বৈশিষ্ট্যসমূহ হলো অধিক জন্মহার ও নিম্ন মৃত্যুহার। নগরায়ন, কৃষির উন্নয়ন, জনস্বাস্থ্যের উন্নয়ন, পানির সরবরাহ ও পয়ঃনিষ্কাশন ব্যবস্থার উন্নয়ন, যাতায়াত ব্যবস্থার উন্নয়ন, খাদ্যের সরবরাহ বৃদ্ধি ইত্যাদি। ফলে ধীরে ধীরে মৃত্যুহার কমতে থাকে। কিন্তুজন্মহারের ক্ষেত্রে ১ম ধাপের ন্যায় অবস্থা বিরাজ করার কারণে জন্মহার অপরিবর্তিত থাকে।"
        },
        {
          "label": "ঘ",
          "question": "উদ্দীপকে পরবর্তীতে উল্লিখিত ২টি পর্যায়ের মধ্যকার বৈশিষ্ট্যের তুলনামূলক বিশ্লেষণ করো।",
          "explanation": "উদ্দীপকের পরবর্তীতে উল্লিখিত অনুন্নত ও উন্নত দেশসমূহ ভিন্ন ভিন্ন জনমিতিক ট্রানজিশনাল ধাপে রয়েছে। অনুন্নত দেশগুলো ট্রানজিশনাল মডেলের প্রথম ধাপে এবং উন্নত দেশসমূহ তৃতীয় ধাপে রয়েছে। জনমিতিক ট্রানজিশনাল মডেলের প্রথম ধাপকে শিল্পপূর্বধাপ বলা যায়, যেখানে শিল্পায়ন শুরু হয়নি। আর তৃতীয় পর্যায় বা ধাপকে বলা হয় অর্থনৈতিকভাবে উন্নত পর্যায়। মডেলের প্রথম ধাপের মূল বৈশিষ্ট্য হলো- অধিক জন্মহার ও মৃত্যুহার, জীবনযাত্রার নিম্নমান, কৃষি নির্ভর অর্থনীতি, শিক্ষার নিম্নহার। বার্মা, ভূটান, পূর্ব ও পশ্চিম্ আফ্রিকা, মধ্য আমেরিকার দেশসমূহের এই পর্যায়ের অন্তর্ভুক্ত। আবার তৃতীয় ধাপে এসে জন্মহার কমতে শরু করে এবং মৃত্যুহারের সমান হয় এবং জনসংখ্যার ভারসাম্য বজায় থাকে। ঊনবিংশ শতাব্দীতে উন্নত দেশগুলোতে এই অবস্থা বিরাজমান ছিল। ইউরোপের দেশগুলো, যুক্তরাষ্ট্র, জাপান, অস্ট্রেলিয়া এই ধাপে অন্তর্গত। তৃতীয় পর্যায়ে কিছু বিশেষ কারণে জন্মহার হ্রাস পেতে থাকে, যেমন- গ্রামীণ জনগোষ্ঠীর দৃষ্টিভঙ্গি পরিবর্তন, নির্ভরশীলতা হ্রাস, অধিক নগরায়ণ ও ছোট পরিবার, নারী শিক্ষা ও কর্মসংস্থানের সুযোগ বৃদ্ধি, জন্মনিয়ন্ত্রণ ব্যবস্থা গ্রহণ, অর্থনৈতিক উন্নয়ন, চিকিৎসা ক্ষেত্রে উন্নতি, যাতায়াত ব্যবস্থার উন্নয়ন এবং এই সব কিছুর সাথে জনগণের জীবনযাত্রার মান বৃদ্ধি সুতরাং উপরিউক্ত আরোচনা থেকে বোঝা যায় যে উদ্দীপকে উল্লিখিত - ধাপ দুটি সম্পূর্ণ ভিন্ন এবং আলাদা বৈশিষ্ট্যের।"
        }
      ]
    },
    {
      "number": "4",
      "uddipok": "শিল্প বৈশিষ্ট্য ক বিভিন্ন অবকাঠামো নির্মাণে ব্যবহৃত হয়। শিল্পটির অন্যতম কাঁচামাল চুনাপাথর। খ কৃষির উন্নতির জন্য প্রয়োজন। শিল্পটির অন্যতম কাঁচামাল প্রাকৃতিক গ্যাস।",
      "tag": "DC 23",
      "sub_questions": [
        {
          "label": "ক",
          "question": "শিল্প কী?",
          "explanation": "যে কর্মপ্রচেষ্টা দ্বারা মানুষ বিভিন্ন দ্রব্যের উপযোগ বৃদ্ধি করে ব্যবহার উপযোগী করে তোলে তাই শিল্প।"
        },
        {
          "label": "খ",
          "question": "\"শিল্প প্রতিষ্ঠান গড়ে ওঠার জন্য শক্তি সম্পদ গুরুত্বপূর্ণ”- ব্যাখ্যা করো।",
          "explanation": "শক্তি সম্পদের উপর শিল্প ও শিল্পের অবস্থান অনেকাংশে নির্ভরশীল। কারখানা চালাতে শক্তির প্রয়োজন হয়। বর্তমানে বড় বড় কারখানা চালানোর জন্য কয়লা, যানবাহনে প্রাকৃতিক গ্যাস, পারমাণবিক শক্তি প্রভৃতি ব্যবহৃত হচ্ছে। যেসব অঞ্চলে প্রচুর পরিমাণ শক্তি সম্পদ সরবরাহের ব্যবস্থা আছে সেসব অঞ্চলেই সাধারণত বিভিন্ন ধরনের শিল্প কেন্দ্রীভূত হয়। যেমন- যুক্তরাষ্ট্রের পেনসিলভানিয়ায় কয়লার আধিক্য থাকায় শিল্প গড়ে উঠেছে। সুতরাং শিল্প উৎপাদনে শক্তি সম্পদের ভূমিকাই প্রধান।"
        },
        {
          "label": "গ",
          "question": "উদ্দীপকে ইঙ্গিতকৃত \"খ\" শিল্পটির বাংলাদেশে গুরুত্ব ব্যাখ্যা করো।",
          "explanation": "উদ্দীপকে ইঙ্গিতকৃত 'খ' শিল্পটি সার শিল্প, যার কাঁচামাল প্রাকৃতিক গ্যাস। বাংলাদেশ কৃষিপ্রধান দেশ। জমির উৎপাদন ক্ষমতা বৃদ্ধির জন্য সারের প্রয়োজনীয়তা অপরিসীম। ক্রমবর্ধমান জনসংখ্যার খাদ্যের চাহিদা মেটানোর জন্য প্রয়োজন অতিরিক্ত খাদ্য। ভূমির একর প্রতি ফলন বৃদ্ধি করার জন্য সারের প্রয়োজন রয়েছে। তাই বর্তমানে জমিতে জৈব সার (গোবর) ব্যবহারের সাথে সাথে রাসায়নিক সারের (পটাশ, ইউরিয়া) ব্যবহারও অনেকগুণ বৃদ্ধি পেয়েছে। ফলে কৃষিজ উৎপাদনও বহুগুণ বৃদ্ধি পেয়েছে। তাই কৃষিজ দ্রব্য উৎপাদনে সার শিল্পের গুরুত্বপূর্ণ ভূমিকা রয়েছে।"
        },
        {
          "label": "ঘ",
          "question": "বাংলাদেশের প্রেক্ষিতে উদ্দীপকে ইঙ্গিতকৃত \"ক\" ও \"খ\" শিল্প দুটির তুলনামূলক বিশ্লেষণ করো।",
          "explanation": "উদ্দীপকে উল্লিখিত 'ক' শিল্পটি সিমেন্ট শিল্প এবং 'খ' শিল্পটি সার শিল্প। উল্লিখিত দুটি শিল্প বাংলাদেশের ক্ষেত্রে খুবই গুরুত্বপূর্ণ ভূমিকা পালন করছে। আধুনিক সভ্যতায় সিমেন্ট একটি মূল্যবান দ্রব্য। দেশের পূর্তকর্ম ও নগরায়ন সিমেন্টের ওপর সম্পূর্ণরূপে নির্ভরশীল। অথচ ১৯৪৭ সালে বাংলাদেশে একটি মাত্র সিমেন্ট কারখনা ছিল। দেশে সিমেন্টের ব্যাপক চাহিদা থাকা সত্ত্বেও প্রয়োজনীয় চুনাপাথরের অভাব থাকায় এ শিল্পের উন্নতি হচ্ছিল না। বর্তমানে দেশের কতিপয় স্থানে চুনাপাথর আবিষ্কৃত হওয়ায় ও সিমেন্টের কাঁচামাল ক্লিংকার আমদানি করে এ শিল্পের ব্যাপক উন্নতি হয়েছে। বর্তমানে বাংলাদেশে বড় ও মাঝারি আকারের ৩৫টি সিমেন্ট কোম্পানি রয়েছে। দেশের চাহিদা মিটিয়ে এখন বিদেশেও রপ্তানি হচ্ছে সিমেন্ট। বর্তমানে ভারত, মায়ানমার, নেপাল, মালদ্বীপ ও শ্রীলংকায় সিমেন্ট রপ্তানি করা হয়। অপরদিকে কৃষিপ্রধান দেশ হিসেবে বাংলাদেশে সারের চাহিদা ব্যাপক। কৃষির উন্নতির জন্য সার প্রয়োগ করা একান্ত প্রয়োজন। বর্তমানে বাংলাদেশে ৮টি সার কারখানা রয়েছে। ২০২১-২২ সালে বাংলাদেশে প্রায় ১,১৯৭,১১৭ মেট্রিক টন সার উৎপন্ন হয়। এসব সারের মধ্যে `রয়েছে ইউরিয়া, টি.এস.পি. ও ডিপিএ। বাংলাদেশে বার্ষিক প্রায় ২৬ লক্ষ ৫০ হাজার মেট্রিক টন সারের প্রয়োজন। উৎপাদন কম হওয়ায় প্রতিবছর বাংলাদেশকে বিশ্ববাজার হতে প্রায় ১৫ লক্ষ ৭২ হাজার মেট্রিক টন সার আমদানি করতে হয়। সুতরাং বলা যায় যে, দুটি ভিন্ন ভিন্ন সেক্টর তথা অবকাঠামো ও কৃষি খাতে সিমেন্ট ও সার শিল্পের অবদান উল্লেখ করার মতো।"
        }
      ]
    },
    {
      "number": "5",
      "uddipok": "অরিন-অরিত্র দুই ভাই। অরিত্র ডিভি লটারি পেয়ে 'আমেরিকায় গমন করল। অরিন বি.সি.এস পাশ করে পদায়নকৃত স্থান চট্টগ্রাম গমন করল।",
      "tag": "DC 23",
      "sub_questions": [
        {
          "label": "ক",
          "question": "প্রজননশীলতা কী?",
          "explanation": "নারীদের প্রকৃত সন্তান জন্মদান করার ক্ষমতা বা সামর্থই হলো প্রজননশীলতা।"
        },
        {
          "label": "খ",
          "question": "ভূপ্রকৃতি জনসংখ্যা বৃদ্ধিতে সহায়ক-ব্যাখ্যা করো।",
          "explanation": "ভূপ্রকৃতি জনসংখ্যা বৃদ্ধিতে সহায়ক ভূমিকা পালন করে। ভূভাগের গঠন প্রকৃতির ওপর জনসংখ্যার বন্টন বহুলাংশে নির্ভরশীল। উচ্চ পার্বত্য এলাকা অপেক্ষা সমভূমিতে মানুষের জীবনযাত্রা অত্যন্ত সহজ বলে সমভূমি অঞ্চলে জনসংখ্যার ঘনত্ব অনেক বেশি হয়ে থাকে। তাই বাংলাদেশের সমতলভূমি অঞ্চলে জনসংখ্যার ঘনত্ব অধিক। পক্ষান্তরে, পার্বত্য চট্টগ্রামে লোকবসতি অনেক কম।"
        },
        {
          "label": "গ",
          "question": "উদ্দীপকে ইঙ্গিতকৃত ১ম অভিগমন কোন ধরনের অভিগমন? ব্যাখ্যা করো।",
          "explanation": "উদ্দীপকে উল্লিখিত ১ম অভিগমনটি হলো অভ্যন্তরীণ অভিগমন। উদ্দীপকে অরিত্র ডিভি লটারি পেয়ে বাংলাদেশ থেকে আমেরিকায় গমন করে তাই এটি আন্তর্জাতিক অভিগমন। যখন কোনো একটি দেশের মানুষ অপর একটি দেশে গমন করে তখন তাকে আন্তর্জাতিক অভিগমন বলে। উদ্দীপকে অরিত্র যেহেতু নিজ দেশ ত্যাগ করে অন্য দেশে গমন করেছে অর্থাৎ দেশের সীমা অতিক্রম করেছে তাই এটি আন্তর্জাতিক অভিগমন।"
        },
        {
          "label": "ঘ",
          "question": "উদ্দীপকে ইঙ্গিতকৃত উভয় অভিগমনের মধ্যকার পার্থক্য বিশ্লেষণ করো।",
          "explanation": "উদ্দীপকে আন্তর্জাতিক অভিগমন ও রাষ্ট্র-অভ্যন্তরীয় অভিগমনের কথা বলা হয়েছে। অরিত্র ডিভি লটারি পেয়ে আমেরিকা গমন আন্তর্জাতিক এবং অরিন চাকরীর উদ্দেশ্যে চট্টগ্রাম গমন রাষ্ট্র অভ্যন্তরীণ অভিগমনের অন্তর্ভুক্ত। এ দুধরনের অভিগমনের বৈশিষ্ট্যের তুলনামূলক আলোচনা করা হলো- i. অভ্যন্তরীণ অভিগমন একটি নির্দিষ্ট দেশের রাষ্ট্রীয় সীমার মধ্যে ঘটে থাকে। আন্তর্জাতিক অভিগমনে একটি দেশের রাজনৈতিক সীমা অতিক্রম করতে হয়। ii. অভ্যন্তরীণ অভিগমনে নির্দিষ্ট দেশের জনসংখ্যার পরিবর্তন ঘটে না কিন্তু আন্তর্জাতিক অভিগমনে উৎস ও গন্তব্য উভয় দেশেরই জনসংখ্যার হ্রাস-বৃদ্ধি ঘটে। iii. আন্তর্জাতিক অভিগমনে উৎসস্থলে অর্থনৈতিক অগ্রগতির প্রভাব সুস্পষ্ট। অভ্যন্তরীণ অভিগমন রাষ্ট্রের সার্বিক উন্নতিতে এমন প্রভাব ফেলে না। iv. আন্তর্জাতিক অভিগমনে নিজ দেশের সামাজিক বৈশিষ্ট্য কিছু ক্ষেত্রে ক্ষুণ্ণ হয়; অভ্যন্তরীণ অভিগমনে গ্রাম ও শহর এলাকার পার্থক্য কমে আসে। কেননা বেশির ভাগ ক্ষেত্রেই এ ধরনের অভিগমন হয় গ্রাম থেকে শহরে। সুতরাং বলা যায়, রাষ্ট্রীয় সীমা অতিক্রম করার কারণে আন্তর্জাতিক অভিগমনের সাথে অভ্যন্তরীণ অভিগমনের বৈশিষ্ট্যের পার্থক্য পরিলক্ষিত হয়।"
        }
      ]
    },
    {
      "number": "6",
      "uddipok": "উত্তর আমেরিকার রকি পার্বত্য অঞ্চল ও অ্যাপালেশিয়ান পার্বত্য অঞ্চল \"ক\" খনিজের জন্য বিখ্যাত, যা বিশ্বের অর্থনৈতিক চালিকা শক্তি।",
      "tag": "DC 23",
      "sub_questions": [
        {
          "label": "ক",
          "question": "খনিজ কী?",
          "explanation": "ভূঅভ্যন্তরের শিলাস্তর থেকে মাটি খুঁড়ে যে প্রাকৃতিক সম্পদ আহরণ করা হয় তাই খনিজ।"
        },
        {
          "label": "খ",
          "question": "\"শিল্পায়নে খনিজের গুরুত্ব অপরিসীম\"- ব্যাখ্যা করো।",
          "explanation": "যেকোনো দেশের শিল্পোন্নয়নে খনিজ সম্পদের গুরুত্বপূর্ণ ভূমিকা রয়েছে। খনিজ সম্পদের উপর শিল্পের ও শিল্পের অবস্থান অনেকাংশে নির্ভরশীল। এ সম্পদ শিল্পের কাঁচামাল হিসেবে ব্যবহৃত হয়। যেমন- প্রাকৃতিক গ্যাস শিল্পের জ্বালানি এবং সার ও রাসায়নিক শিল্পের কাঁচামাল হিসেবে ব্যবহৃত হয়। খনিজ সম্পদের উপর ভিত্তি করে বিভিন্ন দেশে অনেক ছোট-বড় কলকারখানা গড়ে উঠেছে। যেমন- বাংলাদেশের চুনাপাথর, সিলিকা; যথাক্রমে সিমেন্ট ও কাঁচ শিল্পের কাঁচামাল হিসেবে ব্যাপকভাবে ব্যবহৃত হয়।"
        },
        {
          "label": "গ",
          "question": "উদ্দীপকে ইঙ্গিতকৃত “ক” খনিজটির বিশ্বব্যাপী উৎপাদন ব্যাখ্যা করো।",
          "explanation": "উদ্দীপকে ইঙ্গিতকৃত 'ক' খনিজটি হলো কয়লা। কয়লা বিশ্বের অন্যতম প্রধান খনিজ সম্পদ। পৃথিবীর বিভিন্ন দেশে কয়লা পাওয়া যায়। তবে এ সমস্ত দেশের মধ্যে যুক্তরাষ্ট্র, রাশিয়া, চীন, ভারত, আর্জেন্টিনা, অস্ট্রেলিয়া, ইউক্রেন, কাজাকিস্তান, দক্ষিণ আফ্রিকা, পোল্যান্ড প্রভৃতি দেশ প্রধান। নিচে এই দেশগুলোর উৎপাদন ছকে দেখানো হলো-"
        },
        {
          "label": "ঘ",
          "question": "উদ্দীপকে ইঙ্গিতকৃত \"ক\" খনিজের অর্থনৈতিক গুরুত্ব বিশ্লেষণ করো।",
          "explanation": "উদ্দীপকে ইঙ্গিতকৃত 'ক' খনিজটি হলো কয়লা। সেটি বিশ্ব অর্থনীতিতে গুরুত্বপূর্ণ ভূমিকা পালন করছে। কয়লা একটি উৎকৃষ্ট জ্বালানি। তাপ উৎপাদন ছাড়াও কয়লার নানাবিধ ব্যবহার আছে। প্রাচীনকাল থেকেই মানুষ কয়লা ব্যবহার করে আসছে। ইউরোপে শিল্প বিপ্লবের পরে কয়লার ব্যবহার ও গুরুত্ব ব্যাপক হারে বৃদ্ধি পায়। যেমন- i. বিশ্বের মোট উৎপাদিত জ্বালানি শক্তির ৬০% আসে কয়লা থেকে (সূত্র: IEA, 2020)। কয়লা একটি উৎকৃষ্ট জ্বালানি। বিশ্বের বিভিন্ন দেশে ইট প্রস্তুত করতে এবং তাপ বিদ্যুৎ উৎপাদন কেন্দ্রে জ্বালানি হিসেবে কয়লা ব্যবহার, করা হয়। ii. শিল্প বিকাশে কয়লা গুরুত্বপূর্ণ ভূমিকা পালন করে থাকে। লৌহ ও ইস্পাত শিল্পের ন্যায় কতিপয় ভারি শিল্প কয়লার ওপর নির্ভরশীল। কয়লার প্রচুর ব্যবহারের কারণে লোহা ও ইস্পাত শিল্প স্থাপন কয়লা প্রাপ্তির ওপর নির্ভর করে। যেমন- যুক্তরাষ্ট্রের পেলসিলভানিয়ায় কয়লা ভিত্তিক শিল্প গড়ে ওঠেছে। iii. কয়লা থেকে উৎপন্ন পীচ, আলকাতরা প্রভৃতি সড়ক তৈরিতে বহুল ব্যবহৃত হয়। পূর্বে জাহাজ ও রেলগাড়ির স্টিম ইঞ্জিনে কয়লা জ্বালানি হিসেবে ব্যবহৃত হতো। বর্তমান সময়েও পৃথিবীর অনেক দেশে এই ইঞ্জিন চালিত যানবাহনের প্রচলন রয়েছে। যেমন- ভারত। iv. গৃহস্থালির রান্নাবান্না করা, ঘরে তাপ দেওয়া (শীত প্রধান দেশে) প্রভৃতি কাজে কয়লা ব্যবহৃত হয়। অবশ্য বর্তমান সময়ে ধোঁয়া উৎপন্ন হওয়ার কারণে ঘরের কাজে কয়লার ব্যবহার অনেক কমে গেছে। v. কয়লা থেকে বিভিন্ন প্রকার দ্রব্য উপজাত হিসেবে উৎপন্ন হয়। আলকাতরা, পীচ, সুগন্ধি, রঙিন ফিল্ম, সেলাই সুতা প্রভৃতি অসংখ্য প্রকারের উপজাত দ্রব্যাদি কয়লা থেকে পাওয়া যায়। এই সমস্ত দ্রব্যাদি আমাদের দৈনন্দিন জীবনে বিভিন্ন কাজে লাগে। কয়লার চাহিদা বিশ্বব্যাপী। পৃথিবীর এমন কোনো দেশ নেই যেখানে কয়লার প্রয়োজন নেই। বিশ্বব্যাপী কয়লা অনুসন্ধান, খনি থেকে উত্তোলন, পরিবহন প্রভৃতি কাজে অসংখ্যা জনশক্তির প্রয়োজন হয়। ফলে যে সমস্ত অঞ্চলে কয়লা খনি অবস্থিত সেই অঞ্চলের অর্থনীতি ও অর্থনৈতিক কর্মকাণ্ডে কয়লা বিশেষ গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "আরশ বাংলাদেশের উত্তরবঙ্গে বিভিন্ন জেলা ভ্রমন করেছে। ঐ স্থানে উৎপাদিত বিভিন্ন ফসলের মধ্যে একটি হলো তৃণজাতীয় দানাদার ফসল। ফসলটি মৌসুমি অঞ্চলে ভাল হয়। আরেকটি হলো সরু কাণ্ডবিশিষ্ট বহুবর্ষজীবী ফসল।",
      "tag": "DC 23",
      "sub_questions": [
        {
          "label": "ক",
          "question": "কৃষি কী?",
          "explanation": "ভূমি কর্ষণ বা চাষ করার মাধ্যমে ফসল উৎপাদন করাই কৃষি। যেমন- ধান, গম চাষ।"
        },
        {
          "label": "খ",
          "question": "কৃষিক্ষেত্র BARI এর গুরুত্ব ব্যাখ্যা করো।",
          "explanation": "কৃষি ক্ষেতে BARI অর্থাৎ, Bangladesh Agricultural Research Institute গুরুত্বপূর্ণ ভূমিকা পালন করে। সব ধরনের কৃষি ফসল ও বীজ সম্পর্কে গবেষণা করে নতুন জাত উদ্ভাবন, রোগ নির্ণয়, কীটপতঙ্গ দমন কৌশল, কীটনাশক প্রয়োগ, নতুন কৃষি যন্ত্রপাতি উদ্ভাবন প্রভৃতি নানাবিধ কাজ করা এই সংস্থার প্রধান কাজ। সংস্থাটি এ পর্যন্ত ফসলের ২৯০টি জাত ও ৩১০টি প্রযুক্তি উদ্ভাবন করেছে।"
        },
        {
          "label": "গ",
          "question": "উদ্দীপকে প্রথমে ইঙ্গিতকৃত ফসলের প্রাকৃতিক নিয়ামক ব্যাখ্যা করো।",
          "explanation": "উদ্দীপকে প্রথমে ইঙ্গিতকৃত ফসলটি গম। গম মূলত নাতিশীতোষ্ণ অঞ্চলের ফসল যা এক প্রকার দানাদার জাতীয় খাদ্যশস্য (food grain)। গম উৎপাদনের প্রাকৃতিক নিয়ামকসমূহের মধ্যে উল্লেখযোগ্য হলো- ভূপ্রকৃতি, জলবায়ু, মৃত্তিকা প্রভৃতি। ভূপ্রকৃতি: গম চাষের জন্য সুবিস্তৃত ও সামান্য উঁচু-নিচু ভূমি সর্বাধিক উপযোগী। কারণ এসব ভূমিতে পানি সেচ ও যান্ত্রিক পদ্ধতিতে গম চাষে সুবিধা হয়। জলবায়ু: নাতিশীতোষ্ণ জলবায়ু গম চাষের জন্য সর্বাধিক উপযোগী। তবে সব ধরনের জলবায়ু অঞ্চলেই গমের চাষ করা সম্ভব। গম চাষের জন্য জলবায়ুর দুটি উপাদানের প্রভাব সর্বাধিক। যথা- তাপমাত্রা ও বৃষ্টিপাত। i. তাপমাত্রা: সাধারণত ১৪০ থেকে ২০° সেলসিয়াস তাপমাত্রা আবশ্যক। গমের অঙ্কুরোদগম ও চারার স্বাভাবিক বৃদ্ধির জন্য মৃদু উষ্ণ ও আর্দ্র আবহাওয়া এবং পাকার সময় রৌদ্রোজ্জ্বল শুষ্ক আবহাওয়া প্রয়োজন হয়। ii. বৃষ্টিপাত: সাধারণত ৫০-১০০ সে.মি. বৃষ্টিপাত প্রয়োজন হয়। মৃত্তিকা: প্রধানত হালকা এঁটেল অথবা ভারি দোআঁশ মৃত্তিকা গম চাষের জন্য সর্বোৎকৃষ্ট। পৃথিবীর সর্বাধিক গম চাষ হয় কৃষ্ণ বর্ণের চারনোজেম (Chernozem) ও বাদামি বর্ণের পডজলীয় (Podzol) মৃত্তিকায়। যেমন- আমেরিকার প্রেইরি অঞ্চল।"
        },
        {
          "label": "ঘ",
          "question": "উদ্দীপকে ইঙ্গিতকৃত ফসলম্বয়ের উৎপাদন ও বণ্টনের তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত ফসলদ্বয় যথাক্রমে গম ও আখ। বিশ্বব্যাপী এই দুটি ফসলের চাহিদা ও বন্টন সম্পূর্ণ ভিন্ন। বিশ্বের প্রতিটি মহাদেশেই গম উৎপাদন করা হয়। অপরদিকে বিশ্বের সকল দেশেই আখ উৎপন্ন করা হয়। বিশ্বের গম উৎপাদনে এশিয়া প্রথম অবস্থানে। ২০২১ সালে এ মহাদেশে প্রায় ৯ কোটি ৮৬ লক্ষ ৩৮ হাজার হেক্টর জমিতে ৩৩ কোটি ৭৯ লক্ষ মেট্রিক টন গম উৎপন্ন হয় যা বিশ্বের মোট গম উৎপাদনের প্রায় ৪৪.২০%। দ্বিতীয় অবস্থানে রয়েছে ইউরোপ মহাদেশ। ২০১৯ সালে এ মহাদেশে ৬ কোটি ২৩ লক্ষ ৮৫ হাজার হেক্টর জমিতে প্রায় ২৬ কোটি ৬১ লক্ষ মেট্রিক টন গম উৎপন্ন হয়। যা বিশ্বের মোট গম উৎপাদনের প্রায় ৩৪.৯০%। উত্তর আমেরিকা মহাদেশ তৃতীয় অবস্থানে রয়েছে। সর্বশেষ ওশেনিয়া মহাদেশ এ মহাদেশে প্রায় ১ কোটি ৪ লক্ষ ৪৭ হাজার হেক্টর জমিতে গম উৎপাদন করে। ছকে দেশভিত্তিক গম ও আখের উৎপাদন দেখানো হলো- অপরদিকে, আখ উৎপাদনে দক্ষিণ আমেরিকা প্রথম। ২০২১ সালে এ মহাদেশে ৮৪ কোটি ৪৭ লক্ষ মেট্রিক টন আখ উৎপাদন করে যা বিশ্বের মোট আখ উৎপাদনে প্রায় ৪৩.৩৩%। দ্বিতীয় অবস্থানে রয়েছে এশিয়া - মহাদেশ। উত্তর আমেরিকা পৃথিবীর তৃতীয় আখ উৎপাদনকারী মহাদেশ। ২০২১ সালে এ মহাদেশে ২১ লক্ষ ৫৮ হাজার হেক্টর জমিতে আখ চাষ করে ১৬ কোটি ২৫ লক্ষ মেট্রিক টন আখ উৎপাদন করে যা বিশ্বের মোট আখ উৎপাদনের প্রায় ৮.৩৩%। আফ্রিকা পৃথিবীর চতুর্থ আখ উৎপাদনকারী মহাদেশ। ওশেনিয়া পৃথিবীর পঞ্চম আখ উৎপাদনকারী মহাদেশ।"
        }
      ]
    },
    {
      "number": "8",
      "uddipok": "",
      "tag": "DC 23",
      "sub_questions": [
        {
          "label": "ক",
          "question": "শক্তি সম্পদ কী?",
          "explanation": "যে সমস্ত প্রাকৃতিক সম্পদ শক্তি উৎপাদনের কাজে ব্যবহৃত হয়। সেগুলোই শক্তি সম্পদ বলে যেমন- প্রাকৃতিক গ্যাস।"
        },
        {
          "label": "খ",
          "question": "\"খনিজ সম্পদ অর্থনৈতিক উন্নয়নের ভিত্তি\"- ব্যাখ্যা করো।",
          "explanation": "পৃথিবীর উন্নত দেশগুলোর অর্থনৈতিক উন্নতির মূলে রয়েছে সেখানকার খনিজ সম্পদ। শিল্পকারখানা গড়ে তুলতে (আকরিক লৌহ), জ্বালানি হিসেবে ও যানবাহন চালাতে (গ্যাস, তেল) খনিজ সম্পদ ব্যাপকভাবে ব্যবহৃত হয়। তাই কোনো দেশের অর্থনৈতিক সচ্ছলতা, শিল্প ও বাণিজ্যের অগ্রগতিতে খনিজ সম্পদের গুরুত্ব অপরিসীম।"
        },
        {
          "label": "গ",
          "question": "উদ্দীপকে ইঙ্গিতকৃত \"ক\" অঞ্চলের খনিজটির বৈশিষ্ট্য ব্যাখ্যা করো।",
          "explanation": "চিত্রে ইঙ্গিতকৃত 'ক' অঞ্চলের খনিজটি প্রাকৃতিক গ্যাস। জ্বালানি বা শক্তির প্রধান উৎস খনিজ বা প্রাকৃতিক গ্যাস। নিচে প্রাকৃতিক গ্যাসের বৈশিষ্ট্য ব্যাখ্যা করা হলো- i. তেলখনি হতে যে স্বাভাবিক গ্যাস নির্গত হয়, তাই প্রাকৃতিক গ্যাস। ii. এ গ্যাস তেলের ওপর ভাসমান অবস্থায় থাকে। মিথেন, হাইড্রোজেন সালফাইড এবং কার্বনডাইঅক্সাইড এ তিনটি সাধারণত প্রাকৃতিক গ্যাস হিসেবে পাওয়া যায়। iii. পৃথিবীর প্রায় অধিকাংশ তেলখনি হতে গ্যাস সংগৃহীত হয়ে থাকে। iv. তবে কেবল প্রাকৃতিক গ্যাস পাওয়া যায়, এ ধরনের খনিও আছে। এ গ্যাস খুব সাবধানে উত্তোলন করতে হয়। একটু ফাঁক পেলেই এ গ্যাস বের হয়ে যায়। V. এটি এক ধরনের অনবায়নযোগ্য সম্পদ।"
        },
        {
          "label": "ঘ",
          "question": "উদ্দীপকে ইঙ্গিতকৃত \"ক\" ও \"খ\" অঞ্চলের খনিজছয়ের ব্যবহারিকগত গুরুত্বের তুলনামূলক বিশ্লেষণ করো।",
          "explanation": "উদ্দীপকে 'ক' ও 'খ' চিহ্নিত স্থানের খনিজ দুটি হলো বাংলাদেশের সিলেটের প্রাকৃতিক গ্যাস ও দিনাজপুরের কয়লা। নিম্নের অনুরুপ: উদ্দীপকে 'ক' ও 'খ' চিহ্নিত স্থানের খনিজ দুটি হলো বাংলাদেশের দিনাজপুরের কয়লা ও সিলেটের, প্রাকৃতিক গ্যাস। ব্যবহারিক গুরুত্বের দিক থেকে উল্লিখিত খনিজ দুটি তাৎপর্যপূর্ণ ভূমিকা রাখে। যেমন- কয়লা: কয়লা জ্বালানি হিসেবে ব্যবহৃত হয়ে থাকে। বর্তমানে দিনাজপুরের বড়পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপবিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ ইটভাটা, কলকারখানাসহ বিভিন্ন খাতে ব্যবহৃত হয়। ফলে কাঠের লাকড়ির বিকল্প হিসেবে বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। প্রাকৃতিক গ্যাস: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    }
  ]
}