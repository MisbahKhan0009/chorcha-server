{
  "title": "হলি ক্রস কলেজ ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "দৃশ্যপট ১: শরিফ ছোটবেলা থেকে প্রচুর খেলনা গাড়ি সংগ্রহ করে। তার এই আগ্রহের কথা আত্মীয়-পরিজন সবাই জানতো। তাই যখনই কেউ বাংলাদেশে আসতো, তখনই ছোট শরিফের জন্য উপহার হিসেবে খেলনা গাড়ি আনতো। দৃশ্যপট ২: শরিফ এখন বিশ্ববিদ্যালয়ে ভর্তি হবে। ছোটবেলার আগ্রহ তাঁর এখনো আছে। তাই সে বৃত্তি নিয়ে পার্শ্ববর্তী দেশের পুনেতে অটো মোবাইল ইঞ্জিনিয়ারিং পড়তে যায়। দৃশ্যপট ৩: পড়াশোনায় ভালো রেজাল্ট করে শরিফ এখন চাকরি নিয়ে ওসাকা শহরে বড় অটো মোবাইল কোম্পনিতে কাজ করছে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "দুই বা ততোধিক প্রতিদ্বন্দ্বী বৃহৎ রাষ্ট্রসমূহের মাঝখানে অবস্থিত দেশকে বলা হয় বাফার রাষ্ট্র।"
        },
        {
          "label": "খ",
          "question": "",
          "explanation": "পৃথিবীর ভূপৃষ্ঠে বিভিন্ন স্থানে বিভিন্ন পরিবেশ দেখা যায়। প্রতিটি স্থানের পরিবেশ সেখানকার মানুষদের জন্য কিছু সম্ভাবনার দরজা উন্মুক্ত করে। এ সম্ভাবনাগুলোর ব্যবহার মানুষ তাদের ইচ্ছা অনুযায়ী করে। এখানে প্রকৃতির পরিবর্তে মানুষকে সক্রিয় ভাবা হয় এবং মানুষের উপরে গুরুত্বারোপ করা হয়। প্রকৃতির দায়িত্ব হলো কেবল সম্ভাবনার দিকগুলো উন্মুক্ত করা। এ কারণে এ মতবাদকে সম্ভাবনাবাদ বলে।"
        },
        {
          "label": "গ",
          "question": "",
          "explanation": "দৃশ্যপট ১ এ উল্লিখিত দেশটি হলো বাংলাদেশ। উক্ত দেশের ভৌগোলিক অবস্থান ব্যাখ্যা করা হলো: এশিয়া মহাদেশের দক্ষিণাংশে দক্ষিণ এশিয়ায় বাংলাদেশের অবস্থান। এদেশ ২০°৩৪′ উত্তর অক্ষরেখা থেকে ২৬°৩৮′ উত্তর অক্ষরেখার মধ্যে এবং ৮৮°০১′ পূর্ব দ্রাঘিমারেখা থেকে ৯২°৪১′ পূর্ব দ্রাঘিমারেখার মধ্যে অবস্থিত। বাংলাদেশের মাঝামাঝি স্থান দিয়ে কর্কটক্রান্তি রেখা অতিক্রম করেছে। বাংলাদেশের আয়তন ১,৪৭,৫৭০ বর্গকিলোমিটার। বাংলাদেশের একদিকে বঙ্গোপসাগর এবং আর প্রায় তিনদিকেই পার্শ্ববর্তী দেশ ভারতের বিভিন্ন রাজ্য দ্বারা বেষ্টিত। বাংলাদেশের উত্তরে ভারতের পশ্চিমবঙ্গ, মেঘালয় ও আসাম রাজ্য; পূর্বে আসাম, ত্রিপুরা, মিজোরাম রাজ্য ও মিয়ানমার; দক্ষিণে বঙ্গোপসাগর এবং পশ্চিমে পশ্চিমবঙ্গ অবস্থিত।"
        },
        {
          "label": "ঘ",
          "question": "",
          "explanation": "দৃশ্যপট-২ ও দৃশ্যপট-৩ এ উল্লিখিত দেশ, দুটি হলো যথাক্রমে ভারত ও জাপান। উক্ত দুটি দেশের কৃষি, খনিজ ও শিল্পের মধ্যে তুলনামূলক আলোচনা করা হলো: ভারত: ভারত ধান উৎপাদনে বিশ্বে ২য় অবস্থানে রয়েছে। ২০১৯ সালের তথ্য অনুসারে এদেশে ১১৬.৪২ মিলিয়ন টন ধান উৎপাদিত হয়। গম উৎপাদনেও ভারত বিশ্বে ২য় অবস্থানে রয়েছে। ২০১৭ সালের তথ্যানুসারে ভারতে গমের উৎপাদন ৯৫ মিলিয়ন মেট্রিক টন। আখের উৎপাদনে ভারত বিশ্বে ২য় অবস্থানে রয়েছে। ২০১৭ সালের তথ্যানুসারে এদেশে ৩৪ কোটি ১২ লাখ মেট্রিকটন আখ উৎপন্ন হয়। ভারত চা উৎপাদনকারী দেশগুলোর মধ্যে বিশ্বে ২য় স্থান অধিকার করেছে। এ অঞ্চলে ২০১৭ সাল অনুযায়ী ৯ লাখ মেট্রিক টন চা উৎপাদন হয়ে থাকে। ভারত পৃথিবীতে গবাদি পশু পালনে প্রথম স্থান অধিকার করেছে। এদেশে বেশ কিছু খনিজ সম্পদ তন্মধ্যে লৌহ ও আকরিক, গ্রাফাইট, কয়লা উল্লেখযোগ্য। উক্ত খনিজের আলোকে ভারতে লৌহ ও ইস্পাত শিল্প, কার্পাস বয়ন শিল্প। কার্পস বয়ন শিল্পে ভারত প্রথম স্থান অধিকার করে আছে। জাপান অপরদিকে জাপান ধান উৎপাদনে বিশ্বে দশম অবস্থানে রয়েছে। এদেশে ২০১৯ সালে ৭.৬৬ মিলিয়ন টন ধান উৎপন্ন হয়। চা উৎপাদনে জাপান ৮ম স্থান অধিকার করে আছে। এখানে ০.৮৮ লাখ মেট্রিক টন চা উৎপন্ন হয়। জাপানে কিছু কিছু অঞ্চলে লৌহ আকরিক পাওয়া যায়। এর উপর ভিত্তি করে জাপানে লৌহ ও ইস্পাত শিল্প গড়ে উঠেছে। জাপান কার্পাসজাত দ্রব্য উৎকর্ষের দিক থেকে শ্রেষ্ঠ। সুতরাং বলা যায় যে, জাপান ও ভারতের মধ্যে কৃষি, খনিজ সম্পদ ও শিল্পের মধ্যে পার্থক্য বিদ্যমান।"
        }
      ]
    },
    {
      "number": "2",
      "uddipok": "ঢাকা থেকে শিপন কাপ্তাই পানি বিদ্যুৎ কেন্দ্রে চাকরি পেয়ে রাঙামাটি এসেছে প্রায় একমাস হলো। রাঙামাটি এসে প্রথম প্রথম বিভিন্ন জায়গায় ঘুরে বেড়াতে তার ভালো লাগলেও এখন সে ঢাকা শহরের কর্মচঞ্চলতার খুব অভাববোধ করে। সন্ধ্যার পর তার করার কিছু থাকে না। পুরো শহর নিস্তব্ধ হয়ে পড়ে। সে লক্ষ করে ঢাকার জনবসতির সাথে এখানকার জনবসতির বিস্তর পার্থক্য।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "CDR এর পূর্ণরূপ হলো: Crude Death Rate."
        },
        {
          "label": "খ",
          "question": "",
          "explanation": "একটি দেশের জনসংখ্যার ক্রমবিকাশের সময় প্রথমে জন্মহার ও মৃত্যুহার বেশি থাকে। অর্থনৈতিকভাবে দেশটি উন্নয়নের সাথে পরবর্তী সময়ে জনসংখ্যার নিম্ন মৃত্যু ও নিম্ন জন্মহার পর্যায়ে উপনীত হয়। সময়ের সাথে জন্ম ও মৃত্যুহারের বিভিন্নতার কারণে জনসখ্যার যে পরিবর্তন দেখা যায় তা স্তরভেদে বিভিন্ন হয়। জনসংখ্যার এরূপ পরিবর্তন আলোচনাই হচ্ছে জনমিতিক ট্রানজিশনাল মডেলের মূল বক্তব্য।"
        },
        {
          "label": "গ",
          "question": "",
          "explanation": "রাঙ্গামাটির জনবসতি অতি বিরল। উক্ত জনবসতি গড়ে ওঠার কারণ ব্যাখ্যা করা হলো: বাংলাদেশের পার্বত্য চট্টগ্রামের একটি জেলা হলো রাঙ্গামাটি। এ - অঞ্চলের ভূপ্রকৃতিগত বৈশিষ্ট্য বিশ্লেষণ করলে দেখা যায়, এটি টারশিয়ারি যুগের পাহাড়সমূহে অন্তর্ভুক্ত এবং মৃত্রিকাগুলো শেল ও পাথর দ্বারা গঠিত। পাহাড়িয়া অঞ্চল বেশি থাকায় এ অঞ্চলে উন্নতমানের সড়কপথ, রেলপথ গড়ে ওঠেনি। অন্যদিকে, ভূমি অনুর্বর এবং পার্বত্যময় হওয়ার কারণে এ অঞ্চলে কৃষিজমি গড়ে ওঠেনি। তাছাড়া সমতল ভূমি কম থাকায় এখানে বসতি নির্মাণে অসুবিধা হয়। সুপেয় পানি পেতে অনেক দূরবর্তী স্থানে গিয়ে আনতে হয়। এ কারণে, এখানে জলাভূমির নিকট কিছু বসতি গড়ে উঠতে দেখা যায়। সুতরাং বলা যায়, উপরোল্লিখিত অসুবিধার কারণে রাঙ্গামাটি জেলায় বসতি খুব পরিমাণে গড়ে ওঠায় সেখানে জনবসতি অতি বিরল প্রাকৃতির।"
        },
        {
          "label": "ঘ",
          "question": "",
          "explanation": "ঢাকার মতো জনবসতি বাংলাদেশের যেসকল ক্ষেত্রে প্রভাব ফেলবে তা নিচে আলোচনা করা হলো- অর্থনীতি ও কর্মসংস্থান কর্মসংস্থানের সুযোগের তুলনায় জনসংখ্যা বেশি হলে বেকারত্ব বাড়াব। অধিক শ্রমিক থাকায় মজুরি কমে যাবে। চাহিদার তুলনায় সরবরাহ কম থাকলে দ্রব্যমূল্যের ঊর্ধ্বগতি হবে। শিক্ষা ও স্বাস্থ্য: অতিরিক্ত শিক্ষার্থীর চাপের কারণে শিক্ষার মান কমে যাবে। হাসপাতাল ও চিকিৎসা ব্যবস্থার উপর অতিরিক্ত চাপ পড়বে। বাসস্থান ও অবকাঠামো: বসবাসের জন্য পর্যাপ্ত জমি না থাকায় বসতির সংখ্যা বাড়বে। অতিরিক্ত মানুষ থাকায় যানজট বাড়বে। বিশুদ্ধ পানি, গ্যাস ও বিদ্যুতের সরবরাহের উপর অতিরিক্ত চাপ সৃষ্টি হবে। অতিরিক্ত জনবসতির কারণে চুরি, ডাকাতি, ছিনতাই ও অন্যান্য অপরাধ বাড়তে পারে। পরিবেশ ও প্রাকৃতিক সম্পদ: আবাসন ও শিল্প স্থাপনের কারণে প্রাকৃতিক পরিবেশ বিনষ্ট হবে। অতিরিক্ত বর্জ্য ও যানবাহনের কারণে বায়ু, পানি ও শব্দদূষণ বাড়বে। সুতরাং উপরিউক্ত আলোচনা হতে বলা যায় যে, ঢাকার মতো জনবসতি বাংলাদেশের খাদ্য সমস্যা থেকে শুরু করে পরিবেশগত সমস্যাগুলোও বৃদ্ধি পাবে, পরিবেশের উপর বিরূপ প্রভাব পড়বে ও পাশাপাশি বাস্তুসংস্থানের মধ্যে বিশৃঙ্খলা সৃষ্টি হবে।"
        }
      ]
    },
    {
      "number": "3",
      "uddipok": "বাংলাদেশ কৃষিপ্রধান দেশ হলেও সনাতন পদ্ধতির চাষাবাদের কারণ এ দেশের কৃষি কার্যক্রম এখনও পিছিয়ে আছে। এদেশ কৃষিক্ষেত্রে স্বয়ংসম্পূর্ণতা অর্জন করতে পারেনি। বিশেষজ্ঞদের মতে, কৃষি যান্ত্রিকীকরণ ছাড়া কৃষির উৎপাদন বৃদ্ধি সম্ভব নয়। তাই বহুমুখী কৃষি, কৃষি উন্নয়ন ও উৎপাদন বৃদ্ধির জন্য দেশে বেশ কিছু কৃষি বিষয়ক সংস্থা তাদের কার্যক্রম চালিয়ে যাচ্ছে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "যে সকল ফসল বাণিজ্যিক উদ্দেশ্যে বা অর্থ-উপার্জনের জন্য চাষাবাদ করা হয় তাকে অর্থকরী ফসল বলে।"
        },
        {
          "label": "খ",
          "question": "",
          "explanation": "যে, কৃষি পদ্ধতির মাধ্যমে জমিতে ক্রমাগত অধিক পরিমাণে শ্রমিক নিয়োগ করে, সার প্রয়োগ করে এবং মূলধন খাটিয়ে জমির যতটুকু ফলদান করার সামর্থ্য আছে, তার সবটুকু আদায় করে নেওয়া যায় তাকেই বলা হয় প্রগাঢ় কৃষি। সাধারণত যেসব এলাকায় লোকসংখ্যার তুলনায় জমির পরিমাণ কম সেখানে এ পদ্ধতিতে চাষাবাদ করা হয়।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত দেশটি হলো বাংলাদেশ। বাংলাদেশে যেসব কৃষি সংস্থা রয়েছে এর মধ্যে BRRI, BINA, BARI, BADC, DAE, প্রভৃতি উল্লেখযোগ্য। নিচে উক্ত কৃষি সংস্থার অবদান মূল্যায়ন করা হলো- বাংলাদেশে ধান গবেষণা ইনস্টিটিউট রয়েছে যারা নতুন নতুন বীজের উদ্ভাবন, পুরনো কম উৎপাদনশীল বীজের পরিবর্তে উচ্চ ফলনশীল ধানবীজের উদ্ভাবন এবং ধানের উৎপাদন বৃদ্ধিতে সহায়তা করে। আন্তর্জাতিক ধান গবেষণা সংস্থা এ সংস্থার সাথে বিভিন্ন ইস্যুতে জড়িত আছে। এ সংস্থা ইতোমধ্যে বাংলাদেশের উপর দিয়ে বয়ে যাওয়া আইলা, সিডরের ফলে উপকূলীয় অঞ্চলে ফসলের যে উৎপাদন ব্যাহত রয়েছে তা পুষিয়ে নিতে নতুন বন্যা প্রতিরোধ ও লবণসহিষ্ণু বীজ উৎপাদন করে থাকে। যেমন- BRRI কর্তৃক উদ্ভাবিত প্রথম জাতের ধান বি আর (চন্দনা) এবং দুটি হাইব্রিড জাত হলো ব্রি হাইব্রিড ধান-১, ব্রি হাইব্রিড ধান-২। এ সংস্থা উন্নত জাতের উফসি ধানের চাষ এবং আধুনিক পদ্ধতিতে ব্যবহারের প্রবর্তনের বীজ উদ্ভাবন করেন। সুতরাং বলা যায় যে, বাংলাদেশের উল্লিখিত সংস্থা কৃষিক্ষেত্রে গুরুত্বপূর্ণ অবদান রেখে চলেছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত দেশ হলো বাংলাদেশ। এদেশে কৃষি যান্ত্রিকীকরণ ছাড়া উৎপাদন বৃদ্ধি সম্ভব নয়। উক্তিটির আলোকে বিশ্লেষণ করা হলো: কৃষির আধুনিকায়নের অর্থাৎ অধিক উৎপাদন সমবায় ও শ্রমের সাশ্রয়ের জন্যই কৃষিতে যান্ত্রিকীকরণ প্রয়োজন। কৃষি একটি কারিগরি পেশা। আধুনিক কৃষিতে পাওয়ার টিলার, ট্রাক্টর থেকে শুরু করে বহু ধরনের যন্ত্রপাতি, ফসল উৎপাদন, পশু-পাখি, মৎস্য পলন তথা সার্বিক কৃষিকাজে ব‍্যবহার করা হয়। আধুনিক কৃষিতে ফলন বৃদ্ধির জন্য ও উৎপাদন সহজতর করার জন্য এসব যন্ত্রপাতি ব্যবহার করা হয়। বর্তমানে বাংলাদেশে ধান রোপণ, চারাগাছ উৎপাদন এবং ধান কর্তন প্রভৃতি ক্ষেত্রে এখনও সনাতন পদ্ধতিতে করা হচ্ছে। এতে ফসলের অনেক ক্ষতি হচ্ছে এবং সঠিক পরিমাণ শস্য উৎপাদন করা সম্ভব হচ্ছে না। এছাড়া জমি চাষে এখন আধুনিক পাওয়ার টিলার রয়েছে যা ব্যবহারের ফলে, সময় ও শ্রমিক কম লাগবে। তাছাড়া জমি চায় সহজ হবে। অন্যদিকে, কৃষিতে কীটনাশক, সার প্রভৃতি ব্যবহারে আধুনিক যন্ত্রপাতির মাধ্যমে প্রয়োগ করলে সঠিক পরিমাণ সার ও কীটনাশক জমিতে প্রয়োগ হবে এবং অপচয় কম হবে। সুতরাং বলা যায় যে, কৃষিতে যান্ত্রিকীকরণ একটি গুরুত্বপূর্ণ যা প্রয়োগ করলে উৎপাদন বহুগুণে বৃদ্ধি পাবে।"
        }
      ]
    },
    {
      "number": "4",
      "uddipok": "শস্য ১: পরিমিত উত্তাপ ও বৃষ্টিপাত এই ফসলের জন্য দরকার। এটা চিনি শিল্পের প্রধান কাঁচামাল। শস্য ২: কম উত্তাপ ও কম বৃষ্টিপাত এই ফসলের জন্য প্রয়োজন। এটা দ্বারা আটা ও ময়দা প্রস্তুত করা হয়",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "চা ক্রান্তীয় ও উপক্রান্তীয় অঞ্চলের ফসল।"
        },
        {
          "label": "খ",
          "question": "",
          "explanation": "চীনের হুনান প্রদেশে অত্যধিক ধান উৎপন্ন হয় বলে একে \"ধানের আধার\" বলা হয়। বর্তমানে ধান উৎপাদনে চীন বিশ্বে প্রথম। চীনের হুনান প্রদেশে ধান চাষের জন্য অনুকূল জলবায়ু থাকায় এ অঞ্চলে প্রচুর ধান উৎপাদন হয় বলে একে ধানের আধার বলে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শস্য-২ ফসলটি হলো গম। নিম্নে বিশ্বব্যাপী গমের উৎপাদন ও বণ্টন ব্যাখ্যা করা হলো- চীন: পৃথিবীর শীর্ষ গম উৎপাদনকারী দেশ চীন। উত্তর চীনের সমভূমি, ইয়াংসা ও হোয়াংহো নদী অববাহিকা অঞ্চল, সিচুয়ান প্রদেশ প্রভৃতি স্থানে গম উৎপাদন হয়ে তাকে। FAO Stat, ২০২১ অনুসারে এদেশে বার্ষিক ১৩৩৬ লক্ষ মেট্রিক টন গম উৎপাদন হয়েছিল। ভারত: বিশ্বের অন্যতম গম উৎপাদনকারী অঞ্চল হচ্ছে ভারত। দেশটি গম উৎপাদনে ২য় স্থানের অধিকারী। ভারতের উত্তর প্রদেশ, হরিয়ানা, বিহার, মধ্যপ্রদেশ ও মহারাষ্ট্রে ভালো গম উৎপাদিত হয়। ভারত বার্ষিক ১০৩৬ লক্ষ মেট্রিক টন গম উৎপাদন করে থাকে। রাশিয়া: রাশিয়া গম উৎপাদনে ৩য় স্থানে রয়েছে। রাশিয়ার সাইবেরিয়া অঞ্চলে বসন্তকালীন গম উৎপাদিত হয়। রাশিয়া বার্ষিক ৭৪৫ লক্ষ মেট্রিক টন গম উৎপাদন করে থাকে। যুক্তরাষ্ট্র: যুক্তরাষ্ট্র গম উৎপাদনে ৪র্থ স্থানে রয়েছে। দেশের মধ্য ও উত্তরাঞ্চলের রাজ্যগুলোতে গম উৎপাদন বেশি হয়। যুক্তরাষ্ট্র বার্ষিক ৫২৩ লক্ষ মেট্রিক টন গম উৎপাদন করে থাকে। ফ্রান্স: ফ্রান্স ৫ম স্থানে রয়েছে। দেশটির অধিকাংশ গমই পশ্চিমাঞ্চলে ও পার্সিয়ান অববাহিকায় উৎপাদিত হয়। এদেশে বার্ষিক ৪০৬ লক্ষ মেট্রিক টন গম উৎপাদন হয়ে থাকে। কানাডা: গম উৎপাদনে কানাডা বিশ্বে ষষ্ঠ স্থানে রয়েছে। কানাডার প্রেইরী, আলবার্টা, ম্যানিটোবা অঞ্চলে গম উৎপাদিত হয়। দেশের বার্ষিক ৩২৩ লক্ষ মেট্রিক টন গম উৎপাদন হয়ে থাকে। জার্মানি: গম উৎপাদনে জার্মানি সপ্তম অবস্থানে রয়েছে। এ দেশে ২৮ মিলিয়ন মেট্রিক টন গম উৎপাদন হয়ে থাকে। পাকিস্তান: পাকিস্তান গম উৎপাদনে ৮ম স্থানে রয়েছে। এ অঞ্চলে প্রায় ২৬ মিলিয়ন মেট্রিক টন গম উৎপাদন হয়। অস্ট্রেলিয়া: অস্ট্রেলিয়া গম উৎপাদনে নবম অবস্থানে রয়েছে। এ অঞ্চলে ভূমধ্যসাগরের তীরে ২৫ মিলিয়ন মেট্রিক টন গম উৎপাদন হয়। সুতরাং বলা যায় যে, গম উৎপাদন ও বণ্টনে উল্লিখিত দেশসমূহের গুরুত্ব অপরিসীম।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'শস্য-১' হলো আখ। নিম্নে আখ চাষের সমস্যাসমূহ বিশ্লেষণ করা হলো- উন্নত বিশ্বের বিভিন্ন দেশে আখ চাষে কতিপয় সমস্যা রয়েছে। যেমন: কৃষিঋণের স্বল্পতা, অনুন্নত পরিবহন ব্যবস্থা, প্রয়োজনীয় মূলধনের অভাব, ক্ষুদ্র খামার ব্যবস্থা সমন্বিত কৃষিনীতির অভাব, অনিশ্চিত বাজার, উন্নত সার ও কীটনাশকের অভাব, জলবায়ু পরিবর্তন, মৃত্তিকার গুণাগুণ, দক্ষ শ্রমিকের অপ্রতুলতা, কারিগরি জ্ঞান ও গবেষণার অভাব, শক্তিসম্পদের অপ্রতুলতা প্রভৃতি। বর্তমানে শিল্পকারখানার উন্নয়নের ফলে বেশিরভাগ শ্রমিক শিল্পে নিয়োজিত রয়েছে। যার ফলে তাদের আখ উৎপাদনে আগ্রহ নেই। অন্যদিকে কৃষিক্ষেত থেকে আখ পরিবহনের মতো অনুকূল সড়কপথ নেই যে কারণে কৃষকেরা আখ চাষের প্রতি আগ্রহ হারাচ্ছে। বর্তমানে জলবায়ুর পরিবর্তনে আখ চাষের ক্ষেত্রে দেখা যায় যে, সঠিক সময়ে চাষ করা সম্ভব হচ্ছে না বিধায় কৃষকেরা অন্য ফসল চাষ করে থাকে। তাছাড়া আখের বাজার সব স্থানে না থাকায় কৃষকেরা আখ উৎপাদন করতে আগ্রহ হারাচ্ছে। সুতরাং বলা যায় যে, উপরোল্লিখিত সমস্যাজনিত কারণে উন্নয়নশীল বিশ্বে আখ উৎপাদন ব্যাহত হচ্ছে।"
        }
      ]
    },
    {
      "number": "5",
      "uddipok": "",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "সূর্য থেকে আমরা যে শক্তি পেয়ে থাকি তাকে সৌরশক্তি বলে।"
        },
        {
          "label": "খ",
          "question": "",
          "explanation": "উদ্ভিদ ও প্রাণীর দেহাবশেষ থেকে কয়লার সৃষ্টি হয়। সাধারণত উদ্ভিদের কান্ড, গুঁড়ি, শাখা-প্রশাখা, পাতা, প্রাণীর দেহাবশেষ সবকিছু ভূ-অভ্যন্তরে তাপ, চাপ ও রাসায়নিক প্রক্রিয়ায় পরিবর্তিত হয়ে কয়লায় পরিণত হয়। লক্ষ লক্ষ বছর ধরে উদ্ভিদের দেহাবশেষ মাটির নিচে চাপা পড়ে পুরো সময়ের বিবর্তনে রূপান্তরিত হয়ে কয়লার সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে অঙ্কিত 'খ' চিহ্নিত খনিজ বাংলাদেশের উত্তরবঙ্গে অবস্থিত, যা কয়লা। নিম্নে বাংলাদেশের কয়লার ক্ষেত্রসমূহ ব্যাখ্যা করা হলো: পৃথিবীর অন্যতম গুরুত্বপূর্ণ খনিজ সম্পদ হলো কয়লা। বাংলাদেশের কয়লা বিভিন্ন অঞ্চলে ছড়িয়ে আছে। ১৯৫৯ সালে ভূপৃষ্ঠের অত্যধিক গভীরতায় সর্বপ্রথম কয়লা আবিষ্কৃত হয়। বাংলাদেশ, ভূ-তাত্ত্বিক জরিপ অধিদপ্তর (জিএসবি) এর অব্যাহত প্রচেষ্টায় ৪টি কয়লাক্ষেত্র আবিষ্কৃত হয়। পরবর্তীতে ১৯৯৭ সালে মার্কিন যুক্তরাষ্ট্র ও অস্ট্রেলিয়ার যৌথ কোম্পানি BHP মিনারেলস আরও একটি কয়লাক্ষেত্র আবিষ্কার করে। আবিষ্কৃত মোট ৫টি কয়লাখনিই উত্তর-পশ্চিমাঞ্চলে অবস্থিত। কয়লাক্ষেত্রগুলো হলো: ১. বগুড়ার জামালগঞ্জ কয়লাক্ষেত্র, ২. দিনাজপুরের বড়পুকুরিয়া কয়লাক্ষেত্র; এটি অন্যতম একটি কয়লাখনি। এখানে উত্তোলনযোগ্য মজুত ৬৪ মিলিয়ন টন। ৩. রংপুরের খালাশপীর কয়লাক্ষেত্র, ৪. রংপুরের দিঘীপাড়া কয়লাক্ষেত্র এবং ৫. রংপুরের ফলবাড়ি কয়লাক্ষেত্র। উক্ত অঞ্চলগুলোতে মোট প্রায় ২,০০০ মিলিয়ন টন কয়লা মজুত রয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'ক' চিহ্নিত অঞ্চল হলো বাংলাদেশের উত্তর-পূর্বাঞ্চলের সিলেট অঞ্চলকে বুঝানো হয়েছে। এখানে প্রধান শক্তিসম্পদ হিসেবে প্রাকৃতিক গ্যাস রয়েছে। নিম্নে প্রাকৃতিক গ্যাসের অর্থনৈতিক গুরুত্ব বিশ্লেষণ করা হলো: বিদ্যুৎ উৎপাদন: তাপ বিদ্যুৎ উৎপাদনে বর্তমানে প্রাকৃতিক গ্যাসের গুরুত্ব রয়েছে। বাংলাদেশের কয়েকটি অঞ্চলে গ্যাসভিত্তিক তাপবিদ্যুৎ কেন্দ্র রয়েছে। খুলনা গোয়ালপাড়া তাপবিদ্যুৎ কেন্দ্র ছাড়া দেশের অন্য সব কেন্দ্রগুলো প্রাকৃতিক গ্যাসভিত্তিক করার ফলে বিদ্যুৎ উৎপাদনে প্রাকৃতিক গ্যাসের প্রয়োজনীয়তা খুবই গুরুত্বপূর্ণ। শিল্পোন্নয়ন: শিল্পোন্নয়নে প্রাকৃতিক গ্যাসের প্রত্যক্ষ ব্যবহার এ রয়েছে, অর্থাৎ বাংলাদেশের শিল্পের উন্নতিতে প্রাকৃতিক গ্যাস গুরুত্বপূর্ণ অবদান রাখছে। দেশে কয়লা ও পেট্রোলিয়ামের অভাব থাকায় শিল্পকারখানায় জ্বালানি হিসেবে প্রাকৃতিক গ্যাসের ব্যবহার অধিক। এছাড়া এ গ্যাস অনেক শিল্পকারখানায় জ্বালানি ও কাঁচামাল হিসেবে ব্যবহৃত হচ্ছে। বর্তমানে বাংলাদেশে গ্যাস থেকে কৃত্রিম সুতা প্রস্তুতের ব্যবস্থা হচ্ছে। গ্যাস বাতির ব্যবহার: শিল্পের কাঁচামাল ও রান্নার কাজ ছাড়াও গ্যাস দ্বারা টিউবলাইট ও বাম্বের আলো জ্বালানো যায়। ফলে বিদ্যুতিক বাতির অনিশ্চয়তা গ্যাস বাতির সাহায্যে পূরণ করা যায়। গবেষণার কাজে গবেষণার কাজে গ্যাস ব্যবহার সহজ ও সুলভ বিধায় গবেষণার ক্ষেত্রেও এ গ্যাস ব্যবহার করা হয়। আবার গ্যাস ব্যবহারের ফলে রান্নার তৈজসপত্র ও শিল্প গবেষণায় ব্যবহৃত যন্ত্রপাতি পরিচ্ছন্ন থাকে। সুতরাং বলা যায় যে, কৃষি, গৃহস্থালি নতুন নতুন কর্মসংস্থান সৃষ্টি, বৈদেশিক মুদ্রার ব্যয় হ্রাস প্রভৃতি কাজে প্রাকৃতিক গ্যাসের ব্যবহার পরিলক্ষিত হয়। ভাই উক্ত গ্যাসের অর্থনৈতিক গুরুত্ব অপরিসীম।"
        }
      ]
    },
    {
      "number": "6",
      "uddipok": "খনিজ ব্যবহার 'X' পরিবহন ও জ্বালানি খাতে ব্যবহৃত হয় 'Y' যন্ত্রসভ্যতার ভিত্তি.",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত যে সকল পদার্থ হতে শক্তি পাওয়া যায় তাদের শক্তিসম্পদ বলে।"
        },
        {
          "label": "খ",
          "question": "OPEC এর উদ্দেশ্য ব্যাখ্যা কর।",
          "explanation": "OPEC-এর পূর্ণরূপ Organization of Petrolium Exporting Countries। বিশ্বের তেল উৎপাদনকারী দেশসমূহ নিয়ে এই সংস্থা গঠিত। এ সংস্থার উদ্দেশ্য হলো সদস্যভুক্ত দেশসমূহ তেল রপ্তানি করার ক্ষেত্রে সমতা বিধান নিশ্চিত করা এবং সদস্যদেশগুলোর মধ্যে ভ্রাতৃত্ববোধ বজায় রাখা।"
        },
        {
          "label": "গ",
          "question": "",
          "explanation": "উদ্দীপকে '' খনিজটি লৌহ আকরিক। বিশ্বব্যাপী উক্ত খনিজের উৎপাদন ও বণ্টন ব্যাখ্যা করা হলো- সারণি: পৃথিবীর লৌহ আকরিক উত্তোলন দেশের নাম উত্তোলনের পরিমাণ (মিলিয়ন মেট্রিক টন) অস্ট্রেলিয়া ৮৮০ ব্রাজিল ৪৪০ চীন ৩৪০ ভারত ১৯০ রাশিয়া ১০০ দক্ষিণ আফ্রিকা ৬৮ ইউক্রেন ৬৩ কানাডা ৪৭ আমেরিকা যুক্তরাষ্ট্র ৪৬ ইরান ৩৫ মোট ২২০৯ উৎস: Investing News Network 2018 and world steelrin figures 2017] বিশ্বব্যাপী লৌহ আকরিকের বণ্টন: অস্ট্রেলিয়া এ দেশটি প্রথম স্থানে রয়েছে। অস্ট্রেলিয়ার নিউসাউথ ওয়েলস-এর আয়রন মোনার্ক এবং দক্ষিণ অস্ট্রেলিয়ার আয়রন নব লৌহ আকৃরিক উত্তোলনের জন্য প্রসিদ্ধ। ব্রাজিল: এ দেশটি দ্বিতীয় অবস্থানে রয়েছে। বর্তমানে দেশটির মটোগ্রাসো, বিলোহরি, জোমটি, বাহিয়া, কোরাম্বা, মিনাসজেরিস, পেট্রোলিনা প্রভৃতি লৌহ উৎপাদনকারী অঞ্চল। চীন: চীন লৌহ আকরিক উত্তোলনে তৃতীয় অবস্থানে রয়েছে। দেশের মাজুরিয়ার মুকুদেনে, সান্টুং, ইয়াংসিকিয়াং অববাহিকা, হোনান, হোপাই, শানসি প্রভৃতি অালে লৌহ আকরিক পাওয়া যায়। ভারত: ভারত লৌহ আকরিকে ৪র্থ অবস্থানে রয়েছে। দেশের বিহারের মালভূমি, মিংভূম; উড়িষ্যার কেওনঝাড়, ময়ূরভঞ্জ, বোনাই; মধ্য প্রদেশের সুগ, রায়পুর, বিলাসপুর প্রভৃতি অঞ্চলে গৌহ আকরিক খনি রয়েছে। রাশিয়া: লৌহ আকরিক উত্তোলনে এদেশ পত্রাম, অবস্থানে রয়েছে। এদেশে ইউরাল, মস্কো-টুলা, ম্যাগনিটোগরস্ক, কুজনেৎস্ক প্রভৃতি এলাকায় লৌহ আকরিক খনি রয়েছে। দক্ষিণ আফ্রিকা: এ দেশের পোস্টমাসবার্গ, শিসেন, হোটাজেল প্রভৃতি অন্যলে লৌহ আকরিক পাওয়া যায়। ইউক্রেন: লৌহ আকরিকে খনিগুলো এদেশের কৃষ্ণ সাগরের তীরে অবস্থিত ক্লিভয় রগ অঞ্চলে পাওয়া যায়। কানাডা: এদেশের লরেন্সীয় মালভূমি, লাব্রাডর মালভূমি, নোভা স্কোশিয় উপদ্বীপে লৌহ আকরিক পাওয়া যায়। আমেরিকা যুক্তরাষ্ট্র: যুক্তরাষ্ট্রের সুপিরিয়র হ্রদ অন্যলে লৌহ আকরিক পাওয়া যায়। সুতরাং বলা যায় যে, উল্লিখিত দেশগুলোতে লৌহ আকরিক খনি রয়েছে"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত খনিজগুলো হলো খনিজ তেল, লৌহ আকরিক। উল্লিখিত খনিজগুলো ছাড়াও অন্যান্য খনিজের দীর্ঘমেয়াদি ব্যবহার যেভাবে নিশ্চিত করা যায় তা নিচে আলোচনা করা হলো: মিতব্যয়িতা: অপচনা নিবারণের মাধ্যমে ও ব্যবহারের বাহুল্য বর্জন করে সংরক্ষণ করা যায়। পরিবর্তিত দ্রব্যের ব্যবহার বিদ্যুৎ উৎপাদনের জন্য কয়লার ব্যবহার কমিয়ে জলশক্তি ব্যবহার করলে কয়লা সংরক্ষিত হয় এবং সম্পদের বৃদ্ধি হয়। অগ্রাধিকার ভিত্তিতে ব্যবহার: অপেক্ষাকৃত বিরল প্রাকৃতিক সম্পদের পরিবর্তে অগ্রাধিকার ভিত্তিতে অধিক প্রাপ্ত সম্পদের ব্যবহার করে সম্পদের সংরক্ষণ করা যায়। সম্পদের পুনর্ব্যবহার: একই বন্ধু যদি প্রযুক্তিগত উন্নতির সাহায্যে পুনরায় ব্যবহার করা যায় তবে সম্পদের সংরক্ষণ হয়। সরকারি নীতি নির্ধারণ ও প্রয়োগ: প্রাকৃতিক সম্পদের সুষ্ঠু ব্যবহার নিশ্চিত করার জন্য সরকার বিভিন্ন নীতি নির্ধারণ করলে এবং তা প্রয়োগ করলে প্রাকৃতিক সম্পদের সংরক্ষণ করা যাবে। উপর্যুক্ত বিষয়সমূহ ছাড়াও প্রযুক্তির উৎকর্ষ, সংস্কৃতির মান উন্নয়ন, সচেতনতা বৃদ্ধির মাধ্যমে খনিজ সম্পদের দীর্ঘমেয়াদি ব্যবহার নিশ্চিত করা যায়।"
        }
      ]
    },
    {
      "number": "7",
      "uddipok": "বর্তমান যুগে শিল্পায়ন ছাড়া কোনো দেশ উন্নত হতে পারে না। স্বাধীনতার পর বাংলাদেশে বিভিন্ন শিল্পকারখানা প্রতিষ্ঠিত হয়েছে। এমন একটি শিল্প হলো 'G', যেখানে লাখ লাখ নারী শ্রমিক কর্মরত আছে যাদের কর্ম প্রচেষ্টায় এই শিল্পকারখানা দেশে দ্রুত বিকাশ লাভকরেছে। ফলে দেশে নারী শ্রমিকেরা অর্থনৈতিকভাবে স্বাবলম্বী হতে পেরেছে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "যে কর্মপ্রচেষ্টা ও প্রক্রিয়ার দ্বারা মানুষ বিভিন্ন ধরনের দ্রব্য আহরণ করে এবং এর পরিবর্তন ঘটিয়ে মানুষের ব্যবহারের উপযোগী করে তাকে শিল্প বলে।"
        },
        {
          "label": "খ",
          "question": "",
          "explanation": "অর্থনৈতিক উন্নয়নে শিল্পের 'গুরুত্ব অপরিসীম। নিচে দুটি গুরুত্ব ব্যাখ্যা করা হলো: ১. জাতীয় ও মাথাপিছু আয় বৃদ্ধি কোনো দেশের জাতীয় ও মাথাপিছু আয় বৃদ্ধি করতে হলে শিল্পের গুরুত্ব অপরিসীম। ২. জীবনযাত্রার মান উন্নয়ন জনগণের জীবনযাত্রার মান উন্নত করার জন্য দেশকে দ্রুত শিল্পায়নের দিকে এগিয়ে নিয়ে যেতে হবে।"
        },
        {
          "label": "গ",
          "question": "উদ্দীপকে ইঙ্গিতকৃত শিল্প প্রতিষ্ঠান বিকাশের কারণ ব্যাখ্যা কর।",
          "explanation": "উদ্দীপকে ইঙ্গিতকৃত শিল্পটি হলো পোশাক শিল্প। নিম্নে উক্ত শিল্প বিকাশের কারণ ব্যাখ্যা করা হলো- বাংলাদেশ মৌসুমি জলবায়ুর দেশ। এদেশে নাতিশীতোষ্ণ জলবায়ু বিদ্যমান। যার কারণে এখানে পোশাক শিল্প' তৈরি হওয়ার উপযুক্ত পরিবেশ বিদ্যমান। পোশাক শিল্পের জন্য প্রয়োজনীয় কাঁচামাল যা পার্শ্ববর্তী দেশ হতে আমদানি করা সহজ হয়। এছাড়া শক্তিসম্পদ; যা বাংলাদেশের খনিজ অঞ্চল হতে সরবরাহ করা হয়। অন্যদিকে পোশাক শিল্পের জন্য অন্যতম একটি গুরুত্বপূর্ণ উপাদান তা হলো দক্ষ শ্রমিকের পর্যাপ্ততা। বাংলাদেশের মতো উন্নয়নশীল দেশে পর্যাপ্ত দক্ষ শ্রমিক রয়েছে যা শিল্পটি গড়ে তোলার ক্ষেত্রে সহায়ক ভূমিকা পালন - করে। এছাড়া বাংলাদেশের যেসব এলাকায় নদী রয়েছে এবং উন্নত সড়কপথ রয়েছে সেখানেই শিল্পটি গড়ে উঠেছে। এছাড়া বাজার ব্যবস্থাও ভালো। সুতরাং উপরোল্লিখিত সুযোগ-সুবিধা থাকার কারণে বাংলাদেশে পর্যাপ্ত পোশাক শিল্প গড়ে উঠেছে।"
        },
        {
          "label": "ঘ",
          "question": "উক্ত শিল্পের উন্নয়নে নারী শ্রমিকের ভূমিকা বিশ্লেষণ কর।",
          "explanation": "উদ্দীপকের শিল্প হলো পোশাক শিল্প। উক্ত শিল্পে নারী কর্মীদের ভূমিকা বর্ণনা করা হলো- স্বাধীন বাংলাদেশের সর্বত্র কর্মক্ষেত্রে নারীদের উপস্থিতি এক নবজাগরণের সূচনা করেছে। দেশের প্রতিটি উন্নয়নমূলক কাজে পুরুষের পাশাপাশি নারীদের অবদান অপরিহার্য। ঘর সংসার ও সন্তানের লালন-পালন ছাড়াও স্বল্প শিক্ষিত নারীরা আজ ঘরে বাইরে বিভিন্ন ক্ষেত্রে শ্রম দিচ্ছে। বর্তমানে গার্মেন্টস শিল্পে নারী শ্রমিকের সংখ্যা অনেক বেশি। কিশোরী থেকে তিরিশোর্ধ্ব পর্যন্ত নারীদের এখানে নিয়োগ দেয়া হয়। এই বিকাশমান শিল্পে নারী শ্রমিকরা ছুটি পায় রাত ৮টার পর। গার্মেন্টস মালিকরা বলে থাকেন, নারী শ্রমিকরা পুরুষ শ্রমিকের চেয়ে মনোযোগী এবং কাজেও ভালো। পারিশ্রমিকও কম দিয়ে কাজ করানো যায়। তাই সব দিক দিয়ে নারী শ্রমিক দিয়ে কাজ করানো সুবিধাজনক। আর এজন্যই গার্মেন্টস শিল্পে নারীদের অবদান অস্বীকার্য। এদের শতকরা ৮৫ জনই মহিলা। বর্তমানে প্রতিযোগিতার বাজারে কম মূল্যে শ্রমিক নিয়োগ দেওয়ার কারণে অন্য দেশের চেয়ে এদেশের পোশাকের উৎপাদন খরচ কম হয়। যার ফলে বিদেশি ক্রেতারা সহজেই কম মূল্যে এদেশের পোশাক ক্রয় করে থাকেন। এর মূল নেপথ্যে আছে দরিদ্র অশিক্ষিত বা অর্ধাশিক্ষিত নারীদের এ শিল্পে সম্পৃক্ত থাকা। তারা আছে বলেই কম মূল্যে শ্রমিক নিয়োগ দিতে পারে এবং পোশাক উৎপাদন খরচ অনেক কম হয় যা অন্য দেশে সম্ভব হয় না। দেশের মোট রপ্তানি আয়ের প্রায় ৪০% আসে তৈরি পোশাক শিল্প থেকে। যার অগ্রভাগে রয়েছে এ শিল্পে সম্পৃক্ত থাকা নারীরা। তাই বলতে পারি বাংলাদেশের পোশাক শিল্পে নারীদের ভূমিকা অনস্বীকার্য।"
        }
      ]
    },
    {
      "number": "8",
      "uddipok": "প্রশান্ত মহাসাগরে এশিয়া মহাদেশের অন্তর্ভুক্ত চারটি বৃহৎ দ্বীপের সমন্বয়ে গঠিত এই দেশের প্রধান শিল্প গড়ে ওঠেছে তুলাকে কেন্দ্র করে। অপরদিকে উত্তর আমেরিকার অন্তর্গত ৫০টি অঙ্গরাজ্যবিশিষ্ট একটি দেশে গড়ে ওঠেছে সময়োপযোগী অন্য একটি শিল্প যার কাঁচামাল লৌহ আকরিক। দুটি শিল্পই দুটো দেশের অর্থনৈতিক উন্নয়নে ভূমিকা রাখে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "কোনো 'একটি শিল্পের অধিক সংখ্যক কারখানা বা প্রতিষ্ঠান একটি নির্দিষ্ট দেশে বা অঞ্চলে গড়ে ওঠা বা কেন্দ্রীভূত হওয়াকে শিল্পের কেন্দ্রীয়করণ বা শিল্পের স্থানীয়করণ বলে।"
        },
        {
          "label": "খ",
          "question": "",
          "explanation": "শিল্প একটি দেশের অর্থনৈতিক উন্নয়ন, কর্মসংস্থান সৃষ্টি ও প্রযুক্তিগত অগ্রগতির মূল চালিকাশক্তি। শিল্পের বিকাশের জন্য সরকারি পৃষ্ঠপোষকতা অত্যন্ত গুরুত্বপূর্ণ। তবে নতুন শিল্প প্রতিষ্ঠান গড়ে তোলার জন্য বড় বিনিয়োগের প্রয়োজন হয়। সরকার খঋণ, ভর্তুকি ও কর ছাড়ের মাধ্যমে নতুন শিল্প গড়ে তুলতে পারে। এছাড়াও শিল্পের জন্য প্রয়োজনীয় অবকাঠামোগত উন্নয়ন সরকারি পৃষ্ঠপোষকতা ছাড়া সম্ভব নয়।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতপূর্ণ দেশটি হলো জাপান। এদেশে প্রধান শিল্প হিসেবে গড়ে উঠেছে কার্পাস বয়ন শিল্প। উক্ত শিল্পের উৎপাদন ও বণ্টন নিচে আলোচনা করা হলো: কার্পাস বয়ন শিল্পে জাপান বর্তমান বিশ্বে অন্যতম। উন্নত কারিগরি জ্ঞান ও প্রযুক্তিবিদ্যা জাপানকে কার্পাস বয়ন শিল্পে সমৃদ্ধ করেছে। ১৮৬০ সালের জাপানের কাগোসিমাতে সর্বপ্রথম কার্পাস বয়ন শিল্প স্থাপিত হয়। বর্তমানে জাপান বিশ্বের পঞ্চম কার্পাস বস্ত্র উৎপাদনকারী দেশ হলেও রপ্তানিতে প্রথম। সাল উৎপাদন (কোটি বর্গমিটারে) ১৯৯৫ ৮৫.৫ ১৯৯৬ ৭৬.৩ ১৯৯৭ ৭৬.৩ ১৯৯৮ ৯১.২০ জাপানের কার্পাস উৎপাদন উৎস: UNO মাসিক পরিসংখ্যান বুলেটিন- জুলাই ২০০০ জাপানের কার্পাস বয়ন শিল্প দেশের সব জায়গায় গড়ে উঠে নি। জাপানের হনসু দ্বীপ অঞ্চল ও কিউসু দ্বীপ অঞ্চল এলাকায় এ শিল্প সমৃদ্ধি লাভ করেছে।"
        },
        {
          "label": "ঘ",
          "question": "",
          "explanation": "উদ্দীপকে দ্বিতীয় দেশ বলতে আমেরিকা যুক্তরাষ্ট্রকে বোঝানো হয়েছে। উক্ত দেশের লৌহ ও ইস্পাত শিল্প গড়ে উঠার কারণগুলো বিশ্লেষণ করা হলো: কাঁচামাল: প্রকৃতি হতে আহরিত কাঁচামালের রূপান্তরই শিল্প উৎপাদনের মূলকথা। লৌহ ও ইস্পাত শিল্পের জন্য কাঁচামাল হিসেবে আকরিক লৌহ ব্যবহার করা হয়। যেমন- যুক্তরাষ্ট্রের পিটস্বার্গ অঞ্চল, সুপিরিয়র হ্রদ অঞ্চল এবং মধ্য আটলান্টিক অঞ্চলে স্থানীয় লৌহ আকরিক পাওয়া যায় বলে এসকল অঞ্চলে লৌহ ও ইস্পাত শিল্প গড়ে উঠেছে। শক্তিসম্পদ: শিল্প গড়ে ওঠার জন্য শক্তিসম্পদ খুবই গুরুত্বপূর্ণ। কারণ শিল্প চালনা করার জন্য শক্তি প্রয়োজন। তাই যুক্তরাষ্ট্রের লৌহ ও ইস্পাত শিল্পে অ্যাপালেশিয়ানের উৎকৃষ্ট কয়লা ব্যবহার করে শিল্পের চাহিদা অনেকাংশে মিটিয়ে থাকে। এছাড়া কিছু কয়লা আমদানি করে থাকে। পরিবহন ব্যবস্থা: যুক্তরাষ্ট্রের যেসব অঞ্চলে লৌহ ও ইস্পাত শিল্প গড়ে উঠেছে সেখানে' সমুদ্রপথ ও স্থলপথে সহজেই কাঁচামাল, শক্তিসম্পদ ও শিল্পে উৎপাদিত পণ্য আনা-নেওয়া করা যায়। যেমন-যুক্তরাষ্ট্রের হ্রদ অঞ্চলের লৌহ ও শিল্পের কথা বলা যায়। জাহাজে পিটস্বার্গ অঞ্চলে লৌহ আকরিক নিয়ে গিয়ে ফেরার পথে কয়লা হ্রদ অঞ্চলের শিল্পের জন্য নিয়ে আসে। এতে পরিবহন খরচ অনেকটা কম হয়। দক্ষ ও সুলভ শ্রমিক: শিল্পের' জন্য দক্ষ ও সুলভ শ্রমিক অপরিহার্য। যেমন- যুক্তরাষ্ট্রের পিটস্বার্গ অঞ্চলে সুলভ ও দক্ষ শ্রমিক পাওয়া যায় বলে এ অঞ্চলে লৌহ ও ইস্পাত শিল্প গড়ে উঠেছে। সুতরাং বলা যায় যে, উপরোল্লিখিত কারণগুলোর আলোকে যুক্তরাষ্ট্রে লৌহ ও ইস্পাত শিল্পকেন্দ্রগুলো গড়ে উঠেছে। এছাড়া যেসব অঞ্চল নাতিশীতোষ্ণ সেসব অঞ্চলে শিল্পগুলো গড়ে উঠেছে।"
        }
      ]
    }
  ]
}