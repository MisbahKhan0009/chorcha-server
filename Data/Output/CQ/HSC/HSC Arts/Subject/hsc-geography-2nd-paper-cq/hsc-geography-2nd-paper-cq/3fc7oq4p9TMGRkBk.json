{
  "title": "ঢাকা সিটি কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "একটি রপ্তানিমুখী শিল্প প্রতিষ্ঠানে এদেশের হাজার হাজার নারী শ্রমিক কর্মরত। এ শিল্প প্রতিষ্ঠানে তারা দীর্ঘ সময় ধরে বিশেষ ধরনের সামগ্রি তৈরি করে থাকে। দেশের নারী শ্রমিকের ভাগ্যোন্নয়নে এ শিল্প প্রতিষ্ঠানের গুরুত্বপূর্ণ ভূমিকা রয়েছে।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "কুটির বা গৃহে পারিবারিক ভিত্তিতে স্বল্প মূলধন এবং সহজলভ্য কাঁচামাল ও ছোটখাটো সাধারণ যন্ত্রপাতির সাহায্যে যে শিল্প পরিচালিত হয়, তাকে কুটির শিল্প বলে।"
        },
        {
          "label": "খ",
          "question": "",
          "explanation": "প্রেইরি তৃণভূমি অঞ্চলটি (কানাডা ও যুক্তরাষ্ট্রে বিস্তৃত) বিশ্বের একক বৃহত্তম গম উৎপাদক অঞ্চল। প্রচুর গম উৎপন্ন হয় বলে এ অঞ্চলে অধিকাংশ গম, রুটি প্রস্তুত হয় এবং দেশ-বিদেশের (ফিলিপাইন, ইন্দোনেশিয়া প্রভৃতি) বাজারে রপ্তানি করা হয়। এ কারণে উত্তর আমেরিকার এ অঞ্চলকে 'পৃথিবীর রুটির ঝুড়ি' বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে উল্লিখিত তৈরি পোশাক শিল্পে নারী কর্মীদের অবদান নিচে আলোচনা করা হলো- বৈদেশিক মুদ্রা অর্জন: তৈরি পোশাক হচ্ছে বিশ্ব বাজারের সর্বাধিক চাহিদা সম্পন্ন পণ্য। নারী কর্মীরা যে পোশাক তৈরি করছে তা রপ্তানি করে প্রচুর বৈদেশিক মুদ্রা (২০২২-২৩ অর্থবছরে আয় ৪৮.০৯ বিলিয়ন মার্কিন ডলার) অর্জন করা সম্ভব হচ্ছে। রপ্তানি সম্প্রসারণ: নারী কর্মীদের অবদানের ফলে প্রচুর পরিমাণে পোশাক বিশ্বের বিভিন্ন দেশে রপ্তানি করা সম্ভব হচ্ছে এবং তা দিন দিন সম্প্রসারিত হচ্ছে। যুক্তরাষ্ট্র, যুক্তরাজ্যসহ মধ্যপ্রাচ্যের দেশগুলোতে বাজার সম্প্রসারিত হয়েছে। দীর্ঘ সময় শ্রম: বাংলাদেশের পোশাক শিল্পের নারী কর্মীরা দীর্ঘ সময় অক্লান্ত পরিশ্রম করেন। মাঝে মাঝে প্রয়োজনে নির্ধারিত সময়ের অতিরিক্ত (ওভার টাইম) কাজও তারা করেন। মানসম্পন্ন পোশাক তৈরি: নারী কর্মীরা তাদের নিপুণ হাতের ছোঁয়ায়, দক্ষতার সাথে, যত্ন নিয়ে পোশাক তৈরি করছে। ফলে আন্তর্জাতিক বাজারে মানসম্পন্ন পোশাক সরবরাহ করা সম্ভব হচ্ছে। সস্তা শ্রম: বাংলাদেশের নারী কর্মীরা খুব কম মজুরিতে অধিক শ্রম দিয়ে পোশাক তৈরির কাজ করছে। সহজে শ্রম প্রাপ্তি: পুরুষের তুলনায় নারী কর্মী সহজে পাওয়া যায়। দক্ষ শ্রমিকের পাশাপাশি আধাদক্ষ ও অদক্ষ নারী শ্রমিক প্রাপ্তির ফলে এ শিল্পের বিকাশ দ্রুত থেকে দ্রুততর হচ্ছে। পরিশেষে বলা যায়, তৈরি পোশাক শিল্প বাংলাদেশের প্রাণ। তাই এই শিল্পে নিয়োজিত নারী শ্রমিকদের মজুরি বৃদ্ধি করাসহ প্রয়োজনীয় সুবিধাদি প্রদান করা উচিত।"
        },
        {
          "label": "ঘ",
          "question": "",
          "explanation": "উদ্দীপকে আলোচিত তৈরি পোশাক শিল্পটি বাংলাদেশের অর্থনৈতিক উন্নয়নের ক্ষেত্রে গুরুত্বপূর্ণ ভূমিকা পালন করছে। বাংলাদেশ তৈরি পোশাক রপ্তানি করে সবচেয়ে বেশি (৮৬.৫৫%) বৈদেশিক মুদ্রা আয় করে। ২০২২-২০২৩ সালে, এর পরিমাণ ছিল প্রায় ৪৮.০৯ বিলিয়ন মার্কিন ডলার (সূত্র: বাংলাদেশ রপ্তানি উন্নয়ন ব্যুরো-২০২৩)। বাংলাদেশ একটি জনবহুল দেশ। এ অনুপাতে কর্মসংস্থানের ঘাটতি বিদ্যমান। তবে পোশাক শিল্পে দেশের জনগোষ্ঠীর এক বৃহৎ অংশ নিয়োজিত রয়েছে। ফলে তাদের আর্থসামাজিক উন্নতি সাধিত হচ্ছে। আর এ উন্নতি ব্যক্তি থেকে রাষ্ট্রীয় পর্যায়ে; সার্বিকভাবে অর্থনীতিতে সুফল বয়ে আনছে। বাংলাদেশে শ্রম সস্তা বলে উৎপাদিত পোশাকে খরচ কম হয় এবং অন্যান্য দেশের তুলনায় কম মূল্যে বিদেশে রপ্তানি করতে পারে। ফলশ্রুতিতে আন্তর্জাতিক বাজারে এর পর্যাপ্ত চাহিদা রয়েছে। এ খাতে শিক্ষিত জনগোষ্ঠীও কর্মসংস্থানের সুযোগ পাচ্ছে। তাছাড়া বৈদেশিক বাণিজ্যে ভারসাম্য রক্ষা করার ক্ষেত্রে তৈরি পোশাক রপ্তানি গুরুত্বপূর্ণ ভূমিকা রাখছে। বাংলাদেশের অর্থনীতিতে পোশাক শিল্পকে প্রধান খাত হিসেবে বিবেচনা করা হয়। এ শিল্প থেকে আয়কৃত অর্থে বাংলাদেশের বিপুল জনগোষ্ঠী - প্রত্যক্ষ ও পরোক্ষভাবে সুফল ভোগ করছে। এটি দেশের অর্থনীতিকে সমৃদ্ধ করতে সহায়তা করেছে।"
        }
      ]
    },
    {
      "number": "2",
      "uddipok": "সভ্যতার আধুনিকায়ন ও নগরায়ন বৃদ্ধিতে একটি শিল্প মুখ্য ভূমিকা পালন করে। যাকে আধুনিক শিল্পের ভিত্তিও বলা হয়।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "EPZ এর পূর্ণরূপ হলো Export Processing Zone."
        },
        {
          "label": "খ",
          "question": "",
          "explanation": "বাংলাদেশে কর্ণফুলী নদীতে বাঁধ দিয়ে জলবিদ্যুৎ উৎপাদন করা হয়। জলবিদ্যুৎ উৎপান প্রক্রিয়ায় মূলত পানির মধ্যে সঞ্চিত থাকা বিভব শক্তিকে কাজে লাগানো হয়। পানিতে সঞ্চিত থাকা বিভব শক্তির মাধ্যমে টারবাইন ঘুরানো হয়। পরবর্তীতে টারবাইনের সাথে সংযুক্ত থাকা জেনারেটরের মাধ্যমে বিদ্যুৎ উৎপাদন করা হয়।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত শিল্পটি হলো লৌহ ও ইস্পাত শিল্প। লৌহ ও ইস্পাত শিল্প গড়ে ওঠার ভৌগোলিক নিয়ামক নিচে ব্যাখ্যা করা হলো: i. কাঁচামালের সান্নিধ্য: লৌহ ও ইস্পাত শিল্পের প্রধান কাঁচামাল লৌহ আকরিক। লৌহ খুব ভারী বলে তা বহন করা কষ্টসাধ্য ও ব্যয়বহুল। এ কারণে পৃথিবীর অধিকাংশ লৌহ ও ইস্পাত শিল্পগুলো লৌহ খনির নিকটেই গড়ে উঠেছে। ii. কয়লার সান্নিধ্য: লৌহ ও ইস্পাত শিল্পের জন্য কয়লা অপরিহার্য। শিল্পক্ষেত্রে এটাই শক্তির প্রধান উৎস। এ কারণে ইউরোপ, আমেরিকা এবং পৃথিবীর অন্যান্য শিল্পাঞ্চলে শিল্পপ্রতিষ্ঠানগুলো প্রধানত কয়লা খনিগুলোকে কেন্দ্র করে গড়ে উঠেছে। পিটসবার্গের কয়লার খনির নিকট এ কারণেই লৌহ আকরিক ও ইস্পাত শিল্প গড়ে উঠেছে। iii. পানি সরবরাহ: লৌহ আকরিক ধৌত ও পরিশোধন এবং কাঁচা লৌহকে ঠান্ডা করার জন্য প্রচুর পানির প্রয়োজন হয়। তাই যুক্তরাষ্ট্রের লৌহ ও ইস্পাত কেন্দ্রগুলো হ্রদ, নদী ও সমুদ্রের তীরে গড়ে উঠেছে। ভারতের জামসেদপুর লৌহ ও ইস্পাত শিল্পের কারখানাটিও এ কারণেই সুবর্ণরেখা ও খর্কাই নদীর সঙ্গমে স্থাপিত হয়েছে। iv. জলবায়ু : শিল্পের অবস্থানের ওপর জলবায়ু পরোক্ষভাবে প্রভাব বিস্তার করে। নাতিশীতোষ্ণ অঞ্চলের মৃদু স্বাস্থ্যকর জলবায়ু শ্রমিকের কর্মক্ষমতা বৃদ্ধি করে। ফলে শ্রমিকগণ অধিক সময় কাজ করতে সক্ষম হয়। এ কারণেই পৃথিবীর অধিকাংশ লৌহ ও ইস্পাত শিল্পের কারখানাগুলো নাতিশীতোষ্ণ অঞ্চলেই গড়ে উঠেছে। v. সমভূমি: লৌহ ও ইস্পাত একটি বৃহদাকার ভারী শিল্পপ্রতিষ্ঠান। ফলে এ শিল্প কেন্দ্রসমূহে বিভিন্ন পদ্ধতিতে কাজ করে ইস্পাত উৎপাদন করতে হয় বলে যথেষ্ট সমভূমি থাকা প্রয়োজন। সুতরাং বলা যায়, উল্লিখিত ভৌগোলিক নিয়ামকগুলো লৌহ ও ইস্পাত শিল্প গড়ে ওঠার অনুকূল।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত শিল্পটি হলো লৌহ ও ইস্পাত শিল্প। লৌহ ও ইস্পাত শিল্পের গুরুত্ব অপরিসীম। বর্তমান যুগে লৌহ ও ইস্পাত শিল্পের প্রয়োজন সর্বাধিক। বিভিন্ন শিল্পের ভিত্তি এর ওপর নির্ভরশীল। লৌহ ও ইস্পাত শিল্পের দ্রব্যাদি সভ্যতা বিনির্মাণে সর্বশ্রেষ্ঠ উপকরণ। লৌহ ও ইস্পাত শিল্পের ব্যবহারগুলো হলো- i. লৌহ ও ইস্পাত দ্বারা শিল্প কারখানার কাঠামো নির্মাণ করা হয়। তাই এ শিল্পের উন্নতি ছাড়া অন্যান্য শিল্পকারখানা গড়ে উঠতে পারে না। ii. শিল্পের যন্ত্রপাতি নির্মাণে লৌহ ও ইস্পাতের প্রয়োজন হয়। এ ছাড়া বিভিন্ন ধরনের খুচরা যন্ত্রাংশ এ সব কারখানায় তৈরি হয়। iii. ঘরবাড়ি ও দালানকোঠার জানালা, দরজা, ছাদ ইত্যাদি নির্মাণেও লোহার রড ও পাত ব্যাপকভাবে ব্যবহৃত হয়ে থাকে। iv. পরিবহনের বিভিন্ন মাধ্যমে অর্থাৎ জাহাজ, রেলগাড়ি, মোটরগাড়ি, লঞ্চ, বাস ইত্যাদির কাঠামো নির্মাণেও এ প্রয়োজন হয়। v. প্রতিরক্ষার সরঞ্জমাদি বিভিন্ন যুদ্ধাস্ত্র তথা কামান, বন্দুক, রাইফেল, ট্যাংক, যুদ্ধ জাহাজ, বোমারু বিমান প্রভৃতি নির্মাণেও লৌহ ও লৌহজাত দ্রব্যের প্রয়োজন হয়। vi. সংসারের প্রয়োজনীয় নানা ধরনের বাসনকোসন, কাস্তে, দা, কোদাল, কুড়াল, ইত্যাদি নির্মাণে লৌহ ও ইস্পাত ব্যবহৃত হয়। vii. হিটার, বৈদ্যুতিক খুঁটি ও তার প্রভৃতি বৈদ্যুতিক সরঞ্জামাদি নির্মাণে ইস্পাত ব্যবহৃত হয়। viii. রেডিও, টেলিভিশন প্রভৃতি যন্ত্রেও লৌহ ও ইস্পাতের প্রয়োজন হয়। সুতরাং বলা যায়, লৌহ ও ইস্পাত শিল্পের ব্যবহারিক গুরুত্ব অপরিসীম।"
        }
      ]
    },
    {
      "number": "3",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "মানুষের কর্মকাণ্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "",
          "explanation": "জনসংখ্যার ঘনত্ব বলতে সাধারণত প্রতি বর্গকিলোমিটারে কত জন লোক বাস করে তা বোঝায়। কোনো দেশের মোট জনসংখ্যাকে সে দেশের আয়তন দ্বারা ভাগ করলেই প্রতি বর্গ কিলোমিটারে বসবাসকারী জনসংখ্যার পরিমাণ পাওয়া যায়। এটিই জনসংখ্যার ঘনত্ব। জনসংখ্যার ঘনত্ব নির্ণয়ের সূত্রটি নিম্নরূপ- জনসংখ্যার ঘনত্ব = মোট জনসংখ্যা মোট আয়তন । জনসংখ্যার\\ ঘনত্ব=\\frac{মোট\\ জনসংখ্যা}{মোট\\ আয়তন}। জনসংখ্যার   ঘনত্ব = মোট   আয়তন মোট   জনসংখ্যা ​ ।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের মানচিত্র দেখানো হয়েছে। ভূপ্রকৃতি, জলবায়ু, মৃত্তিকা, পরিবহন ও যাতায়াত ব্যবস্থা, শিল্প, ব্যবসা, বাণিজ্য প্রভৃতির ওপর নির্ভর করে জনবসতি গড়ে ওঠে। এসব উপাদানের প্রভাব বাংলাদেশের সর্বত্র সমান নয় বলে জনবসতির ঘনত্বের মধ্যে পার্থক্য হয়ে থাকে। জনসংখ্যার ঘনত্ব অনুসারে বাংলাদেশের বসতি অঞ্চলকে দুই শ্রেণিতে ভাগ করা হয়, যথা- ক. নিবিড় বসতি অঞ্চল ও খ. বিরল বসতি অঞ্চল। এরূপে সমগ্র বাংলাদেশকে কতিপয় শ্রেণিতে বিভক্ত করে জনসংখ্যার ঘনত্ব বা জনবসতি বণ্টন আলোচনা করা হলো। ক. নিবিড় জনঘনত্ব বা ঘনবসতি অঞ্চল: বাংলাদেশের যেসব অঞ্চলে জনসংখ্যা প্রতি বর্গকিলোমিটারে ১০০০ জনের বেশি সেসব অঞ্চলকে নিবিড় বসতি অঞ্চল বলা হয়। নিবিড় বসতি অঞ্চলকে তিনটি অঞ্চলে বিভক্ত করা হয়। যেমন- i. অতিনিবিড় বসতি অঞ্চল, ii. নিবিড় বসতি অঞ্চল ও iii. নাতি নিবিড় বসতি অঞ্চল। খ. বিরল জনঘনত্ব বা বসতি অঞ্চল: বাংলাদেশের যেসব অঞ্চলে জনসংখ্যার ঘনত্ব প্রতি বর্গকিলোমিটারে ১০০০ জনের কম সেসব অঞ্চলকে বিরল বসতি অঞ্চল বলা হয়। এ অঞ্চলের জনবসতির ঘনত্ব আবার সর্বত্র সমান নয়। কোনো কোনো অঞ্চলে জনবসতির ঘনত্ব প্রতি বর্গকিলোমটিারে ৫০১-১০০০ জন, আবার কোনো কোনো অঞ্চলে জনবসতির ঘনত্ব ০-৫০০ জন। তাই বিরল বসতি অঞ্চলকে তিনটি অঞ্চলে বিভক্ত করা হয়। যেমন-i. নাতি বিরল বসতি অঞ্চল, ii. বিরল বসতি অঞ্চল ও iii. অতি বিরল বসতি অঞ্চল।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দেশ হলো বাংলাদেশ। বাংলাদেশ প্রশাসনিকভাবে চারটি স্তরে বিভক্ত। যেমন- বিভাগ, জেলা, উপজেলা/থানা, ইউনিয়ন। বাংলাদেশে সর্বোচ্চ প্রশাসনিক কার্যালয় হলো সচিবালয়। এটি প্রশাসনের কেন্দ্রস্থল। এছাড়া পৌর সুবিধাদি নিশ্চিত করার জন্য রয়েছে সিটি কর্পোরেশন ও পৌরসভা। বিভাগ: বিভাগ হলো বাংলাদেশের সর্বোচ্চ প্রশাসনিক অঞ্চল। কতগুলো জেলা নিয়ে একটি বিভাগ গঠিত হয়। বাংলাদেশে মোট বিভাগের সংখ্যা আটটি। জেলা: বাংলাদেশে প্রশাসনিক অঞ্চলসমূহের মধ্যে জেলা হলো বিভাগের পরবর্তী ধাপ। কতগুলো উপজেলা নিয়ে একটি জেলা গঠিত হয়। বাংলাদেশে মোট জেলার সংখ্যা ৬৪। উপজেলা: প্রশাসনিক অঞ্চলের ক্রমধাপ অনুযায়ী জেলার পরে উপজেলার স্থান। কতগুলো ইউনিয়নের সমন্বয়ে উপজেলা গঠিত হয়। বাংলাদেশে মোট উপজেলার সংখ্যা ৪৯৫। ইউনিয়ন: ইউনিয়ন হলো প্রশাসনিক অঞ্চলের সর্বনিম্ন ধাপ। কতগুলো গ্রাম নিয়ে একটি ইউনিয়ন গঠিত হয়। বাংলাদেশে মোট ইউনিয়নের সংখ্যা ৪,৫৫৪টি। সিটি কর্পোরেশন: বাংলাদেশের বৃহৎ নগরসমূহের অবকাঠামো ও পৌর সুবিধাদি নিশ্চিত করার জন্য স্থানীয় পর্যায়ে যে সরকারব্যবস্থা গঠিত হয়, তা হলো সিটি কর্পোরেশন। বর্তমানে বাংলাদেশে মোট সিটি কর্পোরেশনের সংখ্যা ১২।"
        }
      ]
    },
    {
      "number": "4",
      "uddipok": "বাংলাদেশের ন্যায় বিশ্বের অন্যান্য দেশের বৃষ্টিবহুল অঞ্চলে একটি ফসলের চাষ করা হয়। ফসলটির বিজ্ঞানসম্মত নাম \"Oryza sativa\".",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "ভূমি ব্যবহার করে প্রাথমিক পর্যায়ের দ্রব্যাদি উৎপাদন যেমন- জমি চাষ করার মাধ্যমে ফসল উৎপাদন করাই কৃষি। যেমন- গম চাষ।"
        },
        {
          "label": "খ",
          "question": "",
          "explanation": "পানি নিষ্কাশনবিশিষ্ট ঢালু জমি চা চাষের জন্য বেশি উপযোগী। সমুদ্রপৃষ্ঠের ৬০০ থেকে ১২০০ মিটার উচ্চতায় অবস্থিত পার্বত্য ঢালু অঞ্চলে চা বাগান গড়ে তোলা হয়। এরূপ অঞ্চল অপেক্ষাকৃত শীতল এবং সেখানে প্রবল বৃষ্টিপাত হলেও চা গাছের গোড়ায় পানি জমে থাকে না। চা বাগান তৈরির জন্য এ ধরনের পরিবেশ প্রয়োজন ।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত শস্যটি ধান, যা মৌসুমি জলবায়ু অঞ্চলের ফসল। চীনে সর্বাধিক উৎপাদিত এ খাদ্যশস্যটি বিশ্বের অন্যতম প্রধান খাদ্যশস্য। যেসব প্রাকৃতিক বা ভৌগোলিক নিয়ামক বা উপাদানের ওপর ধান চাষের সাফল্য নির্ভর করে সেগুলো হলো- ভূপ্রকৃতি: উচ্চভূমি অপেক্ষা সমতল ও নিম্নভূমি ধান চাষের উপযোগী। বিশ্বের প্রায় ৯০ ভাগ ধান নদী গঠিত প্লাবন সমভূমি এবং বদ্বীপ সমভূমি অঞ্চলে উৎপন্ন হয়। যেমন- দক্ষিণ ও দক্ষিণ-পূর্ব এশিয়া। বৃষ্টিবহুল পার্বত্য অঞ্চলে পাহাড়ের গায়ে ধানের চাষ করা হয়। যেমন- জাপান। জলবায়ু: ধান চাষে জলবায়ু অত্যন্ত গুরুত্বপূর্ণ প্রভাব বিস্তার করে থাকে। জলবায়ুর উপাদানগুলোর মধ্যে বৃষ্টিপাত ও উত্তাপ এ দুটি উপাদানের ওপর ধান চাষের উৎপাদন নির্ভর করে। i. বৃষ্টিপাত ধান চাষের জন্য বার্ষিক গড় ১০০-২৫০ সে.মি. বৃষ্টিপাতের দরকার। তবে যেসব স্থানে বৃষ্টিপাত ১৭৫-২২৫ সে.মি. সেসব স্থানে ধানের ফসল ভালো হয়। ii. তাপমাত্রা: ধান চাষের জন্য সাধারণত ১৮০-২৭° সে. তাপমাত্রার প্রয়োজন। ধান বীজের অঙ্কুরোদগমের জন্য ১৬০ সে. অপেক্ষা অধিক তাপমাত্রা প্রয়োজন। চারা বৃদ্ধিকালীন সময় তাপমাত্রা ২২০-২৪° সে. মধ্যে থাকা আবশ্যক। বিশ্বের প্রায় ৯৫ শতাংশ ধান উষ্ণ ও আর্দ্র অঞ্চলে উৎপন্ন হয়। iii. বায়ুপ্রবাহ: বায়ুপ্রবাহ ফসলের পরাগায়নে গুরুত্বপূর্ণ ভূমিকা পালন করে। এছাড়া প্রবাহমান বাতাস মৃত্তিকার নাইট্রোজেনের স্বল্পতা দূর করতে সহায়তা করে। মৃত্তিকা: পলিযুক্ত উর্বর এঁটেল-দোঁআশ মাটি ধান চাষের জন্য সর্বাধিক উপযোগী। কারণ এ ধরনের মাটি অধিক পরিমাণ পানি ধারণ করে রাখতে সক্ষম। পানির সান্নিধ্য: ধানের জমিতে পানির ঘাটতি হলে আশানুরূপ ফসল পাওয়া যায় না। তাই নদী, হ্রদ, বিল, ঝিল প্রভৃতি অঞ্চলে ধানের চাষ বেশি হয়ে থাকে। তাছাড়া স্বল্প বৃষ্টিযুক্ত বা শুষ্ক অঞ্চলে নদী থেকে সেঁচের মাধ্যমে ধানের চাষ করা হয়। যেমন- সিন্ধু ও নীল নদ অববাহিকার ধান চাষ।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে এশিয়া মহাদেশের প্রধান খাদ্য 'শস্য-১' হলো ধান। ধানের দেশভিত্তিক উৎপাদন নিচে আলোচনা করা হলো- চীন: ধান উৎপাদনে চীন বিশ্বে ১ম। ২০২১ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ২১ কোটি ৪৪ লক্ষ মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭.৭৪%। চীনের হুনান প্রদেশ ধান উৎপাদনে প্রসিদ্ধ। ভারত: ধান উৎপাদনে ভারত বিশ্বে ২য়। ২০২১ সালে এদেশে ৪ কোটি ৩৭ লক্ষ ৮০ হাজার হেক্টর জমিতে ধান চাষ করে ১৯ কোটি ৫৪ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদনের প্রায় ২৩.৫১%। ভারতের গঙ্গা-ব্রহ্মপুত্র সমভূমি ও ব-দ্বীপ অঞ্চলে সর্বাপেক্ষা অধিক ধান উৎপন্ন হয়। বাংলাদেশ: বর্তমানে ধাপ উৎপাদনে বাংলাদেশ বিশ্বে তৃতীয়। ২০২১ সালে এ দেশ ১ কোটি ১৫ লক্ষ ১৬ হাজার হেক্টর জমিতে ধানের চাষ হয় এবং উৎপন্ন ধানের পরিমাণ ছিল প্রায় ৫ কোটি ৬৯ লক্ষ মেট্রিক টন। এটা পৃথিবীর মোট উৎপাদিত ধানের ৭.২১%। বাংলাদেশের প্রায় সর্বত্রই ধানের চাষ হয়। ইন্দোনেশিয়া: ধান উৎপাদনে ইন্দোনেশিয়া বিশ্বে তৃতীয়। ২০২১ সালে এ দেশের ১ কোটি ৬ লক্ষ ৭৭ হাজার হেক্টর জমিতে ধানের চাষ করে ৫ কোটি ৪৪ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদিত ধানের প্রায় ৭.২৩%। জাভা দ্বীপ ধান চাষের জন্য প্রসিদ্ধ। ভিয়েতনাম: ধান উৎপাদনে ভিয়েতনাম বর্তমান বিশ্বে পঞ্চম। ২০২১ সালে এ দেশে ৭৪ লক্ষ ৭০ হাজার হেক্টর জমিতে ধান চাষ করে ৪ কোটি ৩৯ লক্ষ মেট্রিক টন ধান উৎপাদন করা হয়। এটি পৃথিবীর মোট উৎপন্ন ধানের প্রায় ৫.৭৫%। ভিয়েতনাম বিদেশে চাল রপ্তানি করে। এছাড়া এশিয়ার থাইল্যান্ড, মিয়ানমার, ফিলিপাইন ও পাকিস্তান ২০১৯ সালে বিশ্বে ধান উৎপাদনে যথাক্রমে ষষ্ঠ, সপ্তম, অষ্টম ও নবম স্থানের অধিকারী। অর্থাৎ সারা বিশ্বে ধান উৎপাদনকারী দেশগুলোর মধ্যে এশিয়ার দেশগুলোই প্রধান।"
        }
      ]
    },
    {
      "number": "5",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "শিল্পায়ন কী?",
          "explanation": "কৃষিভিত্তিক সমাজ থেকে শিল্পভিত্তিক সমাজ ব্যবস্থার দিকে ধাবিত হওয়ার প্রক্রিয়াকে শিল্পায়ন বলে।"
        },
        {
          "label": "খ",
          "question": "OPEC বলতে কী বোঝায়?",
          "explanation": "OPEC. (Organization of the Petroleum Exporting Countries) হচ্ছে পেট্রোলিয়াম রপ্তানিকারক দেশগুলোর একটি আন্তঃসরকারি সংস্থা। এর সদস্য মোট ১৩টি দেশ। ১৪ সেপ্টেম্বর ১৯৬০ সালে বাগদাদে প্রথম পাঁচ সদস্য নিয়ে (ইরান, ইরাক, কুয়েত, সৌদি আরব এবং ভেনেজুয়েলা) এই সংস্থাটি প্রতিষ্ঠিত হয়। OPEC এর উদ্দেশ্য হলো সদস্য দেশগুলোর মধ্যে পেট্রোলিয়াম সংক্রান্ত নীতিগুলোকে সমন্বিত করা এবং একীভূত করা, যাতে পেট্রোলিয়াম উৎপাদনকারীদের জন্য ন্যায্য ও স্থিতিশীল মূল্য নিশ্চিত করা যায়।"
        },
        {
          "label": "গ",
          "question": "উদ্দীপকে 'ক' বলয়ে উত্তোলিত খনিজটির উৎপাদন বর্ণনা করো।",
          "explanation": "উদ্দীপকে 'ক' চিহ্নিত অঞ্চলটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিম্নের অনুরূপঃ নিচে মধ্যপ্রাচ্যের দেশগুলোতে খনিজ তেল উৎপাদনের বর্ণনা দেওয়া হলো- সৌদি আরব: তেল উৎপাদনে সৌদি আরবের অবস্থান বর্তমান বিশ্বে দ্বিতীয়। সৌদি আরবের হাসা, সাকানিয়া, আবকাইক, দাম্মাম, মারজান, বারগান, হুফুফ, দাহবান, কুয়াতিক অঞ্চল খনিজ তেলের জন্য প্রসিদ্ধ। ইরাক: ২০২০ সালে বিশ্বের পঞ্চম বৃহত্তম তেল উৎপাদনকারী দেশ ইরাক। দেশটির দৈনিক উত্তোলনের পরিমাণ প্রায় ৪.১১ মিলিয়ন ব্যারেল। কালফাইয়া, হারমিন, কিরকুক, মাজনুন ইরাকের বিখ্যাত তেলক্ষেত্র। সংযুক্ত আরব আমিরাত: ২০২০ সালে বিশ্বের সপ্তম বৃহত্তম তেল উৎপাদনকারী দেশ, যার দৈনিক উত্তোলনের পরিমাণ ৩.৬৬ মিলিয়ন ব্যারেল। দেশটির মোট তেলের অধিকাংশই আবুধাবিতে মজুদ রয়েছে। ইরান: এটি বিশ্বের অষ্টম তেল উৎপাদনকারী দেশ। ইরানের প্রধান তেল খনিগুলো মসজিদ-ই-সুলাইমান, লালী, নাফং সাফিদ, আঘাজারি, হাফট কেল, হামদান প্রভৃতি অঞ্চলে অবস্থিত। দেশটিতে ২০২০ সালে দৈনিক উৎপাদনের পরিমাণ প্রায় ৩.০৮ মিলিয়ন ব্যারেল। কুয়েত: বিশ্বের দশম তেল উৎপাদনকারী দেশ হলো মধ্যপ্রাচ্যের কুয়েত। পৃথিবীর মোট সঞ্চিত তেলের প্রায় ৩.৪% এখানে বিদ্যমান। দেশটিতে ২০২০ সালে দৈনিক উৎপাদনের পরিমাণ প্রায় ২.৬৭ মিলিয়ন ব্যারেল। বারহান, মাগওয়া, আহামাদি এদেশের শ্রেষ্ঠ তেল উৎপাদন কেন্দ্র। অন্যান্য: মধ্যপ্রাচ্যের অন্যান্য খনিজ তেল উৎপাদনকারী দেশগুলোর মধ্যে উল্লেখযোগ্য হলো ওমান (১৯ তম), কাতার (১৩ তম), মিশর (২৮ তম), বাহরাইন, তুরস্ক প্রভৃতি।"
        },
        {
          "label": "ঘ",
          "question": "উদ্দীপকে ইঙ্গিতকৃত খনিজটির অর্থনৈতিক গুরুত্ব বিশ্লেষণ করো।",
          "explanation": "নিম্নের অনুরূপঃ উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল। পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অঞ্চলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, নরওয়ে, রাশিয়া, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে জ্বালানি হিসেবে পেট্রোলিয়ামের বিকল্প নেই। মূলত খনিজ তেলের বাণিজ্য মধ্যপ্রাচ্য কেন্দ্রীক হওয়ায় খনিজটি মধ্যপ্রাচ্যে 'তরল সোনা' নামে পরিচিত। সুতরাং দেখা যাচ্ছে, বিশ্ব অর্থনীতিতে ও আন্তর্জাতিক বাণিজ্যে খনিজ তেল অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "বাংলাদেশের মানুষের প্রাণীজ আমিষের অন্যতম প্রধান উৎস যা নদী-নালা, খাল-বিল, হাওড়-হৃদ প্রভৃতি জলাশয়ে চাষ হয়।",
      "tag": "DCC 24",
      "sub_questions": [
        {
          "label": "ক",
          "question": "রাজনৈতিক অঞ্চল কী?",
          "explanation": "রাজনৈতিক পরিচিতি বা অস্তিত্ব রয়েছে ভূপৃষ্ঠের এমন অংশ বিশেষকেই রাজনৈতিক অঞ্চল বলে।"
        },
        {
          "label": "খ",
          "question": "ভূপ্রকৃতি জনসংখ্যার বণ্টনে প্রভাব বিস্তার করে-ব্যাখ্যা করো।",
          "explanation": "জনসংখ্যার ঘনত্ব ও বণ্টনে ভূপ্রকৃতি প্রভাব বিস্তার করে থাকে। ভূপ্রকৃতির পার্থক্যের কারণেই কোন স্থানে জনসংখ্যা বেশি আবার কোন স্থানে কম হয়। সমভূমি অঞ্চল যেখানে কৃষিকাজ ও জীবনধারণ সহজ সেখানে মানুষ বসবাস করতে বেশি আগ্রহী হয়। যেমন- রাজশাহী। আবার পাহাড়ি অঞ্চল যেখানে ভূমিরূপ বন্ধুর প্রকৃতির ও যোগাযোগ ব্যবস্থা সহজ নয় সেখানে মানুষ বসবাস করতে তেমন আগ্রহী হয় না। তাই বান্দরবান ও খাগড়াছড়িতে জনসংখ্যার ঘনত্ব কম।"
        },
        {
          "label": "গ",
          "question": "উদ্দীপকে উল্লিখিত কৃষিক্ষেত্রের উৎপাদন বর্ণনা করো।",
          "explanation": "উদ্দীপকে উল্লিখিত কৃষিক্ষেত্র হলো বাংলাদেশের অভ্যন্তরীণ বা স্বাদু পানির মৎস্য চাষ। বাংলাদেশের অভ্যন্তরস্থ নদী-নালা, খাল-বিল, পুকুর-ডোবা, হ্রদ ইত্যাদি স্বাদু পানিতে যে মৎস্যের চাষ করা হয় একে অভ্যন্তরীণ মৎস্য চাষ বলে। বাংলাদেশ একটি নদীমাতৃক দেশ। অসংখ্য খাল-বিল, নদী-নালা, হাওড়- বাওড়, উন্মুক্ত জলাশয় এবং প্লাবন ভূমি এদেশকে মৎস্যচাষ ও আহরণের পাদভূমিতে পরিণত করেছে। বাংলাদেশের অভ্যন্তরীণ দুই ধরনের উৎস থেকে মৎস্য আহরিত হয়। যথা- মুক্ত জলাশয় এবং বদ্ধ জলাশয় বা চাষকৃত। এই দুই উৎস থেকে ২০২০-২১ সালে মোট ৩৯.৬. মেট্রিক টন মৎস্য উৎপাদিত হয়েছে। এর মধ্যে মুক্ত জলাশয় থেকে ১৩.০৮ লক্ষ মেট্রিক টন এবং বদ্ধ জলাশয় থেকে ২৬.৫৫ লক্ষ মেট্রিক টন মৎস্য উৎপাদিত হয়। বাংলাদেশে চাষ উপযোগী প্রায় ২০ লক্ষ পুকুর ও দিঘী রয়েছে, যার আয়তন প্রায় ২.৭২ লক্ষ হেক্টর। পুকুরে বর্তমানে হেক্টর প্রতি গড় উৎপাদন ২.৫ মেট্রিক টন। তাছাড়া দেশে চাষযোগ্য পোল্ডার, বিল, ধানী জমি, উপকূলীয় ঘের এবং মিঠা পানির বদ্ধ জলাভূমির পরিমাণ ২৪.৫১ হেক্টর। এসব জলাভূমিতে বর্তমানে হেক্টর প্রতি উৎপাদন ৫.৫ মেট্রিক টন। নদ-নদী, খাল-বিল, হাওড়-বাওড়, মোহনা অঞ্চল, কাপ্তাই হ্রদ ও প্লাবন ভূমি মিলে দেশে প্রায় ৪০.৪৭ লাখ হেক্টর মুক্ত জলাশয় রয়েছে। যেখানে থেকে বাৎসরিক প্রায় ৭.১৬ লাখ মেট্রিক টন মৎস্য উৎপাদন হয়। এদেশের উপকূলীয় অঞ্চলের জলাভূমিতে চিংড়ি চাষ ব্যবস্থাপনা সম্প্রসারিত হয়েছে। উপকূলীয় অঞ্চলের চিংড়ি চাষভূক্ত জমির পরিমাণ প্রায় ১.৪১ লাখ হেক্টর। এসব জলাভূমিতে হেক্টর প্রতি চিংড়ি উৎপাদনের বর্তমান গড় হার ৩০০ থেকে ৪০০ কেজি।"
        },
        {
          "label": "ঘ",
          "question": "উদ্দীপকে উল্লিখিত কৃষিক্ষেত্রের অর্থনৈতিক গুরুত্ব বিশ্লেষণ করো।",
          "explanation": "বাংলাদেশে উল্লিখিত কৃষিক্ষেত্রটি হলো মৎস্য চাষ, যা প্রাণিজ আমিষের উৎস। মৎস্য চাষ বাংলাদেশের অন্যতম বৃহত্তম একটি কৃষিক্ষেত্র। বাংলাদেশে সাধারণত দুই ধরনের উৎস্য হতে মৎস্য আহরিত হয়। যথা-অভ্যন্তরীণ বা স্বাদু পানির মৎস্য এবং সামুদ্রিক মৎস্য। এই মৎস্যক্ষেত্রের সাথে বাংলাদেশের বহু মানুষ জড়িত। মৎস্য উৎপাদনের মাধ্যমে তারা তাদের জীবিকা নির্বাহ করছে। বাংলাদেশের কর্মসংস্থানের বড় একটি উৎস হলো মৎস্য উৎপাদন ক্ষেত্র। মৎস্য ও মৎস্যপণ্য বাংলাদেশের রপ্তানির অন্যতম প্রধান খাত। অভ্যন্তরীণ চাহিদা মিটিয়ে বাংলাদেশ হতে প্রধানত গলদা, বাগদা, হরিণাসহ বিভিন্ন জাতের চিংড়ি, স্বাদুপানির মাছের মধ্যে কার্পজাতীয় মাছ যেমন- রুই, কাতলা, মৃগেল ইত্যাদি রপ্তানি করা হয়। ক্যাটফিসজাতীয় মাছ যেমন- আইর, টেংরা, বোয়াল, পাবদা, কৈ, কুইচ্চা প্রভৃতি; সামুদ্রিক মাছের মধ্যে ভেটকী, দাতিনা, রূপচাঁদা, ক্যাটল ফিস, কাঁকড়া ইত্যাদি রপ্তানি হয়ে থাকে। এছাড়াও শুঁটকি মাছ, হাঙরের পাখনা, মাছের আঁইশ এবং চিংড়ির খোলসও রপ্তানি করা হয়ে থাকে। ইউরোপীয় ইউনিয়ন, মার্কিন যুক্তরাষ্ট্র, জাপান, রাশিয়া, চীনসহ ৫০টিরও অধিক দেশে বাংলাদেশের মৎস্য ও মৎস্যপণ্য রপ্তানি করা হয়ে থাকে। বাংলাদেশ হতে রপ্তানিকৃত মৎস্যজাত পণ্যের প্রায় ৭০ শতাংশ Value Added Product হিসেবে রপ্তানি হয়ে থাকে। ২০১৯-২০ অর্থবছরে (জানুয়ারি ২০২০ পর্যন্ত) ৪৯৫২৯.৪০ মেট্রিক টন মৎস্য ও মৎস্যজাত পণ্য রপ্তানি করে ২,৮৭৪.২৬ কোটি টাকার বৈদেশিক মুদ্রা অর্জিত হয়েছে। সুতরাং উপরিউক্ত আলোচনা থেকে বলা যায়, বাংলাদেশের মৎস্যক্ষেত্রের অর্থনৈতিক গুরুত্ব অপরিসীম।"
        }
      ]
    },
    {
      "number": "7",
      "uddipok": "",
      "tag": "DCC 24",
      "sub_questions": [
        {
          "label": "ক",
          "question": "শক্তি সম্পদ কাকে বলে?",
          "explanation": "যে সমস্ত প্রাকৃতিক সম্পদ শক্তি উৎপাদনের কাজে ব্যবহৃত হয় তাকে শক্তি সম্পদ বলে। যেমন- প্রাকৃতিক গ্যাস।"
        },
        {
          "label": "খ",
          "question": "নিমিত্তবাদ ধারণাটি ব্যাখ্যা করো।",
          "explanation": "মানুষের সকল কর্মতৎপরতা প্রাকৃতিক পরিবেশ দ্বারা নিয়ন্ত্রিত ও প্রভাবিত হয়। এ চিন্তাধারা ভূগোলে নিমিত্তবাদ বা পরিবেশবাদ নামে পরিচিত। নিমিত্তবাদের ধারণা অনুযায়ী মানুষ প্রকৃতির দ্বারা নিয়ন্ত্রিত। অর্থাৎ প্রকৃতি নির্দেশ করে কোন জায়গায় কোন ধরনের সভ্যতা (বস্তুগত সংস্কৃতি) নির্মাণ সম্ভব এবং কোথায় তা বিকশিত হবে।"
        },
        {
          "label": "গ",
          "question": "উদ্দীপকে উল্লিখিত মডেলের স্তর চিত্রসহ বর্ণনা করো।",
          "explanation": "উদ্দীপকে জনসংখ্যার ট্রানজিশনাল মডেল বা অবস্থান্তর চক্রের কথা বলা হয়েছে। এক স্তর থেকে একাধিক স্তরে জনসংখ্যার পরিমাণগত এবং গুণগত পরিবর্তনকে জনসংখ্যার অবস্থান্তর তত্ত্বে উপস্থাপন করা হয়। জনসংখ্যার অবস্থান্তর তত্ত্বের স্তরগুলো হলো- i. উচ্চ স্থিতিশীল স্তর: উচ্চ জন্মহার ও উচ্চ মৃত্যুহার। ii. প্রারম্ভিক সম্প্রসারণশীল স্তর: উচ্চ জন্মহার ও নিম্নমুখী মৃত্যুহার। iii. দেরিতে সম্প্রসারণশীল স্তর: নিম্নমুখী জন্মহার ও নিম্নমুখী মৃত্যুহার। iv. নিম্ন স্থিতিশীল স্তর। উদ্দীপকে উল্লিখিত জনসংখ্যার অবস্থান্তর তত্ত্বের চিত্র নিচে অঙ্কন করা হলো:"
        },
        {
          "label": "ঘ",
          "question": "উদ্দীপকে উল্লিখিত মডেলের আলোকে মানচিত্রের দেশটিকে বিশ্লেষণ করো।",
          "explanation": "জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশ জনসংখ্যা উত্তরণের দ্বিতীয় পর্যায়ে অবস্থান করছে। চিকিৎসা ব্যবস্থার উন্নয়ন, শিশু মৃত্যুর হার হ্রাস, অর্থনৈতিক উন্নয়ন প্রভৃতি কারণে এ পর্যায়ে মৃত্যুহার হ্রাস পায়। পক্ষান্তরে, অর্থনৈতিক উন্নতি সত্ত্বে সামাজিক মূল্যবোধের পরিবর্তনের অভাবে প্রকৃত আর্থ- সামাজিক উন্নয়ন না হওয়ায় জন্মহার হ্রাস না পেয়ে পূর্বগতিতেই চলতে থাকে। অর্থাৎ জন্মহারের তুলনায় মৃত্যুহার দ্রুতগতিতে হ্রাস পায়। ফলে উচ্চ জন্মহার ও নিম্ন মৃত্যুহারের কারণে এ স্তরে জনসংখ্যার দ্রুত বৃদ্ধি ঘটে। জনশুমারি ও গৃহগণনা ২০২২ অনুযায়ী, এদেশে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৭১ সালে বাংলাদেশের জনসংখ্যা ছিল সাড়ে ৭ কোটি। ২০২২ সালের জনশুমারি বাংলাদেশের জনসংখ্যা হয় সাড়ে ১৬ কোটি। বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে কিন্তু জন্মহার সেই তুলনায় হ্রাস পায়নি। ফলে জনসংখ্যা দ্রুতগতিতে বৃদ্ধি পেয়েছে। অতএব বলা যায়, বর্তমানে জনসংখ্যা উত্তরণের ক্ষেত্রে বাংলাদেশ জনমিতিক অবস্থান্তর প্রক্রিয়ায় দ্বিতীয় পর্যায়ে রয়েছে।"
        }
      ]
    },
    {
      "number": "8",
      "uddipok": "বাংলাদেশের উত্তর-পশ্চিমাঞ্চল ও দক্ষিণ-পশ্চিমাঞ্চলে কাঁচামালের যোগান বেশি থাকায় রাজশাহী ও রংপুরে একটি শিল্পের বেশ কিছু কারখানা গড়ে উঠেছে। অনুকূল পরিবেশ বিশেষ করে কাঁচামাল সংকটের কারণে সিলেট বিভাগে শিল্পটির কারখানা গড়ে ওঠেনি।",
      "tag": "DCC 24",
      "sub_questions": [
        {
          "label": "ক",
          "question": "",
          "explanation": "যে ফসল সরাসরি বিক্রির জন্য চাষ করা হয় সেগুলোকে অর্থকরী ফসল বলে। যেমন- পাট, চা ইত্যাদি।"
        },
        {
          "label": "খ",
          "question": "",
          "explanation": "আধুনিক কৃষিযন্ত্রের সাহায্যে বিস্তৃত এলাকাজুড়ে ব্যাপক হারে যে কৃষিকাজ করা হয় তাকে ব্যাপক কৃষি (Extensive farming) বলে। যেসব এলাকায় জনবসতি বিরল অথচ বিস্তীর্ণ অঞ্চল চাষযোগ্য, সেখানে শ্রমিকের অভাবহেতু ব্যাপক চাষের ব্যবস্থা করা হয়। যেমন- যুক্তরাষ্ট্র ও কানাডার কৃষি। বড় বড় বাগিচা তৈরি করে বাণিজ্যিক প্রয়োজনে যে কৃষিকার্য করা হয় তাকে বাগিচা কৃষি বলে। প্রচুর শ্রমিক ও মূলধন বিনিয়োগ করে দক্ষ শ্রমিকের সাহায্যে বৈজ্ঞানিক পদ্ধতিতে উন্নত যন্ত্রপাতি ব্যবহার করে এসব বাগিচার ফসল উৎপাদন করা হয়। যেমন- বাংলাদেশের চা চাষ, মালয়েশিয়ার রাবার চাষ ইত্যাদি বাগিচা কৃষির অন্তর্গত।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত শিল্পটি হলো চিনি শিল্প। বাংলাদেশে ১৫টি চিনিকলের মধ্যে ১০টি উত্তরবঙ্গে (রাজশাহী ও রংপুর বিভাগ) গড়ে উঠেছে। এ শিল্প গড়ে উঠার জন্য বিভিন্ন ভৌগোলিক নিয়ামকের প্রভাব রয়েছে। নিচে তা আলোচনা করা হলো- জলবায়ু: উষ্ণ ও আর্দ্র জলবায়ুতে আখের ফলন ভালো হয়। ফলে প্রচুর আখ উৎপাদন হয় এরূপ জলবায়ুবিশিষ্ট অঞ্চলে চিনিকলগুলো প্রতিষ্ঠিত হয়। যেমন- নাটোর। কাঁচামালের সান্নিধ্য: কাঁচামালের সহজলভ্যতা অর্থাৎ আখ উৎপাদন বেশি হলে চিনি শিল্প গড়ে তোলা সহজ। যেমন- উত্তরবঙ্গের রংপুর বিভাগ। শ্রমিক সরবরাহ: যেকোনো কারখানার জন্য শ্রমিকের প্রয়োজনীয়তা অপরিসীম। সুলভে শ্রমিক পাওয়া গেলে চিনি শিল্পের প্রসার ঘটে। যেমন- বাংলাদেশের রাজশাহী। পরিবহন ব্যবস্থা: স্থল ও রেলপথে পরিবহনের সুবিধা থাকলে কারখানায় উৎপাদিত চিনি বাজারজাতকরণে অসুবিধা হয় না, যা চিনি শিল্পের বিকাশের জন্য গুরুত্বপূর্ণ। এ সুবিধা আছে বলেই বাংলাদেশে উত্তরবঙ্গে চিনি শিল্পের প্রসার ঘটেছে। সুতরাং বলা যায় যে, উপরিউক্ত নিয়ামকগুলোর প্রভাবে কোনো অঞ্চলে চিনি শিল্প গড়ে উঠে।"
        },
        {
          "label": "ঘ",
          "question": "",
          "explanation": "উদ্দীপকে চিনি শিল্প সম্পর্কে আলোচনা করা হয়েছে। বাংলাদেশের চিনি শিল্পের ভবিষ্যৎ উজ্জ্বল হলেও বিশেষ কতগুলো সমস্যা এ শিল্প প্রসারে বাধার সৃষ্টি করছে। যেমন- i. চিনিকলগুলোর চাহিদার তুলনায় আখের উৎপাদন অনেক কম। বাংলাদেশের আখ উৎপাদনের মৌসুম মাত্র ৪-৫ মাস। ফলে চিনি কলগুলো বছরের প্রায় ৫-৬ মাস বন্ধ থাকে। কল বন্ধ থাকাকালীন সময়ে শ্রমিকদের বেতন দিতে হয় বলে চিনির উৎপাদন খরচ বেশি হয়। ii. কোনো কোনো চিনিকল (ফরিদপুর সুগার মিলস) আখ উৎপাদন অঞ্চল থেকে দূরে অবস্থান করায় পরিবহন ব্যয় বেশি হয়। iii. কৃষকেরা উৎপাদিত আখের কাঙ্ক্ষিত মূল্য পায় না বলে চিনিকলের নিকটবর্তী অঞ্চলে গুড় তৈরির প্রবণতা বৃদ্ধি পেয়েছে। ফলে চিনির কলগুলোতে আখ সঙ্কট দেখা দেয়। iv. এছাড়াও দেশে বিরাজমান লোডশেডিং এর কারণে উৎপাদন হ্রাস পায় এবং মূল্য বৃদ্ধি পায়।"
        }
      ]
    }
  ]
}