{
  "title": "আইডিয়াল স্কুল অ্যান্ড কলেজ, মতিঝিল ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "আবীর যে শিল্প কারখানায় চাকরি করে তার প্রধান কাঁচামাল চুনাপাথর। সখীনার কর্মরত সিমেন্ট কারখানার পণ্য বিদেশে রপ্তানির শীর্ষে। উত্তর বঙ্গের কৃষক রহিম মিয়ার উৎপাদিত অর্থকরী শস্য একটি বিশেষ কাঁচামাল হিসেবে ব্যবহৃত হয়।",
      "tag": "ISCM 23",
      "sub_questions": [
        {
          "label": "ক",
          "question": "জনমিতিক ট্রানজিশনাল মডেল কাকে বলে?",
          "explanation": "কোনো দেশের জনসংখ্যা একাধিক স্তর অতিক্রম করে জনসংখ্যার পরিমাণগত এবং গুণগত পরিবর্তনকে জনমিতিক ট্রানজিশনাল মডেল বলে।"
        },
        {
          "label": "খ",
          "question": "কাঁচামালের সন্নিকটে শিল্প স্থাপিত হয়। ব্যাখ্যা কর।",
          "explanation": "শিল্প তৈরিতে কাঁচামালের ভূমিকা সর্বাধিক। প্রাথমিক পণ্যকে ব্যবহার করে অধিকতর উপযোগ সৃষ্টির প্রক্রিয়াই শিল্প। আর এ প্রাথমিক পণ্যই কাঁচামাল। তাই কাঁচামাল ছাড়া শিল্প প্রতিষ্ঠা অসম্ভব। কাঁচা-মালের সন্নিকটে শিল্প স্থাপিত হয়। এতে পরিবহনের সময় ও খরচ কমে। কাঁচামালের সহজলভ্যতা শিল্পোন্নয়ন ত্বরান্বিত করে।"
        },
        {
          "label": "গ",
          "question": "আবীর যে শিল্প কারখানায় কাজ করে সেই শিল্প কারখানা স্থাপনের জন্য অর্থনৈতিক অনুকূলীয় অবস্থা ব্যাখ্যা করো।",
          "explanation": "উদ্দীপক হতে ইঙ্গিত পাওয়া যায় যে, আবীর সিমেন্ট কারখানার কাজ করে। সরকারি পৃষ্ঠপোষকতা ও ব্যাংক ঋণপ্রাপ্তির সুবিধা থাকায় গত এক দশকে বাংলাদেশে বেসরকারি পর্যায়ে বেশ কয়েকটি সিমেন্ট কারখানা গড়ে ওঠেছে। বাংলাদেশ কয়েক বছর পূর্বেও সিমেন্ট উৎপাদনে স্বয়ংসম্পূর্ণ ছিল না। ফলে প্রচুর বৈদেশিক মুদ্রা ব্যয় করে বিশ্ব বাজার হতে সিমেন্ট ক্রয় করতে হতো। বর্তমানে বাংলাদেশ সিমেন্ট শিল্পে স্বয়ংসম্পূর্ণ। যুক্তরাষ্ট্রের গ্লোবাল সিমেন্ট এর প্রতিবেদন অনুযায়ী, বর্তমানে দেশে প্রায় ২৫ হাজার কোটি টাকার সিমেন্টের বাজার রয়েছে। ২০১৮ সালে ৩ কোটি ১৩ লাখ টন সিমেন্ট বিক্রি হয়েছে, যার বাজার মূল্য প্রায় ২৫ হাজার কোটি টাকা। ২০১৯-২০ অর্থবছরে বাংলাদেশ বিশ্ববাজারে প্রায় ৭.২৬ মিলিয়ন ডলার সমমূল্যের সিমেন্ট রপ্তানি করেছে। গত বছর যা ছিল প্রায় ৯.১৪ মিলিয়ন ডলার। মূলত বিশ্বব্যাপী COVID-19. এর কারণেই এমনটা ঘটেছে। বর্তমানে বাংলাদেশে সিমেন্টের বাজার আবার উর্ধ্বমুখী। অভ্যন্তরীণ চাহিদা মিটিয়ে বাংলাদেশ বর্তমানে ভারত, নেপাল, মালদ্বীপ, শ্রীলঙ্কা ও মিয়ানমারে সিমেন্ট রপ্তানি করছে। সুতরাং বলা যায় যে, আবির যে শিল্প কারখানায় কাজ করে সেই কারখানা স্থাপনের জন্য অর্থাৎ সিমেন্ট শিল্প স্থাপনের জন্য বাংলাদেশের অর্থনৈতিক অনুকূলীয় অবস্থা রয়েছে।"
        },
        {
          "label": "ঘ",
          "question": "উদ্দীপকে উল্লিখিত সখিনার কারখানাও একটি বিশেষ শিল্প যা বাংলাদেশের অর্থনীতিকে সচল রেখেছে তোমার মতামত দাও।",
          "explanation": "উদ্দীপকে আলোচিত সখিনার কর্মরত প্রতিষ্ঠানটি তৈরি পোশাক শিল্প যা বাংলাদেশের অর্থনৈতিক উন্নয়নের ক্ষেত্রে গুরুত্বপূর্ণ ভূমিকা পালন করছে। বাংলাদেশ তৈরি পোশাক রপ্তানি করে সবচেয়ে বেশি (৮৪.০৮%) বৈদেশিক মুদ্রা আয় করে। ২০২০-২০২১ সালে এর পরিমাণ ছিল প্রায় ৩২.৫৯, বিলিয়ন মার্কিন ডলার। বাংলাদেশ একটি জনবহুল দেশ। এ অনুপাতে কর্মসংস্থানের ঘাটতি বিদ্যমান। 'তবে পোশাক শিল্পে দেশের জনগোষ্ঠীর এক বৃহৎ অংশ নিয়োজিত রয়েছে। ফলে তাদের আর্থসামাজিক উন্নতি সাধিত হচ্ছে। আর এ উন্নতি, ব্যক্তি থেকে রাষ্ট্রীয় পর্যায়ে; সার্বিকভাবে অর্থনীতিতে সুফল বয়ে আনছে। বাংলাদেশে শ্রম সস্তা বলে উৎপাদিত পোশাকে খরচ কম হয় এবং অন্যান্য দেশের তুলনায় কম মূল্যে বিদেশে রপ্তানি করতে পারে। ফলশ্রুতিতে আন্তর্জাতিক বাজারে এর পর্যাপ্ত চাহিদা রয়েছে। এ খাতে শিক্ষিত জনগোষ্ঠীও কর্মসংস্থানের সুযোগ পাচ্ছে। তাছাড়া বৈদেশিক বাণিজ্যে তারসাম্য রক্ষা করার ক্ষেত্রে তৈরি পোশাক রপ্তানি গুরুত্বপূর্ণ ভূমিকা রাখছে। বাংলাদেশের অর্থনীতিতে পোশাক শিল্পকে প্রধান খাত হিসেবে বিবেচনা করা হয়। এ শিল্প থেকে আয়কৃত অর্থে বাংলাদেশের বিপুল জনগোষ্ঠী প্রত্যক্ষ ও পরোক্ষভাবে সুফল ভোগ করছে। এটি দেশের অর্থনীতিকে সমৃদ্ধ করতে সহায়তা করেছে। পরিশেষে বলা যায় যে, বাংলাদেশের অর্থনীতিকে সচল রাখতে তৈরি পোশাক শিল্পের অবদান অপরিসীম।"
        }
      ]
    },
    {
      "number": "2",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "BARI এর পুরো নাম কী?",
          "explanation": "BARI এর পুরো নাম হলো 'Bangladesh Agricultural Research Institute."
        },
        {
          "label": "খ",
          "question": "জমির উর্বরতা সত্ত্বেও বাংলাদেশে একর প্রতি শস্য উৎপাদন কম- ব্যাখ্যা করো।",
          "explanation": "কৃষি বাংলাদেশের মানুষের প্রধান উপজীবিকা হলেও এদেশের কৃষি এখনো প্রকৃতি নির্ভর। জমির উর্বরতা থাকা সত্ত্বেও প্রাচীন পদ্ধতিতে চাষাবাদ, সেচের জন্য বৃষ্টির ওপর অতি নির্ভরতা, ফসল আহরণ ও মাড়াই এ শ্রমিক নির্ভরতা, সনাতন সংরক্ষণ ব্যবস্থা প্রভৃতি কারণে আমাদের দেশে একর প্রতি ফসল উৎপাদন ক্ষমতা অনেক কম।"
        },
        {
          "label": "গ",
          "question": "ছক 'A' তে প্রদর্শিত ফসলগুলোর বিস্তার বাংলাদেশের মানচিত্রে দেখাও।",
          "explanation": "ছক 'A' তে প্রদর্শিত ফসলগুলো হলো অর্থকরী ফসল তথা পাট, ইক্ষু, চা প্রভৃতি। নিচে বাংলাদেশের মানচিত্রে প্রধান অর্থকরী ফসলগুলোর উৎপাদনকারী অঞ্চলগুলো দেখানো হলো-"
        },
        {
          "label": "ঘ",
          "question": "B ও C উৎপাদিত কৃষিপণ্যে দেশের জলবায়ু ও মৃত্তিকার প্রভাব বিশ্লেষণ করো।",
          "explanation": "B ও C উৎপাদিত কৃষিপণ্য 'হলো খাদ্যশস্য এবং মৎস্য ও পশুপালন। এগুলোর উৎপাদনের ক্ষেত্রে কোনো দেশের জলবায়ু ও মৃত্তিকা গুরুত্বপূর্ণ ভূমিকা পালন করে। কৃষিভিত্তিক বাংলাদেশের অর্থনৈতিক কার্যকলাপ জলবায়ু ও মৃত্তিকার উপর সম্পূর্ণ নির্ভরশীল। নিচে বাংলাদেশের কৃষিপণ্যে জলবায়ু ও মৃত্তিকার প্রভাব বিশ্লেষণ করা হলো- কৃষিকাজ জলবায়ুর ওপর সম্পূর্ণভাবে নির্ভরশীল। পৃথিবীর বিভিন্ন অঞ্চলে কৃষি পদ্ধতি জলবায়ু দ্বারা নিয়ন্ত্রিত হয়। বাংলাদেশের মৌসুমি জলবায়ু কৃষিকাজকে স্বয়ংসম্পূর্ণ করেছে। মৃত্তিকা কৃষির মূল্যবান উপাদান। উর্বর মৃত্তিকার ভালো ফসল জন্মে, আবার অনুর্বর মৃত্তিকায় তা সম্ভব হয় না। মৃত্তিকার ধরণ ভেদেও ফসল উৎপাদনে ভিন্নতা দেখা যায়। বাংলাদেশের অধিকাংশ মৃত্তিকা উর্বর পলি-দোআঁশ মিশ্রিত।"
        }
      ]
    },
    {
      "number": "3",
      "uddipok": "বাংলাদেশ খনিজ সম্পদে তেমন সমৃদ্ধ না হলেও কয়েকটি খনিজ সম্পদ এদেশে পাওয়া যায়। এর উপর নির্ভর করে সারশিল্প গড়ে উঠেছে। এ সব খনিজের উত্তোলন ও ব্যবহার এদেশের অর্থনীতিকে সম্ভাবনাময় করে তুলেছে।",
      "tag": "ISCM 23",
      "sub_questions": [
        {
          "label": "ক",
          "question": "প্রাকৃতিক গ্যাস কাকে বলে?",
          "explanation": "প্রকৃতিতে প্রাপ্ত গ্যাসীয় হাইড্রোকার্বনের মিশ্রণকে প্রাকৃতিক গ্যাস বলে।"
        },
        {
          "label": "খ",
          "question": "খোলা খনি খনন পদ্ধতি ব্যাখ্যা করো।",
          "explanation": "খনিজ উত্তোলনের একটি প্রাচীন পদ্ধতি হলো খোলা খনন পদ্ধতি। 'খোলা খনন পদ্ধতিতে খননকার্যের মাধ্যমে খনি উন্মুক্ত করা হয়। এতে দুর্ঘটনা ঘটার আশংকা থাকে এবং এটি পরিবেশবান্ধবও নয়। কঠিন জ্বালানি খনিজ আহরণে এ পদ্ধতি সর্বাধিক ঝুঁকিপূর্ণ। যেমন- কয়লা।"
        },
        {
          "label": "গ",
          "question": "উদ্দীপকের আলোকে বাংলাদেশের খনিজ সম্পদের ব্যবহার ব্যাখ্যা করো।",
          "explanation": "উদ্দীপকে উল্লিখিত খনিজটি হলো প্রাকৃতিক গ্যাস। উল্লিখিত খনিজটি বাংলাদেশে নিম্নলিখিত ক্ষেত্রসমূহে ব্যবহৃত হয়: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়।"
        },
        {
          "label": "ঘ",
          "question": "উদ্দীপকের আলোকে বাংলাদেশের অর্থনীতিতে এরূপ সম্পদের গুরুত্ব বিশ্লেষণ করো।",
          "explanation": "উদ্দীপকের উল্লিখিত বাংলাদেশে প্রাপ্ত খনিজ সম্পদটি হলো প্রাকৃতিক গ্যাস। ব্যবহারিক গুরুত্বের দিক থেকে উল্লিখিত খনিজটি বাংলাদেশের অর্থনৈতিক উন্নয়নে তাৎপর্যপূর্ণ ভূমিকা রাখে। প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে প্রাকৃতিক গ্যাস যথেষ্ট অবদান রাখে। এজন্য বাংলাদেশের অর্থনৈতিক উন্নয়নে এর গুরুত্ব ও তাৎপর্য অপরিসীম।"
        }
      ]
    },
    {
      "number": "4",
      "uddipok": "শিক্ষক বাংলাদেশের জনসংখ্যার মানচিত্র দেখিয়ে ছাত্র-ছাত্রীদের বললেন যে, এদেশের আয়তনের তুলনায় জনসংখ্যা অনেক বেশি। \"অধিক জনসংখ্যা একটি দেশের অর্থনৈতিক উন্নয়নের ক্ষেত্রে অন্তরায়।\"",
      "tag": "ISCM 23",
      "sub_questions": [
        {
          "label": "ক",
          "question": "অভিগমন কাকে বলে?",
          "explanation": "মানুষের এক জায়গা থেকে অন্য জায়গায় স্থায়ী বা অস্থায়ীভাবে গমন করাকে অভিগমন বলে। যেমন- ঢাকা থেকে রাজশাহী গমন।"
        },
        {
          "label": "খ",
          "question": "নারী-পুরুষ অনুপাত জনসংখ্যার একটি জনমিতিক বৈশিষ্ট্য ব্যাখ্যা করো।",
          "explanation": "নারী-পুরুষ অনুপাত বা লিঙ্গ অনুপাত একটি গরুত্বপূর্ণ জনমিতিক উপাদান। Sex-ratio বলতে প্রতি হাজারে নারী-পুরুষের সংখ্যা অথবা নারীতে পুরুষ সংখ্যাকে বুঝায়। তিনটি ভিন্ন পদ্ধতির মাধ্যমে এই অনপাত দেখানো যায়। যথা- i. প্রতি ১০০ বা ১০০০ মহিলার মধ্যে পুরুষ সংখ্যা অথবা এর বিপরীত। ii. মোট জনসংখ্যায় মহিলা বা পুরুষের সংখ্যা। iii. দশমিক আকারে নারী বা পুরুষের সংখ্যা।"
        },
        {
          "label": "গ",
          "question": "উদ্দীপকে শিক্ষকের দেয়া শেষ উক্তিটি ব্যাখ্যা করো।",
          "explanation": "উদ্দীপকে শিক্ষকের দেয়া শেষ উক্তিটি হলো অধিক জনসংখ্যা একটি দেশের অর্থনৈতিক উন্নয়নের ক্ষেত্রে অন্তরায়। কোনো দেশের আর্থ-সামাজিক উন্নয়নের জন্য জনসংখ্যা একটি অন্যতম নিয়ামক। তবে জনসংখ্যার পরিমাণ হতে হবে সম্পদের সঙ্গে, সামঞ্জস্যপূর্ণ। কিন্তু আয়তন ও সম্পদের তুলনায় বাংলাদেশের জনসংখ্যা বৃদ্ধির হার খুবই বেশি। জনসংখ্যার এ দ্রুত বৃদ্ধি নাগরিক জীবনকে দুর্বিষহ করে তুলেছে; খাদ্য ঘাটতি দেখা দিচ্ছে, বেকারত্ব বৃদ্ধি পাচ্ছে, দরিদ্রতা বাড়ছে, যোগাযোগ ব্যবস্থার ওপর নেতিবাচক প্রভাব পড়ছে, বাড়ছে দুর্ঘটনা। ফলে সামগ্রিকভাবে দেশের জনগণের জীবনযাত্রার মান বাড়ছে না। সুতরাং বলা যায় অধিক জনসংখ্যা একটি দেশের অর্থনৈতিক উন্নয়নের ক্ষেত্রে অন্তরায়।"
        },
        {
          "label": "ঘ",
          "question": "উদ্দীপকে উল্লিখিত সমস্যাটি সমাধান তুমি কীভাবে করবে? আলোচনা করো।",
          "explanation": "দেশের দ্রুত জনসংখ্যা বৃদ্ধি দেশের উন্নয়নকে ক্ষতিগ্রস্ত করে তুলছে। এ সমস্যা সমাধানকল্পে নিম্নোক্ত উপায়গুলো অবলম্বন করা যেতে পারে- i. জনসংখ্যা নিয়ন্ত্রণ: জনসংখ্যা সমস্যা সমাধানের 'সর্বোৎকৃষ্ট পন্থা হলো জনসংখ্যা নিয়ন্ত্রণ। এ ক্ষেত্রে পরিবার পরিকল্পনা নীতি গ্রহণ করা যেতে পারে। ii. অর্থনৈতিক উন্নয়ন: দেশে অর্থনৈতিক উন্নয়ন যেমন: কৃষি, শিল্প, বাণিজ্য ইত্যাদি ক্ষেত্রে উন্নয়ন সাধন হলে জাতীয় আয় ও মাথাপিছু আয় বৃদ্ধি পাবে। ফলে জীবনযাত্রার মান উন্নত হবে যা জনসংখ্যা বৃদ্ধি নিয়ন্ত্রণের ক্ষেত্রে সহায়ক হবে। iii. শিক্ষার বিস্তার: শিক্ষা মানুষকে পরিকল্পনামাফিক চলতে সহায়তা করে। বিশেষ করে নারী শিক্ষার প্রসার হলে তাদের নিজস্ব মতামত ব্যক্ত করার সুযোগ থাকবে যা জনসংখ্যা বৃদ্ধি রোধে সহায়ক হবে। iv. জনশক্তি রপ্তানি: বিশ্বের অনেক দেশ জনশক্তি আমদানি করে থাকে। এদেশ থেকে দক্ষ ও সুনিপুণ জনশক্তি যদি বিশ্বের অন্যান্য দেশে রপ্তানি করা যায় তাহলেও জনসংখ্যা কিছুটা কমে আসবে।' v. আইন প্রণয়ন: সরকার আইন প্রণয়ন করে বাল্যবিবাহ ও বহুবিবাহ রোধ, নির্দিষ্ট পারিবারিক সদস্য সংখ্যা বৃদ্ধি ইত্যাদি করতে পারে; যা জনসংখ্যা বৃদ্ধি রোধে অবশ্যই সহায়ক হবে। উপরিউক্ত উপায়গুলো অবলম্বন করলে দেশের জনসংখ্যা কমানো সম্ভব হবে।"
        }
      ]
    },
    {
      "number": "5",
      "uddipok": "",
      "tag": "ISCM 23",
      "sub_questions": [
        {
          "label": "ক",
          "question": "এশিয়া ও আফ্রিকাকে পৃথক করেছে কোন সাগর?",
          "explanation": "এশিয়া ও আফ্রিকাকে পৃথক করেছে লোহিত সাগর।"
        },
        {
          "label": "খ",
          "question": "মানুষ ও প্রকৃতির সম্পর্ক নিয়ে যে শাস্ত্র আলোচনা করে তার গুরুত্ব ব্যাখ্যা করো।",
          "explanation": "মানুষ ও প্রকৃতি সম্পর্কে যে শাস্ত্র আলোচনা করে তাকে মানব ভূগোল বলে। মানব ভূগোল হলো মানুষ ও স্থান সম্পর্কিত জ্ঞান। এর মাধ্যমে মানুষ ও পরিবেশের সম্পর্ক, মানবগোষ্ঠীর অবস্থানিক বিন্যাস ও বণ্টন, উৎপাদিত ও উপজীবিকা এবং অর্থনৈতিক কার্যকলাপ সম্পর্কে বিস্তর ধারণা লাভ করা যায়। মানব ভূগোল মানুষের কর্মকাণ্ডের ওপর অধিক গুরুত্ব প্রদান করা হয় এবং সেই সাথে স্থান সময়ভেদে তার বিশ্লেষণ করা হয়।"
        },
        {
          "label": "গ",
          "question": "উদ্দীপকে উল্লিখিত 'A' দেশটির প্রশাসনিক কাঠামো ব্যাখ্যা করো।",
          "explanation": "নিম্নের অনুরুপ: উদ্দীপকে উল্লিখিত দেশ হলো বাংলাদেশ। বাংলাদেশ প্রশাসনিকভাবে চারটি স্তরে বিভক্ত। যেমন- বিভাগ, জেলা, উপজেলা/থানা, ইউনিয়ন। বাংলাদেশে, সর্বোচ্চ প্রশাসনিক কার্যালয় হলো সচিবালয়। এটি প্রশাসনের কেন্দ্রস্থল। এছাড়া পৌর সুবিধাদি নিশ্চিত করার জন্য রয়েছে সিটি কর্পোরেশন ও পৌরসভা। বিভাগ: বিভাগ হলো বাংলাদেশের সর্বোচ্চ প্রশাসনিক অঞ্চল। কতগুলো জেলা নিয়ে একটি বিভাগ গঠিত হয়। বাংলাদেশে মোট বিভাগের সংখ্যা আটটি। জেলা: বাংলাদেশে প্রশাসনিক অঞ্চলসমূহের মধ্যে জেলা হলো বিভাগের পরবর্তী ধাপ। কতগুলো উপজেলা নিয়ে একটি জেলা গঠিত হয়। বাংলাদেশে মোট জেলার সংখ্যা ৬৪। উপজেলা: প্রশাসনিক অঞ্চলের ক্রমধাপ অনুযায়ী জেলার পরে উপজেলার স্থান। কতগুলো ইউনিয়নের সমন্বয়ে উপজেলা গঠিত হয়। বাংলাদেশে মোট উপজেলার সংখ্যা ৪৯৫। ইউনিয়ন: ইউনিয়ন হলো প্রশাসনিক অঞ্চলের সর্বনিম্ন ধাপ। কতগুলো গ্রাম নিয়ে একটি ইউনিয়ন গঠিত হয়। বাংলাদেশে মোট ইউনিয়নের সংখ্যা ৪,৫৫৪টি। সিটি কর্পোরেশন: বাংলাদেশের বৃহৎ নগরসমূহের অবকাঠামো ও পৌর সুবিধাদি নিশ্চিত করার জন্য স্থানীয় পর্যায়ে যে সরকারব্যবস্থা গঠিত হয়, তা হলো সিটি কর্পোরেশন। বর্তমানে বাংলাদেশে মোট সিটি কর্পোরেশনের সংখ্যা ১২।"
        },
        {
          "label": "ঘ",
          "question": "উদ্দীপকে উল্লিখিত 'B' ও 'C' দেশ দুটির অর্থনৈতিক কার্যাবলি বিশ্লেষণ করো।",
          "explanation": "উদ্দীপকে 'B' চিহ্নিত দেশটি জাপান এবং 'C' চিহ্নিত দেশটি দক্ষিণ কোরিয়া। জাপান বাণিজ্যে পৃথিবীর অন্যতম শ্রেষ্ঠ দেশ। এ কারণে বাণিজ্যের ওপর জাপানের অর্থনৈতিক উন্নতি বহুলাংশে নির্ভরশীল। অন্যদিকে দক্ষিণ কোরিয়া আন্তর্জাতিক বাণিজ্যে গুরুত্বপূর্ণ ভূমিকা পালন করে। এদেশে চাল, সয়াবিন, রেশম, তৈরি পোশাক, ইলেকট্রনিক্স, কম্পিউটার যন্ত্রাংশ বিদেশে রপ্তানি করে এবং কলকব্জা, কাগজ, ঔষধ ও উন্নতমানের তুলা আমদানি করে। পৃথিবীর শিল্প প্রধান দেশসমূহের মধ্যে জাপান, অন্যতম। এ দেশ কার্পাস-বয়ন, রেশম, লৌহ-ইস্পাত, জাহাজ নির্মাণ, কাগজ, মোটরগাড়ি শিল্পে খুব উন্নত। এছাড়া টেলিফোন, রেডিও ক্যামেরা, ঘড়ি, ক্যালকুলেটর ও ইলেকট্রনিক যন্ত্রপাতি উৎপাদনে সমৃদ্ধ। কয়লা ও লৌহ আকরিক থাকায় দক্ষিণ কোরিয়া শিল্পে দ্রুত বিকাশ লাভ করেছে। সুতি ও পশমি বস্তু দক্ষিণ কোরিয়ার প্রধান শিল্প। এছাড়া ইলেকট্রনিক্স, অটোমোবাইল, কেমিক্যাল, জাহাজ নির্মাণ, লৌহ-ইস্পাত, যন্ত্রপাতি ও সিমেন্ট শিল্পে প্রসার লাভ করেছে। জাপানে প্রাপ্ত খনিজ সম্পদের মধ্যে কয়লা, তামা, গন্ধক, চিনামাটি, অ্যান্টিমনি, সীসা, ক্রোমাইট, সোনা, রূপা উল্লেখযোগ্য। এছাড়া লৌহ আকরিক ও খনিজ তেল স্বল্প পরিমাণে পাওয়া যায়। অপরদিকে দক্ষিণ কোরিয়ার প্রধান খনিজ সম্পদের মধ্যে কয়লা, সিসা ও গ্রাফাইট অন্যতম। এছাড়া চুনাপাথর, রূপা, দস্তা, তামা, লৌহ আকরিক ও টাংস্টেন পাওয়া যায়।"
        }
      ]
    },
    {
      "number": "6",
      "uddipok": "ফসল উৎপাদন প্রয়োজনীয় ভৌগোলিক নিয়ামক ক পানি নিষ্কাশন যোগ্য সমতল ভূমি, গড় তাপমাত্রা ২৪°C খ নাতিশীতোষ্ণ জলবায়ু, বিস্তৃত সামান্য তরঙ্গায়িত সমভূমি গ নদী বিধৌত সমতল ভূপ্রকৃতি",
      "tag": "ISCM 23",
      "sub_questions": [
        {
          "label": "ক",
          "question": "বাণিজ্যিক কৃষি কাকে বলে?",
          "explanation": "নিজ দেশের চাহিদা পূরণ করে বাণিজ্যের উদ্দেশ্যে যেসব কৃষিকাজ করা হয় তাকে বাণিজ্যিক কৃষি বলে।"
        },
        {
          "label": "খ",
          "question": "অর্থনৈতিক উন্নয়নে কৃষির গুরুত্ব ব্যাখ্যা করো।",
          "explanation": "বাংলাদেশ একটি কৃষিপ্রধান দেশ। কৃষি এদেশের অর্থনীতির অন্যতম প্রধান খাত। দেশের মোট উৎপাদনের (জিডিপি) ১৪.৭৯ শতাংশ কৃষিখাত থেকে আসে। এদেশের শতকরা প্রায় ৭৫ ভাগ লোক প্রত্যক্ষ ও পরোক্ষভাবে কৃষির উপর নির্ভরশীল। বাংলাদেশ প্রতি বছর কৃষির প্রধানতম খাত যেমন- ফসল উৎপাদন (১৭১,৩০৮ কোটি), পশুপালন (৪৩,২১২ কোটি), মৎস্য চাষ (৭৪,৮২৮ কোটি টাকা) ইত্যাদি থেকে প্রচুর আয় করে থাকে, যা দেশের অর্থনৈতিক উন্নয়নে ভূমিকা রাখে। সুতরাং, বাংলাদেশের অর্থনৈতিক উন্নয়নে কৃষির গুরুত্ব অপরিসীম।"
        },
        {
          "label": "গ",
          "question": "উদ্দীপকে 'ক' দ্বারা ইঙ্গিতকৃত ফসলের অনুকূলীয় প্রাকৃতিক অবস্থা ব্যাখ্যা করো।",
          "explanation": "উদ্দীপকের ইঙ্গিতপূর্ণ ফসল হলো চা, যা দেশের উত্তর-পূর্ব পাহাড়ি অঞ্চলে চাষ করা হয়। নিম্নের অনুরুপ: উদ্দীপকের ইঙ্গিতপূর্ণ ফসল হলো চা, যা দেশের উত্তর-পূর্ব পাহাড়ি অঞ্চলে চাষ করা হয়। চা চাষের অনুকূল নিয়ামকগুলো নিচে উপস্থাপন করা হলো: i. চা চাষের জন্য উষ্ণ ও আর্দ্র জলবায়ুর প্রয়োজন। ফলে অধিক উত্তাপ ও বৃষ্টিযুক্ত অঞ্চলে চায়ের আবাদ ভালো হয়। ii. চা মৌসুমি অঞ্চলের ফসল। এটি চাষের জন্য ২৩০-২৮০ সে. তাপমাত্রা প্রয়োজন হয়। iii. চা চাষের জন্য প্রচুর বৃষ্টিপাতের প্রয়োজন। সাধারণত ১৭৫ থেকে ২৫০ সেমি. বৃষ্টিযুক্ত অঞ্চলে এর চাষ হয়। iv. উচ্চ ভূমিতে পানি নিষ্কাশন দ্রুত ও সহজে হয় বলে পৃথিবীর অধিকাংশ উৎকৃষ্ট চা বাগান উচ্চ ভূমিতে অবস্থিত। কারণ, চা গাছের গোড়ায় পানি জমলে তা সহজেই মরে যায়। এ কারণে পাহাড়ের ঢালে চায়ের চাষ ভালো হয়ে থাকে। v. উর্বর লৌহ মিশ্রিত দোআঁশ মাটি চা চাষের বিশেষ উপযোগী। উপরের বৈশিষ্ট্যের আলোকে বলা যায় যে, চা চাষের জন্য, দেশের উত্তর-পূর্বাঞ্চলে অনুকূল নিয়ামক বিদ্যমান।"
        },
        {
          "label": "ঘ",
          "question": "উদ্দীপকে 'খ' ও 'গ' দ্বারা ইঙ্গিতকৃত ফসল দুইটির পৃথিবী ব্যাপী বণ্টন বিশ্লেষণ করো।",
          "explanation": "উদ্দীপকে 'খ' ও 'গ' দ্বারা ইঙ্গিতকৃত ফসল দুইটি হলো যথাক্রমে গম ও ধান। গম মূলত নাতিশীতোষ৷ অঞ্চলের শস্য, যার জন্য গড় প্রায় ২৪°০ তাপমাত্রা প্রয়োজন হয়। কর্দমময় দোআঁশ মৃত্তিকায় গম চাষ ভালো হয়। বিশ্বের প্রধান গম উৎপাদনকারী দেশগুলোর মধ্যে চীন, ভারত, রাশিয়া, যুক্তরাষ্ট্র, ফ্রান্স প্রধান। বিশ্বের মোট গমের প্রায় ৪৫%, এশিয়ায়, ৩৩% ইউরোপ ও ১১% উত্তর আমেরিকায় উৎপ্লন হয়। আমেরিকা ও কানাডার প্রেইরি তৃণভূমি অঞ্চলে সর্বাধিক গমের চাষ হয়। ধান প্রধানত মৌসুমি অঞ্চলের ফসল। দক্ষিণ ও দক্ষিণ-পূর্ব এশিয়ার মৌসুমি জলবায়ু অঞ্চলে পৃথিবীর সর্বাধিক ধান উৎপন্ন হয়। ধান উৎপাদনকারী শীর্ষ দেশগুলোর মধ্যে চীন, ভারত, ইন্দোনেশিয়া, বাংলাদেশ, ভিয়েতনাম প্রধান। FAOSTAT ২০২১ এর প্রতিবেদন অনুযায়ী, বিশ্বের মোট ধান উৎপাদনের পরিমাণ প্রায় ৭৫৫৫ লক্ষ মেট্রিক টন।"
        }
      ]
    },
    {
      "number": "7",
      "uddipok": "যন্ত্রসভ্যতার মূল ভিত্তি হিসেবে পরিচিত খনিজটি অস্ট্রেলিয়ার সর্বাধিক উত্তোলন হয়। জাপান খনিজটিতে সমৃদ্ধ না হলেও তা আমদানি করে ব্যাপক শিল্পায়ন ঘটিয়েছে। অন্যদিকে মধ্যপ্রাচ্য এমন একটি খনিজ সম্পদে সমৃদ্ধ, যা বিশ্ব অর্থনীতিকে নিয়ন্ত্রণ করে। খনিজটি তরল সোনা হিসেবে পরিচিত। এ ছাড়া আরো এক ধরনের জ্বালানি খনিজ রয়েছে;. যাকে কালো হীরা বলা হয়।",
      "tag": "ISCM 23",
      "sub_questions": [
        {
          "label": "ক",
          "question": "খনিজ সম্পদ কাকে বলে?",
          "explanation": "ভূপৃষ্ঠের অভ্যন্তরভাগের শিলাস্তর হতে মাটি খুঁড়ে যে প্রাকৃতিক সম্পদ আহরণ করা হয় তাকে খনিজ সম্পদ বলে।"
        },
        {
          "label": "খ",
          "question": "কৃষ্ণ সীসার ব্যবহার ব্যাখ্যা করো।",
          "explanation": "গ্রাফাইটকেই কৃষ্ণ সীসা বলা হয়। এর ব্যবহার হলো- ১. তেল কিংবা পানির সঙ্গে মিশিয়ে গ্রাফাইট চূর্ণকে পচ্ছিলকারক পদার্থ হিসেবে ব্যবহার করা হয় ২. পারমাণবিক চুল্লিতে তাপ প্রশমক হিসেবে এটি ব্যবহার হয়। ৩. পেনসিলের শীষ প্রস্তুতিতে ব্যবহৃত হয়। ৪. ওষুধ শিল্পে এর ব্যবহার আছে। গ্রাফাইটস অন্যতম প্রধান একটি হোমিওপ্যাথি ওষুধ।"
        },
        {
          "label": "গ",
          "question": "উদ্দীপকে উল্লিখিত প্রথম খনিজটির অর্থনৈতিক গুরুত্ব ব্যাখ্যা করো।",
          "explanation": "বর্তমান যান্ত্রিক সভ্যতার ভিত্তি হলো আকরিক লৌহ। কোনো দেশের কৃষি, শিল্প, পরিবহন ও যোগাযোগ ব্যবস্থা, ব্যবসা-বাণিজ্য তথা অর্থনৈতিক উন্নতি আকরিক লৌহের ওপর নির্ভরশীল। এ কারণে আকরিক লৌহ উৎপাদনে প্রসিদ্ধ দেশগুলো অর্থনৈতিক দিক দিয়ে যথেষ্ট উন্নত (যেমন- যুক্তরাষ্ট্র, যুক্তরাজ্য)। আকরিক লৌহের অর্থনৈতিক গুরুত্ব হলো- ১. লৌহ ও ইস্পাত শিল্পের প্রধান কাঁচামাল হলো আকরিক লৌহ। ২. মানুষের প্রাত্যহিক জীবনযাত্রা নির্বাহের ক্ষেত্রে প্রয়োজনীয় দা, কাস্তে, কোদাল, খুন্তি, কুড়াল ইত্যাদি প্রস্তুত করতে লৌহ ব্যবহৃত হয়। ৩. কৃষিক্ষেত্রে লাঙলের ফলা হতে শুরু করে নানা প্রকার কৃষি যন্ত্রপাতি, ট্রাক্টর, রিপার, হারভেস্টার, ঝাড়াই ও মাড়াইকল ইত্যাদি নির্মাণে লৌহ ব্যবহৃত হয়। ৪ . পরিবহন ও যোগাযোগ ক্ষেত্রেও আকরিক লৌহের প্রয়োজন হয়। যেমন- রেলগাড়ির ইঞ্জিন, জাহাজ, মোটরগাড়ি, বিমান, সাইকেল ইত্যাদি নির্মাণে অধিক পরিমাণে লৌহের প্রয়োজন হয়। এছাড়া রেলপথ, সেতু ইত্যাদি নির্মাণেও লৌহ ব্যবহৃত হয়। ৫. লৌহ দ্বারা তৈজসপত্রাদি, বাসনপত্র, ঘরের দরজা, জানালা ইত্যাদি নির্মাণ করা হয়। সুতরাং বলা যায় যে, যেকোনো দেশের অভ্যন্তরীণ চাহিদার পাশাপাশি অর্থনৈতিক উন্নতিতে আকরিক লৌহের ব্যবহার ও গুরুত্ব অপরিসীম।"
        },
        {
          "label": "ঘ",
          "question": "উদ্দীপকে ইঙ্গিতকৃত দ্বিতীয় ও তৃতীয় খনিজ দুটির উৎপাদন বিশ্লেষণ করো।",
          "explanation": "উদ্দীপকে ইঙ্গিতকৃত দ্বিতীয় ও তৃতীয় খনিজ দুটি হলো যথাক্রমে খনিজ তেল ও কয়লা। খনিজ তেলকে তরল সোনা এবং কয়লাকে কালো হীরা বলা হয়। ব্যবহারগত দিক থেকে খনিজ তেল গুরুত্বপূর্ণ হলেও পৃথিবীর অল্প কিছু দেশে খনিজ তেল পাওয়া যায়। ধারণা করা হয় যে, পৃথিবীতে সঞ্চিত খনিজ তেলের মজুদের পরিমাণ প্রায় ১৭৩২.৪ বিলিয়ন ব্যারেল। খনিজ তেল উৎপাদনকারী দেশের মধ্যে যুক্তরাষ্ট্র, সৌদি আরব, রাশিয়া, কানাডা, ইরাক প্রভৃতি উল্লেখযোগ্য। শক্তি উৎপাদনকারী জ্বালানির মধ্যে কয়লা অন্যতম। পৃথিবীতে সঞ্চিত কয়লার পরিমাণ প্রায় ১,০৭৪,১০৮ মিলিয়ন টন। চীন, ইন্দোনেশিয়া, ভারত, অস্ট্রেলিয়া, যুক্তরাষ্ট্র প্রধান কয়লা উৎপাদনকারী দেশ। উপরিউক্ত সারণি থেকে দেখা যায়, খনিজ তেল উৎপাদনে যুক্তরাষ্ট্র এবং কয়লা উৎপাদনে চীন শীর্ষে অবস্থান করছে।"
        }
      ]
    },
    {
      "number": "8",
      "uddipok": "পৃথিবীর বিভিন্ন ধরনের শিল্প রয়েছে। মানুষের জীবন বাঁচাতে গাছ- গাছালিকে কাঁচামাল হিসেবে ব্যবহার করে একটি শিল্প গড়ে ওঠে। আরেক ধরনের 'শিল্প আছে যা সকল শিল্পের মূল। অর্থনৈতিক কর্মকান্ডের যেকোনো ধারায় উন্নতির জন্য এ শিল্পের অবদান রয়েছে। শিল্পটি পৃথিবীর ভারী শিল্পগুলোর অন্যতম। তাছাড়া আরেকটি শিল্প আছে যার কাঁচামাল তুলা।",
      "tag": "ISCM 23",
      "sub_questions": [
        {
          "label": "ক",
          "question": "শিল্প কাকে বলে?",
          "explanation": "যে কর্মপ্রচেষ্টা দ্বারা মানুষ বিভিন্ন প্রকার দ্রব্যের উপযোগ বৃদ্ধি করে ব্যবহার উপযোগী করে তোলে তাকে শিল্প বলে। যেমন- তাঁত শিল্পে সুতা থেকে বস্ত্র তৈরি।"
        },
        {
          "label": "খ",
          "question": "যাতায়াত ব্যবস্থায় শিল্পের গুরুত্ব বর্ণনা করো।",
          "explanation": "শিল্পায়নের সাথে পরিবহন ও যোগাযোগ ব্যবস্থার উন্নতি ওতপ্রোতভাবে জড়িত। একদিকে যেমন শিল্পের জন্য বিভিন্ন উপাদান সংগ্রহ ও শিল্পজাত দ্রব্য বাজারজাত করতে উন্নত পরিবহন ব্যবস্থা গড়ে উঠেছে 'অপরদিকে শিল্পায়নের ফলে নতুন নতুন যানবাহন তৈরি করে দেশের পরিবহন ও যোগাযোগ ব্যবস্থার উন্নতির পাশপাশি দেশের অর্থনৈতিক উন্নতিও ত্বরান্বিত হয়েছে।"
        },
        {
          "label": "গ",
          "question": "প্রথমোক্ত যে শিল্পের কথা বলা হয়েছে তা বাংলাদেশের প্রেক্ষিতে ব্যাখ্যা করো।",
          "explanation": "উদ্দীপকে উল্লিখিত প্রথমোক্ত শিল্পের নাম ওষুধ শিল্প। বাংলাদেশের স্বাস্থ্যখাতের একটি উল্লেখযোগ্য অগ্রগতি হলো জাতীয় ওষুধ, নীতি। ১৯৮২ সালে কার্যকর হওয়া এই নীতির উদ্দেশ্য বাজার থেকে ক্ষতিকর ও অপ্রয়োজনীয় ওষুধ অপসারণ করে সকল ক্ষেত্রে প্রয়োজনীয় ওষুধ ন্যায্যমূল্যে প্রাপ্তি নিশ্চিত করা। এই নীতির ফলে বাংলাদেশের ওষুধ শিল্প দ্রুত বিকাশ লাভ করেছে। বাংলাদেশ অভ্যন্তরীণ প্রয়োজন মেটানোর পর রপ্তানিকারক দেশ হিসেবে পরিচিতি লাভ করেছে। বর্তমানে দেশের মোট চাহিদার ৯৮ শতাংশ ওষুধ দেশেই উৎপাদিত হচ্ছে। অথচ স্বাধীনতা পরবর্তী সময়ে ৯৬ শতাংশ ওষুধ বিদেশ থেকে আমদানি করতে হতো। বর্তমানে ৫৪টি ওষুধ উৎপাদনকারী প্রতিষ্ঠান মধ্যপ্রাচ্য, ইউরোপ, আমেরিকাসহ বিশ্বের প্রায় ১৫৭ টি দেশে ওষুধ রপ্তানি করছে। বাংলাদেশ রপ্তানি উন্নয়ন ব্যুরোর হিসাব অনুযায়ী, ২০২২ অর্থবছরে বাংলাদেশ ৬৬৩৭.৭ কোটি টাকার ওষুধ রপ্তানি করেছে। বাংলাদেশের ছোট-বড় নিবন্ধিত ওষুধ কোম্পানির সংখ্যা ২৫৭টি। এদের মধ্যে প্রধান ৫৪ টি কোম্পানি ১৯৯০ সাল থেকে সিংহভাগ (৮৫%) ওষুধ রপ্তানি করে আসছে। বর্তমানে এসব প্রতিষ্ঠান হতে উৎপন্ন প্রায় ১৮০০ শ্রেণির ওষুধের মধ্যে প্রায় ৩০০ প্রকার ওষুধ বিশ্ব বাজারে রপ্তানি হচ্ছে। এগুলোর মধ্যে এন্টিবায়োটিক, এনালজেসিক, কন্ট্রাসেপ্টিক, স্টিমুলেন্ট, ভিটামিন, ডায়েটারি সাপ্লিমেন্ট, হার্বাল ও আয়ুর্বেদিক ওষুধ রয়েছে। পরিশেষে বলা যায় যে, ওষুধ শিল্পদ্যোক্তা ও ব্যবসায়ীদের ইতিবাচক মনোভাব এবং সঠিক সিদ্ধান্ত নেয়ার ক্ষমতা, আধুনিক বিশ্বের সাথে তাল মিলিয়ে দ্রুততার সাথে বাংলাদেশে এই শিল্পের বিস্তৃতি লাভকে সহজ করেছে।"
        },
        {
          "label": "ঘ",
          "question": "উদ্দীপকের শেষোক্ত দুটি শিল্পের উল্লেখযোগ্য তিনটি দেশের বণ্টন বিশ্লেষণ করো।",
          "explanation": "উদ্দীপকের শেষোক্ত দুটি শিল্প হলো যথাক্রমে লৌহ ও ইস্পাত শিল্প এবং কার্পাস বয়ন শিল্প।' দুটি শিল্পের উল্লেখযোগ্য তিনটি দেশের বণ্টন নিচে তুলে ধরা হলো- লৌহ ও ইস্পাত শিল্প: চীন বর্তমানে লৌহ ও ইস্পাত উৎপাদনে বিশ্বে প্রথম স্থানে রয়েছে। আনশান চীনের সর্ববৃহৎ ইস্পাত কেন্দ্র। চীনের লৌহ ও ইস্পাতের উৎপাদন ৮০৯ মিলিয়ন মেট্রিক টন (২০১৯)। জাপান: জাপান বর্তমানে লৌহ ও ইস্পাত উৎপাদনে বিশ্বে দ্বিতীয়। জাপানের লৌহ' ও ইস্পাত উৎপাদন বিশ্বে দ্বিতীয়। জাপানের লৌহ ও ইস্পাত উৎপাদন ৭৫ মিলিয়ন মেট্রিক টন। ভারত: ভারত লৌহ ও ইস্পাত উৎপাদনে বিশ্বে তৃতীয়। ভারতের লৌহও ইস্পাত উৎপাদন ৭৪ মিলিয়ন মেট্রিক টন। কার্পাস বয়ন শিল্প: চীন: চীন এ শিল্পে বিশ্বে প্রথম। চীনের কার্পাস বা তুলার উৎপাদন প্রায় ৬৪২৩ হাজার মেট্রিক টন। ভারত: ভারত তুলা উৎপাদনে বিশ্বে দ্বিতীয়। ভারতের উৎপাদন প্রায় ৬১৬২ হাজার মেট্রিক টন। যুক্তরাষ্ট্র: 'যুক্তরাষ্ট্র তুলা উৎপাদনে বিশ্বে তৃতীয়। যুক্তরাষ্ট্রের উৎপাদন প্রায় ৩১৮১ হাজার মেট্রিক টন।"
        }
      ]
    }
  ]
}