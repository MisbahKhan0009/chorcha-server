{
  "title": "ভিকারুননিসা নূন স্কুল এন্ড কলেজ, ঢাকা ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "Anthropogeography নামক গ্রন্থটির লেখক কে?",
          "explanation": "Anthropogeography নামক গ্রন্থটির লেখক ফ্রেডরিক র‍্যাটজেল।"
        },
        {
          "label": "খ",
          "question": "যুক্তরাজ্য বলতে কী বোঝায়?",
          "explanation": "যুক্তরাজ্য বলতে বোঝায় পশ্চিম 'ইউরোপের একটি দ্বীপ দেশ যেটি গ্রেট বৃটেন নামেও পরিচিত। যুক্তরাজ্যের চারদিক মূলত আটলান্টিক মহাসাগর দ্বারা বেষ্টিত এবং এর আয়তন হচ্ছে ২,৪২,৪৯৫ বর্গ কি.মি.। যুক্তরাজ্য ইংল্যান্ড, স্কটল্যান্ড, ওয়েলস এবং উত্তর আয়ারল্যান্ডকে অন্তর্ভুক্ত করেছে, যার রাজধানী হচ্ছে লন্ডন।"
        },
        {
          "label": "গ",
          "question": "মানচিত্রে B চিহ্নিত দেশটির প্রশাসনিক বিভাগগুলো মানচিত্রে প্রদর্শন করো।",
          "explanation": "মানচিত্রে ও চিহ্নিত দেশটি হলো বাংলাদেশ। শাসনকাজের সুবিধার জন্য কোনো একটি দেশকে কয়েকটি প্রশাসনিক ভাগে ভাগ করা হয়ে থাকে। বাংলাদেশকেও শাসনকার্যের সুবিধার্থে ৬৪টি জেলা ও ৮টি বিভাগে বিভক্ত করা হয়েছে। নিচে বাংলাদেশের প্রশাসনিক বিভাগগুলো মানচিত্রে প্রদর্শন করা হলো-"
        },
        {
          "label": "ঘ",
          "question": "মানচিত্রে B চিহ্নিত দেশটির সঙ্গে A চিহ্নিত দেশটির ভূপ্রকৃতির তুলনা করো।",
          "explanation": "উদ্দীপকের B চিহ্নিত দেশটি অর্থাৎ বাংলাদেশের ভূপ্রকৃতির সাথে তার পার্শ্ববর্তী A চিহ্নিত দেশ ভারতের ভূপ্রকৃতির তুলনা করা হলো- ১. ভূপ্রাকৃতিক বৈশিষ্ট্য অনুযায়ী ভারতকে তিনটি অঞ্চলে ভাগ করা হয়েছে। যথা- উত্তরের পার্বত্য অঞ্চল, গাঙ্গের সমভূমি ও মধ্যপ্রদেশ এবং দাক্ষিণাত্যের মালভূমি। অপরদিকে, বাংলাদেশের ভূপ্রকৃতিকে গঠন প্রকৃতি ও সময়ের উপর ভিত্তি করে প্রধানত তিনটি ভাগে বিভক্ত করা যায়। যথা- ১. টারশিয়ারি যুগের পাহাড়সমূহ, ২. প্লাইস্টোসিনকালের সোপানসমূহ এবং ৩. সাম্প্রতিককালের প্লাবন সমভূমি। ২. হিমালয় পর্বত ও এর শাখা-প্রশাখা অর্ধচন্দ্রাকারে ভারতের উত্তর ও উত্তর-পূর্বাংশে বিস্তৃত। হিমালয়ের গড় উচ্চতা ৫,৪৮৬ মিটার। এর সর্বোচ্চ শৃঙ্গ গডউইন অস্টিন (৮,৬২০ মিটার) পৃথিবীর দ্বিতীয় বৃহত্তম শৃঙ্গ। অন্যদিকে বাংলাদেশের পার্বত্যভূমিকে দুইভাগে বিভক্ত করা হয়। যেমন- i. দক্ষিণ-পূর্বাঞ্চলের পাহাড়সমূহ: রাঙ্গামাটি; বান্দরবান, খাগড়াছড়ি, কক্সবাজার, চট্টগ্রাম জেলার পূর্বাংশের পাহাড় নিয়ে গঠিত। ii. উত্তর ও উত্তর-পূর্বাঞ্চলের পাহাড়সমূহ: ময়মনসিংহ, নেত্রকোণা, সিলেট, মৌলভীবাজার ও হবিগঞ্জ জেলার পাহাড়সমূহ নিয়ে গঠিত। ৩. পার্বত্য অঞ্চলের দক্ষিণে গঙ্গা, যমুনা, ব্রহ্মপুত্র ও এদের শাখা-প্রশাখা দ্বারা পরিবাহিত পলল দ্বারা ভারতে বিস্তীর্ণ সমভূমির সৃষ্টি করেছে। একে গাঙ্গেয় সমভূমি বলে। সমগ্র ভারতের প্রায় এক-তৃতীয়াংশ এ সমভূমির অন্তর্গত। বাংলাদেশও নদীবিধৌত একটি বিস্তীর্ণ সমভূমি। টারশিয়ারি যুগের পাহাড় ও প্লাইস্টোসিনকালের সোপান ব্যতীত বাংলাদেশের অধিকাংশ অঞ্চল সাম্প্রতিককালের প্লাবন সমভূমির অন্তর্ভুক্ত। এর আয়তন প্রায় ১,২৪,২৬৬ বর্গ কিলোমিটার। ৪. সমভূমি অঞ্চলের দক্ষিণে পর্বত ও মালভূমি অঞ্চল। এ অঞ্চলের পর্বতগুলোর মধ্যে রাজস্থানের আরাবল্লি, মধ্যপ্রদেশের বিন্ধ্য ও সাতপুরা এবং দাক্ষিণাত্যের পশ্চিম ও পূর্বঘাট পর্বত উল্লেখযোগ্য। বাংলাদেশে মালভূমি না থাকলেও প্লাইস্টোসিনকালে আরো সোপানসমূহ রয়েছে। তিনটি অঞ্চল এর অন্তর্ভুক্ত- বরেন্দ্রভূমি দেশের উত্তর পশ্চিমাঞ্চলে প্রায় ৯,৩২০ কিলোমিটার পর্যন্ত বিস্তৃত। টাঙ্গাইল ও ময়মনসিংহ জেলায় মধুপুর এবং গাজীপুর জেলায় ভাওয়ালের গড় অবস্থিত। কুমিল্লা শহর থেকে ৮ কিলোমিটার পশ্চিমে লালমাই থেকে ময়নামতি পর্যন্ত পাহাড়গুলো বিস্তৃত। উপরের আলোচনা হতে দেখা যায়, বাংলাদেশ ও ভারতের ভূপ্রাকৃতিক বৈশিষ্ট্য এক নয় অর্থাৎ দুটি দেশের ভূপ্রকৃতি আলাদা।"
        }
      ]
    },
    {
      "number": "2",
      "uddipok": "দৃশ্যকল্প-১: জান্নাত একটি চিত্র দেখতে পেল যেখানে উল্লম্ব অক্ষে বয়স, বামদিকে পুরুষ এবং ডানদিকে মহিলার সংখ্যা দেখানো হয়েছে। দৃশ্যকল্প-২: রাজু ও তার ভাই উভয়ই গ্রাম থেকে শহরে এলো। রাজু লেখাপড়ার জন্য ঢাকায় বসবাস শুরু করল এবং তার ভাই চাকরি সন্ধানে সৌদি আরব গেল।",
      "tag": "VNSC 23",
      "sub_questions": [
        {
          "label": "ক",
          "question": "জনসংখ্যা পিরামিড কী?",
          "explanation": "নারী-পুরুষের বয়সভিত্তিক বিন্যাস গ্রাফচিত্রে ত্রিভুজ বা পিরামিড সদৃশ নকশায় প্রকাশ করাই হলো জনসংখ্যা পিরামিড।"
        },
        {
          "label": "খ",
          "question": "পার্বত্য চট্টগ্রামের জনবসতি অতিবিরল-ব্যাখ্যা করো।",
          "explanation": "ঘনত্বের বিচারে পার্বত্য অঞ্চলের জনবসতি অতি বিরল' শ্রেণির। সাধারণত বাংলাদেশের যে সকল স্থানে জনসংখ্যার ঘনত্ব প্রতি বর্গ কিলোমিটারে ৫০০ জনের কম ঐ সকল স্থান অতি বিরল জনবসতি অঞ্চল হিসেবে বিবেচিত। পার্বত্য ভূমি, বনাঞ্চল, অনুর্বর মৃত্তিকা, অনুন্নত পরিবেশ ও যাতায়াত ব্যবস্থা, কষ্টসাধ্য জীবন প্রণালি, হিংস্র জীবজস্তুর বিচরণ ইত্যাদির জন্য এ অঞ্চলে জনবসতি অতি বিরল। পার্বত্য অঞ্চলে জনসংখ্যার ঘনত্ব প্রতি বর্গকিলোমিটারে ৫০০ জনের কম। সুতরাং পার্বত্য অঞ্চলের জনবসতি অতি বিরল।"
        },
        {
          "label": "গ",
          "question": "দৃশ্যকল্প-১ অনুসারে উন্নত ও উন্নয়নশীল দেশের অবস্থা ব্যাখ্যা করো!",
          "explanation": "দৃশ্যকল্প-১-এ জনসংখ্যা পিরামিড বর্ণিত হয়েছে। নারী-পুরুষের বয়সভিত্তিক বিন্যাস গ্রাফে প্রকাশ করলে ত্রিভুজ বা পিরামিড সদৃশ যে নকশা তৈরি হয় তাকে জনসংখ্যা পিরামিড বলে। দৃশকল্প-১ অনুসারে উন্নত ও উন্নয়নশীল দেশের অবস্থা ব্যাখ্যা করা যায়। উন্নত দেশের জনসংখ্যার পিরামিডটি সমতলের চেয়ে উপরের দিকে বৃদ্ধি পেয়েছে এবং মাঝখানে প্রশস্ত বা মোটা হয়ে উপরের দিকে ক্রমশ: সরু হয়েছে। এই অঞ্চলে জনসংখ্যা বৃদ্ধির হার কম এবং স্থিতিশীল। উন্নত দেশসমূহের নারী-পুরুষের শতকরা বৃদ্ধির হারের খুব বেশি পার্থক্য নেই। এখানে নির্ভরশীল জনসংখ্যার (১৮ বছরের নিচে এবং ৬৫ বছরের উর্ধ্বে) পরিমাণ কম এবং কর্মক্ষম জনসংখ্যার (১৮ থেকে ৬৫ বছর) পরিমাণ অনেক বেশি। ফলে দেশের অর্থনৈতিক কার্যাবলিতে তারা যথেষ্ট অবদান রাখে। উন্নয়নশীল দেশগুলোর জনসংখ্যা পিরামিডের ভূমি অত্যন্ত প্রশস্ত এবং শীর্ষভাগ সরু। জনসংখ্যা বৃদ্ধির হার এখানে যথেষ্ট বেশি। এসব দেশে মৃত্যুহার যে হারে কমেছে সে হারে জন্মহার কমেনি। মোট জনসংখ্যায় শিশু ও অপ্রাপ্ত বয়স্কদের অনুপাত বেশি হওয়ায় নির্ভরশীল জনসংখ্যা বেশি। কর্মক্ষম জনসংখ্যা কম থাকায় অর্থনৈতিক দিক থেকে এ সকল দেশ পিছিয়ে রয়েছে।"
        },
        {
          "label": "ঘ",
          "question": "দৃশ্যকল্প-২ অনুসারে রাজু ও তার ভাইয়ের স্থানান্তরের ধরন বিশ্লেষণ করো।",
          "explanation": "দৃশ্যকল্প-২-এ রাজু ও তার ভাইয়ের স্থানান্তরকে অভিবাসন বলা যায়। এটি জনসংখ্যা হ্রাস-বৃদ্ধির একটি গুরুত্বপূর্ণ নিয়ামক। জীবনধারণের প্রয়োজনে মানুষ বিভিন্ন সময়ে বিভিন্ন স্থানে যাতায়াত করে। স্থায়ী বসবাসের উদ্দেশ্যে মানুষ গ্রাম থেকে শহরে, এক শহর থেকে অন্য শহরে, এক দেশ থেকে অন্য দেশে অভিগমন করে। ফলে কোথাও জনসংখ্যা কমে আবার কোথাও বৃদ্ধি পায়। অভিগমনের ফলে গৃহত্যাগীদের পরিমাণ বৃদ্ধি পায়, গ্রাম বা শহরের মোট জনসংখ্যার হ্রাস-বৃদ্ধি ঘটে ও জনসংখ্যার কাঠামোগত পরিবর্তন হয়। এতে সমগ্র দেশের জনসংখ্যা বণ্টনে পরিবর্তন দেখা দেয়। রাজু ও তার ভাই উভয়ই গ্রাম থেকে শহরে আসে। এটি অভ্যন্তরীণ অভিগমন। এতে দেশের জনসংখ্যা হ্রাস-বৃদ্ধি ঘটে না কিন্তু জনসংখ্যার বণ্টনে পরিবর্তন হয়। আবার রাজুর ভাই চাকরির সন্ধানে সৌদি আরব যায়। এটি আন্তর্জাতিক অভিগমন। এতে দেশের জনসংখ্যার হ্রাস-বৃদ্ধিতে প্রভাব পড়ে। এর ফলে বাংলাদেশের জনসংখ্যা হ্রাস ও সৌদি আরবে বৃদ্ধি পায়। সুতরাং দেখা যাচ্ছে যে, কোনো দেশের জনসংখ্যার হ্রাস-বৃদ্ধি অভিবাসন দ্বারা প্রভাবিত হয় তাই এটি গুরুত্বপূর্ণ, তবে এর মাধ্যমে কোনো দেশের প্রকৃত জনসংখ্যা হ্রাস-বৃদ্ধি পরিমাপ করা যায় না।"
        }
      ]
    },
    {
      "number": "3",
      "uddipok": "একটি, দেশের জনসংখ্যার জন্মহার ও মৃত্যুহার দ্বারা সে দেশের জনসংখ্যার জনমিতিক উপাদানের একটি সুস্পষ্ট, চিত্র ফুটে উঠে। বাংলাদেশের আর্থসামাজিক উন্নয়নে, এ বিষয়টির প্রাকশিল্পায়ন থেকে আধুনিক স্তর পর্যন্ত ধাপে ধাপে পরিবর্তন পরিলক্ষিত হচ্ছে।",
      "tag": "VNSC 23",
      "sub_questions": [
        {
          "label": "ক",
          "question": "CDR এর পূর্ণরূপ লিখো।",
          "explanation": "CDR এর পূর্ণরূপ হলো- Crude Death Rate."
        },
        {
          "label": "খ",
          "question": "'ঢাকা' অতি নিবিড় বসতি অঞ্চল হিসেবে গড়ে উঠার কারণ ব্যাখ্যা করো।",
          "explanation": "ঢাকা জেলার রয়েছে উর্বর সমতল ভূমি। কৃষির অনুকূল জলবায়ু ও উন্নত যোগাযোগ ব্যবস্থার জন্য এখানে জনবসতি অত্যন্ত ঘন। এছাড়া ঢাকা রাজধানী হওয়ায় এখানে ব্যবসা-বাণিজ্য ও শিল্পের প্রসার, শিক্ষা- দীক্ষা, চিকিৎসা, কর্মসংস্থানের সুযোগ-সুবিধা, পরিবহন ও যাতায়াত ব্যবস্থায় দ্রুত উন্নতি হয়েছে, যার ফলাফল জনসংখ্যা উত্তোরত্তর বৃদ্ধি। এভাবে জেলাটি অতি নিবিড় বসতি অঞ্চলে পরিণত হয়েছে।"
        },
        {
          "label": "গ",
          "question": "উপাত্ত প্রয়োগ করে উদ্দীপকের প্রথম বিষয়টি থেকে যেকোনো তিনটি উপাদান নির্ণয় করো।",
          "explanation": "উদ্দীপকের প্রথম বিষয়টি জনমিতিক উপাদান। নিম্নে উপাত্ত ব্যবহার করে জনমিতিক উপাদানের জন্মহার, মৃত্যুহার এবং জনসংখ্যার ঘনত্ব নির্ণয় করা হলো: জন্মহার : প্রতি এক হাজার লোকের মধ্যে বছরে যতজন জীবিত শিশুর জন্ম হয় তাকে জন্মহার বলে। অর্থাৎ স্থূল জন্মহার = এক বছরে জন্মগ্রহণকারী জীবিত শিশুর সংখ্যা দেশের মধ্যকালীন মোট জনসংখ্যা \\frac{এক~ বছরে ~জন্মগ্রহণকারী~ জীবিত ~শিশুর~ সংখ্যা}{দেশের~ মধ্যকালীন~ মোট~ জনসংখ্যা} দেশের   মধ্যকালীন   মোট   জনসংখ্যা এক   বছরে   জন্মগ্রহণকারী   জীবিত   শিশুর   সংখ্যা ​ × ১০০০ এখন, মধ্যকালীন জনসংখ্যা = ৬০০০ এবং জন্মিত সন্তান ১৭৩ জন হলে, স্থূল জন্মহার = ১৭৩ ৬০০০ \\frac{১৭৩}{৬০০০ } ৬০০০ ১৭৩ ​ × ১০০০ = ২৯ জন (প্রায়) মৃত্যুহার: প্রতি এক হাজার লোকের মধ্যে বছরে বিভিন্ন বয়সের কতজন লোক মারা যায় তাকে মৃত্যুহার বলে। স্থূল মৃত্যুহার = একবছরেমৃত্যুবরণকারীলোকেরসংখ্যা দেশেরমধ্যকালীনমোটজনসংখ্যা \\frac{এক বছরে মৃত্যুবরণকারী লোকের সংখ্যা}{দেশের মধ্যকালীন মোট জনসংখ্যা} দেশেরমধ্যকালীনমোটজনসংখ্যা একবছরেমৃত্যুবরণকারীলোকেরসংখ্যা ​ × ১০০০ এখন মধ্যকালীন জনসংখ্যা = ৬০০০ এবং মৃতের সংখ্যা = ৬৫ জন হলে স্থূল মৃত্যুহার = ৬৫০ ৬০০০০ \\frac{৬৫০}{৬০০০০} ৬০০০০ ৬৫০ ​ × ১০০০ = ১১ জন (প্রায়) জনসংখ্যার ঘনত্বঃ একটি দেশের প্রতি বর্গ কিলোমিটারে যতজন লোক বাস করে তাকে ঐ দেশের জনসংখ্যার ঘনত্ব বলে। অর্থাৎ, জনসংখ্যার ঘনত্ব = দেশেরমোটজনসংখ্যা দেশেরমোটআয়তন \\frac{দেশের মোট জনসংখ্যা}{দেশের মোট আয়তন} দেশেরমোটআয়তন দেশেরমোটজনসংখ্যা ​ এখন একটি দেশের জনসংখ্যা ১,৩৩১,৪০০,০০০ জন এবং আয়তন। ৯৫৭১৩৪৫ বর্গ কি. মি. হলে, জনসংখ্যার ঘনত্ব = ১৩৩১৪০০০০০ ৯৫৭১৩৪৫ \\frac{১৩৩১৪০০০০০}{৯৫৭১৩৪৫} ৯৫৭১৩৪৫ ১৩৩১৪০০০০০ ​ = ১৩৯.১০ জন (প্রতি বর্গ কি. মি)"
        },
        {
          "label": "ঘ",
          "question": "বাংলাদেশের প্রেক্ষাপটে উদ্দীপকের শেষোক্ত বিষয়টি কতখানি যথার্থ আলোচনা করো।",
          "explanation": "উদ্দীপকের শেষোক্ত বিষয়টি জনসংখ্যার জনমিতিক উপাদানের পরিবর্তনশীলতা, যা প্রাক শিল্পায়ন থেকে বর্তমান স্তর পর্যন্ত জনমিতিক ট্রানজিশনাল মডেলের প্রেক্ষিতে আলোচ্য। জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশের জনসংখ্যা উত্তরণের কোন পর্যায়ে অবস্থান করছে তা সহজেই বোঝা যায়। ১৯০১ সাল থেকে ১৯৫০ সাল পর্যন্ত সময়ে বাংলাদেশের অবস্থান চির প্রাকঅবস্থান্তর পর্যায়ে। এ সময়ে বাংলাদেশে উচ্চ জন্মহার ও উচ্চ মৃত্যুহার বিরাজ করায় জনসংখ্যা বৃদ্ধির হার কম ছিল। ৬০ থেকে ৯০ এর দশকে বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে, কিন্তু জন্মহার সেই তুলনায় হ্রাস পায়নি। ফলে এ সময়ে জনসংখ্যা দ্রুতগতিতে বৃদ্ধি পেয়েছে। ১৯৫১ সালে বাংলাদেশের মোট জনসংখ্যা ছিল ৪৫.২১ কোটি যা ১৯৮১ সালে বৃদ্ধি পেয়ে দাঁড়ায় ৮.৯৯ কোটি। অর্থাৎ মাত্র ৩০ বছরে বাংলাদেশের জনসংখ্যা দ্বিগুণের বেশি হয়। অতএব এ সময়ে জনসংখ্যা উত্তরণের ক্ষেত্রে বাংলাদেশের জনমিতিক অবস্থান ছিল ২য় পর্যায়। তবে নব্বই দশকের শেষ দিকে এবং বর্তমান শতাব্দীর শুরুতে বাংলাদেশে শিক্ষার প্রসার, নারী শিক্ষার প্রসার, পরিবার পরিকল্পনা, জনসংখ্যা নিয়ন্ত্রণ কর্মসূচির সাফল্য, গণসচেতনতা প্রভৃতি কারণে জন্মহার হ্রাস পাচ্ছে। তাই জন্মহার ও মৃত্যুহারের পার্থক্য কমে জনসংখ্যা বৃদ্ধির হারও কমে আসছে। ২০২১ সালে বাংলাদেশের জনসংখ্যা বৃদ্ধির হার ১.২২% ভাগে নেমে এসেছে। এতএব বলা যায়, বর্তমানে বাংলাদেশ জনমিতিক অবস্থান্তর প্রক্রিয়ার তৃতীয় পর্যায়ে আছে। আশা করা যায়, আর্থ সামাজিক উন্নয়নের সাথে বাংলাদেশের জনসংখ্যা বৃদ্ধির হার আরও কমে আসবে। জনমিতি অবস্থান্তর প্রক্রিয়ার নিরিখে দেশের জনসংখ্যা পরিচ্ছিতির আরও দ্রুত উন্নতি ঘটবে।"
        }
      ]
    },
    {
      "number": "4",
      "uddipok": "ফসল বৈশিষ্ট্য X মৌসুমি অঞ্চলের পার্বত্য ভূমির ফসল। Y উষ্ণ ও আর্দ্র জলবায়ু অঞ্চলের এ ফসলটি নদী অববাহিকায় ভালো জন্মে।",
      "tag": "VNSC 23",
      "sub_questions": [
        {
          "label": "ক",
          "question": "BARI-এর পূর্ণরূপ কী?",
          "explanation": "BARI-এর পূর্ণরূপ হলো- Bangladesh Agriculture Research Institute."
        },
        {
          "label": "খ",
          "question": "বাগিচা কৃষি কাকে বলে?",
          "explanation": "বড় বড় বাগিচা তৈরি করে বাণিজ্যিক প্রয়োজনে যে কৃষিকার্য করা হয় তাকে বাগিচা কৃষি বলে। প্রচুর শ্রমিক ও মূলধন বিনিয়োগ করে দক্ষ শ্রমিকের সাহায্যে বৈজ্ঞানিক পদ্ধতিতে উন্নত যন্ত্রপাতি ব্যবহার করে এসব বাগিচার ফসল উৎপাদন করা হয়। যেমন- বাংলাদেশের চা চাষ, মালয়েশিয়ার রাবার চাষ ইত্যাদি বাগিচা কৃষির অন্তর্গত।"
        },
        {
          "label": "গ",
          "question": "উদ্দীপকে উল্লেখিত X ফসলটি বাংলাদেশে উৎপাদনের জন্য প্রয়োজনীয় নিয়ামকগুলো ব্যাখ্যা করো।",
          "explanation": "উদ্দীপকের 'X' তথা মৌসুমি অঞ্চলের পার্বত্য ভূমির ফসলটি চা। নিম্নের অনুরুপ: উদ্দীপকের ইঙ্গিতপূর্ণ ফসল হলো চা, যা দেশের উত্তর-পূর্ব পাহাড়ি অঞ্চলে চাষ করা হয়। চা চাষের অনুকূল নিয়ামকগুলো নিচে উপস্থাপন করা হলো: i. চা চাষের জন্য উষ্ণ ও আর্দ্র জলবায়ুর প্রয়োজন। ফলে অধিক উত্তাপ ও বৃষ্টিযুক্ত অঞ্চলে চায়ের আবাদ ভালো হয়। ii. চা মৌসুমি অঞ্চলের ফসল। এটি চাষের জন্য ২৩০-২৮০ সে. তাপমাত্রা প্রয়োজন হয়। iii. চা চাষের জন্য প্রচুর বৃষ্টিপাতের প্রয়োজন। সাধারণত ১৭৫ থেকে ২৫০ সেমি. বৃষ্টিযুক্ত অঞ্চলে এর চাষ হয়। iv. উচ্চ ভূমিতে পানি নিষ্কাশন দ্রুত ও সহজে হয় বলে পৃথিবীর অধিকাংশ উৎকৃষ্ট চা বাগান উচ্চ ভূমিতে অবস্থিত। কারণ, চা গাছের গোড়ায় পানি জমলে তা সহজেই মরে যায়। এ কারণে পাহাড়ের ঢালে চায়ের চাষ ভালো হয়ে থাকে। V. উর্বর লৌহ মিশ্রিত দোআঁশ মাটি চা চাষের বিশেষ উপযোগী। উপরের বৈশিষ্ট্যের আলোকে বলা যায় যে, চা চাষের জন্য দেশের উত্তর-পূর্বাঞ্চলে অনুকূল নিয়ামক বিদ্যমান।"
        },
        {
          "label": "ঘ",
          "question": "উদ্দীপকের Y ফসলটির দেশভিত্তিক উৎপাদনের বিবরণ দাও।",
          "explanation": "উদ্দীপকের 'Y' ফসলটি হলো ধান; যা উষ্ণ ও আর্দ্র জলবায়ু অঞ্চলের নদী অববাহিকায় ভালো জন্মে। নিম্নের অনুরুপ: উদ্দীপকে শস্য-১ হলো ধান। ধানের, এশিয়াভিত্তিক উৎপাদন নিচে আলোচনা করা হলো- চীন: ধান উৎপাদনে চীন বিশ্বে ১ম। ২০১৯ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ২১ কোটি ১৪ লক্ষ মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭.৭৪%। চীনের হুনান প্রদেশ ধান উৎপাদনে প্রসিদ্ধ। ভারত: ধান উৎপাদনে ভারত বিশ্বে ২য়। ২০১৯ সালে এদেশে ৪ কোটি ৩৭. লক্ষ ৮০ হাজার হেক্টর জমিতে ধান চাষ করে ১৭ কোটি ৭৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদনের প্রায় ২৩.৫১%। ভারতের গঙ্গা-ব্রহ্মপুত্র সমভূমি ও ব-দ্বীপ অঞ্চলে সর্বাপেক্ষা অধিক. ধান উৎপন্ন হয়। ইন্দোনেশিয়া: ধান উৎপাদনে ইন্দোনেশিয়া বিশ্বে তৃতীয়। ২০১৯ সালে এ দেশের ১ কোটি ৬ লক্ষ ৭৭ হাজার হেক্টর জমিতে ধানের চাষ করে ৫ কোটি ৪৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদিত ধানের প্রায় ৭.২৩%। জাভা দ্বীপ ধান চাষের জন্য প্রসিদ্ধ। বাংলাদেশ: বর্তমানে ধাপ উৎপাদনে বাংলাদেশ বিশ্বে চতুর্থ। ২০১৯ সালে এ দেশ ১ কোটি ১৫ লক্ষ ১৬ হাজার হেক্টর জমিতে ধানের চাষ হয় এবং উৎপন্ন ধানের পরিমাণ ছিল প্রায় ৫ কোটি ৪৫ লক্ষ মেট্রিক টন। এটা পৃথিবীর মোট উৎপাদিত ধানের ৭.২১%। বাংলাদেশের প্রায় সর্বত্রই ধানের চাষ হয়। ভিয়েতনাম: এন্দ উৎপাদনে ভিয়েতনাম বর্তমান বিশ্বে পঞ্চম। ২০১৯ সালে এ দেশে ৭৪ লক্ষ ৭০ হাজার হেক্টর জমিতে ধান চাষ করে ৪ কোটি ৫৪ লক্ষ মেট্রিক টন ধান উৎপাদন করা হয়। এটি পৃথিবীর মোট উৎপন্ন এদের প্রায় ৫.৭৫%। ভিয়েতনাম বিদেশে চাল রপ্তানি করে। এছাড়া এশিয়ার থাইল্যান্ড, মিয়ানমার, ফিলিপাইন ও পাকিস্তান ২০১৯ সালে বিশ্বে ধান উৎপাদনে যথাক্রমে ষষ্ঠ, সপ্তম, অষ্টম ও নবম স্থাপনের অধিকারী।"
        }
      ]
    },
    {
      "number": "5",
      "uddipok": "বাংলাদেশ কৃষিক্ষেত্রে একটি সম্ভাবনাময় দেশ। সনাতন পদ্ধতিতে চাষাবাদ করায় এ দেশ কৃষিক্ষেত্রে এখনও পুরোপুরি স্বয়ংসম্পূর্ণতা অর্জন করতে সক্ষম হয় নাই। তবে এর উৎপাদন বৃদ্ধি ও উন্নয়নের জন্য বেশ কিছু সংস্থা তাদের গবেষণা কার্যক্রম চালিয়ে যাচ্ছে।",
      "tag": "VNSC 23",
      "sub_questions": [
        {
          "label": "ক",
          "question": "চা-এর বৈজ্ঞানিক নাম কী?",
          "explanation": "চা এর বৈজ্ঞানিক নাম হলো- Camellia sinensis ."
        },
        {
          "label": "খ",
          "question": "হুনান প্রদেশকে 'ধানের আধার' বলা হয় কেন?",
          "explanation": "ধান উৎপাদনে চীন বিশ্বের প্রথম স্থান অধিকারী দেশ। চীনের হোয়াংহো, ইয়াং, সিরিকয়াং ও সেচুয়ান অববাহিকা এবং হুনান প্রদেশে প্রচুর ধান জন্মে। হুনান প্রদেশে আয়তন অনুসারে পৃথিবীর সর্বাধিক (প্রায় ২ কোটি ৬০ লাখ টন) ধান উৎপন্ন হয় বলে একে পৃথিবীর 'ধানের আধার' বলা হয়।"
        },
        {
          "label": "গ",
          "question": "কৃষিক্ষেত্রে স্বয়ংসম্পূর্ণতা অর্জনের জন্য আধুনিক কৃষিপ্রযুক্তির প্রয়োগ ব্যাখ্যা করো।",
          "explanation": "বাংলাদেশের কৃষিতে আধুনিক প্রযুক্তির সফল প্রয়োগে বাংলাদেশ 'কৃষিক্ষেত্রে স্বয়ংসম্পূর্ণ হতে পারে। যেমন- ইতোমধ্যেই এ দেশের কৃষিকাজে ট্রাক্টর, ড্রামসিডার, হারভেস্টার, হিমাগার প্রভৃতি প্রযুক্তিগুলোর গুরুত্বপূর্ণ ভূমিকা রাখছে। বাংলাদেশ কৃষিপ্রধান দেশ। বর্তমানে এদেশের কৃষিতে (স্বল্প পরিসরে) আধুনিক প্রযুক্তির ছোঁয়া লেগেছে, যা এদেশের কৃষিক্ষেত্রে বিপ্লব বয়ে এনেছে। বর্তমানে বাংলাদেশে ট্রাক্টর ব্যবহারের ফলে অল্প সময়ে অনেক জমি চাষ করা যাচ্ছে। বীজ বপনে ড্রাম সিডার ব্যবহারের ফলে কম পরিশ্রমে বিস্তীর্ণ জমিতে 'সারিবদ্ধভাবে বীজ বপন করা সম্ভব হচ্ছে। আবার ফসল সংগ্রহে হারভেস্টার মেশিন ব্যবহৃত হচ্ছে, যা খরচের পাশাপাশি আমাদের মূল্যবান সময়ও বাঁচিয়ে দিচ্ছে। বিভিন্ন জেলায় (রাজশাহী, বগুড়া) হিমাগার নির্মিত হয়েছে। ফলে বিভিন্ন পচনশীল দ্রব্য (আলু) পচনের হাত থেকে রক্ষা পাচ্ছে। এতে কৃষকগণ আর্থিক ক্ষতির হাত থেকে রক্ষা পাচ্ছেন। অর্থাৎ বাংলাদেশের কৃষিতে প্রযুক্তির গুরুত্ব অপরিসীম, যা কৃষিক্ষেত্রে স্বয়ংসম্পূর্ণ হতে সাহায্য করবে।"
        },
        {
          "label": "ঘ",
          "question": "উদ্দীপকের শেষোক্ত আলোচিত কৃষি সংস্থাগুলোর কার্যক্রম বিশ্লেষণ করো.।",
          "explanation": "উদ্দীপকে শেষোক্ত আলোচিত বিষয় হলো কৃষিতে বিভিন্ন সংস্থার অবদান, যা দেশের কৃষিকে সামনের দিকে এগিয়ে নিচ্ছে। কৃষির উন্নয়নে এদেশে সংশ্লিষ্ট যেসব কৃষি সংস্থা গুরুত্বপূর্ণ অবদান রাখছে সেগুলো সম্পর্কে নিচে আলোচনা করা হলো- বাংলাদেশ কৃষি উন্নয়ন কর্পোরেশন (BADC): এ সংস্থার মূল কাজ বীজের উৎপাদন, উচ্চ ফলনশীল বীজ উৎপাদন এবং বীজের গুণ বৃদ্ধি করা। কৃষিক্ষেত্রে এ সংস্থার ব্যাপক অবদান লক্ষ করা যায়। কৃষি সম্প্রসারণ বিভাগ: কৃষি মন্ত্রণালয়ের অধীনে এ সংস্থা কৃষিতে গবেষণা ও ফলপ্রসূ কৃষি সম্প্রসারণ সেবাদানের মাধ্যমে কৃষিযন্ত্র ব‍্যবহারে আধুনিকায়ন প্রক্রিয়া সম্পাদন করে থাকে। বাংলাদেশ কৃষি গবেষণা কাউন্সিল: এ সংস্থা কৃষি, বন, পরিবেশ, মৎস্য ও পশুপালন ইত্যাদি নিয়ে কাজ করে থাকে। বাংলাদেশ ধান গবেষণা সংস্থা (BRRI): এ সংস্থা নতুন নতুন বীজের উৎপাদন, উচ্চ ফলনশীল ধান বীজের উদ্ভাবন এবং ধানের উৎপাদন বৃদ্ধিতে সহায়তা ইত্যাদিতে অবদান রাখছে। বাংলাদেশ কৃষি গবেষণা সংস্থা (BARI): এ সংস্থা বহু শস্য গবেষণায় নিয়োজিত। শস্য ব্যবস্থাপনা, রোগ ও পতঙ্গ ব্যবস্থাপনা, সেচ ও পানি ব্যবস্থাপনা, খামার যন্ত্রপাতির উন্নয়ন ইত্যাদি বিষয়ে গবেষণা করে, যা শস্যের উৎপাদন, বিপণন এবং ভোগে অবদান রাখছে। এছাড়াও বাংলাদেশ পারমাণবিক কৃষি সংস্থা, বরেন্দ্র বহুমুখী উন্নয়ন। কর্তৃপক্ষ, তুলা উন্নয়ন বোর্ড, মৃত্তিকা সম্পদ উন্নয়ন ইনস্টিটিউট, কৃষি বিপণন রিভাগ, মৎস্য উন্নয়ন কর্পোরেশন ইত্যাদি সংস্থা কৃষির উন্নয়নে গুরুত্বপূর্ণ অবদান রাখছে।"
        }
      ]
    },
    {
      "number": "6",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "কাঁচ শিল্পের প্রধান কাঁচামাল কী?",
          "explanation": "কাঁচ শিল্পের প্রধান কাঁচামাল হল- বালু, সোডা, চুনাপাথর।"
        },
        {
          "label": "খ",
          "question": "শক্তি সম্পদ কত প্রকার ও কী কী?",
          "explanation": "যে সমস্ত প্রাকৃতিক সম্পদ তাপ তথা শক্তি উৎপাদনের কাজে ব্যবহৃত হয় তাকে শক্তি সম্পদ বলে। শক্তি সম্পদ দুই প্রকার। যথা- ১. নবায়নযোগ্য শক্তি সম্পদ; ২. অ- নবায়নযোগ্য শক্তি সম্পদ।"
        },
        {
          "label": "গ",
          "question": "বাংলাদেশের মানচিত্রে 'খ' চিহ্নিত খনিজটির ক্ষেত্রগুলো চিহ্নিত করো।",
          "explanation": "উদ্দীপকে নির্দেশিত খনিজ সম্পদটি হলো প্রাকৃতিক গ্যাস। নিম্নের অনুরুপ: জাউদ্দীপকে নির্দেশিত খনিজ সম্পদটি হলো প্রাকৃতিক গ্যাস। বাংলাদেশের গ্যাসক্ষেত্রগুলো উত্তর থেকে দক্ষিণে বিস্তৃত টারশিয়ারিং যুগে গঠিত অঞ্চলে বিস্তৃত। বঙ্গোপসাগরের তটদেশীয় অঞ্চলেও প্রাকৃতিক গ্যাসের অবস্থান রয়েছে। বাংলাদেশের উল্লেখযোগ্য গ্যাসক্ষেত্র হলো- বাংলাদেশের উল্লেখযোগ্য গ্যাসক্ষেত্র হলো- ১. কৈলাসটিলা, ২. হরিপুর গ্যাসক্ষেত্র, ৩. ছাতক গ্যাসক্ষেত্র, ৪. বিয়ানীবাজার, ৫. মৌলভীবাজার, ৬. ফেঞ্চুগঞ্জ, ৭. রশিদপুর গ্যাসক্ষেত্র, ৮. বাখরাবাদ গ্যাসক্ষেত্র, ৯. কামতা, ১০. তিতাস গ্যাসক্ষেত্র, ১১.০ বেগমগঞ্জ, ১২. ফেনী, ১৩. সেমুতাং, ১৪. শাহবাজপুর, ১৫. সাঙ্গু, ১৬. কুতুবদিয়া। নিচে উক্ত খনিজ প্রাকৃতিক গ্যাস উৎপাদন ক্ষেত্রগুলোর অবস্থান মানচিত্রে দেখানো হলো-"
        },
        {
          "label": "ঘ",
          "question": "চিত্রে 'ক' চিহ্নিত অঞ্চলের খনিজটির ক্ষেত্রগুলোর বিবরণ দাও।",
          "explanation": "চিত্রে 'ক' চিহ্নিত অঞ্চলটি হলো দিনাজপুর। যেখানে কয়লা খনিজ সম্পদটি উত্তোলিত হয়। উদ্ভিদ ও প্রাণির দেহাবশেষ থেকে কয়লার সৃষ্টি হয়। উদ্ভিদের কান্ড, গুড়ি, শাখা-প্রশাখা, পাতা, প্রাণির দেহাবশেষ সবকিছু ভূঅভ্যন্তরে তাপ, চাপ ও রাসায়নিক প্রক্রিয়ায় পরিবর্তিত, হয়ে কয়লায় পরিণত হয়। উত্তরাঞ্চলের বিভিন্ন খনিজ সম্পদের মধ্যে কয়লা অন্যতম। উত্তরাঞ্চলের দিনাজপুরের বড় পুকুরিয়া কয়লা খনি থেকে দৈনিক প্রায় ৩,০০০ মেট্রিক টন কয়লা উত্তেলিত হয়। এছাড়া রংপুরের খালাশপীর, ৭ দিনাজপুরের ফুলবাড়ি ও দীঘিপাড়া এবং বগুড়ার কামালগঞ্জে কয়লাক্ষেত্র রয়েছে। রাজশাহী, বগুড়া, নওগাঁ জেলায় বিটুমিনাস ও লিগনাইট কয়লার সন্ধান পাওয়া গেছে।"
        }
      ]
    },
    {
      "number": "7",
      "uddipok": "মধ্যপ্রাচ্যের দেশসমূহে প্রাপ্ত শক্তি সম্পদটি পৃথিবীর অন্যতম গুরুত্বপূর্ণ খনিজ সম্পদ। দুই চাকার ছোট মোটর সাইকেল থেকে শুরু করে অতিকায় জাহাজেও এই খনিজটি জ্বালানি হিসাবে ব্যবহৃত হয়। বর্তমান সভ্যতা এই খনিজটি ছাড়া একদিনও চলতে পারে না।",
      "tag": "VNSC 23",
      "sub_questions": [
        {
          "label": "ক",
          "question": "খনিজ সম্পদ কাকে বলে?",
          "explanation": "ভূপৃষ্ঠের অভ্যন্তরভাগের শিলাস্তর হতে মাটি খুঁড়ে যে প্রাকৃতিক সম্পদ আহরণ করা হয় তাকে খনিজ সম্পদ বলে।"
        },
        {
          "label": "খ",
          "question": "লৌহ আকরিকের শ্রেণিবিভাগ উল্লেখ করো।",
          "explanation": "লৌহ প্রকৃতিতে বিশুদ্ধরূপে পাওয়া যায় না। অনেক ধাতুর সাথে মিশ্রিতভাবে পাওয়া যায় বলে একে লৌহ আকরিক বলে। লৌহের পরিমাণ ও উৎকৃষ্টতা অনুযায়ী লৌহ আকরিককে প্রধানত ৪ ভাগে ভাগ করা হয়, যথা- ১. ম্যাগনেটাইট, ২. হেমাটাইট, ৩. লিমোনাইট এবং ৪. সিডেরাইট।"
        },
        {
          "label": "গ",
          "question": "উদ্দীপকে উল্লিখিত খনিজ সম্পদটির পাঁচটি দেশের উৎপাদন ব্যাখ্যা করো।",
          "explanation": "উদ্দীপক অনুযায়ী মধ্যপ্রাচ্যে প্রাপ্ত প্রধান খনিজ সম্পদ পেট্রোলিয়াম বা খনিজ তেল। নিম্নের অনুরুপ: উদ্দীপকে 'ক বলয়' চিহ্নিত অঞ্চলটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিচে মধ্যপ্রাচ্যের দেশগুলোতে খনিজ তেল উৎপাদনের বর্ণনা দেওয়া হলো- i. সৌদি আরব: তেল উৎপাদনে সৌদি আরবের অবস্থান বর্তমান বিশ্বে দ্বিতীয়। সৌদি আরবের হাসা, সাকানিয়া, আবকাইক, দাম্মাম, মারজান, বারগান, হুফুফ, দাহবান, কুয়াতিক' অঞ্চল খনিজ তেলের জন্য প্রসিদ্ধ। ii. ইরাক: ২০২০ সালে বিশ্বের পঞ্চম বৃহত্তম তেল উৎপাদনকারী দেশ ইরাক। দেশটির দৈনিক উত্তোলনের পরিমাণ প্রায় ৪.১১ মিলিয়ন ব্যারেল। কালফাইয়া, হারমিন, কিরকুক, মাজনুন ইরাকের বিখ্যাত তেলক্ষেত্র। iii. সংযুক্ত আরব আমিরাত: ২০২০ সালে বিশ্বের সপ্তম বৃহত্তম তেল উৎপাদনকারী দেশ, যার দৈনিক উত্তোলনের পরিমাণ ৩.৬৬ মিলিয়ন ব্যারেল। দেশটির মোট তেলের অধিকাংশই আবুধাবিতে মজুদ রয়েছে। iv. ইরান: এটি বিশ্বের অষ্টম তেল উৎপাদনকারী দেশ। ইরানের প্রধান তেল খনিগুলো মসজিদ-ই-সুলাইমান, লালী, নাফট সাফিদ, আঘাজারি, হাফট কেল, হামদান প্রভৃতি অঞ্চলে অবস্থিত। দেশটিতে ২০২০ সালে দৈনিক উৎপাদনের পরিমাণ প্রায় ৩.০৮ মিলিয়ন ব্যারেল। v. কুয়েত: বিশ্বের দশম তেল উৎপাদনকারী দেশ হলো মধ্যপ্রাচ্যের কুয়েত। পৃথিবীর মোট সঞ্চিত তেলের প্রায় ৩.৪%। এখানে বিদ্যমান। দেশটিতে ২০২০ সালে দৈনিক উৎপাদনের পরিমাণ প্রায় ২.৬৭ মিলিয়ন ব্যারেল। বারহান, মাগওয়া, আহামাদি এদেশের শ্রেষ্ঠ তেল উৎপাদন কেন্দ্র। vi. অন্যান্য: মধ্যপ্রাচ্যের অন্যান্য খনিজ তেল উৎপাদনকারী দেশগুলোর মধ্যে উল্লেখযোগ্য হলো ওমান (১৯ তম), কাতার (১৩ তম), মিশর (২৮ তম), বাহরাইন, তুরস্ক প্রভৃতি।"
        },
        {
          "label": "ঘ",
          "question": "বিশ্ব অর্থনীতিতে উদ্দীপকের খনিজ সম্পদটির গুরুত্ব বিশ্লেষণ করো।",
          "explanation": "উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল। নিম্নের অনুরুপ: উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল। পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ, তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অঞ্চলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, নরওয়ে, রাশিয়া, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে - জ্বালানি হিসেবে পেট্রোলিয়ামের বিকল্প নেই। মূলত খনিজ তেলের বাণিজ্য মধ্যপ্রাচ্য কেন্দ্রীক হওয়ায় খনিজটি মধ্যপ্রাচ্যে 'তরল সোনা' নামে পরিচিত। সুতরাং দেখা যাচ্ছে, বিশ্ব অর্থনীতিতে খনিজ তেল অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "বাংলাদেশের প্রচুর চাহিদাপূর্ণ একটি শিল্পের মোট ১৫টি কারখানার ১০টিই উত্তরবঙ্গে অবস্থিত। শিল্প এলাকা হওয়া সত্ত্বেও চট্টগ্রাম বিভাগে উত্ত শিল্পের কোনো কারখানা গড়ে উঠেনি।",
      "tag": "VNSC 23",
      "sub_questions": [
        {
          "label": "ক",
          "question": "শিল্প কী?",
          "explanation": "যে কর্মপ্রচেষ্টা দ্বারা মানুষ বিভিন্ন দ্রব্যের উপযোগ (Utility) বৃদ্ধি করে ব্যবহার উপযোগী করে তোলে তাকে শিল্প বলে। যেমন- তাঁত শিল্পে সুতা থেকে বস্ত্র তৈরি হয়।"
        },
        {
          "label": "খ",
          "question": "পোশাক শিল্পকে বিলিয়ন ডলার শিল্প বলা হয় কেন?",
          "explanation": "পোশাক শিল্প থেকে বাংলাদেশ সবচেয়ে বেশি বৈদেশিক মুদ্রা অর্জন করে থাকে। পোশাক শিল্প থেকে উৎপন্ন পোশাক রপ্তানি করে প্রতি বছর সর্বাধিক বৈদেশিক মুদ্রা আয় করা হয়। ২০২০-২০২১ সালে তৈরি পোশাক রপ্তানি করে বাংলাদেশ ৩২.৫৯ বিলিয়ন মার্কিন ডলার আয় করে, যা মোট রপ্তানির প্রায় ৮৪.০৮ ভাগ (সূত্র: বাংলাদেশ রপ্তানি উন্নয়ন ব্যুরো- ২০২১)। তাই পোশাক শিল্পকে বিলিয়ন ডলার শিল্প বলা হয়।"
        },
        {
          "label": "গ",
          "question": "উদ্দীপকে উল্লিখিত শিল্প কারখানা গড়ে উঠার নিয়ামকসমূহ ব্যাখ্যা করো।",
          "explanation": "উদ্দীপকে আলোচিত শিল্পটি হলো চিনি শিল্প। বাংলাদেশে ১৫টি চিনিকলের মধ্যে ১০টি উত্তরবঙ্গে (রাজশাহী ও রংপুর বিভাগ) গড়ে উঠেছে। এ শিল্প গড়ে উঠার জন্য বিভিন্ন প্রাকৃতিক ও অর্থনৈতিক নিয়ামকের প্রভাব রয়েছে। নিচে তা আলোচনা করা হলো- জলবায়ু: উষ্ণ ও আর্দ্র জলবায়ুতে আখের ফলন ভালো হয়। ফলে প্রচুর আখ উৎপাদন হয় এরূপ জলবায়ুবিশিষ্ট অঞ্চলে চিনিকলগুলো প্রতিষ্ঠিত হয়; যেমন- নাটোর। কাঁচামালের সান্নিধ্য: কাঁচামালের সহজলভ্যতা অর্থাৎ আখ উৎপাদন বেশি হলে চিনি শিল্প গড়ে তোলা সহজ; যেমন- উত্তরবঙ্গের রংপুর বিভাগ। শ্রমিক সরবরাহ: যেকোনো কারখানার জন্য শ্রমিকের প্রয়োজনীয়তা অপরিসীম। সুলভে শ্রমিক পাওয়া গেলে চিনি শিল্পের প্রসার ঘটে; যেমন- বাংলাদেশের রাজশাহী। পরিবহন ব্যবস্থা: স্থল ও রেলপথে পরিবহনের সুবিধা থাকলে কারখানায় উৎপাদিত চিনি বাজারজাতকরণে অসুবিধা হয় না, যা চিনি শিল্পের বিকাশের জন্য গুরুত্বপূর্ণ। এ সুবিধা আছে বলেই বাংলাদেশে উত্তরবঙ্গে চিনি শিল্পের প্রসার ঘটেছে। সুতরাং বলা যায় যে, উপরিউক্ত নিয়ামকগুলোর প্রভাবে কোনো অঞ্চলে (উত্তরবঙ্গে) চিনি শিল্প গড়ে উঠে।"
        },
        {
          "label": "ঘ",
          "question": "বাংলাদেশের উল্লিখিত শিল্পের সমস্যা ও সমাধানের উপায়সমূহ বিশ্লেষণ করো।",
          "explanation": "উদ্দীপকে চিনি শিল্প সম্পর্কে আলোচনা করা হয়েছে। বাংলাদেশের চিনি শিল্পের ভবিষ্যৎ উজ্জ্বল হলেও বিশেষ কতগুলো -সমস্যা এ শিল্প প্রসারে বাধার সৃষ্টি করছে। যেমন- i. চিনিকলগুলোর চাহিদার তুলনায় আখের উৎপাদন অনেক কম। বাংলাদেশের আখ উৎপাদনের মৌসুম মাত্র ৪-৫ মাস। ফলে চিনি কলগুলো বছরের প্রায় ৫-৬ মাস বন্ধ থাকে। কল বন্ধ থাকাকালীন সময়ে শ্রমিকদের বেতন দিতে হয় বলে চিনির উৎপাদন খরচ বেশি হয়। ii. কোনো কোনো চিনিকল (ফরিদপুর সুগার মিলস) আখ উৎপাদন অঞ্চল থেকে দূরে অবস্থান করায় পরিবহন ব্যয় বেশি হয়। iii. কৃষকেরা উৎপাদিত আখের কাঙ্ক্ষিত মূল্য পায় না বলে চিনিকলের নিকটবর্তী অঞ্চলে গুড় তৈরির প্রবণতা বৃদ্ধি পেয়েছে। ফলে চিনির কলগুলোতে আখ সঙ্কট দেখা দেয়। iv. এছাড়াও দেশে বিরাজমান লোডশেডিং এর কারণে উৎপাদন হ্রাস পায় এবং মূল্য বৃদ্ধি পায়। বাংলাদেশে প্রতিবছর প্রায় ১৪ লক্ষ টন চিনির প্রয়োজন। কিন্তু আখের অভাবে উৎপাদন ক্ষমতা থাকা সত্ত্বেও প্রয়োজনীয় চিনি উৎপাদন করা সম্ভব হয় না। তাই এ শিল্পের উন্নতিকল্পে নিচে বর্ণিত ব্যবস্থাগুলো গ্রহণ করা প্রয়োজন- i. চিনি শিল্পের উন্নতির জন্য আখের উৎপাদন বৃদ্ধি করতে হবে। এজন্য প্রযুক্তির ব্যবহার বাড়াতে হবে। ii. চিনিকলের নিকটবর্তী অঞ্চলে আখ চাষের ব্যবস্থা করতে হবে। iii. একর প্রতি উৎপাদনের পরিমাণ কম হওয়ায় আথ বলয় হিসেবে চিহ্নিত এলাকায় (উত্তরবঙ্গের রাজশাহী ও রংপুর) অনেক বেশি জমি আখ চাষের অন্তর্ভূক্ত করার জন্য কৃষকদের অনুপ্রাণিত করতে হবে। iv. চিনি কলগুলোতে আখ সরবরাহের জন্য প্রয়োজনীয় দ্রুতগামী পরিবহন ও রাস্তাঘাটের সুব্যবস্থা করতে হবে। v. উচ্চ ফলনশীল জাতের বীজ ও চারা ব্যবহার করে আখ চাষ করতে হবে। এর ফলে আখ উৎপাদন বৃদ্ধি পাবে। vi. আখের রস নিষ্কাশনে ও চিনি পরিশোধনে আধুনিক প্রযুক্তিনির্ভর ব্যবস্থা প্রবর্তন করতে হবে। তাই বলা যায়, বাংলাদেশে চিনি শিল্প গড়ে ওঠার অনুকূল পরিবেশ থাকা সত্ত্বেও বিভিন্ন সমস্যার কারণে উৎপাদন ব্যাহত হচ্ছে। এ শিল্পে বিরাজমান সমস্যাবলি চিহ্নিত করে উপরিউক্ত পদক্ষেপগুলো গ্রহণ করলে বাংলাদেশে চিনি শিল্পের ব্যাপক প্রসার ঘটবে।"
        }
      ]
    }
  ]
}