{
  "title": "হলিক্রস কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "তিনদিক সমুদ্রবেষ্টিত উত্তরপূর্ব এশিয়ার একটি দ্বীপ দেশ 'X'। উক্ত দেশের বেসরকারি বিদ্যালয়ের ভাষা ও সংস্কৃতি বিভাগের কিছু শিক্ষার্থী, এশিয়া মহাদেশের দক্ষিণাংশের মধ্য উপদ্বীপে অবস্থিত একটি দেশ ভ্রমণের সুযোগ পায়। জনসংখ্যার বিচারে ভ্রমণকৃত দেশটি বিশ্বের দ্বিতীয় সর্বাধিক জনবহুল দেশ।",
      "tag": "HC 24",
      "sub_questions": [
        {
          "label": "ক",
          "question": "সম্ভাবনাবাদ কাকে বলে?",
          "explanation": "মানুষ প্রকৃতির নিয়ন্ত্রণাধীন নয়, বরং প্রকৃতি প্রদত্ত সুযোগ থেকে সঠিক বা উপযুক্তটি বেছে নেয়- ভূগোলের এ ধারণাকেই সম্ভাবনাবাদ বলে।"
        },
        {
          "label": "খ",
          "question": "আঞ্চলিক ভূগোল বলতে কী বোঝায়?",
          "explanation": "ভূগোলের যে শাখা পৃথিবীকে বিভিন্ন অঞ্চলে বিভক্ত করে অঞ্চল ভিত্তিতে সেই এলাকাগুলোর অবস্থান, আয়তন, ভূপ্রকৃতি, জলবায়ু, উদ্ভিদ, কৃষিজ, খনিজ, ব্যবসা-বাণিজ্য, আমদানি-রপ্তানি, পরিবহন ও যোগাযোগ ব্যবস্থা প্রভৃতি বিষয় সম্পর্কে বিস্তারিত আলোচনা ও পর্যালোচনা করে তাকে আঞ্চলিক ভূগোল বলে। আঞ্চলিক ভূগোলের মূল উদ্দেশ্য হলো অঞ্চলভিত্তিক বিভিন্ন এলাকার উন্নয়ন পরিকল্পনা গ্রহণ করে মানুষের জীবনযাত্রার মানকে উন্নততর অবস্থায় নিয়ে যাওয়ার দিক-নির্দেশনা দেওয়া। এ কারণে আঞ্চলিক ভূগোল মানব ভূগোলের একটি অন্যতম শাখা।"
        },
        {
          "label": "গ",
          "question": "শিক্ষার্থীদের ভ্রমণকৃত দেশটির জলবায়ুর ব্যাখ্যা করো।",
          "explanation": "উদ্দীপকে শিক্ষার্থীদের ভ্রমণকৃত দেশটি হলো ভারত। ভারত দক্ষিণ এশিয়ার সর্ববৃহৎ দেশ, যার ২৮টি প্রদেশ রয়েছে। ভারতের জলবায়ু অত্যন্ত বৈচিত্রময়। সাধারণভাবে ভারত মৌসুমি জলবায়ুর অন্তর্গত। এ কারণে ভারতের গ্রীষ্মকাল উষ্ণ ও আর্দ্র এবং শীতকাল মৃদু শীতল ও শুষ্ক থাকে। গ্রীষ্মকালে দক্ষিণ-পশ্চিম মৌসুমি বায়ুর প্রভাবে প্রচুর বৃষ্টিপাত হয়, তবে শীতকাল বৃষ্টিশূন্য ও শুষ্ক থাকে। এছাড়া ভারতের অভ্যন্তরভাগে পাঞ্জাব ও রাজস্থান অঞ্চলে মহাদেশীয় জলবায়ু বিরাজ করে। উল্লেখ্য সমুদ্র উপকূলবর্তী উপদ্বীপ, এ দেশটির জলবায়ু একদিকে সমুদ্র অন্যদিকে উত্তরে হিমালয় পর্বতের অবস্থান দ্বারা প্রভাবিত।"
        },
        {
          "label": "ঘ",
          "question": "উদ্দীপকে উল্লিখিত 'X' দেশটির ভূপ্রকৃতির বৈশিষ্ট্য বিশ্লেষণ করো।",
          "explanation": "উদ্দীপকের X দেশটি হলো দক্ষিণ কোরিয়া। দক্ষিণ কোরিয়া এশিয়ার উত্তর-পূর্বে অবস্থিত একটি দ্বীপ দেশ যার তিনদিকে সমুদ্রবেষ্টিত। দক্ষিণ কোরিয়ার ভূপ্রকৃতি মূলত পর্বতময়। ভূপ্রাকৃতিক গঠন অনুসারে দক্ষিণ কোরিয়াকে চার ভাগে ভাগ করা হয়েছে। যথা- ১. পূর্বাঞ্চলের উচ্চ পার্বত্যভূমি ও উপকূলীয় সমভূমি অঞ্চল। ২. পশ্চিমাঞ্চলের উপকূলীয় ভূমি ও পাহাড়ি অঞ্চল। ৩. দক্ষিণ-পশ্চিমাঞ্চলের পাহাড় ও উপত্যকাবেষ্টিত অঞ্চল। ৪. দক্ষিণ-পূর্বাঞ্চলের নদী অববাহিকা অঞ্চল। দক্ষিণ কোয়িার প্রায় ৩০% এলাকা নিম্নভূমি ও সমভূমি এবং ৭০% ভাগ উচ্চভূমি বা পর্বতমালা। নিম্নভূমির অধিকাংশই সমুদ্র উপকূলে বিশেষত পশ্চিম উপকূলে প্রধান প্রধান নদীর অববাহিকাতে অবস্থিত। এছাড়া, দক্ষিণ কোরিয়ার পূর্ব উপকূলে একটি সরু সমভূমি রয়েছে।"
        }
      ]
    },
    {
      "number": "2",
      "uddipok": "দৃশ্যপট-১: শান্তি দিনাজপুর শহরে তাঁর বাবা-মার সাথে বাস করত। ঢাকা বিশ্ববিদ্যালয়ে পড়াশোনার সুযোগ পেয়ে সে ঢাকায় চলে আসে। বর্তমানে সে পড়াশোনা শেষ করে ঢাকার একটি স্বনামধন্য কলেজে চাকুরিরত। দৃশ্যপট-২: শিহাব পড়াশোনা শেষে চট্টগ্রাম শহরে একটি ছোট ব্যবসা শুরু করেন। ভালোই চলছিলো তার ব্যবসা। কিন্তু কোভিড মহামারীতে তার ব্যবসা ক্ষতিগ্রস্থ হওয়ায় তাকে কিছুটা বাধ্য হয়ে পরিবার নিয়ে গ্রামে ফিরে যেতে হয়।",
      "tag": "HC 24",
      "sub_questions": [
        {
          "label": "ক",
          "question": "জনসংখ্যার পরিবর্তনমূলক মডেল সর্বপ্রথম কে উপস্থাপন করেন?",
          "explanation": "জনমিতিক ট্রানজিশনাল মডেল প্রদান করেন Warren Thompson."
        },
        {
          "label": "খ",
          "question": "জনসংখ্যার ঘনত্ব অনুসারে বাংলাদেশকে কতটি অঞ্চলে বিভক্ত করা যায় ও কী কী?",
          "explanation": "জনসংখ্যার ঘনত্ব অনুসারে বাংলাদেশকে প্রথমত দুটি অঞ্চলে বিভক্ত করা যায়। যথা- ১. নিবিড় ২. বিরল বসতি অঞ্চল। নিবিড় জনবসতি অঞ্চলে প্রতি বর্গ কিলোমিটারে ১০০০ জনের বেশি এবং বিরল বসতি অঞ্চলে ১০০ জনের কম বসবাস করে। নিবিড় বসতি অঞ্চলকে আবার অতি নিবিড়, নিবিড় ও নাতি নিবিড় এবং বিরল বসতি অঞ্চলকে নাতি বিরল, বিরল ও অতি বিরল বসতি অঞ্চলে ভাগ করা যায়।"
        },
        {
          "label": "গ",
          "question": "উদ্দীপকে দৃশ্যপট-১ এর অভিগমনের কারণ ব্যাখ্যা করো।",
          "explanation": "উদ্দীপকের দৃশ্যপট-১-এ শান্তি দিনাজপুর থেকে ঢাকায় গমন করে। দিনাজপুর থেকে ঢাকায় গমন হলো অভ্যন্তরীণ অভিগমন। মানুষ যখন নিজ দেশের মধ্যে এক জায়গা থেকে অন্য জায়গায় অভিগমন করে তখন তাকে অভ্যন্তরীণ অভিগমন বলে। আর এ ক্ষেত্রে অভিগমনটি অভ্যন্তরীণ অভিগমনের আওতায় পড়ে। মানুষ প্রায়ই এক শহর থেকে অন্য শহরে স্থানান্তর বা অভিগমন করে থাকে কোনো নতুন চাকরি, ব্যবসা-বাণিজ্য, বৈবাহিক সম্পর্ক কিংবা শিক্ষার প্রয়োজনে। এ ধরনের কারণকে আকর্ষণমূলক কারণ বলে। বাংলাদেশের রাজধানী ঢাকাকে কেন্দ্র করে শাসন-ব্যবস্থা, ব্যবসা- বাণিজ্য, শিক্ষা ও সংস্কৃতি সবকিছুই পরিচালিত হয়। এককেন্দ্রিক এ দেশটিতে তাই সব স্থান থেকেই ঢাকাতে আকর্ষণমূলক কারণে অভিগমন ঘটে। দিনাজপুর থেকে ঢাকায় গমনের ক্ষেত্রেও তা একইভাবে সত্য ও কার্যকর।"
        },
        {
          "label": "ঘ",
          "question": "দৃশ্যপট-২ এর অভিগমনে গমনকৃত স্থানের উপর প্রভাব বিশ্লেষণ করো।",
          "explanation": "দৃশ্যপট-২ এ পরিবার নিয়ে শিহাবের গ্রামে গমন অভ্যন্তণীর অভিগমনকে নির্দেশ করে। এরূপ অভিগমন গ্রামের উপর ব্যাপক প্রভাব ফেলে। অভিগমনের স্বাভাবিক ফলাফল হচ্ছে জনসংখ্যার বণ্টন বা অবস্থানিক পরিবর্তন। অবস্থানগত পরিবর্তন ছাড়াও অভিবাসনের ফলে বিভিন্ন এলাকায় অর্থনৈতিক, সামাজিক ও জনবৈশিষ্ট্যগত যেকোনো প্রভাব পড়তে পারে। শিহাবের গ্রামে ফিরে যাওয়ায় গ্রামের উপর ইতিবাচক ও নেতিবাচক উভয় ধরনের প্রভাব পড়বে। অভিবাসনের ফলে শহরে জনসংখ্যা কমে যায় এবং গ্রামে বৃদ্ধি পায়। শহরে শিহাবের মতো ও পেশাজীবীর সংখ্যা কমে যায় এবং গ্রামে জনসংখ্যার কাঠামোগত পরিবর্তন হয়। গ্রামে জনসংখ্যায় নারী পুরুষের অনুপাত ও নির্ভরশীলতার অনুপাত ব্যাপক বৃদ্ধি পেতে পারে। গ্রামে যেহেতু জনসংখ্যা আয়তনের তুলনায় কম। তাই সেখানে অভিবাসনের ফলে জনসংখ্যা অতি বৃদ্ধি না পেলেও ভারসাম্যতা বিরাজ করবে। আবার শিহাব পরিবার-পরিজনসহ গমন করায় গ্রামে নির্ভরশীল জনসংখ্যা বৃদ্ধি পাবে। সুতরাং বলা যায় যে, শিহাবের গ্রামে অভিগমন গ্রামের উপর ইতিবাচক ও নেতিবাচক উভয় প্রভাবই পড়তে পারে।"
        }
      ]
    },
    {
      "number": "3",
      "uddipok": "ফসল উৎপাদনকারী অঞ্চল ক বাংলাদেশের উত্তরপূর্ব ও দক্ষিণপূর্বের জেলাসমূহ খ বাংলাদেশের উত্তরবঙ্গ",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট কৃষিক্ষেত্র হতে বছরে একটি ফসল উৎপাদনের উদ্দেশ্যে যে চাষ হয় তাকে এক ফসলি কৃষি বলে।"
        },
        {
          "label": "খ",
          "question": "",
          "explanation": "ধান চাষের জন্য সাধারণত সমতল ও নিম্নভূমি বেশি প্রয়োজন। বিশ্বের প্রায় ৯০% ধান নদী গঠিত প্লাবন সমভূমি এবং বদ্বীপ সমভূমি অঞ্চলে উৎপন্ন হয়ে থাকে। যেমন- বাংলাদেশের প্লাবন ভূমি, পাকিস্তানের সিন্ধু অববাহিকা অঞ্চল। বৃষ্টিবহুল পার্বত্য অঞ্চলের পাহাড়ের গায়েও ধান চাষ করা হয়ে থাকে। যেমন- পার্বত্য চট্টগ্রামে জুম চাষের অন্যতম ফসল ধান।"
        },
        {
          "label": "গ",
          "question": "",
          "explanation": "গাছকের 'খ' তথা বাংলাদেশের উত্তরবঙ্গের ফসল হলো আখ বিশ্বব্যাপী আখ উৎপাদন এশিয়া, আমেরিকা ও অস্ট্রেলিয়া বিস্তৃত। বিশ্বব্যাপী বিস্তৃত আখ উৎপাদনকারী শীর্ষ দেশগুলো হলো- ব্রাজিল: আখ উৎপাদনে ব্রাজিলের স্থান বিশ্বে প্রথম। দেশটির উত্তর-পূর্ব উপকূলবর্তী নিচুভূমি এবং পূর্ব-মধ্য মালভূমি, দক্ষিণ- পূর্বের সমুদ্র উপকূলে সর্বাধিক আখ চাষ হয়। ভারত: আখ উৎপাদনে ভারত বিশ্বে দ্বিতীয়। দেশটির গাঙ্গেয় সমভূমি, উত্তর প্রদেশ, বিহার, মহারাষ্ট্র, কর্ণাটক প্রধান আখ উৎপাদনকারী অঞ্চল। থাইল্যান্ড: থাইল্যান্ড বিশ্বের তৃতীয় আখ উৎপাদনকারী দেশ। থাইল্যান্ডের মধ্য-পূর্বাঞ্চল ও উত্তরাংশ আখ উৎপাদনে বিশেষভাবে প্রসিদ্ধ। চীন: চীন বিশ্বের চতুর্থ আখ উৎপাদনকারী দেশ। চীনের ইয়াংসিকিয়াং নদীর উপত্যকা ও বদ্বীপ অঞ্চলে সর্বাধিক আখ চাষ হয়। পাকিস্তান: পাকিস্তান বিশ্বের পঞ্চম বৃহত্তম আখ উৎপাদনকারী দেশ। পাকিস্তানের সিন্ধু নদের অববাহিকা, লাহোর, লায়ালপুর, শিয়ালকোট, মুলতান, ভাওয়ালপুর প্রভৃতি অঞ্চলে ব্যাপকভাবে আখের চাষ হয়। মেক্সিকো: আখ উৎপাদনে মেক্সিকোর অবস্থান বিশ্বে ষষ্ঠ। দেশটির লিয়ন, ভেরাক্রুজ, নুইতো, টামাউলিপাশ প্রভৃতি এলাকায় ব্যাপকভাবে আখের চাষ হয়। কলম্বিয়া: কলম্বিয়া বর্তমানে বিশ্বের সপ্তম আখ উৎপাদনকারী দেশ। প্রশান্ত মহাসাগরীয় উপকূলীয় রাজ্য ভ্যালে ডেল কউকা অঞ্চলে দেশটির প্রায় ৮০ শতাংশ আখ উৎপাদিত হয়। অস্ট্রেলিয়া: অস্ট্রেলিয়া বিশ্বের অষ্টম আখ উৎপাদনকারী দেশ। দেশটির কুইন্সল্যান্ডের উত্তর-পূর্ব উপকূলীয় এলাকায় প্রচুর আখ উৎপাদিত হয়। এছাড়া এশিয়ার ইন্দোনেশিয়া ও আমেরিকার গুয়েতেমালাও অন্যতম আখ উৎপাদনকারী দেশ।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে উল্লিখিত বদ্বীপ খ্যাত বাংলাদেশের অর্থকরী শস্যটি চা। চাষের অনুকূল প্রাকৃতিক পরিবেশ ব্যাখ্যা করা হলো: জলবায়ু: উষ্ণ নাতিশীতোষ্ণ ও অধিক আর্দ্র জলবায়ু চা চাষের জন্য বিশেষ উপযোগী। চা গাছের বৃদ্ধিকালীন সময়ে তাপমাত্রা ২০° সে. অপেক্ষা বেশি হওয়া আবশ্যক। চা গাছ স্বল্প তাপমাত্রা সহ্য করতে পারে। তবে তীব্র শীত চা গাছের ক্ষতি সাধন করে। বৃষ্টিপাত: নিরক্ষীয় এবং আর্দ্র মৌসুমি জলবায়ু চা চাষের জন্য বেশি উপযোগী। যেসব এলাকায় বছরে ১২৫ থেকে ৬২৫ সে.মি. বৃষ্টিপাত এবং শুষ্ক ঋতু ক্ষণস্থায়ী হয় সেখানে চা গাছের পাতা ও কুঁড়ি দ্রুত বৃদ্ধি পায়। যেমন- বাংলাদেশের মৌলভীবাজার। ভূ প্রকৃতি: সমুদ্র পৃষ্ঠের ৬০০ থেকে ১২০০ মিটার উচ্চতায় অবস্থিত পার্বত্য ঢালু অঞ্চলে চা বাগান গড়ে তোলা হয়। পার্বত্য ঢালু অঞ্চল অপেক্ষাকৃত শীতল থাকে। সেখানে প্রবল বৃষ্টিপাত হলেও চা গাছের গোড়ায় পানি জমে থাকে না। চা বাগান তৈরির জন্য সিলেটে এ ধরনের পরিবেশ বিদ্যমান রয়েছে। মৃত্তিকা: নাইট্রোজেনযুক্ত কিছুটা অম্লধর্মী মৃত্তিকা চা গাছ জন্মানোর জন্য বিশেষ উপযোগী। লৌহমিশ্রিত এবং আগ্নেয় ভস্মযুক্ত মৃত্তিকাতেও চা গাছ জন্মাতে পারে। যেমন- শ্রীলঙ্কার চা বাগান।"
        }
      ]
    },
    {
      "number": "4",
      "uddipok": "বাংলাদেশ কৃষিপ্রধান দেশ। এ দেশের কৃষিকার্যের সফলতা অনুকূল জলবায়ুর উপর নির্ভরশীল। এদেশের অধিকাংশ কৃষক এক সময়ে সনাতন পদ্ধতিতে ঋতুভিত্তিক ফসল চাষ করলেও তাদের পরবর্তী প্রজন্ম বর্তমানে ফসল উৎপাদনে আধুনিক প্রযুক্তির ব্যবহার ও সরকারি সহযোগিতার জন্য কৃষিক্ষেত্রে সুফল ভোগ করছে।",
      "tag": "HC 24",
      "sub_questions": [
        {
          "label": "ক",
          "question": "BRRI এর পূর্ণরূপ কী?",
          "explanation": "BRRI এর পূর্ণরূপ- Bangladesh Rice Research Institute."
        },
        {
          "label": "খ",
          "question": "মিশ্র কৃষি বলতে কী বোঝায়?",
          "explanation": "কোনো কৃষি খামারের এক অংশে কৃষিকাজ করে ফসল উৎপাদন এবং অপর অংশে গবাদিপশু, হাঁস-মুরগি প্রভৃতি প্রতিপালিত হলে তাকে মিশ্র কৃষি বলে। এ জাতীয় কৃষি ব্যবস্থায় একই জমিতে বাণিজ্যিক পশুপালন ও শস্য চাষ উভয়ই একসাথে হয়ে থাকে। যেমন- ধানক্ষেতে মাছ চাষ।"
        },
        {
          "label": "গ",
          "question": "উদ্দীপকে উল্লিখিত ব্যবস্থায় কীভাবে বাংলাদেশের উন্নয়ন সম্ভব? ব্যাখ্যা করো।",
          "explanation": "উদ্দীপকে বাংলাদেশে কৃষির উৎপাদন বৃদ্ধিতে আধুনিক প্রযুক্তির কথা বলা হয়েছে। আধুনিক যন্ত্রপাতির দ্বারা জমি চাষ, উন্নত ও উচ্চ ফলনশীল বীজ বপন, কীটনাশক ওষুধ ও রাসায়নিক সার ব্যবহার, উন্নত সেচ পদ্ধতি চালু এবং বৈজ্ঞানিক প্রক্রিয়ায় ফসলের প্রক্রিয়াজাতকরণ ও সংরক্ষণ সবই কৃষির আধুনিক প্রযুক্তির অন্তর্ভুক্ত। বর্তমানে আধুনিক প্রযুক্তিতে ট্রাক্টর, বুলডোজার, পাওয়ার টিলার, হারভেস্টার, পাওয়ার পাম্প প্রভৃতি যন্ত্রপাতির সাহায্যে কৃষি কাজ করা হয়। বাংলাদেশে যান্ত্রিক চাষ পদ্ধতি প্রবর্তনের মাধ্যমে কৃষির উৎপাদন ক্ষমতা বহুগুণে বৃদ্ধি সম্ভব হয়েছে। এছাড়া গভীর ও অগভীর নলকূপ, শক্তিচালিত পাম্প প্রভৃতি ব্যবহারের মাধ্যমে কৃষিতে উন্নত সেচ ব্যবস্থা চালু করায় প্রকৃতির উপর নির্ভরশীলতা হ্রাস এবং কৃষির উৎপাদন বৃদ্ধি পয়েছে। ট্রাক্টরের সাহায্যে সনাতন পদ্ধতির তুলনায় একই সময়ে কয়েক গুণ বেশি জমি চাষ করা যায়। উপরন্তু এদেশে চাষের জন্য প্রয়োজনীয় উন্নত জাতের গরুর অভাব এবং গো খাদ্যেরও দুষ্প্রাপ্যতা রয়েছে। তাই পাওয়ার টিলার ও ট্রাক্টর ব্যবহারে এ সমস্যার সমাধান সহজ। এছাড়া শ্রমিকের অভাব এবং অত্যধিক মজুরি কৃষিক্ষেত্রে মৌসুমভিত্তিক যে অচলাবস্থা সৃষ্টি করে তা আধুনিক প্রযুক্তির মাধ্যমে সমাধান করা সম্ভব হয়েছে। উপরিউক্ত আলোচনার ফলে বোঝা যায়, বাংলাদেশের মতো একটি উন্নয়নশীল দেশের সার্বিক উন্নয়নে কৃষিক্ষেত্রে আধুনিক প্রযুক্তির ব্যবহার একান্ত অপরিহার্য।"
        },
        {
          "label": "ঘ",
          "question": "কৃষিকার্যের সফলতা অনুকূল জলবায়ুর ওপর নির্ভরশীল বিশ্লেষণ করো।",
          "explanation": "কৃষিকাজ জলবায়ুর উপর সম্পূর্ণরূপে নির্ভরশীল। পৃথিবীর বিভিন্ন অঞ্চলে বিভিন্ন প্রকার ফসল উৎপাদন ও তার বিস্তার, বিভিন্ন কৃষি পদ্ধতি সবই জলবায়ু দ্বারা নিয়ন্ত্রিত। জলবায়ুর ভিন্নতার দরুন পৃথিবীর এক এক অঞ্চল এক এক প্রকার ফসল উৎপাদনে প্রসিদ্ধ। জলবায়ুর বিভিন্ন উপাদানের মধ্যে কৃষির উপর উত্তাপ, বৃষ্টিপাত ও আর্দ্রতার প্রভাবই সর্বাধিক। পৃথিবীব্যাপী উৎপাদিত বিভিন্ন ফসল যেমন- ধান, গম, ভুট্টা, আখ, চা, পাট প্রভৃতির জন্য ভিন্ন ভিন্ন জলবায়ুখাত উপাদান উপযোগী হয়। আধুনিক প্রযুক্তির ব্যবহারে এর কিছুটা উত্তরণ সম্ভব কিন্তু তাই বলে কোনো ফসল চাষের ক্ষেত্রে জলবায়ু নিয়ন্ত্রণ করা সম্ভব নয়। যেমন- ধান চাষে বৃষ্টির মৌসুম আসতে দেরি হলে সেচ দেওয়া যায় কিন্তু পুরো মৌসুমজুড়ে বৃষ্টি না হলে সেখানে বা সে অঞ্চলে ধান চাষ আদৌ সম্ভব নয়। এভাবে বৃষ্টিপাত হয় না কিন্তু ঢালু ভূপ্রকৃতির অঞ্চলে চা চাষ মোটেও সম্ভব নয়। সুতরাং বলা যায়, কৃষি কাজের সফলতা অনুকূল জলবায়ুর ওপর নির্ভরশীল।"
        }
      ]
    },
    {
      "number": "5",
      "uddipok": "বিজয় পরিসংখ্যান ব্যুরোর একটি তথ্য থেকে জানতে পারলো, বাংলাদেশে মোট ব্যবহৃত জ্বালানীর শতকরা প্রায় ৭৫ ভাগ আসে একটি বিশেষ শক্তি সম্পদ থেকে। যার প্রথম ক্ষেত্র আবিষ্কৃত হয় সিলেটের হরিপুরে। উত্ত সম্পদটি তাপ বিদ্যুৎ কেন্দ্রে জ্বালানী ও শিল্পের কাঁচামাল হিসেবে ব্যবহৃত হয়। তাই সে মনে করে, খনিজ সম্পদ সংরক্ষণে এখনই বেশ কিছু পদক্ষেপ গ্রহণ করলে অপচয় রোধ করা যাবে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "গ্রাফাইট এক ধরনের ধূসর বা কালো বর্ণের অধাতব খনিজ পদার্থ।"
        },
        {
          "label": "খ",
          "question": "",
          "explanation": "উদ্ভিদ ও প্রাণীর দেহাবশেষ থেকে কয়লার সৃষ্টি হয়। অতি প্রাচীনকালে বিভিন্ন প্রাকৃতিক দুর্যোগের (ভূমিকম্প) কারণে অসংখ্য গাছপালা ও প্রাণীর মৃতদেহ মাটির নিচে চাপা পড়ে। শত শত বছর ধরে এসব গাছের কাণ্ড, গুঁড়ি, শাখা-প্রশাখা, লতাপাতা এবং প্রাণীর মৃতদেহ ভূঅভ্যন্তরের তাপ, চাপ ও রাসায়নিক প্রক্রিয়ায় পরিবর্তিত হয়ে কয়লায় পরিণত হয়।"
        },
        {
          "label": "গ",
          "question": "বাংলাদেশের প্রধান জ্বালানী হিসেবে উদ্দীপকে উল্লিখিত খনিজ সম্পদের উৎপাদন ও বণ্টন ব্যাখ্যা করো।",
          "explanation": "উদ্দীপকে নির্দেশিত খনিজ সম্পদটি হলো প্রাকৃতিক গ্যাস। বাংলাদেশের গ্যাসক্ষেত্রগুলো উত্তর থেকে দক্ষিণে বিস্তৃত টারশিয়ারিং যুগে গঠিত অঞ্চলে বিস্তৃত। বঙ্গোপসাগরের তটদেশীয় অঞ্চলেও প্রাকৃতিক গ্যাসের অবস্থান রয়েছে। বাংলাদেশের উল্লেখযোগ্য গ্যাসক্ষেত্র হলো- বাংলাদেশের উল্লেখযোগ্য গ্যাসক্ষেত্র হলো- ১. কৈলাসটিলা, ২. হরিপুর গ্যাসক্ষেত্র, ৩. ছাতক গ্যাসক্ষেত্র, ৪. বিয়ানীবাজার, ৫. মৌলভীবাজার, ৬. ফেঞ্চুগঞ্জ, ৭. রশিদপুর গ্যাসক্ষেত্র, ৮. বাখরাবাদ গ্যাসক্ষেত্র, ৯. কামতা, ১০. তিতাস গ্যাসক্ষেত্র, ১১. বেগমগঞ্জ, ১২. ফেনী, ১৩. সেমুতাং, ১৪. শাহবাজপুর, ১৫. সাঙ্গু, ১৬. কুতুবদিয়া।"
        },
        {
          "label": "ঘ",
          "question": "",
          "explanation": "উদ্দীপকে প্রাকৃতিক গ্যাসের অপচয় রোধ করে দীর্ঘমেয়াদে ব্যবহার নিশ্চিতের কথা বলা হয়েছে। যেকোনো সম্পদ দীর্ঘমেয়াদে ব্যবহার করতে হলে এর সংরক্ষণ খুবই জরুরি। যেহেতু প্রাকৃতিক গ্যাস একটি অনবায়নযোগ্য সম্পদ সেহেতু এর দীর্ঘমেয়াদী প্রাপ্যতার জন্য এর সংরক্ষণও জরুরি। ব্যবহারে বাহুল্য হ্রাস, বিকল্প জ্বালানির ব্যবহার, প্রযুক্তিগত উৎকর্ষ, সচেতনতা বৃদ্ধির মাধ্যমে প্রাকৃতিক গ্যাসের সংরক্ষণ সম্ভব। নিচে প্রাকৃতিক গ্যাসের দীর্ঘমেয়াদে ব্যবহারের ক্ষেত্রে করণীয় বিশ্লেষণ করা হলো- ব্যবহারের বাহুল্য হ্রাসকরণ: অতিমাত্রায় সম্পদ ব্যবহার করলে এর দ্রুত বিনাশ ঘটবে। তাই প্রয়োজনভিত্তিক উৎপাদন ও ব্যবহার সম্পদের স্থায়িত্ব বৃদ্ধি ও সংরক্ষণে সহায়ক হবে। বিকল্প দ্রব্যের ব্যবহার: ক্ষয়িষ্ণু সম্পদের ব্যবহার কমিয়ে প্রবাহমান সম্পদের ব্যবহার বৃদ্ধি করলে সম্পদ সংরক্ষিত হবে। যেমন- বিদ্যুৎ উৎপাদনে নবায়নযোগ্য শক্তি (পানি, সূর্যের আলো ইত্যাদি) ব্যবহার করা। অগ্রাধিকারভিত্তিক ব্যবহার: অল্প ব্যবহারে অধিকতর প্রয়োজন মিটবে এরূপ উদ্দেশ্য খনিজ সংরক্ষণের সহায়ক হয়। যেমন- বিদ্যুৎ উৎপাদনে খনিজ তেল ব্যবহার না করে পরিবহন কাজে ব্যবহার করলে খনিজ তেলের সাশ্রয় হয়। অপচয় বন্ধ করা ও বিজ্ঞানসম্মত ব্যবহার: খনিজ উৎপাদন ও ব্যবহারের সময় যাতে অপচয় না হয় তা লক্ষ করতে হবে। যেমন- বিদ্যুৎ সঞ্চয় করে রাখা যায় না। কিন্তু কয়লা সঞ্চয় করে রাখা যায়। প্রযুক্তিগত উৎকর্ষ বৃদ্ধি: কারিগরি উৎকর্ষ বৃদ্ধি পেলে অপেক্ষাকৃত অল্প কাঁচামালে অধিক পরিমাণ শিল্পদ্রব্য উৎপাদন করা সম্ভব। সম্পদ সম্পর্কে সচেতনতা বৃদ্ধি: প্রাকৃতিক গ্যাস সীমাহীন নয়। এ সম্পর্কে সচেতনতা বৃদ্ধি পেলে সকল স্তরের অর্থনৈতিক কাজকর্মে সংরক্ষণ ও উৎকর্ষ সাধন সম্ভব হবে। উপরিউক্ত পদক্ষেপগুলো যথাযথ পালনের মাধ্যমে প্রাকৃতিক গ্যাসের অপচয় রোধ করে দীর্ঘমেয়াদী ব্যবহার নিশ্চিতের পাশাপাশি দেশের অর্থনৈতিক উন্নয়নও সম্ভব।"
        }
      ]
    },
    {
      "number": "6",
      "uddipok": "সুজন ও সুমনা দুই ভাই-বোন। তারা দু'জন দুই ধরনের শিল্প প্রতিষ্ঠানে কর্মরত। সুজন এমন একটি শিল্প কারখানায় কাজ করে, যার প্রধান কাঁচামাল দেশের প্রধান খনিজের উপর নির্ভরশীল এবং কৃষির উন্নতিতে একান্ত প্রয়োজনীয় উপাদান। অন্যদিকে তার বোন সুমনা যে প্রতিষ্ঠানে কর্মরত তার মোট শ্রমিকের বেশিরভাগ নারী এবং সেগুলো ঢাকা, চট্টগ্রাম ও খুলনা বিভাগের বিভিন্ন জায়গায় গড়ে উঠেছে। তারা মনে করে, শিল্পায়নে সুষ্ঠু ব্যবস্থাপনা ও রাজনৈতিক স্থিতিশীলতা প্রয়োজন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "টেকসই উন্নয়ন হলো সামগ্রিক উন্নয়নের কাঠামোবদ্ধ পরিকল্পনা।"
        },
        {
          "label": "খ",
          "question": "",
          "explanation": "জিএসপি হচ্ছে বিশ্বের ঝুঁকিপূর্ণ উন্নয়নশীল দেশগুলোকে ইউরোপের বাজারে রপ্তানি সহায়তা দেওয়ার জন্য ইউরোপীয় ইউনিয়নের বাণিজ্য নীতি। এর মাধ্যমে সুবিধাপ্রাপ্ত দেশগুলোকে ইউরোপের বাজারে পণ্য আমদানি-রপ্তানির শুল্ক মওকুফ বা কমানো হয়। বর্তমানে বিশ্বের ৬৫টি দেশ এই সুবিধা ভোগ করছে।"
        },
        {
          "label": "গ",
          "question": "",
          "explanation": "সুমনার কর্মরত শিল্প প্রতিষ্ঠানের শিল্পটি হলো তৈরি পোশাক শিল্প। নিচে পোশাক শিল্প এদেশে গড়ে ওঠার কারণ ব্যাখ্যা করা হলো- অনুকূল জলবায়ু: বাংলাদেশের উষ্ণ আর্দ্র জলবায়ুতে শ্রমিকরা অধিক সময় কারখানায় কাজ করতে পারে। তাছাড়া পোশাক শিল্পের জন্য কাপড় তৈরিতেও এ জলবায়ু সহায়ক। কাঁচামাল: দেশি ও বিদেশি মিলগুলো থেকে কাঁচামাল তথা বস্ত্র সংগ্রহ করে থাকে। শক্তিসম্পদ: পর্যাপ্ত শক্তিসম্পদের আধিক্য বাংলাদেশে পোশাক শিল্প গড়ে উঠতে সহায়তা করছে। মূলধন: বিভিন্ন ব্যাংক ও বীমা কোম্পানিগুলো থেকে পর্যাপ্ত ঋণ পাওয়ার সুবিধা থাকায় মূলধনের কোনো অসুবিধা হয় না। শ্রমিক: জনবহুল এদেশে সুলভ শ্রমিকের প্রাচুর্য লক্ষ করা যায়। অন্যান্য দেশের তুলনায় বাংলাদেশের শ্রমিকের মজুরি অনেক কম। ফলে শ্রমিকের সহজলভ্যতার কারণে এদেশে প্রচুর তৈরি পোশাক শিল্প গড়ে ওঠেছে। পরিবহন: সমুদ্রপথে বিভিন্ন দেশের সাথে বাংলাদেশের সুলভ যোগাযোগ ব্যবস্থা থাকায় এ শিল্পের প্রয়োজনীয় কাঁচামাল আমদানি ও তৈরি পোশাক রপ্তানিতে সুবিধা রয়েছে। বাজার: বিদেশে বাংলাদেশি পোশাকের যথেষ্ট চাহিদা রয়েছে। সরকারি উদ্যোগ: সরকারের সহযোগিতা দেশে পোশাক শিল্পের উন্নয়নে গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "",
          "explanation": "কোনো দেশের শিল্পায়নের সুষ্ঠু ব্যবস্থাপনা এবং রাজনৈতিক স্থিতিশীলতা অপরিহার্য। নিচে শিল্পায়নের জন্য প্রয়োজনীয় সুষ্ঠু ব্যবস্থাপনা ও রাজনৈতিক স্থিতিশীলতা বিশ্লেষণ করা হলো- উদ্দেশ্য ও লক্ষ্য নির্ধারণ: কোনো শিল্পের প্রসারের জন্য তার প্রধান লক্ষ্যসমূহ আগেই ঠিক করে নিতে হবে। সেই অনুযায়ী শ্রমিক, মূলধন বিনিয়োগ করতে হবে। কম খরচে অধিক পণ্য উৎপাদন: সুষ্ঠু ব্যবস্থাপনার আরেকটি অতি প্রয়োজনীয় দিক হলো স্বল্প খরচে অধিক পণ্য উৎপাদন ও মুনাফা অর্জনের ব্যবস্থা গ্রহণ। সুষ্ঠু ব্যবস্থাপনার বিভিন্ন দিক যেমন- পরিকল্পনা, ব্যবস্থাপনা ও নিয়ন্ত্রণের ফলে কম খরচে অধিক মুনাফা অর্জন সম্ভব। সম্পদের সুষ্ঠু ব্যবহার: সুষ্ঠু ব্যবস্থাপনার মাধ্যমে প্রাকৃতিক ও মানবিক উভয় সম্পদের ব্যবহার সুনিশ্চিত করতে হবে। আমাদের আবিষ্কৃত প্রাকৃতিক সম্পদ যেমন: প্রাকৃতিক গ্যাস, কয়লা, চুনাপাথর, কাঁচবালি ইত্যাদির আহরণ ও এর যথাযথ ব্যবহার নিশ্চিত করতে হবে। তাছাড়া সহজলভ্য উপাদানের সঠিক ব্যবহার ও ঘাটতি পূরণের মাধ্যমে সম্পদের সঠিক ব্যবহার নিশ্চিত করতে হবে। দক্ষ মানবসম্পদ নির্ধারণ: শিল্পের উৎপাদন বৃদ্ধি ও প্রসার অনেকাংশে নির্ভর করে শ্রমিকের কর্মদক্ষতার ওপর। সেক্ষেত্রে অবশ্যই যোগ্যতাসম্পন্ন ও দক্ষ জনশক্তি নির্বাচন করতে হবে। এর ফলে পণ্যের গুণগত মান উন্নত হবে এবং বিশ্বব্যাপী বাজার বৃদ্ধি পাবে। শিল্পের ভারসাম্য স্থাপন: সুষ্ঠু ব্যবস্থাপনা বিভিন্ন পরিবর্তনশীল অবস্থার সঙ্গে ভারসাম্য রক্ষা করতে সহায়ক। জাতীয় ও আন্তর্জাতিক বিভিন্ন অর্থনৈতিক, রাজনৈতিক সমস্যার ফলে শিল্পের বাজার বাধাগ্রস্ত হয়ে থাকে। এ অবস্থায় কীভাবে শিল্পকারখানা সঠিকভাবে পরিচালনা করা যায় তা সুষ্ঠু ব্যবস্থাপনার মাধ্যমে নির্ধারণ করা যায়। সামাজিক অবকাঠামো উন্নয়ন: শিল্পের উন্নয়ন হলে সেই সাথে শ্রমিকের মজুরি বৃদ্ধি পায় এবং তাদের জীবনযাত্রার মান উন্নত হয়। এছাড়াও ভালো মানের পণ্য ক্রেতাদের আগ্রহ বৃদ্ধি করে ও উন্নত জীবনযাত্রার দিকে ধাবিত করে। শিল্পের উন্নয়নের সাথে সাথে সামাজিক অবকাঠামোর উন্নয়ন ঘটে।"
        }
      ]
    },
    {
      "number": "7",
      "uddipok": "মি. মন্ডল একজন প্রকৌশলী। তার ভাইপো শামীম, তার কারখানার জন্য একটি ভবন নির্মাণ করবেন। তাই শামীম মি. মন্ডলের সাহায্য চাইলেন। শামীম তাকে লিমোনাইট শ্রেণির খনিজ পাঠালেন এর মান ও স্থায়িত্ব পরীক্ষা করার জন্য।",
      "tag": "HC 24",
      "sub_questions": [
        {
          "label": "ক",
          "question": "OPEC কী?",
          "explanation": "ওপেক (OPEC) হলো বিশ্বের প্রধান খনিজ তেল উৎপাদনকারী দেশগুলোর সমন্বয়ে গঠিত আন্তর্জাতিক সংস্থা।"
        },
        {
          "label": "খ",
          "question": "তরল সোনা বলতে কী বোঝায়?",
          "explanation": "খনিজ তেল বা পেট্রোলিয়ামকে তরল সোনা বলা হয়। বিশ্বের মোট সঞ্চিত তেলের ৪৭.৬% এবং উৎপাদিত তেলের ৩৪.১% মধ্যপ্রাচ্য হতে আসে (BP Statistical Review of World Energy, 2019)। মধ্যপ্রাচ্যের খনিজ তেলসমৃদ্ধ দেশগুলো হলো- সৌদি আরব, ইরান, ইরাক, কুয়েত, সংযুক্ত আরব আমিরাত, কাতার ইত্যাদি। এ অঞ্চলের কৃষি, শিল্প, ব্যবসা-বাণিজ্য, সংস্কৃতি সব কিছুই তেলনির্ভর। এজন্য মধ্যপ্রাচ্যের খনিজ তেলকে তরল সোনা (Liquid Gold) বলা হয়।"
        },
        {
          "label": "গ",
          "question": "শামীমের পাঠানো খনিজটির বিশ্বব্যাপী উৎপাদন ও বণ্টন ব্যাখ্যা করো।",
          "explanation": "উদ্দীপকে শামীমের পাঠানো খনিজটি আকরিক লৌহ, যা অবকাঠামো নির্মাণের প্রধান কাঁচামাল হিসেবে ব্যবহৃত হয়। নিম্নের অনুরূপঃ পৃথিবীর সবদেশে কমবেশি আকরিক লৌহ পাওয়া গেলেও অর্থনৈতিকভাবে লাভজনক না হওয়ায় বিশ্বে মাত্র কয়েকটি দেশ খনি হতে আকরিক লৌহ উত্তোলন করে। নিচে পৃথিবীর প্রধান আকরিক লৌহ উৎপাদনকারী দেশসমূহের মজুদ ও উৎপাদনের পরিমাণ দেখানো হলো- অস্ট্রেলিয়া: আকরিক লৌহ উৎপাদনে অস্ট্রেলিয়া বিশ্বে প্রথম। ২০১৯ সালে এদেশের মোট উৎপাদন ছিল প্রায় ৯১৯ মিলিয়ন টন। দক্ষিণ অস্ট্রেলিয়া ও নিউসাউথ ওয়েলসের আয়রন মোনার্ক অঞ্চলে দেশটির প্রধান লৌহ খনিগুলো অবস্থিত। ব্রাজিল: আকরিক লৌহ উৎপাদনে ব্রাজিল বিশ্বে দ্বিতীয়। দেশের উত্তর-পূর্বাঞ্চলের খনিগুলো থেকে ব্রাজিল প্রচুর পরিমাণে আকরিক লৌহ উত্তোলন করে। ২০১৯ সালে দেশটির উৎপাদনের পরিমাণ ছিল ৪০৫ মিলিয়ন টন। চীন: চীন বিশ্বের তৃতীয় আকরিক লৌহ উৎপাদনকারী দেশ। ২০১৯ সালে চীনে প্রায় ৩৫১ মিলিয়ন টন লৌহ উৎপাদিত হয়। দেশটির মাঞ্চুরিয়ার মুকুদেন, সান্টুং উপদ্বীপ, ইয়াংসিকিয়াং নদীর নিম্নাংশ, হোনান, হোপাই, সানটাং, সানবি প্রভৃতি অঞ্চল আকরিক লৌহ উৎপাদনে প্রসিদ্ধ। ভারত: আকরিক লৌহ উৎপাদনে ভারতের স্থান বর্তমান বিশ্বে চতুর্থ। ২০১৯ সালে ভারতে প্রায় ২৩৮ মিলিয়ন টন আকরিক লৌহ উৎপাদিত হয়। এদেশের লৌহ খনিগুলো উড়িষ্যা, বিহার, কর্নাটক, মহারাষ্ট্র এবং মধ্য প্রদেশে অবস্থিত। রাশিয়া: বিশ্বে পঞ্চম প্রধান আকরিক লৌহ উৎপাদনকারী দেশ রাশিয়া। ২০১৯ সালে এদেশে প্রায় ৯৭ মিলিয়ন টন আকরিক লৌহ উৎপাদিত হয়। এদেশের ইউরাল পার্বত্য অঞ্চলের ম্যাগনিটোগস্ক, মুরমানস্ক, উরলের ওরস্ক, মস্কোর দক্ষিণে কুরস্ক, টুলা ও মোরকস্ক, লেনিনগ্রাড, বৈকাল হ্রদ প্রভৃতি অঞ্চলে প্রচুর আকরিক লৌহ উৎপাদিত হয়। অন্যান্য দেশ: উপরিউক্ত দেশগুলো ছাড়াও দক্ষিণ আফ্রিকা, ইউক্রেন, কানাডা, যুক্তরাষ্ট্র, সুইডেন, তুরস্ক, মালয়েশিয়া, কোরিয়া, ভেনিজুয়েলা, মেক্সিকো, ফ্রান্স, যুক্তরাজ্য, জাপান, স্পেন, বেলজিয়াম, ইতালি, নরওয়ে, গ্রিস, অস্ট্রিয়া, ফিলিপাইন, লাইবেরিয়া, আলজেরিয়া, নাইজেরিয়া, মরক্কো প্রভৃতি দেশ আকরিক লৌহ উৎপাদন করে থাকে। এ দেশগুলো ২০১৯ সালে প্রায় ৩৫০ মিলিয়ন টন আকরিক লৌহ উৎপাদন করে।"
        },
        {
          "label": "ঘ",
          "question": "উক্ত খনিজটি বর্তমান বিশ্বে কতখানি অর্থনৈতিক গুরুত্ব বহন করছে তা বিশ্লেষণ করো।",
          "explanation": "উদ্দীপকে উল্লিখিত খনিজটি আকরিক লৌহ। বর্তমান যান্ত্রিক সভ্যতার ভিত্তি হলো আকরিক লৌহ। কোনো দেশের কৃষি, শিল্প, পরিবহন ও যোগাযোগ ব্যবস্থা, ব্যবসা-বাণিজ্য তথা অর্থনৈতিক উন্নতি আকরিক লৌহের ওপর নির্ভরশীল। এ কারণে আকরিক লৌহ উৎপাদনে প্রসিদ্ধ দেশগুলো অর্থনৈতিক দিক দিয়ে যথেষ্ট উন্নত (যেমন- যুক্তরাষ্ট্র, যুক্তরাজ্য)। আকরিক লৌহের অর্থনৈতিক গুরুত্ব হলো- ১. লৌহ ও ইস্পাত শিল্পের প্রধান কাঁচামাল হলো আকরিক লৌহ। ২. মানুষের প্রাত্যহিক জীবনযাত্রা নির্বাহের ক্ষেত্রে প্রয়োজনীয় দা, কাস্তে, কোদাল, খুন্তি, কুড়াল ইত্যাদি প্রস্তুত করতে লৌহ ব্যবহৃত হয়। ৩. কৃষিক্ষেত্রে লাঙলের ফলা হতে শুরু করে নানা প্রকার কৃষি যন্ত্রপাতি, ট্রাক্টর, রিপার, হারভেস্টার, ঝাড়াই ও মাড়াইকল ইত্যাদি নির্মাণে লৌহ ব্যবহৃত হয়। ৪. পরিবহন ও যোগাযোগ ক্ষেত্রেও আকরিক লৌহের প্রয়োজন হয়। যেমন- রেলগাড়ির ইঞ্জিন, জাহাজ, মোটরগাড়ি, বিমান, সাইকেল ইত্যাদি নির্মাণে অধিক পরিমাণে লৌহের প্রয়োজন হয়। এছাড়া রেলপথ, সেতু ইত্যাদি নির্মাণেও লৌহ ব্যবহৃত হয়। ৫. লৌহ দ্বারা তৈজসপত্রাদি, বাসনপত্র, ঘরের দরজা, জানালা ইত্যাদি নির্মাণ করা হয়। সুতরাং বলা যায় যে, যেকোনো দেশের অভ্যন্তরীণ চাহিদার পাশাপাশি অর্থনৈতিক উন্নতিতে আকরিক লৌহের ব্যবহার ও গুরুত্ব অপরিসীম।"
        }
      ]
    },
    {
      "number": "8",
      "uddipok": "বর্তমান যন্ত্রসভ্যতার যুগে 'X' শিল্পের গুরুত্ব সর্বাপেক্ষা অধিক। অন্যান্য শিল্পের ভিত্তি এর উপর সম্পূর্ণ নির্ভরশীল। যন্ত্রপাতি ছাড়া কোনো শিল্প কারখানা গড়ে উঠতে পারে না। সামান্য একটি আলপিন হতে আরম্ভ করে বৃহদাকার যন্ত্রপাতি পর্যন্ত সব দ্রব্যই 'X' শিল্পকেন্দ্রে প্রস্তুত করা হয়।",
      "tag": "HC 24",
      "sub_questions": [
        {
          "label": "ক",
          "question": "কার্পাস বয়ন শিল্পের প্রধান কাঁচামাল কী?",
          "explanation": "কার্পাস বয়ন শিল্পের প্রধান কাঁচামাল তুলা।"
        },
        {
          "label": "খ",
          "question": "",
          "explanation": "জাপানের ওসাকা কার্পাস বয়নশিল্পে সমৃদ্ধি লাভ করেছে। ওসাকার কাপড়ের কলগুলোয় দেশি ও বিদেশি উভয় প্রকার তুলাই কাঁচামাল হিসেবে ব্যবহৃত হয় এবং স্থানীয় নদীগুলো হতে সস্তায় পানিবিদ্যুৎ শক্তি সরবরাহ করা হয়। এখানে উচ্চ শ্রেণির কাপড়, ছাপা কাপড় প্রভৃতি প্রস্তুত করা হয়। মূলত ব্রিটেনের ম্যানচেস্টার অপেক্ষা অনেক বড় এবং কার্পাস শিল্পে অধিক উন্নত হওয়ার কারণে ওসাকাকে জাপানের ম্যানচেস্টার বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত শিল্পটি হলো লৌহ ও ইস্পাত শিল্প। লৌহ ও ইস্পাত শিল্প গড়ে ওঠার ভৌগোলিক নিয়ামক নিচে ব্যাখ্যা করা হলো: কাঁচামালের সান্নিধ্য লৌহ ও ইস্পাত শিল্পের প্রধান কাঁচামাল লৌহ আকরিক। লৌহ খুব ভারী বলে তা বহন করা কষ্টসাধ্য ও ব্যয়বহুল। এ কারণে পৃথিবীর অধিকাংশ লৌহ ও ইস্পাত শিল্পগুলো লৌহ খনির নিকটেই গড়ে উঠেছে। কয়লার সান্নিধ্য লৌহ ও ইস্পাত শিল্পের জন্য কয়লা অপরিহার্য। শিল্পক্ষেত্রে এটাই শক্তির প্রধান উৎস। এ কারণে ইউরোপ, আমেরিকা এবং পৃথিবীর অন্যান্য শিল্পাঞ্চলে শিল্পপ্রতিষ্ঠানগুলো প্রধানত কয়লা খনিগুলোকে কেন্দ্র করে গড়ে উঠেছে। পিটসবার্গের কয়লার খনির নিকট এ কারণেই লৌহ আকরিক ও ইস্পাত শিল্প গড়ে উঠেছে। পানি সরবরাহ লৌহ আকরিক ধৌত ও পরিশোধন এবং কাঁচা লৌহকে ঠান্ডা করার জন্য প্রচুর পানির প্রয়োজন হয়। তাই যুক্তরাষ্ট্রের লৌহ ও ইস্পাত কেন্দ্রগুলো হ্রদ, নদী ও সমুদ্রের তীরে গড়ে উঠেছে। ভারতের জামসেদপুর লৌহ ও ইস্পাত শিল্পের কারখানাটিও এ কারণেই সুবর্ণরেখা ও খর্কাই নদীর সঙ্গমে স্থাপিত হয়েছে। জলবায়ু শিল্পের অবস্থানের ওপর জলবায়ু পরোক্ষভাবে প্রভাব বিস্তার করে। নাতিশীতোষ্ণ অঞ্চলের মৃদু স্বাস্থ্যকর জলবায়ু শ্রমিকের কর্মক্ষমতা বৃদ্ধি করে। ফলে শ্রমিকগণ অধিক সময় কাজ করতে সক্ষম হয়। এ কারণেই পৃথিবীর অধিকাংশ লৌহ ও ইস্পাত শিল্পের কারখানাগুলো নাতিশীতোষ্ণ অঞ্চলেই গড়ে উঠেছে। সমভূমি: লৌহ ও ইস্পাত একটি বৃহদাকার ভারী শিল্পপ্রতিষ্ঠান। ফলে এ শিল্প কেন্দ্রসমূহে বিভিন্ন পদ্ধতিতে কাজ করে ইস্পাত উৎপাদন করতে হয় বলে যথেষ্ট সমভূমি থাকা প্রয়োজন। সুতরাং বলা যায়, উল্লিখিত ভৌগোলিক নিয়ামকগুলো লৌহ ও ইস্পাত শিল্প গড়ে ওঠার। অনুকূল।"
        },
        {
          "label": "ঘ",
          "question": "",
          "explanation": "উদ্দীপকে লৌহ ও ইস্পাত শিল্পের কথা বলা হয়েছে। লৌহ ও ইস্পাত শিল্পে উন্নত দেশগুলো পৃথিবীতে উন্নত দেশরূপে পরিগণিত। নিচের এশিয়া মহাদেশের প্রধান প্রধান দেশে এই শিল্পটির উৎপাদন ও বণ্টন দেখানো হলো- চীন: চীন বর্তমানে লৌহ ও ইস্পাত উৎপাদনে বিশ্বে প্রথম স্থানে রয়েছে। আনশান চীনের সর্ববৃহৎ ইস্পাত কেন্দ্র। এছাড়া সাংহাই, নানকিং, উহান প্রভৃতি রাজ্যও ইস্পাত শিল্পে উন্নত। ইয়াংসি নদীর তীরে হ্যাঞ্চাও এবং লায়োনিং এর আনশান অঞ্চলে চীনের অধিকাংশ লৌহ ও ইস্পাত কারখানাগুলো অবস্থিত। জাপান: জাপান বর্তমানে লৌহ ও ইস্পাত উৎপাদনে যথাক্রমে ২য় ও ৩য় অবস্থানে রয়েছে। জাপানের প্রধান প্রধান লৌহ-ইস্পাত উৎপাদনকারী অঞ্চলগুলো হলো- ওসাকা-কোবে অঞ্চল, টোকিও ইয়োকোহামা অঞ্চল, হোক্কাইডো-মুরোরান অঞ্চল। ভারত: ভারত লৌহ ও ইস্পাত উৎপাদনে বর্তমানে বিশ্বে যথাক্রমে তৃতীয় ও দ্বিতীয় স্থান অধিকারী দেশ। বিহারের সিংভূম, উড়িষ্যার কেওনঝাড়, প্রভৃতি অঞ্চলে আকরিক লৌহ এবং বিহারের ঝরিয়া ও বোকারা ইত্যাদি অঞ্চলে কয়লার আধিক্য থাকায় লৌহ ও ইস্পাত শিল্প গড়ে উঠেছে। দেশটির বিহারের সিংভূম জেলার জামশেদপুরে বৃহত্তম লৌহ ও ইস্পাত কারখানা গড়ে উঠেছে। রাশিয়া: রাশিয়া বর্তমান বিশ্বে লৌহ ও ইস্পাত উৎপাদনে যথাক্রমে চতুর্থ ও পঞ্চম অবস্থানে রয়েছে। রাশিয়ার ইউরাল অঞ্চলের ম্যাগনিটোগরস্ক রাশিয়ার শ্রেষ্ঠ এবং পৃথিবীর দ্বিতীয় বৃহত্তম লৌহ ও ইস্পাত শিল্প উৎপাদনকারী কারখানা। উপরিউক্ত দেশগুলো ছাড়াও লৌহ শিল্পে তাইওয়ান এবং ইস্পাত শিল্পে দক্ষিণ কোরিয়া, ইরান প্রভৃতি দেশ সমৃদ্ধি লাভ করেছে।"
        }
      ]
    }
  ]
}