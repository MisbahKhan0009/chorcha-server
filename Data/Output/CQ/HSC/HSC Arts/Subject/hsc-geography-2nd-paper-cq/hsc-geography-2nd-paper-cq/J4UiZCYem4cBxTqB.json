{
  "title": "অমৃত লাল দে মহাবিদ্যালয়, বরিশাল ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "রেবা ভারত থেকে পার্শ্ববর্তী একটি দেশের মেডিকেল কলেজে পড়তে এসেছে। যার দক্ষিণে বঙ্গোপসাগর অবস্থিত।",
      "tag": "ALDC 25",
      "sub_questions": [
        {
          "label": "ক",
          "question": "মানব ভূগোল কী?",
          "explanation": "মানুষের কর্মকাণ্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "",
          "explanation": "মানব ভূগোলের গুরুত্ব ক্রমশই বৃদ্ধি পাচ্ছে। বর্তমানে অর্থনৈতিক, সাংস্কৃতিক, সামাজিক, আঞ্চলিক, রাজনৈতিক প্রভৃতি ক্ষেত্রে ব্যাপকভাবে প্রসার লাভ করার কারণে মানব ভূগোলের অধ্যয়ন দিন দিন বৃদ্ধি পাচ্ছে। ভৌগোলিকভাবে একটি অঞ্চল কৃষিজ ও খনিজ। সম্পদে কতটুকু অপরিহার্য তা মানব ভূগোলের শাখা অর্থনৈতিক ও আঞ্চলিক ভূগোলের মাধ্যমে আমরা জানতে পারি।"
        },
        {
          "label": "গ",
          "question": "",
          "explanation": "উদ্দীপকে রেবা ভারত থেকে বাংলাদেশের একটি মেডিক্যাল কলেজে পড়তে আসে। যার 'দক্ষিণে বঙ্গোপসাগরের অবস্থান। এদেশে বর্তমানে মোট ৮টি প্রশাসনিক বিভাগ রয়েছে। নিচে চিত্রের মাধ্যমে উক্ত প্রশাসনিক বিভাগগুলো উপস্থাপন করা হলো"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত যে দেশটির কথা বলা হয়েছে তা হচ্ছে বাংলাদেশ। কারণ এদেশের দক্ষিণে বঙ্গোপসাগর রয়েছে; যা উদ্দীপকে ইঙ্গিত করা হয়েছে। বাংলাদেশ ভৌগোলিক অবস্থানের দিক থেকে একটি গুরুত্বপূর্ণ দেশ। এর উত্তরে ভারতের হিমালয় পর্বত, দক্ষিণে বঙ্গোপসাগর অবস্থিত। এদেশ কর্কটক্রান্তির উত্তর অক্ষাংশ রেখার ওপর অবস্থিত। যে কারণে এদেশ নাতিশীতোষ্ণ অঞ্চলের অন্তর্ভুক্ত। অর্থনৈতিক ও ভূ-রাজনৈতিক ক্ষেত্রে এদেশ খুবই তাৎপর্যপূর্ণ। আমরা জানি, সূর্য ক্রান্তীয় অঞ্চলে সবসময় তির্যকভাবে কিরণ দেয়। যে কারণে এসব অঞ্চলগুলোতে মরুভূমির মতো এত অধিক উষ্ণতা বিরাজ করে না। আবার, শীতপ্রধান অঞ্চলের মতো এত অধিক শীতলতাও বিরাজ করে না। অর্থাৎ নাতিশীতোষ্ণ অবস্থা বিরাজ করে। এ কারণে এসব অঞ্চলে বিভিন্ন কৃষিদ্রব্য প্রচুর পরিমাণে উৎপন্ন হয়। তাছাড়া বৃষ্টিপাত ফসলের জন্য খুবই প্রয়োজন। তাই দেখা যায়, এদেশের উত্তরে হিমালয় থাকার কারণে দক্ষিণের বঙ্গোপসাগর থেকে প্রচুর জলীয় বাষ্প উত্তরে যেতে থাকে এবং উত্তর থেকে শীতল বাতাস দক্ষিণে আসতে থাকে। ফলে এদেশে প্রচুর বৃষ্টিপাত হয় যা ফসল উৎপাদনের জন্য অনুকূল। সুতরাং বলা যায়, বাংলাদেশের অর্থনৈতিক ও আর্থসামাজিক উন্নতির জন্য ভৌগোলিক অবস্থানের ভূমিকা অপরিসীম।"
        }
      ]
    },
    {
      "number": "2",
      "uddipok": "অনু দক্ষিণ এশিয়ার একটি কৃষিপ্রধান দেশের অধিবাসী। দেশটির তিন দিক ঘিরে রয়েছে অন্য একটি বৃহত্তম দেশ। আয়তনে ক্ষুদ্র হলেও বিশাল জনসংখ্যার এই দেশটি বিশেষ বৈশিষ্ট্যপূর্ণ।",
      "tag": "ALDC 25",
      "sub_questions": [
        {
          "label": "ক",
          "question": "",
          "explanation": "এশিয়া মহাদেশের অন্তর্গত বৃহত্তম দেশ হলো চীন।"
        },
        {
          "label": "খ",
          "question": "",
          "explanation": "পৃথিবীর বিভিন্ন অঞ্চলে বসবাসকারী মানুষের অর্থনৈতিক ক্রিয়াকলাপের বিকাশ, বিস্তার ও ক্রমবিবর্তন এবং প্রাকৃতিক ও অপ্রাকৃতিক পরিবেশের সাথে এর কার্যকরণ সম্পর্কের বিচার-বিশ্লেষণ এবং পর্যালোচনা করাই অর্থনৈতিক ভূগোল। অর্থনৈতিক ভূগোল মানব ভূগোলের একটি গুরুত্বপূর্ণ শাখা। মানুষের অর্থনৈতিক কর্মকাণ্ড কীভাবে পরিচালিত হচ্ছে তা এ শাখায় আলোচনা করা হয়; যেমন- ব্যবসায়-বাণিজ্য। পণ্যের অভ্যন্তরীণ ও আন্তর্জাতিক ব্যবসায়-বাণিজ্য, বাণিজ্যকেন্দ্র, 'বাণিজ্য পথ, ব্যবসায়-বাণিজ্যের পরিমাণ, পশ্চাদভূমি প্রভৃতি সম্পর্কে বিস্তারিত আলোচনা অর্থনৈতিক ভূগোলের আওতাভুক্ত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত অনুর দেশ বাংলাদেশের মানচিত্র অঙ্কনপূর্বক প্রশাসনিক বিভাগসমূহ চিহ্নিত করা হলো-"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত অনুর দেশটি হলো বাংলাদেশ। আর সীমান্তবর্তী দেশ হলো ভারত। দুই দেশের মধ্যে প্রশাসনিকভাবে ব্যাপক পার্থক্য বিদ্যমান। নিচে বাংলাদেশ ও ভারতের প্রশাসনিক বিষয়গুলো তুলে ধরা হলো- বাংলাদেশের প্রায় তিনদিকেই ভারত। দক্ষিণে বঙ্গোপসাগর অবস্থিত। বাংলাদেশের মোট সীমারেখা ৪৭১১.১৮ কি.মি.। এটি এশিয়া মহাদেশে দক্ষিণ-পূর্বাংশে অবস্থিত। মোট আয়তন ১,৪৭,৫৭০ বর্গ কি.মি.। মোট জনসংখ্যা প্রায় ১৬,৫১,৫৮৬১৬ জন। বাংলাদেশে বর্তমানে ৮টি প্রশাসনিক বিভাগ আছে। যথা- ঢাকা, চট্টগ্রাম, রাজশাহী, খুলনা, বরিশাল, সিলেট, রংপুর, ময়মনসিংহ এ ৮টি বিভাগে ৬৪টি জেলা রয়েছে। ঢাকা বিভাগে ১৩টি, রাজশাহী বিভাগে ৮টি, রংপুর বিভাগে ৮টি, চট্টগ্রাম বিভাগে ১১টি, খুলনা বিভাগে ১০টি, বরিশাল বিভাগে ৬টি, সিলেট বিভাগে ৪টি এবং ময়মনসিংহ বিভাগে ৪টি জেলা রয়েছে। এছাড়া বাংলাদেশে ৪৯০টি থানা, ৪,৪৮৪টি ইউনিয়ন পরিষদ, ৫৯,৯৯০টি মৌজা, ৮৭,৩১৯টি গ্রাম, ১১ সিটি কর্পোরেশন এবং ৩২৪টি পৌরসভা রয়েছে (২০১১ সাল)। অন্যদিকে, ভারত এশিয়া মহাদেশের দক্ষিণাংশের মধ্য উপদ্বীপে অবস্থিত। এর মোট আয়তন প্রায় ৩২,৮৭,২৬৩ বর্গ কি.মি.। ভারতের মোট জনসংখ্যা প্রায় ১,৩৬,৯৭,৮৮,৭৪৪ জন (প্রায়)। বর্তমানে ভারতে ২৮ অঙ্গরাজ্য, ১টি জাতীয় রাজধানী অঞ্চল, ৬টি কেন্দ্র শাসিত রাজ্য নিয়ে গঠিত। ভারতের রাজধানী হলো নয়াদিল্লি। আয়তনের দিক দিয়ে ভারত বাংলাদেশ থেকে কয়েকগুণ বড় এবং ভারতের জনসংখ্যাও অনেক বেশি। তাই প্রশাসনিকভাবে এ দুই দেশের অবকাঠামো ভিন্নরূপে গঠিত হয়েছে।"
        }
      ]
    },
    {
      "number": "3",
      "uddipok": "আনিকা ঢাকা মহানগরে বসবাস করে। ঢাকা মহানগরীর জনসংখ্যার ঘনত্ব অনেক বেশি। সে গ্রীষ্মের ছুটিতে বান্দরবান জেলায় তার বান্ধবীর বাড়ি বেড়াতে গিয়ে লক্ষ করল সেখানে জনবসতি অনেক দূরে দূরে অবস্থিত।",
      "tag": "ALDC 25",
      "sub_questions": [
        {
          "label": "ক",
          "question": "",
          "explanation": "জনসংখ্যার ঘনত্ব বলতে প্রতি বর্গ কিলোমিটারে কতজন লোক বাস করে তাকে বোঝায়।"
        },
        {
          "label": "খ",
          "question": "",
          "explanation": "শিল্পবিপ্লবের পূর্বে মানুষ কর্মসংস্থানের কোনো সুযোগ না পাওয়ায় নির্দিষ্ট কোনো শহর অঞ্চলে বসবাস করতে যেত না বলে জনসংখ্যার ঘনত্ব কম ছিল। কোনো অঞ্চলে যখন শিল্প গড়ে ওঠে তখন সেসব অঞ্চলে নানান কাজে লোক নিয়োগ করতে হয়। তখন মানুষ বিভিন্ন এলাকা হতে শিল্পকেন্দ্রে কাজের জন্য চলে আসে এবং একপর্যায়ে বসতি নির্মাণ করে তোলে। ফলে উক্ত এলাকায় জনসংখ্যার ঘনত্ব বেড়ে যায়। শিল্পবিপ্লরের পূর্বে এরকম সুযোগ না থাকায় জনসংখ্যার ঘনত্ব বাড়েনি।"
        },
        {
          "label": "গ",
          "question": "",
          "explanation": "উদ্দীপকে আনিকার বসবাসকৃত এলাকা হলো ঢাকা মহানগরী। উক্ত এলাকার জনসংখ্যার ঘনত্ব বেশি হওয়ার কারণ ব্যাখ্যা করা হলো- সামাজিক নিয়ামক যেসব অনালে খাদ্য, বস্ত্র, বাসস্থান এবং কর্মক্ষেত্রের পর্যাপ্ত সুযোগ-সুবিধা থাকবে সেখানে জনসংখ্যার ঘনত্ব বেশি হবে। মানুষ তার মৌলিক চাহিদাকে উন্নত করার জন্য কর্মসংস্থানের সুযোগ খোঁজে। ঢাকা মহানগরীতে এরকম সুযোগ-সুবিধা বেশি বলে জনসংখ্যার ঘনত্ব অনেক বেশি। সাংস্কৃতিক নিয়ামক আধুনিক যুগে শিক্ষা, সংস্কৃতি মানুষকে গভীরভাবে প্রভাবিত করছে। জ্ঞান-বিজ্ঞানের চর্চা বিকাশের সুযোগ যেসব অঞ্চলে বেশি, সেসব অঞ্চলে জনসংখ্যার ঘনত্ব বেশি। ঢাকা মহানগরীতে অসংখ্য শিক্ষাপ্রতিষ্ঠান রয়েছে। এখানে বিভিন্ন ধরনের জ্ঞান-বিজ্ঞানের চর্চা হয় বলে পড়াশোনার উদ্দেশ্যে বাংলাদেশের অন্যান্য জেলা হতে এখানে ভর্তি হয়। এতে করে জনসংখ্যার ঘনত্ব বেশি হয়। অর্থনৈতিক নিয়ামক। যেখানে কর্মসংস্থানের সুযোগ সৃষ্টি হয় এবং যেসব অঞ্চলে অর্থনৈতিকভাবে এগিয়ে যায় সেসব অঞ্চলে জনসংখ্যার ঘনত্ব বেশি। ঢাকা মহানগরীতে বাংলাদেশের সব ধরনের অফিসের সদর দপ্তর অবস্থিত বলে এখানে কর্মরত কর্মকর্তা-কর্মচারীবৃন্দ বসবাস করেন। বিপুল জনগোষ্ঠীর ঢাকা মহানগরীতে যাতায়াতের জন্য পরিবহনে নিয়োজিত ড্রাইভার, হেলপার, কনডাক্টর প্রভৃতি সেবা দিয়ে থাকে। এ এলাকায় এবং পার্শ্ববর্তী এলাকায় শিল্প, হাসপাতাল প্রভৃতি রয়েছে বলে এখানে অনেক মানুষের সমাগম ঘটে। সুতরাং বলা যায় যে, উদ্দীপকে উল্লিখিত কারণে ঢাকা মহানগরীর জনসংখ্যার ঘনত্ব অনেক বেশি।"
        },
        {
          "label": "ঘ",
          "question": "",
          "explanation": "উদ্দীপকে আনিকার বান্ধবীর এলাকা হলো বান্দরবান জেলা। এ এলাকায় জনবসতি অনেক দূরে দূরে। নিয়ে এ সম্পর্কে বিশ্লেষণ করা হলো- বাংলাদেশের দক্ষিণ-পূর্বাঞ্চলের পার্বত্য জেলার একটি হলো বান্দরবান। প্রাকৃতিক সৌন্দর্যের লীলাভূমি এই বান্দরবান জেলা। এখানকার ভূপ্রকৃতি টারশিয়ারী যুগের পাহাড়সমূহের অন্তর্গত। বেশিরভাগ ভূপ্রকৃতি পাহাড়ি অঞ্চল তথা-উঁচু-নিচু বন্ধুর। এখানে সমতল ভূমি খুবই কম রয়েছে। আমরা জানি মানুষের নির্ভরযোগ্য বসতি হচ্ছে সমতল ভূমি এবং ভূমি হবে উর্বর। যাতে করে ভূমিতে চাষাবাদ করে মৌলিক চাহিদার একটি অংশ খাদ্যের চাহিদা মেটাতে পারে। সেই ধারাবাহিকতায় বলতে পারি বান্দরবান জেলায় সমতল ভূমি পাওয়া দুষ্কর এবং ভূমিগুলো অনুর্বর। ফলে এখানে জনবসতি খুবই কম এবং যেসব লোক বসবাস করে তারা অনেক কষ্টে পাহাড়ের পাদদেশে ঘরবাড়ি তৈরি করে বসবাস করে। তাছাড়া এখানে সুপেয় পানি আনতে পাশের পাহাড়িয়া এলাকায় যেতে হয়। এখানে রাস্তাঘাট ভালোভাবে তৈরি করা যায় না বলে যাতায়াতের ব্যবস্থা অনুন্নত ধরনের। দূরে দূরে কিঞ্চিত পাহাড়ের পাদদেশে স্বল্প ঢালু প্রকৃতির ভূমিতে উপজাতিরা বাস করে। বেশিরভাগ ভূমিই গাছপালা দিয়ে ঘেরা। সুতরাং বলা যায় যে, মানুষের জনবসতি গড়ে ওঠার যে মূল উপাদান সমতলভূমি, কৃষিজমি, যাতায়াত ব্যবস্থা, শিক্ষাপ্রতিষ্ঠান, বসতি প্রভৃতি সব জায়গায় না থাকায় জনবসতিগুলো একত্রে না হয়ে বিচ্ছিন্ন আকারে হয়ে থাকে এবং এতে জনবসতি দূরে দূরে অবস্থান করে।"
        }
      ]
    },
    {
      "number": "4",
      "uddipok": "রেবার মামা সিলেটের চা বাগানে চাকরি করেন। রেবার বাড়ি ফরিদপুর জেলায়। সে সিলেটে মামার বাড়ি বেড়াতে গিয়ে দেখল সেখানকার উৎপাদিত ফসলের সাথে তার এলাকায় উৎপাদিত ফসলের অনেক পার্থক্য রয়েছে।",
      "tag": "ALDC 25",
      "sub_questions": [
        {
          "label": "ক",
          "question": "",
          "explanation": "যে সকল ফসল বাণিজ্যিক উদ্দেশ্যে বা অর্থ উপার্জনের জন্য চাষাবাদ করা হয় তাকে অর্থকরী ফসল বলে।"
        },
        {
          "label": "খ",
          "question": "",
          "explanation": "বাংলাদেশের যেসব ফসল বাণিজ্যের উদ্দেশ্যে বা অর্থ উপার্জনের উদ্দেশ্যে চাষ করা হয়, তাকে বাংলাদেশের অর্থকরী ফসল বলে। যেমন- পাট, চা, আলু, তুলা, তামাক প্রভৃতি। উক্ত ফসলগুলো চাষ করে দেশ-বিদেশে রপ্তানি করে অর্থ উপার্জন করা হয় বলে এগুলোকে অর্থকরী ফসল বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত রেবার বাড়ি ফরিদপুরে। উক্ত এলাকায় অর্থকরী ফসল হিসেবে পাট ও আখ চাষ করা হয়। নিয়ে এ সম্পর্কে বর্ণনা করা হলো- বাংলাদেশে পাট চাষের জন্য উপযোগী অবস্থাগুলো হলো- (১) উষ্ণমন্ডলীয় অঞ্চলের ফসল (২) পাট চাষের জন্য অধিক তাপমাত্রা অর্থাৎ ২০ ০ -৩৫° সেলসিয়াস তাপমাত্রা প্রয়োজন। পাট চাষের জন্য ১৫০-২৫০ সেন্টিমিটার বৃষ্টিপাতের প্রয়োজন। নদী অববাহিকায় পলিযুক্ত দোআঁশ মাটি পাট চাষের জন্য বিশেষ সহায়ক। অন্যদিকে আখ চাষের জন্য ১৯ ০ -৩০° সেলসিয়াস তাপমাত্রা অধিক উপযোগী। আখচাষের জন্য কমপক্ষে ১০০ সেন্টিমিটার বৃষ্টিপাত প্রয়োজন। বেলে দোআঁশ ও কর্দমময় দোআঁশ মাটিতে আখ চাষ ভালো হয়। বাংলাদেশের ফরিদপুর জেলা পদ্মা, মেঘনা নদীর পাশে অবস্থিত হওয়ায় এখানকার মৃত্তিকা পলিযুক্ত দোআঁশ এবং তাপমাত্রা সহনীয় পর্যায়ে ২০-৩৫০ এর মধ্যে থাকায় এ অঞ্চলগুলোতে পাট ও আখ চাষের অনুকূলে। যে কারণ এ অঞ্চলে উত্ত অর্থকরী ফসল উৎপাদন হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত রেবার এলাকায় উৎপাদিত ফসল হলো- পাট ও আখ। অন্যদিকে তার মামার বাড়ি সিলেট সেখানে উৎপাদিত ফসল হলো চা। দুই অঞ্চলে দুই ধরনের ফসল উৎপাদন করা হয়। এদের চাষাবাদ পদ্ধতিও ভিন্ন হয়ে থাকে। নিম্নে এ সম্পর্কে আলোচনা করা হলো- পাট চাষ পদ্ধতি: এটি চাষ করা খুবই সহজ। জমি চাষ করে বীজ বপন করে পাট চাষ করা হয়। এরপর তা বড় হলে কেটে পানিতে ভিজিয়ে আঁশ ছড়ানো হয় এবং তা রৌদ্রে শুকাতে হয়। আখ চাষ পদ্ধতি: প্রথমে আখের কান্ড থেকে যে গিট রয়েছে সেখান থেকে যে মোথা বা কুশি বের হয় তা সংগ্রহ করে সেগুলো সমতল জমিতে নালা করে তা রোপণ করা হয়। এরপর মাটি দিয়ে ঢেকে দেয়া হয়। এভাবে চারা গাছ বের হয়ে কয়েক মাস পর বড় আকারের কান্ড বের হয়। চা চাষ পদ্ধতি: প্রথমে পাহাড়ের ঢালু জমি পরিষ্কার করা হয়। এর চারা পৃথক বীজতলায় তৈরি করা হয়। চা উষ্ণ ও আর্দ্র অধিক উচ্চতার জলবায়ুতে চাষ করা হয়। চারাগুলো যখন ২০ সেন্টিমিটার দীর্ঘ হয়, তখন সেগুলো চা-বাগানে সারিবদ্ধভাবে রোপণ করা হয়। একপর্যায়ে সেটি অনেক বড় হয়ে পাতায় ভরে যায়। পরবর্তীতে সেই পাতাগুলো নির্দিষ্ট সময় পরপর সংগ্রহ করা হয়। এভাবে একটি চা গাছ থেকে বহু বছর চায়ের পাতা সংগ্রহ করা যেতে পারে। সুতরাং বলা যয় যে, দুটি অঞ্চলের ফসলের মধ্যে ভূপ্রকৃতিগত এবং বপন, সংগ্রহ করার পদ্ধতির মধ্যে বেশ পার্থক্য বিদ্যমান।"
        }
      ]
    },
    {
      "number": "5",
      "uddipok": "",
      "tag": "ALDC 25",
      "sub_questions": [
        {
          "label": "ক",
          "question": "",
          "explanation": "ভূমিকর্ষণ বা চাষ করার মাধ্যমে ফসল উৎপাদন করাকেই কৃষি বলে।"
        },
        {
          "label": "খ",
          "question": "",
          "explanation": "চা গাছের গোড়ায় অধিক সময় পানি জমে থাকলে চা গাছ মরে যায়। তাই চা চাষের জন্য উঁচু ও ঢালু জমির প্রয়োজন। সমুদ্রপৃষ্ঠের ৬০০ থেকে ১২০০ মিটার উচ্চতায় অবস্থিত পার্বত্য ঢালু অঞ্চলে চা বাগান গড়ে তোলা হয়। পার্বত্য ঢালু অঞ্চল অপেক্ষাকৃত শীতল। সেখানে প্রবল বৃষ্টিপাত হলেও চা গাছের গোড়ায় পানি জমে থাকে না। চা বাগান তৈরির জন্য এ ধরনের পরিবেশ আবশ্যক।"
        },
        {
          "label": "গ",
          "question": "",
          "explanation": "উদ্দীপকে 'ক' অঞ্চলটি হলো এশিয়া। গম চাষের জন্য যে ধরনের ভৌগোলিক নিয়ামক প্রয়োজন তা সবই এশিয়ায় বিদ্যমান। গম চাষের জন্য জলবায়ুর প্রভাব অত্যন্ত গুরুত্বপূর্ণ। এটি নাতিশীতোষ্ণ অঞ্চলের ফসল। স্থানীয় জলবায়ু বিশেষত উত্তাপ ও বৃষ্টিপাতের ওপরই গমের মান ও হেক্টরপ্রতি উৎপাদন নির্ভর করে থাকে। গম চাষের জন্য গড়ে ৩০ সে.মি.-১০০ সে.মি. বৃষ্টিপাত এবং ১৮০০- ২২°C তাপমাত্রা প্রয়োজন যা দক্ষিণ এশিয়ার বহু অঞ্চলে বিদ্যমান। দোআঁশ মাটি অর্থাৎ যে মাটিতে বালি ও কাদা বা পলির পরিমাণ সর্বত্র সমান থাকে সে মাটি গম চাষের পক্ষে উপযুক্ত। এরূপ দোআঁশ মৃত্তিকাবিশিষ্ট ভূমধ্যসাগরীয় জলবায়ু অঞ্চল গম চাষের আদর্শস্থল। এশিয়া অঞ্চলে মৃত্তিকার উপরিউক্ত বৈশিষ্ট্য রয়েছে। অতএব বলা যায় গম চাষের উপযোগী জলবায়ু, মৃত্তিকা, ভূপ্রকৃতিসহ প্রয়োজনীয় ভৌগোলিক নিয়ামক দক্ষিণ এশিয়ায় বিদ্যমান থাকায় এ অঞ্চলে গমের ফলন ভালো হয়।"
        },
        {
          "label": "ঘ",
          "question": "",
          "explanation": "চিত্রে 'ক' ও 'খ' চিহ্নিত অঞ্চলদ্বয় হলো উত্তর আমেরিকা ও এশিয়া মহাদেশ যেখানে ব্যাপক হারে গম চাষ হয়। আন্তর্জাতিক বাণিজ্যে গম সর্বাপেক্ষা গুরুত্বপূর্ণ খাদ্যশস্য। বর্তমান বিশ্বে উৎপাদিত গমের প্রায় ১৫ শতাংশ বিশ্ব বাজারে প্রবেশ করে। তবে উত্তর গোলার্ধের দেশগুলোতে গমের চাহিদা বেশি। এশিয়ার অন্তর্ভুক্ত দেশ চীন সবচেয়ে বেশি গম উৎপাদন করে কিন্তু এদেশ গম রপ্তানি করে না। এশিয়া মহাদেশের বিভিন্ন দেশ বিশ্বের বিভিন্ন দেশ হতে গম আমদানি করে। আমদানিকৃত দেশের মধ্যে চীন, জাপান, পাকিস্তান, তুরস্ক, বাংলাদেশ, ইন্দোনেশিয়া, ইরান প্রভৃতি দেশ অন্যতম। অন্যদিকে উত্তর আমেরিকা মহাদেশের মধ্যে কানাডা, যুক্তরাষ্ট্র তাদের প্রয়োজনীয় গম উদ্বৃত্ত রেখে বিভিন্ন দেশে রপ্তানি করে। গম রপ্তানিতে উত্তর আমেরিকা শীর্ষে। অতএব, বলা যায়, বিশ্বে গম আমদানি ও রপ্তানিতে অর্থাৎ বিশ্ব বাণিজ্যে এশিয়া ও উত্তর আমেরিকা মহাদেশের তাৎপর্য ব্যাপক।"
        }
      ]
    },
    {
      "number": "6",
      "uddipok": "",
      "tag": "ALDC 25",
      "sub_questions": [
        {
          "label": "ক",
          "question": "",
          "explanation": "যেসব দ্রব্যের উপযোগ আছে, যোগান সীমাবন্ধ, যা হস্তান্তরযোগ্য এবং যার বাহ্যিক রূপ আছে তাই সম্পদ।"
        },
        {
          "label": "খ",
          "question": "",
          "explanation": "খনিজ এলাকার পরিবেশ সংরক্ষণ খুবই জরুরি। খনিজ এলাকা পরিবেশ দূষণ বা বিপর্যয়ের মধ্যে থাকলে খনিজ উত্তোলন ব্যাহত হয়। অন্যদিকে পরিবেশ দূষণের ফলে 'খনি শ্রমিকদের, নানাবিধ রোগব্যাধি হওয়ার সম্ভাবনা থাকে। তাই খনিজ এলাকার পরিবেশ সংরক্ষণ প্রয়োজন।"
        },
        {
          "label": "গ",
          "question": "",
          "explanation": "চিত্রের 'ক' স্থানটি হলো দিনাজপুর যেখানে ইঙ্গিতকৃত খনিজটি হলো কয়লা। কয়লা হলো কার্বনের সমাবেশ। কার্বনের পরিমাণ বেশি হলে তাপ প্রদানের ক্ষমতাও অধিক হয়। সুতরাং তাপ প্রদানের ক্ষমতা দ্বারাই কয়লার গুণাগুণ বিচার করা হয়। গুণাগুণের বিচারে কয়লাকে অ্যানথ্রাসাইট, বিটুমিনাস, লিগনাইট বা বাদামি এবং পীট কয়লা নামে শ্রেণিবিভাগ করা হয়। অ্যাল্ট্রাসাইট জাতীয় কয়লা সর্বাপেক্ষা কঠিন ও উৎকৃষ্ট শ্রেণির। শ্র কয়লা ঘন কৃষ্ণবর্ণ, উজ্জ্বল ও ভারি। এটা কঠিন বলে সহজে প্রজ্বলিত হতে চায় না। তবে একবার প্রজ্বলিত হলে নীল আভাযুক্ত প্রচন্ড তাপ. উৎপন্ন হয় এবং দীর্ঘ সময় পর্যন্ত জ্বলতে থাকে। এর মধ্যে শতকরা ৯৫ ভাগ কার্বন থাকে। বিটুমিনাস মধ্যম শ্রেণির কয়লা। এ কয়লা কৃষ্ণবর্ণের এবং ভঙ্গুর। এটা থেকে প্রচুর তাপ উৎপন্ন হয় কিন্তু সামান্য ধোঁয়া বের হয়। এর মধ্যে শতকরা ৮২, কার্বন, ৫ ভাগ হাইড্রোজেন থাকে। পৃথিবীর সঞ্চিত কয়লার শতকরা ৭৫ ভাগ এই শ্রেণির।লিগনাইট জাতীয় কয়লা হলো নিকৃষ্ট শ্রেণির। এ কয়লা নরম ও ভঙ্গুর। এর রং বাদামি বলে একে বাদামি কয়লাও বলে। এতে শতকরা ৬৫ ভাগ কার্বন থাকে। এতে জলীয়বাষ্প ও গ্যাসের পরিমাণ বেশি থাকায় তাপ প্রদানের শক্তি কম। পীট সবচেয়ে নিকূট শ্রেণির কয়লা। পীটকে ঠিক কয়লা বলা চলে না। কারণ, উদ্ভিদ কয়লায় রূপান্তরিত হওয়ার এটা প্রথম স্তর। এতে ৫৯% কার্বন থাকে এবং জ্বালালে খুব ধোঁয়া হয়।"
        },
        {
          "label": "ঘ",
          "question": "",
          "explanation": "উদ্দীপকে 'ক' ও 'খ' চিহ্নিত স্থানটি হলো দিনাজপুর ও সিলেট যেখানে ইঙ্গিতকৃত খনিজদ্বয় হলো কয়লা ও প্রাকৃতিক গ্যাস। উভয় অর্থনৈতিকভাবে খুবই গুরুত্বপূর্ণ। ব্যবহারিক দিক বিবেচনায় উল্লিখিত খনিজ দুটি গুরুত্বপূর্ণ ভূমিকা রাখে। কয়লা জ্বালানি হিসেবে ব্যবহৃত হয়ে থাকে। কয়লা পুড়িয়ে জল থেকে উদ্ধৃত বাষ্পের সাহায্যে টারবাইন ঘুড়িয়ে তাপবিদ্যুৎ উৎপাদন করা হয়। বিভিন্ন প্রকার শিল্পে কয়লায় প্রত্যক্ষ ব্যবহার লক্ষণীয়। কয়লা থেকে প্রক্রিয়াজাত করে বিভিন্ন সার তৈরি করা হয়। যা কৃষিকাজের জন্য ব্যবহার করা হয়। এছাড়া ইটভাটা শিল্পকারখানা প্রভৃতি কাজে ব্যবহার করা হয়। বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। অন্যদিকে প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। সুতরাং কৃষির উন্নতি, বিদ্যুৎ উৎপাদন, বৈদেশিক মুদ্রায় ব্যয় হ্রাস, বনজ সম্পদ রক্ষা ও পরিবেশ রক্ষায় কয়লা ও প্রাকৃতিক গ্যাসের পৃথক পৃথক ভূমিকা রয়েছে।"
        }
      ]
    },
    {
      "number": "7",
      "uddipok": "সতেরো দশকের শুরুতে শিল্পবিপ্লব শুরু। আর প্রায় সকল শিল্পই লৌহ ও ইস্পাত শিল্পের ওপর নির্ভরশীল। তাই লৌহ ও ইস্পাত শিল্পের। কাঁচামাল হলো আকরিক লৌহ যার দ্বারা সকল যন্ত্রপাতি তৈরি হয়। লৌহ ও ইস্পাত শিল্প বর্তমান সভ্যতার মেরুদণ্ড।",
      "tag": "ALDC 25",
      "sub_questions": [
        {
          "label": "ক",
          "question": "",
          "explanation": "শিল্পায়ন হলো সামাজিক ও অর্থনৈতিক পরিবর্তনের সময় যা একটি মানবগোষ্ঠীকে কৃষিভিত্তিক সমাজ থেকে শিল্পভিত্তিক সমাজে রূপান্তরিত করে।"
        },
        {
          "label": "খ",
          "question": "",
          "explanation": "শিল্পায়নের জন্য যে সমস্ত উপাদান প্রয়োজন তা হলো নাতিশীতোষ্ণ জলবায়ু, শিল্পের 'জন্য প্রয়োজনীয় কাঁচামাল; শিল্পের যন্ত্রপাতি চালনার জন্য শক্তি সম্পদের পর্যাপ্ততা, প্রয়োজনীয় পানি সম্পদ তথা নদনদী এলাকা, বাণিজ্য করার জন্য উন্নত যোগাযোগ ব্যবস্থা (সমুদ্রবন্দর, নদীবন্দর, সড়কপথ ও রেলপথ ইত্যাদি) প্রভৃতি। এছাড়া প্রয়োজনীয় কারিগরি শিক্ষা, দক্ষ সুলভ শ্রমিক এবং মূলধনও প্রয়োজন।"
        },
        {
          "label": "গ",
          "question": "",
          "explanation": "উদ্দীপকে লৌহ ও ইস্পাত শিল্পের কাঁচামাল হিসেবে আকরিক লোহার কথা বলা হয়েছে। উক্ত আকরিক লোহার গুরুত্ব বর্ণনা করা হলো- শিল্পের যন্ত্রপাতি নির্মাণে লৌহ ও ইস্পাতের প্রয়োজন হয় যার মূল কাঁচামান হলো আকরিক লোহা। ঘরবাড়ি ও দালানকোঠার জনালা, দরজা, ছাদ ইত্যাদি নির্মাণেও লোহার রড ও পাত ব্যাপকভাবে ব্যবহৃত হয় যা আকরিক লোহা দিয়েই তৈরি করা হয়। পরিবহনে বিভিন্ন মাধ্যম অর্থাৎ জানালা, দরজা, ছাদ ইত্যাদি নির্মাণেও লোহার রড ও পাত ব্যাপকভাবে ব্যবহৃত হয় যা আকরিক লোহা থেকেই সৃষ্টি। হিটার বৈদ্যুতিক খুঁটি, তার, রেডিও, টেলিভিশন প্রভৃতি যন্ত্রের জন্যও লৌহ প্রয়োজন যা তৈরি হয় আকরিক লোহা থেকে। বিভিন্ন যুদ্ধাস্ত্র তথা কামান, বন্দুক, রাইফেল, ট্যাঙ্ক, যুদ্ধ জাহাজ, বোমারু বিমান প্রভৃতি কাঠামো তৈরিতে দৌহ ও লৌহজাত দ্রব্যের প্রয়োজন যা আকরিক লোহা থেকেই আসে। সূতরাং বলা যায় যে, মানবকল্যাণের প্রতিটি বিষয়ের সাথেই লৌহ ও ইস্পাত্ত সম্পৃক্ত যার মূল কাঁচামাল হলো আকরিক লোহা। তাই বলা যায়, আকরিক লোহার গুরুত্ব অপরিসীম।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত লৌহ ও ইস্পাত শিল্পের কথা বলা হয়েছে; যাকে বর্তমান সভ্যতার মেরুদন্ড বলা হয়। নিম্নে তা বিশ্লেষণ করা হলো- বর্তমান সভ্যতার উৎকর্ষসাধনে শিল্পের ভূমিকা অনস্বীকার্য। সতেরো শতক থেকে শিল্পায়ন শুরু হয়েছে অদ্যাবধি তা ধীরে ধীরে উৎকর্ষ বৃদ্ধি পেয়েছে তথ্য শিল্পায়ন ত্বরান্বিত হচ্ছে। এর মূলে রয়েছে লৌহ ও ইস্পাত শিল্পের অবদান। শিল্পের জন্য প্রথম প্রয়োজন একটি অবকাঠামো যার মূলে রয়েছে লৌহ ও ইস্পাতের ব্যবহার। শিল্পের জন্য প্রয়োজনীয় যন্ত্রপাতি যা তৈরি করা হয় লৌহ ও ইস্পাত দিয়ে। শিল্পের জন্য উৎপাদিত পণ্যের কাঁচামাল বহন করে শিল্পকেন্দ্রে নিয়ে আসতে প্রয়োজন পরিবহন বা যানবাহন। আর এই যানবাহনের যন্ত্রপাতি এবং মূল উপাদান তৈরি হয় লৌহ ও ইস্পাত দিয়ে। যানবাহন যে সড়কপথ দিয়ে আসবে কিংবা রেলপথ দিয়ে আসবে তাও তৈরি হয় লৌহ ও ইস্পাত, দিয়ে। নদী কিংবা সমুদ্র পথে উৎপাদিত পণ্যসামগ্রী বিদেশে রপ্তানি করার জন্য সমুদ্রগামী বড় বড় জাহাজ প্রয়োজন। আর এই জাহাজগুলো তৈরি হয় বড় বড় লৌহ ও ইস্পাত খন্ড দিয়ে। এভাবে শহর, নণর আধুনিক করার জন্য রাস্তাঘাট, কালভার্ট, অবকাঠামো নির্মাণ প্রভৃতি উন্নয়নে দৌহ ও ইস্পাত প্রত্যক্ষ ও পরোক্ষভাবে ব্যবহৃত হচ্ছে। এরপর আসি স্বাস্থ্য খাতে যেখানে সবধরনের আধুনিক যন্ত্রপাতি এবং হাসপাতালের ব্যবহূত সামগ্রী যা তৈরি হয় লৌহ ও ইস্পাত দিয়ে। তারপর কৃষিক্ষেত্রে যেসব আধুনিক প্রযুক্তির ব্যাপকভাবে ব্যবহৃত হয়ে কৃষিক্ষেত্রে কাজকে সহজ করে দিয়েছে সেক্ষেত্রেও এসব কৃষি যন্ত্রপাতি তৈরিতে লৌহ ও ইস্পাতের ভূমিকা অগ্রগণ্য। এছাড়া দৈনন্দিন প্রয়োজনে প্রতিটি ক্ষেত্রে পরোক্ষভাবে হলেও সৌহ ও ইস্পাতের কিছু অংশ ব্যবহৃত হচ্ছে। শিক্ষা প্রতিষ্ঠানের অবকাঠামো নির্মাণ, শিক্ষাক্ষেত্রে বিভিন্ন বৈজ্ঞানিক যন্ত্রপাতি প্রভৃতি ক্ষেত্রে লৌহ ও ইস্পাত প্রয়োজন হয়। সুতরাং উপরিউক্ত আলোচনা হতে এটাই প্রতীয়মান হয় যে, মানবসভ্যতার কল্যাণে প্রতিটি ক্ষেত্রে লৌহ ও ইস্পাত এর প্রত্যক্ষ ও পরোক্ষ ভূমিকা রয়েছে। তাই লৌহ ও ইস্পাত শিল্পকে বর্তমান সভ্যতার মেরুদণ্ড বলা যুক্তিযুক্ত বলে মনে করি।"
        }
      ]
    },
    {
      "number": "8",
      "uddipok": "পৃথিবীর জনপ্রিয় পানীয় হিসেবে পরিচিত শস্যটি বাংলাদেশের উত্তর-পূর্বাঞ্চলে সর্বাধিক উৎপাদিত হয়। অপরদিকে, পৃথিবীর প্রধান খাদ্যশস্য বাংলাদেশে শীতকালীন ফসল হিসেবে সামান্য উৎপাদিত হয়।",
      "tag": "ALDC 25",
      "sub_questions": [
        {
          "label": "ক",
          "question": "BARI-এর পূর্ণরূপ লিখ।",
          "explanation": "BARI-এর পূর্ণরূপ হলো- Bangladesh Agricultural Research Institute."
        },
        {
          "label": "খ",
          "question": "\"উন্নত প্রযুক্তির ব্যবহার কৃষির উন্নয়নে সহায়তা করে\" ব্যাখ্যা করো।",
          "explanation": "আধুনিক কৃষি অনেকাংশে বিজ্ঞান ও প্রযুক্তিনির্ভর। অনুন্নত বা উন্নয়নশীল দেশসমূহ প্রযুক্তির ক্ষেত্রে পিছিয়ে থাকায় তারা কৃষিতে অনগ্রসর। যেমন- মালদ্বীপ, বাংলাদেশ। অপরদিকে, ফসলের নতুন নতুন জাত উদ্ভাবন, যন্ত্রের সাহায্যে চাষাবাদ ও সেচ প্রদান, ফসল মাড়াই করা প্রভৃতি কাজে প্রযুক্তিকে কাজে লাগিয়ে উন্নত দেশসমূহ কৃষিক্ষেত্রে ব্যাপক উন্নয়ন সাধন করছে। যেমন- চীন, জাপান। প্রযুক্তির জ্ঞান লাভ করার মাধ্যমে কৃষিতে প্রযুক্তির যথাযথ ব্যবহার করার মাধ্যমে কৃষির উৎপাদন বৃদ্ধি করা যায়। এভাবে উন্নত প্রযুক্তি ব্যবহার কৃষির উন্নয়নে সহায়ত করে।"
        },
        {
          "label": "গ",
          "question": "উদ্দীপকে ইঙ্গিতকৃত প্রথম শস্যটির আমদানি-রপ্তানি বাণিজ্য ব্যাখ্যা করো।",
          "explanation": "উদ্দীপকে ইঙ্গিতকৃত ১ম শস্যটি হলো চা। ১৮২৮ সালে এ দেশে প্রথম চায়ের বাগান গড়ে উঠেছে (চট্টগ্রামের কোদালায়)। ১৯৫৬-৬০ সালের মধ্যে সিলেটের মালনিছড়ায় পরিকল্পিত চা বাগান গড়ে তোলা হয়। বর্তমানে এদেশে ১৬৭টি চা বাগান রয়েছে। বাংলাদেশ চা বোর্ডের তথ্য অনুযায়ী, ২০২১ সালে ৯.৬ কোটি কেজি চা উৎপন্ন হয়। এদেশে ২৭৯,৪৩৯ হেক্টর এলাকায় চা বাগানে প্রায় ৩ লাখ শ্রমিক নিয়োজিত। এছাড়া রয়েছে প্রায় ৩ হাজার কর্মচারী এবং ১ হাজারের মতো কর্মকর্তা। বর্তমানে সিলেট এবং চট্টগ্রাম ছাড়াও, পার্বত্য চট্টগ্রাম এবং উত্তরবঙ্গের পঞ্চগড়, ঠাকুরগাঁওয়ে চা চাষ করা হচ্ছে। ১৯৮০ সালে বাংলাদেশের চায়ের উৎপাদন এবং রপ্তানির পরিমাণ ছিল যথাক্রমে ৪০ ও ৩০.৯ মিলিয়ন কেজি। ১৯৯০ সালে ৪৫.৮ এবং ২৬.৯ মিলিয়ন কেজি। ২০০০ সালে তা বেড়ে দাড়ায় ৫২.৬৪ এবং ১৮.১ মিলিয়ন কেজি। ২০১০ সালে বাংলাদেশ ৫৯.১৬ মিলিয়ন কেজি উৎপন্ন করে ০.৯১ মিলিয়ন কেজি চা রপ্তানি করে। FAO এর তথ্যমতে, ২০১৮ সালে বাংলাদেশ ৯.৫ কোটি কেজি চা উৎপাদন করে। ২০২৩ সালে বাংলাদেশ ১০০ মিলিয়ন কেজি চা উৎপন্ন করেছে। উপরের আলোচনা থেকে দেখা যাচ্ছে, বাংলাদেশের অর্থনীতিতে বেকারত্ব লাঘব ও কর্মসংস্থান বৃদ্ধিতে চা ব্যাপক ভূমিকা রাখছে। অভ্যন্তরীণ ব্যাপক চাহিদা থাকায় চা বর্তমানে রপ্তানিতে তেমন ভূমিকা রাখতে পারছে না। তবে দেশের অভ্যন্তরে চায়ের উৎপাদন ও বাণিজ্য ঊর্ধ্বমুখী। ২০২৩ সালে উৎপাদনের লক্ষ্যমাত্রা পূরণ করায় রপ্তানি বাণিজ্যেও চা ভূমিকা। রাখছে যা দেশের অর্থনীতিকে বেগবান করতে অবদান রাখবে।"
        },
        {
          "label": "ঘ",
          "question": "উদ্দীপকে ইঙ্গিতকৃত শস্যদ্বয়ের ভৌগোলিক নিয়ামকের মধ্যে তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত শস্যদ্বয় হলো চা ও গম। ফসল দুটির অর্থনৈতিক নিয়ামকে যথেষ্ট পার্থক্য দেখা যায়। যেমন- জলবায়ু: উষ্ণ নাতিশীতোষ্ণ ও অধিক আর্দ্র জলবায়ু চা চাষের জন্য বিশেষ উপযোগী। চা গাছের বৃদ্ধিকালীন সময়ে তাপমাত্রা ২০° সে. অপেক্ষা বেশি হওয়া আবশ্যক। চা গাছ স্বল্প তাপমাত্রা সহ্য করতে পারলেও তীব্র শীত চা গাছের ক্ষতি সাধন করে। আবার যেসব এলাকায় বছরে ১২৫ থেকে ৬২৫ সেন্টিমিটার বৃষ্টিপাত এবং শুষ্ক ঋতু ক্ষণস্থায়ী হয়, সেখানে চা গাছের পাতা ও কুঁড়ি দ্রুত বৃদ্ধি পায়। অন্যদিকে গম মূলত নাতিশীতোষ্ণ অঞ্চলের শস্য। গম চাষের আদর্শ তাপমাত্রা হচ্ছে ১৫০-২০°সে.। শস্যটি চাষের প্রাথমিক অবস্থায় তাপমাত্রা কম (১৮০সে.) এবং ফসল পাকার সময় বেশি তাপমাত্রা (২২°সে.) থাকা প্রয়োজন। গম চাষের জন্য অবস্থান অনুসারে বার্ষিক গড়ে ৩০ থেকে ১০০ সে.মি. বৃষ্টিপাত প্রয়োজন। যেমন- উত্তর আমেরিকার প্রেইরি, রাশিয়া। ভূপ্রকৃতি: সমুদ্রপৃষ্ঠের ৬০০ থেকে ১২০০ মিটার উচ্চতায় অবস্থিত পার্বত্য ঢালু অঞ্চলে চা বাগান গড়ে তোলা হয়। এরূপ অঞ্চল অপেক্ষাকৃত শীতল। সেখানে প্রবল বৃষ্টিপাত হলেও চা গাছের গোড়ায় পানি জমে থাকে না। চা বাগান তৈরির জন্য এ ধরনের পরিবেশ একান্ত প্রয়োজন। সমুদ্রপৃষ্ঠ থেকে উচ্চতা চা গাছের পাতার গুণগত মানকে প্রভাবিত করে। যেমন- সমুদ্রপৃষ্ঠ থেকে ১২০০ মিটার এবং তার চেয়ে বেশি উচ্চতায় অবস্থিত বাগান থেকে সবচেয়ে উৎকৃষ্ট মানের চা পাতা সংগ্রহ করা হয়। অপরদিকে কর্দমময় দোআঁশ মৃত্তিকা গম চাষের জন্য সর্বোৎকৃষ্ট। লাভাগঠিত এবং লোয়েস মৃত্তিকাতেও গম চাষ ভালো হয়। মৃত্তিকা: নাইট্রোজেনযুক্ত কিছুটা অম্লধর্মী মৃত্তিকা চা গাছ জন্মানোর পক্ষে বিশেষ উপযোগী। লৌহ মিশ্রিত এবং আগ্নেয় ভস্মযুক্ত মৃত্তিকাতেও চা গাছ জন্মাতে পারে। আর সমতল ভূমি গম চাষের জন্য উপযোগী। সহজে পানি সরে যেতে পারে এমন সমতল ভূমি গম চাষের জন্য সর্বোৎকৃষ্ট। যেমন- বাংলাদেশের প্লাবন সমভূমি।"
        }
      ]
    }
  ]
}