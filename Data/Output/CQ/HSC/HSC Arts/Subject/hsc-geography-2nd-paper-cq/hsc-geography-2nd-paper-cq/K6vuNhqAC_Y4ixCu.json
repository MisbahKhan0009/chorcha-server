{
  "title": "নটর ডেম কলেজ, ঢাকা ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "ইয়োশিনোরি ওহশোমি দূরপ্রাচ্যের একটি দ্বীপরাষ্ট্রের নাগরিক যে রাষ্ট্রটি ক্ষেত্রফলে পৃথিবীতে ৬২ তম।",
      "tag": "NDCD 23",
      "sub_questions": [
        {
          "label": "ক",
          "question": "ওশেনিয়া মহাদেশের ক্ষেত্রফল কত?",
          "explanation": "ওশেনিয়া মহাদেশের ক্ষেত্রফল হলো ৮৫ লক্ষ ২৫ হাজার ৯৮৯ বর্গ কি.মি. বা (৩২,৯১,৯০৩ বর্গ মাইল)।"
        },
        {
          "label": "খ",
          "question": "রাজনৈতিক অঞ্চলের উপাদানসমূহ ব্যাখ্যা করো।",
          "explanation": "রাজনৈতিক অঞ্চলের উপাদানগুলো প্রধানত দুইভাগে বিভক্ত। যথা- ১. ভৌগোলিক উপাদান ও ২. রাজনৈতিক উপাদান অবস্থান, অভিগম্যতা, আয়তন, আকৃতিগত বৈশিষ্ট্য, সীমানা এগুলো নিয়ে ভৌগোলিক উপাদান এবং সার্বভৌমত্ব, সরকার এগুলো নিয়ে রাজনৈতিক উপাদান গঠিত।"
        },
        {
          "label": "গ",
          "question": "উদ্দীপকে আলোচিত দেশটির ভৌগোলিক অবস্থান মানচিত্রসহ ব্যাখ্যা করো।",
          "explanation": "উদ্দীপকে আলোচিত দেশটির নাম জাপান। জাপানের ভৌগোলিক অবস্থান- জাপান দক্ষিণে ২৪° উত্তর অক্ষাংশ থেকে উত্তরে ৪৬° উত্তর অক্ষাংশ পর্যন্ত এবং পূর্বে ১২৮° পূর্ব দ্রাঘিমা থেকে পশ্চিমে ১৪৬° পূর্ব দ্রাঘিমা পর্যন্ত বিস্তৃত। এর আয়তন প্রায় ৩,৭৭,৮৩৫ বর্গ কি. মি.। দেশটি সমুদ্রবেষ্টিত।"
        },
        {
          "label": "ঘ",
          "question": "উদ্দীপকে উল্লিখিত দেশের ভূ-রাজনৈতিক গুরুত্ব বিশ্লেষণ করো।",
          "explanation": "উদ্দীপকে উল্লিখিত দেশটি জাপান যার ভূরাজনৈতিক অবস্থান দেশটির অর্থনীতিতে গুরুত্বপূর্ণ ভূমিকা পালন করছে। জাপান এশিয়ার পূর্ব উপকূলে অবস্থিত এটি শিল্পোন্নত দেশ। জাপান সমগ্র পৃথিবীর শ্রেষ্ঠ শিল্পোন্নত দেশগুলোর মধ্যে অন্যতম। এর ভৌগোলিক অবস্থান দেশটিকে ভূ-রাজনীতি, শিল্প ও বাণিজ্যে অনন্য করে তুলেছে। এর উত্তরে ওখটস্ক সাগর। পূর্ব ও দক্ষিণে প্রশান্ত মহাসাগর। পশ্চিমে জাপান সাগর এবং দক্ষিণ পশ্চিমে কোরিয়া প্রণালী ও পূর্বে চীন সাগর। দেশটির চারদিক সমুদ্রবেষ্টিত হওয়ায় এর শিল্প বাণিজ্যে অনেকাংশে এগিয়ে রয়েছে। জাপানের মোট আয়তনের শতকরা ৭৩ ভাগ স্থান পার্বত্যভূমির অন্তর্গত। লোকসংখ্যার তুলনায় কৃষিকাজের জমির পরিমান কম হওয়ায় জাপানকে শিল্পোন্নত দেশে পরিণত করেছে। দেশটি সাগর বেষ্টিত হওয়ায় প্রচুর জলবিদ্যুত শক্তি উপাদন করে থাকে। তাছাড়া কঠোর পরিশ্রমের উপযোগী জলবায়ু এবং অন্যান্য দেশের সাথে যোগাযোগ ব্যবস্থার সহজলভ্যতার জন্য দেশটি শিল্পোন্নত হয়েও সুলভ শ্রমিকের পাশাপাশি সকল দেশের সাথে ভূ-রাজনৈতিক সম্পর্ক এবং যোগাযোগের সহজলভ্যতা দেশটিকে উন্নত করেছে। চারদিক সমুদ্র বেষ্টিত হওয়ায় আমদানি এবং রপ্তানিতে সুবিধা বেশি পেয়ে থাকে। যার ফলে টোকিও ইয়াকোহামা, কোবে, ওসাকা- কিয়োটা অঞ্চল, নাগোয়া, ইয়াওয়াটা নাগাসাকি, সুরোরান, কানজাওয়া, সেটাউচি অঞ্চলগুলো জাপানের প্রধান শিল্পাঞ্চলে পরিচিত হয়েছে। উপরোক্ত আলোচনা থেকে পরিলক্ষিত হয় যে, জাপানের ভূ-রাজনেতিক গুরুত্ব অপরিসীম।"
        }
      ]
    },
    {
      "number": "2",
      "uddipok": "অবকাঠামোগত উন্নয়নের অন্যতম একটি উপকরণ 'ক' যা উৎপাদনে বাংলাদেশ বর্তমানে বিশ্বে ২০তম এবং যার প্রধান কাঁচামাল চুনাপাথর।",
      "tag": "NDCD 23",
      "sub_questions": [
        {
          "label": "ক",
          "question": "শিল্প কাকে বলে?",
          "explanation": "যে কর্মপ্রচেষ্টা দ্বারা মানুষ বিভিন্ন প্রকার দ্রব্যের উপযোগ বৃদ্ধি করে ব্যবহার উপযোগী করে তোলে তাকে শিল্প বলে।"
        },
        {
          "label": "খ",
          "question": "শিল্প গড়ে ওঠার ৪টি নিয়ামক লেখো।",
          "explanation": "শিল্প সভ্যতার বাহন। শিল্প গড়ে ওঠার ৪টি নিয়ামক হলো- ১. জলবায়ু, ২. কাঁচামাল, ৩. শক্তি সম্পদ, ৪. পানি সম্পদ।"
        },
        {
          "label": "গ",
          "question": "উদ্দীপকে উল্লিখিত শিল্পের বণ্টন বাংলাদেশের মানচিত্রে দেখাও।",
          "explanation": "উদ্দীপকে উল্লেখিত শিল্পের নাম সিমেন্ট শিল্প। বর্তমানে বাংলাদেশে ৩৮টি সিমেন্ট কারখানার মধ্যে ৩৪টি কারখানায় উৎপাদন অব্যাহত আছে। নিম্নে বাংলাদেশের সিমেন্ট শিল্প মানচিত্রে দেখানো হলো-"
        },
        {
          "label": "ঘ",
          "question": "বাংলাদেশের ক্ষেত্রে উদ্দীপকে উল্লিখিত শিল্পের সমস্যা সম্ভাবনা আলোচনা করো।",
          "explanation": "উদ্দীপকে আলোচিত শিল্পটি হলো সিমেন্ট শিল্প। সিমেন্ট শিল্পের সমস্যা ও সম্ভাবনা তুলে ধরা হলো- সিমেন্ট শিল্পের সমস্যা- ১. কাঁচামালের আমদানির কারণে উৎপাদন খরচ বেড়ে যায়। ২. পুরাতন যন্ত্রপাতির ব্যবহার। ৩. বাজারজাতকরণে সরকার ও বেসরকারি প্রচেষ্টার ঘাটতি। ৪. বিদ্যুতের লোডশেডিং। ৫. পর্যাপ্ত মূলধনের অভাব। ৬. শ্রমিক অসন্তোষ। সিমেন্ট শিল্পের সম্ভাবনা- ১. কাঁচামাল আমদানির সুব্যবস্থা রয়েছে। ২. আধুনিক যন্ত্রপাতি স্থাপন করা হচ্ছে। ৩. শ্রমিকদের প্রশিক্ষণের উপযুক্ত মাধ্যমে নিয়োগ করা হচ্ছে। ৪. শ্রমিক অসন্তোষ মিটিয়ে ন্যায্য দাবি মেনে নেওয়ায় কর্তৃপক্ষ দৃষ্টি দিচ্ছে ৫. বিদ্যুৎ সরবরাহ নিশ্চিত করা হয়েছে। ৬. বাজারজাতকরণে এবং রপ্তানিতে নজর দেওয়া হয়েছে। ৭. রাজনৈতিক স্থিতিশীলতা বজায় রয়েছে। মূলত উপরিউক্ত অবস্থার প্রেক্ষিতেই বাংলাদেশের সিমেন্ট শিল্প সম্ভাবনাময়।"
        }
      ]
    },
    {
      "number": "3",
      "uddipok": "",
      "tag": "NDCD 23",
      "sub_questions": [
        {
          "label": "ক",
          "question": "আখের বৈজ্ঞানিক নাম কী?",
          "explanation": "আখের বৈজ্ঞানিক নাম হলো- Saccharum officinarum ."
        },
        {
          "label": "খ",
          "question": "বিশ্বের প্রধান গম উৎপাদনকারী দেশগুলোর গম উৎপাদনের তালিকা দাও।",
          "explanation": "বিশ্বের প্রধান গম উৎপাদনকারী দেশগুলোর গম উৎপাদনের তালিকা নিম্নরূপ: (লক্ষ মেট্রিক টন)"
        },
        {
          "label": "গ",
          "question": "কৃষির ক্ষেত্রগুলোর মধ্যে তুলনামূলক আলোচনা করো।",
          "explanation": "উদ্দীপকে কৃষির ক্ষেত্রগুলো হলো যথাক্রমে শস্য উৎপাদন, মৎস্যচাষ, পশু-পাখি পালন ও বনায়ন। শস্য তথা ফসল উৎপাদন কৃষির প্রধানতম এবং প্রাচীনতম ক্ষেত্র। বিভিন্ন প্রকার শস্য নিয়ে কৃষির এই ক্ষেত্র গঠিত। মূলত খাদ্যশস্য এবং অর্থকরী এই দুই ধরনের ফসল নিয়ে শস্য উৎপাদন ক্ষেত্র গঠিত। পৃথিবীর প্রধান প্রধান খাদ্যশস্যসমূহের মধ্যে ধান, গম, যব, ভুট্টা প্রভৃতি উল্লেখযোগ্য। এছাড়া অর্থকরী ফসলসমূহের মধ্যে ডাল, তৈলবীজ, ইক্ষু, আলু, তামাক, পাট, রেশম, রাবার, চা প্রভৃতি প্রধান। বিশ্বের মোট কৃষিখাতের প্রায় ৬০ শতাংশ লোক শস্য উৎপাদনের সাথে জড়িত। এতটা ব্যাপক না হলেও পশাপালন কৃষির আরেকটি অন্যতম খাত। পৃথিবীর অনেক উন্নত দেশে বিশাল আকারে পশুপালন কেন্দ্র দেখতে পাওয়া যায়। যেমন- নিউজিল্যান্ড, যুক্তরাষ্ট্র, কানাডা। খামারে উৎপাদিত দুধ, মাংস, পশম, হাড়, চামড়া এবং ঐ সমস্ত প্রাণীর ছোট বাচ্চা, ডিম প্রভৃতি দেশের অভ্যন্তরীণ আন্তর্জাতিক বাজারে রপ্তানি হয়। কৃষির আরেকটি খাত বনায়ন। বন হতে প্রাপ্ত জ্বালানি কাঠ, বাঁশ, বেত, মোম, মধু, রাবার, প্রভৃতি নিয়ে এই কৃষিখাত গঠিত। সমগ্র বিশ্বজুড়ে কমবেশি এই খাত প্রচলিত আছে। পরিবেশ রক্ষায় বনায়ন খাতের গুরুত্ব অপরিসীম। সমগ্র বিশ্বে দ্বিতীয় বৃহত্তম কৃষিখাত হচ্ছে মৎস্য সম্পদ খাত। মৎস্য সম্পদ দুই ধরনের হয়ে থাকে; যথা- মিঠা পানির ও সামুদ্রিক। পৃথিবীর অনেক উন্নত রাষ্ট্র; যেমন যুক্তরাষ্ট্র, কানাডা, ব্রাজিল, ব্রিটেন আর্জেন্টিনা, নরওয়ে, ফিনল্যান্ড, জাপান, চীন, দক্ষিণ কোরিয়া প্রভৃতি সামুদ্রিক মৎস্য আহরণে সরাসরি জড়িত। উন্নত রাষ্ট্রসহ অপেক্ষা অনুন্নত 'ও উন্নয়নশীল রাষ্ট্রসমূহ মিঠা পানির মাছ চাষের সাথে জড়িত।"
        },
        {
          "label": "ঘ",
          "question": "কৃষির ২য় বৃহত্তর ক্ষেত্রে বাংলাদেশের বর্তমান অবস্থা ভবিষ্যৎ সম্ভাবনা আলোচনা করো।",
          "explanation": "উদ্দীপক অনুসারে কৃষির দ্বিতীয় বৃহত্তম খাত হলো মৎস্য চাষ। নিম্নের অনুরুপ: উদ্দীপকে উল্লিখিত কৃষিক্ষেত্রের 'ক' হলো বাংলাদেশের অভ্যন্তরীণ বা স্বাদু পানির মৎস্য চাষ। বাংলাদেশের অভ্যন্তরস্থ নদী-নালা, খাল-বিল, পুকুর-ডোবা, হ্রদ ইত্যাদি স্বাদু পানিতে যে মৎস্যের চাষ করা হয় একে অভ্যন্তরীণ মৎস্য চাষ বলে। বাংলাদেশ একটি নদীমাতৃক দেশ। অসংখ্য খাল-বিল, নদী-নালা, হাওড়- বাওড়, উন্মুক্ত জলাশয় এবং প্লাবন ভূমি এদেশকে মৎস্যচাষ ও আহরণের পাদভূমিতে পরিণত করেছে। বাংলাদেশের অভ্যন্তরীণ দুই ধরনের উৎস থেকে মৎস্য আহরিত হয়। যথা- মুক্ত জলাশয় এবং বদ্ধ জলাশয় বা চাষকৃত। এই দুই উৎস থেকে ২০২০-২১ সালে মোট ৩৯.৬. মেট্রিক টন মৎস্য উৎপাদিত হয়েছে। এর মধ্যে মুক্ত জলাশয় থেকে ১৩.০৮ লক্ষ মেট্রিক টন এবং বদ্ধ জলাশয় থেকে ২৬.৫৫ লক্ষ মেট্রিক টন মৎস্য উৎপাদিত হয়। বাংলাদেশে চাষ উপযোগী প্রায় ২০ লক্ষ পুকুর ও দিঘী রয়েছে, যার আয়তন প্রায় ২.৭২ লক্ষ হেক্টর। পুকুরে বর্তমানে হেক্টর প্রতি গড় উৎপাদন ২.৫ মেট্রিক টন। তাছাড়া দেশে চাষযোগ্য পোল্ডার, বিল, ধানী জমি, উপকূলীয় ঘের এবং মিঠা পানির বদ্ধ জলাভূমির পরিমাণ ২৪.৫১ হেক্টর। এসব জলাভূমিতে বর্তমানে হেক্টর প্রতি উৎপাদন ৫.৫ মেট্রিক টন। নদ-নদী, খাল-বিল, হাওর-বাওর, মোহনা অঞ্চল, কাপ্তাই হ্রদ ও প্লাবন ভূমি মিলে দেশে প্রায় ৪০.৪৭ লাখ হেক্টর মুক্ত জলাশয় রয়েছে। যেখানে থেকে বাৎসরিক প্রায় ৭.১৬ লাখ মেট্রিক টন মৎস্য উৎপাদন হয়। এদেশের উপকূলীয় অঞ্চলের জলাভূমিতে চিংড়ি চাষ ব্যবস্থাপনা সম্প্রসারিত হয়েছে। উপকূলীয় অঞ্চলের চিংড়ি চাষভূক্ত জমির পরিমাণ প্রায় ১.৪১ লাখ হেক্টর। এসব জলাভূমিতে হেক্টর প্রতি চিংড়ি উৎপাদনের বর্তমান গড় হার ৩০০ থেকে ৪০০ কেজি।"
        }
      ]
    },
    {
      "number": "4",
      "uddipok": "বিশ্বের জনসংখ্যা অবস্থান্তর একটি চক্রের মাধ্যমে সম্পন্ন হয়ে থাকে। প্রথম ধাপে জন্মহার ও মৃত্যুহার উভয়ই বেশি হয়ে থাকে। এর প্রধান কারণ জন্মনিয়ন্ত্রণ সম্পর্কে অসচেতনতা এবং বিভিন্ন ব্যাধির প্রাদুর্ভাব। পরবর্তীতে বিজ্ঞান ও প্রযুক্তির অভূতপূর্ব সাফল্যের ফলে জন্মহার ও মৃত্যুহার একটি স্থিতিশীল অবস্থায় পৌঁছায়।",
      "tag": "NDCD 23",
      "sub_questions": [
        {
          "label": "ক",
          "question": "জনসংখ্যা বলতে কী বোঝ?",
          "explanation": "জনসংখ্যা বলতে নির্দিষ্ট ভূখণ্ডে বসবাসকারী একই সাংস্কৃতিক বা কর্মপরিমণ্ডলের অন্তর্ভুক্ত কোনো জনগোষ্ঠী বা মানবসমষ্টিকে বুঝায়।"
        },
        {
          "label": "খ",
          "question": "জনসংখ্যার জনমিতিক উপাদানগুলোর নাম লেখো।",
          "explanation": "জনমিতি হলো জনসংখ্যার বৈশিষ্ট্যগত জ্ঞান। জনসংখ্যার জনমিতিক উপাদানগুলো হলো- ১. আকার ২. ঘনত্ব ৩. বয়স কাঠামো ৪. জনসংখ্যা বিস্তরণ ৫. উৎপাদনশীলতা ৬. জন্মহার ৭. মৃত্যুহার ৮. লিঙ্গ অনুপাত ৯. জত ও সম্প্রদায় অনুপাত ১০. জনসংখ্যা পরিবর্তন ১১. জনসংখ্যা স্থানান্তর ও অভিগমন ১২. জনসংখ্যা-সম্পদ অনুপাত ১৩. স্বাস্থ্য ও পুষ্টি ১৪. জনসংখ্যা অভিক্ষেপ ১৫. প্রতিবাধী জনগোষ্ঠী ১৬. শহর গ্রামীণ সংখ্যার অনুপাত ১৭. শৈাধিত বিবাহ হার প্রভৃতি।"
        },
        {
          "label": "গ",
          "question": "চিত্র এঁকে উদ্দীপকের ধাপগুলো দেখাও।",
          "explanation": "উদ্দীপকে জনসংখ্যার অবস্থান্তর চক্রের কথা বলা হয়েছে। এক স্তর থেকে একাধিক স্তরে জনসংখ্যার পরিমাণগত এবং গুণগত পরিবর্তনকে জনসংখ্যার অবস্থান্তর তত্ত্বে উপস্থাপন করা হয়। জনসংখ্যার অবস্থান্তর তত্ত্বের স্তরগুলো হলো- i. উচ্চ স্থিতিশীল স্তর: উচ্চ জন্মহার ও উচ্চ মৃত্যুহার। ii. প্রারম্ভিক সম্প্রসারণশীল স্তর: উচ্চ জন্মহার ও নিম্নমুখী মৃত্যুহার। iii. দেরিতে সম্প্রসারণশীল স্তর: নিম্নমুখী জন্মহার ও নিম্নমুখী মৃত্যুহার। iv. নিম্ন স্থিতিশীল স্তর। উদ্দীপকে উল্লিখিত জনসংখ্যার অবস্থান্তর তত্ত্বের চিত্র নিচে অঙ্কন করা হলো:"
        },
        {
          "label": "ঘ",
          "question": "উদ্দীপকের আলোক বাংলাদেশের অবস্থান ব্যাখ্যা করো।",
          "explanation": "উদ্দীপকে উল্লিখিত জনমিতিক অবস্থান্তর তত্ত্ব বা ট্রানজিশনাল মডেলের দ্বিতীয় স্তরের মাঝামাঝি পর্যায়ে বাংলাদেশের অবস্থান। নিম্নের অনুরুপ: বাংলাদেশ উদ্দীপকে উল্লিখিত জনমিতিক ট্রানজিশনাল মডেলের দ্বিতীয় স্তরের মাঝামাঝি পর্যায়ে অবস্থান করেছে। কোনো দেশের জনসংখ্যা হ্রাসবৃদ্ধির সাথে অর্থনৈতিক উন্নয়নের সম্পর্কটি বিশ্লেষণ করতে গিয়ে Warren Thompson জনমিতিক ট্রানজিশনাল মডেলটি উপস্থাপন করেন। ১৯২৯ সালে ওয়ারেন থম্পসন তার জনমিতিক ট্রানজিশনাল মডেলে যে চারটি বিশেষ পর্যায়ের কথা উল্লেখ করেছেন, তার আলোকে বাংলাদেশের জনমিতিক উপাত্ত বিশেষ করে জন্মহার ও মৃত্যুহার বিশ্লেষণ করলে বলা যায়, বাংলাদেশ উক্ত ট্রানজিশনাল মডেলের দ্বিতীয় ও তৃতীয় পর্যায়ের সন্ধিক্ষণে আছে। বর্তমানে বাংলাদেশে জন্মহার প্রায় নিয়ন্ত্রণের পথে ও অনেক ক্ষেত্রে প্রায় নিয়ন্ত্রিত হয়েছে এবং মৃত্যুর হার বর্তমানে অনেকটাই নিম্নমুখী। তাই বাংলাদেশের জনসংখ্যার বৃদ্ধির হারও অনেকটা নিম্নমুখী। ২০২২-এর জনশুমারি অনুসারে বাংলাদেশের জনসংখ্যা বৃদ্ধির হার ১.২২%। সুতরাং বলা যায়, বাংলাদেশ ট্রানজিশনাল মডেলের ২য় পর্যায়ে রয়েছে।"
        }
      ]
    },
    {
      "number": "5",
      "uddipok": "রংপুরের রহিমা তার এলাকায় প্রাপ্ত খনিজের উত্তোলন ও ইটভাটায় সেটির ব্যবহার দেখে অত্যন্ত দুশ্চিন্তাগ্রস্ত। কিন্তু সে ঢাকায় এসে অন্য একটি খনিজের রান্নায় ব্যবহার দেখে অত্যন্ত মুগ্ধ হয়। এই খনিজটি অধিকাংশই শিল্প কারখানায় বিশেষ করে কৃষিকাজের প্রয়োজনীয় সার তৈরির কাজে ব্যবহার করা হয়ে থাকে।",
      "tag": "NDCD 23",
      "sub_questions": [
        {
          "label": "ক",
          "question": "শক্তি সম্পদ কাকে বলে?",
          "explanation": "যে সকল খনিজাত প্রাকৃতিক সম্পদ শক্তি উৎপাদনের কাজে ব্যবহৃত হয় সেগুলোকে শক্তি সম্পদ বলে। যেমন- খনিজ তেল, প্রাকৃতিক গ্যাস, কয়লা ইত্যাদি।"
        },
        {
          "label": "খ",
          "question": "কীভাবে কয়লার সৃষ্টি হয়?",
          "explanation": "উদ্ভিদ ও প্রাণীর দেহাবশেষ থেকে কয়লার সৃষ্টি হয়। অতি প্রাচীনকালে বিভিন্ন প্রাকৃতিক দুর্যোগের (ভূমিকম্প) কারণে অসংখ্য গাছপালা ও প্রাণীর মৃতদেহ মাটির নিচে চাপা পড়ে। শত শত বছর ধরে এসব গাছের কান্ড, গুঁড়ি, শাখা-প্রশাখা, লতাপাতা এবং প্রাণীর মৃতদেহ ভূ-অভ্যন্তরের তাপ, চাপ ও রাসায়নিক প্রক্রিয়ায় পরিবর্তিত হয়ে কয়লায় পরিণত হয়।"
        },
        {
          "label": "গ",
          "question": "উদ্দীপকে ইঙ্গিতপূর্ণ খনিজ দুটির অবস্থান বাংলাদেশের মানচিত্রে দেখাও।",
          "explanation": "উদ্দীপকে রংপুরের রহিমার এলাকায় যে খনিজটি পাওয়া যায় সেটি হলো কয়লা। সে ঢাকায় এসে যে খনিজটির ব্যবহার দেখলো সেটি হলো প্রাকৃতিক গ্যাস। নিম্নের অনুরুপ: উদ্দীপকে রংপুরের রহিমার এলাকায় যে খনিজটি পাওয়া যায় সেটি হলো কয়লা। সে ঢাকায় এসে যে খনিজটির ব্যবহার দেখলো সেটি হলো প্রাকৃতিক গ্যাস। বাংলাদেশের উল্লেখযোগ্য গ্যাসক্ষেত্রসমূহ হলো- ১. কৈলাসটিলা, ২. হরিপুর, ৩. ছাতক, ৪. বিয়ানীবাজার, ৫. মৌলভীবাজার, ৬. ফেঞ্চুগঞ্জ, ৭. রশিদপুর, ৮. বাখরাবাদ, ৯. কামতা, ১০. তিতাস, ১১. বেগমগঞ্জ, ১২. ফেনী, ১৩. সেমুতাং, ১৪. শাহবাজপুর, ১৫. সাঙ্গু, ১৬. কুতুবদিয়া। বাংলাদেশের কয়লাক্ষেত্রসমূহ- ১. রানীপুকুর, ২. বড়পুকুরিয়া, ৩. ফুলবাড়ি, ৪. দীঘিপাড়া, ৫. জামালগঞ্জ। নিচে উক্ত খনিজ দুটির অবস্থান মানচিত্রে দেখানো হলো-"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে উদ্দীপকে উল্লিখিত খনিজদ্বয়ের তাৎপর্য বিশ্লেষণ করো।",
          "explanation": "উদ্দীপকে ইঙ্গিতপূর্ণ খনিজ দুটি হলো বাংলাদেশের দিনাজপুরের কয়লা ও সিলেটের প্রাকৃতিক গ্যাস। নিম্নের অনুরুপ: উদ্দীপকে 'ক' ও 'খ' চিহ্নিত স্থানের খনিজ দুটি হলো বাংলাদেশের দিনাজপুরের কয়লা ও সিলেটের, প্রাকৃতিক গ্যাস। ব্যবহারিক গুরুত্বের দিক থেকে উল্লিখিত খনিজ দুটি তাৎপর্যপূর্ণ ভূমিকা রাখে। যেমন- কয়লা: কয়লা জ্বালানি হিসেবে ব্যবহৃত হয়ে থাকে। বর্তমানে দিনাজপুরের বড়পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপবিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ ইটভাটা, কলকারখানাসহ বিভিন্ন খাতে ব্যবহৃত হয়। ফলে কাঠের লাকড়ির বিকল্প হিসেবে বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। প্রাকৃতিক গ্যাস: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের 'পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    },
    {
      "number": "6",
      "uddipok": "ড. আলী রেজা ক্রান্তীয় অঞ্চলের বাগিচা কৃষিজাত ফসল নিয়ে গবেষণা করছেন যার বৈজ্ঞানিক নাম Camelia sinensis",
      "tag": "NDCD 23",
      "sub_questions": [
        {
          "label": "ক",
          "question": "BRRI এর পূর্ণরূপ কী?",
          "explanation": "BARI এর পূর্ণরূপ- Bangladesh Agriculture Reserch Institute."
        },
        {
          "label": "খ",
          "question": "বিশ্বের প্রধান ধান উৎপাদনকারী দেশগুলোর তালিকা দাও।",
          "explanation": "পৃথিবীর প্রধান প্রধান ধান উৎপাদনকারী দেশগুলো হলো:"
        },
        {
          "label": "গ",
          "question": "ড. জ্বালী রেজা যে ফসল নিয়ে গবেষণা করছেন উৎপাদনকারী শীর্ষ ১০টি দেশ বিশ্ব মানচিত্রে দেখাও।",
          "explanation": "উদ্দীপকে ড. আলী রেজা চা নিয়ে গবেষণা করেছেন। নিচে বিশ্বে চা উৎপাদনে শীর্ষ ১০টি দেশের অবস্থান বিশ্ব মানচিত্রে দেখানো হলো- ১. চীন; ২. ভারত; ৩. কেনিয়া; ৪. শ্রীলংকা; ৫. ভিয়েতনাম; ৬. তুরস্ক; ৭. ইন্দোনেশিয়া; ৮. মায়ানমার; ৯. ইরান ও ১০. বাংলাদেশ।"
        },
        {
          "label": "ঘ",
          "question": "বাংলাদেশের প্রেক্ষাপটে উক্ত ফসলের গুরুত্ব বিশ্লেষণ করো।",
          "explanation": "উদ্দীপকে ইঙ্গিতপূর্ণ কৃষিপণ্যটি হচ্ছে চা। বাংলাদেশের অর্থনীতিতে চা গুরুত্বপূর্ণ অবদান রাখে। নিম্নের অনুরুপ: উদ্দীপকে ইঙ্গিতপূর্ণ কৃষিপণ্যটি হচ্ছে চা। বাংলাদেশের অর্থনীতিতে চা গুরুত্বপূর্ণ অবদান রাখে। ১৮২৮ সালে এ দেশে প্রথম চায়ের বাগান গড়ে উঠেছে (চট্টগ্রামের কোদালায়)। ১৯৫৬-৬০ সালের মধ্যে সিলেটের মালনিছড়ায় পরিকল্পিত চা বাগান গড়ে তোলা হয়। বর্তমানে এদেশে ১৬৭টি চা বাগান রয়েছে। বাংলাদেশ চা বোর্ডের তথ্য অনুযায়ী, ২০২১ সালে ৯.৬ কোটি কেজি চা উৎপন্ন হয়। এদেশে ২৭৯,৪৩৯ হেক্টর এলাকায় চা বাগানে প্রায় ৩ লাখ শ্রমিক নিয়োজিত। এছাড়া রয়েছে প্রায় ৩ হাজার কর্মচারী এবং ১ হাজারের মতো কর্মকর্তা। বর্তমানে সিলেট এবং চট্টগ্রাম ছাড়াও, পার্বত্য চট্টগ্রাম এবং উত্তরবঙ্গের পঞ্চগড়, ঠাকুরগাঁওয়ে চা চাষ করা হচ্ছে। ১৯৮০ সালে বাংলাদেশের চায়ের উৎপাদন এবং রপ্তানির পরিমাণ ছিল যথাক্রমে ৪০ ও ৩০.৯ মিলিয়ন কেজি। ১৯৯০ সালে ৪৫.৮ এবং ২৬.৯ মিলিয়ন কেজি। ২০০০ সালে তা বেড়ে দাড়ায় ৫২.৬৪ এবং ১৮.১ মিলিয়ন কেজি। ২০১০ সালে বাংলাদেশ ৫৯.১৬ মিলিয়ন কেজি উৎপন্ন করে ০.৯১ মিলিয়ন কেজি চা রপ্তানি করে। FAO এর তথ্যমতে, ২০১৮ সালে বাংলাদেশ ৯.৫ কোটি কেজি চা উৎপাদন করে। ২০২৩ সালে মধ্যে বাংলাদেশ ১০০ মিলিয়ন কেজি চা উৎপন্ন করার জন্য প্রয়োজনীয়। পদক্ষেপ হাতে নিয়েছে (Strategic development plan 2012-2023) | উপরের আলোচনা থেকে দেখা যাচ্ছে, বাংলাদেশের অর্থনীতিতে বেকারত্ব লাঘব ও কর্মসংস্থান বৃদ্ধিতে চা ব্যাপক ভূমিকা রাখছে। অভ্যন্তরীণ ব্যাপক চাহিদা থাকায় চা বর্তমানে রপ্তানিতে তেমন ভূমিকা রাখতে পারছে না। তবে দেশের অভ্যন্তরে চায়ের উৎপাদন ও বাণিজ্য ঊর্ধ্বমুখী। ২০২৩ সালে উৎপাদনের লক্ষ্যমাত্রা পূরণ করতে পারলে রপ্তানি বাণিজ্যেও চা ভূমিকা রেখে দেশের অর্থনীতিকে বেগবান করতে অবদান রাখবে।"
        }
      ]
    },
    {
      "number": "7",
      "uddipok": "",
      "tag": "NDCD 23",
      "sub_questions": [
        {
          "label": "ক",
          "question": "মানব ভূগোলের প্রকৃত প্রতিষ্ঠাতা কে?",
          "explanation": "মানব ভূগোলের প্রকৃত প্রতিষ্ঠাতা বলা হয় ফরাসি ভূগোলবিদ ভিডাল ডি লা ব্লাশকে।"
        },
        {
          "label": "খ",
          "question": "নামীয় অঞ্চল ব্যাখ্যা করো।",
          "explanation": "যে সমস্ত রাজনৈতিক অঞ্চলের কেবল নামীয় পরিচিতি রয়েছে সেগুলোকে নামীয় অঞ্চল বলে। মহাদেশ বা মহাদেশের অংশবিশেষ নামীয় অঞ্চলের প্রকৃষ্ট উদাহরণ। যেমন- এশিয়া, দক্ষিণ এশিয়া। আন্তঃমহাদেশীয় অঞ্চলসমূহ; যেমন- ল্যাটিন আমেরিকা, মধ্যপ্রাচ্য, ভূমধ্যসাগরীয় অঞ্চল, এশিয়া প্যাসিফিক অঞ্চল, ইউরেশিয়া, অস্ট্রেলিয়া প্রভৃতি এলাকাও নামীয় অঞ্চলের অন্তর্ভুক্ত। এই সমস্ত অঞ্চলের একক নিয়ন্ত্রণকেন্দ্র থাকে না। যেমন- এশিয়া, ইউরোপ, আফ্রিকার কোনো রাজধানী নেই। তাই নামীয় অঞ্চলের সীমানা সুনির্দিষ্ট নয়।"
        },
        {
          "label": "গ",
          "question": "উদ্দীপকের 'ক' গুরুত্ব আলোচনা করো।",
          "explanation": "উদ্দীপকের 'ক' শাখাটি হলো রাজনৈতিক ভূগোল যেখানে ভূরাজনীতি নিয়ে আলোচনা করা হয়। এর গুরুত্ব অপরিসীম। রাজনৈতিক ভূগোলে বিভিন্ন রাজনৈতিক প্রক্রিয়া ও স্থানিক পরিবেশের ওপর তার প্রভাব নিয়ে আলোচনা করা হয়। মূলত এটি মানুষ, রাষ্ট্র ও ভূখণ্ডের মধ্যকার সম্পর্ক নিয়ে আলোচনা করে। রাজনৈতিক ভূগোলের শাখাগুলো হলো- নির্বাচন সম্বন্ধীয় ভূগোল, সামরিক ভূগোল, যুদ্ধবিদ্যা সম্পর্কিত ভূগোল ও ভৌগোলিক রাজনীতি। রাজনৈতিক ভূগোলে সমাজবিজ্ঞান, ইতিহাস ও বিভিন্ন পদ্ধতিগত ও প্রযুক্তিগত বিদ্যার প্রয়োগ ঘটানো হয়। সুতরাং, বলা যায় যে, রাজনৈতিক ভূগোলের যথার্থ গুরুত্ব রয়েছে।"
        },
        {
          "label": "ঘ",
          "question": "উদ্দীপকের 'ক' ও 'খ' এর মধ্যে বৈসাদৃশ্য বিশ্লেষণ করো।",
          "explanation": "উদ্দীপকের 'ক' ও 'খ' যথাক্রমে রাজনৈতিক ভূগোল ও জনসংখ্যা ভূগোল। উদ্দীপক অনুযায়ী, রাজনৈতিক ভূগোল ভূ-রাজনীতি নিয়ে আলোচনা করে আর জনসংখ্যা ভূগোল অভিগমন নিয়ে আলোচনা করে। ভূগোলের শাখা দুটির মধ্যে সুস্পষ্ট বৈসাদৃশ্য বিদ্যমান। রাজনৈতিক ভূগোলে বিভিন্ন রাজনৈতিক প্রক্রিয়া ও স্থানিক পরিবেশের ওপর তার প্রভাব নিয়ে আলোচনা করা হয়। মূলত এটি মানুষ, রাষ্ট্র ও ভূখণ্ডের মধ্যকার সম্পর্ক নিয়ে আলোচনা করে। রাজনৈতিক ভূগোলের শাখাগুলো হলো- নির্বাচন সম্বন্ধীয় ভূগোল, সামরিক ভূগোল, যুদ্ধবিদ্যা সম্পর্কিত ভূগোল ও ভৌগোলিক রাজনীতি। রাজনৈতিক ভূগোলে সমাজবিজ্ঞান, ইতিহাস ও বিভিন্ন পদ্ধতিগত ও প্রযুক্তিগত বিদ্যার প্রয়োগ ঘটানো হয়। অপরদিকে জনসংখ্যার স্থানিক বৈচিত্র্য, গঠন, কাঠামো, বয়স-লিঙ্গ কাঠামো, বিভিন্ন তত্ত্বাদি, অভিগমন, অধিক জনসংখ্যা জনিত সমস্যা ও তার প্রতিকার, জনশক্তি ইত্যাদি নিয়ে এ শাখায় ব্যাখ্যা বিশ্লেষণ করা হয়। সুতরাং এ কথা সুস্পষ্টভাবে বলা যায় যে, রাজনৈতিক ও জনসংখ্যা ভূগোল, মানব ভূগোলের দুটি সম্পূর্ণ ভিন্ন দুটি শাখা।"
        }
      ]
    },
    {
      "number": "8",
      "uddipok": "একটি অধাতব খনিজ যা বিশ্বে তরল সোনা নামে পরিচিত। আন্তর্জাতিক বাণিজ্য ও অর্থনৈতিক উন্নয়নে খনিজটি বিশ্বের সর্বাধিক গুরুত্বপূর্ণ জ্বালানি খনিজ।",
      "tag": "NDCD 23",
      "sub_questions": [
        {
          "label": "ক",
          "question": "OPEC কী?",
          "explanation": "OPEC (Organization of Petroleum Exporting Countries) বিশ্বের প্রধান খনিজ তেল উৎপাদনকারী দেশগুলোর সমন্বয়ে গঠিত আন্তর্জাতিক সংস্থা।"
        },
        {
          "label": "খ",
          "question": "খনিজ সম্পদের শ্রেণিবিভাগ লেখো।",
          "explanation": "খনিজ সম্পদ এক প্রকার প্রাকৃতিক সম্পদ। যে সমস্ত প্রাকৃতিক সম্পদ তাপ তথা শক্তি উৎপাদনের কাজে ব্যবহৃত হয় তাকে শক্তি সম্পদ বলে। শক্তি সম্পদ বেশিরভাগ ক্ষেত্রে খনিজ সম্পদ হয়ে থাকে। তবে খনির বাইরেও শক্তি সম্পদ পাওয়া যায়। যেমন- প্রাকৃতিক গ্যাস, কয়লা, খনিজ তেল প্রভৃতি খনিজাত শক্তি সম্পদ। আবার পানিবিদ্যুৎ, সৌরবিদ্যুৎ, বার্জ মাউন্টেড বিদ্যুৎ ইত্যাদি খনি বহির্ভূত শক্তি সম্পদ। সম্পদের আকার, গঠনগত উপাদান, ব্যবহার প্রভৃতির ওপর ভিত্তি করে খনিজ সম্পদকে ৩টি ভাগে ভাগ করা যায়। যথা-"
        },
        {
          "label": "গ",
          "question": "উদ্দীপকে উল্লেখিত খনিজটির বৈশ্বিক বণ্টন মানচিত্রে দেখাও।",
          "explanation": "উদ্দীপকে 'তরল সোনা' নামে খ্যাত খনিজটি হলো খনিজ তেল বা পেট্রোলিয়াম। খনিজটির বৈশ্বিক বণ্টন মানচিত্রে দেখানো হলো-"
        },
        {
          "label": "ঘ",
          "question": "উদ্দীপকের ইঙ্গিতকৃত খনিজটির আন্তর্জাতিক বাণিজ্য অর্থনৈতিক গুরুত্ব পর্যালোচনা করো।",
          "explanation": "উদ্দীপকে ইঙ্গিতকৃত খনিজটি হলো খনিজ তেল। এর আন্তর্জাতিক বাণিজ্য ও অর্থনৈতিক গুরুত্ব অপরিসীম। খনিজ তেলের আন্তর্জাতিক বাণিজ্য: খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, ইরান, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। খনিজ তেলের অর্থনৈতিক গুরুত: খনিজ তেল একটি গুরুত্বপূর্ণ অর্থনৈতিক সম্পদ। বিশ্বের খনিজ তেলে সমৃদ্ধ দেশগুলো যথেষ্ট উন্নত। বিশেষ করে মধ্যপ্রাচ্যে খনিজ তেল 'তরল সোনা' হিসেবে পরিচিত। এ অঞ্চলের খনিজ তেল বর্তমান বিশ্বের রাজনৈতিক ও অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। আধুনিক যান্ত্রিক সভ্যতার যুগে খনিজ তেলের গুরুত্ব অপরিসীম। খনিজ তেলের বহুমুখী ব্যবহার আধুনিক যুগে মানুষকে এর ওপর এত বেশি নির্ভরশীল করে তুলেছে যে, এটি ছাড়া মানুষ এক মুহূর্ত চলতে পারে না। কৃষি, শিল্প, পরিবহন, গৃহস্থালির কাজ, শক্তি উৎপাদনসহ উন্নয়নের নানাবিধ ক্ষেত্রে খনিজ তেল গুরুত্বপূর্ণ ভূমিকা পালন করে থাকে।"
        }
      ]
    }
  ]
}