{
  "title": "রাজউক উত্তরা মডেল কলেজ, ঢাকা ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "দেশ অবস্থান। ক এশিয়ার পূর্ব দিকে প্রশান্ত মহাসাগরে অবস্থিত একটা দ্বীপরাষ্ট্র। খ এশিয়া মহাদেশের দক্ষিণাংশে সবচেয়ে বড় উপদ্বীপ রাষ্ট্র।",
      "tag": "RUMC 23",
      "sub_questions": [
        {
          "label": "ক",
          "question": "মানব ভূগোলের সংজ্ঞা দাও।",
          "explanation": "মানুষের কর্মকাণ্ডের সাথে ভৌগোলিক পরিবেশের সম্পর্কের প্রকৃতি ও বিন্যাস (nature and pattern) নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "মানুষ ও পরিবেশ সম্পর্কিত মানব ভূগোলের যে ধারণা রয়েছে তা ব্যাখ্যা করো।",
          "explanation": "মানুষের সকল কর্মতৎপরতা প্রাকৃতিক পরিবেশ দ্বারা নিয়ন্ত্রিত, ও প্রভাবিত হয়। মানুষ ও পরিবেশ সম্পর্কিত মানব ভূগোলের এ ধারণা ভূগোলে নিমিত্তবাদ বা পরিবেশবাদ নামে পরিচিত। নিমিত্তবাদের ধারণা অনুযায়ী মানুষ প্রকৃতির দ্বারা নিয়ন্ত্রিত। অর্থাৎ প্রকৃতি নির্দেশ করে কোন জায়গায় কোন ধরনের সভ্যতা (বস্তুগত সংস্কৃতি) নির্মাণ সম্ভব এবং কোথায় তা বিকশিত হবে।"
        },
        {
          "label": "গ",
          "question": "'ক' রাষ্ট্রের কৃষি, শিল্প, খনিজ এবং বাণিজ্য কতখানি উন্নত বর্ণনা করো।",
          "explanation": "উদ্দীপকে উল্লিখিত দেশটি জাপান যার ভূরাজনৈতিক অবস্থান দেশটির অর্থনীতিতে গুরুত্বপূর্ণ ভূমিকা পালন করছে। জাপান এশিয়ার পূর্ব উপকূলে অবস্থিত এটি শিল্পোন্নত দেশ। জাপান সমগ্র পৃথিবীর শ্রেষ্ঠ শিল্পোন্নত দেশগুলোর মধ্যে অন্যতম। এর ভৌগোলিক অবস্থান দেশটিকে ভূ-রাজনীতি, শিল্প ও বাণিজ্যে অনন্য করে তুলেছে। এর উত্তরে ওখটস্ক সাগর। পূর্ব ও দক্ষিণে প্রশান্ত মহাসাগর। পশ্চিমে জাপান সাগর এবং দক্ষিণ পশ্চিমে কোরিয়া প্রণালী ও পূর্বে চীন সাগর। দেশটির চারদিক সমুদ্রবেষ্টিত হওয়ায় এর শিল্প বাণিজ্যে অনেকাংশে এগিয়ে রয়েছে। জাপানের মোট আয়তনের শতকরা ৭৩ ভাগ স্থান পার্বত্যভূমির অন্তর্গত। লোকসংখ্যার তুলনায় কৃষিকাজের জমির পরিমান কম হওয়ায় জাপানকে শিল্পোন্নত দেশে পরিণত করেছে। দেশটি সাগর বেষ্টিত হওয়ায় প্রচুর জলবিদ্যুত শক্তি উপাদন করে থাকে। তাছাড়া কঠোর পরিশ্রমের। উপযোগী জলবায়ু এবং অন্যান্য দেশের সাথে যোগাযোগ ব্যবস্থার সহজলভ্যতার জন্য দেশটি শিল্পোন্নত হয়েও সুলভ শ্রমিকের পাশাপাশি সকল দেশের সাথে ভূ-রাজনৈতিক সম্পর্ক এবং যোগাযোগের সহজলভ্যতা দেশটিকে উন্নত করেছে। চারদিক সমুদ্র বেষ্টিত হওয়ায় আমদানি এবং রপ্তানিতে সুবিধা বেশি পেয়ে থাকে। যার ফলে টোকিও ইয়াকোহামা, কোবে, ওসাকা- কিয়োটা অঞ্চল, নাগোয়া, ইয়াওয়াটা- নাগাসাকি, সুরোরান, কানজাওয়া, সেটাউচি অঞ্চলগুলো জাপানের প্রধান শিল্পাঞ্চলে পরিচিত হয়েছে।"
        },
        {
          "label": "ঘ",
          "question": "মানচিত্র অঙ্কন করে 'খ' দেশটির ৫টি রাজ্য চিহ্নিত করো এবং ভূপ্রাকৃতিক অঞ্চলসমূহ লিপিবদ্ধ করো।",
          "explanation": "উদ্দীপকে 'খ' তথা এশিয়া মহাদেশের দক্ষিণাংশের সবচেয়ে বড় উপদ্বীপটি হলো ভারত। ভারতের ২৮টি রাজ্য রয়েছে যা পাঁচটি ভূপ্রাকৃতিক অঞ্চলে বিভক্ত। নিচে ভারতের মানচিত্রে ৫টি রাজ্য চিহ্নিত পূর্বক ভূপ্রাকৃতিক অঞ্চল দেখানো হলো- ভারতের ভূপ্রাকৃতিক অঞ্চলকে ৫টি ভাগে ভাগ করা যায়। যথা: ১. পার্বত্য অঞ্চল, ২. উত্তরের বিশাল সমভূমি অঞ্চল ৩. উপকূলীয় সমভূমি অঞ্চল, ৪. দাক্ষিণাত্যের মালভূমি অঞ্চল, ৫. মরুভূমি অঞ্চল। ভূপ্রকৃতি উল্লেখযোগ্য রাজ্য ১. পার্বত্য অঞ্চল লাদাখ ২. উত্তর সমভূমি অঞ্চল পশ্চিমবঙ্গ ৩. উপকূলীয় সমভূমি কেরালা ৪. মালভূমি অন্ধ্রপ্রদেশ ৫. মরুভূমি গুজরাটি"
        }
      ]
    },
    {
      "number": "2",
      "uddipok": "দৃশ্যপট-১: দবির একজন কৃষক। বন্যায় তার কৃষি জমিতে ফসলহানি হওয়ায় সে কৃষি পেশা ছেড়ে ঢাকায় গমন করেন। দৃশ্যপট-২: ওয়ালিদ বাংলাদেশের একটি বেসরকারি কোম্পানিতে চাকরিরত ছিলেন। কিন্তু তিনি সেই চাকরি থেকে ইস্তফা নিয়ে পরিবার পরিজনসহ আমেরিকা যুক্তরাষ্ট্রে স্থায়ীভাবে থাকার জন্য গমন করেন।",
      "tag": "RUMC 23",
      "sub_questions": [
        {
          "label": "ক",
          "question": "জনমিতিক ট্রানজিশনাল মডেল কে সর্বপ্রথম উপস্থাপন করেন?",
          "explanation": "বিখ্যাত আমেরিকান ভূগোলবিদ ওয়ারেন থমসন ১৯২৯ সালে সর্বপ্রথম জনমিতিক ট্রানজিশনাল মডেল উপস্থাপন করেন।"
        },
        {
          "label": "খ",
          "question": "বাংলাদেশের অতিরিক্ত জনসংখ্যা বৃদ্ধি পানি ব্যবহারের ক্ষেত্রে কী প্রভাব ফেলছে?",
          "explanation": "অধিক জনসংখ্যার জন্য পানির ব্যবহার বাড়ছে। মানুষ ক্রমাগত নানাবিধ কাজে পানির অপরিসীম ব্যবহারকে বর্ধিত করছে। যথা- কৃষিকাজে শিল্প কারখানায় নানাবিধ নির্মাণ কাজে এবং উন্নয়নমূলক কাজে ইত্যাদি। একদিকে মানুষ যেমন পানি ব্যবহার করছে অন্যদিকে ব্যবহৃত এবং অব্যবহৃত পানিকে দূষিত করে তুলছে। পানির ব্যবহারে যেমন পানি সম্পদের উপর চাপ পড়ছে তেমনি পানির দূষণের ফলেও পানি সম্পদের উপর চাপ পড়ছে। ফলে সুপেয় এবং স্বাস্থ্যসম্মত ও ব্যবহার উপযোগী পানি নিয়ে মানুষের মধ্যে ক্রমেই প্রতিযোগিতার সৃষ্টি হচ্ছে।"
        },
        {
          "label": "গ",
          "question": "দৃশ্যপট-১ কী ধরনের অভিগমন? কী কারণে এ ধরনের অভিগমনের প্রতি সে আগ্রহী হয় বর্ণনা করো।",
          "explanation": "উদ্দীপকে দবিরের ঢাকায় গমন রাষ্ট্র-অভ্যন্তরীণ অভিগমনের উদাহরণ। দবির বন্যায় সব হারিয়ে কাজের সন্ধানে ঢাকায় আসে। তার এ অভ্যন্তরীণ অভিগমন বিকর্ষণমূলক কারনে ঘটেছে। মানুষ যখন নিজ দেশের মধ্যে এক জায়গা থেকে অন্য জায়গায় অভিগমন করে তখন তাকে অভ্যন্তরীণ অভিগমন বলে। আর এ ক্ষেত্রে দবিরের অভিগমনটি অভ্যন্তরীণ অভিগমনের আওতায় পড়ে। মানুষ প্রায়ই এক গ্রাম থেকে অন্য শহরে স্থানান্তর বা অভিগমন করে থাকে মূলত বিভিন্ন প্রাকৃতিক দূর্যোগ যেমন- বন্যা, খরা, মহামারি, দারিদ্র্যতা, বেকারত্ব প্রভৃতি হতে রক্ষা পেতে। এ ধরনের কারণকে বিকর্ষণমূলক কারণ বলে। উদ্দীপকে দবির বন্যার কারণে ফসলহানি হওয়ায় কৃষি পেশা ছেড়ে চাকুরির আশায় ঢাকায় চলে এসেছে। সেহেতু বলা যায়, বিকর্ষণমূলক কারণে দবিরের অভ্যন্তরীণ অভিগমন ঘটেছে।"
        },
        {
          "label": "ঘ",
          "question": "দৃশ্যপট-২ এর অভিগমন অভিবাসী দেশের উপর কী প্রভাব পরে তা আলোচনা করো।",
          "explanation": "দৃশ্যপট-২ এ পরিবার নিয়ে ওয়ালিদের যুক্তরাষ্ট্রে গমন আন্তর্জাতিক অভিগমনকে নির্দেশ করে। এরূপ অভিগমন অভিবাসী দেশের উপর ব্যাপক প্রভাব ফেলে। অভিগমনের স্বাভাবিক ফলাফল হচ্ছে জনসংখ্যার বণ্টন বা অবস্থানিক পরিবর্তন। অবস্থানগত পরিবর্তন ছাড়াও অভিবাসনের ফলে বিভিন্ন এলাকায় অর্থনৈতিক, সামাজিক ও জনবৈশিষ্ট্যগত যে প্রভাব পড়তে পারে। উদ্দীপকে ওয়ালিদের অভিবাসী হওয়ার ফলে যুক্তরাষ্ট্রের উপর ইতিবাচক ও নেতিবাচক উভয় ধরনের প্রভাব পড়বে। অভিবাসনের ফলে উৎসস্থলে জনসংখ্যা কমে এবং গন্তব্যস্থলে বৃদ্ধি পায়। শিক্ষিত, যুবক ও পেশাজীবীরা কমে এবং গন্তব্যস্থলে জনসংখ্যার কাঠামোগত পরিবর্তন হয়। যুক্তরাষ্ট্রের জনসংখ্যায় নারী পুরুষের অনুপাত ও নির্ভরশীলতার অনুপাত ব্যাপক বৃদ্ধি পেতে পারে। যুক্তরাষ্ট্র যেহেতু বিশাল দেশ। এর জনসংখ্যা আয়তনের তুলনায় কম। তাই সেখানে অভিবাসনের ফলে জনসংখ্যা অতি বৃদ্ধি না পেলেও ভারসাম্যতা বিরাজ করবে। আবার ওয়ালিদের পরিবার-পরিজনসহ গমন করায় দেশটিতে নির্ভরশীল জনসংখ্যা বৃদ্ধি পাবে। সুতরাং বলা যায় যে, ওয়ালিদের যুক্তরাষ্ট্রে অভিগমন দেশটির উপর ইতিবাচক ও নেতিবাচক উভয় প্রভাবই পড়তে পারে।"
        }
      ]
    },
    {
      "number": "3",
      "uddipok": "ঘনত্বের ভিত্তিতে বাংলাদেশের জনসংখ্যা, A. জনসংখ্যার ঘনত্ব প্রতি বর্গ কিলোমিটারে ১০০০ জনের বেশি। B. জনসংখ্যার ঘনত্ব প্রতি বর্গ কিলোমিটারে ০-৫০০ জন।",
      "tag": "RUMC 23",
      "sub_questions": [
        {
          "label": "ক",
          "question": "মাথাপিছু আয় নির্ণয়ের সূত্রটি লেখো।",
          "explanation": "মাথাপিছু আয় = মোটজাতীয়আয় মোটজনসংখ্যা \\frac{মোট জাতীয় আয়}{মোট জনসংখ্যা} মোটজনসংখ্যা মোটজাতীয়আয় ​"
        },
        {
          "label": "খ",
          "question": "'ক' স্থানটির জনসংখ্যা ১,৫০,৯৮৫ জন এবং এর আয়তন ৫৯৪২ বর্গ কিলোমিটার হলে স্থানটির জনসংখ্যার ঘনত্ব নির্ণয় করো।",
          "explanation": "দেওয়া আছে, জনসংখ্যা = ১,৫০,৯৮৫ জন আয়তন = ৫৯৪২ বর্গ কিলোমিটার। আমরা জানি, কোনো স্থানের ঘনত্ব = \\(\\frac{মোট জনসংখ্যা}{আয়তন}\\) সুতরাং, প্রদত্ত স্থানের ঘনত্ব = \\(\\frac{১,৫০,৯৮৫}{৫,৯৪২}\\) = ২৫.৪১ জন প্রতি বর্গ কিলোমিটারে।"
        },
        {
          "label": "গ",
          "question": "উদ্দীপকের A ও B এর জনসংখ্যার ঘনত্বের তারতম্যের কারণ বিশ্লেষণ করো।",
          "explanation": "A ও B যথাক্রমে বাংলাদেশের নিবিড় ও অতি বিরল জমঘনত্বের নির্দেশ করে। এদেশের প্রেক্ষিতে জনসংখ্যার এরূপ ঘনত্বের তারতম্য বুঝতে দুটি নিবিড় ও অতি বিরল জনঘনত্বের স্থান যেমন- চট্টগ্রামে ও পার্বত্য চট্টগ্রামের জনঘনত্বের তারতম্যের কারণ বর্ণনা করা যায়। নিম্নের অনুরুপ: মানচিত্রে 'C' ও 'B' যথাক্রমে চট্টগ্রাম ও পার্বত্য চট্টগ্রাম অঞ্চল নির্দেশ করে। এ দুই অঞ্চলে জনসংখ্যার ঘনত্বে বেশ তারতম্য রয়েছে। এর পিছনে প্রাকৃতিক ও সামাজিক কারণ ক্রিয়াশীল। সমুদ্রতীরবর্তী চট্টগ্রাম অঞ্চলে বেশ বিস্তৃত সমভূমি (তীর ভূমি) রয়েছে। অন্যদিকে পার্বত্য চট্টগ্রাম বন্ধুর ভূপ্রকৃতির অঞ্চল। উঁচু পার্বত্য এলাকায় মানুষের জীবনযাত্রা অত্যন্ত কষ্টকর বলে জনসংখ্যার ঘনত্ব সেখানে। অনেক কম। এছাড়া চট্টগ্রাম অঞ্চলের জলবায়ু সমুদ্র সান্নিধ্যের কারণে অপেক্ষাকৃত দূরবর্তী ও উঁচু পার্বত্য চট্টগ্রাম হতে আরামদায়ক। ফলে চট্টগ্রাম অঞ্চলে অধিক জনঘনত্ব দেখা যায়। সমুদ্রের সুবিধাকে কাজে লাগিয়ে চট্টগ্রামে বাংলাদেশের সর্ববৃহৎ এবং প্রধানতম সমুদ্র বন্দর গড়ে উঠেছে। বন্দরনগরী চট্টগ্রামে ব্যাপক শিল্পায়ন ও নগরায়ন ঘটেছে। ব্যবসা-বাণিজ্যের প্রসার ঘটেছে। শিক্ষা, চিকিৎসা, সেবা সুবিধাও এখানে অনেক বেশি। তাই স্বাভাবিকভাবেই এখানে জনঘনত্ব বৃদ্ধি পেয়েছে। অথচ পার্বত্য চট্টগ্রাম এদিক দিয়ে অনেক পিছিয়ে। সেখানে যোগাযোগ ও পরিবহনও কষ্টসাধ্য। তাই বনজ সম্পদে বেশ সমৃদ্ধ হওয়া সত্ত্বেও সেখানে বাণিজ্যের প্রসার ঘটতে পারেনি এবং, স্বাভাবিকভাবেই এ অঞ্চলে জনঘনত্ব কম। সুতরাং উপরের আলোচনা থেকে স্পষ্ট যে, নানা প্রাকৃতিক ও সাংস্কৃতিক কারণ অনুকূল না হওয়ায় চট্টগ্রাম ও পার্বত্য চট্টগ্রামের জনঘনত্বে ব্যাপক পার্থক্য সৃষ্টি হয়েছে।"
        },
        {
          "label": "ঘ",
          "question": "উদ্দীপকে \"A বসতিযুক্ত অঞ্চলটির জনসংখ্যার ঘনত্ব সর্বত্র এক নয়\"- বিষয়টি আলোচনা করো।",
          "explanation": "উদ্দীপকে A বসতি অঞ্চল বাংলাদেশের নিবিড় বসতি অঞ্চল নির্দেশ করে। এ অঞ্চলটিকে আবার অতিনিবিড় (২০০০ জনের উপরে), নিবিড় (১৫০১-২০০০ জন) ও নাতি নিবিড় (১০০১-১৫০০ জন) বসতি অঞ্চলে ভাগ করা যায়। তাই নিবিড় বসতি অঞ্চলটির জনসংখ্যার ঘনত্ব দেশের সর্বত্র সমান নয়।"
        }
      ]
    },
    {
      "number": "4",
      "uddipok": "",
      "tag": "RUMC 23",
      "sub_questions": [
        {
          "label": "ক",
          "question": "বাংলাদেশের সমতল ভূমিতে কোথায় প্রথম চায়ের চাষ শুরু হয়?",
          "explanation": "বাংলাদেশের পঞ্চগড়ে সমতল ভূমিতে প্রথম চায়ের চাষ শুরু হয়।"
        },
        {
          "label": "খ",
          "question": "প্রগাঢ় বা নিবিড় কৃষি বলতে কী বোঝ?",
          "explanation": "প্রগাঢ় কৃষি আকারভিত্তিক কৃষির একটি গুরুত্বপূর্ণ ধরন। যে কৃষিব্যবস্থায় ভূমিকে সর্বাধিক উৎপাদনক্ষম করা হয় তাকে প্রগাঢ় কৃষি (Intensive agriculture) বলে। সাধারণত এ ধরনের কৃষিকাজ অধিক জনসংখ্যার উন্নয়নশীল বিশ্বে দেখা যায়।"
        },
        {
          "label": "গ",
          "question": "'ক' বলয়টিতে ফসল উৎপাদনের ক্ষেত্রে যে সমস্যা পরিলক্ষিত হয় তার সমাধানের পথসমূহ উল্লেখ করো।",
          "explanation": "'ক' বলয়টি দক্ষিণ ও. দক্ষিণ-পূর্ব এশিয়া তথা উন্নয়নশীল বিশ্বের ধান চাষ নির্দেশ করে। উদ্দীপকের বলয়ে, যেমন; ভারত, বাংলাদেশ প্রভৃতি দেশে ধান চাষের জন্য প্রয়োজনীয় তাপমাত্রা থাকলেও অনেক সময় প্রয়োজনীয় মৌসুমি বৃষ্টিপাতের, অভাবে ধান চাষে সমস্যা দেখা দেয়। বিভিন্ন প্রাকৃতিক দুর্যোগেও ফসলের ব্যাপক ক্ষয়ক্ষতি হয়। যেমন- বাংলাদেশ ও ভারতে ক্রান্তীয় ঘূর্ণিঝড়। উন্নয়নশীল বিশ্বের অধিকাংশ দেশের অর্থনীতি কৃষিনির্ভর হলেও পর্যাপ্ত মূলধনের অভাবে ধান চাষ বিঘ্নিত হয়। ধান চাষে প্রয়োজনীয় সময়ে পানি না পেলে ফলন কম হয়। উন্নয়নশীল বিশ্বের কৃষকরা মৌসুমি বৃষ্টিপাতের ওপর নির্ভর করে ধান চাষ করে। ' ফলে যে বছর বৃষ্টিপাত কম হয় সে বছর আশানুরূপ ফলন পাওয়া যায় না। চাষকালীন সময়ে দক্ষ শ্রমিক না পাওয়া বা শ্রমিকের অপর্যাপ্ততার কারণেও ধানের ফলন কম হয়। এসব দেশে নিত্যনতুন প্রযুক্তি ব্যবহার করে ধান চাষ করা হয় না। সনাতন চাষ পদ্ধতি তাই ধান চাষে একটি অন্যতম সমস্যা। ধানের ফলনে নির্দিষ্ট সময়ে সার প্রয়োগ এবং সেচ দিতে না পারলেও ধানের ফলন কম হয়। ধান চাষের সমস্যার সমাধান সম্পর্কে নিচে আলোচনা করা হলো: উন্নয়নশীল বিশ্বে ধান চাষের সমস্যা সমাধানে বৈজ্ঞানিক ও প্রযুক্তি নির্ভর পদ্ধতিতে চাষাবাদ করা প্রয়োজন। কৃষকদের মাঝে স্বল্প সুদে কৃষি ঋণের ব্যবস্থা করলে মূলধনের অভাব দূর করে ধানের ফলন বৃদ্ধি করা যাবে। উন্নয়নশীল দেশগুলোর কৃষি সংস্থাসমূহ উন্নত বীজ, কীটনাশক ও সার সরবরাহ করলে অধিক ধান উৎপাদনে সহায়ক হবে। সনাতনী সেচ ব্যবস্থার পরিবর্তে সহজেই যেন ধানের জমিতে পানির ব্যবস্থা করা যায় সেদিকে লক্ষ রেখে ধান চাষ করতে হবে।' এছাড়া মৌসুমি বৃষ্টিপাতের ওপর নির্ভরশীলতা হ্রাস করে দুর্যোগের সময়কে লক্ষ রেখে দুর্যোগ সহিষ্ণু ধান চাষ করা প্রয়োজন।"
        },
        {
          "label": "ঘ",
          "question": "'ক' বলয়ের উৎপাদিত ফসলটি বাংলাদেশের প্রেক্ষাপটে আলোচনা করো।",
          "explanation": "উদ্দীপকের 'ক' বলয়ে তথা সমগ্র বাংলাদেশে উৎপাদিত ফসলটি হচ্ছে খাদ্যশস্য ধান। বাংলাদেশের খাদ্যশস্যের মধ্যে ধান প্রধান। বাংলাদেশের সকল জেলায় ধান উৎপাদিত হয়। নদী অববাহিকায় পলিমাটি ধান চাষের জন্য বিশেষ উপযোগী। বাংলাদেশ নদীমাতৃক হওয়ায় সর্বত্রই ধান জন্মে। ধান চাষের জন্য ১৬০ থেকে ৩০০ সে. তাপমাত্রা প্রয়োজন এবং ১০০ থেকে ২০০ সে.মি বৃষ্টিপ্রবণ এলাকায় ধানের ফসল ভাল হয়। বাংলাদেশে আউশ, আমন ও বোরো প্রভৃতি ধরনের ধান চাষ হয়। বাংলাদেশ উৎপাদিত ধানের পুরোটাই ভোগ করে। এদেশের মানুষের প্রধান খাদ্যশস্য ভাত। ফলে অতিরিক্ত জনসংখ্যার এ দেশ চাল রপ্তানিতো নয়ই বরং উৎপাদনে বিশ্বে ৪র্থ স্থানীয় হওয়ার পরও আমদানি করে।"
        }
      ]
    },
    {
      "number": "5",
      "uddipok": "",
      "tag": "RUMC 23",
      "sub_questions": [
        {
          "label": "ক",
          "question": "মেস্তাসহ পাট উৎপাদনে বাংলাদেশের অবস্থান কততম?",
          "explanation": "মেস্তাসহ পাট উৎপাদনে বাংলাদেশের অবস্থান দ্বিতীয়।"
        },
        {
          "label": "খ",
          "question": "বীজ বপন প্রযুক্তিতে বাংলাদেশ কতখানি অগ্রগতি, লাভ করেছে- উল্লেখ করো।",
          "explanation": "বীজ বপনের জন্য বর্তমানে 'ড্রামসিডার' নামক আধুনিক যন্ত্র আবিষ্কার হয়েছে। এই যন্ত্রের আবিষ্কারক বাংলাদেশ। ড্রামসিডারের সাহায্যে অল্প পরিশ্রমে বিস্তীর্ণ জমিতে অত্যন্ত দ্রুত সারিবদ্ধ ও সুনিপুণভাবে বীজ বপন করা যায়। বর্তমানে ধানের চারা রোপনের ক্ষেত্রে 'রাইস ট্রান্সপ্লান্টার' ব্যবহৃত হয়। এর মাধ্যমে এক একর জমিতে চারা রোপন করতে সময় লাগে দুই ঘণ্টা। কৃষিতে এসব যন্ত্রের ব্যবহার আমাদের মূল্যবান সময়, শ্রম এবং অর্থের অপচয় রোধ করে।"
        },
        {
          "label": "গ",
          "question": "এ ফসলটির উৎপাদনকারী দেশসমূহের বর্ণনা দাও।",
          "explanation": "উদ্দীপকে ইঙ্গিতপূর্ণ এ ফসলটি গম। গম উৎপাদনে উত্তর আমেরিকা অঞ্চল প্রসিদ্ধ। কেননা সেখানে কেবল গমই উৎপাদিত হয়। তবে গম উৎপাদনে চীন বিশ্বে শীর্ষস্থানীয়। চীন: পৃথিবীর শীর্ষ গম উৎপাদনকারী দেশ চীন। এদেশে শীত ও বসন্তকালীন উভয় প্রকার গম চাষ করা হয়। উত্তর চীনের সমভূমি, ইয়াংসী ও হোয়াংহো নদী অববাহিকা অঞ্চল, সিচুয়ান প্রদেশ প্রভৃতি চীনের প্রধান গম উৎপাদনকারী অঞ্চল। FAO এর তথ্যমতে, বিশ্বের মোট গম উৎপাদনের প্রায় ১৮% চীনে উৎপাদিত হয়। ভারত: বিশ্বের অন্যতম প্রধান গম উৎপাদনকারী দেশ হচ্ছে ভারত। দেশটি গম উৎপাদনে ২য় স্থানের অধিকারী। ভারতের উত্তর প্রদেশ, হরিয়ানা, বিহার, মধ্যপ্রদেশ ও মহারাষ্ট্রে ভালো গম উৎপাদিত হয়। ভারতে মূলত শীতকালীন গম বেশি উৎপন্ন হয়। যুক্তরাষ্ট্র: যুক্তরাষ্ট্র পৃথিবীর অন্যতম প্রধান গম উৎপাদক ও রপ্তানিকারক দেশ। গম উৎপাদনে যুক্তরাষ্ট্রের অবস্থান ৪র্থ। যুক্তরাষ্ট্রে শীত ও বসন্তকালীন গম উৎপাদিত হয়ে থাকে। দেশটির মধ্য ও উত্তরাঞ্চলের রাজ্যগুলোতে গম উৎপাদন বেশি হয়। কানাডা: গম উৎপাদনে কানাডা বিশ্বে ষষ্ঠ। আধুনিক প্রযুক্তির সাহায্যে চাষাবাদ করায় কানাডায় গম উৎপাদন অনেক বেশি। কানাডার প্রেইরি, আলবার্টা, ম্যানিটোবা প্রভৃতি অঞ্চলে প্রচুর গম উৎপাদন হয়। কানাডার দক্ষিণ ও যুক্তরাষ্ট্রের উত্তর অর্থাৎ উভয় দেশের সীমান্তবর্তী প্রেইরি অঞ্চলজুড়ে, এতো বেশি গম উৎপাদিত হয় যে, এই অঞ্চলকে 'বিশ্বের রুটির ঝুড়ি' (Bread Basket of the world) বলা হয়। সুতরাং বলা যায়, উত্তর আমেরিকা অঞ্চলের মানুষের প্রধান 'খাদ্যশস্য হওয়ায় এবং একক ফসল হিসেবে গম উৎপাদনের জন্য অঞ্চলটি এশিয়ার চেয়ে এগিয়ে রয়েছে।"
        },
        {
          "label": "ঘ",
          "question": "বাংলাদেশের মানচিত্র অঙ্কন করে ফসলটির উৎপাদন উল্লেখপূর্বক এর বাণিজ্যিক প্রেক্ষাপট আলোচনা করো।",
          "explanation": "উদ্দীপকের 'B' চিহ্নিত বাংলাদেশের শস্যটি চা। বাংলাদেশের সিলেট, মৌলভীবাজার, হবিগঞ্জের পাহাড়ি ঢালু জমিতে চা চাষ ভালো হয়। নিম্নে চা শস্যটির উৎপাদন বাংলাদেশের মানচিত্রে দেখানো হলো- উৎপাদন ও বাণিজ্যিক প্রেক্ষাপট তথা অর্থনৈতিক গুরুত্ব: নিম্নের অনুরুপ: উদ্দীপকে ইঙ্গিতপূর্ণ কৃষিপণ্যটি হচ্ছে চা। বাংলাদেশের অর্থনীতিতে চা গুরুত্বপূর্ণ অবদান রাখে। ১৮২৮ সালে এ দেশে প্রথম চায়ের বাগান গড়ে উঠেছে (চট্টগ্রামের কোদালায়)। ১৯৫৬-৬০ সালের মধ্যে সিলেটের মালনিছড়ায় পরিকল্পিত চা বাগান গড়ে তোলা হয়। বর্তমানে এদেশে ১৬৭টি চা বাগান রয়েছে। বাংলাদেশ চা বোর্ডের তথ্য অনুযায়ী, ২০২১ সালে ৯.৬ কোটি কেজি চা উৎপন্ন হয়। এদেশে ২৭৯,৪৩৯ হেক্টর এলাকায় চা বাগানে প্রায় ৩ লাখ শ্রমিক নিয়োজিত। এছাড়া রয়েছে প্রায় ৩ হাজার কর্মচারী এবং ১ হাজারের মতো কর্মকর্তা। বর্তমানে সিলেট এবং চট্টগ্রাম ছাড়াও, পার্বত্য চট্টগ্রাম এবং উত্তরবঙ্গের পঞ্চগড়, ঠাকুরগাঁওয়ে চা চাষ করা হচ্ছে। ১৯৮০ সালে বাংলাদেশের চায়ের উৎপাদন এবং রপ্তানির পরিমাণ ছিল যথাক্রমে ৪০ ও ৩০.৯ মিলিয়ন কেজি। ১৯৯০ সালে ৪৫.৮ এবং ২৬.৯ মিলিয়ন কেজি। ২০০০ সালে তা বেড়ে দাড়ায় ৫২.৬৪ এবং ১৮.১ মিলিয়ন কেজি। ২০১০ সালে বাংলাদেশ ৫৯.১৬ মিলিয়ন কেজি উৎপন্ন করে ০.৯১ মিলিয়ন কেজি চা রপ্তানি করে। FAO এর তথ্যমতে, ২০১৮ সালে বাংলাদেশ ৯.৫ কোটি কেজি চা উৎপাদন করে। ২০২৩ সালে মধ্যে বাংলাদেশ ১০০ মিলিয়ন কেজি চা উৎপন্ন করার জন্য প্রয়োজনীয় পদক্ষেপ হাতে নিয়েছে (Strategic development plan 2012-2023) | উপরের আলোচনা থেকে দেখা যাচ্ছে, বাংলাদেশের অর্থনীতিতে বেকারত্ব লাঘব ও কর্মসংস্থান বৃদ্ধিতে চা ব্যাপক ভূমিকা রাখছে। অভ্যন্তরীণ ব্যাপক চাহিদা থাকায় চা বর্তমানে রপ্তানিতে তেমন ভূমিকা রাখতে পারছে না। তবে দেশের অভ্যন্তরে চায়ের উৎপাদন ও বাণিজ্য ঊর্ধ্বমুখী। ২০২৩ সালে উৎপাদনের লক্ষ্যমাত্রা পূরণ করতে পারলে রপ্তানি বাণিজ্যেও চা ভূমিকা রেখে দেশের অর্থনীতিকে বেগবান করতে অবদান রাখবে।"
        }
      ]
    },
    {
      "number": "6",
      "uddipok": "একটি দেশের অর্থনৈতিক উন্নয়নে খনিজ সম্পদ গুরুত্বপূর্ণ ভূমিকা পালন করে। বাংলাদেশের কিছু শক্তি সম্পদ এদেশের অর্থনীতিতে এক অনবদ্য ভূমিকা রাখছে।",
      "tag": "RUMC 23",
      "sub_questions": [
        {
          "label": "ক",
          "question": "বাংলাদেশের সর্ববৃহৎ গ্যাসক্ষেত্রটির নাম লেখো।",
          "explanation": "উত্তোলনের পরিমাণ অনুযায়ী তিতাস বাংলাদেশের সর্ববৃহৎ গ্যাসক্ষেত্র।"
        },
        {
          "label": "খ",
          "question": "সৌদি আরবের তেলক্ষেত্র বলয়ের নামসমূহ উল্লেখ করো।",
          "explanation": "তেল উৎপাদনে বর্তমানে সৌদি আরবের স্থান মধ্যপ্রাচ্য প্রথম এবং বিশ্বে দ্বিতীয়। এদেশের পূর্বাংশের হাসা প্রদেশে অধিকাংশ তেল খনিগুলো অবস্থিত। এখানকার তেলক্ষেত্রগুলো বারগান, দাহরান, কুয়াতিফ, দাম্মাম, আবকায়িক, হুফুফ, সালওয়া প্রভৃতি অঞ্চলে অবস্থিত।"
        },
        {
          "label": "গ",
          "question": "বাংলাদেশের প্রেক্ষাপটে উদ্দীপকের শেষোক্ত যেকোনো একটি সম্পদের অবস্থান বর্ণনা করো।",
          "explanation": "উদ্দীপকে নির্দেশিত শক্তি সম্পদের মধ্যে বাংলাদেশে প্রাকৃতিক গ্যাস অন্যতম। নিম্নের অনুরুপ: উদ্দীপকে নির্দেশিত খনিজ সম্পদটি হলো প্রাকৃতিক গ্যাস। বাংলাদেশের গ্যাসক্ষেত্রগুলো উত্তর থেকে দক্ষিণে বিস্তৃত টারশিয়ারিং যুগে গঠিত অঞ্চলে বিস্তৃত। বঙ্গোপসাগরের তটদেশীয় অঞ্চলেও প্রাকৃতিক গ্যাসের অবস্থান রয়েছে। বাংলাদেশের উল্লেখযোগ্য গ্যাসক্ষেত্র হলো- বাংলাদেশের উল্লেখযোগ্য গ্যাসক্ষেত্র হলো- ১. কৈলাসটিলা, ২. হরিপুর গ্যাসক্ষেত্র, ৩. ছাতক গ্যাসক্ষেত্র, ৪. বিয়ানীবাজার, ৫. মৌলভীবাজার, ৬. ফেঞ্চুগঞ্জ, ৭. রশিদপুর গ্যাসক্ষেত্র, ৮. বাখরাবাদ গ্যাসক্ষেত্র, ৯. কামতা, ১০. তিতাস গ্যাসক্ষেত্র, ১১.০ বেগমগঞ্জ, ১২. ফেনী, ১৩. সেমুতাং, ১৪. শাহবাজপুর, ১৫. সাঙ্গু, ১৬. কুতুবদিয়া। নিচে উক্ত খনিজ প্রাকৃতিক গ্যাস উৎপাদন ক্ষেত্রগুলোর অবস্থান মানচিত্রে দেখানো হলো-"
        },
        {
          "label": "ঘ",
          "question": "বাংলাদেশের প্রেক্ষাপটে উদ্দীপকের শেষোক্ত যেকোনো একটি গুরুত্বপূর্ণ সম্পদের অর্থনৈতিক গুরুত্ব আলোচনা করো।",
          "explanation": "ব্যবহারিক গুরুত্বের দিক থেকে উল্লিখিত প্রাকৃতিক গ্যাস তাৎপর্যপূর্ণ ভূমিকা রাখে। প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    },
    {
      "number": "7",
      "uddipok": "বাংলাদেশের বেশকিছু অধাতব খনিজ পদার্থ রয়েছে। যা দৈনন্দিন ব্যবহারের ক্ষেত্রে যথেষ্ট গুরুত্ব বহন করে। তবে এ সকল খনিজ পদার্থ ব্যবহারের ক্ষেত্রে আমাদের যথেষ্ট সজাগ থাকা দরকার যাতে তার যথেচ্ছাচার ব্যবহার পরিলক্ষিত না হয়।",
      "tag": "RUMC 23",
      "sub_questions": [
        {
          "label": "ক",
          "question": "যুক্তরাষ্ট্রের হ্রদ অঞ্চলে কোন খনিজ সম্পদটি দেখা যায়?",
          "explanation": "যুক্তরাষ্ট্রের হ্রদ অঞ্চলে আকরিক লৌহ খনিজ সম্পদটি পাওয়া যায়।"
        },
        {
          "label": "খ",
          "question": "কোন কোন ক্ষেত্রে গ্রাফাইটের ব্যবহার দেখা যায়?",
          "explanation": "গ্রাফাইটের ব্যবহার বিশেষ গুরুত্বপূর্ণ। কাঠ পেনসিলের শিষ, রং তৈরির কাজে গ্রাফাইট ব্যবহৃত হয়। এছাড়া পারমাণবিক চুল্লির ফিশন বিক্রিয়া নিয়ন্ত্রণে এর ব্যবহার দেখা যায়।"
        },
        {
          "label": "গ",
          "question": "উদ্দীপকের আলোচিত তিনটি গুরুত্বপূর্ণ খনিজ সম্পদের বর্ণনা দাও।",
          "explanation": "উদ্দীপকের বাংলাদেশের তিনটি গুরুত্বপূর্ণ অধাতব খনিজ সম্পদ কয়লা, প্রাকৃতিক গ্যাস, চুনাপাথর। উদ্দীপকে নির্দেশিত ব্যবহারিক গুরুত্বের দিক থেকে উল্লিখিত খনিজ তিনটি তাৎপর্যপূর্ণ ভূমিকা রাখে। যেমন- কয়লা: কয়লা জ্বালানি হিসেবে ব্যবহৃত হয়ে থাকে। বর্তমানে দিনাজপুরের বড়পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপবিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ ইটভাটা, কলকারখানাসহ বিভিন্ন খাতে ব্যবহৃত হয়। ফলে কাঠের লাকড়ির বিকল্প হিসেবে বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। প্রাকৃতিক গ্যাস: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, 'ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। চুনাপাথর: সিমেন্ট, গ্লাস, ইস্পাত, সাবান, কাগজ, ব্লিচিং পাউডার প্রভৃতি তৈরিতে করার জন্য চুনাপাথরের প্রয়োজন হয়। এছাড়া গৃহনির্মাণে, ক্যালসিয়াম কার্বাইড ও তৈরি করতে চুনাপাথর ব্যবহৃত হয়।"
        },
        {
          "label": "ঘ",
          "question": "উদ্দীপকের শেষোক্ত বিষয়ের ক্ষেত্রে কীভাবে সচেতনতাবোধ বৃদ্ধি করা যায় তা আলোচনা করো।",
          "explanation": "উদ্দীপকে শেষোক্ত বিষয়টি হলো অনবায়নযোগ্য খনিজ সম্পদের ব্যবহার সম্পর্কিত। অনবায়নযোগ্য সম্পদ সম্পূর্ণরূপে ধ্বংস হতে পারে। তাই সম্পদকে সংরক্ষণ করা প্রয়োজন। এ আলোকে সম্পদ ব্যবহারে তথা সম্পদ সংরক্ষণে সচেতনাবোধ বৃদ্ধিতে যত্নশীল হতে হবে, নিচে তা আলোচনা করা হলো- সম্পদ সংরক্ষণের অর্থ প্রাকৃতিক সম্পদের এমনভাবে ব্যবহার, যাতে ঐ সম্পদ যথাসম্ভব অধিক সংখ্যক লোকের দীর্ঘসময়ব্যাপী সর্বাধিক মঙ্গল নিশ্চিত করতে সহায়ক হয়। অর্থনীতিবিদদের মতে সম্পদ অসীম নয় সসীম। তাই সম্পদ ব্যবহারের উত্তম ব্যবস্থাপনা অত্যন্ত জরুরি। উত্তম ব্যবস্থাপনার মাধ্যমে নবায়নযোগ্য সম্পদের বৃদ্ধি সম্ভবপর। অনবায়নযোগ্য সম্পদ সম্পূর্ণভাবে ধ্বংস হতে পারে। যেমন- তেল পোড়ানো। কিন্তু নবায়নযোগ্য সৌরশক্তিকে কাজে লাগিয়ে সৌরবিদ্যুৎ এবং পানি শক্তিকে কাজে লাগিয়ে জলবিদ্যুৎ শক্তি উৎপাদন করলে পরিবেশের কোনো ক্ষতি হয় না। এছাড়া বিভিন্ন ব্যবহৃত বস্তুকে রিসাইক্লিং করে পুনরায় সম্পদরূপে ব্যবহার করা যায়। এতে সম্পদের অপচয় কম হয়। সম্পদের বাছাইকরণের মাধ্যমে অর্থাৎ একের পরিবর্তে অন্যটির গুরুত্ব অনুধাবনে সম্পদের উপযোগিতা বৃদ্ধি করা সম্ভব। অনবায়নযোগ্য সারের প্রয়োগে প্রাথমিকভাবে ফলন বাড়লেও পরবর্তীতে অধিক সারের প্রয়োগে জমির ক্ষতি সাধিত হয়। এক্ষেত্রে নবায়নযোগ্য জৈবিক সম্পদের বৃদ্ধি সাধনের চেষ্টা করতে হবে। কৃষি মৃত্তিকা রক্ষা করার জন্য বিভিন্ন রকমের মৃত্তিকা সংরক্ষণ পদ্ধতির ব্যবহার লক্ষণীয়। যেমন- সোপান চাষ। এছাড়া অকৃষি অঞ্চলে বনায়নের মাধ্যমে মৃত্তিকাকে সংরক্ষণ করা যায়। সর্বোপরি ভূমি, পানি, বিভিন্ন খনিজ ও প্রাকৃতিক সম্পদ রক্ষায় সচেতনতা বৃদ্ধি করতে হবে। এভাবে সম্পদ সংরক্ষণ করা গেলে স্বাভাবিকভাবেই তা অর্থনৈতিক উন্নয়ন ত্বরান্বিত করবে।"
        }
      ]
    },
    {
      "number": "8",
      "uddipok": "নগরায়ন ও যে কোনো পূর্তকর্ম গড়ে তোলার ক্ষেত্রে আমাদের সিমেন্ট শিল্পের প্রসারলাভের সর্বাত্মক চেষ্টা অব্যাহত রাখতে হবে। বাংলাদেশ। বর্তমানে এ শিল্পের স্বয়ংসম্পূর্ণতা অর্জন করেছে বটে তা সত্ত্বেও ঐ শিল্পের ক্ষেত্রে বেশ কিছু সমস্যা পরিলক্ষিত হয়।",
      "tag": "RUMC 23",
      "sub_questions": [
        {
          "label": "ক",
          "question": "লৌহ ও ইস্পাত উৎপাদনে চীনের স্থান কততম?",
          "explanation": "লৌহ ও ইস্পাত উৎপাদনে চীনের অবস্থান বিশ্বে তৃতীয়।"
        },
        {
          "label": "খ",
          "question": "জলবায়ু বস্ত্র ও বয়নশিল্পের জন্য কতখানি গুরুত্ব বহন করে তা উল্লেখ করো।",
          "explanation": "বস্ত্র শিল্পের কেন্দ্রীভূতকরণে জলবায়ু গুরুত্বপূর্ণ ভূমিকা পালন করে। আর্দ্র জলবায়ু এ শিল্পের জন্য বিশেষ উপযোগী। যেমন- বাংলাদেশ, ভারত, চীন প্রভৃতি দেশের আর্দ্র জলবায়ুতে সুতা ছিঁড়ে যায় না। শুল্ক ও উষ্ণ জলবায়ুতে সুতা তৈরির কাজ ব্যাহত হয়। এ পরিবেশে সুতা ছিঁড়ে যায়। যেমন- কানাডা, রাশিয়া। তাই মধ্য এশিয়ার অনুকূল জলবায়ুতে তুলা উৎপাদক অঞ্চলে বস্ত্র ও বয়ন শিল্পের প্রসার ঘটেছে। তবে আধুনিক বিজ্ঞানের অবদানে এ শিল্পের কেন্দ্রীকরণে জলবায়ুর প্রভাব বহুগুণে লাঘব করা সম্ভব হয়েছে। কৃত্রিম আর্দ্রতা সৃষ্টি করে শুল্ক জলবায়ুর কতিপয় দেশে এ শিল্পটি প্রতিষ্ঠা করা হয়েছে। যেমন- উজবেকিস্তান, তুর্কেমিনিস্তান।"
        },
        {
          "label": "গ",
          "question": "উদ্দীপকের শেষোক্ত বিষয়টির আলোকে কী পদক্ষেপসমূহ গ্রহণ করলে উদ্দীপকের আলোচিত বিষয়টি থেকে অবমুক্ত হওয়া যাবে তা বর্ণনা করো।",
          "explanation": "উদ্দীপকে বাংলাদেশের সিমেন্ট শিল্পের সমস্যা আলোচিত হয়েছে। কিছু পদক্ষেপ গ্রহণের মাধ্যমে সিমেন্ট শিল্পের সমস্যাগুলো সমাধান করা সম্ভব। নিম্নলিখিত পদক্ষেপ গৃহীত হলে বাধাসমূহ কাটিয়ে বাংলাদেশের অর্থনৈতিক উন্নয়নে এ শিল্প ব্যাপক অবদান রাখতে সক্ষম হবে- ১. সিমেন্ট শিল্পের কাঁচামাল সুলভে আমদানির ব্যবস্থা করতে হবে; ২. কারখানায় আধুনিক যন্ত্রপাতি স্থাপন করে উৎপাদন বাড়াতে হবে; ৩. শ্রমিকদের প্রশিক্ষণের মাধ্যমে দক্ষ করে তুলতে হবে; ৪. শ্রমিক অসন্তোষ যাতে না ঘটে সে জন্য শ্রমিকদের ন্যায্য দাবি মেনে নিতে হবে; ৫.বিদ্যুৎ সরবরাহ নিশ্চিত করতে হবে; ৬.অভ্যন্তরীণ বাজারজাতকরণের ক্ষেত্রে সরকারকে কার্যকরী ভূমিকা রাখতে হবে; ৭.রাজনৈতিক স্থিতিশীলতা আনয়ন করতে হবে।"
        },
        {
          "label": "ঘ",
          "question": "বাংলাদেশের প্রেক্ষাপটে উদ্দীপকের আলোচিত শিল্পটির বণ্টন আলোচনা করো।",
          "explanation": "বর্তমানে বাংলাদেশে ৩৮টি সিমেন্ট কারখানায় মধ্যে ৩৪টি কারখানায় সিমেন্ট উৎপাদন কার্যক্রম অব্যাহত রয়েছে। বিভিন্ন জেলাতে এ. কারখানাগুলো গড়ে উঠেছে। নিচে বিভাগ অনুসারে সিমেন্ট শিল্পের বণ্টন দেখানো হলো- ১. চট্টগ্রাম বিভাগ: চট্টগ্রাম বিভাগে অনুকূল পরিবেশের জন্য কয়েকটি সিমেন্ট কারখানা গড়ে উঠেছে। এর মধ্যে চট্টগ্রাম সিমেন্ট কারখানা ১৯৭৫ সালে প্রতিষ্ঠিত হয়। এই কারখানার বার্ষিক সিমেন্ট উৎপাদনের পরিমাণ ৬ লক্ষ মেট্রিক টনের উপরে। চট্টগ্রাম বিভাগের আরেকটি উল্লেখযোগ্য কারখানা হলো কনফিডেন্স সিমেন্ট কারখানা। ২. খুলনা বিভাগ: এই বিভাগে খুলনা জেলার মংলা বন্দরের নিকট মেঘনা সিমেন্ট কারখানা গড়ে উঠেছে। এটি ১৯৯৫ সালে প্রতিষ্ঠিত হয়। এই কারখানায় অন্যান্য উপাদানের সাথে বিদেশ থেকে খণ্ডপাথর আমদানি করে সিমেন্ট উৎপাদন করা হয়। এছাড়া মংলা সিমেন্ট কারখানা হতে বছরে প্রায় ৫ লক্ষ মেট্রিক টন সিমেন্ট উৎপাদিত হয়। এটাও ১৯৯৫ সালে প্রতিষ্ঠিত হয়। তাছাড়া ১.৮ লক্ষ মেট্রিক টন ক্ষমতাসম্পন্ন একটি সিমেন্ট কারখানা যশোরে নির্মিত হয়েছে। ৩. ঢাকা বিভাগ: ঢাকা বিভাগের নারায়ণগঞ্জ জেলার মেঘনা ঘাটের নিকট হোলসিম সিমেন্ট কারখানা গড়ে উঠেছে। এটি ১৯৯৬ সালে প্রতিষ্ঠিত হয়। এ কারখানার উৎপাদন ক্ষমতা প্রায় ২ লক্ষ মেট্রিক টন। পরবর্তীতে এখানে আরও বেশ কয়েকটি সিমেন্ট কারখানা গড়ে উঠেছে। যেমন: ফ্রেশ সিমেন্ট কারখানা। এছাড়া কুমিল্লার দাউদকান্দিতেও সিমেন্ট কারখানা রয়েছে। ৪. সিলেট বিভাগ: সিলেটের সুনামগঞ্জের ছাতকে ১৯৪০ সালে প্রতিষ্ঠিত হয় ছাতক সিমেন্ট কারখানা। পূর্বে এই কারখানার নাম ছিল আসাম বেঙ্গল সিমেন্ট কারখানা। এই কারখানায় সুনামগঞ্জের টেকেরঘাট, বাগলিবাজার, ভাঙ্গারহাট, চরগা, লালঘাট প্রভৃতি স্থানের চুনাপাথর ব্যবহৃত হয়। এছাড়া সুনামগঞ্জের আইনপুরে প্রায় ১৮ হাজার মেট্রিক টন ক্ষমতা সম্পন্ন ছোট আকৃতির আরেকটি সিমেন্ট কারখানা রয়েছে। ৫. রংপুর বিভাগ: রংপুর বিভাগের জয়পুরহাট সিমেন্ট কারখানাটিতে বার্ষিক উৎপাদন ক্ষমতা প্রায় ৭ লক্ষ মেট্রিক টন। এতে স্থানীয় চুনাপাথর ব্যবহার করা হয়।"
        }
      ]
    }
  ]
}