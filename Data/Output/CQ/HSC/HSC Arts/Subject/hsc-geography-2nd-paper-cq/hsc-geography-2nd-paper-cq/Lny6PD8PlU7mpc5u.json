{
  "title": "ঢাকা রেসিডেনসিয়াল মডেল কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "নাবিলের পূর্বপুরুষ একসময় বরিশালে কীর্তনখোলা নদী তীরবর্তী এলাকায় বাসিন্দা হলেও বর্তমানে তারা ঢাকা শহরে স্থায়ীভাবে বসবাস করছে। এভাবে প্রতিনিয়ত ঢাকার জনসংখ্যা বৃদ্ধি পাওয়া শহরটি নানা সমস্যায় জর্জরিত হয়ে পড়েছে।",
      "tag": "DRMC 23",
      "sub_questions": [
        {
          "label": "ক",
          "question": "অভিগমন কাকে বলে?",
          "explanation": "দেশের অভ্যন্তরের এক স্থান থেকে অন্যস্থানে বা দেশের বাইরে এক দেশে থেকে অন্যদেশে স্থায়ীভাবে বসবাসের জন্য আগমন বা' নির্গমনকে অভিগমন বলে।"
        },
        {
          "label": "খ",
          "question": "প্রকৃতি কীভাবে অভিগমনের উপর প্রভাব বিস্তার করে? ব্যাখ্যা করো।",
          "explanation": "প্রকৃতি অভিগমনে গুরুত্বপূর্ণ প্রভাব বিস্তার করে। যে সকল প্রাকৃতিক কারণে মানুষ নিজ বাসস্থান ত্যাগ করে অন্যন গমন করে তার মধ্যে বন্যা, নদীভাঙন, খরা, ঘূনিঝড় প্রভৃতি প্রধান। বর্তমানে জলবায়ু পরিবর্তন, সমুদ্রের পানির উচ্চতা বৃদ্ধি, লবনাক্ততার প্রভাব প্রভৃতি প্রাকৃতিক কারণেও মানুষ অভিগমনে বাধ্য হচ্ছে।"
        },
        {
          "label": "গ",
          "question": "উদ্দীপকে উল্লিখিত অভিগমনের ধরণ ব্যাখ্যা করো।",
          "explanation": "নিম্নের অনুরুপ: উদ্দীপকে উল্লিখিত অভিগমনের ধরন হলো অভ্যন্তরীণ অভিগমনের শহর থেকে শহরে অভিগমন। বাংলাদেশের বহু মানুষ বিভিন্ন জেলা থেকে জেলায়, জেলা থেকে বিভাগীয় মহরে এমনকি রাজধানীতে অভিগমন করে। এভাবে দেশের ভেতরে এক স্থান থেকে অন্য স্থানে বাসস্থান পরিবর্তন করাকে অভ্যন্তরীণ অভিগমন বলে। নাবিলের পূর্বপূরুষ বরিশালের কীর্তনখোলা নদীর তীরে বসবাস করলেও বর্তমানে তারা ঢাকা শহরে স্থায়ীভাবে বসবাস করেছে। স্বভাবত বড় শহরে সুযোগ-সুবিধা বেশি থাকায় ছোট শহর থেকে মানুষ এখানে অভিগমন করে। এছাড়াও প্রশাসনিক বিকেন্দ্রীকরণ না হওয়ার কারণেও বড় শহরে এ ধরনের অভিগমন দেখা যায়। মূলত এসব কারণেই নাবিলের পূর্বপুরুষ বরিশাল থেকে ঢাকা শহরে অভিগমন করে। যেহেতু এটি দেশের অভ্যন্তরে এক শহর থেকে অন্য শহরে বাসস্থান পরিবর্তন সেহেতু এটি অভ্যন্তরীণ অভিগমনের শহর থেকে শহরে অভিগমন।"
        },
        {
          "label": "ঘ",
          "question": "নাবিলের অভিগমনের ফলে নতুন বসতি এলাকার বিরূপ প্রভাব বিশ্লেষণ করো।",
          "explanation": "নিম্নের অনুরুপ: নাবিলদের বরিশাল থেকে ঢাকা শহরে অভিগমন মূলত অভ্যন্তরীণ অভিগমনের শহর থেকে শহরে অভিগমন। বড় শহরগুলোতে নাগরিক সুযোগ-সুবিধা তুলনামূলক বেশি হওয়াতে গ্রাম বা ছোট শহর থেকে মানুষ বড় শহরে পাড়ি জমায় এবং স্থায়ী ও অস্থায়ীভাবে বসবাস করে। এতে বড় শহরের অভ্যন্তরীণ কাঠামো ভেঙ্গে যাওয়াসহ বিভিন্ন সমস্যার সৃষ্টি হয়। নাবিলদের নতুন বসতি তথা ঢাকা শহরে এরূপ অভিগমনের ফলে যেসব বিরূপ প্রভাব পরিলক্ষিত হয় সেগুলো হলো- i. ঢাকা শহরে জনসংখ্যা বৃদ্ধির ফলে শহরবাসী আকাঙ্ক্ষিত সুযোগ- সুবিধা থেকে বঞ্চিত হয়। যেমন- বিদ্যুৎ, গ্যাস, পানি, নিরাপত্তা পয়ঃনিষ্কাশন ইত্যাদি। ii. শহরে অভিগমনের ফলে জনসংখ্যার উপর চাপ বৃদ্ধি পায়। এসব মানুষ কাঙ্ক্ষিত সুযোগ-সুবিধা না পাওয়ায় বস্তিতে বসবাস শুরু করে। এটা শহরের পরিবেশ দূষিত করে এবং বিভিন্ন সমস্যার সৃষ্টি হয়। iii. ঢাকা শহরে এভাবে অভিগমনের ফলে জনসংখ্যা বৃদ্ধির সাথে কর্মসংস্থান তৈরি সম্ভব হয় না। ফলে শহরে বেকারত্ব দিন দিন বৃদ্ধি পাচ্ছে। iv. শহরে জনসংখ্যার বৃদ্ধির ফলে অপরিকল্পিতভাবে রাস্তাঘাট, ঘরবাড়ি তৈরি হচ্ছে। এতে শহরে যানজট, সড়ক দুর্ঘটনা প্রভৃতি সমস্যা বৃদ্ধি পাচ্ছে। উপরিউক্ত সমস্যাগুলো ছাড়াও অভিগমনের ফলে জনসংখ্যা বৃদ্ধিজনিত আরও বিভিন্ন সমস্যা যেমন- হত্যা, ছিনতাই, অসামাজিক কার্যকলাপ, জলাবদ্ধতা, বিভিন্ন দুর্ঘটনা ইত্যাদি প্রভাব পরিলক্ষিত হয়।"
        }
      ]
    },
    {
      "number": "2",
      "uddipok": "শফিকের দুই ভাই বোন। শফিকের বাবার যেটুকু জমি, সেখানে তিনি কৃষিকাজ করে ভালোভাবেই সংসার চালত। বর্তমানে শফিকের সকলেই বড় হয়ে পরিবার নিয়ে আলাদা বসবাস করছে। প্রত্যেকেরই তিন-চার জন করে সন্তান রয়েছে। চাষের জমি, বসতি, পুকুর সবকিছু ভাগ হয়েছে। এখন তাদের সংসারে সীমাহীন অভাব এবং নানা সমস্যায় জর্জরিত।",
      "tag": "DRMC 23",
      "sub_questions": [
        {
          "label": "ক",
          "question": "জনসংখার ঘনত্ব কাকে বলে?",
          "explanation": "কোনো এলাকায় প্রতি বর্গ কিলোমিটারে যতজন লোক বাস করে তাই জনসংখ্যার ঘনত্ব।"
        },
        {
          "label": "খ",
          "question": "জন্মহার বলতে কী বোঝায়? ব্যাখ্যা করো।",
          "explanation": "কোনো নির্দিষ্ট বছরে প্রতি হাজার নারীর সন্তান জন্মদানের মোট সংখ্যাকে সাধারণ জন্মহার বলে। নির্দিষ্ট বছরে কোনো দেশে জন্মগ্রহণকারী সন্তানের সংখ্যাকে উক্ত বছরের গণনাকৃত প্রজননক্ষম নারীর মোট সংখ্যা দিয়ে ভাগ করে সাধারণ জন্মহার নির্ণয় করা হয়। এটি হাজারে প্রকাশ করা হয়।"
        },
        {
          "label": "গ",
          "question": "উদ্দীপকে কারণসমূহ বাংলাদেশের প্রেক্ষিতে ব্যাখ্যা করো।",
          "explanation": "নিম্নের অনুরুপ: উদ্দীপকে ইঙ্গিতপূর্ণ সমস্যাটি হলো জনসংখ্যা বৃদ্ধি। বাংলাদেশে জনসংখ্যা বৃদ্ধির পেছনে সামাজিক ও অর্থনৈতিক কারণ ক্রিয়াশীল। এগুলো হলো- সামাজিক কারণ অর্থনৈতিক কারণ i. শিক্ষার অভাব i. দারিদ্র্য ii. নারীশিক্ষার অভাব ii. জীবনযাত্রার নিম্নমান iii. সামাজিক ও ধর্মীয় কুসংস্কার iii. কৃষিপ্রধান অর্থনীতি iv. বাল্য ও বহুবিবাহ এবং iv. শিশু মৃত্যুর হার ও v. পুত্রসন্তান কামনা। v. পর নির্ভরশীলতা।"
        },
        {
          "label": "ঘ",
          "question": "বাংলাদেশর প্রাকৃতিক সম্পদের ওপর ইঙ্গিতকৃত সমস্যার প্রভাব ব্যাখ্যা করো।",
          "explanation": "নিম্নের অনুরুপ: বাংলাদেশের প্রাকৃতিক সম্পদের ওপর জনসংখ্যা বৃদ্ধির প্রভাব ব্যাপক। জনসংখ্যা বৃদ্ধি প্রাকৃতিক পরিবেশের ওপর প্রত্যক্ষ প্রভাব বিস্তার করে। অতিরিক্ত জনসংখ্যার জন্য প্রয়োজন হয় অতিরিক্ত বাসস্থান, শিক্ষাপ্রতিষ্ঠান, হাসপাতাল প্রভৃতির। আর এসব স্থাপনা নির্মাণে কাটতে হয় গাছপালা, বিনাশ করতে হয় আবাদি উর্বর জমি; খাদ্য চাহিদা পূরণে এবং যোগাযোগের জন্য রাস্তাঘাট নির্মাণেও প্রাকৃতিক সম্পদ ধ্বংস হয়। এভাবে বৃক্ষ নিধন এবং জমির ওপর চাপ প্রাকৃতিক সম্পদের (ভূমি ও বন) ক্ষতিসাধন করে। আবার জনসংখ্যা বৃদ্ধির ফলে বায়ু ও পানিসম্পদও ক্ষতিগ্রস্ত হয়। যেমন- শহরে যানবাহন ও শিল্পকারখানার ধোঁয়া বায়ু দূষণ ঘটায়। আবার যততত্র কারখানা ও বাসস্থান গড়ে উঠলে বর্জ্য নিষ্কাশন (যেমন- পয়ঃনিষ্কাশন ব্যবস্থা) সুষ্ঠুভাবে করা সম্ভব হয় না। ফলে নদীর পানি দূষিত হয়। যেমন- বুড়িগঙ্গা। আবার গ্রামাঞ্চলেও পানিসম্পদের ওপর চাপ পড়ে। যেমন- নলকূপের অধিক ব্যবহারের কারণে ভূগর্ভস্থ পানির স্তর নিচে নেমে যাচ্ছে; আর্সেনিক দূষণ ঘটছে। এভাবে দেখা যায়, আমাদের প্রাকৃতিক সম্পদের ওপর জনসংখ্যা বৃদ্ধির নেতিবাচক প্রভাব রয়েছে।"
        }
      ]
    },
    {
      "number": "3",
      "uddipok": "",
      "tag": "DRMC 23",
      "sub_questions": [
        {
          "label": "ক",
          "question": "জন্মহার কাকে বলে?",
          "explanation": "মোট জনসংখ্যার অনুপাতে জীবিত শিশুর জন্মকে জন্মহার বলে।"
        },
        {
          "label": "খ",
          "question": "জনসংখ্যার বয়স কাঠামো ব্যাখ্যা করো।",
          "explanation": "জনসংখ্যার বয়স কাঠামো বলতে বয়স লিঙ্গ সুসংযুক্তিকে অর্থাৎ একটি নির্দিষ্ট অঞ্চলের জনসংখ্যার বয়স ও লিঙ্গভিত্তিক বিন্যাস বা বণ্টন করে দেখার নিয়মকে বয়স কাঠামো বলে। মূলত কোনো জনগোষ্ঠীর জীবনকালকে কোনো কোনো সময় ব্যক্তির মাধ্যমে ভাগ করে প্রকাশ করাকে ঐ জনগোষ্ঠীর বয়স কাঠামো বলে।"
        },
        {
          "label": "গ",
          "question": "'A' অঞ্চলের জনসংখ্যার ঘনত্বের ক্ষেত্রে প্রভাব বিস্তারকারী নিয়ামকসমূহ ব্যাখ্যা করো।",
          "explanation": "চিত্রের 'A' চিহ্নিত স্থানটি ঢাকা অঞ্চলকে নির্দেশ করে। ঢাকা অঞ্চলে জনসংখ্যার ঘনত্ব সর্বাধিক। এ অঞ্চলে অধিক জনঘনত্বের ক্ষেত্রে প্রভাব বিস্তারকারী বেশ কয়েকটি নিয়ামক রয়েছে। যেমন- i. ঢাকা অঞ্চলের সমতল ভূপ্রকৃতিতে কৃষি ও শিল্পের ব্যাপক প্রসার ঘটেছে, যা মানুষের বসবাসকে আকৃষ্ট করে। ii. নদী তীরবর্তী ঢাকা অঞ্চলে (নারায়ণগঞ্জ, মুন্সীগঞ্জ, গাজীপুর) মৃত্তিকার বৈশিষ্ট্য কৃষিকাজের অনুকূল হওয়ায় এখানে নিবিড় বসতি গড়ে উঠেছে। iii. ঢাকা অঞ্চলে পানি সহজলভ্য। নদী ছাড়াও গভীর মৃত্তিকা স্তরে পানির মজুদ রয়েছে। iv. এখানে দেশের যেকোনো অঞ্চলের তুলনায় খাদ্য, বস্ত্র, বাসস্থান এবং কর্মসংস্থানের সুযোগ বেশি রয়েছে। ফলে জনসংখ্যার ঘনত্ব বৃদ্ধি পেয়েছে। v. বর্তমান সময়ে শিক্ষা ও সংস্কৃতি মানুষকে গভীরভাবে প্রভাবিত করে। ঢাকা অঞ্চলে বেশ কয়েকটি শহরের যেমন- (নারায়ণগঞ্জ, ঢাকা, গাজীপুর) অবস্থান, আধুনিক প্রগতিশীল সংস্কৃতির বিকাশে সহায়ক হয়েছে। ফলে জনসংখ্যার ঘনত্ব বৃদ্ধি পেয়েছে। vi. ঢাকা অঞ্চলে ব্যাপকভাবে শিল্পায়ন ও নগরায়ন ঘটেছে। যেমন- এ অঞ্চলে দেশের সিংহভাগ তৈরি পোশাক শিল্পের অবস্থান। আবার ঢাকা, নারায়ণগঞ্জ, গাজীপুরে শিল্পের পাশাপাশি নগরায়ন প্রক্রিয়া ক্রিয়াশীল। ফলে জনঘনত্ব বৃদ্ধি পেয়েছে। vii. সর্বোপরি বাংলাদেশের রাজধানী ঢাকা এ অঞ্চলে অবস্থিত। এ অঞ্চলে শিক্ষা, প্রশাসনিক কাজ, চিকিৎসা এবং সেবাখাতের সর্বোচ্চ সুবিধা রয়েছে। সুতরাং বলা যায়, বিভিন্ন প্রাকৃতিক ও সামাজিক-সাংস্কৃতিক নিয়ামকের আনুকূল্যে ঢাকা অঞ্চলে জনসংখ্যার ঘনত্ব অধিক হয়েছে।"
        },
        {
          "label": "ঘ",
          "question": "'A' ও 'B' অঞ্চলের জনসংখ্যার তারতম্যের কারণ বিশ্লেষণ করো।",
          "explanation": "উদ্দীপকের 'A' ও 'B' দ্বারা যথাক্রমে ঢাকা ও পার্বত্য চট্টগ্রাম অঞ্চলকে বুঝানো হয়েছে। এ দুইটি স্থানের জনসংখ্যার ঘনত্বের পার্থক্যের কারণ বিশ্লেষণ করা হলো- i. ঢাকা সমতল ভূমি বলে তাতে জীবনযাপন সহজ। ফলে উক্ত স্থানে জনসংখ্যার ঘনত্ব অনেক বেশি। অপরদিকে রাঙামাটি সমতলভূমি না হওয়ার দরুন উক্ত স্থানে জনসংখ্যার ঘনত্ব কম। ii. ঢাকায় নাতিশীতোষ্ণ জলবায়ু বিদ্যমান বলে উক্ত স্থানে জনসংখ্যার ঘনত্ব বেশি। অপরদিকে রাঙামাটিতে প্রতিকূল জলবায়ু বিদ্যমান বলে উক্ত স্থানে জনসংখ্যার ঘনত্ব কম। iii. জনসংখ্যার ঘনত্বে পরিবহন ও যোগাযোগ ব্যবস্থার প্রভাব অপরিসীম। ঢাকার যোগাযোগ ও পরিবহন ব্যবস্থা উন্নত হওয়ায় উক্ত স্থানে জনসংখ্যার ঘনত্ব বেশি। অপরদিকে রাঙামাটির পরিবহন ও যোগাযোগ ব্যবস্থা অনুন্নত হওয়ায় উক্ত স্থানে জনসংখ্যার ঘনত্ব কম। iv. ঢাকায় শিল্পকারখানা বেশি বলে স্বভাবত উক্ত স্থানে জনসংখ্যার ঘনত্ব বেশি। অপরদিকে রাঙামাটিতে শিল্পকারখানা কম হওয়ার দরুন জনসংখ্যার ঘনত্ব কম। v. জনসংখ্যার ঘনত্বের তারতম্যের একটি অন্যতম কারণ অভিবাসন। ঢাকায় জীবনযাপনের সুযোগ-সুবিধা বেশি বিধায় উক্ত স্থানে মানুষ বসবাসে বেশি আগ্রহী। ফলে জনসংখ্যার ঘনত্ব বেশি। অপরদিকে রাঙামাটিতে বসবাসের তেমন সুযোগ-সুবিধা না থাকায় উক্ত স্থানে জনসংখ্যার ঘনত্ব কম। vi. ঢাকায় বিভিন্ন ধরনের উচ্চশিক্ষা ও সংস্কৃতির সুযোগ থাকায় উত্ত স্থানে জনসংখ্যার ঘনত্ব বেশি। পক্ষান্তরে রাঙামাটিতে এসব সুবিধা তেমন না থাকায় জনসংখ্যার ঘনত্ব কম। পরিশেষে বলা যায়, উপরিউক্ত প্রাকৃতিক ও অপ্রাকৃতিক নিয়ামকের কারণে উদ্দীপকের স্থান দুটিতে জনসংখ্যার ঘনত্ব কম বেশি হয়ে থাকে।"
        }
      ]
    },
    {
      "number": "4",
      "uddipok": "দিনাজপুরের রহিমা তার এলাকার প্রাপ্ত খনিজের উত্তোলন ও ইটভাটার সেটির ব্যবহার দেখে অত্যন্ত দুচিন্তাগ্রস্ত। কিন্তু সে ঢাকায় এসে অন্য একটি খনিজের রান্নায় ব্যবহার দেখে অত্যন্ত মুগ্ধ হয়। এই খনিজটি অধিকাংশই শিল্প কারখানায় বিশেষ করে কৃষিকাজের প্রয়োজনীয় সার তৈরির কাজে ব্যবহার করা হয়ে থাকে।",
      "tag": "DRMC 23",
      "sub_questions": [
        {
          "label": "ক",
          "question": "শক্তি সম্পদ কাকে বলে?",
          "explanation": "যে সমস্ত প্রাকৃতিক সম্পদ শক্তি উৎপাদনের কাজে ব্যবহৃত হয় তাকে শক্তি সম্পদ বলে।"
        },
        {
          "label": "খ",
          "question": "কীভাবে কয়লার সৃষ্টি হয়?",
          "explanation": "উদ্ভিদ ও প্রাণীর দেহাবশেষ থেকে কয়লার সৃষ্টি হয়। বিজ্ঞানীদের মতে, অতি প্রাচীনকালে বিভিন্ন প্রাকৃতিক দুর্যোগের কারণে অসংখ্য গাছপালা ও প্রাণীর মৃতদেহ মাটির নিচে চাপা পড়ে। শত শত বছর ধরে এসব গাছের কাণ্ড, গুঁড়ি, শাখা-প্রশাখা, লতাপাতা এবং প্রাণীর মৃতদেহ ভূ-অভ্যন্তরের তাপ, চাপ ও রাসায়নিক প্রক্রিয়ায় পরিবর্তিত হয়ে কয়লায় পরিণত হয়।"
        },
        {
          "label": "গ",
          "question": "উদ্দীপকে ইঙ্গিতকৃত খনিজ দুটির মানচিত্রে অবস্থান ব্যাখ্যা করো।",
          "explanation": "উদ্দীপকে দিনাজপুরের রহিমার এলাকায় যে খনিজটি পাওয়া যায় সেটি হলো কয়লা। সে ঢাকায় এসে যে খনিজটির ব্যবহার দেখলো সেটি হলো প্রাকৃতিক গ্যাস। নিম্নের অনুরুপ: উদ্দীপকে রংপুরের রহিমার এলাকায় যে খনিজটি পাওয়া যায় সেটি হলো কয়লা। সে ঢাকায় এসে যে খনিজটির ব্যবহার দেখলো সেটি হলো প্রাকৃতিক গ্যাস। বাংলাদেশের উল্লেখযোগ্য গ্যাসক্ষেত্রসমূহ হলো- ১. কৈলাসটিলা, ২. হরিপুর, ৩. ছাতক, ৪. বিয়ানীবাজার, ৫. মৌলভীবাজার, ৬. ফেঞ্চুগঞ্জ, ৭. রশিদপুর, ৮. বাখরাবাদ, ৯. কামতা, ১০. তিতাস, ১১. বেগমগঞ্জ, ১২. ফেনী, ১৩. সেমুতাং, ১৪. শাহবাজপুর, ১৫. সাঙ্গু, ১৬. কুতুবদিয়া। বাংলাদেশের কয়লাক্ষেত্রসমূহ- ১. রানীপুকুর, ২. বড়পুকুরিয়া, ৩. ফুলবাড়ি, ৪. দীঘিপাড়া, ৫. জামালগঞ্জ। নিচে উক্ত খনিজ দুটির অবস্থান মানচিত্রে দেখানো হলো-"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে উদ্দীপকে উল্লিখিত খনিজদ্বয়ের তাৎপর্য বিশ্লেষণ করো।",
          "explanation": "উদ্দীপকে উল্লিখিত খনিজ দুটি হলো কয়লা ও প্রাকৃতিক গ্যাস। নিম্নের অনুরুপ: উদ্দীপকে 'ক' ও 'খ' চিহ্নিত স্থানের খনিজ দুটি হলো বাংলাদেশের দিনাজপুরের কয়লা ও সিলেটের প্রাকৃতিক গ্যাস। ব্যবহারিক গুরুত্বের দিক থেকে উল্লিখিত খনিজ দুটি তাৎপর্যপূর্ণ ভূমিকা রাখে। যেমন- কয়লা: কয়লা জ্বালানি হিসেবে ব্যবহৃত হয়ে থাকে। বর্তমানে দিনাজপুরের বড়পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপবিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ ইটভাটা, কলকারখানাসহ বিভিন্ন খাতে ব্যবহৃত হয়। ফলে কাঠের লাকড়ির বিকল্প হিসেবে বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। প্রাকৃতিক গ্যাস: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    },
    {
      "number": "5",
      "uddipok": "",
      "tag": "DRMC 23",
      "sub_questions": [
        {
          "label": "ক",
          "question": "শক্তি সম্পদ কত প্রকার?",
          "explanation": "শক্তি সম্পদ দুই প্রকার।"
        },
        {
          "label": "খ",
          "question": "ইউরাল ও ভলগা তেল অঞ্চলকে 'দ্বিতীয় বলা হয় কেন?",
          "explanation": "বর্তমানে ইউরাল পর্বতের দক্ষিণ-পশ্চিমে ইউরাল ও ভলগা অববাহিকায় রাশিয়ার প্রধান তেলক্ষেত্র অবস্থিত। উত্তরে শ্বেত সাগর হতে দক্ষিণে কাজাখিস্তান এবং পশ্চিমে গোর্কি শহর হতে পূর্বে ইউরাল পর্বত পর্যন্ত এ অঞ্চলটি বিস্তৃত। এ ক্ষেত্রের খনিগুলোতে রাশিয়ার প্রায় ৪০% তেল উত্তোলিত হয়। এ অঞ্চলের উফা হতে প্রচুর তেল উত্তোলিত হয় বলে একে 'দ্বিতীয় বাকু' বলা হয়।"
        },
        {
          "label": "গ",
          "question": "উদ্দীপকের চিত্রে অঞ্চলের উৎপাদিত খনিজের উৎপাদন বণ্টন ব্যাখ্যা করো।",
          "explanation": "উদ্দীপকে চিত্রের অঞ্চলটি হলো মধ্যপ্রাচ্য এবং খনিজটি হলো খনিজ তেল। নিম্নের অনুরুপ: উদ্দীপকে 'ক বলয়' চিহ্নিত অঞ্চলটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিচে মধ্যপ্রাচ্যের দেশগুলোতে খনিজ তেল উৎপাদনের বর্ণনা দেওয়া হলো- i. সৌদি আরব: তেল উৎপাদনে সৌদি আরবের অবস্থান বর্তমান বিশ্বে দ্বিতীয়। সৌদি আরবের হাসা, সাকানিয়া, আবকাইক, দাম্মাম, মারজান, বারগান, হুফুফ, দাহবান, কুয়াতিক অঞ্চল খনিজ তেলের জন্য প্রসিদ্ধ। ii. ইরাক: ২০২০ সালে বিশ্বের পঞ্চম বৃহত্তম তেল উৎপাদনকারী দেশ ইরাক। দেশটির দৈনিক উত্তোলনের পরিমাণ প্রায় ৪.১১ মিলিয়ন ব্যারেল। কালফাইয়া, হারমিন, কিরকুক, মাজনুন ইরাকের বিখ্যাত তেলক্ষেত্র। iii. সংযুক্ত আরব আমিরাত: ২০২০ সালে বিশ্বের সপ্তম বৃহত্তম তেল • উৎপাদনকারী দেশ, যার দৈনিক উত্তোলনের পরিমাণ ৩.৬৬ মিলিয়ন ব্যারেল। দেশটির মোট তেলের অধিকাংশই আবুধাবিতে মজুদ রয়েছে। iv . ইরান: এটি বিশ্বের অষ্টম তেল উৎপাদনকারী দেশ। ইরানের প্রধান তেল খনিগুলো মসজিদ-ই-সুলাইমান, লালী, নাফট সাফিদ, আঘাজারি, হাফট কেল, হামদান প্রভৃতি অঞ্চলে অবস্থিত। দেশটিতে ২০২০ সালে দৈনিক উৎপাদনের পরিমাণ প্রায় ৩.০৮ মিলিয়ন ব্যারেল। v. কুয়েত: বিশ্বের দশম তেল উৎপাদনকারী দেশ হলো মধ্যপ্রাচ্যের কুয়েত। পৃথিবীর মোট সঞ্চিত তেলের প্রায় ৩.৪%। এখানে বিদ্যমান। দেশটিতে ২০২০ সালে দৈনিক উৎপাদনের পরিমাণ প্রায় ২.৬৭ মিলিয়ন ব্যারেল। বারহান, মাগওয়া, আহামাদি এদেশের শ্রেষ্ঠ তেল উৎপাদন কেন্দ্র। vi. অন্যান্য: মধ্যপ্রাচ্যের অন্যান্য খনিজ তেল উৎপাদনকারী দেশগুলোর মধ্যে উল্লেখযোগ্য হলো ওমান (১৯ তম), কাতার (১৩ তম), মিশর (২৮ তম), বাহরাইন, তুরস্ক প্রভৃতি।m"
        },
        {
          "label": "ঘ",
          "question": "বিশ্ব অর্থনীতিতে উক্ত অঞ্চলের গুরুত্ব বিশ্লেষণ করো।",
          "explanation": "উদ্দীপকে উল্লিখিত মধ্যপ্রাচ্য অঞ্চলটি বিশ্ব অর্থনীতিতে খনিজ তেলের প্রাপ্যতার কারণেই গুরুত্বপূর্ণ। নিম্নের অনুরুপ: উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল। পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ, তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অঞ্চলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, নরওয়ে, রাশিয়া, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে জ্বালানি হিসেবে পেট্রোলিয়ামের বিকল্প নেই। মূলত খনিজ তেলের বাণিজ্য মধ্যপ্রাচ্য কেন্দ্রীক হওয়ায় খনিজটি মধ্যপ্রাচ্যে 'তরল সোনা' নামে পরিচিত। সুতরাং দেখা যাচ্ছে, বিশ্ব অর্থনীতিতে খনিজ তেল অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "লাবণ্য সিলেটে বেড়াতে গিয়ে দুই ধরনের খনিজ দেখল যাদের একটি থেকে সিমেন্ট এবং অপরটি থেকে কাচ তৈরি করা হয়।",
      "tag": "DRMC 23",
      "sub_questions": [
        {
          "label": "ক",
          "question": "বর্তমান বাংলাদেশের কয়টি গ্যাসক্ষেত্র থেকে গ্যাস উত্তোলিত হচ্ছে?",
          "explanation": "বর্তমানে বাংলাদেশে আবিষ্কৃত ২৮ গ্যাসক্ষেত্রের মধ্যে ২০টি ক্ষেত্রের ১১৩টি কূপ হতে গ্যাস উত্তোলিত হচ্ছে।"
        },
        {
          "label": "খ",
          "question": "বিদ্যুৎ উৎপাদনে প্রাকৃতিক গ্যাসের গুরুত্ব ব্যাখ্যা করো।",
          "explanation": "বিদ্যুৎ উৎপাদনে প্রাকৃতিক গ্যাসের গুরুত্ব খুবই বেশি। খুলনার গোয়ালপাড়া তাপবিদ্যুৎ কেন্দ্র ব্যতীত দেশের অপর সব বিদ্যুৎ কেন্দ্রগুলো প্রাকৃতিক গ্যাসভিত্তিক। এতে একদিকে যেমন দেশের শক্তির উৎপাদন বৃদ্ধি পাচ্ছে অপরদিকে আমদানিকৃত জ্বালানির ওপর নির্ভরশীলতা কমে গেছে। উপরন্তু বিশ্বে তেলের মূল্য বৃদ্ধিজনিত কারণে বাংলাদেশের অর্থনীতি ভেঙে পড়ার হাত থেকে বেঁচে গেছে।"
        },
        {
          "label": "গ",
          "question": "উদ্দীপকে উল্লিখিত খনিজ দুটি বাংলাদেশের মানচিত্র অঙ্কন করে এদের অবস্থান চিহ্নিত করো।",
          "explanation": "উদ্দীপকে উল্লিখিত বাংলাদেশের খনিজ দুটি হলো যথাক্রমে চুনাপাথর ও কাঁচাবালি। বাংলাদেশের মানচিত্রে খনিজ দুটির অবস্থান দেখানো হলো-"
        },
        {
          "label": "ঘ",
          "question": "উদ্দীপকে উল্লিখিত খনিজ দুটির বাংলাদেশে উৎপাদন ও বণ্টন বিশ্লেষণ করো।",
          "explanation": "উদ্দীপকে উল্লিখিত খনিজ দুটি যথাক্রমে চুনাপাথর ও কাঁচবালি। চুনাপাথর সিমেন্ট শিল্পের কাঁচামাল আর কাঁচবালি দ্বারা বিভিন্ন ধরনের কাঁচ তৈরি করা হয়। চুনাপাথ: বাংলাদেশের অন্যতম একটি খনিজ। বাংলাদেশের সিলেট ও বগুড়া অঞ্চলে চুনাপাথর সঞ্চিতির সন্ধান পাওয়া গেছে। সিলেট বিভাগের সুনামগঞ্জ জেলার সীমান্ত সংলগ্ন বাগলীবাজার, লালঘাট এবং টাকেরঘাট নামক স্থানে স্বল্প গভীরতায় (৬-৭৬ মিটার) চুনাপাথরের ক্ষেত্র রয়েছে। এর মধ্যে বাগলিবাজারে ১৭ মিলিয়ন, লালঘাটে ৯.৮ মিলিয়ন, টাকেরঘাটে ২.২ মিলিয়ন টন চুনাপাথর মজুদ আছে। বগুড়া অঞ্চলের জয়পুরহাটের জামালগঞ্জে এবং নওগাঁর পত্নীতলায় অবস্থিত চুনাপাথর ক্ষেত্র অধিক গভীরতায় (৫১৭-৫৪৮ মিটার) অবস্থিত। খুনি দুটিতে মজুদের পরিমাণ প্রায় ২৭০ মিলিয়ন টন। এছাড়া নওগাঁর বাদলগাছি উপজেলায় ২,২৭০ ফুট গভীরতার এ খনিজটির সন্ধান পাওয়া গেছে। বাংলাদেশের একমাত্র দ্বীপ সেন্টমার্টিনে প্রায় ১ মিলিয়ন মেট্রিক টন চুনাপাথর সঞ্চিত রয়েছে। সূত্র: বাংলাপিডিয়া। কাঁচাবালি: বাংলাদেশের সিলেট জেলার লালঘাট, শাহজিবাজার, ছাতিয়া, শেরপুরের বালিয়াজুরী ও কুমিল্লার চৌদ্দগ্রাম এলাকায় বেলে পাথর ও কাঁচবালি সঞ্চিত রয়েছে। বাংলাদেশের শেরপুরে প্রায় ০.৬৪ মিলিয়ন, হবিগঞ্জে ১.৪০ মিলিয়ন, কুমিল্লায় ০.২৮৫ মিলিয়ন, সিলেট অঞ্চলে ২৫.৫০ লক্ষ মেট্রিক টন কাঁচবালির সন্ধান পাওয়া গেছে।"
        }
      ]
    },
    {
      "number": "7",
      "uddipok": "ঢাকা রেসিডেনসিয়াল মডেল কলেজের একাদশ শ্রেণির একদল শিক্ষার্থী রাজশাহী অঞ্চলে এরুটি শিল্পকারখানা পরিদর্শনে গেল। যার প্রধান কাচাঁমাল ইক্ষু। আরেক দল শিক্ষার্থী নরসিংদীর ঘোড়াশালে আরো একটি শিল্পকারখানা পরিদর্শনে গেল এর প্রধান কাঁচামাল হলো প্রাকৃতিক গ্যাস এটি বাংলাদেশের খাদ্য উৎপাদনে গুরুত্বপূর্ণ ভূমিকা পালন করে।",
      "tag": "DRMC 23",
      "sub_questions": [
        {
          "label": "ক",
          "question": "বাংলাদেশের প্রথম সার কারখানা কোথায় অবস্থিত?",
          "explanation": "বাংলাদেশের প্রথম সার কারখানা সিলেটের ফেঞ্চুগঞ্জে অবস্থিত।"
        },
        {
          "label": "খ",
          "question": "শিল্প গড়ে ওঠার প্রধান একটি কারণ ব্যাখ্যা করো।",
          "explanation": "শিল্প কারখানার জন্য সর্বপ্রথম প্রয়োজন হয় কাঁচামালের। কারণ শিল্প উৎপাদন মানেই হলো কাঁচামালের রূপান্তর। পাট, আখ, চা ইত্যাদির উৎপাদন ভালো হওয়ায় বাংলাদেশের পাট, চিনি ও চা শিল্প প্রসার লাভ করেছে। আবার রাঙামাটি জেলার চন্দ্রঘোনায় বাঁশ ও বেত প্রচুর পরিমাণে পাওয়া যায় বলে সেখানে কাগজ শিল্প গড়ে উঠেছে। প্রচুর তুলা উৎপাদনের কারণে চীনের সাংহাইতে গড়ে উঠেছে কার্পাস 'বয়ন শিল্প। আবার মালয়েশিয়া, ইন্দোনেশিয়া, থাইল্যান্ড, ফিলিপাইন, ভিয়েতনাম প্রভৃতি দেশে স্থানীয় রাবারের ওপর ভিত্তি করে রাবার শিল্প গড়ে উঠেছে।"
        },
        {
          "label": "গ",
          "question": "প্রথম শিল্প কারখানটি উত্তরাঞ্চলে অধিক গড়ে ওঠার কারণ ব্যাখ্যা করো।",
          "explanation": "নিম্নের অনুরুপ: উদ্দীপকে আলোচিত শিল্পটি হলো চিনি শিল্প। বাংলাদেশে ১৫টি চিনিকলের মধ্যে ১০টি উত্তরবঙ্গে (রাজশাহী ও রংপুর বিভাগ) গড়ে উঠেছে। এ শিল্প গড়ে উঠার জন্য বিভিন্ন প্রাকৃতিক ও অর্থনৈতিক নিয়ামকের প্রভাব রয়েছে। নিচে তা আলোচনা করা হলো- জলবায়ু: উষ্ণ ও আর্দ্র জলবায়ুতে আখের ফলন ভালো হয়। ফলে প্রচুর আখ উৎপাদন হয় এরূপ জলবায়ুবিশিষ্ট অঞ্চলে চিনিকলগুলো প্রতিষ্ঠিত হয়; যেমন- নাটোর। কাঁচামালের সান্নিধ্য: কাঁচামালের সহজলভ্যতা অর্থাৎ আখ উৎপাদন বেশি হলে চিনি শিল্প গড়ে তোলা সহজ; যেমন- উত্তরবঙ্গের রংপুর বিভাগ। শ্রমিক সরবরাহ: যেকোনো কারখানার জন্য শ্রমিকের প্রয়োজনীয়তা অপরিসীম। সুলভে শ্রমিক পাওয়া গেলে চিনি শিল্পের প্রসার ঘটে; যেমন- বাংলাদেশের রাজশাহী। পরিবহন ব্যবস্থা: স্থল ও রেলপথে পরিবহনের সুবিধা থাকলে কারখানায় উৎপাদিত চিনি বাজারজাতকরণে অসুবিধা হয় না, যা চিনি শিল্পের বিকাশের জন্য গুরুত্বপূর্ণ। এ সুবিধা আছে বলেই বাংলাদেশে উত্তরবঙ্গে চিনি শিল্পের প্রসার ঘটেছে। সুতরাং বলা যায় যে, উপরিউক্ত নিয়ামকগুলোর প্রভাবে কোনো অঞ্চলে (উত্তরবঙ্গে) চিনি শিল্প গড়ে উঠে।"
        },
        {
          "label": "ঘ",
          "question": "দ্বিতীয় দলের পরিদর্শনকৃত শিল্পটি বিশ্লেষণ করো।",
          "explanation": "উদ্দীপকের দ্বিতীয় দলের পরিদর্শনকৃত শিল্পটি হলো সার শিল্প যার কাঁচামাল হলো প্রাককৃতিক গ্যাস। কৃষিপ্রধান দেশে কৃষির উন্নতির জন্য সার অতি প্রয়োজনীয় উপকরণ। কেননা কৃষির উৎপাদন বৃদ্ধির জন্য জমিতে সার প্রয়োগ করা জরুরি বাংলাদেশে জৈব সারের সরবরাহ পর্যাপ্ত নয়। এক্ষেত্রে কৃত্রিম সারের ব্যবহার অনস্বীকার্য। বর্তমানে কৃষির উৎপাদন বৃদ্ধির জন্য রাসায়নিক সারের ব্যবহার ব্যাপকহারে বৃদ্ধি পাচ্ছে। বাংলাদেশে প্রতি বছর প্রায় ২১ লক্ষ টন সারের প্রয়োজন। বাংলাদেশের সার শিল্প গড়ে ওঠার ক্ষেত্রে প্রাকৃতিক ও অর্থনৈতিক কারণসমূহ হলো- প্রাকৃতিক গ্যাস সার শিল্পের অন্যতম কাঁচামাল, যা দেশেই উত্তোলিত হচ্ছে, বাংলাদেশের অনুকূল জলবায়ু সার শিল্পের উপযোগী; প্রাকৃতিক গ্যাস বাংলাদেশের সার শিল্প বিকাশে সর্বাধিক গুরুত্বপূর্ণ ভূমিকা রাখছে। ব্যাপক অভ্যন্তরীণ চাহিদা; সুলভ ও তুলনামূলক সস্তা শ্রমিক; যোগাযোগ ব্যবস্থার উন্নয়ন। প্রভৃতি কারণে এদেশের সার শিল্প গড়ে ওঠেছে। স্বাধীনতার পূর্বে বাংলাদেশের ফেঞ্চুগঞ্জ এবং ঘোড়াশাল সার কারখানায় সার উৎপাদনের পরিমাণ খুবই কম ছিল। ১৯৭১ সালের পর অনেক সার কারখানা গড়ে উঠে। এই শিল্পের উৎপাদন দিন দিন বৃদ্ধি পাচ্ছে। ফেঞ্চুগঞ্জ সার কারখানায় বার্ষিক অ্যামোনিয়াম সালফেট উৎপাদনের পরিমাণ প্রায় ১২,৫০০ টন এবং ইউরিয়া ১.১৭ লক্ষ টন। ঘোড়াশাল সার কারখানায় বার্ষিক ইউরিয়া উৎপাদনের পরিমাণ ৩ লক্ষ ৪০ হাজার মেট্রিক টন। ২০১৯-২০২০ সালে বাংলাদেশে সার উৎপাদনের পরিমাণ ৯৭৬,১৫৭ মেট্রিক টন।"
        }
      ]
    },
    {
      "number": "8",
      "uddipok": "হাজেরা সাভারের একটি রপ্তানিমুখী শিল্প প্রতিষ্ঠানে হাজার হাজার নারী শ্রমিকের সাথে কাজ করে। তাদের নিরলস প্রবেষ্টায় এ ধরনের শিল্প কারখানা দেশে বিকাশ লাভ করছে। ফলে দেশের নারী শ্রমিকদের ভাগ্যোন্নয়ন ঘটেছে।",
      "tag": "DRMC 23",
      "sub_questions": [
        {
          "label": "ক",
          "question": "বাংলাদেশে কখন পোশাক শিল্পের যাত্রা শুরু হয়?",
          "explanation": "বাংলাদেশে ১৯৭৬-৭৭ সালে পোশাক শিল্পের যাত্রা শুরু হয়।"
        },
        {
          "label": "খ",
          "question": "শিল্প গড়ে ওঠার ক্ষেত্রে জলবায়ুর প্রভাব ব্যাখ্যা করো।",
          "explanation": "শিল্পের স্থানীয়করণে জলবায়ুর প্রভাব অত্যধিক। পৃথিবীর বিভিন্ন অঞ্চলে বিভিন্ন ধরনের জলবায়ু দেখা যায়। যেসব অঞ্চলে তাপমাত্রা অধিক সেখানে কারখানা সচল রাখার জন্য যন্ত্রের মাধ্যমে তাপ সহনীয় করার ব্যবস্থা করতে হয়। এর ফলে শিল্পজাত দ্রব্যের খরচ অধিক হয়। আবার তাপমাত্রা অধিক হওয়ায় শ্রমিকেরা কারখানায় বেশি সময় কাজ করতে না পারায় উৎপাদন কম হয়। এ কারণে উষ্ণমণ্ডলের দেশগুলোতে শিল্প প্রসার লাভ করেনি। যেমন- মালদ্বীপ। পৃথিবীর অধিকাংশ শিল্পই নাতিশীতোষ্ণ অঞ্চলের দেশসমূহে গড়ে উঠেছে। পশ্চিম ইউরোপের যুক্তরাজ্য, জার্মানি; উত্তর আমেরিকার যুক্তরাষ্ট্র, কানাডা; এশিয়ার জাপান প্রভৃতি দেশ শিল্পোন্নত হওয়ার প্রধান কারণ এখানে অনুকূল জলবায়ুতে শ্রমিকরা বেশি সময় কাজ করতে পারে।"
        },
        {
          "label": "গ",
          "question": "উদ্দীপকে ইঙ্গিতকৃত শিল্প প্রতিষ্ঠান বিকাশের কারণ ব্যাখ্যা করো।",
          "explanation": "উদ্দীপকে ইঙ্গিতকৃত তৈরি পোশাক শিল্প বাংলাদেশে খুব দ্রুত বিকাশ লাভ করেছে। বাংলাদেশে শ্রমিকের আধিক্য থাকায় তৈরি পোশাকের উৎপাদন খরচ কম পড়ে। এজন্য বিদেশে এদেশের তৈরি পোশাকের চাহিদা বেশি। ফলশ্রুতিতে প্রচুর বৈদেশিক মুদ্রা অর্জন করায় এদেশে পোশাক শিল্প দিন দিন বৃদ্ধি পাচ্ছে। বর্তমানে বাংলাদেশে প্রায় ৪৪৮২টি কারখানা এবং এর অধীনে প্রায় ৪০ লক্ষ শ্রমিক নিয়োজিত রয়েছে। (সূত্র: BGMEA-2017) এছাড়া সরকারি পৃষ্ঠপোষকতা, অনুকূল জলবায়ু, শক্তি সম্পদের সরবরাহ, পোশাকের গুণগত মান, আন্তর্জাতিক বাজারের সম্প্রসারণ প্রভৃতি কারণে এদেশে দিন দিন পোশাক শিল্পের বিকাশ ঘটছে।"
        },
        {
          "label": "ঘ",
          "question": "উদ্দীপকের ইঙ্গিতপূর্ণ শিল্পটি বাংলাদেশের সমস্যা ও সম্ভাবনা বিশ্লেষণ করো।",
          "explanation": "উদ্দীপকে ইঙ্গিকৃত শিল্পটি পোশাক শিল্প। বাংলাদেশের পোশাক শিল্প 'বিলিয়ন ডলার' শিল্প নামে পরিচিত। রপ্তানি আয়ের সর্ববৃহৎ খাত হওয়া সত্ত্বেও শিল্পটি নানাবিধ সমস্যার সম্মুখীন। যেমন- শিল্পের সুষ্ঠু ব্যবস্থাপনা, রাজনৈতিক অস্থিতিশীলতা। বাংলাদেশের বিরোধী রাজনৈতিক দলগুলো অহেতুক কারণে অবরোধ, হরতালের মতো ধ্বংসাত্মক কর্মসূচি দেয় যা উৎপাদন বৃদ্ধিতে সহায়ক ভূমিকা পালন করে না বরং শিল্পকে ধ্বংসের দিকে নিয়ে যায়। এছাড়া বেতন-ভাতা ও অন্যান্য সুযোগ সুবিধার বৃদ্ধির দাবীতে শ্রমিক-কর্মচারীরা কর্মবিরতি পালন করে, যা পোশাক শিল্প উন্নয়নে অন্যতম বাধা। গার্মেন্ট মালিকদের অনমনীয় মনোভাবও এর জন্য দায়ী। বাংলাদেশে পোশাক শিল্পে কর্মরত শ্রমিকের ৮০ শতাংশ নারী এবং মোট শ্রমিকের প্রায় ৮৫ শতাংশই অশিক্ষিত ও অদক্ষ। ফলে দক্ষ শ্রমিকের অভাবে বাংলাদেশ অনেকক্ষেত্রে মানসম্পন্ন পোশাক তৈরি করতে পারে না। এছাড়াও বিদেশ থেকে কাঁচামাল আমদানি (বোতাম, সুতা) এবং রপ্তানি ক্ষেত্রে (প্যাকেজিং ও পরিবহনে) বিলম্বও দেশের পোশাক শিল্পের অন্যতম সমস্যা। নানাবিধ সমস্যা থাকা সত্ত্বেও তৈরি পোশাক শিল্প দেশের অর্থনৈতিক উন্নয়নে অত্যন্ত সম্ভাবনাময়। রপ্তানি বাণিজ্যে তৈরি পোশাক গুরুত্বপূর্ণ ভূমিকা রাখছে। বর্তমানে মোট রপ্তানি আয়ের ৮৬.২০ শতাংশ এ শিল্পের অবদান (অর্থনৈতিক সমীক্ষা-২০১৯)। এছাড়াও এ শিল্পের প্রসারে অন্যান্য সম্ভাবনাময় ক্ষেত্র হচ্ছে- i. উদ্যোক্তা সৃষ্টি: কৃষিভিত্তিক বাংলাদেশে তৈরি পোশাক শিল্পের মাধ্যমে শিল্প উদ্যোক্তার সৃষ্টি হয়েছে। ii. কর্মসংস্থান: এদেশের প্রায় ৪০ লক্ষ শ্রমিকের কর্মসংস্থান হয়েছে এ শিয়ে, যাদের অধিকাংশই নারী (প্রায় ৮০%; সূত্র: BGMEA-2017)। iii. বস্ত্র শিল্পের প্রসার: তৈরি পোশাক বাংলাদেশের বস্ত্র শিল্পে (স্পিনিং, উইভিং, নিটিং, ডাইং, ফিনিশিং এবং প্রিন্টিং) বিনিয়োগের সম্ভাবনা সৃষ্টি করেছে। iv. প্যাকেজিং শিল্পের প্রসার: তৈরি পোশাক সামগ্রী রপ্তানির জন্য গামটেপ, প্যাকেজিং শিল্পের প্রসার ঘটেছে। v. পরিবহন ব্যবস্থার উন্নতি: এই শিল্পের কাঁচামাল ও উৎপাদিত পণ্য আমদানি-রপ্তানির প্রয়োজনে সমুদ্র বন্দর ও অন্যান্য পরিবহন ব্যবস্থার (সড়ক, বিমান, রেল) উন্নতি হয়েছে। উল্লিখিত আলোচনায় এটাই প্রতীয়মান হয় যে, তৈরি পোশাক শিল্প আমাদের অর্থনীতির জন্য খুবই সম্ভাবনাময়।"
        }
      ]
    }
  ]
}