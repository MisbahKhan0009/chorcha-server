{
  "title": "ময়মনসিংহ, রাজশাহী, কুমিল্লা, চট্টগ্রাম, সিলেট, যশোর, বরিশাল ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "'ক' দেশটি ১৯৭১ সালে স্বাধীনতা লাভ করেছে। দেশটির দক্ষিণে বঙ্গোপসাগর এবং তিনদিকে 'খ' দেশের স্থলভাগ দ্বারা বেষ্টিত।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "যেকোনো অঞ্চলের বৈশিষ্ট্য পর্যালোচনামূলক ভূগোলকে আঞ্চলিক ভূগোল বলে।"
        },
        {
          "label": "খ",
          "question": "",
          "explanation": "মানুষের আচার-আচরণ, বিশ্বাস, চিন্তা-চেতনা প্রভৃতি সংস্কৃতির অন্তর্ভুক্ত। এ সংস্কৃতি একেক অঞ্চলে একেক রকম। বিভিন্ন অঞ্চলের ভূপ্রকৃতি ও জলবায়ু বিভিন্ন রকম। প্রধানত ভূপ্রকৃতি ও জলবায়ুর সাথে মানুষের আচার-আচরণ তথা সংস্কৃতির প্রত্যক্ষ সম্পর্ক রয়েছে। ভূপ্রকৃতি ও জলবায়ুর উপর নির্ভর করে মানুষের সংস্কৃতি। যেহেতু স্থানভেদে জলবায়ু ও ভূপ্রকৃতি ভিন্ন হয়। তাই স্থানভেদে সংস্কৃতিরও কিছুটা পরিবর্তন হয়।"
        },
        {
          "label": "গ",
          "question": "",
          "explanation": "উদ্দীপকে 'ক' ইঙ্গিতকৃত দেশটি হলো বাংলাদেশ। নিচে বাংলাদেশের মানচিত্র অঙ্কন করে এর প্রশাসনিক বিভাগগুলো দেখানো হলো- চিত্র: বাংলাদেশের প্রশাসনিক বিভাগ"
        },
        {
          "label": "ঘ",
          "question": "",
          "explanation": "উদ্দীপকে 'খ' দেশটি হলো ভারত। নিচে ভারতের ভূপ্রকৃতি ব্যাখ্যা করা হলো- ভূপ্রাকৃতিক বৈচিত্র্য অনুসারে ভারতকে মোট ৫টি অঞ্চলে বিভক্ত করা যায়। যথা- (১) উত্তর ও উত্তর-পূর্বের পার্বত্য অঞ্চল; (২) উত্তর ভারতের সমভূমি অঞ্চল; (৩) দাক্ষিণাত্যের মালভূমি অঞ্চল; (৪) উপকূলীয় সমভূমি অঞ্চল ও (৫) মরুভূমি অঞ্চল।  উত্তর ও উত্তর-পূর্বের পার্বত্য অঞ্চল: ভারতের বিভিন্ন স্থানে অবস্থিত পাহাড় ও পর্বতশ্রেণি নিয়ে এ অঞ্চল গঠিত। এ অঞ্চলগুলোর মধ্যে উত্তরের হিমালয় পার্বত্য অঞ্চল, লাডাক অঞ্চল, পশ্চিম হিমালয় অঞ্চল, মধ্য হিমালয় অঞ্চল, পূর্ব হিমালয় অঞ্চল, পূর্ব দিকের পার্বত্য অঞ্চল প্রভৃতি অন্যতম।  উত্তর ভারতের সমভূমি অঞ্চল: এ সমতলভূমির উত্তরে হিমালয়ের পাদদেশ থেকে দক্ষিণে বিন্ধ্য পর্বত এবং পশ্চিমে পাঞ্জাব থেকে পূর্বে আসামের পার্বত্য অঞ্চল পর্যন্ত বিস্তৃত অঞ্চল নিয়ে অবস্থিত। দাক্ষিণাত্যের মালভূমি অঞ্চল: উত্তর ভারতের সমভূমির দক্ষিণে ভারত উপদ্বীপের বিশাল ত্রিকোনাকার প্রাচীন ভূখণ্ড এ অঞ্চলের অন্তর্গত। এর তিনদিকে পর্বতবেষ্টিত হওয়ায় দেখতে ত্রিভুজের মতো। উপকূলীয় সমভূমি অঞ্চল: ভারতের উপকূলবর্তী সমভূমি অঞ্চল পূর্ব উপকূলীয় সমভূমি অঞ্চল ও পশ্চিম উপকূলীয় সমভূমি অঞ্চল নিয়ে গঠিত। মরুভূমি অঞ্চল: উত্তর ভারতের সমভূমির দক্ষিণ-পশ্চিম দিকে রাজস্থানে এ মরুভূমি অঞ্চল অবস্থিত। ভূপ্রকৃতি হিসেবে এটি সমভূমির অংশ মাত্র। প্রাকৃতিক গুণে এটি সম্পূর্ণরূপে পৃথক। তাই বলা যায় ভারতের ভূপ্রকৃতি বৈচিত্র্যপূর্ণ।"
        }
      ]
    },
    {
      "number": "2",
      "uddipok": "'ক' দেশটি জনসংখ্যার দিক দিয়ে বিশ্বে ৮ম অবস্থানে রয়েছে। এই দেশের তথ্য অনুসারে- প্রেক্ষাপট-১ : প্রতি বর্গ কিলোমিটারে ১২৬৫ জন বাস করে। প্রেক্ষাপট-২: প্রতি হাজারে ১৮ জন শিশু জন্মায়। প্রেক্ষাপট-৩ : মোট জনসংখ্যার ৬৬% কর্মক্ষম ও ৪৪% নির্ভরণশীল জনগোষ্ঠী রয়েছে।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "যেকোনো নির্দিষ্ট জনসংখ্যায় বিভিন্ন দিক পরিমাপের মাধ্যমে উপস্থাপন করাকেই জনমিতি বলে।"
        },
        {
          "label": "খ",
          "question": "",
          "explanation": "বাংলাদেশের যেসব এলাকার ঘনত্ব অধিক সেসব এলাকা নিবিড় বসতি অঞ্চল হিসেবে পরিচিত। কৃষি উপযোগী সমতল ভূমি, নাতিশীতোষ্ণ জলবায়ু, উত্তম যোগাযোগ ব্যবস্থা, আধুনিক সুযোগ-সুবিধা, শিল্প ও ব্যবসায়-বাণিজ্যের সহজলভ্যতা প্রভৃতি পরিবেশে নিবিড় জনবসতি গড়ে ওঠে। কারণ কৃষি অনুপযোগী বন্ধুর ভূপ্রকৃতি ও প্রতিকূল জলবায়ু জনবসতি গড়ে উঠার জন্য নেতিবাচক দিক হিসেবে ধরা হয়। তাই বলা যায়, কৃষি উপযোগী সমতল ভূমি, অনুকূল জলবায়ু, উত্তম যোগাযোগ ব্যবস্থা নিবিড় বসতি গড়ে উঠার অন্যতম কারণ।"
        },
        {
          "label": "গ",
          "question": "",
          "explanation": "উদ্দীপকে প্রেক্ষাপট-২ এর জনমিতিক উপাদানটি হলো জন্মহার। নিচে এটি নির্ণয়ের সূত্র ব্যাখ্যা করা হলো- প্রতি এক হাজারে বছরে যতগুলো জীবিত শিশুর জন্ম হয় তাকে জন্মহার বলে। কোনো দেশে একটি নির্দিষ্ট বছরে জন্মগ্রহণকারী সন্তানের সংখ্যাকে উক্ত বছরে গণনাকৃত মোট জনসংখ্যা দিয়ে ভাগ করে ১০০০ দিয়ে গুণ করে জন্মহার নির্ণয় করা হয়। অর্থাৎ জন্মহার = এক বছরে জন্মগ্রহণকারী জীবন্ত শিশুর সংখ্যা/ দেশের মোট জনসংখ্যা x ১০০০ যেমন: বাংলাদেশের জন্মহার ১৮ জন যা প্রেক্ষাপট-২ এ বলা হয়েছে। জন্মহার নির্ধারণের এক গুরুত্বপূর্ণ বিষয় হলো প্রজননশীলতা। জনমিতিতে প্রজননশীলতা পরিমাপ করার জন্য কিছু কিছু পদ্ধতি ব্যবহার করা হয়ে থাকে তা হলো- স্কুল বা অশোধিত জন্মহার, স্বাভাবিক জন্মহার, বয়স নির্দিষ্ট জন্মহার, মোট জন্মহার, শিশু মাতা অনুপাত, সাধারণ জন্মহার, স্থূল প্রজনন হার এবং নীতি প্রজনন হার।"
        },
        {
          "label": "ঘ",
          "question": "",
          "explanation": "উদ্দীপকে প্রেক্ষাপট-১ ও ৩ এর উপাদানগুলো হলো যথাক্রমে জনসংখ্যার ঘনত্ব এবং কর্মক্ষম ও নির্ভরশীল জনগোষ্ঠী। 'ক' দেশ অর্থাৎ বাংলাদেশের প্রেক্ষিতে এসব উপাদান কীরূপ প্রভাব ফেলবে তা নিচে ব্যাখ্যা করা হলো- বাংলাদেশ একটি উন্নয়নশীল দেশ। এদেশের জনসংখ্যার ঘনত্ব অত্যন্ত বেশি। এই উন্নয়নশীল দেশে অতিরিক্ত জনসংখ্যা একটি বড় সমস্যা। এর ফলে প্রাকৃতিক ও অর্থনৈতিক সকল উপাদান যেমন- বাসস্থান, আবাদি জমি, পরিবহন, খাদ্য, বস্ত্র ও পরিবেশের ওপর নেতিবাচক প্রভাব পড়ে। অন্যদিকে জনসংখ্যার চাপে বিশেষ করে শহর অঞ্চলে জীবনমানে বিশৃঙ্খলা দেখা দেয়। অন্ন, বস্ত্র, বাসস্থান, শিক্ষা ও চিকিৎসা প্রভৃতি মৌলিক সমস্যার ওপরও নেতিবাচক প্রভাব পড়ে। এছাড়া বায়ুদূষণ, পানিদূষণসহ সকল ধরনের দূষণ বৃদ্ধি পায়। জনসংখ্যা বৃদ্ধি পেলে বেকারত্বও বাড়ে এবং মানুষের অর্থনৈতিক সমস্যা দেখা দেয়। ফলে নির্ভরশীল মানুষ ব্যাপকভাবে বৃদ্ধি পায় যা দেশের জন্য বোঝাস্বরূপ। অন্যদিকে বহুল জনসংখ্যার কারণে প্রশিক্ষিত ও দক্ষ লোকেরও বিকাশ ঘটে এবং শিক্ষার হার বৃদ্ধি পাওয়ায় কর্মক্ষম মানুষও বেড়ে যায়। ফলে দেশের প্রবৃদ্ধি বৃদ্ধি পায়।"
        }
      ]
    },
    {
      "number": "3",
      "uddipok": "",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "কোনো বছরের জন্মিত সন্তানের মোট সংখ্যাকে উক্ত বছরের মধ্যকালীন মোট জনসংখ্যা দিয়ে ভাগ করে যে জন্মহার পাওয়া যায়, তাকে স্থূল জন্মহার বলে।"
        },
        {
          "label": "খ",
          "question": "",
          "explanation": "জনসংখ্যার বণ্টনে প্রাকৃতিক নিয়ামক যেমন, ভূপ্রকৃতি প্রভাববিস্তার করে। আমরা জানি সমতল ভূমি অধ্যুষিত এলাকায় কৃষিজ ফসল, শিল্প প্রভৃতি গড়ে ওঠায় এখানে জীবনমান উন্নত হয়। । ফলে সমতল ভূমিতে জনসংখ্যার ঘনত্ব বাড়তে থাকে। অন্যদিকে দুর্গম পাহাড়িয়া এলাকায় বন্ধুরতা বিরাজ করে এবং কৃষিজ ফসল ও শিল্প গড়ে না ওঠায় এ অঞ্চলের জীবনযাপন কষ্টসাধ্য বলে এসব এলাকায় জনসংখ্যার ঘনত্ব খুবই কম। সুতরাং বলা যায় যে, ভূ- প্রকৃতিগত ভিন্নতার কারণে জনসংখ্যার ঘনত্ব পরিবর্তিত হয়।"
        },
        {
          "label": "গ",
          "question": "",
          "explanation": "উদ্দীপকে 'ক' দেশটি হলো বাংলাদেশ যেখানে ১নং হলো দক্ষিণ ও দক্ষিণ-পশ্চিমাঞ্চল (খুলনা বরিশাল) এবং ২নং হলো মধ্যাঞ্চল (ঢাকা)। নিচে খুলনা ও বরিশাল অঞ্চল থেকে মানুষের ঢাকা অঞ্চলে গমনের কারণ ব্যাখ্যা করা হলো- ঢাকা বাংলাদেশের রাজধানী অঞ্চল। ঢাকার মাটি, জলবায়ু ও ভূপ্রকৃতি মানুষের বসবাসের জন্য বিশেষ উপযোগী। সমতলভূমি হওয়ায় এখানে অনেক রাস্তাঘাট, শিল্পাঞ্চল ও বাণিজ্যিক কেন্দ্র গড়ে উঠেছে। এছাড়া আধুনিক সুযোগ-সুবিধাও ঢাকায় বেশি। অন্যদিকে বাংলাদেশের দক্ষিণ ও দক্ষিণ-পশ্চিমাঞ্চল অর্থাৎ খুলনা ও বরিশাল অঞ্চল সমভূমি হলেও যা নদীমাতৃক। নিচু এলাকা হওয়ায় এসব - অঞ্চলে বর্ষাকালে বন্যার প্রকোপ বেশি। বঙ্গোপসাগরের কারণে একটু সমস্যা হলেই নদীগুলোতেও লোনা পানি প্রবেশ করে। ফলে আশেপাশের ভূমিতে কৃষির অনিশ্চয়তা দেখা দেয়। এসব অঞ্চল বর্ষাকালে প্রচুর নদী ভাঙনের কবলে পড়ে। নদীর পরিমাণ বেশি হওয়ায় এখানে যাতায়াতের জন্য যথেষ্ট পরিমাণ সড়কপথ নেই। শিল্পাঞ্চল খুব বেশি নেই বলে এসব অঞ্চলে কর্মসংস্থানও কম। এছাড়া ঢাকা শহরের মতো আধুনিক সুযোগ-সুবিধাও নেই। তাই মানুষ নিরাপত্তা ও উন্নত জীবনের আশায় ১নং থেকে ২নং অর্থাৎ খুলনা ও বরিশাল হতে ঢাকা অঞ্চলে গমন করে।"
        },
        {
          "label": "ঘ",
          "question": "",
          "explanation": "উদ্দীপকে 'ক' ও 'খ' দেশ হলো যথাক্রমে বাংলাদেশ ও যুক্তরাষ্ট্র । নিচে এ ধরনের অভিগমনের প্রভাব ব্যাখ্যা করা হলো- বাংলাদেশ একটি উন্নয়নশীল জনবহুল দেশ। এদেশে বেকারত্ব দিন দিন বৃদ্ধি পাচ্ছে। এছাড়া 'অতিরিক্ত জনসংখ্যার চাপে প্রাকৃতিক ও অর্থনৈতিক পরিবেশ ক্ষতির সম্মুখীন হচ্ছে। নির্ভরশীল জনসংখ্যা বেশি হওয়ায় অর্থনীতিতে ব্যাপক নেতিবাচক প্রভাব পড়ছে। অন্যদিকে যুক্তরাষ্ট্র বিশ্বের অন্যতম উন্নত দেশ। এদেশে প্রচুর খনিজ সম্পদ ও শিল্পাঞ্চল হওয়ায় কর্মসংস্থান অনেক বেশি এবং মাথাপিছু আয়ও বেশি। এ অবস্থায় যদি বাংলাদেশ থেকে বিপুল জনগোষ্ঠী যুক্তরাষ্ট্রে প্রবেশ করে তবে বাংলাদেশের প্রাকৃতিক সম্পদের ওপর চাপ কমবে এবং বিপুল পরিমাণ রেমিটেন্স বাংলাদেশে আসবে। আবার জনসংখ্যা কম হওয়ায় যুক্তরাষ্ট্রও বাংলাদেশ থেকে দক্ষ ও অদক্ষ কর্মী পাবে। উপরিউক্ত আলোচনা থেকে বলা যায়, বাংলাদেশ থেকে যুক্তরাষ্ট্রে গমনের ফলে যুক্তরাষ্ট্র যেমন দক্ষ ও অদক্ষ কর্মী পাবে অন্যদিকে রেমিটেন্সের মাধ্যমে বাংলাদেশের অর্থনীতিও চাঙ্গা হবে। এছাড়া উভয় দেশের সাংস্কৃতিক বিষয়গুলো বিনিময়ের মাঠ্যমে একদেশ অন্যদেশ দ্বারা প্রভাবিত হচ্ছে।"
        }
      ]
    },
    {
      "number": "4",
      "uddipok": "'ক' ফসলটি নাতিশীতোষ্ণ প্রেইরী অঞ্চলে অধিক উৎপাদিত হয় কিন্তু 'খ' ফসলটির কাণ্ড হতে রস বের করা হয় যা অন্য একটি শিল্পের কাঁচামাল হিসেবে ব্যবহার করা হয়।",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "বড় বড় বাগিচা তৈরি করে বাণিজ্যিক প্রয়োজনে যে কৃষিকার্য করা হয় তাকে বাগিচা কৃষি বলে।"
        },
        {
          "label": "খ",
          "question": "",
          "explanation": "বাংলাদেশ কৃষিপ্রধান দেশ। প্রযুক্তির ব্যবহারের ফলে উন্নত বীজ, সার, সেচ প্রভৃতি কৃষি পণ্য উৎপাদন বৃদ্ধি পাচ্ছে। চাষাবাদে গেছি। আধুনিক যন্ত্রপাতি যেমন- ট্রাক্টর, মেলবোর্ড, লাঙল, পাওয়ার টিপার আপনি উইডার, স্পেয়ার, হ্যান্ড হো প্রভৃতি ব্যবহার হচ্ছে। এর ফলে কষির ফলন একর প্রতি ব্যাপক বৃদ্ধি পেয়েছে এবং ব্যয়ও কম হচ্ছে। এছাড়া অল্প সময়ে অধিক ফসল ফলানো হচ্ছে। তাই বলা যায়, প্রবৃদ্ধি কৃষি উৎপাদনকে বেগবান করছে।"
        },
        {
          "label": "গ",
          "question": "",
          "explanation": "উদ্দীপকে 'ক' ফসলটি হলো গম। নিচে প্রেইরী অঞ্চল অর্থাৎ যুক্তরাষ্ট্র ও কানাডার গমের উৎপাদন বর্ণনা করা হলো-  পৃথিবীর প্রধান প্রধান গম উৎপাদনকারী দেশ বা অঞ্চলগুলো মূলত উত্তর গোলার্ধে ১৫০-৬৬° উত্তর অক্ষরেখা ও দক্ষিণ গোলার্ধে ১৫০-৪৫° দক্ষিণ অক্ষরেখার মধ্যে সীমাবদ্ধ। বর্তমানে মোট গম উৎপাদনের পরিমাণ প্রায় ৬৫.৩৩ কোটি মেট্রিক টন। যুক্তরাষ্ট্র গম উৎপাদনে বর্তমানে বিশ্বে চতুর্থ স্থানে রয়েছে। এদেশে ২০১৯ সালে ৫.২৩ লক্ষ হেক্টর গম উৎপন্ন হয়। প্রচুর কৃষিপদ্ধতির মাধ্যমে এদেশে যন্ত্রের সাহায্যে গম চাষ করা হয়ে থাকে। প্রেইরি সমভূমি অঞ্চল গম চাষের জন্য উপযোগী। কানাডা গম উৎপাদনে পৃথিবীতে ষষ্ঠ স্থানের অধিকারী। ২০১৯ সালে এদেশে ৩.২৪ লক্ষ হেক্টর গম উৎপন্ন হয়েছিল। কানাডার দক্ষিণ ভাগে প্রেইরি অঞ্চলে প্রধানত গম উৎপন্ন হয়ে থাকে। এদেশের ম্যানিটোবা, সাস্কাচুয়ান ও আলবার্টা প্রদেশ গম উৎপাদনের জন্য প্রসিদ্ধ।"
        },
        {
          "label": "ঘ",
          "question": "",
          "explanation": "উদ্দীপকে 'খ' শস্যটি হলো আখ যার কাণ্ড হতে রস বের করে চিনি শিল্পের কাঁচামাল হিসেবে ব্যবহার হয়। নিচে চিনি শিল্পের সমস্যাগুলো বিশ্লেষণ করা হলো- বাংলাদেশের চিনি শিল্পের ভবিষ্যৎ খুবই উজ্জ্বল হলেও বেশ কতকগুলো সমস্যা এর প্রসারে বাধার সৃষ্টি করছে। বাংলাদেশসহ উন্নয়নশীল দেশগুলোয় চিনিকলগুলোর চাহিদার তুলনায় আখের উৎপাদন অনেক কম। অনুর্বর মৃত্তিকা, পর্যাপ্ত বৃষ্টিপাতের অভাব, পোকার আক্রমণ প্রভৃতি কারণে আখের উৎপাদন কম হয়ে থাকে। আবার, মৌসুমে দূরবর্তী এলাকা থেকে কারখানায় আখ নিয়ে আসার প্রয়োজনীয় । পরিবহন ব্যবস্থা না থাকায় চিনি উৎপাদনে প্রভাব পড়ে। কারণ আখ কেটে রেখে দিলে অথবা সময়মতো না কাটলে রস কমে যায়। তাই বলা যায় যে, বাংলাদেশসহ সকল উন্নয়নশীল দেশের যাতায়াত ব্যবস্থা, মূলধন সমস্যা, রাজনৈতিক সমস্যা, আধুনিক প্রযুক্তির অল্প ব্যবহার, সঠিক গবেষণার অভাব প্রভৃতি সমস্যা চিনিশিল্পের জন্য বড় সমস্যা।"
        }
      ]
    },
    {
      "number": "5",
      "uddipok": "",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "ভূপৃষ্ঠের অভ্যন্তরভাগের শিল্পস্তর হতে মাটি খুঁড়ে যে প্রাকৃতিক সম্পদ আহরণ করা হয় তাই খনিজ সম্পদ।"
        },
        {
          "label": "খ",
          "question": "",
          "explanation": "প্রকৃতিপ্রদত্ত যে সকল পদার্থ হতে শক্তি পাওয়া যায় তাকেই শক্তি সম্পদ বলে। প্রাকৃতিক গ্যাস, কয়লা, তেল, পানিবিদ্যুৎ প্রভৃতি শক্তি সম্পদের অন্তর্ভুক্ত। অর্থাৎ শক্তি সম্পদ বলতে বুঝায় প্রাকৃতিক বা মানুষের হস্তক্ষেপের মাধ্যমে যে পদার্থকে শক্তি হিসেবে ব্যবহার করা যায়। যেমন: শক্তি সম্পদ বলতে বুঝায় কয়লা, খনিজ তেল, এবং জলবিদ্যুৎকে। এ শক্তি সম্পদগুলো যন্ত্রাদি, আলোক সজ্জা, যানবাহন চলাচল, সর্বোপরি শিল্প কারখানার মেশিন চালাতে সাহায্য করে। উল্লেখিত তিনটি বস্তু ছাড়াও কাঠ, গ্যাস, সূর্যরশ্মি, পরমাণু ইত্যাদিকেও শক্তি সম্পদ বলে।"
        },
        {
          "label": "গ",
          "question": "",
          "explanation": "উদ্দীপকে 'ক' খনিজটি হলো লৌহ আকরিক যার শীর্ষদেশ হলো অস্ট্রেলিয়া। নিচে এদেশের লৌহ আকরিক উৎপাদন ব্যাখ্যা করা হলো- ২০১৯ সালের পরিসংখ্যান অনুযায়ী লৌহ আকরিক উৎপাদনে অস্ট্রেলিয়া বিশ্বে প্রথম স্থানে রয়েছে। এদেশে লৌহ আকরিক উত্তোলনের পরিমাণ ছিল ৯৩০ মিলিয়ন মেট্রিক টন। অস্ট্রেলিয়ার নিউ সাউথ ওয়েলসের আয়রন মোনার্ক এবং দক্ষিণ অস্ট্রেলিয়ার আয়রন নব লৌহ আকরিক উত্তোলনের জন্য প্রসিদ্ধ। এদেশের পশ্চিমাংশের -পার্বত্য অঞ্চলেও কতগুলো লৌহ আকরিক খনি আবিষ্কৃত হয়েছে।ওসেনিয়া মহাদেশের মধ্যে অস্ট্রেলিয়া সর্ববৃহৎ দেশ। অস্ট্রেলিয়ায় বিপুল পরিমাণে লৌহ ও আকরিক উৎপাদিত হয়। পূর্বে অস্ট্রেলিয়ার অধিকাংশ লৌহ আকরিক জাপানে রপ্তানি করা হতো। বর্তমানে এ মহাদেশে লৌহ ও ইস্পাত কারখানা গড়ে ওঠায় রপ্তানির পরিমাণ কিছুটা হ্রাস পেয়েছে। তাই বলা যায় অস্ট্রেলিয়ায় লৌহ আকরিক উৎপাদন ও বন্টনে গুরুত্বপূর্ণ ভূমিকা পালন করে। তাই বলা যায় অস্ট্রেলিয়া লৌহ আকরিক উত্তোলনে প্রসিদ্ধ।"
        },
        {
          "label": "ঘ",
          "question": "",
          "explanation": "উদ্দীপকে 'খ' খনিজটি হলো কয়লা যা কালো খনিজ হিসেবে ব্যবহৃত হয়। নিচে এর ব্যবহার কমে যাওয়ার কারণ ব্যাখ্যা করা হলো-  কয়লার ব্যবহার বিস্তৃতি হলেও বর্তমানে কয়লার ব্যবহার কমে যাচ্ছে। খনিজ তেল, প্রাকৃতিক গ্যাস, পারমাণবিক খনিজ ও জলবিদ্যুতের তুলনায় কয়লার গুরুত্ব ক্রমশ হ্রাস পাচ্ছে। বিশ্বের জ্বালানির জোগানে কয়লার ভূমিকা ১৯০০ সালে ৯৮% থেকে হ্রাস পেয়ে ২০১০ সালে মাত্র ৬০% হয়েছে। খনিজ তেল ও স্বাভাবিক গ্যাসের চেয়ে কয়লার তাপ ও বিদ্যুৎ উৎপাদন ক্ষমতা অনেক কম। কয়লার মোট ভরের মাত্র ১৫% তাপ উৎপন্ন হয়। ১২০০ মিটার পর্যন্ত গভীর খনি থেকে যান্ত্রিকভাবে কয়লা উত্তোলন, খাদ ভরাট করা, কয়লা শোধন ও শ্রমিকের নিরাপত্তায় ব্যয় বাহুল্যের জন্য কয়লার এককপ্রতি উত্তোলন ব্যয় তেল ও গ্যাসের তুলনায় অনেক বেশি। কয়লা খনিতে ধস, অগ্নিকাণ্ড, বিষাক্ত গ্যাস নির্গমন ও জল প্রবেশের ফলে বিপদের আশঙ্কা বেশি। কয়লা পোড়ানোর ফলে উৎপন্ন ধোঁয়া, কার্বন ডাইঅক্সাইড, মিথেন, সালফার ডাইঅক্সাইড, ছাই, কার্বনকণা, তাপ দ্বারা বায়ু, মাটি ও জল সরাসরি দূষিত হয়। তাই বলা যায়, এসব কারণে কয়লার ব্যবহার দিন দিন হ্রাস পাচ্ছে।"
        }
      ]
    },
    {
      "number": "6",
      "uddipok": "",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "যে কর্মপ্রচেষ্টা ও প্রক্রিয়ার দ্বারা মানুষ বিভিন্ন ধরনের দ্রব্য আহরণ করে এবং এর পরিবর্তন ঘটিয়ে মানুষের ব্যবহারের উপযোগী করে তাকে শিল্প বলে।"
        },
        {
          "label": "খ",
          "question": "",
          "explanation": "শিল্প স্থাপনের অন্যতম নিয়ামক হলো মূলধন। মূলধন বিনিয়োগ। না হলে শিল্পের জন্য প্রয়োজনীয় কাঁচামাল, যন্ত্রপাতি, দক্ষ শ্রমিক নিয়োগ প্রভৃতি যোগান দেওয়া যাবে না। এছাড়া মূলধন শিল্প স্থাপনের যাবতীয় ব্যয় নির্বাহের হাতিয়ার। পর্যাপ্ত অর্থায়ন ছাড়া শিল্পকার্য চরমভাবে ব্যাহত হবে। অন্যদিকে বিনিয়োগ বাড়ালে শিল্পের পরিধি বৃদ্ধি পাবে তাই বলা যায়, বিনিয়োগের মাধ্যমে শিল্পয়ন বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকে 'ক' কারখানায় উৎপাদিত পণ্যটি হলো সিরামিক যার সংশ্লিষ্ট খনিজ হলো চিনামাটি। নিচে এর বর্ণনা দেওয়া হলো- বাংলাদেশে চীনামাটির উল্লেখযোগ্য মজুত রয়েছে। ভূপৃষ্ঠের উপরে বা ভূপৃষ্ঠের সামান্য নিচে নেত্রকোনা জেলার বিজয়পুর (২৫ লক্ষ ৭ হাজার টন), শেরপুর জেলার ভুরুংগা (১৩ হাজার টন) ও চট্টগ্রাম জেলার হাইটগাঁও, কাঞ্চনপুর, এলাহাবাদ (১৮ হাজার টন) এবং ভূপৃষ্ঠের অভ্যন্তরে দিনাজপুর জেলার মধ্যপাড়ায় (১ কোটি ৫০ লক্ষ টন) চীনামাটির মজুত আবিষ্কৃত হয়েছে। চীনামাটি বলতে মূলত কেয়োলিন কাদা মণিক দিয়ে গঠিত সিরামিক শিল্পে ব্যবহার্য উন্নতমানের কাদাকে বোঝানো হয়ে থাকে। বর্তমানে বাংলাদেশের খনি থেকে চীনামাটি উত্তোলিত হচ্ছে। উত্তোলিত চীনামাটি হতে বাসনপত্র তৈরিতে; বৈদ্যুতিক ইনসুলেটর ও সেনিটারি সরঞ্জাম তৈরিতে; কাগজ, কৃত্রিম বস্ত্র ও বিভিন্ন প্রকার রাসায়নিক শিল্পে চীনামাটি ব্যবহৃত হয়।"
        },
        {
          "label": "ঘ",
          "question": "",
          "explanation": "উদ্দীপকে 'খ' ও 'গ' কারখানায় উৎপাদতি পণ্য হলো স্যানিটারে এবং দিয়াশলাই যেখানে ব্যবহৃত খনিজদ্বয় হলো যথাক্রমে চীনামাটি ও গন্ধক। নিচে চীনামাটি ও গন্ধকের গুরুত্ব বিশ্লেষণ করা হলো- চীনামাটি হলো সিরামিক শিল্পে ব্যবহূরিত একধরনের উন্নত মানের কাদা যা কেয়োলিন কাদা মনিক দিয়ে গঠিত। বর্তমানে বাংলাদেশের বিভিন্ন অঞ্চলে যেমন- নেত্রকোনার বিজয়পুর, শেরপুরের ভুরুংগা, চট্টগ্রামের হাটগাও কাঞ্চনপুর, এলাহাবাদ, দিনাজপুরের মধ্যপাড়ায় প্রভৃতি অঞ্চলে চীনামাটি পাওয়া গেছে। চীনামাটি থেকে বাসন, বৈদ্যুতিক ইনসুলেটর, স্যানিটারি সরঞ্জাম, কাগজ এবং বিভিন্ন রাসায়নিক শিল্পে এটি ব্যবহূত হয়। এটি বাংলাদেশের অর্থনীতিতে বড় অবদান রাখছে। অপরদিকে গন্ধক বা সালফার প্রাচীনকাল থেকে পরিচিত একটি মৌলিক পদার্থ, এর বর্ণ হলুদ। অজৈব ও জৈব উভয় রসায়নে এটি পুরুত্বপূর্ণ। আতশবাজি, দিয়াশলাই, পরিশোধক, এ্যাসিড, বারুদ প্রভৃতি তৈরিতে গন্ধক ব্যাপকভাবে ব্যবহৃত হয়।"
        }
      ]
    },
    {
      "number": "7",
      "uddipok": "",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "কোনো একটি শিল্পের অধিকসংখ্যক কারখানা বা প্রতিষ্ঠান একটি নির্দিষ্ট দেশে বা অঞ্চলে গড়ে ওঠা বা কেন্দ্রীভূত হওয়াকে শিল্পের স্থানীয়করণ বলে।"
        },
        {
          "label": "খ",
          "question": "",
          "explanation": "যেকোনো শিল্প স্থাপনের জন্য প্রচুর মূলধনের প্রয়োজন হয়। জমি ও যন্ত্রপাতি ক্রয় করতে, কারখানা নির্মাণ করতে, কাঁচামাল ও শক্তি সম্পদ সংগ্রহ করতে শিল্প স্থাপনের প্রাথমিক অবস্থায় প্রচুর মূলধনের প্রয়োজন। যুক্তরাষ্ট্র, উত্তর-পশ্চিম ইউরোপ, রাশিয়া, জাপান, দক্ষিণ কোরিয়া প্রভৃতি সমৃদ্ধশালী দেশে মূলধনের অভাব না হওয়ায় ব্যাপকভাবে শিল্প-কারখানা স্থাপন করা সম্ভব হয়েছে। কিন্তু উন্নয়নশীল দেশের মানুষ গরিব বলে অর্থ সঞ্চয় করতে পারে না। এর ফলে মূলধনের অভাব দেখা দেয়। ফলে এসব উন্নয়নশীল অঞ্চলে লৌহ ও ইস্পাতশিল্প গড়ে ওঠেনি। তাই বলা যায়, শিল্প প্রসারে মূলধনের ভূমিকা রয়েছে।"
        },
        {
          "label": "গ",
          "question": "",
          "explanation": "উদ্দীপকে 'ক' শিল্পটি হলো সার শিল্প যা কৃষি জমির উর্বরতা বাড়াতে ব্যবহৃত হয়। নিচে সার শিল্প গড়ে উঠার কারণ ব্যাখ্যা করা হলো- যেকোনো শিল্প একটি অঞ্চলে গড়ে উঠার জন্য কিছু প্রাকৃতিক ও অর্থনৈতিক নিয়ামক প্রয়োজন। এ নিয়ামকগুলো বিদ্যমান থাকলে একটি অঞ্চলে এ শিল্প গড়ে উঠে। এর মধ্যে কাঁচামাল, শক্তি সম্পদ, বাজার, মূলধন, দক্ষ শ্রমিক ও সুষ্ঠু ব্যবস্থাপনা অন্যতম। সার শিল্পের জন্যও এই নিয়ামক গুরুত্বপূর্ণ। বাংলাদেশে সার শিল্পের কাঁচামালহিসেবে প্রাকৃতিক গ্যাস যথেষ্ট পরিমাণ বিদ্যমান। এছাড়া কারখানা। পরিচালনায় শক্তি সম্পদও রয়েছে। বাংলাদেশ কৃষিপ্রধান দেশ হওয়ায় এ শিল্পের ব্যাপক চাহিদা অর্থাৎ বাজার রয়েছে। এছাড়া বিভিন্ন সরকারি নীতিমালায় সার শিল্পের জন্য রয়েছে বিশেষ অগ্রাধিকার। তাই বলা যায়, উপরিউক্ত কারণে বাংলাদেশের সার শিল্প গড়ে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে 'খ' শিল্পটি হলো পোশাক শিল্প যেখানে অধিক পরিমাণে নারী শ্রমিক নিয়োজিত রয়েছে। নিচে পোশাক শিল্পের আন্তর্জাতিক বাণিজ্যে যেভাবে দেশের অর্থনৈতিক উন্নয়ন হয় তা ব্যাখ্যা করা হলো- বাংলাদেশ একটি জনবহুল দেশ। এ অনুপাতে কর্মসংস্থানের স্বল্পতা বিদ্যমান। তবে পোশাক শিল্পে দেশের জনগোষ্ঠীর এক বৃহৎ অংশ নিয়োজিত রয়েছে। যে সমস্ত লোকজন এ শিল্পে নিয়োজিত রয়েছে তাদের আর্থ-সামাজিক উন্নতি সাধিত হচ্ছে। আর এ উন্নতি ব্যক্তি থেকে রাষ্ট্রীয় পর্যায়ে; অর্থনীতিতে সুফল বয়ে আনছে। বাংলাদেশে শ্রম সস্তা বলে উৎপাদিত পোশাকে খরচ কম হয় এবং অন্যান্য দেশের তুলনায় কম মূল্যে বিদেশে রপ্তানি করতে পারে। ফলশ্রুতিতে আন্তর্জাতিক বাজারে এর পর্যাপ্ত চাহিদা রয়েছে। এ খাতে এখন শিক্ষিত জনগোষ্ঠীও কর্মসংস্থানের সুযোগ পাচ্ছে। তাছাড়া, বৈদেশিক বাণিজ্যে ভারসাম্য রক্ষার ক্ষেত্রে তৈরি পোশাক রপ্তানি গুরুত্বপূর্ণ ভূমিকা রাখছে। উপরিউক্ত আলোচনা থেকে বলা যায়, বাংলাদেশের মতো উন্নয়নশীল দেশে পোশাক শিল্প থেকে যে পরিমাণ রপ্তানি আয় হয় তা সার্বিক অর্থনীতিতে ব্যাপক ভূমিকা রাখতে সক্ষম। তাই বলা যায় পোশাক শিল্পের আন্তর্জাতিক বাণিজ্য দেশের অর্থনীতির উন্নতি ঘটায়।"
        }
      ]
    },
    {
      "number": "8",
      "uddipok": "",
      "tag": "MB, RB, CB, CTG.B, SB, JB, BB 23",
      "sub_questions": [
        {
          "label": "ক",
          "question": "",
          "explanation": "কৃষি থেকে কোনো অঞ্চল বা সভ্যতা শিল্পের দিকে ধাবিত হওয়ার প্রত্রিয়াকে শিল্পায়ন বলে।"
        },
        {
          "label": "খ",
          "question": "",
          "explanation": "একটি শিল্পে যে পণ্যটি উৎপাদন হবে তার কাঁচামালের গুরুত্ব - অপরিসীম। যে অঞ্চলে যে ধরনের কাঁচামাল বেশি পাওয়া যায় সে অঞ্চলে উক্ত কাঁচামাল নিয়ে তৈরি পণ্যের শিল্প গড়ে উঠে। কারণ কাঁচামাল না থাকলে তো পণ্যই তৈরি হবে না। বাংলাদেশের উত্তর বঙ্গে ব্যাপক আখ উৎপাদন হয় বলে সেখানে আখভিত্তিক চিনি শিল্পগড়ে উঠেছে। তাই বলা যায়, শিল্পায়নে কাঁচামালের প্রয়োজনীয়তা রয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্প দুটি হলো লৌহ ও ইস্পাত শিল্প এবং বন্ধ বয়ন শিল্প ও 'ক' চিহ্নিত দেশটি হলো জাপান। নিচে জাপানের এই দুই ধরনের শিল্পের উৎপাদন বর্ণনা করা হলো- লৌহ ও ইস্পাত উৎপাদনে জাপান বিশ্বে যথাক্রমে ২য় ও ৩য় অবস্থানে রয়েছে। দক্ষ ও সুলভ শ্রমিক, শিল্পজাত দ্রব্যের ব্যাপক বাজার, উৎকৃষ্ট পরিবহন ব্যবস্থা, উৎকৃষ্ট বন্দর, জাহাজ নির্মাণ শিল্পোন্নয়নের পশ্চাতে রয়েছে। প্রয়োজনীয় লোহার শতকরা ১৫ ভাগ মাত্র দেশের অভ্যন্তরে পাওয়া যায়। জাপানের উত্তর কিউশুর ইয়াওয়াটা এশিয়ার শ্রেষ্ঠ ইস্পাত শিল্পাঞ্চল। এছাড়া জাপানে কয়েকটি বিশেষ | বিশেষ অঞ্চল লৌহ ও ইস্পাত শিল্প উন্নত। অঞ্চলগুলো। (১) টোকিও। উপসাগরের তীরবর্তী টোকিও-ইয়োকোহামা লৌহ ও ইস্পাত শিল্পকেন্দ্র ও (২) ওসাকা উপসাগরের তীরবর্তী ওসাকা লৌহ ও ইস্পাত শিল্পকেন্দ্র। অন্যদিকে, জাপানের কার্পাসজাত দ্রব্য উৎকর্ষের দিক থেকে শ্রেষ্ঠ। স সেজন্য বিশ্বের বাজারে জাপানের কার্পাসজাত দ্রব্যের বিশেষ সমাদর আছে। সুনিপুণ শ্রমিক, পানিবিদ্যুৎ, উত্তম পরিবহন ব্যবস্থা ও আমদানিকৃত তুলার সাহায্যে এদেশের কার্পাস শিল্প উন্নতি করেছে। এদেশের ওসাকা কার্পাস বয়ন শিল্পের সবচেয়ে গুরুত্বপূর্ণ কেন্দ্র।"
        },
        {
          "label": "ঘ",
          "question": "",
          "explanation": "উদ্দীপকে 'খ' চিহ্নিত দেশটি হলো যুক্তরাষ্ট্র যেখানে প্রচুর লৌহ আকরিক ও বস্ত্র বয়ন শিল্প রয়েছে। নিচে যুক্তরাষ্ট্রে এ দুটি শিল্প গড়ে উঠার কারণ বর্ণনা করা হলো- যুক্তরাষ্ট্র একটি উন্নত দেশ। বৃহৎ ভূপ্রকৃতি ও অনুকূল জলবায়ু এদেশে লৌহ ও ইস্পাত এবং বস্ত্র বয়ন শিল্প গড়ে উঠতে সাহায্য করেছে। অর্থনৈতিক পরাশক্তি হওয়ায় এদেশে শিল্প গড়ে তোলার জন্য প্রচুর মূলধন বিনিয়োগ হয়। লৌহ ও ইস্পাত এবং বস্ত্র বয়ন শিল্পের জন্য এ দেশ অনুকূল সরকারি নীতিও প্রণয়ন করে। উন্নত দেশ ও তথ্য প্রযুক্তিতে উন্নত হওয়ার কারণে তা শিল্প কেন্দ্রেও প্রয়োগ হয়। নিচে যুক্তরাষ্ট্রে এ দুটি শিল্প গড়ে উঠার কারণ বর্ণনা করা হলো- যুক্তরাষ্ট্র একটি উন্নত দেশ। বৃহৎ ভূপ্রকৃতি ও অনুকূল জলবায়ু এদেশে লৌহ ও ইস্পাত এবং বস্ত্র বয়ন শিল্প গড়ে উঠতে সাহায্য করেছে। অর্থনৈতিক পরাশক্তি হওয়ায় এদেশে শিল্প গড়ে তোলার জন্য প্রচুর মূলধন বিনিয়োগ হয়। লৌহ ও ইস্পাত এবং বস্ত্র বয়ন শিল্পের জন্য এ দেশ অনুকূল সরকারি নীতিও প্রণয়ন করে। উন্নত দেশ ও তথ্য প্রযুক্তিতে উন্নত হওয়ার কারণে তা শিল্পকেন্দ্রেও প্রয়োগ হয়। এছাড়া এখানে রাজনৈতিক অস্থিরতাও নেই। তাই বলা যায়, প্রচুর শক্তি সম্পদের প্রাচুর্য, কাঁচামাল, অনুকূল জলবায়ু, শ্রমিক, প্রচুর মূলধন বিনিয়োগ, সরকারি নীতি, রাজনৈতিক স্থিতিশীলতা প্রভৃতি কারণে যুক্তরাষ্ট্রের লৌহ ও ইস্পাত এবং বস্ত্র বয়ন শিল্প গড়ে উঠেছে।"
        }
      ]
    }
  ]
}