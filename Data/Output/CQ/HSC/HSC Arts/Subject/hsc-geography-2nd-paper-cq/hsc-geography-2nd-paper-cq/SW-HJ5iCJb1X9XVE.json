{
  "title": "ময়মনসিংহ, রাজশাহী, কুমিল্লা, চট্টগ্রাম, সিলেট, যশোর ২০২১",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "‘যন্ত্র সভ্যতার মূল ভিত্তি' হিসেবে পরিচিত খনিজটি বর্তমানে অস্ট্রেলিয়ায় সর্বাধিক উত্তোলন হয়। জাপান খনিজটিতে সমৃদ্ধ না হলেও আমদানিকৃত অশোধিত খনিজটি ব্যবহার করে ব্যাপক শিল্পায়ন ঘটিয়েছে।",
      "tag": "MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "শীর্ষ কয়লা উত্তোলনকারী দেশ কোনটি?",
          "explanation": "শীর্ষ কয়লা উত্তোলনকারী দেশ চীন।"
        },
        {
          "label": "খ",
          "question": "ভারতের খনিজ তেলের উৎপাদন ব্যাখ্যা করো।",
          "explanation": "খনিজ তেল উৎপাদনে ভারত বেশ সমৃদ্ধ। ভারতের মিজোরাম, ত্রিপুরা, আসাম, গুজরাট, নরোল্যান্ড প্রভৃতি রাজ্যসমূহে খনিজ তেল উত্তোলত হয়। Statistical Review of World Energy-2019-এর তথ্য অনুযায়ী, ভারতে খনিজ তেলের মজুদের পরিমাণ প্রায় ৪.৫ হাজার মিলিয়ন ব্যারেল। ২০১৯ সালে এদেশে প্রায় ৩৭.৫ মিলিয়ন টন তেল উত্তোলিত হয়।"
        },
        {
          "label": "গ",
          "question": "উদ্দীপকে ইঙ্গিতকৃত খনিজটির রপ্তানি বাণিজ্য ব্যাখ্যা করো।",
          "explanation": "উদ্দীপকে আলোচিত খনিজ সম্পদটি লৌহ আকরিক। পৃথিবীতে এ খনিজ সম্পদটির চাহিদা ব্যাপক। এ কারণে উত্তোলনকারী দেশের সংখ্যা অনেক হলেও খুবই কম দেশই লৌহ আকরিক আন্তর্জাতিক বাজারে লৌহ রপ্তানি করে। নিচে এ খনিজটির রপ্তানি বাণিজ্য আলোচনা করা হলো- রাশিয়া: ২০১৯ সালে এদেশে ৯ কোটি ৯ লক্ষ মেট্রিন টন লৌহ আকরিক উত্তোলিত হয়। স্থানীয় চাহিদা মিটিয়ে দেশটি এশিয়া ও ইউরোপের বাজারে লৌহ আকরিক রপ্তানি করে। চীন ও যুক্তরাষ্ট্র: এদেশ দুটিতে প্রচুর লৌহ আকরিক উত্তোলন হওয়া সত্ত্বেও দেশের শিল্প চাহিদা অধিক থাকায় লৌহ আকরিক রপ্তানি করা সম্ভব হয় না । ভারত ও জাপান: ভারতীয় লৌহের সর্ববৃহৎ ক্রেতা জাপান। মোট রপ্তানির প্রায় ৫০% ক্রয় করে জাপান। জাপান খনিজটিতে সমৃদ্ধ না হওয়ায় স্থানীয় শিল্পে ব্যাপক চাহিদা থাকায় প্রতি বছর প্রচুর পরিমাণে কাঁচা লোহা আমদানি করে থাকে। সুতরাং বলা যায়, বিশ্বব্যাপী লৌহ আকরিকের রপ্তানি বাণিজ্য গতিশীল নয়। আর এটি প্রমাণ করে বর্তমান যান্ত্রিক যুগে এর গুরুত্ব অপরিহার্য।"
        },
        {
          "label": "ঘ",
          "question": "উদ্দীপকে ইঙ্গিতকৃত খনিজটির বিশ্ববণ্টন মানচিত্রে ব্যাখ্যা করো।",
          "explanation": "উদ্দীপকে আলোচিত খনিজটি লৌহ আকরিক। নিচে এ খনিজটির বিশ্ববন্টন মানচিত্রে দেখানো হলো— মানচিত্রে দেখা যাচ্ছে, আকরিক লৌহ খনিজটি বিশ্বব্যাপী বিস্তৃত। তবে অস্ট্রেলিয়ায় এর উৎপাদন সর্বাধিক। ২০১৯ সালে অস্ট্রেলিয়া লৌহ আকরিক উৎপাদনে শীর্ষে ছিল (৯১৯ মিলিয়ন টন)। দক্ষিণ আমেরিকার দেশ ব্রাজিল খনিজটি উত্তোলনে দ্বিতীয় শীর্ষস্থানীয় (৪০৫ মিলিয়ন টন) । । এশিয়ার চীন, ভারত আকরিক লৌহ উৎপাদনে যথাক্রমে তৃতীয় ও চতুর্থ স্থানীয়; ইউরোপের রাশিয়া পঞ্চম, দক্ষিণ আফ্রিকা ষষ্ঠ এবং কানাডা, যুক্তরাষ্ট্র যথাক্রমে অষ্টম ও নবম স্থানের অধিকারী। সুতরাং বলা যায়, বর্তমান যান্ত্রিক সভ্যতার ভিত্তি লোহা উৎপাদনে বিশ্বের সর্বত্রই প্রচেষ্টা রয়েছে।"
        }
      ]
    },
    {
      "number": "2",
      "uddipok": "",
      "tag": "MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "বাংলাদেশের পানি বিদ্যুৎ কেন্দ্র কোথায় অবস্থিত?",
          "explanation": "রাঙামাটির কর্ণফুলি নদীর উপর নির্মিত কাপ্তাই হ্রদে বাংলাদেশের পানি বিদ্যুৎ কেন্দ্রটি অবস্থিত।"
        },
        {
          "label": "খ",
          "question": "বাংলাদেশে সিলিকা বালির বণ্টন ব্যাখ্যা করো।",
          "explanation": "বাংলাদেশের শেরপুর, মৌলভীবাজার, হবিগঞ্জ, সিলেট, কুমিল্লা ও দিনাজপুর জেলায় সিলিকা বালু পাওয়া যায়। শেরপুরে সঞ্চিত সিলিকা বালুর পরিমাণ প্রায় ২ লক্ষ টন। এছাড়াও মৌলভীবাজার ও হবিগঞ্জ এবং কুমিল্লায় প্রায় ৮ লক্ষ টন সিলিকা বালি রয়েছে।"
        },
        {
          "label": "গ",
          "question": "মানচিত্রে চিহ্নিত অঞ্চলের প্রধান খনিজ সম্পদটির গুরুত্ব ব্যাখ্যা করো।",
          "explanation": "মানচিত্রের চিহ্নিত স্থানটি সিলেট। এখানে প্রাপ্ত খনিজ সম্পদটি - প্রাকৃতিক গ্যাস। প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তত্ত্ব প্রভৃতি তৈরির জন্যও প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে প্রাকৃতিক গ্যাস যথেষ্ট অবদান রাখে। এজন্য বাংলাদেশের অর্থনৈতিক উন্নয়নে এর গুরুত্ব ও তাৎপর্য অপরিসীম।"
        },
        {
          "label": "ঘ",
          "question": "উদ্দীপকে চিহ্নিত অঞ্চলের প্রধান খনিজ সম্পদ উত্তোলনের ক্ষেত্রে পরিবেশের সুষ্ঠু সংরক্ষণ নিশ্চিত করার জন্য উপযোগী পদক্ষেপগুলো ব্যাখ্যা করো ।",
          "explanation": "মানচিত্রে চিহ্নিত অঞ্চলটি সিলেট। এখানকার প্রধান খনিজ সম্পদ প্রাকৃতিক গ্যাস। এ গ্যাস উত্তোলনের ক্ষেত্রে পরিবেশের সুষ্ঠু সংরক্ষণ নিশ্চিত করার জন্য প্রয়োজনীয় পদক্ষেপগুলো হলো- i. উন্নত প্রযুক্তি ও বিজ্ঞানসম্মত পদ্ধতি ব্যবহার করে খনিজ সম্পদ উত্তোলন করা । ii. প্রাকৃতিক গ্যাস ক্ষেত্রের অভ্যন্তরে সঞ্চিত কয়লা, খনির তলদেশে পুড়িয়ে গ্যাসে রূপান্তরিত করে অত্যাধুনিক প্রযুক্তিতে তাপবিদ্যুৎ উৎপাদন করা। এক্ষেত্রে পরিবেশের মারাত্মক ক্ষতি করে উপরের স্তর থেকে গ্যাস বা কয়লা উত্তোলন যৌক্তিক নয় । iii. মানুষ, বসতভিটা, কৃষিজমি প্রভৃতি বিষয় বিবেচনায় রেখে এ ধরনের খনিজ সম্পদ আহরণের ব্যবস্থা করা। iv. প্রাকৃতিক গ্যাস উত্তোলনের সময় যাতে অপচয় না হয় এবং পাইপলাইন যথাযথ সংরক্ষিত, নিশ্ছিদ্র থাকে সেদিকটা নিশ্চিত করা। v. জীববৈচিত্র্যের অবক্ষয় না ঘটিয়ে পরিবেশের টেকসই উন্নয়ন নিশ্চিত করার মাধ্যমে গভীর কূপ খনন পদ্ধতিতে এ খনিজ সম্পদ উত্তোলনের ব্যবস্থা করা যেতে পারে। এতে করে গ্যাসের অপচয় ঘটা এবং আগুন লাগার সম্ভাবনা কম থাকবে। পরিশেষে আমরা বলতে পারি সিলেট অঞ্চলে প্রাকৃতিক গ্যাস উত্তোলনের ক্ষেত্রে গ্যাস থেকে যাতে আগুন ছড়িয়ে না যায়, তার যথাযথ ব্যবস্থা গ্রহণ করতে হবে। অন্যথায় প্রচুর গাছপালাপূর্ণ জীববৈচিত্র্য সমৃদ্ধ এ এলাকার পরিবেশ ক্ষতিগ্রস্ত হলে জনজীবন ও অর্থনীতির ক্ষেত্রে তা মারাত্মক বিরূপ প্রভাব ফেলবে।"
        }
      ]
    },
    {
      "number": "3",
      "uddipok": "সুমি ও তার ভাই উচ্চ শিক্ষার উদ্দেশ্যে গ্রাম থেকে ঢাকায় গমন করায় তার পরিবারের খরচ বৃদ্ধি পায়। তাই প্রয়োজনের তাগিদে তার বাবা অধিক উপার্জনের লক্ষ্যে মধ্যপ্রাচ্যে গমন করেন।",
      "tag": "AHC 24,MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "স্থূল জন্মহার কী?",
          "explanation": "নির্দিষ্ট এলাকায় কোনো বছরে জন্মিত সন্তানের মোট সংখ্যাকে উত্ত বছরের মোট জনসংখ্যা দিয়ে ভাগ করে যে ফলাফল পাওয়া যায় তাই স্থূল জন্মহার।"
        },
        {
          "label": "খ",
          "question": "জনসংখ্যার ঘনত্ব কী? ব্যাখ্যা করো।",
          "explanation": "জনসংখ্যার ঘনত্ব বলতে সাধারণত প্রতি বর্গকিলোমিটারে কত জন লোক বাস করে তা বোঝায়। কোনো দেশের মোট জনসংখ্যাকে সে দেশের আয়তন দ্বারা ভাগ করলেই প্রতি বর্গ কিলোমিটারে বসবাসকারী জনসংখ্যার পরিমাণ পাওয়া যায়। এটিই জনসংখ্যার ঘনত্ব। জনসংখ্যার ঘনত্ব নির্ণয়ের সূত্রটি নিম্নরূপ: জনসংখ্যার ঘনত্ব = মোট জনসংখ্যা/ মোট আয়তন"
        },
        {
          "label": "গ",
          "question": "উদ্দীপকে প্রথমে উল্লিখিত অভিগমনের ধরন ব্যাখ্যা করো ।",
          "explanation": "উদ্দীপকে সুমি ও তার ভাই গ্রাম থেকে ঢাকায় গমন করে যা রাষ্ট্র- অভ্যন্তরীণ অভিগমন । রাষ্ট্রীয় সীমানার মধ্যে কোনো স্থান বা অঞ্চল থেকে অন্য কোনো স্থান বা অঞ্চলে গমন করাকে রাষ্ট্র-অভ্যন্তরীন অভিগমন বলে। এ ধরনের অভিগমনে নির্দিষ্ট কোনো নিয়ম-কানুন নেই। সাধারণত আকর্ষণমূলক কারণে এ ধরনের অভিগমন ঘটে। যেমন- গ্রামের চেয়ে শহরে উন্নতমানের শিক্ষা প্রতিষ্ঠান গড়ে ওঠায় বা উচ্চ শিক্ষার উদ্দেশ্যে অনেক ছাত্র-ছাত্রী শহরে অভিগমন করে থাকে। উদ্দীপকে সুমি ও তার ভাই উচ্চ শিক্ষার জন্য গ্রাম থেকে শহরে গমন করে, যা রাষ্ট্র-অভ্যন্তরীণ অভিগমনের অন্তর্গত।"
        },
        {
          "label": "ঘ",
          "question": "ইঙ্গিতকৃত দু'ধরনের অভিগমনের বৈশিষ্ট্যের তুলনামূলক বিশ্লেষণ করো।",
          "explanation": "উদ্দীপকে রাষ্ট্র-অভ্যন্তরীণ ও আন্তর্জাতিক অভিগমনের কথা বলা হয়েছে। সুমি ও তার ভাইয়ের গ্রাম থেকে শহরে গমন রাষ্ট্র অভ্যন্তরীণ এবং সুমির বাবার মধ্যপ্রাচ্যে গমন আন্তর্জাতিক অভিগমন । এ দুধরনের অভিগমনের বৈশিষ্ট্যের তুলনামূলক আলোচনা করা হলো— i. অভ্যন্তরীণ অভিগমন একটি নির্দিষ্ট দেশের রাষ্ট্রীয় সীমার মধ্যে ঘটে থাকে। আন্তর্জাতিক অভিগমনে একটি দেশের রাজনৈতিক সীমা অতিক্রম করতে হয়। ii. অভ্যন্তরীণ অভিগমনে নির্দিষ্ট দেশের জনসংখ্যার পরিবর্তন ঘটে না কিন্তু আন্তর্জাতিক অভিগমনে উৎস ও গন্তব্য উভয় দেশেরই জনসংখ্যার হ্রাস-বৃদ্ধি ঘটে। iii. আন্তর্জাতিক অভিগমনে উৎসস্থলে অর্থনৈতিক অগ্রগতির প্রভাব সুস্পষ্ট। অভ্যন্তরীণ অভিগমন রাষ্ট্রের সার্বিক উন্নতিতে এমন প্রভাব ফেলে না। iv. আন্তর্জাতিক অভিগমনে নিজ দেশের সামাজিক বৈশিষ্ট্য কিছু ক্ষেত্রে ক্ষুণ্ণ হয়; অভ্যন্তরীণ অভিগমনে গ্রাম ও শহর এলাকার পার্থক্য কমে আসে। কেননা বেশির ভাগ ক্ষেত্রেই এ ধরনের অভিগমন হয় গ্রাম থেকে শহরে । সুতরাং বলা যায়, রাষ্ট্রীয় সীমা অতিক্রম করার কারণে আন্তর্জাতিক অভিগমনের সাথে অভ্যন্তরীণ অভিগমনের বৈশিষ্ট্যের পার্থক্য পরিলক্ষিত হয়।"
        }
      ]
    },
    {
      "number": "4",
      "uddipok": "শিক্ষক ক্লাসে জনমিতিক ট্রানজিশনাল মডেল পড়াতে গিয়ে এই তত্ত্বে বাংলাদেশ ও নিউজিল্যান্ডের অবস্থানের কথা উল্লেখ করেন।",
      "tag": "MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "জনমিতিক ট্রানজিশনাল মডেল প্রদান করেন কে?",
          "explanation": "জনমিতিক ট্রানজিশনাল মডেল প্রদান করেন Warren Thompson।"
        },
        {
          "label": "খ",
          "question": "জনমিতিক উপাদানের গুরুত্ব ব্যাখ্যা করো।",
          "explanation": "একটি নির্দিষ্ট স্থানের জনসংখ্যার বৈশিষ্ট্য, বৃদ্ধি, আকার, বিস্তৃতি, বণ্টন সবকিছুই জনমিতির উপাদান। এসব উপাদানই বিভিন্ন স্থানের জনসংখ্যার ভিন্নতার কারণ। জনসংখ্যার জনমিতিক উপাদানে জনসংখ্যার বিশ্লেষণের সকল বিষয়গুলো অন্তর্ভুক্ত, যা বিশ্বের জনসংখ্যার পরিবর্তন, প্রভাব, কাঠামো ইত্যাদি সম্পর্কে জানতে সাহায্য করে। ফলে জনসংখ্যার গুণগত মান উন্নয়নে পরিকল্পিত পদক্ষেপ নেওয়া যায়। আর এজন্যই জনমিতিক উপাদানগুলোর গুরুত্ব অপরিসীম ।"
        },
        {
          "label": "গ",
          "question": "উদ্দীপকে উল্লিখিত বাংলাদেশ এই মডেলের কোন পর্যায়ে অবস্থান করে?",
          "explanation": "জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশ জনসংখ্যা উত্তরণের দ্বিতীয় পর্যায়ে অবস্থান করছে। চিকিৎসা ব্যবস্থার উন্নয়ন, শিশু মৃত্যুর হার হ্রাস, অর্থনৈতিক উন্নয়ন প্রভৃতি কারণে এ পর্যায়ে মৃত্যুহার হ্রাস পায়। পক্ষান্তরে, অর্থনৈতিক উন্নতি সত্ত্বে সামাজিক মূল্যবোধের পরিবর্তনের অভাবে প্রকৃত আর্থ- সামাজিক উন্নয়ন না হওয়ায় জন্মহার হ্রাস না পেয়ে পূর্বগতিতেই চলতে থাকে। অর্থাৎ জন্মহারের তুলনায় মৃত্যুহার দ্রুতগতিতে হ্রাস পায়। ফলে উচ্চ জন্মহার ও নিম্ন মৃত্যুহারের কারণে এ স্তরে জনসংখ্যার দ্রুত বৃদ্ধি ঘটে। জনশুমারি ও গৃহগণনা ২০২২ অনুযায়ী, এদেশে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৭১ সালে বাংলাদেশের জনসংখ্যা ছিল সাড়ে ৭ কোটি। ২০২২ সালের জনশুমারি বাংলাদেশের জনসংখ্যা হয় সাড়ে ১৬ কোটি। বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে কিন্তু জন্মহার সেই তুলনায় হ্রাস পায়নি। ফলে জনসংখ্যা দ্রুতগতিতে বৃদ্ধি পেয়েছে। অতএব বলা যায়, বর্তমানে জনসংখ্যা উত্তরণের ক্ষেত্রে বাংলাদেশ জনমিতিক অবস্থান্তর প্রক্রিয়ায় দ্বিতীয় পর্যায়ে রয়েছে।"
        },
        {
          "label": "ঘ",
          "question": "উদ্দীপকে বর্ণিত দেশদ্বয়ের মডেলটির পর্যায়গত অবস্থানের তুলনামূলক বিশ্লেষণ করো।",
          "explanation": "উদ্দীপকে আলোচিত দেশ দুটি বাংলাদেশ ও নিউজিল্যান্ড জনমিতিক ট্রানজিশনাল মডেল অনুযায়ী বাংলাদেশ দ্বিতীয় এবং নিউজিল্যান্ড চতুর্থ পর্যায়ে অবস্থান করছে। জনমিতিক ট্রানজিশনাল মডেলের দ্বিতীয় ধাপকে শিল্প ধাপ ধরা যায়, যা শুরু হয় অর্থনৈতিক উন্নয়নের সাথে। এই ধাপে শিল্প বিপ্লব মূলত কৃষি বিপ্লবের সাথে শুরু হয়। এই সময়ে এসে মৃত্যুহার হ্রাস পায়, কিন্তু জন্মহার অপরিবর্তিত অবস্থায় থাকে অথবা খুব ধীরগতিতে হ্রাস পায়। অপরদিকে এ মডেলের চতুর্থ পর্যায়ে জনসংখ্যার পরিবর্তন (জন্ম হার ও মৃত্যুহার) স্থিতিশীল থাকে। জন্মহার ধীরে ধীরে এমনভাবে কমতে শুরু করে যে জনসংখ্যা বৃদ্ধি শূন্যতে পৌঁছায়। দ্বিতীয় পর্যায়ে নগরায়ণ, কৃষি উন্নয়ন, জনস্বাস্থ্যের উন্নয়ন, পানির সরবরাহ, উন্নত পয়ঃনিষ্কাশন ও যাতায়াত ব্যবস্থা এবং খাদ্যের সরবরাহ বৃদ্ধি পায়। ফলে ধীরে ধীরে মৃত্যুহার কমতে থাকে। কিন্তু জন্মহার প্রথম ধাপের ন্যায় অপরিবর্তিত থাকে। এর ফলে কোনো দেশে অধিক জনসংখ্যায় যোগ হয়। যেমন- বাংলাদেশ। অপরদিকে এ মডেলের চতুর্থ পর্যায়ে চিকিৎসা বিজ্ঞানের ব্যাপক প্রসার ও জীবনমান উন্নত হওয়ায় মৃত্যুহারও কমতে থাকে। এর ফলে দেশে জনসংখ্যা স্থিতিশীল অবস্থায় থাকে। যেমন- নিউজিল্যান্ড। উপরের আলোচনা থেকে বলা যায়, দ্বিতীয় পর্যায়ে অবস্থানরত বাংলাদেশ উন্নয়নকে গতিশীল রেখে জনগণের জীবনমান বৃদ্ধির মাধ্যমে ধীরে ধীরে পরবর্তী পর্যায়ে পৌঁছে যাবে। যা উন্নয়নশীল দেশের বৈশিষ্ট্য। অপরদিকে চতুর্থ পর্যায়ে অবস্থানরত নিউজিল্যান্ড একটি উন্নত দেশ এবং গুণগত বিচারে জনসংখ্যা এবং জীবনমান সর্বোচ্চ পর্যায়ে।"
        }
      ]
    },
    {
      "number": "5",
      "uddipok": "",
      "tag": "MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "প্রজননশীলতা কী?",
          "explanation": "নারীদের প্রকৃত সন্তান জন্মদান করার ক্ষমতা বা সামর্থ্যই প্রজননশীলতা ।"
        },
        {
          "label": "খ",
          "question": "অভ্যন্তরীণ অভিগমন ব্যাখ্যা করো।",
          "explanation": "রাষ্ট্রীয় সীমানার ভিতরে কোনো স্থান বা অঞ্চল থেকে অন্য কোনো স্থান বা অঞ্চলে গমন করাকে অভ্যন্তরীণ অভিগমন বলে। যেমন- ঢাকা থেকে চট্টগ্রাম । এ ধরনের অভিগমনে দেশের একস্থান থেকে অন্যস্থানে গমন বা বসবাস করার জন্য নির্দিষ্ট কোনো নিয়ম-কানুন নেই। বরং কোনো ব্যক্তি বা পরিবার নিজ প্রয়োজনে স্বাধীনভাবে স্থানান্তরিত হয়। যেমন- বিয়ের পর শ্বশুরালয়ে গমন; কিংবা শিক্ষ বা কাজের প্রয়োজনে শহরে গিয়ে বসবাস ।"
        },
        {
          "label": "গ",
          "question": "মানচিত্রে চিহ্নিত 'ক' অঞ্চলের জনসংখ্যার ঘনত্বের প্রকৃতি ব্যাখ্যা করো।",
          "explanation": "মানচিত্রে 'ক' চিহ্নিত অঞ্চলটি রাঙামাটি। এ অঞ্চলটির জনসংখ্যার ঘনত্বের প্রকৃতি অতি বিরল। ঘনত্ব অনুসারে বাংলাদেশের জনসংখ্যা বন্টন প্রকৃতি দুই ধরনের। যথা— নিবিড় ও বিরল অঞ্চল। দেশের যেসব অঞ্চলে জনসংখ্যার ঘনত্ব প্রতি বর্গ কিলোমিটারে ১০০০ জনের অধিক সেগুলো নিবিড় জনঘনত্বের অঞ্চল। আর বিরল জন ঘনত্বের অঞ্চলে জনসংখ্যা ১০০০ জনের কম। বিরল জনঘনত্বের অঞ্চলকে আবার দুইভাগে ভাগ করা যায়। যথা— i. নাতি বিরল ও ii. অতিবিরল ঘনত্বের অঞ্চল। অতিবিরল বসতি অঞ্চলে জনসংখ্যার ঘনত্ব প্রতি বর্গকিলোমিটারে ৫০০ জনের কম। রাঙামাটি অঞ্চলে জনসংখ্যার ঘনত্ব প্রতি বর্গকিলোমিটারে ৯৭ জন। ভূপ্রকৃতি বন্ধুর, চরমভাবাপন্ন জলবায়ু, অর্থনৈতিক কর্মকাণ্ডের অভাব প্রভৃতি নিয়ামকের প্রভাবে রাঙামাটিতে জনসংখ্যার ঘনত্ব কম। উপরক্ত আলোচনা থেকে বলা যায়, প্রাকৃতিক নিয়ামকের প্রভাবে রাঙামাটি অঞ্চলে অতি বিরল বসতি গড়ে উঠেছে, যা এ অঞ্চলে জনসংখ্যার ঘনত্বের প্রকৃতিও নির্দেশ করে।"
        },
        {
          "label": "ঘ",
          "question": "'ক' ও 'খ' অঞ্চলের জনসংখ্যার ঘনত্বের ভিন্নতার কারণ ব্যাখ্যা করো ।",
          "explanation": "চিত্রের ক ও খ অঞ্চল দুটি যথাক্রমে রাঙামাটি ও সিলেট। রাঙামাটিতে অতি বিরল এবং সিলেটে নাতি বিরল জনঘনত্ব প্রতি বর্গ কিলোমিটারে ৫০০-১০০০ জন। বসতি গড়ে উঠার কারণে জনসংখ্যার ঘনত্বে ভিন্নতা দেখা যায় । রাঙামাটির ভূপ্রকৃতি বন্ধুর উঁচু নিচু হওয়ায় এখানে বসতি, যোগাযোগ ব্যবস্থা গড়ে তোলা কষ্টসাধ্য। কৃষিকাজের জন্য সমতলভূমি না থাকায় এ অঞ্চলে ব্যাপক কৃষিকাজ করা সম্ভব হয় না। অধিক বৃষ্টিপ্রবণ অঞ্চল হওয়ায় প্রচুর বৃক্ষরাজির সমারোহ দেখা যায়। এছাড়াও পাহাড়ি অঞ্চলে ভূমিধস, পাহাড়ি ঢল প্রভৃতি প্রাকৃতিক বিপর্যয়ের কারণে ঘনবসতি গড়ে তোলা সম্ভব হয় না। অপরদিকে সিলেট অঞ্চলের ভূপ্রকৃতি কোথাও পাদদেশীয় সমভূমি, কোথাও টিলা, কোথাও সমভূমি। টিলা অঞ্চলে চা চাষ ব্যাপকভাবে প্রসার লাভ করায় এখানে জনবসতি গড়ে উঠেছে। এছাড়া যে সামান্য সমভূমি রয়েছে সেখানে কৃষিকাজ করা, যোগাযোগ ব্যবস্থা গড়ে তোলা সম্ভব হয়েছে। তবে বৃহৎ পরিসরে সমভূমি না থাকায় ঘনবসতি গড়ে না উঠে নাতি বিরল বসতি গড়ে উঠেছে। সুতরাং বলা যায়, প্রাকৃতিক ও সামাজিক নিয়ামকের প্রভাবের ভিন্নতায় 'ক' ও 'খ' তথা রাঙ্গামাটি ও সিলেট অঞ্চলে জনসংখ্যার ঘনত্বে ভিন্নতা দেখা যায় ।"
        }
      ]
    },
    {
      "number": "6",
      "uddipok": "",
      "tag": "MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "BARI এর পূর্ণরূপ কী?",
          "explanation": "BARI এর পূর্ণরূপ- Bangladesh Agriculture Reserch Institute."
        },
        {
          "label": "খ",
          "question": "কৃষিতে 'বাংলাদেশ ধান গবেষণা ইনস্টিটিউট' (BRRI) এর অবদান ব্যাখ্যা করো।",
          "explanation": "বাংলাদেশ ধান গবেষণা ইনস্টিটিউট (BRRI) এদেশের ক্রমবর্ধমান জনসংখ্যার খাদ্য ও পুষ্টি নিরাপত্তা অর্জনে অসামান্য অবদান রেখে চলেছে। এ সংস্থাটি ৯৪টি উচ্চফলনশীল ধানের জাত উদ্ভাবন করেছে যা দেশের মোট ধান উৎপাদন বৃদ্ধি করছে। বৈরী পরিবেশে যেমন- জোয়ার-ভাটা এলাকা, লবণাক্ত, ঠান্ডাপ্রবণ অঞ্চলে খাপ খেয়ে নেয়ার মতো ধানের জাত উদ্ভাবন করেছে।সুতরাং বলা যায়, উচ্চফলনশীল ধানের জাত ও আধুনিক চাষাবাদ প্রযুক্তি উদ্ভাবনের মাধ্যমে এ সংস্থাটি দেশের কৃষিতে গুরুত্বপূর্ণ অবদান রাখছে।"
        },
        {
          "label": "গ",
          "question": "মানচিত্রে চিহ্নিত দুই অঞ্চলে বহুল উৎপাদিত ফসলটি চাষের অনুকূল প্রাকৃতিক নিয়ামক ব্যাখ্যা করো।",
          "explanation": "মানচিত্রে 'ক' ও 'খ' চিহ্নিত অঞ্চলে বহুল উৎপাদিত ফসলটি হলো গম। 'ক' চিহ্নিত অঞ্চল উত্তর আমেরিকার যুক্তরাষ্ট্র, কানাডার প্রেইরি অঞ্চল এবং 'খ' চিহ্নিত অঞ্চল এশিয়ার চীন, ভারত প্রভৃতি দেশে প্রচুর গম উৎপন্ন হয়। বিশ্বে গম উৎপাদন চীন, ভারত, যুক্তরাষ্ট্র ও কানাডা যথাক্রমে ১ম, ২য়, ৪র্থ এবং ষষ্ঠ স্থান অধিকারী দেশ। উদ্দীপকে ইঙ্গিতকৃত উত্তর আমেরিকার প্রেইরি অঞ্চলে প্রচুর পরিমাণে উৎপাদিত ফসলটি হলো গম। চীন গম উৎপাদনে বিশ্বে শীর্ষস্থানীয়। বিভিন্ন প্রাকৃতিক, অর্থনৈতিক ও সাংস্কৃতিক নিয়ামকের প্রভাব গম উৎপাদনে গুরুত্বপূর্ণ। এর মধ্যে প্রাকৃতিক নিয়ামকগুলো প্রধান। গম উৎপাদনের প্রাকৃতিক নিয়ামকসমূহ নিম্নরূপ- জলবায়ু : গম মূলত নাতিশীতোষ্ণ অঞ্চলের শস্য। গম চাষের আদর্শ তাপমাত্রা হচ্ছে ১৬০-২২°সে.। শস্যটি চাষের প্রাথমিক অবস্থায় তাপমাত্রা কম (১৮°সে.) এবং ফসল পাকার সময় বেশি তাপমাত্রা (২২°সে.) থাকা প্রয়োজন। গম চাষের জন্য অবস্থান অনুসারে বার্ষিক গড়ে ৫০ থেকে ৭৫ সে.মি. বৃষ্টিপাত প্রয়োজন। যেমন- উত্তর আমেরিকার প্রেইরি, রাশিয়া। মৃত্তিকা: কর্দমময় দোআঁশ মৃত্তিকা গম চাষের জন্য সর্বোৎকৃষ্ট। লাভাগঠিত এবং লোয়েস মৃত্তিকাতেও গম চাষ ভালো হয়। ভূপ্রকৃতি: সমতল ভূমি গম চাষের জন্য উপযোগী। সহজে পানি সরে যেতে পারে এমন সমতল ভূমি গম চাষের জন্য সর্বোৎকৃষ্ট। যেমন- বাংলাদেশের প্লাবন সমভূমি।"
        },
        {
          "label": "ঘ",
          "question": "ইঙ্গিতপূর্ণ ফসলটি 'ক' ও 'খ' অঞ্চলে উৎপাদনের তুলনামূলক বিশ্লেষণ করো।",
          "explanation": "উদ্দীপকে ইঙ্গিতপূর্ণ ফসলটি গম। গম উৎপাদনে 'ক' তথা উত্তর আমেরিকা অঞ্চল প্রসিদ্ধ। কেননা সেখানে কেবল গমই উৎপাদিত হয়। অন্যদিকে 'খ' চিহ্নিত এশিয়ার অঞ্চলটিতে গম বহুল উৎপাদিত হলেও ধান উৎপাদনে অঞ্চলটি বেশি প্রসিদ্ধ। যদিও গম উৎপাদনে অঞ্চলটি বিশ্বে শীর্ষস্থানীয়। চীন: পৃথিবীর শীর্ষ গম উৎপাদনকারী দেশ চীন। এদেশে শীত ও বসন্তকালীন উভয় প্রকার গম চাষ করা হয়। উত্তর চীনের সমভূমি, ইয়াংসী ও হোয়াংহো নদী অববাহিকা অঞ্চল, সিচুয়ান প্রদেশ প্রভৃতি চীনের প্রধান গম উৎপাদনকারী অঞ্চল। FAO এর তথ্যমতে, বিশ্বের মোট গম উৎপাদনের প্রায় ১৮% চীনে উৎপাদিত হয়। ভারত: বিশ্বের অন্যতম প্রধান গম উৎপাদনকারী দেশ হচ্ছে ভারত। দেশটি গম উৎপাদনে ২য় স্থানের অধিকারী। ভারতের উত্তর প্রদেশ, হরিয়ানা, বিহার, মধ্যপ্রদেশ ও মহারাষ্ট্রে ভালো গম উৎপাদিত হয়। ভারতে মূলত শীতকালীন গম বেশি উৎপন্ন হয়। যুক্তরাষ্ট্র: যুক্তরাষ্ট্র পৃথিবীর অন্যতম প্রধান গম উৎপাদক ও রপ্তানিকারক দেশ। গম উৎপাদনে যুক্তরাষ্ট্রের অবস্থান ৪র্থ। যুক্তরাষ্ট্রে শীত ও বসন্তকালীন গম উৎপাদিত হয়ে থাকে। দেশটির মধ্য ও উত্তরাঞ্চলের রাজ্যগুলোতে গম উৎপাদন বেশি হয়। কানাডা: গম উৎপাদনে কানাডা বিশ্বে ষষ্ঠ। আধুনিক প্রযুক্তির সাহায্যে চাষাবাদ করায় কানাডায় গম উৎপাদন অনেক বেশি। কানাডার প্রেইরি, আালবাটা, ম্যানিটোবা প্রভৃতি অঞ্চলে প্রচুর গম উৎপাদন হয়। কানাডার দক্ষিণ ও যুক্তরাষ্ট্রের উত্তর অর্থাৎ উভয় দেশের সীমান্তবর্তী প্রেইরি অঞ্চলজুড়ে এতো বেশি গম উৎপাদিত হয় যে, এই অঞ্চলকে 'বিশ্বের ছুটির ঝুড়ি' (Bread Basket of the world) বলা হয়। সুতরাং বলা যায়, উত্তর আমেরিকা অঞ্চলের মানুষের প্রধান খাদ্যশস্য হওয়ায় এবং একক ফসল হিসেবে গম উৎপাদনের জন্য অঞ্চলটি এশিয়ার চেয়ে এগিয়ে রয়েছে।"
        }
      ]
    },
    {
      "number": "7",
      "uddipok": "যশোর অঞ্চল থেকে রবিন উত্তর-পূর্ব দিকের পাহাড়িয়া অঞ্চলে বেড়াতে গিয়ে বিশেষ ধরনের ফসল দেখতে পেল যা অর্থকরী ফসল হিসাবে পরিচিত।",
      "tag": "MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "BRRI এর পূর্ণরূপ কী?",
          "explanation": "BRRI এর পূর্ণরূপ- Bangladesh Rice Research Institute"
        },
        {
          "label": "খ",
          "question": "বাংলাদেশের মৎস্য সম্পদের গুরুত্ব ব্যাখ্যা করো।",
          "explanation": "মৎস্য সম্পদ বাংলাদেশের রপ্তানির অন্যতম প্রধান খাত। বাংলাদেশ হতে বিভিন্ন জাতের চিংড়ি, ইলিশ, সামুদ্রিক মাছ বিদেশে রপ্তানি হয়ে থাকে। ইউরোপীয় ইউনিয়ন, যুক্তরাষ্ট্র, রাশিয়া প্রভৃতি দেশে এসব মৎস্য সম্পদের প্রচুর চাহিদা রয়েছে। ২০১৯-২০ অর্থবছরে প্রায় ৪৯৫২৯ মেট্রিক টন মৎস্য রপ্তানি করে বাংলাদেশ ২৮৭৪ কোটি টাকার বৈদেশিক মুদ্রা আয় করে। সুতরাং বলা যায়, বাংলাদেশের অর্থনীতিতে মৎস্য সম্পদের গুরুত্ব অপরিসীম।"
        },
        {
          "label": "গ",
          "question": "উদ্দীপকে ইঙ্গিতপূর্ণ ফসল উৎপাদনের অনুকূল নিয়ামক ব্যাখ্যা করো।",
          "explanation": "উদ্দীপকের ইঙ্গিতপূর্ণ ফসল হলো চা, যা দেশের উত্তর-পূর্ব পাহাড়ি অঞ্চলে চাষ করা হয়। চা চাষের অনুকূল নিয়ামকগুলো নিচে উপস্থাপন করা হলো: i. চা চাষের জন্য উষ্ণ ও আর্দ্র জলবায়ুর প্রয়োজন। ফলে অধিক উত্তাপ ও বৃষ্টিযুক্ত অঞ্চলে চায়ের আবাদ ভালো হয়। ii. চা মৌসুমি অঞ্চলের ফসল। এটি চাষের জন্য ২৩০-২৮° সে. তাপমাত্রা প্রয়োজন হয়। iii. চা চাষের জন্য প্রচুর বৃষ্টিপাতের প্রয়োজন। সাধারণত ১৭৫ থেকে ২৫০ সেমি. বৃষ্টিযুক্ত অঞ্চলে এর চাষ হয়। iv. উচ্চ ভূমিতে পানি নিষ্কাশন দ্রুত ও সহজে হয় বলে পৃথিবীর অধিকাংশ উৎকৃষ্ট চা বাগান উচ্চ ভূমিতে অবস্থিত। কারণ, চা গাছের গোড়ায় পানি জমলে তা সহজেই মরে যায়। এ কারণে পাহাড়ের ঢালে চায়ের চাষ ভালো হয়ে থাকে। V. উর্বর লৌহ মিশ্রিত দোআঁশ মাটি চা চাষের বিশেষ উপযোগী। উপরের বৈশিষ্ট্যের আলোকে বলা যায় যে, চা চাষের জন্য দেশের উত্তর-পূর্বাঞ্চলে অনুকূল নিয়ামক বিদ্যমান।"
        },
        {
          "label": "ঘ",
          "question": "রবিনের দেখা ফসলটির বাণিজ্যিক গুরুত্ব বিশ্লেষণ করো।",
          "explanation": "রবিনের দেখা ফসলটি চা। আন্তর্জাতিক বাণিজ্যে চায়ের ভূমিকা খুবই গুরুত্বপূর্ণ। কিন্তু দেশের অর্থনৈতিক মেরুদণ্ড চায়ের রপ্তানি আয়ের ওপর অনেকাংশে নির্ভরশীল। পৃথিবীর প্রায় সব দেশে চায়ের ব্যাপক চাহিদা থাকায় এর আন্তর্জাতিক বাণিজ্য খুবই গুরুত্ব বহন করে থাকে। পৃথিবীর উন্নত দেশগুলো চায়ের প্রধান ক্রেতা। ২০২০ সালে পৃথিবীর মোট চা আমদানির পরিমাণ প্রায় ৫.৭ বিলিয়ন মার্কিন ডলার। চা আমদানিকারক দেশগুলোর মধ্যে বিশ্বে প্রথম রয়েছে পাকিস্তান, যুক্তরা, রাশিয়া, যুক্তরাজ্য, সৌদি আরব প্রভৃতি দেশ। ২০২০ সালে পৃথিবীর মোট চা রপ্তানির পরিমাণ প্রায় ৬.৪ বিলিয়ন মার্কিন ডলার। চা রপ্তানিকারক দেশগুলোর মধ্যে চীন বিশ্বে প্রথম। এছাড়া ভারত, কেনিয়া, ইন্দোনেশিয়া প্রভৃতি দেশ চা পাতা রপ্তানি করে। যুক্তরাজ্যের কোম্পানিগুলো চা পাতা আমদানি করে আবার বিভিন্ন ব্র্যান্ডে রপ্তানি করে। সুতরাং বলা যায়, পানীয় হিসেবে বিশ্বব্যাপী জনপ্রিয় চায়ের বাণিজ্যিক গুরুত্ব যথেষ্ট।"
        }
      ]
    },
    {
      "number": "8",
      "uddipok": "পৃথিবীর অন্যতম প্রধান একটি খাদ্যশস্য ধান চীনে সর্বাধিক উৎপাদিত হয়। মৌসুমি জলবায়ুর অঞ্চলের ফসল হলেও এটি পৃথিবীর প্রায় সর্বত্রই চাষাবাদ হয়ে থাকে।",
      "tag": "MB, RB, CB, CTG.B, SB, JB, 21",
      "sub_questions": [
        {
          "label": "ক",
          "question": "কৃষির সংজ্ঞা দাও।",
          "explanation": "ভূমি ব্যবহার করে প্রথম পর্যায়ের দ্রব্যাদি উৎপাদন (যেমন- পুকুরে মাছ চাষ) করাকে কৃষি বলে।"
        },
        {
          "label": "খ",
          "question": "আখ উৎপাদনে জলবায়ুর গুরুত্ব ব্যাখ্যা করো।",
          "explanation": "আখ গ্রীষ্মমণ্ডলীয় অঞ্চলের ফসল। আখ চাষের জন্য ১৯০-২৭° সেলসিয়াস তাপমাত্রা প্রয়োজন। সাধারণত ১২৫-১৭৫ সে.মি. বৃষ্টিপাত বিশিষ্ট অঞ্চলে আখ চাষ ভালো হয়। অল্প বৃষ্টিযুক্ত অঞ্চলে আখের চাষের জন্য পানিসেচের প্রয়োজন হয়। সুতরাং বলা যায়, আখ উৎপাদনে জলবায়ুর গুরুত্ব অপরিসীম।"
        },
        {
          "label": "গ",
          "question": "উদ্দীপকে ইঙ্গিতকৃত শস্যটি উৎপাদনের অনুকূল প্রাকৃতিক নিয়ামক ব্যাখ্যা করো।",
          "explanation": "উদ্দীপকে ইঙ্গিতকৃত শস্যটি ধান, যা মৌসুমি জলবায়ু অঞ্চলের ফসল। চীনে সর্বাধিক উৎপাদিত এ খাদ্যশস্যটি বিশ্বের অন্যতম প্রধান খাদ্যশস্য। উদ্দীপকে ইঙ্গিতকৃত দ্বিতীয় ফসলটি ধান, যা ইন্দোনেশিয়ায় অধিক উৎপাদিত ফসল এবং বাংলাদেশের সব জেলাতেই কম বেশি উৎপন্ন হয়। যেসব প্রাকৃতিক বা ভৌগোলিক নিয়ামক বা উপাদানের ওপর ধান চাষের সাফল্য নির্ভর করে সেগুলো হলো- ভূপ্রকৃতি : উচ্চভূমি অপেক্ষা সমতল ও নিম্নভূমি ধান চাষের উপযোগী। বিশ্বের প্রায় ৯০ ভাগ ধান নদী গঠিত প্লাবন সমভূমি এবং বদ্বীপ সমভূমি অঞ্চলে উৎপন্ন হয়। যেমন- দক্ষিণ ও দক্ষিণ-পূর্ব এশিয়া। বৃষ্টিবহুল পার্বত্য অঞ্চলে পাহাড়ের গায়ে ধানের চাষ করা হয়। যেমন- জাপান। জলবায়ু : ধান চাষে জলবায়ু অত্যন্ত গুরুত্বপূর্ণ প্রভাব বিস্তার করে থাকে। জলবায়ুর উপাদানগুলোর মধ্যে বৃষ্টিপাত ও উত্তাপ এ দুটি উপাদানের ওপর ধান চাষের উৎপাদন নির্ভর করে। i. বৃষ্টিপাত: ধান চাষের জন্য বার্ষিক গড় ১০০-২৫০ সে.মি. বৃষ্টিপাতের দরকার। তবে যেসব স্থানে বৃষ্টিপাত ১৭৫-২২৫ সে.মি. সেসব স্থানে ধানের ফসল ভালো হয়। ii. তাপমাত্রা: ধান চাষের জন্য সাধারণত ১৮০-২৭° সে. তাপমাত্রার প্রয়োজন। ধান বীজের অঙ্কুরোদগমের জন্য ১৬° সে. অপেক্ষ অধিক তাপমাত্রা প্রয়োজন। চারা বৃদ্ধিকালীন সময় স্বপ্নার ২২০-২৪° সে. মধ্যে থাকা আবশ্যক। বিশ্বের প্রায় ৯৫ শতাংশ ধান উষ্ণ ও আর্দ্র অঞ্চলে উৎপন্ন হয়। iii. বায়ুপ্রবাহ: বায়ুপ্রবাহ ফসলের পরাগায়নে গুরুত্বপূর্ণ ভূমিকা পর করে। এছাড়া প্রবাহমান বাতাস মৃত্তিকার নাইট্রোজেনের স্বল্পতা দূর করতে সহায়তা করে। মৃত্তিকা: পলিযুক্ত উর্বর এঁটেল-দোঁআশ মাটি ধান চাষের জন্য সর্বধির উপযোগী। কারণ এ ধরনের মাটি অধিক পরিমাণ পানি ধারণ করে রাখতে সক্ষম। পানির সান্নিধ্য: ধানের জমিতে পানির ঘাটতি হলে আশানুরূপ ফসল পাওয়া যায় না। তাই নদী, হ্রদ, বিল, ঝিল প্রভৃতি অঞ্চলে ধানের চাষ বেশি হয়ে থাকে। তাছাড়া স্বল্প বৃষ্টিযুক্ত বা শুষ্ক অঞ্চলে নদী থেকে সেঁচের মাধ্যমে ধানের চাষ করা হয়। যেমন- সিন্ধু ও নীল নদ অববাহিকার ধান চাষ।"
        },
        {
          "label": "ঘ",
          "question": "ইঙ্গিতকৃত ফসলটির উন্নয়নে বাংলাদেশের সংশ্লিষ্ট গবেষণা সংস্থাগুলোর ভূমিকা বিশ্লেষণ করো।",
          "explanation": "উদ্দীপকে ইঙ্গিতকৃত ফসলটি ধান। ধান চাষ উন্নয়নে বাংলাদেশের সংশ্লিষ্ট গবেষণা সংস্থাগুলোর ভূমিকা আলোচনা করা হলো- BRRI: এ সংস্থাটি বিভিন্ন জাতের ধান উৎপাদন ও উন্নয়নে কাজ করছে। এ পর্যন্ত ৯৪টি উচ্চফলনশীল ধানের জাত উদ্ভাবন করেছে। ব্রি (BRRI) উদ্ভাবিত এসব জাত দেশের ৮০ শতাংশ এলাকা জুড়ে চাষ হয় এবং এর থেকে আসে দেশের মোট ধান উৎপাদনের শতকরা ৯০ ভাগ। বৈরী পরিবেশে যেমন- খরাপ্রবণ, জোয়ার-ভাটা এলাকা, বন্যা প্রবণ, উপকলীয় লবণাক্ত এলাকায় ধান চাষের জন্য এসংস্থাটি বিভিন্ন জাত উদ্ভাবন করেছে। BADC: এ সংস্থাটি খাদ্য উৎপাদনের জন্য মানসম্পন্ন ধানের বীজ, সার এবং সেচ সুবিধা সঠিক সময়ে ও সহনশীল মূল্যে সারাদেশের কৃষকদের কাছে সরবরাহ করে। BARI: এটি দেশের সর্ববৃহৎ বহুমুখী শস্য গবেষণা প্রতিষ্ঠান। বিভিন্ন ধরনের ফসলের (যেমন- ধান) জাত উদ্ভাবন, বপন, পরিচর্যা, উদ্ভিদের রোগবাছাই দমন, শস্য সংগ্রহোত্তর ব্যভস্থাপনা ও বাজারজাতকরণসহ প্রয়োজনীয় অন্যান্য বিষয়ে এ প্রতিষ্ঠান গবেষণা করে থাকে। সুতরাং বলা যায়, আমাদের কৃষিভিত্তিক অর্থনীতির অগ্রগতিতে ধান উৎপাদনের সাথে সংশ্লিষ্ট সংস্থাগুলো তাৎপর্যপূর্ণ ভূমিকা রাখছে।"
        }
      ]
    }
  ]
}