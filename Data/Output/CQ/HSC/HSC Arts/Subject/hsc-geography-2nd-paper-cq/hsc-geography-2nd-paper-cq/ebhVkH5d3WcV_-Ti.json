{
  "title": "রাজশাহী কলেজ ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "মানুষ মাত্রই কোনো না কোনোরূপ রাজনৈতিক এলাকা বা অঞ্চলে বাস করে। রাজনৈতিক পরিচিতি বা অস্তিত্ব রয়েছে ভূপৃষ্ঠের এমন অংশবিশেষকে রাজনৈতিক অঞ্চল বলে।"
        },
        {
          "label": "খ",
          "question": "",
          "explanation": "ভৌগোলিকভাবে চীনের দিক থেকে জাপান পূর্বে অবস্থিত বলে সেখানে আগে সূর্যোদয় হয়। তাই ভৌগোলিকভাবে চীনারা জাপানকে সূর্যোদয়ের দেশ বলে। ঐতিহাসিকভাবে চীনের বিভিন্ন নথি, সাহিত্যে জাপানের কথা বলা হলে তাকে নিপ্লন বা সূর্যোদয়ের দেশ হিসেবেও বর্ণনা করা হতো।"
        },
        {
          "label": "গ",
          "question": "চিত্রের 'খ' চিহ্নিত মহাদেশের ভৌগোলিক অবস্থা ব্যাখ্যা কর।",
          "explanation": "চিত্রের 'খ' চিহ্নিত মহাদেশ বলতে এশিয়া মহাদেশকে বুঝানো হয়েছে। উক্ত মহাদেশের ভৌগোলিক অবস্থা ব্যাখ্যা করা হলো- এশিয়া পৃথিবীর বৃহত্তম মহাদেশ। এটি ১০° দক্ষিণ থেকে ৮০° উত্তর অক্ষরেখা এবং ২৫° পূর্ব দ্রাঘিমা থেকে ১৭° পশ্চিম দ্রাঘিমা রেখা পর্যন্ত বিস্তৃত। আয়তনের দিক থেকে এ মহাদেশ ইউরোপের প্রায় সাড়ে চারগুণ, আফ্রিকার দেড়গুণ, অস্ট্রেলিয়ার ছয়গুণ, এর উত্তরে উত্তর মহাসাগর, দক্ষিণে ভারত মহাসাগর, পূর্বে প্রশান্ত মহাসাগর, পশ্চিমে ইউরাল পর্বত, ইউরাল নদী, কৃষ্ণসাগর, ভূমধ্যসাগর এবং লৌহিত সাগর অবস্থিত। এটি পৃথিবীর সবচেয়ে জনবহুল অঞ্চল। এ অঞ্চলের অধিবাসীদের এশিয়ান বলা হয়। এ মহাদেশের বৃহত্তম দেশ হলো চীন এবং ক্ষুদ্রতম দেশ হলো ম্যাকাও। এর আয়তন ৪,৪৫,৭৯,০০০ বর্গ কিলোমিটার। এ মহাদেশের অন্তর্ভুক্ত অঞ্চল হলো দক্ষিণ এশিয়া, দক্ষিণ-পূর্ব এশিয়া, দূরপ্রাচ্য, মধ্যপ্রাচ্য ও মধ্য এশিয়া।"
        },
        {
          "label": "ঘ",
          "question": "",
          "explanation": "উদ্দীপকের 'ক' দ্বারা যুক্তরাষ্ট্রকে বোঝানো হয়েছে। উক্ত যুক্তরাষ্ট্র ও যুক্তরাজ্যের শাসনব্যবস্থার তুলনামূলক চিত্র তুলে ধরা হলো- যুক্তরাষ্ট্রের শাসনব্যবস্থা: যুক্তরাষ্ট্রে একটি যুক্তরাষ্ট্রীয় প্রজাতান্ত্রিক সরকার ব্যবস্থা বিদ্যমান। রাষ্ট্রীয় নাম ইউনাইটেড স্টেটস অব আমেরিকা। আইনসভা দ্বিকক্ষিক। নিম্নকক্ষ হাউজ অব রিপ্রেজেন্টটিভস্ এবং এর সদস্যসংখ্যা ৪৩৫। উচ্চকক্ষ হচ্ছে সিনেট এবং এর সদস্য সংখ্যা ১০০। ভোট প্রদানের যোগ্যতা অর্জনের বয়স ১৮ বছর। ১৭৮৭সালের ১৭ সেপ্টেম্বর যুক্তরাষ্ট্রের সংবিধান প্রণয়ন করা হয় এবং ১৭৮৯ সালের ৪ মার্চ থেকে এটি কার্যকর করা হয়। সুপ্রিম কোর্ট দেশের সর্বোচ্চ বিচারালয়। এর কেন্দ্রীয় আইনসভার নাম কংগ্রেস। যুক্তরাজ্যের শাসনব্যবস্থা: ব্রিটেনে প্রকৃত বিচারে সংসদীয় গণতন্ত্র ব্যবস্থা বিদ্যমান। আইনসভার নাম পার্লামেন্ট। আইনসভা দুই স্তরবিশিষ্ট। নিম্নকক্ষ হাউস অব কমন্স যার সদস্য সংখ্যা ৬৫০, সকলেই নির্বাচিত। উচ্চকক্ষ হাউজ অব লর্ডস। ব্রিটেনের সংবিধান সময়ের ব্যবধানে কিছু কিছু লিখিত হলেও অধিকাংশই প্রচলিত নীতি ও প্রথানির্ভর। সুতরাং বলা যায় যে, দুই দেশের শাসনব্যবস্থার মধ্যে সাদৃশ্য ও বৈসাদৃশ্য বিদ্যমান।"
        }
      ]
    },
    {
      "number": "2",
      "uddipok": "ভূগোলের একটি প্রধান ভাগ হচ্ছে মানবিক ভূগোল। এখানে মূলত মানুষ, পরিবেশ ও সংস্কৃতির বিভিন্ন অনুষঙ্গ নিয়ে আলোচনা করা হয়। মানব ভূগোলের প্রধান প্রধান শাখা হচ্ছে রাজনৈতিক ভূগোল, জনসংখ্যা ভূগোল, বসতি ভূগোল, অর্থনৈতিক ভূগোল, পরিবহন ভূগোল, সাংস্কৃতিক ভূগোল প্রভৃতি।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "মানুষের কর্মকান্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "",
          "explanation": "পৃথিবীর ভূপৃষ্ঠে বিভিন্ন স্থানে বিভিন্ন পরিবেশ দেখা যায়। প্রতিটি স্থানের পরিবেশ সেখানকার মানুষদের জন্য কিছু সম্ভাবনার দরজা উন্মুক্ত করে। এ সম্ভাবনাগুলোর ব্যবহার মানুষ তাদের ইচ্ছা অনুযায়ী করে। এখানে প্রকৃতির পরিবর্তে মানুষকে সক্রিয় ভাবা হয় এবং মানুষের উপরে গুরুত্বারোপ করা হয়। প্রকৃতির দায়িত্ব হলো কেবল সম্ভাবনার দিকগুলো উন্মুক্ত করা। এ কারণে এ মতবাদকে সম্ভাবনাবাদ বলে।"
        },
        {
          "label": "গ",
          "question": "",
          "explanation": "উদ্দীপকে ভূগোলের একটি শাখা মানব ভূগোল সম্পর্কে বলা হয়েছে। উক্ত মানব ভূগোলের বিষয়বস্তু সম্পর্কে নিম্নে আলোকপাত করা হলো- মানব জনসংখ্যা বিষয়ক এখানে জনসংখ্যার অবস্থান, বণ্টন, বিন্যাস ধারা, জন কাঠামো ও গঠন বিন্যাস, মানব স্থানান্তর তথা অভিগমন, জনসংখ্যা বৃদ্ধি ও পরিবর্তন, পেশা ও কর্ম কাঠামো, মানব, বসতি ও পরিবহন ইত্যাদি বিষয় নিয়ে এ অংশে আলোচনা করা হয়েছে। পরিবেশ বিষয়ক: মানব ভূগোলের এ অংশে পরিবেশের বিশদ বর্ণনা এবং মানুষের জীবনধারণের ওপর পরিবেশের বিভিন্ন উপাদান কীভাবে প্রভাব বিস্তার করছে তা আলোচিত হয়। অর্থনৈতিক বিষয়বস্তু: মানব ভূগোলের এ অংশে অর্থনৈতিক কর্মকাণ্ডসমূহ; যেমন- পশুপাখি শিকার, মৎস্য আহরণ, বনজ সম্পদ সংগ্রহ বিষয়ক কর্মকান্ড আলোচনা করা হয়। উৎপাদনমূলক কর্মকান্ড: মানব ভূগোলের এ অংশে কৃষিকাজ, পণ্য উৎপাদন প্রভৃতি বিষয় নিয়ে আলোচনা করা হয়। উত্তোলন বিষয়ক কর্মকান্ড: মানব ভূগোলের এ অংশে বালি ও মাটি খনন, নুড়িপাথর উত্তোলন, তেল, কয়লা ও গ্যাসসহ বিভিন্ন খনিজ সম্পদ আহরণ ইত্যাদি অন্তর্ভুক্ত রয়েছে। সংস্কৃতি ও সভ্যতা বিষয়ক: মানুষের উৎপত্তি, বিবর্তন ও কর্মকান্ড অর্থাৎ নৃতাত্ত্বিক বিষয়াবলি মানবজাতির বিভিন্ন বৈশিষ্ট্য যেমন-দৈহিক গড়ন, গায়ের রং, চোখ ও চুলের বর্ণনা ইত্যাদি। তাছাড়া ভাষা, জীবাশ্ম তত্ত্ব, প্রত্নতত্ত্ব, শিলালিপি, সংস্কৃতির ধরন, সাংস্কৃতিক জগৎ, বিনোদন। প্রভৃতি বিষয়গুলো মানব ভূগোলের বিষয়বস্তু হিসেবে অন্তর্ভুক্ত করা হয়। সমাজ ও' রাজনীতি বিষয়ক শিক্ষা, স্বাস্থ্য ও চিকিৎসা, কর্মসংস্থান ও বেকারত্ব, সামাজিক রীতিনীতি, ধর্মীয় ও জাতিগত, রাষ্ট্র ও সমাজব্যবস্থা, রাষ্ট্রীয় সহযোগিতা, জাতিগত বিন্যাস, রাষ্ট্র জোট ব্যবস্থা ও আন্তর্জাতিক সংস্থাসহ জাতিসংঘ প্রভৃতি যাবতীয় বিষয় মানব ভূগোলের বিষয়বস্তু হিসেবে অন্তর্ভুক্ত। সুতরাং উপরোল্লিখিত প্রতিটি বিষয়ই মানবীয় বিষয়ের অন্তর্ভুক্ত অর্থাৎ মানব সম্পৃক্ত; যা প্রকৃতি ও পরিবেশের মধ্যে অনেক বৈচিত্র্যতা এনে দেয়, এগুলো মানব ভূগোলের বিষয়বস্তু হিসেবে পরিগণিত হয়।"
        },
        {
          "label": "ঘ",
          "question": "",
          "explanation": "উদ্দীপকে মানব ভূগোলের কয়েকটি শাখা রাজনৈতিক ভূগোল, জনসংখ্যা ভূগোল, বসতি ভূগোল, অর্থনৈতিক ভূগোল, পরিবহন ভূগোল, সাংস্কৃতিক ভূগোল প্রভৃতি উল্লেখ করা হয়েছে। উক্ত শাখাসমূহ অধ্যয়নের গুরুত্ব আলোচনা করা হলো- মানব ভূগোল ভূগোলের একটি শাখা, যা মানুষের জীবনের সাথে সম্পর্কিত। এখানে মানব সম্পর্কিত বিভিন্ন বিষয় নিয়ে আলোচনা করা হয়। পৃথিবীর প্রায় সমগ্র ভূভাগ বিভিন্ন রাষ্ট্রের অন্তর্গত। প্রায় ৫/৬ বছর পূর্বে প্রথম নগর সভ্যতার পত্তন হয়। এরই ধারাবাহিকতায় বিভিন্ন রাষ্ট্রের জন্ম হয়। সেই রাষ্ট্রের আকার, আয়তন, ভৌগোলিক অবস্থান, রাষ্ট্রের স্বাধীনতা, অধীনতা, রাষ্ট্র সৃষ্টির ইতিহাস, রাষ্ট্রের সম্পদ, অর্থনীতি, আইন-কানুন প্রভৃতি বিস্তারিত অনুসন্ধান ও গবেষণা কাজ মানব ভূগোলের শাখা রাজনৈতিক ভূগোলের মধ্যে সম্পন্ন করে। রাষ্ট্রের একটি গুরুত্বপূর্ণ উপাদান হলো জনগণ। বর্তমান সময়ে জনসংখ্যার জনমিতিক উপাদান, অভিগমনের কারণ, ধরন, জন্মাহার, মৃত্যুহার, জনসংখ্যার ঘনত্ব, জনসংখ্যার দ্রুত বৃদ্ধির হার প্রভৃতি বিষয় নিয়ে মানব ভূগোলের অন্য আরেকটি শাখা জনসংখ্যা ভূগোলের পাঠের মাধ্যমে জানতে পারি। মানুষ সামাজিক জীব। এরা একে অপরের সাথে বসবাস করে থাকে। আর এজন্য তারা বসতি নির্মাণ করে থাকে। প্রাচীনকাল হতে বর্তমান সময় পর্যন্ত বিভিন্ন ধরনের পরিবর্তন ও পরিবর্ধনের মাধ্যমে আধুনিক গ্রামীণ ও নগর বসতির উদ্ভব হয়। সেসব বসতি কীভাবে হলো তা এ শাখায় অন্তর্ভুক্ত রয়েছে। যেমন- বসতির ধরন, বিন্যাস, গ্রামীণ বসতি ও শহুরে বসতি, নগরায়ণের ধারা, অতিরিক্ত জনসংখ্যা বৃদ্ধিতে বসতির কী ধরনের সমস্যা হয় তার বিজ্ঞানভিত্তিক সমাধান বসতি ভূগোল অধ্যয়নে জানতে পারি। মানুষের অর্থনৈতিক কর্মকান্ডের মাধ্যমে বাণিজ্যিক ভিত্তি রচিত হয়। যে কারণে আন্তর্জাতিক বাণিজ্য, পশ্চাদভূমি, কোন অভ্যলে কোন ধরনের বাণিজ্য রয়েছে আমরা অর্থনৈতিক ভূগোল পাঠে জানতে পারি। পরিবহনের মাধ্যমে মানুষ বিভিন্ন কর্মকাণ্ডের জন্য একস্থান থেকে অন্যস্থানে কিংবা একদেশ হতে অন্যদেশে যাতায়াত করে। একারণে কোন দেশের পথ কেমন প্রকৃতির তা মানব ভূগোলের অন্তর্গত পরিবহন ভূগোল অধ্যয়নে জানতে পারি। সংস্কৃতি হচ্ছে মানবজীবনের দর্শন। অর্থাৎ 'মানুষের মনোভাব, বিশ্বাস, বিচার ও মূল্যবোধ, রাজনৈতিক, ধর্মীয় ও অর্থনৈতিক প্রতিষ্ঠানসমূহ, নৈতিকতা, ভদ্রতা, শিষ্টাচার বিধি, ভাষা, ধর্ম, সাংস্কৃতিক অঞ্চল প্রভৃতি বিষয়গুলো সম্পর্কে জ্ঞান লাভ করতে সাংস্কৃতিক ভূগোল অধ্যয়ন করা অত্যাবশ্যক। সুতরাং বলা যায় যে, মানবভূগোলর উল্লিখিত শাখাসমূহ যা অধ্যয়ন করার মাধ্যমে একজন মানুষ মানব জীবন পরিচালনা করার জন্য যতটুকু জ্ঞান প্রয়োজন তার বেশির ভাগ জ্ঞানই পেয়ে থাকে। তাই উত্ত শাখাসমূহের অধ্যয়নের গুরুত্ব অপরিসীম।"
        }
      ]
    },
    {
      "number": "3",
      "uddipok": "",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "স্থূল জন্মহার = (এক বছরে জন্মগ্রহণকারী জীবিত শিশুর সংখ্যা/দেশের মোট জনসংখ্যা) × ১০০"
        },
        {
          "label": "খ",
          "question": "",
          "explanation": "মানুষ বিভিন্ন ইতিবাচক ও নেতিবাচক কারণে দেশের একস্থান হতে অন্যস্থানে কিংবা একদেশ হতে অনাদেশে গমন করে সেখানে বসবাস করাই হলো অভিগমন। এ অভিগমন বিভিন্ন কারণে হতে পারে। যেমন- জনসংখ্যাজনিত, অর্থনৈতিক কারণ, রাজনৈতিক কারণ, শিক্ষাগত কারণ, রোগব্যাধিসংক্রান্ত কারণে মানুষ একস্থান হতে অন্যস্থানে কিংবা একদেশ হতে অন্যদেশে অতিগমন করে থাকে। হতে পারে এটি আকর্ষণজনিত কিংবা বিকর্ষণজনিত অভিগমন। মানুষ তার প্রয়োজন মাফিক উল্লিখিত যেকোনো ধরনের অভিগমন করে থাকে।"
        },
        {
          "label": "গ",
          "question": "",
          "explanation": "মানচিত্রে 'ক' চিহ্নিত স্থান বলতে বাংলাদেশের ঢাকা মহানগরী ও আশেপাশের স্থানকে বোঝায়। উক্ত অঞ্চলের স্বাভাবিক জন্মহারের চেয়ে অভিগমন বেশি প্রভাববিস্তার করে। নিম্নে উপাত্তের আলোকে ব্যাখ্যা করা হলো- ১৯৯১, ২০০১ ও ২০১১ সালের আদমশুমারির তথ্যকে ভিত্তি ধরে জাতীয় জনসংখ্যা গবেষণা ও প্রশিক্ষণ প্রতিষ্ঠানের হিসেবে বর্তমানে ঢাকা মেগাসিটির জনসংখ্যা ১ কোটি ৭০ লাখের কিছু বেশি। বছরে ৬ লাখ ২৯ হাজারের মতো মানুষ বাড়ছে। জনসংখ্যার বৃদ্ধির ধরন বিশ্লেষণ করে দেখা যায় মেগাসিটিতে দিনে মানুষ বাড়ছে ১ হাজার ৭০০ জনের বেশি। UNFPA-র প্রতিবেদনে বলা হয়েছে পৃথিবীর মেগাসিটিগুলোর মধ্যে জনঘনত্ব সবচেয়ে বেশি ঢাকায়। এখানে প্রতি বর্গকিলোমিটারে ৪৩ হাজার ৫০০ মানুষ বাস করে। দেশে বার্ষিক জনসংখ্যা বৃদ্ধি হচ্ছে ১.৪৭%। ঢাকা মেগাসিটিতে বাড়ছে ৩.৮২ শতাংশ হারে। ঢাকার সাথে সংযোগ স্থাপনকারী ঢাকা-টাঙ্গাইল মহাসড়ক, কালিয়াকৈর, ঢাকা-সিলেট মহাসড়ক, ঢাকা-চট্টগ্রাম মহাসড়কের পাশে গড়ে ওঠা শিল্পকারখানা দেশের বিভিন্ন এলাকা থেকে আসা মানুষকে আকৃষ্ট করছে। ২০২০ সালে বাংলাদেশে জন্মহার ১৮.১ এবং মৃত্যুহার ৫,১। সে হিসেবে বার্ষিক জনসংখ্যা বৃদ্ধির হার ১.৪৭% [UNFPA-২০২০]। অন্যদিকে ঢাকা মেগাসিটিতে শিল্পায়ন, উচ্চ শিক্ষার সুযোগ, চিকিৎসা সেবার উন্নতি, কর্মসংস্থানগত কারণে এ অঞ্চলে অভিগমনের হার ক্রমান্বয়ে বেড়েই চলেছে এবং তা ৩.৮২% হারে বেড়েছে। সুতরাং বলা যায় যে, জনসংখ্যা বৃদ্ধিতে স্বাভাবিক জন্মহারের চেয়ে অভিগমন বেশি প্রভাববিস্তার করে।"
        },
        {
          "label": "ঘ",
          "question": "মানচিত্রের 'ক' ও 'খ' স্থানের জনসংখ্যার ঘনত্বের ভিন্নতার কারণ বিশ্লেষণ কর।",
          "explanation": "মানচিত্রের 'ক' ও 'খ' স্থান দুটি হলো যথাক্রমে ঢাকা মহানগরী ও রাঙ্গামাটি। দুটি স্থানের জনসংখ্যার ঘনত্বের বেশ ভিন্নতা রয়েছে। নিম্নে তা বিশ্লেষণ করা হলো- বাংলাদেশের ৬৪টি জেলার মধ্যে ঢাকা জেলার জনসংখ্যা ঘনত্ব ৮,২২৯ এবং রাঙ্গামাটি জেলার জনসংখ্যার ঘনত্ব ৯৭। দুটি স্থানের জনসংখ্যার ঘনত্বে বিভিন্ন কারণে ভিন্নতা পরিলক্ষিত হয়। ভূপ্রকৃতিগত কারণ, অর্থনৈতিক কারণ, জলবায়ুগত, সাংস্কৃতিক কারণে ঢাকা মহানগরীতে জনসংখ্যা অত্যন্ত বেশি এবং রাঙ্গামাটি জেলায় ঘনত্ব খুবই কম। আমরা জানি, রাঙ্গামাটি জেলা পার্বত্য চট্টগ্রামের একটি জেলা। এখানকার ভূপ্রকৃতি পার্বত্যময় উঁচু-নিচু ঢালু প্রকৃতির। এসব অঞ্চলের ভূমিগুলো অনুর্বর হওয়ায় কৃষিকাজ করার অনুপযোগী। ফলশ্রুতিতে এখানে খাদ্যশস্য জন্মে না এবং মানব বসতি তেমন গড়ে উঠে না। আবার এখানে সুপেয় পানি পেতে অনেক দূরে দূরে যেতে হয়। এর ফলে বসতিগুলো অনেক দূরে দূরে গড়ে ওঠে। এখানে পার্বত্য উপত্যকায় ঘরবাড়ি তৈরি করা কষ্টক অনুন্নত যোগাযোগ ব্যবস্থা, কর্মসংস্থানের অভাব, অনুন্নত স্বাস্থ্য ব্যবস্থা প্রভৃতির কারণে জনবসতি খুবই কম। এখানে অতি বিরল ধরনের জনবসতি গড়ে উঠেছে। অপরদিকে, বাংলাদেশের মধ্যাএালে তথা ঢাকা মহানগরীতে পর্যাপ্ত সমতলভূমি থাকায় এখানে সহজে বসতি নির্মাণ হয়েছে। এছাড়া নাগরিক সকল ধরনের সুযোগ-সুবিধা থাকায় এখানে জনবসতি অধিক হারে গড়ে উঠেছে। এমনকি এখানে উন্নত চিকিৎসার সুযোগ, লেখাপড়ার সুযোগ, জীবনযাত্রার মান উন্নয়ন, কর্মসংস্থানের পর্যাপ্ত সুযোগ-সুবিধা থাকার কারণে এখানে মানুষ বসবাস করছে। প্রতিনিয়তই এখানে জনসংখ্যা বেড়ে চলেছে। বাড়তে বাড়তে এমন একটি পর্যায়ে জনসংখ্যা এসে দাঁড়িয়েছে যে, ঢাকা জেলায় জনসংখ্যার ঘনত্ব ৮,২২৯ এবং রাঙ্গামাটি জেলার জনসংখ্যার ঘনত্ব মাত্র '৯৭। সুতরাং বলা যায়, উপরোল্লিখিত সুবিধা-অসুবিধার কারণে দুটি জেলার জনসংখ্যার ঘনত্বের মধ্যে বিরাট পার্থক্য পরিলক্ষিত হয়।"
        }
      ]
    },
    {
      "number": "4",
      "uddipok": "একটি তৃণজাতীয় শস্য যা প্রধান খাদ্যশস্য হিসাবে বিবেচিত হয়। মূলত নাতিশীতোষ্ণ ও শীতপ্রধান অঞ্চলে জন্মে। অপরদিকে আর একটি বর্ষজীবী উদ্ভিদ এশিয়ার বেশির ভাগ মানুষের খাদ্য যোগান দেয়। এটি দ্বিতীয় প্রধান খাদ্যশস্য এবং মূলত আর্দ্র-উষ্ণ ও আর্দ্র নাতিশীতোষ্ণ অঞ্চলে জন্মে। আন্তর্জাতিক বাজারে উভয় সদাগস্যের একটি বিশাল ব্রাজার রয়েছে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "কানাডার প্রেইরী অঞ্চলকে পৃথিবীর রুটির বুড়ি বলা হয়।"
        },
        {
          "label": "খ",
          "question": "",
          "explanation": "নিবিড় কৃষি ও ব্যাপক কৃষির মধ্যে পার্থক্য নিম্নরূপ- নিবিড় কৃষি ব্যাপক কৃষি ১. যে কৃষি ব্যবসায় ভূমিকে সর্বাধিক উৎপাদনক্ষম করা হয় তাকে প্রগাড় বা নিবিড় কৃষি বলে। ১ . আধুনিক কৃষিযন্ত্রের মাধ্যমে বিস্তৃত এলাকা জুড়ে যে কৃষিকার্য পরিচালনা করা হয়। তাকে ব্যাপক কৃষি বলে। ২. নিবিড় কৃষি প্রচলিত। ২. ব্যাপক কৃষি আধুনিক।"
        },
        {
          "label": "গ",
          "question": "",
          "explanation": "উদ্দীপকে ১ম খাদ্যশস্য হচ্ছে গম। উক্ত শস্য উৎপাদনের ভৌগোলিক নিয়ামকসমূহ ব্যাখ্যা করা হলো- গম চাষের জন্য যে ভৌগোলিক নিয়ামক রয়েছে সেগুলো হলো জলবায়ু (উষ্ণতা, বৃষ্টিপাত), মৃত্তিকা, ভূপ্রকৃতি, সেচ ব্যবস্থা প্রভৃতি গুরুত্বপূর্ণ ভূমিকা পালন করে। গম চাষের উপযোগী অবস্থা: শীতপ্রধান আবহাওয়া গম চাষের জন্য বেশি উপযোগী। ১৬০-২২° সেলসিয়াস তাপমাত্রা প্রয়োজন। তবে অধিক উত্তাপে গমের দানা পরিপুষ্ট হয় না। সাধারণত গম চাষের জন্য ৫০-৭৫° সেন্টিমিটার বৃষ্টিপাতের প্রয়োজন। একারণে বৃষ্টিহীন শীত মৌসুমে পানিসেচের মাধ্যমে গম চাষ ভালো হয়। বেলে দোআঁশ, পলি দোআঁশ, এঁটেল দোআঁশ। উর্বর দোআঁশ, বেলে দোআঁশ, পলি ও এঁটেল দোআঁশ মাটি গম চাযের জন্য উপযোগী। গম চাষের জমিতে প্রয়োজনীয় নাইট্রোজেন, পটাশ, জিংকসালফেট প্রভৃতি রাসায়নিক পদার্থ মাটিতে প্রয়োগ করতে হবে।"
        },
        {
          "label": "ঘ",
          "question": "",
          "explanation": "উদ্দীপকে ২য় খাদ্যশস্য হচ্ছে ধান। উক্ত শস্যের উৎপাদন ও বাণিজ্য আলোচনা করা হলো- পৃথিবীর প্রধান প্রধান ধান উৎপাদনকারী দেশসমূহের তথ্য দেওয়া হলো- বর্তমানে ধান উৎপাদনে চীন বিশ্বে প্রথম। ২০১৯ সালে চীনে ১৪৮.৫ মিলিয়ন টন ধান উৎপাদিত হয়। ধান উৎপাদনে ভারত ২য় অবস্থানে রয়েছে। ২০১৯ সালে এদেশে ১১৬.৪২ মিলিয়ন টন ধান উৎপাদিত হয়। অন্যদিকে ইন্দোনেশিয়া ধান উৎপাদনে ৩য় অবস্থানে রয়েছে। এদেশে ২০১৯ সালে ৩৬.৭ মিলিয়ন টন ধান উৎপাদন হয়। এদিকে বাংলাদেশ, ধান উৎপাদনে বিশ্বে চতুর্থ অবস্থানে রয়েছে। ২০১৯ সালে এদেশে ৩৪.৯১ মিলিয়ন টন ধান উৎপাদিত হয়। এশিয়া মহাদেশের ভিয়েতনাম ধান উৎপাদনে পথ্যম। এদেশে ২০১৯ সালে ৪৭:৭৭ মিলিয়ন টন ধান উৎপাদন হয়। ধান উৎপাদনে থাইল্যান্ড ৬ষ্ঠ স্থানে রয়েছে। এদেশে ২০১৯ সালে ২০.৩৪ মিলিয়ন মে. টন ধান উৎপাদন হয়ে থাকে। ধান, উৎপাদনে মিয়ানমার বিশ্বে ৭ম স্থানে রয়েছে। এদেশে ২০১৯ সালে ১৩.২ মিলিয়ন টন ধান উৎপাদন হয়। ধান উৎপাদনে ফিলিপাইন বিশ্বে ৮ম স্থানে রয়েছে। এদেশে ২০১৯ সালে ১১.৭৩ মিলিয়ন টন ধান উৎপাদন হয়। উন্নত দেশ হিসেবে জাপান ধান উৎপাদনে নবম স্থানে রয়েছে। এখানে ২০১৯ সালে ৭.৬৬ মিলিয়ন টন ধান উৎপাদন হয়ে থাকে। দক্ষিণ আমেরিকার ব্রাজিল ধান উৎপাদনে দশম অবস্থানে রয়েছে। এখানে ২০১৯ সালে ৭.১৪ মিলিয়ন টন ধান উৎপাদন হয়ে থাকে। ধানের আন্তর্জাতিক বাণিজ্য: ধান থেকে প্রস্তুতকৃত চাল হতে যে ভাত হয় তা পৃথিবীর প্রায় অর্ধেক মানুষের খাবার। এছাড়াও ধানের বহুমুখী ব্যবহার লক্ষ্য করা যায়। ধান বা চাল রপ্তানি করে পৃথিবীর অনেক দেশ প্রচুর বৈদেশিক মুদ্রা অর্জন করে থাকে। আন্তর্জাতিক বাণিজ্যে ধানের একটি গুরুত্বপূর্ণ ভূমিকা রয়েছে। উপরের সারণি থেকে দেখা যায় ভারত বিশ্বের শীর্ষ চাল রপ্তানিকারক দেশ এবং এরপরেই রয়েছে থাইল্যান্ড, ভিয়েতনাম, পাকিস্তানের অবস্থান। অন্যদিকে ধান আমদানিতে চীন ১ম, নাইজেরিয়া ২য় এবং ইউরোপীয় ইউনিয়ন ৩য় অবস্থানে রয়েছে।"
        }
      ]
    },
    {
      "number": "5",
      "uddipok": "২০২১-২২ অর্থবছরে বাংলাদেশের প্রধান রপ্তানি খাত ছিল তৈরি পোশাক শিল্প (৩১.৪৬ বিলিয়ন ডলার), পাট ও পাটজাত দ্রব্য (৬.৫৯ বিলিয়ন ডলার), চিংড়ি ও হিমায়িত খাদ্য (২৬৮.৯৫ বিলিয়ন ডলার), চামড়া ও চামড়াজাত দ্রব্য, হোম টেক্সটাইল, কৃষিজাত পণ্য, ঔষধশিল্প পণ্য, প্লাস্টিক পণ্য, বাইসাইকেল ইত্যাদি। ধীরে ধীরে অপ্রচলিত পণ্য যেমন হোম টেক্সটাইল, ঔষধশিল্প পণ্য, পাটজাত পণ্য, বাইসাইকেল প্রভৃতি রপ্তানি বৃদ্ধি পাচ্ছে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "তৈরি পোশাক শিল্প বলতে পোশাক কারখানায় বৃহদায়তনে বাণিজ্যিক ভিত্তিতে পোশাক উৎপাদন প্রক্রিয়াকে বোঝায়।"
        },
        {
          "label": "খ",
          "question": "",
          "explanation": "বাংলাদেশের দ্রুত শিল্পায়নের ক্ষেত্রে রাজনৈতিক স্থিতিশীলতা খুবই গুরুত্বপূর্ণ। শিল্পকারখানাগুলোর উৎপাদন প্রক্রিয়া অব্যাহত রাখা, বিদেশি বিনিয়োগকারীদের আকৃষ্ট করার মাধ্যমে উৎপদন বৃদ্ধি করা, দেশীয় উদ্যোক্তাদের বিনিয়োগে উৎসাহিত করার জন্য রাজনৈতিক স্থিতিশীলতা একান্ত প্রয়োজন। রাজনৈতিক স্থিতিশীলতা না থাকলে বিদেশি বিনিয়োগকারীরা, ক্রেতারা আগ্রহ হারাবে এবং শিল্পের উন্নয়ন বাধাগ্রস্ত হবে। তাই বাংলাদেশের শিল্পায়নে রাজনৈতিক স্থিতিশীলতা অত্যাবশ্যক।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের অপ্রচলিত পণ্যের (হোম টেক্সাইল, পাটজাত দ্রব্য, চামড়া, চিংড়ি মাছ) কথা বলা হয়েছে। উক্ত পণ্য যা দেশের অগ্রগতিতে গুরুত্বপূর্ণ ভূমিকা পালন করে। নিম্নে তা আলোচনা করা হলো: অপ্রচলিত পণ্যের রপ্তানি বাড়াতে পারলে একদিকে যেমন রপ্তানি আয় বাড়বে তেমনি প্রচলিত বৈদেশিক মুদ্রার উৎসের ওপর নির্ভরশীলতাও কমবে। দেশে সাধারণত তৈরি পোশাক, পাট, চামড়া, চিংড়ি এবং বিদেশে কর্মরত কর্মীদের আয়ই হচ্ছে রেমিটেন্সের প্রধান উৎস। কোনো কারণে এসব উৎসে ভাটা পড়লে দেশের অর্থনীতিতে ঝুঁকি তৈরি হয়। এই চিন্তা থেকে অপ্রচলিত পণ্য খোঁজা শুরু হয় যা আমাদের দেশে প্রচুর উৎপাদন হয় এবং বিদেশেও চাহিদা রয়েছে। উদাহরণ হিসেবে বলা যায়, বিশ্বব্যাপী করোনা সুরক্ষা সামগ্রী এদেশে তৈরি হওয়ায় তা বিদেশে রপ্তানি করে প্রচুর বৈদেশিক মুদ্রা আয় করে। এছাড়া বিপুল পরিমাণ ওষুধ রফতানির সুযোগ রয়েছে। ইতোমধ্যে বেশ কয়েকটি কোম্পানি বিশ্বের বিভিন্ন দেশে ওষুধ রফতানি শুরু করেছে। ওষুধের গুণগত মান নিশ্চিত করে বাজার খোঁজা হলে এই খাতে বড় অঙ্কের বৈদেশিক মুদ্রা অর্জন সম্ভব। গত অর্থবছরে ৪ কোটি ২৯ লাখ ৩০ হাজার ডলারের কাঁকড়া রপ্তানি হয়েছে। এছাড়া পাট, চামড়া ও চিংড়ি প্রভৃতি রপ্তানির মাধ্যমে প্রচুর বৈদেশিক মুদ্রা আয় করছে। সুতরাং বলা যায় যে, অপ্রচলিত পণ্যসামগ্রী রপ্তানির মাধ্যমে প্রচুর পরিমাণে বৈদেশিক মুদ্রা আয় করা যায়। যখন কোনো প্রাকৃতিক দুর্যোগ বা অন্য কোনো কারণে বাংলাদেশে প্রচলিত পণ্যগুলোর রপ্তানি কমে যায় সেক্ষেত্রে অপ্রচলিত পণ্যের দিকে নজর দিতে হয়। ফলশ্রুতিতে অর্থনৈতিক উন্নতি সাধিত হয়।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত নেতৃত্বস্থানীয় শিল্প হলো পোশাক শিল্প। উক্ত শিল্পে নারী কর্মীদের ভূমিকা বর্ণনা করা হলো- স্বাধীন বাংলাদেশের সর্বত্র কর্মক্ষেত্রে নারীদের উপস্থিতি এক নবজাগরণের সূচনা করেছে। দেশের প্রতিটি উন্নয়নমূলক কাজে পুরুষের পাশাপাশি নারীদের অবদান অপরিহার্য। ঘর সংসার ও সন্তানের লালন-পালন ছাড়াও যত্ন শিক্ষিত নারীরা আজ ঘরে বাইরে বিভিন্ন ক্ষেত্রে শ্রম দিচ্ছে। বর্তমানে গার্মেন্টস শিল্পে নারী শ্রমিকের সংখ্যা অনেক বেশি। কিশোরী থেকে তিরিশোর্ধ্ব পর্যন্ত নারীদের এখানে নিয়োগ দেয়া হয়। এই বিকাশমান শিল্পে নারী শ্রমিকরা ছুটি পায় রাত ৮টার পর। গার্মেন্টস মালিকরা বলে থাকেন, নারী শ্রমিকরা পুরুষ প্রমিকের চেয়ে মনোযোগী এবং কাজেও ভালো। পারিশ্রমিকও কম দিয়ে কাজ করানো যায়। তাই সব দিক দিয়ে নারী শ্রমিক দিয়ে কাজ করানো সুবিধাজনক। আর এজন্যই গার্মেন্টস শিল্পে নারীদের অবদান অস্বীকার্য। এদের শতকরা ৮৫ জনই মহিলা। বর্তমানে। প্রতিযোগিতার বাজারে কম মূল্যে শ্রমিক নিয়োগ দেওয়ার কারণে অন্য দেশের চেয়ে এদেশের পোশাকের উৎপাদন খরচ কম হয়। যার ফলে বিদেশি ক্রেতারা সহজেই কম মূল্যে এদেশের পোশাক ক্রয় করে থাকেন। এর মূল নেপথ্যে আছে দরিদ্র অশিক্ষিত বা অর্ধাশিক্ষিত নারীদের এ শিল্পে সম্পৃক্ত থাকা। তারা আছে বলেই কর্ম মূল্যে শ্রমিক নিয়োগ দিতে পারে এবং পোশাক উৎপাদন খরচ অনেক কম হয় যা অন্য দেশে সম্ভব হয় না। দেশের মোট রপ্তানি আয়ের প্রায় ৪০% আসে তৈরি পোশাক শিল্প থেকে। যার অগ্রভাগে রয়েছে এ শিল্পে সম্পৃক্ত থাকা নারীরা। তাই বলতে পারি বাংলাদেশের পোশাক শিল্পে নারীদের ভূমিকা অনস্বীকার্য।"
        }
      ]
    },
    {
      "number": "6",
      "uddipok": "বাংলাদেশের প্রধান তিন কৃষিক্ষেত্র হচ্ছে ফসল উৎপাদন, পশুপালন ও মৎস্যচাষ। এগুলো জলবায়ু, সঠিক পরিকল্পনা, প্রযুক্তিগত উৎকর্ষতা ও বিনিয়োগের সাথে সম্পর্কিত। আমাদের দেশে অর্থনৈতিক অবস্থা, যথার্থ কেন্দ্রীয় পরিকল্পনা বা সঠিক উদ্যোক্তার অভাবে সংশ্লিষ্ট ক্ষেত্রসমূহকে কাঙ্ক্ষিত উৎপাদন সম্ভব হচ্ছে না।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "BARI-এর পূর্ণরূপ হলো- Bangladesh Agricultural Research Institute."
        },
        {
          "label": "খ",
          "question": "",
          "explanation": "বাংলাদেশের ফসল উৎপাদনে জলবায়ুর প্রভাব রয়েছে। এটি ক্রান্তীয় অঞ্চলে অবস্থিত হওয়ায় এখানে নাতিশীতোষ্ণ জলবায়ু পরিলক্ষিত হয়। তাছাড়া শীতকালীন ও গ্রীষ্মকালীন মৌসুমি বায়ু প্রবাহিত হওয়ায় এ অঞ্চলের উপর দিয়ে প্রচুর পরিমাণে জলীয় বাষ্প ও হিমশীতল বায়ু আসে। ফলে এ অঞ্চলে গ্রীষ্মকালে পর্যাপ্ত বৃষ্টিপাত হয় এবং শীতকালে শুষ্ক ও শীতল থাকে। ফলে এদেশে শীতকালীন ও গ্রীষ্মকালীন শস্য প্রচুর পরিমাণে জন্মে থাকে। তাই বলা যায়, ফসল উৎপাদনে জলবায়ুর যথেষ্ট ভূমিকা রয়েছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত দ্বিতীয় ক্ষেত্র বলতে পশুপালন ও মৎস্য চাষকে বোঝায়। উক্ত ক্ষেত্রে যে ধরনের সমস্যাসমূহ হয় তা ব্যাখ্যা করা হলো- বাংলাদেশের আবহাওয়া ও জলবায়ু পশুপালন ও মৎস্য চাষের অনুকূল হওয়া সত্ত্বেও গবাদিপশু পালন ও মৎস্য চাষে কিছু সমস্যা রয়েছে। সমস্যাগুলো হলো- গবাদিপশু পালনে উৎপাদন খরচ বেশি কিন্তু বাজারমূল্য কম। উন্নত জাতের অভাব, পশু খাদ্যের অপ্রতুলতা, বাজারজাতকরণে অব্যবস্থাপনা, দুধ ও মাংসের সুষ্ঠু প্রক্রিয়াজাতকরণের অভাবে কৃষকদের লোকসান হয়। এছাড়াও কৃষকদের পশুপালনের উপর প্রশিক্ষণ দেয়ার তেমন ভালো ব্যবস্থা নেই। এমনকি ঋণ ব্যবস্থাও অপ্রতুল। অন্যদিকে মৎস্য চাষে শীতকালে একটু বেশি সমস্যাই দেখা যায়। শীতকালে মাছের বিশেষ যত্ন নিতে হয়। কারণ, এ সময়ে পুকুরে পানি কমে, পানি দূষিত হয়, পানি গরম হয়, অক্সিজেন কমে যায়, গ্যাস সৃষ্টি হয়, রোগবালাইসহ বিভিন্ন সমস্যা সৃষ্টি হয়। এসব সমস্যার কারণে মাছের মড়ক দেখা দিতে পারে। এতে মাছ চাষি ক্ষতিগ্রস্ত হয়। সুতরাং বলা যায়, উল্লিখিত সমস্যাগুলোর কারণে মৎস্য ও পশুপালন, বাধাগ্রস্ত হয়।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত প্রথম ক্ষেত্র হচ্ছে ফসল উৎপাদন। উক্ত ফসল উৎপাদন ক্ষেত্রে বাংলাদেশের প্রযুক্তির ব্যবহার সম্পর্কে আলোচনা করা হলো- কৃষি সম্প্রসারণ অধিদপ্ত কর্তৃক কৃষি প্রযুক্তি মাঠে ব্যবহৃত হয় (1) ভাসমান বেডে সবজি চাষ; (ii) গ্রীষ্মকালীন পেঁয়াজ/তরমুজ/টমেটো চাখ; (iii) ধানের সঠিক বয়সের চারা রোপণ। ক্ষতিকর পোকামাকড়ের ক্ষেত্রে সেক্সফেরোমন ফাঁদ ব্যবহার, স্টিকি ইয়েলো কার্ড ব্যবহার, জৈব বালাইনাশক। কিছু রাসায়নিক সার বা কৃষিক্ষেত্রে প্রয়োগ করা হয় তা হলো ভাগ্নি কম্পোস্ট, কুইক কম্পোস্ট, ট্রাইকো কম্পোস্ট, ফলিয়ার স্প্রে, সুষম সার ব্যবহার। বাংলাদেশে কৃষিক্ষেত্রে সেচ প্রদানসংক্রান্ত যে প্রযুক্তি ব্যবহার করা হয় তা হলো FWD প্রযুক্তি, ফিতা পাইপ, ডিপ সেচ, বারিড পাইপ, হাইড্রোফনিক চাষ। কৃষি যান্ত্রিকীকরণের মধ্যে রয়েছে ধান কাটার যন্ত্র রিপার, মিনি ও কম্বাইন হাভেস্টার, রাইস ট্রান্সপ্লান্টার, সীড ড্রিলার, উইডার, পীড ড্রায়ার। এছাড়া জৈব আবর্জনা দ্বারা মালচিং, পলিথিন শীটে মালচিং এবং কলম কেটে চাষ ইত্যাদি করা হয়। সুতরাং বলা যায়, উল্লিখিত প্রযুক্তি যা বাংলাদেশের ফলস উৎপাদনে প্রয়োগ করা হয়।"
        }
      ]
    },
    {
      "number": "7",
      "uddipok": "মধ্যপ্রাচ্যের দেশগুলো তরল সোনা নামে অভিহিত একটি খনিজ সম্পদে সমৃদ্ধ। এই সম্পদটি তাদের অর্থনৈতিক উন্নয়নের হাতিয়ার। পাশাপাশি বিভিন্ন পরিস্থিতিতে এটিকে রাজনৈতিক হাতিয়ার হিসাবে ব্যবহার করা হয়েছে।",
      "tag": "RC 25",
      "sub_questions": [
        {
          "label": "ক",
          "question": "",
          "explanation": "গ্রাফাইট হচ্ছে নরম, ধূসর বা কালো বর্ণ, কার্বনজাতীয় এক ধরনের পদার্থ।"
        },
        {
          "label": "খ",
          "question": "",
          "explanation": "লোহার পরিমাণ ও মান অনুযায়ী পৃথিবীর লৌহ আকরিককে প্রধানত চার ভাগে ভাগ করা হয়েছে। যথা- (i) ম্যাগনেটাইট (Fe 3 O 4 ) (ii) হেমাটাইট (Fe₂O 3 ) (iii) লিমোনাইট (2Fe₂O 3 , H₂O) (iv) সিডেরাইট (FeCO 3 )"
        },
        {
          "label": "গ",
          "question": "",
          "explanation": "উদ্দীপকে মধ্যপ্রাচ্যের খনিজ তেলের ভূ-রাজনৈতিক গুরুত্বের কথা বলা হয়েছে। নিম্নে এ সম্পর্কে আলোচনা করা হলো। পেট্রোলিয়াম বা জ্বালানি তেল বর্তমানে মধ্যপ্রাচ্য সংজ্ঞায়নে বিশেষ ভূমিকা রেখেছে। উনবিংশ শতাব্দীর মাঝামাঝি থেকে রাশিয়া কর্তৃক তৈলকূপ খননের সময় থেকেই যে তেলের এই গুরুত্ব জ্বালানি হিসেবে আরম্ভ হয়েছে, তা বলার অপেক্ষা রাখে না। ভৌগোলিক পরিপ্রেক্ষিতে, মধ্যপ্রাচ্য ভূমধ্যসাগর, পারস্য উপসাগর, লোহিত সাগরের মাঝখানে অবস্থিত দেশগুলোকে অন্তর্ভুক্ত করেছে। ইসলাম, খ্রিস্টান ও ইহুদি ধর্মের মতো ঘটনাগুলোর সঙ্গে সংযোগের কারণে অঞ্চলটি ঐতিহাসিকভাবে গুরুত্বপূর্ণ। মধ্যপ্রাচ্যের দেশসমূহের তেল সম্পদ এতই বিস্তৃত যে, বিশ্বের তেল উৎপাদনের শতকরা ৬০ ভাগের বেশি তেল এই দেশসমূহে আহরিত হয়। তেল'ক্ষেত্রসমূহের বেশিরভাগ পাইপলাইনই পারস্য উপসাগর ও ভূমধ্যসাগর মধ্যস্থিত এলাকা একটি গুরুত্বপূর্ণ অর্থনৈতিক অঞ্চলে পরিণত হয়েছে। উপলব্ধি এবং বাস্তবতার নিরিখেই বর্তমানে মধ্যপ্রাচ্যের কৌশলগত ও অর্থনৈতিক গুরুত্ব এবং এই গুরুত্বের ওপর নির্ভর করেই আন্তঃরাষ্ট্রীয় ও আন্তর্জাতিক মধ্যপ্রাচীয় নীতি। মধ্যপ্রাচ্যের দেশগুলোর মধ্যে উপসাগরীয় ৬টি আরব দেশে বিশ্বের মোট ৬০ ভাগের বেশি তেল মজুত আছে। তেল বাণিজ্যের মূল শক্তি মধ্যপ্রাচ্যের বিভিন্ন দেশ বিশেষ করে সৌদি আরবসহ সংযুক্ত আরব আমিরাত ও কাতারের মতো দেশ এখন ব্যবসা-বাণিজ্যের বহুমুখীকরণ করছে। এ অঞ্চলে বিশ্বের জ্বালানি তেলের ৩৬ শতাংশ উৎপাদিত হয়। আর বিশ্বে যত তেল রপ্তানি হয় তার ৪৬ শতাংশই মধ্যপ্রাচ্য থেকেই হয়। তাই উক্ত অঞ্চলের খনিজ সম্পদের ভূ-রাজনৈতিক গুরুত্ব অপরিসীম।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত খনিজটি হলো খনিজ তেল। উক্ত খনিজ তেলের বিশ্ব উৎপাদন ও বণ্টন আলোচনা করা হলো- পৃথিবীর খনিজ তেল উৎপাদক দেশের সংখ্যা পঞ্চাশের অধিক। ২০১০ সালে বিশ্বের বিভিন্ন দেশে সর্বমোট প্রায় ৩৬৫ কোটি ২০ লক্ষ মেট্রিক টন খনিজ তেল উত্তোলিত হয়। খনিজ তেল উত্তোলনকারী দেশগুলোর, মধ্যে বুশ ফেডারেশন বিশ্বে প্রথম, সৌদি আরব দ্বিতীয়, আমেরিকা, যুক্তরাষ্ট্র তৃতীয়, চীন চতুর্থ, ইরান পঞ্চম এবং ভেনিজুয়োলা ৬ষ্ঠ। তবে বর্তমানে প্রথম ছয়টি দেশ হতে বিশ্বের ৪৯.৫৫% তেল উত্তোলিত হয়। খনিজ তেল উৎপাদনকারী অঞ্চলকে ৬টি প্রধান অঞ্চল বা বলয়ে ভাগ করা হয়েছে। যেমন- আমেরিকান তেল বলয়, মধ্যপ্রাচ্যের তেল বলয়, ইউরোপীয় তেল বলয় এবং দক্ষিণ-পূর্ব এশিয়ার 'তৈল বলয়, আফ্রিকার তেল বলয়, অস্ট্রেলিয়ার তেল বলয়। আমেরিকার তেল বলয়ভুক্ত দেশগুলো বিশ্বের মোট উৎপাদিত খনিজ তেলের প্রায় ৩০ ভাগ উৎপাদন করে। এ অঞ্চলের মার্কিন যুক্তরাষ্ট্রের কানসাস, ওকলাহোমা, আরাকান, উত্তর টেকসাস, মনটানা প্রভৃতি অঞ্চলে ২০১৮ অনুযায়ী দৈনিক ১৪০৯ মিলিয়ন ব্যারেল তেল উত্তোলন হয়ে থাকে। কানাডার আলবার্টা প্রদেশের অ্যাডমন্টন ও ক্যালগারি অঞ্চলে, ভেল উৎপাদন হয় দৈনিক ৪.৬ মিলিয়ন ব্যারেল। মধ্যপ্রাচ্যের তেল। বলয়ের মধ্যে উল্লেখযোগ্য দেশগুলো হলো সৌদিআরব, ইরাক, ইরান, সংযুক্ত আরব আমিরাত, কুয়েত উল্লেখযোগ্য। এখানে সর্বমোট ২৭.৯ মিলিয়ন ব্যারেল দৈনিক তেল উত্তোলন হয়। সৌদি আরবের তেলক্ষেত্রগুলো আকহিক, সাফানিয়া বেরী, আবহাদরিয়া, আবু সায়াফা উল্লেখযোগ্য। ইরাকের তেলক্ষেত্রগুলো মোসুলা, কিরকুক, খানাকিন, হাদিতা, খুররম শাহ ও বসরায় অবস্থিত। ইরানের তেলক্ষেত্রগুলো মসজিদ-ই-সোলায়মান, হাফতখেল, আগাজারি, লালি আবাদান, হামাদান অঞ্চলে অবস্থিত। সংযুক্ত আরব আমিরাতের তেলক্ষেত্রগুলো বাব, কারণজাফুর, দুবায়াহ, যুবারাজ, জাকুম, রাশিদ, মুবারক, সালেহ অঞ্চলে অবস্থিত। কুয়েতের মাগওয়া ও আহমাদিতেও তেলখনি রয়েছে। ইউরোপীয় তেলবলয়গুলো রাশিয়া, নরওয়ে ও যুক্তরাজ্যে অবস্থিত। এ অঞ্চলের রাশিয়াতে ১৩.২ মিলিয়ন ব্যারেল দৈনিক তেল উত্তোলন হয়ে থাকে। এখানে বাকশিরা, তাতার ভলগোগ্রাদ, অস্ত্রখান, ওরেনবার্গ প্রভৃতি অঞ্চলে তেল পাওয়া যায়। এছাড়া নরওয়ের তেলক্ষেত্রগুলো ওসেবার্গ, এড্ডা অঞ্চলে অবস্থিত। যুক্তরাজ্যের তেলক্ষেত্রগুলো ডানকান, ফরটিজ, খেলসা, ব্রুস, ব্রেন্ট প্রভৃতি তেলখনি থেকেও তেল উত্তোলন করা হয়। আফ্রিকার নাইজেরিয়া অঞ্চলের নাইজার নদীর বদ্বীপ এলাকায় অধিকাংশ তেল খনিগুলো অবস্থিত। দক্ষিণ-পূর্ব এশিয়ার চীন, ইন্দোনেশিয়ায় তেল উত্তোলন হয় ২৪.৮১ কোটি মেট্রিক টন। চীনের কারমাই লেঙ্গু ও কানসু প্রদেশের ইউমেন এবং নাচুং প্রভৃতি অঞ্চল খনিজ তেলে সমৃদ্ধ। ইন্দোনেশিয়ার সুমাত্রা, জাভা, কালিমাস্তান দ্বীপে প্রচুর তেল পাওয়া যায়। সূতরাং বলা যায় যে, বিশ্বব্যাপী উপরোল্লিখিত খনিজ তেল বলয়গুলোতে উত্তোলিত হয়ে থাকে।"
        }
      ]
    },
    {
      "number": "8",
      "uddipok": "২০২২ সালের তথ্যভিত্তিক লৌহ ও ইস্পাত শিল্প বিষয়ক সারণীটি ব্যবহার করে উত্তর দাও: দেশ উৎপাদন (মেট্রিক টন) রপ্তানি (মেট্রিক টন) আমদানি (মেট্রিক টন) চীন ১০৩৫.৭৯ ৬৮.১ ৯.৪ ভারত ১১৮.২০ ১২.১ — জাপান ৯৬.৩৩ ৩১.৭ — ইউরোপ ৮৫.৭৯ ৮.৩ ৪৯.০ রাশিয়া ৭৫.৫৮ ১৭.৯ ৮.৮",
      "tag": "RC 25",
      "sub_questions": [
        {
          "label": "ক",
          "question": "শিল্পের নিয়ামক বলতে কী বোঝায়?",
          "explanation": "একটি শিল্প গড়ে ওঠার জন্য যেসব উপাদান প্রয়োজন হয় তাকে শিল্পের নিয়ামক বলে।"
        },
        {
          "label": "খ",
          "question": "",
          "explanation": "চিনি উৎপাদনের প্রধান কাঁচামাল ইক্ষু যা বাংলাদেশের অর্থনীতিতে ব্যাপক স্থান দলখ করে আছে। অতি প্রাচীনকাল হতেই বাংলাদেশে ইক্ষুর চাষ হয়। আর বাংলাদেশের উত্তরবঙ্গ হলো ইক্ষু চাষের আদি ভূমি। তাই কাঁচামালের পর্যাপ্ততার জন্য উত্তরবঙ্গে অধিক পরিমাণে চিনি শিল্প গড়ে উঠেছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত তৃতীয় দেশটি হলো জাপান। জাপানের লৌহ ও ইস্পাত শিল্পের একটি পরিসংখ্যান ২০২২ সাল অনুযায়ী দেয়া হয়েছে তা হলো লৌহ ও ইস্পাত উৎপাদন ৯৬.৩৩ মে.টন, রপ্তানি ৩১.৭ মে.টন। জাপানের লৌহ ও ইস্পাত শিল্পের জন্য যে কাঁচামাল অর্থাৎ লৌহ আকরিক প্রয়োজন তা নিজ দেশে নেই। এই খনিজটি বাইরে থেকে আমদানি করতে হয়। সেক্ষেত্রে বিশ্বের অন্যান্য দেশের থেকে এটি বতিক্রম। কেননা লৌহ ও ইস্পাত শিল্পের মূল কাঁচামাল আমদানি করেও এদেশ এ শিল্পে সমৃদ্ধি লাভ করেছে। শুধু সমৃদ্ধি নয়, লৌহ ও ইস্পাত উৎপাদনে জাপান বিশ্বে ২য় স্থানে রয়েছে। যদিও কাঁচামাল আমদানি করেছে কিন্তু এক্ষেত্রে যোগাযোগ ব্যবস্থা অনুকূলে থাকায় সমুদ্রপথে সহজে কাঁচামাল স্বল্প খরচে আনতে পারে। অন্যদিকে জাপানে দক্ষ ও সুলভ শ্রমিক, শিল্পজাত দ্রব্যের ব্যাপক বাজার, উৎকৃষ্ট পরিবহন ব্যবস্থা, উৎকৃষ্ট বন্দর, জাহাজ নির্মাণ শিল্পায়নের পশ্চাতে রয়েছে বলে এদেশ এ শিল্প স্থাপনের ক্ষেত্রে অনেক অগ্রগতি লাভ করেছে। প্রয়োজনীয় লোহার শতকরা ১৫ ভাগ মাত্র দেশের অভ্যন্তরে পাওয়া যায়। সুতরাং বলা যায় যে, কাঁচামালের অভাব থাকা সত্ত্বেও জাপানে বিজ্ঞান ও প্রযুক্তির ক্ষেত্রে উন্নতি ও জাপানি শ্রমিকের দক্ষতা এত বেশি যে, জাপানে উৎপাদিত লৌহপিন্ড ও ইস্পাতের গুণমান বেশি এবং উৎপাদন ব্যয় তুলনামূলক কম এবং আমদানিকৃত শক্তিসম্পদের নিকটবর্তী দেশ হওয়ায় পরিবহন খরচ কম হওয়ার ফলে এ দেশে লৌহ ও ইস্পাত উৎপাদনে পৃথিবীর দ্বিতীয় যা ব্যতিক্রম।"
        },
        {
          "label": "ঘ",
          "question": "উদ্দীপকে উল্লিখিত দ্বিতীয় দেশের উৎপাদন ও বণ্টন আলোচনা কর।",
          "explanation": "উদ্দীপকে উল্লিখিত ২য় দেশ হলো ভারত। উক্ত দেশের লৌহ ও ইস্পাত শিল্পের উৎপাদন ও বণ্টন আলোচনা করা হলো- ভারতের শ্রমশিল্পের মধ্যে লৌহ ও ইস্পাত শিল্প প্রধান। এদেশে কাঁচামাল হিসেবে লৌহ আকরিক খনি থাকায় প্রচুর পরিমাণ লৌহ ও ইস্পাত শিল্প গড়ে উঠেছে। লৌহ ও ইস্পাত শিল্প উৎপাদনে ভারত তৃতীয় অবস্থানে রয়েছে। ভারতে লৌহ আকরিকের পরিমাণ ১০১.৪ মিলিয়ন মেট্রিক টন এবং ইস্পাতের পরিমাণ ৩৯.৯৮ লাখ মেট্রিক টন। [উৎস: UNO মাসিক পরিসংখ্যান বুলেটিন জুলাই, ২০১৭) দক্ষিণ এশিয়ার ভারত লৌহ ও ইস্পাতে যথেষ্ট সমৃদ্ধ'। ভারতে বিভিন্ন প্রদেশে কয়লা ও লৌহ আকরিক পর্যাপ্ত পরিমাণে সঞ্চিত আছে ও উত্তোলন হচ্ছে। এদেশের ভিলাই, রাউরকেলা, বার্নপুর, বোকারো, দুর্গাপুর, ভদ্রাবতী, সরকারি ব্যবস্থাপনায় এবং জামশেদপুর ও বার্নপুরে বেসরকারি ব্যবস্থাপনায় প্রতিষ্ঠা লাভ করেছে।. সুতরাং বলা যায় যে, ভারতের উল্লিখিত অঞ্চলগুলোতে লৌহ আকরিক পর্যাপ্ত পাওয়া যায় বলে উক্ত দেশে লৌহ ও ইস্পাদ শিল্প গড়ে উঠেছে যা বিশ্বের মধ্যে ৩য় অবস্থানে রয়েছে।"
        }
      ]
    }
  ]
}