{
  "title": "ঢাকা কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "দেশ বৈশিষ্ট্য ক এশিয়া মহাদেশের পূর্বে অবস্থিত দ্বীপরাষ্ট্র, হোক্কাইডো অন্যতম দ্বীপ। খ সার্কভুক্ত দেশগুলোর মধ্যে বৃহত্তম রাষ্ট্র। গ নদীমাতৃক দেশটি ১৯৭১ সালে স্বাধীন দেশ হিসেবে আত্মপ্রকাশ করে।",
      "tag": "DC 24",
      "sub_questions": [
        {
          "label": "ক",
          "question": "অর্থনৈতিক ভূগোলের সংজ্ঞা দাও।",
          "explanation": "প্রাকৃতিক ও সামাজিক পরিবেশের সঙ্গে মানিয়ে নিয়ে পৃথিবীতে বেঁচে থাকার জন্য মানুষ যেসব অর্থনৈতিক কাজ করে তার স্থানিক ও কালিক বিশ্লেষণকে অর্থনৈতিক ভূগোল বলে।"
        },
        {
          "label": "খ",
          "question": "আঞ্চলিক ভূগোল মানব ভূগোলের অন্যতম শাখা-ব্যাখ্যা করো।",
          "explanation": "ভূগোলের যে শাখা পৃথিবীকে বিভিন্ন অঞ্চলে বিভক্ত করে অঞ্চল ভিত্তিতে সেই এলাকাগুলোর অবস্থান, আয়তন, ভূপ্রকৃতি, জলবায়ু, উদ্ভিদ, কৃষিজ, খনিজ, ব্যবসা-বাণিজ্য, আমদানি-রপ্তানি, পরিবহন ও যোগাযোগ ব্যবস্থা প্রভৃতি বিষয় সম্পর্কে বিস্তারিত আলোচনা ও পর্যালোচনা করে তাকে আঞ্চলিক ভূগোল বলে। আঞ্চলিক ভূগোলের মূল উদ্দেশ্য হলো অঞ্চলভিত্তিক বিভিন্ন এলাকার উন্নয়ন পরিকল্পনা গ্রহণ করে মানুষের জীবনযাত্রার মানকে উন্নততর অবস্থায় নিয়ে যাওয়ার দিক-নির্দেশনা দেওয়া। এ কারণে আঞ্চলিক ভূগোল, মানব ভূগোলের একটি অন্যতম শাখা।"
        },
        {
          "label": "গ",
          "question": "উদ্দীপকে ইঙ্গিতকৃত \"গ\" দেশটির প্রশাসনিক কাঠামো ব্যাখ্যা করো।",
          "explanation": "উদ্দীপকে উল্লিখিত দেশ হলো বাংলাদেশ। বাংলাদেশ প্রশাসনিকভাবে চারটি স্তরে বিভক্ত। যেমন- বিভাগ, জেলা, উপজেলা/থানা, ইউনিয়ন। বাংলাদেশে সর্বোচ্চ প্রশাসনিক কার্যালয় হলো সচিবালয়। এটি প্রশাসনের কেন্দ্রস্থল। এছাড়া পৌর সুবিধাদি নিশ্চিত করার জন্য রয়েছে সিটি কর্পোরেশন ও পৌরসভা। বিভাগ: বিভাগ হলো বাংলাদেশের সর্বোচ্চ প্রশাসনিক অঞ্চল। কতগুলো জেলা নিয়ে একটি বিভাগ গঠিত হয়। বাংলাদেশে মোট বিভাগের সংখ্যা আটটি। জেলা: বাংলাদেশে প্রশাসনিক অঞ্চলসমূহের মধ্যে জেলা হলো বিভাগের পরবর্তী ধাপ। কতগুলো উপজেলা নিয়ে একটি জেলা গঠিত হয়। বাংলাদেশে মোট জেলার সংখ্যা ৬৪। উপজেলা: প্রশাসনিক অঞ্চলের ক্রমধাপ অনুযায়ী জেলার পরে উপজেলার স্থান। কতগুলো ইউনিয়নের সমন্বয়ে উপজেলা গঠিত হয়। বাংলাদেশে মোট উপজেলার সংখ্যা ৪৯৫। ইউনিয়ন: ইউনিয়ন হলো প্রশাসনিক অঞ্চলের সর্বনিম্ন ধাপ। কতগুলো • গ্রাম নিয়ে একটি ইউনিয়ন গঠিত হয়। বাংলাদেশে মোট ইউনিয়নের সংখ্যা ৪,৫৫৪টি। সিটি কর্পোরেশন: বাংলাদেশের বৃহৎ নগরসমূহের অবকাঠামো ও পৌর সুবিধাদি নিশ্চিত করার জন্য স্থানীয় পর্যায়ে যে সরকারব্যবস্থা গঠিত হয়, তা হলো সিটি কর্পোরেশন। বর্তমানে বাংলাদেশে মোট সিটি কর্পোরেশনের সংখ্যা ১২।"
        },
        {
          "label": "ঘ",
          "question": "উদ্দীপকে ইঙ্গিতকৃত \"ক\" ও \"খ\" দেশদ্বয়ের ভৌগোলিক অবস্থানের তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত 'ক' ও 'খ' দেশ দুটি হলো জাপান ও ভারত। ভারত ৮°৪′ উত্তর থেকে ৩৭°৬' উত্তর অক্ষাংশ এবং ৬৮°৭′ পূর্ব থেকে ৯৭°২৫′ পূর্ব দ্রাঘিমাংশের মধ্যে অবস্থিত। অন্যদিকে জাপান দক্ষিণে ২৪° উত্তর অক্ষাংশ থেকে উত্তরে ৪৬° উত্তর অক্ষাংশ পর্যন্ত এবং পূর্বে ১২৮° পূর্ব দ্রাঘিমা থেকে পশ্চিমে ১৪৬° পূর্ব দ্রাঘিমা পর্যন্ত বিস্তৃত। দক্ষিণ এশিয়ার বৃহত্তম দেশ ভারত। মোট ২৯টি প্রদেশের সমন্বয়ে এটি গঠিত। দেশটির মোট আয়তন প্রায় ৩২,৮৭,২৬৩ বর্গ কি. মি.। ভারতের উত্তরে হিমালয় পর্বত, চীন, নেপাল ও ভুটান; পূর্বে বাংলাদেশ, মিয়ানমার ও বঙ্গোপসাগর; দক্ষিণে ভারত মহাসাগর ও শ্রীলঙ্কা এবং পশ্চিমে পাকিস্তান ও আরব সাগর। অন্যদিকে, জাপান দেশটি সমুদ্রবেষ্টিত দ্বীপদেশ। এর চারিদিকের পানিভাগ বিভিন্ন নামে পরিচিত। এর আয়তন প্রায় ৩৭৭,৮৩৫ বর্গ কি.মি.।"
        }
      ]
    },
    {
      "number": "2",
      "uddipok": "বাংলাদেশের উত্তরবঙ্গে ঋতুভেদে বিভিন্ন ফসল উৎপাদিত হয়। তন্মধ্যে মৌসুমী অঞ্চলের দানাদার তৃণজাতীয় ফসল, আরেকটি বিশেষ ফসল হলো সরু কাণ্ড বিশিষ্ট বহু বর্ষজীবী ফসল।",
      "tag": "DC 24",
      "sub_questions": [
        {
          "label": "ক",
          "question": "কৃষির সংজ্ঞা দাও।",
          "explanation": "ভূমি ব্যবহার করে প্রাথমিক পর্যায়ের দ্রব্যাদি. উৎপাদন, যেমন- জমি চাষ করার মাধ্যমে ফসল উৎপাদন করাকে কৃষি বলে।"
        },
        {
          "label": "খ",
          "question": "",
          "explanation": "চা চাষের জন্য উষ্ণ অথচ আর্দ্র জলবায়ুর প্রয়োজন। ফলে অধিক উত্তাপ ও বৃষ্টিযুক্ত অঞ্চলে চাষের আবাদ ভালো হয়। সাধারণত ২০৩ থেকে ২৫৪ সে.মি. বৃষ্টিপাত এবং ২৩° সেলসিয়াম এবং ২৮০ সেলসিয়াম তাপমাত্রায় চা চাষ ভালো হয়। সেজন্য চা চাষের জন্য অধিক বৃষ্টিপাত প্রয়োজন হয়।"
        },
        {
          "label": "গ",
          "question": "",
          "explanation": "নিম্নের অনুরূপঃ ছকের 'খ' তথা বাংলাদেশের উত্তরবঙ্গের ফসল হলো আখ বিশ্বব্যাপী আখ উৎপাদন এশিয়া, আমেরিকা ও অস্ট্রেলিয়া বিস্তৃত। বিশ্বব্যাপী বিস্তৃত আখ উৎপাদনকারী শীর্ষ দেশগুলো হলো- ব্রাজিল: আখ উৎপাদনে ব্রাজিলের স্থান বিশ্বে প্রথম। দেশটির উত্তর-পূর্ব উপকূলবর্তী নিচুভূমি এবং পূর্ব-মধ্য মালভূমি, দক্ষিণ- পূর্বের সমুদ্র উপকূলে সর্বাধিক আখ চাষ হয়। ভারত: আখ উৎপাদনে ভারত বিশ্বে দ্বিতীয়। দেশটির গাঙ্গেয় সমভূমি, উত্তর প্রদেশ, বিহার, মহারাষ্ট্র, কর্ণাটক প্রধান আখ উৎপাদনকারী অঞ্চল। থাইল্যান্ড: থাইল্যান্ড বিশ্বের তৃতীয় আখ উৎপাদনকারী দেশ। থাইল্যান্ডের মধ্য-পূর্বাঞ্চল ও উত্তরাংশ আখ উৎপাদনে বিশেষভাবে প্রসিদ্ধ। চীন: চীন বিশ্বের চতুর্থ আখ উৎপাদনকারী দেশ। চীনের ইয়াংসিকিয়াং নদীর উপত্যকা ও বদ্বীপ অঞ্চলে সর্বাধিক আখ চাষ হয়। পাকিস্তান: পাকিস্তান বিশ্বের পঞ্চম বৃহত্তম আখ উৎপাদনকারী দেশ। পাকিস্তানের সিন্ধু নদের অববাহিকা, লাহোর, লায়ালপুর, শিয়ালকোট, মুলতান, ভাওয়ালপুর প্রভৃতি অঞ্চলে ব্যাপকভাবে আখের চাষ হয়। মেক্সিকো: আখ উৎপাদনে মেক্সিকোর অবস্থান বিশ্বে ষষ্ঠ। দেশটির লিয়ন, ভেরাক্রুজ, নুইতো, টামাউলিপাশ প্রভৃতি এলাকায় ব্যাপকভাবে আখের চাষ হয়। কলম্বিয়া: কলম্বিয়া বর্তমানে বিশ্বের সপ্তম আখ উৎপাদনকারী দেশ। প্রশান্ত মহাসাগরীয় উপকূলীয় রাজ্য ভ্যালে ডেল কউকা অঞ্চলে দেশটির প্রায় ৮০ শতাংশ আখ উৎপাদিত হয়। অস্ট্রেলিয়া: অস্ট্রেলিয়া বিশ্বের অষ্টম আখ উৎপাদনকারী দেশ। দেশটির কুইন্সল্যান্ডের উত্তর-পূর্ব উপকূলীয় এলাকায় প্রচুর আখ উৎপাদিত হয়। এছাড়া এশিয়ার ইন্দোনেশিয়া ও আমেরিকার গুয়েতেমালাও অন্যতম আখ উৎপাদনকারী দেশ।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত ফসল দুটি হলো গম এবং আখ। গম এবং আখের উৎপাদনে প্রাকৃতিক নিয়ামকের (জলবায়ু, মৃত্তিকা, ভূপ্রকৃতি) ভিন্নতা রয়েছে প্রাকৃতিক নিয়ামকের ভিন্নতার কারণে ভিন্ন ভিন্ন স্থানে ফসল উৎপাদনের পরিমাণ এবং ফসলের ধরন ভিন্ন হয়। নিচে গম ও আখের প্রাকৃতিক নিয়ামকের ভিন্নতা দেখানো হলো- ১. জলবায়ু: গম মূলত নাতিশীতোষ্ণ অঞ্চলের শস্য। গম চাষের আদর্শ তাপমাত্রা হচ্ছে ১৫০-২০°সে.। শস্যটি চাষের প্রাথমিক অবস্থায় তাপমাত্রা কম (১৮০সে.) এবং ফসল পাকার সময় বেশি তাপমাত্রা (২২°সে.) থাকা প্রয়োজন। গম চাষের জন্য অবস্থান অনুসারে বার্ষিক গড়ে ৩০ থেকে ১০০ সে.মি. বৃষ্টিপাত প্রয়োজন। যেমন- উত্তর আমেরিকার প্রেইরি, রাশিয়া। অপরদিকে আখ চাষের জন্য ১৯০-২৭০ সে. তাপমাত্রা প্রয়োজন। সাধারণত ১২৫-১৭৫ সে.মি. বৃষ্টিপাতবিশিষ্ট অঞ্চলে আখ ভালো জন্মে। এছাড়া সমুদ্রের লোনা বাতাসের প্রভাবে আখের রসে চিনির পরিমাণ বৃদ্ধি পায়। ২. মৃত্তিকা: কর্দমময় দোআঁশ মৃত্তিকা গম চাষের জন্য সর্বোৎকৃষ্ট। লাভাগঠিত এবং লোয়েস মৃত্তিকাতেও গম চাষ ভালো হয়। অপরদিকে, চুন, পটাশ, নাইট্রোজেনযুক্ত ও লাভা গঠিত গঠিত কৃষ্ণ মৃত্তিকা আখ চাষের জন্য উপযোগী। তাছাড়া উর্বর দোআঁশ মৃত্তিকা আখ চাষের জন্য বিশেষ উপযোগী। ৩. ভূপ্রকৃতি: সমতল ভূমি গম চাষের জন্য উপযোগী। সহজে পানি সরে যেতে পারে এমন সমতল ভূমি গম চাষের জন্য সর্বোৎকৃষ্ট। যেমন- বাংলাদেশের প্লাবন সমভূমি। অপরদিকে পানি জমে থাকে না এরূপ উঁচু ও সামান্য ঢালু জমিতে আখ চাষ ভালো হয়। সুতরাং গম ও আখ উৎপাদনে প্রাকৃতিক নিয়ামকের ভিন্নতা রয়েছে।"
        }
      ]
    },
    {
      "number": "3",
      "uddipok": "আনিকা ভূগোল অধ্যয়নের মাধ্যমে জানতে পারলো যে, কৃষিপ্রধান বাংলাদেশের কৃষির জন্য প্রয়োজনীয় শিল্পটির কাঁচামাল প্রাকৃতিক গ্যাস। তার বন্ধু অনামিকা জানালো, বাংলাদেশের অবকাঠামো নির্মাণের জন্য সবচেয়ে বেশি ব্যবহৃত দ্রব্যটি, সেই শিল্পের কাঁচামাল হলো চুনাপাথর।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "ভূপৃষ্ঠের অভ্যন্তরভাগের শিলাস্তর হতে মাটি খুঁড়ে যে প্রাকৃতিক সম্পদ আহরণ করা হয় তাই খনিজ সম্পদ।"
        },
        {
          "label": "খ",
          "question": "\"অনুকূল ভূপ্রকৃতি শিল্প প্রতিষ্ঠান এর জন্য গুরুত্বপূর্ণ\"-ব্যাখ্যা করো।",
          "explanation": "ভূপ্রকৃতি শিল্প প্রতিষ্ঠানের জন্য গুরুত্বপূর্ণ নিয়ামক। যেকোনো শিল্প প্রতিষ্ঠান কাঁচামাল সংগ্রহ এবং উৎপাদিত দ্রব্য বাজারজাতকরণে অনুকূল যোগাযোগ গড়ে তোলে। তাই শিক্ষা প্রতিষ্ঠানগুলো সমতল ভূপ্রকৃতিতে এবং উপকূলবর্তী অঞ্চলে গড়ে ওঠে। এছাড়া শ্রমকিদের সংস্থান, আবাস প্রভৃতির জন্যও অনুকূল ভূপ্রকৃতি প্রয়োজন। এসব বিবেচনায় অনুকূল ভূপ্রকৃতি শিল্প প্রতিষ্ঠানের জন্য গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্পটি হলো সার শিল্প। বাংলাদেশের সার শিল্পের বণ্টন নিচে বিভাগ অনুসারে দেখানো হলো: ১. ঢাকা বিভাগ: ঢাকা বিভাগে নরসিংদীর ঘোড়াশাল সার কারখানা, পলাশ ইউরিয়া সার কারখানা, জামালপুরের সরিষাবাড়ি থানার তারাকান্দিতে যমুনা সার কারখানা অবস্থিত। এদের মধ্যে ঘোড়াশাল সার কারখানা ১৯৭০ সালে নির্মিত হলেও এর উৎপাদন শুরু হয় ১৯৭২ সাল থেকে। পলাশ ইউরিয়া সার কারখানা ১৯৮১ এবং যমুনা সার কারখানা ১৯৯১ সালে প্রতিষ্ঠিত হয়। এই তিনটি সার কারখানাতে কাঁচামাল হিসেবে তিতাস গ্যাস ব্যবহৃত হয়। ২. চট্টগ্রাম বিভাগ: এই বিভাগের ব্রাহ্মণবাড়িয়ায় আশুগঞ্জ সার কারখানা, চট্টগ্রামে ট্রিপল সুপার ফসফেট (টিএসপি) সার কারখানা ও চট্টগ্রাম ইউরিয়া সার কারখানা গড়ে উঠেছে। আশুগঞ্জ সার কারখানা ১৯৮১ সালে, টিএসপি সার কারখানা ১৯৬৮ সালে প্রতিষ্ঠিত হয়। এই সার কারখানাগুলোর কাঁচামাল হিসেবে প্রাকৃতিক গ্যাস ব্যবহৃত হয়। ৩. সিলেট বিভাগ: এই বিভাগের সিলেট জেলার ফেঞ্চুগঞ্জ সার কারখানা, অ্যামোনিয়া সালফেট কারখানা, হবিগঞ্জ জেলার হবিগঞ্জ সার কারখানা উল্লেখযোগ্য। ফেঞ্চুগঞ্জ সার কারখানা ১৯৬১ সালে প্রতিষ্ঠিত হয়, যা দেশের প্রথম। এখানে কাঁচামাল হিসেবে হরিপুরের প্রাকৃতিক গ্যাস ব্যবহার করা হয়। অ্যামোনিয়াম সালফেট কারখানা ফেঞ্চুগঞ্জ সার কারখানার উদ্বৃত্ত অ্যামোনিয়া কাঁচামাল হিসেবে ব্যবহার করে। হবিগঞ্জ সার কারখানা হবিগঞ্জের প্রাকৃতিক গ্যাস ব্যবহার করে সার উৎপাদন করে। ৪. খুলনা বিভাগ: খুলনা বিভাগে খুলনা ট্রিপল সুপার ফসফেট কারখানায় কাঁচামাল হিসেবে প্রাকৃতিক গ্যাস ব্যবহৃত হয়। এই কারখানায় টিএসপি ও নাইট্রোজেন উৎপাদন করা হয়।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত শিল্প দুইটি হলো সার ও সিমেন্ট শিল্প। শিল্প দুটি বাংলাদেশের অর্থনৈতিক উন্নয়নের চালিকাশক্তি। বাংলাদেশের অর্থনীতি, কৃষিভিত্তিক। রপ্তানি আয়ে অবদান রাখতে না পারলেও দেশের জিডিপিতে কৃষির অবদান সর্বাধিক। জনবহুল এ দেশটি ধান উৎপাদনে স্বয়ংসম্পূর্ণ। কৃষির এ অগ্রগতি মূল সার শিল্পের বিকাশের ফল। যেমন- বাংলাদেশ ইউরিয়া সার উৎপাদনে স্বয়ংসম্পূর্ণ। বাংলাদেশ অভ্যন্তরীণ চাহিদা মেটানোর পরও দেশের বাইরে ইউরিয়া সার রপ্তানি করতে সক্ষম। আর কৃষির আমদানি ব্যয় হ্রাস বিবেচনায় সার শিল্পের ভূমিকা অনস্বীকার্য। বাংলাদেশ কয়েক বছর পূর্বেও সিমেন্ট উৎপাদনে স্বয়ংসম্পূর্ণ ছিল না। ফলে প্রচুর বৈদেশিক মুদ্রা ব্যয় করে বিশ্ব বাজার হতে সিমেন্ট ক্রয় করতে হতো। বর্তমানে বাংলাদেশ সিমেন্ট শিল্পে স্বয়ংসম্পূর্ণ। যুক্তরাষ্ট্রের গ্লোবাল সিমেন্ট এর প্রতিবেদন অনুযায়ী, বর্তমানে দেশে প্রায় ২৫ হাজার কোটি টাকার সিমেন্টের বাজার রয়েছে। ২০১৮ সালে ৩ কোটি ১৩ লাখ টন সিমেন্ট বিক্রি হয়েছে, যার বাজার মূল্য প্রায় ২৫ হাজার কোটি টাকা। ২০১৯-২০ অর্থবছরে বাংলাদেশ বিশ্ববাজারে প্রায় ৭.২৬ মিলিয়ন ডলার সমমূল্যের সিমেন্ট রপ্তানি করেছে। গত বছর যা ছিল প্রায় ৯.১৪ মিলিয়ন ডলার। মূলত বিশ্বব্যাপী \"COVID-19\" এর কারণেই এমনটা ঘটেছে। বর্তমানে বাংলাদেশে সিমেন্টের বাজার আবার উর্ধ্বমূখী। অভ্যন্তরীণ চাহিদা মিটিয়ে বাংলাদেশ বর্তমানে ভারত, নেপাল, মালদ্বীপ, শ্রীলঙ্কা ও মিয়ানমারে সিমেন্ট রপ্তানি করছে। সুতরাং, উপরের আলোচনা থেকে একতা নিঃসন্দেহে বলা যায় যে, সার ও সিমেন্ট বাংলাদেশের অর্থনৈতিক উন্নয়নে গুরুত্বপূর্ণ ভূমিকা পালন করে যাচ্ছে। এক্ষেত্রে সার উৎপাদনে বাংলাদেশ স্বয়ংসম্পূর্ণ না হলেও সিমেন্ট উৎপাদনে এদেশ স্বয়ংসম্পূর্ণ।"
        }
      ]
    },
    {
      "number": "4",
      "uddipok": "ওয়ারেন থমসন কর্তৃক প্রদত্ত জনসংখ্যার সাথে অর্থনৈতিক উন্নয়ন সম্পর্কিত মডেলটি বেশ প্রচলিত। মডেলটির একটি ধাপে উন্নয়নশীল দেশসমূহ অবস্থিত। আবার উন্নত ও অনুন্নত দেশগুলো ভিন্ন ভিন্ন ধাপে অবস্থিত।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "নির্দিষ্ট এলাকায় কোনো বছরে জন্মিত সন্তানের মোট সংখ্যাকে উক্ত বছরের মোট জনসংখ্যা দিয়ে ভাগ করে যে ফলাফল পাওয়া যায় তাই স্থূল জন্মহার।"
        },
        {
          "label": "খ",
          "question": "",
          "explanation": "উন্নত পরিবহন ও যাতায়াত ব্যবস্থাকে কেন্দ্র করে কোনো অঞ্চলের জনসংখ্যার ঘনত্ব বৃদ্ধি পায়। যাতায়াত ব্যবস্থা উন্নত হলে এর আশেপাশে স্বাভাবিকভাবে অনেক শিল্পকারখানা গড়ে ওঠে। কেননা এর ফলে শিল্পকারখানায় উৎপাদিত পণ্য সহজে এক স্থান থেকে অন্য স্থানে পরিবহন করা যায়। এ অবস্থায় কারখানায় কর্মরত শ্রমিকগণ কারখানার আশেপাশে আবাসস্থল গড়ে তোলে। জীবনযাপন সহজ হয়ে যাওয়ায় সেখানে ধীরে ধীরে জনসংখ্যা বৃদ্ধি পেতে থাকে। যেমন- গাজীপুর শিল্প এলাকা।"
        },
        {
          "label": "গ",
          "question": "",
          "explanation": "উদ্দীপকে প্রথমে উল্লেখিত পর্যায়টি হচ্ছে জনমিতিক ট্রানজিশনের দ্বিতীয় ধাপ, যা মূলত উন্নয়নশীল দেশসমূহে পরিলক্ষিত হয়। জনমিতিক ট্রানজিশনাল মডেলের এই ধাপকে শিল্পধাপ বলা যায়, যা শুরু হয় অর্থনৈতিক উন্নয়নের সাথে। এই ধাপে শিল্পবিপ্লব মূলত কৃষিবিপ্লবের সঙ্গে শুরু হয়। এই সময়ে এসে মৃত্যুহার হ্রাস পায়, কিন্তু জন্মহার অপরিবর্তিত অবস্থায় থাকে। বাংলাদেশ, ভারত, পাকিস্তান, মিশর ইন্দোনেশিয়া, নাইজেরিয়া, মেক্সিকো, দক্ষিণ আমেরিকার উত্তরাংশে এই অবস্থা পরিলক্ষিত হয়। জনমিতিক ট্রানজিশনাল মডেলের এই ধাপের মূল বৈশিষ্ট্যসমূহ হলো অধিক জন্মহার ও নিম্ন মৃত্যুহার। নগরায়ন, কৃষির উন্নয়ন, জনস্বাস্থ্যের উন্নয়ন, পানির সরবরাহ ও পয়ঃনিষ্কাশন ব্যবস্থার উন্নয়ন, যাতায়াত ব্যবস্থার উন্নয়ন, খাদ্যের সরবরাহ বৃদ্ধি ইত্যাদি। ফলে ধীরে ধীরে মৃত্যুহার কমতে থাকে। কিন্তু জন্মহারের ক্ষেত্রে ১ম ধাপের ন্যায় অবস্থা বিরাজ করার কারণে জন্মহার অপরিবর্তিত থাকে।"
        },
        {
          "label": "ঘ",
          "question": "",
          "explanation": "উদ্দীপকের পরবতীতে উল্লিখিত অনুন্নত ও উন্নত দেশসমূহ ভিন্ন ভিন্ন জনমিতিক ট্রানজিশনাল ধাপে রয়েছে। অনুন্নত দেশগুলো ট্রানজিশনাল মডেলের প্রথম ধাপে এবং উন্নত দেশসমূহ তৃতীয় ধাপে রয়েছে। জনমিতিক ট্রানজিশনাল মডেলের প্রথম ধাপকে শিল্পপূর্ব ধাপ বলা যায়, যেখানে শিল্পায়ন শুরু হয়নি। আর তৃতীয় পর্যায় বা ধাপকে বলা হয় অর্থনৈতিকভাবে উন্নত পর্যায়। মডেলের প্রথম ধাপের মূল বৈশিষ্ট্য হলো- অধিক জন্মহার ও মৃত্যুহার, জীবনযাত্রার নিম্নমান, কৃষি নির্ভর অর্থনীতি, শিক্ষার নিম্নহার। মায়ানমার, ভূটান, পূর্ব ও পশ্চিম আফ্রিকা, মধ্য আমেরিকার দেশসমূহের এই পর্যায়ের অন্তর্ভূক্ত। আবার তৃতীয় ধাপে এসে জন্মহার কমতে শরু করে এবং মৃত্যুহারের সমান হয় এবং জনসংখ্যার ভারসাম্য বজায় থাকে। ঊনবিংশ শতাব্দীতে উন্নত দেশগুলোতে এই অবস্থা বিরাজমান ছিল। ইউরোপের দেশগুলো, যুক্তরাষ্ট্র, জাপান, অস্ট্রেলিয়া এই ধাপের অন্তর্গত। তৃতীয় পর্যায়ে কিছু বিশেষ কারণে জন্মহার হ্রাস পেতে থাকে, যেমন- গ্রামীণ জনগোষ্ঠীর দৃষ্টিভঙ্গি পরিবর্তন, নির্ভরশীলতা হ্রাস, অধিক নগরায়ণ ও ছোট পরিবার, নারী শিক্ষা ও কর্মসংস্থানের সুযোগ বৃদ্ধি, জন্মনিয়ন্ত্রণ ব্যবস্থা গ্রহণ, অর্থনৈতিক উন্নয়ন, চিকিৎসা ক্ষেত্রে উন্নতি, যাতায়াত ব্যবস্থার উন্নয়ন এবং এই সব কিছুর সাথে জনগণের জীবনযাত্রার মান বৃদ্ধি। সুতরাং উপরিউক্ত আলোচনা থেকে বোঝা যায় যে উদ্দীপকে উল্লিখিত ধাপ দুটি সম্পূর্ণ ভিন্ন এবং আলাদা বৈশিষ্ট্যের।"
        }
      ]
    },
    {
      "number": "5",
      "uddipok": "শক্তি সম্পদ বৈশিষ্ট্য ক হলদে সবুজ হতে কালচে রঙের খনিজটি পাললিক শিলা স্তরে জমা হয়ে রাসায়নিক পরিবর্তনে সৃষ্টি হয়। খ কার্বনিফেরাস যুগে আদি বনভূমি চাপা পড়ে রূপান্তরিত হয়ে সৃষ্টি হয়েছে।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "যেসব খনিজে অধাতব মৌল পদার্থ থাকে সেগুলোই অধাতব খনিজ।"
        },
        {
          "label": "খ",
          "question": "",
          "explanation": "শক্তি সম্পদের উপর শিল্পের ও শিল্পের অবস্থান অনেকাংশে নির্ভরশীল। কারখানা চালাতে শক্তির প্রয়োজন হয়। বর্তমানে বড় বড় কারখানা চালানোর জন্য কয়লা, যানবাহনে প্রাকৃতিক গ্যাস, পারমাণবিক শক্তি প্রভৃতি ব্যবহৃত হচ্ছে। সস্তায় শক্তি সরবরাহ একান্ত প্রয়োজন। যেসব অঞ্চলে প্রচুর পরিমাণ শক্তি সম্পদ সরবরাহের ব্যবস্থা আছে সেসব অঞ্চলেই সাধারণত বিভিন্ন ধরনের শিল্প কেন্দ্রীভূত হয়। যেমন- যুক্তরাষ্ট্রের পেনসিলভানিয়ায় কয়লার আধিক্য থাকায় শিল্প গড়ে উঠেছে। সুতরাং শিল্প স্থাপনে শক্তি সম্পদের গুরুত্ব অনেক।"
        },
        {
          "label": "গ",
          "question": "",
          "explanation": "উদ্দীপকে 'খ' শক্তি সম্পদটি হলো কয়লা। কয়লা বাংলাদেশের অন্যতম উল্লেখযোগ্য খনিজ সম্পদ। বহুবছর যাবত এদেশে কয়লা জ্বালানি হিসেবে ব্যবহৃত হচ্ছে। বাংলাদেশে-এ পর্যন্ত ৫টি কয়লাক্ষেত্র আবিষ্কৃত হয়েছে। বাংলাদেশে ১৯৫৯ সালে বগুড়া জেলার কুচসা নামক স্থানে সর্বপ্রথম কয়লার সন্ধান পাওয়া যায়। পরবর্তীকালে বগুড়ার জামালগঞ্জ, রংপুরের পীরগঞ্জ ও খালাসপীর, দিনাজপুরের বড়পুকুরিয়া, দীঘিপাড়া ও ফুলবাড়ি, ফরিদপুরের বাগিয়া প্রভৃতি স্থানে কয়লাক্ষেত্র আবিষ্কৃত হয়েছে। এছাড়া গোপালগঞ্জ এবং খুলনার চান্দা ও রাখিয়াবিলে প্রচুর পীট কয়লার সন্ধান পাওয়া গেছে। সারণি: বাংলাদেশে আবিষ্কৃত কয়লার ক্ষেত্রসমূহ ও সঞ্চিতির পরিমাণ কয়লার ক্ষেত্র সঞ্চিতির পরিমাণ (মিলিয়ন মেট্রিক টন) বড়পুকুরিয়া, দিনাজপুর ৩৯০ খালাসপীর, রংপুর ৬৮৫ জামালগঞ্জ, জয়পুরহাট ৫৪৫০ ফুলবাড়িয়া, দিনাজপুর ৫৭২ দীঘিপাড়া, দিনাজপুর ৮৬৫ সর্বমোট ৭৯৬২ উৎস: জ্বালানি ও খনিজ সম্পদ উন্নয়ন বিভাগ, ২০২১ (সূত্র: বাংলাদেশ অর্থনৈতিক সমীক্ষা ২০২১)"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত 'ক' ও 'খ' শক্তি সম্পদ দুটি হলো খনিজ তেল ও কয়লা। বাংলাদেশে শক্তি সম্পদ দুটির যথেষ্ট অর্থনৈতি গুরুত্ব রয়েছে। বাংলাদেশে প্রাপ্ত খনিজ তেল অশোধিত এবং নিম্নমানের। এই তেল পরিশোধন যথেষ্ট ব্যয়বহুল হওয়ায় খনি থেকে উত্তোলন অলাভজনক। শক্তি উৎপাদনের জন্য জ্বালানি হিসেবে এই তেল ব্যবহৃত হয়। এছাড়াও বিভিন্ন ধরনের কৃত্রিম তন্তু, রঞ্জক দ্রব্য, কীটনাশক উৎপাদনের উপকরণ হিসেবে পেট্রোলিয়ামের যথেষ্ট চাহিদা রয়েছে। বাংলাদেশের বিভিন্ন বিদ্যুৎ উৎপাদন কেন্দ্রে কয়লা ব্যবহৃত হয়। যেমন-বর্তমানে বড় পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপ বিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ কয়লা ব্যবহৃত হচ্ছে ইটভাটা, কলকারখানাসহ অন্যান্য খাতে। এছাড়া কুটির শিল্প ও গৃহস্থালির কাজে কয়লা জ্বালানি হিসেবে ব্যবহৃত হয়। বাংলাদেশে কয়লাভিত্তিক বিদ্যুৎ উৎপাদন কেন্দ্র হতে প্রায় ৫২৫ মেগাওয়াট বিদ্যুৎ উৎপাদন করে জাতীয় গ্রিডে সরবরাহ করা হচ্ছে। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    },
    {
      "number": "6",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "যেকোনো নির্দিষ্ট জনসংখ্যার বিভিন্ন দিক (জন্মহার, মৃত্যুহার, অভিগমন) পরিমাপের মাধ্যমে উপস্থাপন করাই জনমিতি।"
        },
        {
          "label": "খ",
          "question": "উন্নত জীবনব্যবস্থা অভিগমনের হার নিয়ন্ত্রণ করে-ব্যাখ্যা করো।",
          "explanation": "উন্নত জীবন ব্যাবস্থা অভিগমনের হার নিয়ন্ত্রণ করে। জীবনযাত্রার মান উন্নয়নের জন্য অভ্যন্তরীণ অভিগমন ঘটে। পর্যবেক্ষণ করে দেখা গেছে যে, জীবনযাত্রার মান উন্নয়নের জন্য মানুষ গ্রাম হতে উন্নত শহরের দিকে স্থানান্তরিত হয়েছে। যেমন- বাংলাদেশের পৌর অঞ্চলে বিশেষত জেলা শহরগুলোতে ক্রমাগত জনসংখ্যা বৃদিধ পাচ্ছে। কারণ শিক্ষা, চিকিৎসা কর্মসংস্থান, যোগাযোগের সুবিধা, নাগরিক জীবনের সমস্ত সুবিধা শহরাঞ্চলে অনেক বেশি। আবার উন্নতর জীবনের আসায় উন্নত ও উন্নয়নশীল দেশ থেকে লোকজন উন্নত বিশ্বের দেশে অভিগমন করে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত 'গ' অঞ্চলটি হলো সিলেট। অঞ্চলটিতে জনসংখ্যা কম হওয়ার কারণ ভূপ্রকৃতি। সিলেট অঞ্চলের ভূপ্রকৃতি কোথাও পাদদেশীয় সমভূমি, কোথাও টিলা, কোথাও সমভূমি। টিলা অঞ্চলে চা চাষ ব্যাপকভাবে প্রসার লাভ করায় এখানে জনবসতি গড়ে উঠেছে। এছাড়া যে সামান্য সমভূমি রয়েছে সেখানে কৃষিকাজ করা, যোগাযোগ ব্যবস্থা গড়ে তোলা সম্ভব হয়েছে। তবে বৃহৎ পরিসরে সমভূমি না থাকায় ঘনবসতি গড়ে না উঠে নাতি বিরল বসতি গড়ে উঠেছে। সুতরাং বলা যায়, প্রাকৃতিক ও সামাজিক নিয়ামকের প্রভাবের ভিন্নতায় সিলেট অঞ্চলে জনসংখ্যার ঘনত্বে ও বণ্টনে ভিন্নতা দেখা যায়।"
        },
        {
          "label": "ঘ",
          "question": "",
          "explanation": "উদ্দীপকে 'ক' ও 'খ' চিহ্নিত স্থান যথাক্রমে ঢাকা ও রাজশাহী।। জনসংখ্যার ঘনত্বের তারতম্যে ঢাকা অতি নিবিড় এবং রাজশাহী নাতি বিরল বসতি অঞ্চলের অন্তর্ভুক্ত। সর্বশেষ আদমশুমারি অনুযায়ী দেখা যায়, ঢাকা অতিনিবিড় বসতি অঞ্চল। বাংলাদেশে যেসব অঞ্চলে জনসংখ্যা প্রতি বর্গকিলোমিটারে ১,০০০ জনের বেশি তা নিবিড় জনবসতি অঞ্চল। বিভাগওয়ারি ঢাকার জনঘনত্ব ১,৫২৩। তন্মধ্যে ঢাকা জেলায় প্রতি বর্গকিলোমিটারে গড়ে ৫,৮৮৬ জন বসবাস করে। তাই ঢাকা অঞ্চল অতিনিবিড় জনবসতির অন্তর্ভুক্ত। অন্যদিকে, রাজশাহী বিভাগে জনসংখ্যার ঘনত্ব ১,০১৫। তাই রাজশাহী অঞ্চলে নিবিড় জনবসতি দেখা গেলেও তা ঢাকার মতো ঘনবসতিযুক্ত নয়। বরং, সেখানে অনেক স্থানে বিরল জনবসতি দেখা যায়। ঢাকা ও রাজশাহীর জনঘনত্বের এ পার্থক্য প্রাকৃতিক ও সামাজিক কারণে সৃষ্টি হয়েছে। ঢাকা অঞ্চলে সমতল ভূমি, কৃষি অনুকূল জলবায়ু, উন্নত যোগাযোগ ব্যবস্থা গড়ে উঠেছে। অন্যদিকে, রাজশাহী অঞ্চলে বরেন্দ্রভূমির অবস্থান, খরার প্রকোপ, নতুন পলি সঞ্চয়নের হার কম; প্রভৃতি কারণে কৃষিসহ অন্যান্য অর্থনৈতিক কাজ বাধাগ্রস্ত হয়। উপরন্তু ঢাকা রাজধানী হওয়ায় এখানে ব্যবসা-বাণিজ্য ও শিল্পের প্রসার ঘটেছে, শিক্ষা, চিকিৎসাসহ যাবতীয় সুযোগ-সুবিধা অপেক্ষাকৃত বেশি। তাই রাজশাহীর তুলনায় ঢাকার জনঘনত্ব অনেক বেশি।"
        }
      ]
    },
    {
      "number": "7",
      "uddipok": "পৃথিবীর জনপ্রিয় পানীয় হিসেবে পরিচিত শস্যটি বাংলাদেশের উত্তর-পূর্বাঞ্চলে সর্বাধিক উৎপাদিত হয়। অপরদিকে, পৃথিবীর প্রধান খাদ্যশস্য বাংলাদেশে শীতকালীন ফসল হিসেবে সামান্য উৎপাদিত হয়।",
      "tag": "DC 24",
      "sub_questions": [
        {
          "label": "ক",
          "question": "BARI-এর পূর্ণরূপ লিখ।",
          "explanation": "BARI-এর পূর্ণরূপ হলো- Bangladesh Agricultural Research Institute."
        },
        {
          "label": "খ",
          "question": "\"উন্নত প্রযুক্তির ব্যবহার কৃষির উন্নয়নে সহায়তা করে\" ব্যাখ্যা করো।",
          "explanation": "আধুনিক কৃষি অনেকাংশে বিজ্ঞান ও প্রযুক্তিনির্ভর। অনুন্নত বা উন্নয়নশীল দেশসমূহ প্রযুক্তির ক্ষেত্রে পিছিয়ে থাকায় তারা কৃষিতে অনগ্রসর। যেমন- মালদ্বীপ, বাংলাদেশ। অপরদিকে, ফসলের নতুন নতুন জাত উদ্ভাবন, যন্ত্রের সাহায্যে চাষাবাদ ও সেচ প্রদান, ফসল মাড়াই করা প্রভৃতি কাজে প্রযুক্তিকে কাজে লাগিয়ে উন্নত দেশসমূহ কৃষিক্ষেত্রে ব্যাপক উন্নয়ন সাধন করছে। যেমন- চীন, জাপান। প্রযুক্তির জ্ঞান লাভ করার মাধ্যমে কৃষিতে প্রযুক্তির যথাযথ ব্যবহার করার মাধ্যমে কৃষির উৎপাদন বৃদ্ধি করা যায়। এভাবে উন্নত প্রযুক্তি ব্যবহার কৃষির উন্নয়নে সহায়ত করে।"
        },
        {
          "label": "গ",
          "question": "উদ্দীপকে ইঙ্গিতকৃত প্রথম শস্যটির আমদানি-রপ্তানি বাণিজ্য ব্যাখ্যা করো।",
          "explanation": "উদ্দীপকে ইঙ্গিতকৃত ১ম শস্যটি হলো চা। ১৮২৮ সালে এ দেশে প্রথম চায়ের বাগান গড়ে উঠেছে (চট্টগ্রামের কোদালায়)। ১৯৫৬-৬০ সালের মধ্যে সিলেটের মালনিছড়ায় পরিকল্পিত চা বাগান গড়ে তোলা হয়। বর্তমানে এদেশে ১৬৭টি চা বাগান রয়েছে। বাংলাদেশ চা বোর্ডের তথ্য অনুযায়ী, ২০২১ সালে ৯.৬ কোটি কেজি চা উৎপন্ন হয়। এদেশে ২৭৯,৪৩৯ হেক্টর এলাকায় চা বাগানে প্রায় ৩ লাখ শ্রমিক নিয়োজিত। এছাড়া রয়েছে প্রায় ৩ হাজার কর্মচারী এবং ১ হাজারের মতো কর্মকর্তা। বর্তমানে সিলেট এবং চট্টগ্রাম ছাড়াও, পার্বত্য চট্টগ্রাম এবং উত্তরবঙ্গের পঞ্চগড়, ঠাকুরগাঁওয়ে চা চাষ করা হচ্ছে। ১৯৮০ সালে বাংলাদেশের চায়ের উৎপাদন এবং রপ্তানির পরিমাণ ছিল যথাক্রমে ৪০ ও ৩০.৯ মিলিয়ন কেজি। ১৯৯০ সালে ৪৫.৮ এবং ২৬.৯ মিলিয়ন কেজি। ২০০০ সালে তা বেড়ে দাড়ায় ৫২.৬৪ এবং ১৮.১ মিলিয়ন কেজি। ২০১০ সালে বাংলাদেশ ৫৯.১৬ মিলিয়ন কেজি উৎপন্ন করে ০.৯১ মিলিয়ন কেজি চা রপ্তানি করে। FAO এর তথ্যমতে, ২০১৮ সালে বাংলাদেশ ৯.৫ কোটি কেজি চা উৎপাদন করে। ২০২৩ সালে বাংলাদেশ ১০০ মিলিয়ন কেজি চা উৎপন্ন করেছে। উপরের আলোচনা থেকে দেখা যাচ্ছে, বাংলাদেশের অর্থনীতিতে বেকারত্ব লাঘব ও কর্মসংস্থান বৃদ্ধিতে চা ব্যাপক ভূমিকা রাখছে। অভ্যন্তরীণ ব্যাপক চাহিদা থাকায় চা বর্তমানে রপ্তানিতে তেমন ভূমিকা রাখতে পারছে না। তবে দেশের অভ্যন্তরে চায়ের উৎপাদন ও বাণিজ্য ঊর্ধ্বমুখী। ২০২৩ সালে উৎপাদনের লক্ষ্যমাত্রা পূরণ করায় রপ্তানি বাণিজ্যেও চা ভূমিকা। রাখছে যা দেশের অর্থনীতিকে বেগবান করতে অবদান রাখবে।"
        },
        {
          "label": "ঘ",
          "question": "উদ্দীপকে ইঙ্গিতকৃত শস্যদ্বয়ের ভৌগোলিক নিয়ামকের মধ্যে তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত শস্যদ্বয় হলো চা ও গম। ফসল দুটির অর্থনৈতিক নিয়ামকে যথেষ্ট পার্থক্য দেখা যায়। যেমন- জলবায়ু: উষ্ণ নাতিশীতোষ্ণ ও অধিক আর্দ্র জলবায়ু চা চাষের জন্য বিশেষ উপযোগী। চা গাছের বৃদ্ধিকালীন সময়ে তাপমাত্রা ২০° সে. অপেক্ষা বেশি হওয়া আবশ্যক। চা গাছ স্বল্প তাপমাত্রা সহ্য করতে পারলেও তীব্র শীত চা গাছের ক্ষতি সাধন করে। আবার যেসব এলাকায় বছরে ১২৫ থেকে ৬২৫ সেন্টিমিটার বৃষ্টিপাত এবং শুষ্ক ঋতু ক্ষণস্থায়ী হয়, সেখানে চা গাছের পাতা ও কুঁড়ি দ্রুত বৃদ্ধি পায়। অন্যদিকে গম মূলত নাতিশীতোষ্ণ অঞ্চলের শস্য। গম চাষের আদর্শ তাপমাত্রা হচ্ছে ১৫০-২০°সে.। শস্যটি চাষের প্রাথমিক অবস্থায় তাপমাত্রা কম (১৮০সে.) এবং ফসল পাকার সময় বেশি তাপমাত্রা (২২°সে.) থাকা প্রয়োজন। গম চাষের জন্য অবস্থান অনুসারে বার্ষিক গড়ে ৩০ থেকে ১০০ সে.মি. বৃষ্টিপাত প্রয়োজন। যেমন- উত্তর আমেরিকার প্রেইরি, রাশিয়া। ভূপ্রকৃতি: সমুদ্রপৃষ্ঠের ৬০০ থেকে ১২০০ মিটার উচ্চতায় অবস্থিত পার্বত্য ঢালু অঞ্চলে চা বাগান গড়ে তোলা হয়। এরূপ অঞ্চল অপেক্ষাকৃত শীতল। সেখানে প্রবল বৃষ্টিপাত হলেও চা গাছের গোড়ায় পানি জমে থাকে না। চা বাগান তৈরির জন্য এ ধরনের পরিবেশ একান্ত প্রয়োজন। সমুদ্রপৃষ্ঠ থেকে উচ্চতা চা গাছের পাতার গুণগত মানকে প্রভাবিত করে। যেমন- সমুদ্রপৃষ্ঠ থেকে ১২০০ মিটার এবং তার চেয়ে বেশি উচ্চতায় অবস্থিত বাগান থেকে সবচেয়ে উৎকৃষ্ট মানের চা পাতা সংগ্রহ করা হয়। অপরদিকে কর্দমময় দোআঁশ মৃত্তিকা গম চাষের জন্য সর্বোৎকৃষ্ট। লাভাগঠিত এবং লোয়েস মৃত্তিকাতেও গম চাষ ভালো হয়। মৃত্তিকা: নাইট্রোজেনযুক্ত কিছুটা অম্লধর্মী মৃত্তিকা চা গাছ জন্মানোর পক্ষে বিশেষ উপযোগী। লৌহ মিশ্রিত এবং আগ্নেয় ভস্মযুক্ত মৃত্তিকাতেও চা গাছ জন্মাতে পারে। আর সমতল ভূমি গম চাষের জন্য উপযোগী। সহজে পানি সরে যেতে পারে এমন সমতল ভূমি গম চাষের জন্য সর্বোৎকৃষ্ট। যেমন- বাংলাদেশের প্লাবন সমভূমি।"
        }
      ]
    },
    {
      "number": "8",
      "uddipok": "বাংলাদেশের উত্তরবঙ্গে বিশেষ একটি রসালো শস্যের উপর ভিত্তি করে শিল্পটি গড়ে উঠেছে। উৎপাদন যথেষ্ট নয় বলে আমদানি করতে হয়। তবে ভারত উক্ত শিল্প দ্রব্যটি উৎপাদন ও রপ্তানিতে দ্বিতীয়।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "যে কর্মপ্রচেষ্টা দ্বারা মানুষ বিভিন্ন দ্রব্যের উপযোগ (Utility) বৃদ্ধি করে ব্যবহার উপযোগী করে তোলে তাই শিল্প।"
        },
        {
          "label": "খ",
          "question": "কাঁচামালের প্রাচুর্য শিল্প স্থাপনে সহায়ক-ব্যাখ্যা করো।",
          "explanation": "শিল্প তৈরিতে কাঁচামালের ভূমিকা সর্বাধিক। প্রাথমিক পণ্যকে ব্যবহার করে অধিকতর উপযোগ সৃষ্টির প্রক্রিয়াই শিল্প। আর এ প্রাথমিক পণ্যই কাঁচামাল। তাই কাঁচামালের প্রাচুর্য শিল্প স্থাপনে সহায়ক। কাঁচামালের সহজপ্রাপ্যতার কারণেই আমরা প্রাকৃতিক গ্যাস ব্যবহার করে সার তৈরি করি।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত শিল্পটি হলো চিনি শিল্প। বাংলাদেশের চিনি শিল্পের বণ্টন নিচে দেওয়া হলো: ১. রাজশাহী বিভাগ: দেশের ১৫টি চিনিকলের মধ্যে ৫টি এ বিভাগে গড়ে উঠেছে। এ অঞ্চলের চিনিকলগুলো হলো জয়পুরহাট, নাটোর, রাজশাহী, পাবনা, নর্থ বেঙ্গল সুগার মিলস। ২. রংপুর বিভাগ: এ বিভাগে মোট ৫টি চিনিকল রয়েছে। সেগুলো হলো পঞ্চগড়, ঠাকুরগাঁও, শ্যামপুর, সেতাবগঞ্জ এবং রংপুর সুগার মিলস। ৩. খুলনা বিভাগ: এ অঞ্চলে মাত্র ৩টি চিনিকল গড়ে উঠেছে। এগুলো হলো কুষ্টিয়ার জগতি, কেরু এন্ড কোং ও মোবারকগঞ্জ সুগার মিলস। তবে এসব চিনিকলের মধ্যে দর্শনার কেরু এন্ড কোম্পানি চিনি কলটি বেসরকারি খাতে নির্মিত। ১৯৩৮ সালে ব্যক্তিমালিকানায় নির্মিত এ প্রতিষ্ঠানটি ১৯৭২ সালে জাতীয়করণ করা হয়। এখানে চিনি ছাড়াও অ্যালকোহল, স্পিরিট প্রভৃতি উৎপন্ন হয়। ৪. ঢাকা ও ময়মনসিংহ বিভাগ: ভূপ্রকৃতি, জলবায়ু, মৃত্তিকা ও অন্যান্য অর্থনৈতিক নিয়ামকসমূহ আখ চাষের অনুকূল হওয়ায় এ অঞ্চলে প্রচুর আখ জন্মে। এ বিভাগ দুটিতে একটি করে চিনি কল আছে। এ কলগুলো হলো ফরিদপুর সুগার মিলস এবং জামালপুরের ঝিল বাংলা চিনিকল।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত শিল্পটি হলো চিনি। বাংলাদেশে চিনির উৎপাদন যথেষ্ট না হলেও ভারত চিনি উৎপাদন ও রপ্তানিতে ২য় অবস্থানে রয়েছে। বাংলাদেশে বছরওয়ারি চিনি উৎপাদন কম-বেশি হয়ে থাকে। বিভিন্ন আর্থসামাজিক কারণ এর পিছনে ক্রিয়াশীল। ২০১৩-২০১৪ সালে ১২৮,২৬৭ মেট্রিক টন চিনি উৎপাদন হয়, যা ২০১৪-২০১৫ সালে হ্রাস পেয়ে ৭৮,৯০৪ মেট্রিক টনে নেমে আসে। আবার ২০১৫-২০১৬ সালে চিনির উৎপাদন হয় ৫৮,১৫১ মেট্রিক টন, যা ২০১৭-২০১৮ সালে বৃদ্ধি পেয়ে ৬৮,৬০৩ মেট্রিক টনে পৌঁছায়। এরূপ অস্থিতিশীল (হ্রাস-বৃদ্ধি) ধারা আজও বর্তমান। সর্বশেষ ২০১৯-২০ অর্থবছরে ২৫.২২ শতাংশ চিনির উৎপাদন বৃদ্ধি পেয়েছে। বাংলাদেশে চিনির বার্ষিক চাহিদা প্রায় ১৪ লক্ষ টন। এর বিপরীতে দেশের ১৫টি চিনিকলের সম্মিলিত উৎপাদন ক্ষমতা মাত্র ২.১০ লক্ষ টন। ফলে দেশের চাহিদা মেটানোর জন্য বাংলাদেশ সরকার কিউবা, ব্রাজিল, পোল্যান্ড, অস্ট্রেলিয়া হতে প্রচুর চিনি আমদানি করে থাকে। অপরদিকে ভারতে চিনিকলের সংখ্য প্রায় ৫২৫টি। ২০২১-২২ সালে (অক্টোবর-সেপ্টেম্বর) রেকর্ড ৫ হাজার লক্ষ মেট্রিক টনের বেশি আখ উৎপাদন হয়। এর মধ্যে ৩,৫৭৪ লক্ষ মেট্রিক টন আখ থেকে ৩৯৪ লক্ষ মেট্রিক টন, চিনি বা সুক্রোজ উৎপাদিত হয়েছে। চিনিকলে যার মধ্যে ৩৫ লক্ষ মেট্রিক টন চিনি থেকে ইথানল উৎপাদন হয়েছে এবং ৩৫৯ লক্ষ মেট্রিক টন চিনি উৎপাদন হয়েছে। এর ফলে ভারত বিশ্বের দ্বিতীয় বৃহত্তম চিনি উৎপাদন ও গ্রাহক হওয়ার পাশাপাশি বিশ্বের দ্বিতীয় বৃহত্তম চিনি রপ্তানিকারক দেশ হয়ে উঠেছে। ২০২১-২২ মৌসুমে ভারত রেকর্ড ১ কোটি ১১ লাখ টন চিনি রপ্তানি করেছিল।"
        }
      ]
    }
  ]
}