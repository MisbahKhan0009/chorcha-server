{
  "title": "ঢাকা, চট্টগ্রাম, সিলেট, যশোর ২০১৯",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "DB, CTG.B, SB, JB 19",
      "sub_questions": [
        {
          "label": "ক",
          "question": "মেগাসিটি কী?",
          "explanation": "কোনো নগরের জনসংখ্যা ৫০ লক্ষের বেশি হলে তাকে মেগাসিটি বলে। যেমন- ঢাকা।"
        },
        {
          "label": "খ",
          "question": "গ্রামীণ জীবনযাত্রায় হাটের ভূমিকা অসামান্য- ব্যাখ্যা করো।",
          "explanation": "গ্রামীণ পরিসরে হাট হচ্ছে আর্থসামাজিক স্নায়ুকেন্দ্র। এ হাটের মাধ্যমে গ্রামীণ জনগোষ্ঠী ভোগ্যসামগ্রী সংগ্রহ করতে সক্ষম হয়। বিভিন্ন আর্থিক কর্মকাণ্ড সম্পাদনের জন্য মানুষ হাটে গমন করে। সাধারণভাবে হাটকে পণ্য বিনিময় কেন্দ্র হিসেবে চিহ্নিত করলেও ঐতিহ্যগতভাবে হাঁট হচ্ছে গ্রামীণ সংস্কৃতির ভিত্তি। পারস্পরিক কলহের বিচার বা মীমাংসা এই হাটে হতে দেখা যায়। এছাড়া হাটে যাত্রা, গান, ম্যাজিক ইত্যাদি সংঘটিত হয়, যা তাদের সাংস্কৃতিক ধারা অব্যাহত রাখে। সর্বোপরি গ্রামীণ জীবনযাত্রায় হাটের ভূমিকা অসামান্য।"
        },
        {
          "label": "গ",
          "question": "উদ্দীপকে 'ক' চিহ্নিত স্থান প্রশাসনিক কেন্দ্রবিন্দু হওয়ার কারণ ব্যাখ্যা করো।",
          "explanation": "উদ্দীপকের 'ক' চিহ্নিত স্থানটি ঢাকা। ঢাকা বাংলাদেশের রাজধানী এবং প্রশাসনিক কেন্দ্র। কেন্দ্রীয় অবস্থান, সারা দেশের সাথে সহজ ও সুবিধাজনক যোগাযোগ এবং ঐতিহাসিকভাবে ঢাকার গুরুত্ব একে প্রশাসনিক কেন্দ্রবিন্দুতে পরিণত করেছে। বুড়িগঙ্গা নদীর তীরে অবস্থিত ঢাকা যোগাযোগের সুবিধা নিয়ে মুঘল আমল থেকেই প্রশাসনিক কেন্দ্র (শায়েস্তা খাঁর প্রাদেশিক রাজধানী) হিসেবে গড়ে উঠেছে। সে ধারাবাহিকতায় স্বাধীন বাংলাদেশে ঢাকাই হয় রাজধানী। দেশের প্রায় মধ্যভাগে অবস্থিত এ অঞ্চলের সাথে সারা দেশের নৌ যোগাযোগ ছিল খুবই সুবিধাজনক। পরবর্তীতে সড়ক, রেল ও আকাশপথও একে কেন্দ্র করেই বিস্তৃত হয়। এককেন্দ্রিক রাষ্ট্রের শাসনব্যবস্থা ঢাকাকেন্দ্রিক হওয়ায় প্রশাসনিক কার্যক্রমও ঢাকাকে কেন্দ্ৰ করে পরিচালিত হতে থাকে। পাশাপাশি শিক্ষা, চিকিৎসা, বিনোদন প্রভৃতির প্রয়োজনে ঢাকাতেই স্কুল, কলেজ, বিশ্ববিদ্যালয়, হাসপাতাল, পার্ক তৈরি হতে থাকে। ফলে স্বাস্থ্য, শিক্ষা খাতের (মৌলিক চাহিদা) উন্নয়নে যেসব প্রশাসনিক কার্যক্রম তাও ঢাকাকেন্দ্রিক হয়ে পড়ে । এভাবে দেখা যায় বিচারিক কার্যক্রমের কেন্দ্রও ঢাকায় গড়ে তোলা হয় । সুতরাং বলা যায়, প্রথমত প্রাকৃতিক যোগাযোগের সুবিধাকে কাজে • লাগিয়ে ঢাকা প্রশাসনিক কেন্দ্রবিন্দু হিসেবে গড়ে ওঠে। পরবর্তীতে আর্থসামাজিক সকল সুবিধা বাংলাদেশের কেন্দ্রীয় অঞ্চল ঢাকায় সন্নিবেশিত হয় এবং আইন, বিচার এবং শাসন বিভাগ রাজধানী ঢাকাতে কেন্দ্রীভূত হয়। ফলে ঢাকা হয়ে ওঠে এককেন্দ্রিক রাষ্ট্র বাংলাদেশের প্রশাসনিক কেন্দ্রবিন্দু।"
        },
        {
          "label": "ঘ",
          "question": "উদ্দীপকে 'ক' ও 'খ' চিহ্নিত স্থানের জনসংখ্যার ঘনত্বের তারতম্য বিশ্লেষণ করো।",
          "explanation": "উদ্দীপকে 'ক' ও 'খ' চিহ্নিত স্থান যথাক্রমে ঢাকা ও রাজশাহী। জনসংখ্যার ঘনত্বের তারতম্যে ঢাকা অতি নিবিড় এবং রাজশাহী নাতি বিরল বসতি অঞ্চলের অন্তর্ভুক্ত। সর্বশেষ আদমশুমারি অনুযায়ী দেখা যায়, ঢাকা অতিনিবিড় বসতি অঞ্চল। বাংলাদেশে যেসব অঞ্চলে জনসংখ্যা প্রতি বর্গকিলোমিটারে ১,০০০ জনের বেশি তা নিবিড় জনবসতি অঞ্চল। বিভাগওয়ারি ঢাকার জনঘনত্ব ১,৫২৩। তন্মধ্যে ঢাকা জেলায় প্রতি বর্গকিলোমিটারে গড়ে ৫,৮৮৬ জন বসবাস করে। তাই ঢাকা অঞ্চল অতিনিবিড় জনবসতির অন্তর্ভুক্ত। অন্যদিকে, রাজশাহী বিভাগে জনসংখ্যার ঘনত্ব ১,০১৫। তাই রাজশাহী অঞ্চলে নিবিড় জনবসতি দেখা গেলেও তা ঢাকার মতো ঘনবসতিযুক্ত নয় । বরং, সেখানে অনেক স্থানে বিরল জনবসতি দেখা যায় । ঢাকা ও রাজশাহীর জনঘনত্বের এ পার্থক্য প্রাকৃতিক ও সামাজিক কারণে সৃষ্টি হয়েছে। ঢাকা অঞ্চলে সমতল ভূমি, কৃষি অনুকূল জলবায়ু, উন্নত যোগাযোগ ব্যবস্থা গড়ে উঠেছে। অন্যদিকে, রাজশাহী অঞ্চলে বরেন্দ্রভূমির অবস্থান, খরার প্রকোপ, নতুন পলি সঞ্চয়নের হার কম; প্রভৃতি কারণে কৃষিসহ অন্যান্য অর্থনৈতিক কাজ বাধাগ্রস্ত হয়। উপরন্তু ঢাকা রাজধানী হওয়ায় এখানে ব্যবসা-বাণিজ্য ও শিল্পের প্রসার ঘটেছে, শিক্ষা, চিকিৎসাসহ যাবতীয় সুযোগ-সুবিধা অপেক্ষাকৃত বেশি। তাই রাজশাহীর তুলনায় ঢাকার জনঘনত্ব অনেক বেশি।"
        }
      ]
    },
    {
      "number": "2",
      "uddipok": "'ক' একটি উন্নয়নশীল দেশ হলেও পণ্য আমদানি ও রপ্তানি দুটোই করে থাকে। তার রপ্তানি পণ্যের চেয়ে আমদানি পণ্যের সংখ্যা বেশি হওয়ায় দেশটির অর্থনীতিতে বিরূপ প্রভাব পড়ে। কাজেই রপ্তানিযোগ্য পণ্যের উৎপাদন বৃদ্ধিই 'ক' দেশটির জন্য অধিক গুরুত্বপূর্ণ।",
      "tag": "DB, CTG.B, SB, JB 19",
      "sub_questions": [
        {
          "label": "ক",
          "question": "WTO এর পূর্ণরূপ লেখো ।",
          "explanation": "WTO এর পূর্ণরূপ হলো - World Trade Organization"
        },
        {
          "label": "খ",
          "question": "শিল্প কর্মসংস্থান সৃষ্টিতে সহায়ক ব্যাখ্যা করো ।",
          "explanation": "যেকোনো শিল্পই কাজের সুযোগ সৃষ্টি করে। শিল্প ক্ষুদ্র, বৃহৎ, মাঝারি যাই হোক না কেন- সেখানে শিল্প দ্রব্য উৎপাদনে শ্রমিকের প্রয়োজন হয়। আর বৃহৎ শিল্প বস্তুত ব্যাপক আকারে শ্রম বা শ্রমিকের উপর নির্ভরশীল। তৈরি পোশাক শিল্পের মতো বৃহৎ শিল্পগুলো শ্রমঘন। তাই বলা যায়, শিল্প কর্মসংস্থান সৃষ্টিতে সহায়ক ভূমিকা পালন করে।"
        },
        {
          "label": "গ",
          "question": "উদ্দীপকে 'ক' দেশটির বাণিজ্যের প্রকৃতি ব্যাখ্যা করো।Option C",
          "explanation": "উদ্দীপকের \"ক\" দেশ হলো বাংলাদেশ । বাংলাদেশের বাণিজ্যের প্রভৃতি বর্ণনা করা হলো: কৃষিজাত পণ্য দ্রব্য রপ্তানি: বাংলাদেশের বৈদেশিক বাণিজ্যের প্রধান বৈশিষ্ট্য হলো কৃষিজাত পণ্য দ্রব্য কাঁচামাল হিসেবে রপ্তানি। দেশের মোট রপ্তানি বাণিজ্যের প্রায় শতকরা ৮০ ভাগই কৃষিজাত কাঁচামাল। যেমন- পাট, চা, মাছ, তামাক প্ৰভৃতি । আমদানি বেশি: বাংলাদেশের বৈদেশিক বাণিজ্যের একটি অন্যতম প্রধান বৈশিষ্ট্য হচ্ছে রপ্তানির চেয়ে আমদানির পরিমাণ ও সংখ্যা অনেক বেশি। খাদ্যশস্য আমদানি: উচ্চ জনসংখ্যা এবং প্রাকৃতিক দুর্যোগের কারণে 'প্রতি বছর প্রচুর খাদ্যশস্য জাতীয় ফসলের ক্ষতি হয়। তাই প্রতি বছর বাংলাদেশকে প্রচুর খাদ্যশস্য আমদানি করতে হয়। শিল্পজাত দ্রব্য আমদানি: বাংলাদেশ শিল্পে উন্নত নয়। তাই এখনও আমদানির প্রায় শতকরা ৭৫ ভাগ শিল্পজাত দ্রব্য। যেমন- যন্ত্রপাতি, কলকব্জা, ওষুধ, সিমেন্ট, জ্বালানি, লৌহ, ইস্পাত প্রভৃতি।প্রতিবেশী দেশের সাথে বাণিজ্যিক সম্পর্ক: বাংলাদেশের বৈদেশিক বাণিজ্যের অন্যতম বৈশিষ্ট্য হলো প্রতিবেশী দেশের সাথে বাণিজ্যিক সম্পর্কের ঘনিষ্ঠতা। সমুদ্র পথে অধিক বাণিজ্য: বাংলাদেশের বৈদেশিক বাণিজ্যের প্রায় শতকরা ৯০ ভাগ সমুদ্র পথের মাধ্যমে সম্পন্ন হয়। এ বাণিজ্যে চট্টগ্রাম ও মংলা বন্দর ব্যবহৃত হয় । বিদেশিদের নিয়ন্ত্রণ: বাংলাদেশের বৈদেশিক বাণিজ্য আমদানি ও রপ্তানি উভয়ই বিদেশি কিছু কিছু প্রতিষ্ঠানের দ্বারা নিয়ন্ত্রিত হয়। বিশেষ করে বীমা কোম্পানি, ব্যাংক, বিদেশি জাহাজ প্রভৃতির সাহায্য-সহযোগিতা ছাড়া বৈদেশিক বাণিজ্য প্রায় অচল। বিলাস দ্রব্য আমদানি নিষিদ্ধ: বাংলাদেশ সরকার শিল্পোন্নয়ন ও বৈদেশিক মুদ্রার অপচয় হতে দেশকে রক্ষার জন্য বিলাস দ্রব্যসহ কিছু দ্রব্যের আমদানি নিষিদ্ধ করেছে। এটি বাংলাদেশের বৈদেশিক বাণিজ্যের একটি অন্যতম বৈশিষ্ট্য। উপরোক্ত বৈশিষ্ট্য ছাড়াও বাংলাদেশ সরকার বাণিজ্য প্রসারের জন্য 'ওয়েজ আর্নার্স স্কিম' চালু করেছে ও সার্কভুক্ত দেশের সাথে বাণিজ্য সম্পর্ক বৃদ্ধির চেষ্টা করছে।"
        },
        {
          "label": "ঘ",
          "question": "“রপ্তানিযোগ্য পণ্যের উৎপাদন বৃদ্ধিই 'ক' দেশটির জন্য অধিক গুরুত্বপূর্ণ”- তাৎপর্য বিশ্লেষণ করো।",
          "explanation": "উদ্দীপকের 'ক' তথা বাংলাদেশ একটি উন্নয়নশীল দেশ। বিশ্বের অপরাপর উন্নয়নশীল দেশের মতো এদেশকেও উন্নতির ধাপগুলো অতিক্রম করতে রপ্তানি বাণিজ্যের প্রতি গুরুত্ব দিতে হবে। তাই রপ্তানিযোগ্য পণ্যের উৎপাদন বৃদ্ধির গুরুত্ব অত্যধিক। সময়ের সাথে সাথে শিল্পের প্রসার ঘটায় কৃষি পণ্যের পাশাপাশি শিল্পদ্রব্যের সংখ্যা বৃদ্ধি পাচ্ছে। একবিংশ শতাব্দীতে এসে তৈরি পোশাকের পাশাপাশি নিটওয়্যার, প্লাস্টিক সামগ্রী, জুতা, সিরামিক সামগ্রী এমনকি ওষুধও রপ্তানি করা হয়। এসবই রপ্তানিযোগ্য। রপ্তানিযোগ্য পণ্যের উৎপাদন বৃদ্ধি পাওয়ায় সরকারের আয় বৃদ্ধি পেয়েছে। হিমায়িত মাছ, শুটকি, পোশাক শিল্প, চামড়াজাত পণ্য, হস্তশিল্প ইত্যাদি রপ্তানিযোগ্য পণ্য থেকে প্রতিবছর রপ্তানি শুল্ক আদায়ের মাধ্যমে জাতীয় আয় বৃদ্ধি পাচ্ছে। বাংলাদেশ থেকে প্রতি বছর প্রচুর পরিমাণে পাট ও পাটজাত পণ্য রপ্তানি করা হয়। এছাড়া রপ্তানি দ্রব্যের অধিকাংশেরই কাঁচামাল কৃষি থেকে আসে। তাই রপ্তানি পণ্যগুলোর উৎপাদন বৃদ্ধি করা প্রয়োজন। বাংলাদেশ প্রতিবছর খাদ্য ঘাটতি ও পণ্য ঘাটতি পূরণের জন্য বিদেশ থেকে প্রচুর পণ্য ও খাদ্যদ্রব্য আমদানি করে। রপ্তানিযোগ্য পণ্য উৎপাদন বৃদ্ধি করতে পারলে দেশের অর্থ দেশেই থাকবে এবং খাদ্য ঘাটতি মোকাবিলা করা যাবে। রপ্তানিজাত পণ্য উৎপাদন বৃদ্ধি পেলে বিভিন্ন দেশে রপ্তানির লক্ষ্যে সরকার অবাধ বাণিজ্য নীতির সুফল পাবে। অবাধ বাণিজ্য নীতির কারণে উৎপাদিত পণ্য দেশের চাহিদা মিটিয়ে বিশ্বের বিভিন্ন দেশে রপ্তানি করা সম্ভব। ফলে দ্রুত অর্থনৈতিক উন্নয়নের জন্য রপ্তানিযোগ্য পণ্যের উৎপাদন বৃদ্ধির গুরুত্ব অপরিসীম। উপরিউক্ত আলোচনা থেকে বলা যায়, বাংলাদেশে রপ্তানিযোগ্য 'পণ্যের উৎপাদনে বৃদ্ধি পেলে এর ব্যাপক বহুমুখীকরণ সম্ভব এবং উক্ত পণ্যগুলোর বহুমুখীকরণই দেশটির অর্থনীতি চাঙ্গা করবে।"
        }
      ]
    },
    {
      "number": "3",
      "uddipok": "",
      "tag": "DB, CTG.B, SB, JB 19",
      "sub_questions": [
        {
          "label": "ক",
          "question": "বাংলাদেশের একটি সার কারখানার নাম লেখো ।",
          "explanation": "বাংলাদেশের একটি সার কারখানা হলো ঘোড়াশাল সার কারখানা (নরসিংদী)।"
        },
        {
          "label": "খ",
          "question": "বিনিয়োগ ছাড়া শিল্পায়ন সম্ভব নয়- ব্যাখ্যা করো ।",
          "explanation": "যেকোনো শিল্প স্থাপন করতে প্রচুর মূলধনের প্রয়োজন হয়। প্রাথমিক অবস্থায় প্রয়োজনীয় ভূমি ও কলকারখানা ক্রয়, কাঁচামাল সংগ্রহ, শ্রমিকের বেতন, পরিবহন ব্যবস্থা প্রভৃতির জন্য প্রচুর অর্থের প্রয়োজন হয়। আর এ মূলধনের যোগান দেয় বিনিয়োগকারীগণ। অর্থাৎ যেসব অঞ্চলে বিনিয়োগকারী ব্যক্তি কিংবা প্রতিষ্ঠান রয়েছে সেসব অঞ্চলে শিল্পায়ন করা যায় আর যেসব অঞ্চলে বিনিয়োগকারী নেই সেখানে শিল্পায়ন অসম্ভব । তাই বলা যায়, বিনিয়োগ ছাড়া শিল্পায়ন সম্ভব নয়।"
        },
        {
          "label": "গ",
          "question": "উদ্দীপকে 'ক' অঞ্চলে লৌহ ও ইস্পাত শিল্প গড়ে উঠার কারণ ব্যাখ্যা করো।",
          "explanation": "উদ্দীপকে 'ক' অঞ্চলটি হচ্ছে যুক্তরাষ্ট্র। যুক্তরাষ্ট্রের হ্রদ অঞ্চলে লৌহ ও ইস্পাত শিল্পের প্রাধান্য লক্ষ করা যায়। এ ধরনের শিল্পকারখানা গড়ে ওঠার জন্য প্রাকৃতিক, অর্থনৈতিক প্রভৃতি নিয়ামকের প্রভাব রয়েছে । নিচে এসব নিয়ামকগুলো ব্যাখ্যা করা হলো--- কাঁচামালের সান্নিধ্য: লৌহ ও ইস্পাত শিল্পের প্রধান কাঁচামাল আকরিক লৌহ। কিন্তু তা খুব ভারী বলে বহন করা কষ্টসাধ্য ও ব্যয়বহুল। এ কারণে যুক্তরাষ্ট্রে এ শিল্পগুলো লৌহ খনির নিকটে গড়ে ওঠেছে। যেমন- বার্মিংহাম অঞ্চল । কয়লার সান্নিধ্য: লৌহ ও ইস্পাত শিল্পের জন্য কয়লা অপরিহার্য। এটি শক্তির অন্যতম উৎস। এ কারণে যুক্তরাষ্ট্রের শিল্প প্রতিষ্ঠানগুলো প্রধানত কয়লা খনিগুলোকে কেন্দ্র করে গড়ে উঠেছে। যেমন- পেনসিলভানিয়ার লৌহ ও ইস্পাত শিল্প । পানির সরবরাহ: আকরিক লৌহ ধৌত ও পরিশোধন এবং কাঁচা লৌহকে ঠাণ্ডা করার জন্য প্রচুর পানির প্রয়োজন হয়। তাই যুক্তরাষ্ট্রের লৌহ ও .. ইস্পাত কেন্দ্রগুলো হ্রদ, নদী ও সমুদ্রের তীরে গড়ে উঠেছে। মুলধন: লৌহ ও ইস্পাত শিল্প একটি বৃহদাকার শিল্প বলে এতে প্রচুর পুঁজি বিনিয়োগ করতে হয়। ভূমি ক্রয়, অট্টালিকা নির্মাণ, যন্ত্রপাতি ও কাঁচামাল ক্রয়, শ্রমিকের বাসস্থান, বেতন ইত্যাদি বাবদ প্রচুর মূলধনের প্রয়োজন হয়; যুক্তরাষ্ট্রে বিনিয়োগের প্রাচুর্য রয়েছে। প্রযুক্তি; এটি লৌহ ও ইস্পাত শিল্পের অবস্থানকে প্রভাবিত করে। এতে সময়, শ্রম ও অর্থের সাশ্রয় হয়ে থাকে। উন্নত প্রযুক্তিবিদ্যার প্রয়োগের মাধ্যমে দেশটি এ শিল্পে উন্নতি লাভ করেছে। উপরিউক্ত নিয়ামকসমূহের কারণে যুক্তরাষ্ট্রে লৌহ ও ইস্পাত শিল্প গড়ে ওঠেছে।"
        },
        {
          "label": "ঘ",
          "question": "উদ্দীপকে 'ক' ও 'খ' অঞ্চলের শিল্পের প্রকৃতি বিশ্লেষণ করো।",
          "explanation": "উদ্দীপকের 'ক' ও 'খ' অঞ্চল যথাক্রমে যুক্তরাষ্ট্র ও জাপান। দুটি দেশই শিল্পোন্নত কিন্তু দেশ দুটির শিল্পের প্রকৃতি এক নয়। যুক্তরাষ্ট্র পৃথিবীর অন্যতম শিল্পপ্রধান দেশ এবং স্থানীয় কাঁচামালের উপর ভিত্তি করে এখানে অধিকাংশ শিল্পগুলো গড়ে উঠেছে। যেমন- টেক্সটাইল, পরিবহন ও ইলেকট্রনিক্স শিল্প। এক্ষেত্রে তাদের মেধাসম্পন্ন দক্ষ জনশক্তিও নিয়ামক শক্তিরূপে কাজ করেছে। আবার শক্তি সম্পদের প্রাপ্তির উপর নির্ভর করে লৌহ ও ইস্পাত শিল্পের মতো ভারি শিল্প গড়ে উঠেছে। মূলত দেশটিতে ভূমি, অরণ্য, কৃষি, খনিজ দ্রব্য কোনো উপকরণের অভাব নেই। সামগ্রিকভাবে তাই দেশটি শিল্পক্ষেত্রে নেতৃস্থানীয়। অন্যদিকে জাপান দ্বিতীয় বিশ্বযুদ্ধের পর থেকে শিল্পে বিস্ময়কর উন্নতি লাড করেছে। স্থানীয় কাঁচামাল না থাকা সত্ত্বেও বন্দরের সুবিধাকে কাজে লাগিয়ে তারা আমদানিকৃত কাঁচামালের উপর নির্ভর করে ভারী শিল্পে উন্নতি লাভ করেছে। যেমন- লৌহ ও ইস্পাত শিল্প, জাহাজ নির্মাণ শিল্প। এছাড়া বস্তু বয়ন ও কাগজ, ইলেকট্রনিক্স প্রভৃতি শিল্পেও জাপান উন্নতি লাভ করেছে। যন্ত্রশিল্পের সাথে দেশটি কুটির শিল্পেও উন্নত। সুতরাং দেখা যায়, শিল্পক্ষেত্রে যুক্তরাষ্ট্র উৎপাদনের প্রতিটি পর্যায়ে স্বয়ংসম্পূর্ণ। অন্যদিকে জাপান শিল্পের কাঁচামাল এবং জ্বালানি সংগ্রহে অনেকক্ষেত্রে আমদানি নির্ভর। যদিও দুটি দেশেই জনশক্তি, প্রযুক্তিগত দক্ষতা এবং বিনিয়োগের প্রাচুর্য রয়েছে।"
        }
      ]
    },
    {
      "number": "4",
      "uddipok": "রাফান ও তিপাম গোপালগঞ্জের ছেলে এবং স্থানীয় একটি কলেজে পড়াশুনা করত। এইচএসসি পরীক্ষায় দু'জনেই জিপিএ-৫ পেয়ে উত্তীর্ণ হয়। তিপাম বৃত্তির সুযোগ পেয়ে তার কাঙ্খিত বিষয়ে উচ্চশিক্ষার জন্য চীন চলে যায় এবং রাফান একই বিষয়ে একটি প্রাইভেট বিশ্ববিদ্যালয়ে ভর্তি হয়ে ঢাকায় অবস্থান করে।",
      "tag": "DB, CTG.B, SB, JB 19",
      "sub_questions": [
        {
          "label": "ক",
          "question": "CDR-এর পূর্ণরূপ লেখো।",
          "explanation": "CDR-এর পূর্ণরূপ হলো Crude Death Rate বা স্থূল মৃত্যুহার।"
        },
        {
          "label": "খ",
          "question": "বান্দরবানের জনবসতি অতি বিরল- ব্যাখ্যা করো।",
          "explanation": "ঘনত্বের বিচারে বান্দরবান অতি বিরল জনবসতি অঞ্চলের অন্তর্ভুক্ত। সাধারণত বাংলাদেশের যেসকল স্থানে জনসংখ্যার ঘনত্ব প্রতি বর্গকিলোমিটারে ৫০০ জনের কম ঐসকল অঞ্চল অতি বিরল জনবসতি অঞ্চল হিসেবে বিবেচিত। বান্দরবানে জনসংখ্যার ঘনত্ব প্রতি বর্গকিলোমিটারে মাত্র ৮৭ জন। সুতরাং, বান্দরবান অতি বিরল জনবসতি অঞ্চলের অন্তর্ভুক্ত।"
        },
        {
          "label": "গ",
          "question": "উদ্দীপকে রাফানের ক্ষেত্রে ঘটে যাওয়া অভিগমনের কারণ ব্যাখ্যা করো।",
          "explanation": "রাফানের গোপালগঞ্জ ছেড়ে ঢাকায় বসবাস করাকে অভ্যন্তরীণ অভিগমন বলা হয়। তার এ অভিগমন আকর্ষণমূলক কারণে ঘটেছে। মানুষ যখন নিজ দেশের মধ্যে এক জায়গা থেকে অন্য জায়গায় অভিগমন করে তখন তাকে অভ্যন্তরীণ অভিগমন বলে। আর এ ক্ষেত্রে রাফানের অভিগমনটি অভ্যন্তরীণ অভিগমনের আওতায় পড়ে। মানুষ প্রায়ই এক শহর থেকে অন্য শহরে স্থানান্তর বা অভিগমন করে থাকে কোনো নতুন চাকরি, ব্যবসা-বাণিজ্য, বৈবাহিক সম্পর্ক কিংবা শিক্ষার প্রয়োজনে । এ ধরনের কারণকে আকর্ষণমূলক কারণ বলে । উদ্দীপকে রাফান উচ্চশিক্ষার প্রয়োজনে নিজ জেলা গোপালগঞ্জ ছেড়ে ঢাকায় চলে এসেছে। সেহেতু বলা যায়, আকর্ষণমূলক কারণে রাকানের অভ্যন্তরীণ অভিগমন ঘটেছে।"
        },
        {
          "label": "ঘ",
          "question": "উদ্দীপকে রাফান ও ডিপামের অভিগমনের ভিন্নতা বিশ্লেষণ করো।",
          "explanation": "রাফান ও তিপামের অভিগমন যথাক্রমে অভ্যন্তরীণ ও আন্তর্জাতিক অভিগমন । মানুষ কখনও কখনও একই দেশের ভৌগোলিক সীমারেখার মধ্যে অন্য কোনো স্থানে নিজ জেলার বাইরে বসবাস করে। আর এ ক্ষেত্রে উদ্দীপকের রাফানের অভিগমনটি অভ্যন্তরীণ অভিগমনের আওতায় পড়ে। যেহেতু সে শিক্ষার প্রয়োজনে গোপালগঞ্জ ছেড়ে ঢাকায় চলে এসেছে। অন্যদিকে তিপামের চীনে গমন আন্তর্জাতিক অভিগমন। মানুষ যখন এক - দেশ হতে অন্য দেশে অভিগমন করে তখন তাকে আন্তর্জাতিক অভিগমন বলে। অর্থাৎ একটি স্বাধীন দেশের লোক তার নিজ জন্মভূমি ছেড়ে যদি অন্য কোনো স্বাধীন দেশে বসবাসের উদ্দেশ্যে স্থানান্তরিত হয় তাহলে তাকে আন্তর্জাতিক অভিগমন বলে। এক্ষেত্রে তিপাম নিজ দেশ ত্যাগ করে উচ্চশিক্ষার জন্য চীনে আন্তর্জাতিক অভিগমন করে। অর্থাৎ তার অভিগমনের পেছনে আকর্ষণমূলক কারণ কাজ করেছে। সুতরাং, আমরা বলতে পারি একই আকর্ষণমূলক কারণে হলেও রাফান ও তিপামের অভিগমনে রয়েছে ব্যাপক ভিন্নতা।"
        }
      ]
    },
    {
      "number": "5",
      "uddipok": "বাংলাদেশে এক সময় গৃহস্থালির রান্নার কাজে জ্বালানি হিসেবে প্রচুর গাছপালা ব্যবহৃত হতো। বর্তমানে অনেক ক্ষেত্রেই। গাছপালার পরিবর্তে একটি খনিজ ব্যবহৃত হচ্ছে। ফলে একদিকে যেমন বনজ সম্পদ রক্ষা পেয়ে পরিবেশের ভারসাম্য রক্ষা পাচ্ছে অন্যদিকে তেমনি কালো ধোঁয়ার হাত থেকে বায়ু দূষণ রোধ হচ্ছে।",
      "tag": "DB, CTG.B, SB, JB 19",
      "sub_questions": [
        {
          "label": "ক",
          "question": "বায়ুদূষণের একটি উৎসের নাম লেখো।",
          "explanation": "বায়ুদূষণের একটি উৎস হলো শিল্প কারখানা (কালো ধোঁয়া)।"
        },
        {
          "label": "খ",
          "question": "দরিদ্রতা অর্থনৈতিক দূষণের ফল- ব্যাখ্যা করো।",
          "explanation": "অর্থনৈতিক দূষণ বলে সুনির্দিষ্ট কোনো বিষয় নেই। তবে শব্দের ভাবার্থে বলা যায়, দরিদ্রতা সম্পদের অসম বণ্টন ও এক শ্রেণির তা কুক্ষিগত করার ফল। ব্যাংক লুট, মহাজনের দাদন ব্যবসা, সম্পদ বন্ধক রেখে ঋণ নেওয়াসহ নানাবিধ কারণে দরিদ্রতা আসতে পারে। এগুলোকে অর্থনৈতিক দুর্বৃত্তায়ন বলে। তবে পরিবেশ দূষণেও মানুষ দরিদ্র হতে পারে। যেমন- শিল্প দূষণের ফলে কৃষি উৎপাদন (ফসল ও মৎস্য চাষ) এবং বায়ু, পানি ও মাটি দূষণ সরাসরি অর্থনৈতিক কর্মকাণ্ডকে ক্ষতিগ্রস্ত করে। এর ব্যাপকতা নির্ভরশীল তথা জড়িত লোকদের আর্থিক দুর্দশা ডেকে আনবে। অর্থনীতির ভাষায়, দূষণের ফলে প্রান্তিক সুবিধা ও প্রান্তিক ব্যয় সমান হলে দরিদ্রতা আসে। এক্ষেত্রে প্রকৃতি থেকে আহরিত সম্পদের ব্যয় ও সম্পদ থেকে প্রাপ্ত সুবিধা বা উপযোগিতা সমান হওয়াতে অথবা দূষণের কারণে উৎপাদন হ্রাস পাওয়াতে মানুষ দরিদ্র হতে থাকবে।"
        },
        {
          "label": "গ",
          "question": "উদ্দীপকে ইঙ্গিতকৃত খনিজের বাংলাদেশে ভৌগোলিক অবস্থান ব্যাখ্যা করো।",
          "explanation": "উদ্দীপকে ইঙ্গিতকৃত খনিজটি কয়লা। কয়লা বাংলাদেশের উল্লেখযোগ্য খনিজ সম্পদ। বহু বছর যাবত এদেশে কয়লা জ্বালানি হিসেবে ব্যবহৃত হচ্ছে। ভূতত্ত্ববিদদের মতে, বাংলাদেশে ভূপৃষ্ঠের ১০০০ মিটার নিচে অত্যন্ত উন্নতমানের কয়লা প্রাপ্তির সম্ভাবনা আছে, তবে তা উত্তোলন অনেক ব্যয়বহুল। বাংলাদেশে ১৯৫৯ সালে বগুড়া জেলার কুচসা নামক স্থানে সর্বপ্রথম কয়লার সন্ধান পাওয়া যায়। পরবর্তীকালে বগুড়ার জামালগঞ্জ, রংপুরের পীরগঞ্জ ও খালাসপীর, দিনাজপুরের বড়পুকুরিয়া, দীঘিপাড়া ও ফুলবাড়ি, ফরিদপুরের বাগিয়া প্রভৃতি স্থানে কয়লাক্ষেত্র আবিষ্কৃত হয়েছে। এছাড়া গোপালগঞ্জ এবং খুলনার চান্দা ও রাখিয়াবিলে প্রচুর পীট কয়লার সন্ধান পাওয়া গেছে ।"
        },
        {
          "label": "ঘ",
          "question": "উদ্দীপকে শেষ বাক্যের তাৎপর্য বিশ্লেষণ করো।",
          "explanation": "উদ্দীপকের শেষ বাক্যে খনিজ সম্পদ কয়লা সম্পর্কে বলা হয়েছে। এর ব্যবহার বনজ সম্পদ রক্ষা করে পরিবেশের ভারসাম্য রক্ষা করে এবং বায়ুদূষণে কালো ধোয়ার প্রতিরোধ করে বিষয়টি তাৎপর্যময়। শিল্প বিপ্লবের পর থেকে শিল্পক্ষেত্রে জ্বালানি শক্তির ব্যবহার উত্তরোত্তর বেড়েছে। আর এ শক্তির উৎস হিসেবে খনিজ সম্পদ কয়লা ব্যবহৃত হয়ে আসছে। কিন্তু আমাদের মতো উন্নয়নশীল যেসব দেশে খনিজ ও শক্তি সম্পদের স্বল্পতা রয়েছে সেখানে সহজলভ্য জ্বালানি হিসেবে গাছের ব্যবহার ব্যাপক। যেমন- আমাদের ইটভাটাগুলোতে দেখা যায় লাকড়ি ব্যবহৃত হচ্ছে, চিমনি দিয়ে নির্গত কালো ধোঁয়ায় আকাশ ছেঁয়ে যাচ্ছে। ফলস্বরূপ ভীষণভাবে বায়ু দূষণ ঘটছে। এভাবে একদিকে লাকড়ির প্রয়োজনে বৃক্ষ নিধন, বনজ সম্পদ ধ্বংস এবং অন্যদিকে বায়ু দূষণের ফলে পরিবেশের ভারসাম্য নষ্ট হচ্ছে। তাই নিছক মুনাফা বা অর্থলাভের \"চিন্তায় শিল্পকারখানায় জ্বালানি হিসেবে কাঠের ব্যবহার পরিণতিতে ভয়ানক ক্ষতির কারণ হচ্ছে। . এ প্রেক্ষিতে দেখা যায়, জ্বালানি শক্তি হিসেবে কয়লার ব্যবহার বনজ সম্পদ রক্ষা করার পাশাপাশি বায়ু দূষণও রোধ করবে; কেননা কয়লা ব্যবহারে ধোঁয়া খুবই কম হয়। ফলশ্রুতিতে পরিবেশের ভারসাম্য বজায় থাকবে।"
        }
      ]
    },
    {
      "number": "6",
      "uddipok": "নাবিহার মামা উচ্চশিক্ষার জন্য উত্তর আর্টলান্টিক মহাসাগরের পশ্চিমের একটি দেশে গিয়েছেন। যার জাতীয় পতাকায় ৫০টি তারকা খচিত রয়েছে। গত গ্রীষ্মের ছুটিতে তিনি দেশটির পূর্বে অবস্থিত দ্বীপরাষ্ট্রে বেড়াতে যান। যেখানে শাসন ব্যবস্থা শাসনতান্ত্রিক রাজতন্ত্র।",
      "tag": "DB, CTG.B, SB, JB 19",
      "sub_questions": [
        {
          "label": "ক",
          "question": "",
          "explanation": "বাংলাদেশের মোট আয়তন ১ , ৪৭ , ৫৭০ বর্গ কি . মি . ।"
        },
        {
          "label": "খ",
          "question": "",
          "explanation": "যেসব অঞ্চলের ওপর দিয়ে ক্রান্তিরেখা অতিক্রম করে , সেসব অঞ্চল ক্রান্তীয় অঞ্চল হিসেবে পরিচিত। বাংলাদেশের ভৌগোলিক অবস্থান লক্ষ করলে দেখা যায় যে , এর মধ্য দিয়ে কর্কটক্রান্তি রেখা ( ২৩ . ৫ ° উত্তর অক্ষরেখা ) চলে গেছে। ফলে বলা যায় যে , বাংলাদেশ ক্রান্তীয় অঞ্চলের দেশ।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত প্রথম দেশটি হলো যুক্তরাষ্ট্র। যুক্তরাষ্ট্রের উত্তরে কানাডা , দক্ষিণে মেক্সিকো , পূর্বে উত্তর আটলান্টিক এবং পশ্চিমে উত্তর প্রশান্ত মহাসাগর অবস্থিত। যুক্তরাষ্ট্র একটি বৃহৎ রাষ্ট্র। দেশটির মূল অংশ ২৫ ° ৩০ ' হতে ৪৯ ° উত্তর অক্ষাংশ এবং ৬৬ °. ৫০ হতে ১২৫ ° পশ্চিম দ্রাঘিমা পর্যন্ত বিস্তৃত। আলাস্কা রাজ্যটি ৫১ °. ২০ ' হতে ৭১ °. ৫০ ' উত্তর অক্ষাংশ এবং ১৩০ ° পশ্চিম হতে ১৭২ ° পূর্ব দ্রাঘিমা পর্যন্ত বিস্তৃত। হাওয়াই দ্বীপপুঞ্জটি উত্তর প্রশান্ত মহাসাগরে ১৮ °. ৫৫ ' হতে ২৮ ° ২৭ ′ উত্তর অক্ষাংশের মধ্যে এবং ১৫৪ ° ৪৮ ′ হতে ১৭৮ ° ২২ ′ পশ্চিম দ্রাঘিমা পর্যন্ত বিস্তৃত। উপরিউক্ত আলোচনা থেকে বোঝা যায় , যুক্তরাষ্ট্র একটি বৃহৎ রাষ্ট্র , যা দুই দিকে মহাসাগর পরিবেষ্টিত।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত দেশ দুইটি হলো আটলান্টিক মহাসাগরের পশ্চিমে অবস্থিত যুক্তরাষ্ট্র এবং এর পূর্ব দিকের দ্বীপরাষ্ট্র যুক্তরাজ্য। যুক্তরাষ্ট্রে রাষ্ট্রপতি শাসিত গণতান্ত্রিক ব্যবস্থা প্রচলিত , অন্যদিকে যুক্তরাজ্যে শাসনতান্ত্রিক রাজতন্ত্র বিদ্যমান ; যদিও রাষ্ট্রের শীর্ষ ব্যক্তি রাজা বা রাণী কেবল অলংকারিক এবং ক্ষমতাশূন্য। যুক্তরাষ্ট্রের রাষ্ট্রপতি একজন নির্বাচিত জনপ্রতিনিধি , চূড়ান্তভাবে এ নির্বাচন অপ্রত্যক্ষ (Electoral College এর মাধ্যমে ) । যুক্তরাজ্যে প্রধানমন্ত্রী অধিকাংশের রায়ে নির্বাচিত পার্লামেন্টের নেতা। যুক্তরাষ্ট্রে রাষ্ট্রপতি প্রভৃত ক্ষমতার অধিকারী , যা যুক্তরাজ্যের প্রধানমন্ত্রীর নেই।যুক্তরাষ্ট্র এবং যুক্তরাজ্য দুটি দেশেই দ্বিকক্ষবিশিষ্ট সংসদীয় শাসনব্যবস্থা প্রচলিত। এর মধ্যে যুক্তরাষ্ট্রে সিনেট এবং হাউস অব রিপ্রেজেন্টেটিভস উভয় কক্ষই সরাসরি জনগণের ভোটে নির্বাচিত। যুক্তরাজ্যে হাউস অব কমন্স নির্বাচিত হলেও হাউস অব লর্ডস নিয়োগকৃত। সুতরাং দেখা যায় , যুক্তরাষ্ট্র এবং যুক্তরাজ্য উভয় দেশেই গণতান্ত্রিক শাসনব্যবস্থা প্রচলিত থাকলেও যুক্তরাষ্ট্রে তা অবাধ , কিন্তু রাষ্ট্রপতির নিরঙ্কুশ ক্ষমতা তার প্রকৃতিকে বাধাগ্রস্ত করে। অন্যদিকে যুক্তরাজ্যে শাসনব্যবস্থা জনতার রায়কে প্রতিনিধিত্ব করে কিন্তু রাজতন্ত্রের প্রতি অগাধ শ্রদ্ধা তাদের গণতন্ত্রকে বিশ্বে অন্য মাত্রা দিয়েছে।"
        }
      ]
    },
    {
      "number": "7",
      "uddipok": "বাংলাদেশের দ্বিতীয় প্রধান খাদ্যশস্যটির উৎপাদনে শীর্ষে। রয়েছে চীন। শীতকালীন ও বসন্তকালীন ফসল হিসেবে পরিচিত কৃষিপণ্যটি যুক্তরাষ্ট্র সবচেয়ে বেশি রপ্তানি করে থাকে।",
      "tag": "DB, CTG.B, SB, JB 19",
      "sub_questions": [
        {
          "label": "ক",
          "question": "",
          "explanation": "পৃথিবীর দ্বিতীয় বৃহত্তম পাট উৎপাদনকারী দেশের নাম বাংলাদেশ।"
        },
        {
          "label": "খ",
          "question": "",
          "explanation": "চা চাষের জন্য প্রয়োজন হালকা উর্বর লৌহ ও জৈব পদার্থ মিশ্রিত দোঁআশ মাটি , ঢালু জমি , যা বাংলাদেশের সিলেট অঞ্চলে রয়েছে। এছাড়াও চা চাষের জন্য উষ্ণ ও আর্দ্র জলবায়ু প্রয়োজন , যা সিলেট অঞ্চলে লক্ষ্যণীয়। তাই বলা যায় , চা চাষের জন্য প্রয়োজনীয় নিয়ামকসমূহ বাংলাদেশের সিলেট অঞ্চলে থাকায় সেখানে সবচেয়ে বেশি চা উৎপাদন হয়।"
        },
        {
          "label": "গ",
          "question": "",
          "explanation": "ইঙ্গিতপূর্ণ শস্যটি গম , যা বাংলাদেশের দ্বিতীয় প্রধান খাদ্যশস্য এবং চীন এর শীর্ষ উৎপাদনকারী দেশ। উদ্দীপকে ইঙ্গিতকৃত উত্তর আমেরিকার প্রেইরি অঞ্চলে প্রচুর পরিমাণে উৎপাদিত ফসলটি হলো গম। চীন গম উৎপাদনে বিশ্বে শীর্ষস্থানীয়। বিভিন্ন প্রাকৃতিক , অর্থনৈতিক ও সাংস্কৃতিক নিয়ামকের প্রভাব গম উৎপাদনে গুরুত্বপূর্ণ। এর মধ্যে প্রাকৃতিক নিয়ামকগুলো প্রধান। গম উৎপাদনের প্রাকৃতিক নিয়ামকসমূহ নিম্নরূপ - জলবায়ু : গম মূলত নাতিশীতোষ্ণ অঞ্চলের শস্য। গম চাষের আদর্শ তাপমাত্রা হচ্ছে ১৬০ - ২২ ° সে . । শস্যটি চাষের প্রাথমিক অবস্থায় তাপমাত্রা কম ( ১৮ ° সে .) এবং ফসল পাকার সময় বেশি তাপমাত্রা ( ২২ ° সে .) থাকা প্রয়োজন। গম চাষের জন্য অবস্থান অনুসারে বার্ষিক গড়ে ৫০ থেকে ৭৫ সে . মি . বৃষ্টিপাত প্রয়োজন। যেমন - উত্তর আমেরিকার প্রেইরি , রাশিয়া। মৃত্তিকা : কর্দমময় দোআঁশ মৃত্তিকা গম চাষের জন্য সর্বোৎকৃষ্ট। লাভাগঠিত এবং লোয়েস মৃত্তিকাতেও গম চাষ ভালো হয়। ভূপ্রকৃতি : সমতল ভূমি গম চাষের জন্য উপযোগী। সহজে পানি সরে যেতে পারে এমন সমতল ভূমি গম চাষের জন্য সর্বোৎকৃষ্ট। যেমন - বাংলাদেশের প্লাবন সমভূমি।"
        },
        {
          "label": "ঘ",
          "question": "",
          "explanation": "গমের বিশ্ব বাণিজ্যে আমদানি - রপ্তানিতে যুক্তরাষ্ট্রের অংশগ্রহণ অত্যন্ত তাৎপর্যময়। অন্যদিকে শীর্ষ উৎপাদনকারী হওয়া সত্ত্বেও অভ্যন্তরীণ চাহিদা পূরণে চীন উৎপাদিত গম ব্যবহার করে , রপ্তানিতে অংশগ্রহণ করে না। বর্তমান বিশ্বের মোট উৎপাদিত গমের প্রায় ১৬ শতাংশ বিশ্ববাজারে প্রবেশ করে। গম এবং তা থেকে প্রক্রিয়াজাত বিভিন্ন পণ্য ( আটা , রুটি ) রপ্তানির মাধ্যমে কিছু দেশ ( যুক্তরাষ্ট্র , কানাডা ) প্রচুর বৈদেশিক মুদ্রা অর্জন করছে আবার কিছু দেশ ( জাপান , ফিলিপাইন ) আমদানির মাধ্যমে তাদের চাহিদা মেটাচ্ছে। গমের বিশ্ব বাণিজ্যে একটি গুরুত্বপূর্ণ দিক হলো উন্নত দেশগুলো গম রপ্তানি করে এবং উন্নয়নশীল দেশগুলো তা আমদানি করে। উত্তর আমেরিকার প্রেইরি অঞ্চল ( যুক্তরাষ্ট্র , কানাডা ) পৃথিবীর শীর্ষস্থানীয় গম উৎপাদনকারী অঞ্চল। উদ্দীপকে উল্লিখিত যুক্তরাষ্ট্র বিশ্বের অন্যতম প্রধান গম রপ্তানিকারক দেশ (USDA, ২০২০ অনুযায়ী প্রথম ) । এদেশের গম রপ্তানির পরিমাণ ১৪ . ৫ শতাংশ। WTEx 2021 অনুসারে যুক্তরাষ্ট্র গম রপ্তানিতে বিশ্বে দ্বিতীয় এবং এর রপ্তানির পরিমাণ ৬ . ৩২ বিলিয়ন মার্কিন ডলার। মোট কথা , গম রপ্তানির মাধ্যমে এ দেশ প্রচুর বৈদেশিক মুদ্রা অর্জন করছে। পক্ষান্তরে , যুক্তরাষ্ট্র থেকে বিশ্বের বিভিন্ন দেশ গম আমদানির মাধ্যমে তাদের খাদ্য চাহিদা পূরণ করছে। এর মধ্যে এশিয়ার দক্ষিণ - পূর্বাঞ্চল অন্যতম ; ফিলিফাইন , ইন্দোনেশিয়া বিভিন্ন দেশ গম আমদানি করে। উপরিউক্ত আলোচনা থেকে বলা যায় , গমের বিশ্ব বাণিজ্যে গুরুত্বপূর্ণ দিক হলো প্রেইরি অঞ্চলের দেশ যুক্তরাষ্ট্র গম রপ্তানি করে এবং দক্ষিণ - পূর্ব এশিয়ার দেশগুলো গম আমদানি করে থাকে।"
        }
      ]
    },
    {
      "number": "8",
      "uddipok": "",
      "tag": "DB, CTG.B, SB, JB 19,RB, DIN.B, CB, BB 19",
      "sub_questions": [
        {
          "label": "ক",
          "question": "সম্পদ কী?",
          "explanation": "যেসব দ্রব্যের উপযোগ (Utility) আছে, যা হস্তান্তরযোগ্য (Transferable) এবং যার বাহ্যিক রূপ (Structure) আছে তাই সম্পদ। যেমন- কয়লা, প্রাকৃতিক গ্যাস।"
        },
        {
          "label": "খ",
          "question": "খনিজ এলাকায় পরিবেশ সংরক্ষণ গুরুত্বপূর্ণ ব্যাখ্যা করো।",
          "explanation": "খনিজ এলাকার পরিবেশ সংরক্ষণ গুরুত্বপূর্ণ। ভূগর্ভে সঞ্চিত খনিজ মানবজাতির বৃহৎ কল্যাণ ও সার্বিক অগ্রগতির চাবিকাঠি। মাত্রাতিরিক্ত ও অপরিকল্পিতভাবে খনিজ উত্তোলনের ফলে মৃত্তিকা ক্ষয়, ভূমিধস, বায়ুদূষণ ইত্যাদি ঘটে থাকে। এ কারণে শুধু আর্থিক লাভের বিষয়টি মাথায় রেখে খনিজ উত্তোলন করলে চলবে না। খনিজ সম্পদের পরিমিত ব্যবহার পরিবেশ সংরক্ষণে গুরুত্বপূর্ণ অবদান রাখে। নির্বিচারে খনিজ উত্তোলন আমাদের জন্য আশীর্বাদ না হয়ে অভিশাপ হিসেবে দেখা দিতে পারে।"
        },
        {
          "label": "গ",
          "question": "উদ্দীপকে 'ক' চিহ্নিত স্থানের ইঙ্গিতকৃত খনিজটির বৈশিষ্ট্য ব্যাখ্যা করো।",
          "explanation": "উদ্দীপকে 'ক' চিহ্নিত অঞ্চলটি হলো দিনাজপুর। যেখানে কয়লা খনিজ সম্পদটি উত্তোলিত হয়। পৃথিবীর অন্যতম প্রধান খনিজ সম্পদ কয়লা। এর বৈশিষ্ট্য ব্যাখ্যা করা হলো— i. কয়লা খনিজ কার্বন গঠিত একটি যৌগ। ii. উদ্ভিদ ও প্রাণির দেহাবশেষ থেকে কয়লার সৃষ্টি হয়। ভূ-অভ্যন্তরে লক্ষ লক্ষ বছরে জমাকৃত উদ্ভিদের কাণ্ড, গুঁড়ি, শাখা-প্রশাখা, পাতা নানারূপে রাসায়নিক প্রক্রিয়ায় পরিবর্তিত হয়ে কয়লায় পরিণত হয়। iii. প্রায় ৩০ কোটি বছর পূর্বে কার্বনিফেরাস যুগে ভূ-আলোড়নজনিত (Earth movement) কারণে পৃথিবীর আদি বনভূমি মাটির নিচে চাপা পড়ে যায়। ভূগর্ভে চাপ ও প্রচণ্ড তাপের প্রভাবে এই চাপা পড়া বনভূমি কালক্রমে কয়লায় পরিণত হয়। iv. বিশ্বে শক্তি উৎপাদনকারী জ্বালানিসমূহের মধ্যে কয়লা খুবই গুরুত্বপূর্ণ। v. কার্বনের পরিমাণের ওপর ভিত্তি করে কয়লাকে চারটি শ্রেণিতে বিভক্ত করা যায়। যথা: ১. পিট (কার্বনের পরিমাণ ৩০ থেকে ৩৫ শতাংশ) ২. লিগনাইট (কার্বনের পরিমাণ ৩৫ থেকে ৫০ শতাংশ) ৩. বিটুমিনাস (কার্বনের পরিমাণ ৫০ থেকে ৮৫ শতাংশ) এবং ৪. অ্যানথ্রাসাইট (কার্বনের পরিমাণ ৯০ থেকে ৯৫ শতাংশ)।"
        },
        {
          "label": "ঘ",
          "question": "উদ্দীপকে 'ক' ও 'খ' চিহ্নিত স্থানের ইঙ্গিতকৃত খনিজদ্বয়ের ব্যবহারিক গুরুত্ব বিশ্লেষণ করো।",
          "explanation": "উদ্দীপকে 'ক' ও 'খ' চিহ্নিত স্থানের খনিজ দুটি হলো বাংলাদেশের দিনাজপুরের কয়লা ও সিলেটের প্রাকৃতিক গ্যাস । ব্যবহারিক গুরুত্বের দিক থেকে উল্লিখিত খনিজ দুটি তাৎপর্যপূর্ণ ভূমিকা রাখে। যেমন- কয়লা; কয়লা জ্বালানি হিসেবে ব্যবহৃত হয়ে থাকে। বর্তমানে দিনাজপুরের বড়পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপবিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ ইটভাটা, কলকারখানাসহ বিভিন্ন খাতে ব্যবহৃত হয়। ফলে কাঠের লাকড়ির বিকল্প হিসেবে বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। প্রাকৃতিক গ্যাস: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তত্ত্ব প্রভৃতি তৈরির জন্য, প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    }
  ]
}