{
  "title": "নটরডেম কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "দৃশ্যকল্প-১: দৃশ্যকল্প-২: রেজা শীতের ছুটিতে দূরপ্রাচ্যের একটি দেশে ভ্রমণ করতে গেল যেটি ২৪° উঃ থেকে ২৬° উঃ এবং ১২২০ পূঃ থেকে ১৪৬০ পূঃ দ্রাঘিমারেখার মধ্যে অবস্থিত।",
      "tag": "NDCD 24",
      "sub_questions": [
        {
          "label": "ক",
          "question": "ওশেনিয়া মহাদেশের ক্ষুদ্রতম দেশের নাম কী?",
          "explanation": "ওশেনিয়া মহাদেশের ক্ষুদ্রতম দেশ হলো নাউরু।"
        },
        {
          "label": "খ",
          "question": "নামীয় অঞ্চলের কোনো রাজধানী নাই- ব্যাখ্যা করো।",
          "explanation": "যে সমস্ত রাজনৈতিক অঞ্চলের কেবল নামীয় পরিচিতি রয়েছে সেগুলোকে নামীয় অঞ্চল বলে। মহাদেশ ও মহাদেশের অংশবিশেষ নামীয় অঞ্চলের প্রকৃষ্ট উদাহরণ। যেমন- এশিয়া, দক্ষিণ এশিয়া। আন্তঃমহাদেশীয় অঞ্চলসমূহ; যেমন- ল্যাটিন আমেরিকা, মধ্যপ্রাচ্য, ভূমধ্যসাগরীয় অঞ্চল, এশিয়া প্যাসিফিক অঞ্চল, ইউরেশিয়া, অস্ট্রেলিয়া প্রভৃতি এলাকাও নামীয় অঞ্চলের অন্তর্ভুক্ত। এই সমস্ত অঞ্চলের একক নিয়ন্ত্রণকেন্দ্র থাকে না; যেমন- এশিয়া, ইউরোপ, আফ্রিকার কোনো রাজধানী নেই। তাই নামীয় অঞ্চলের সীমানা সুনির্দিষ্ট নয়।"
        },
        {
          "label": "গ",
          "question": "দৃশ্যকল্প-১ এর 'ক' দেশটির মানচিত্র অঙ্কন করে এর বৃহত্তম জেলা চিহ্নিত করো।",
          "explanation": "দৃশ্যকল্প-১ এ 'ক' দেশটি বাংলাদেশ। দেশটির বৃহত্তম জেলা রাঙ্গামাটি। নিচে বাংলাদেশের মানচিত্র অঙ্কন করে জেলাটির অবস্থান দেখানো হলো-"
        },
        {
          "label": "ঘ",
          "question": "ক' দেশ ও রেজার ভ্রমণকৃত দেশের ভূপ্রকৃতির তুলনামূলক আলোচনা করো।",
          "explanation": "'ক' দেশটি বাংলাদেশ এবং রেজার ভ্রমণকৃত দেশটি হলো জাপান। বাংলাদেশের উত্তর-পূর্ব ও দক্ষিণ-পূর্বাংশের পাহাড়িয়া অংশ ব্যতীত প্রায় সমগ্র দেশই নদ-নদীর পলল দ্বারা গঠিত সমভূমি। ভূমির অবস্থা এবং গঠনের সময়ানুক্রমিক দিক হতে বাংলাদেশের ভূপ্রকৃতিকে তিনটি প্রধান তিনটি প্রধান ভাগে ভাগ করা যায়, যথা: ১. টারশিয়ারি যুগের পাহাড়সমূহ, ২. প্লাইস্টোসিনকালের চত্বরসমূহ এবং ৩. সাম্প্রতিকালের প্লাবন সমভূমি। অপরদিকে, জাপানের অধিকাংশ স্থানে (শতকরা প্রায় ৮৫ ভাগ) 'পার্বত্যভূমির অন্তর্গত। জাপানের পর্বতগুলো দুটি সমান্তরাল শ্রেণিতে বিভক্ত হয়ে উত্তর-দক্ষিণে ধনুকের আকারে বিন্যস্ত রয়েছে। এর একটি শ্রেণি পূর্ব প্রান্তে প্রশান্ত মহাসাগরের উপকূল বরাবর এবং অপর শ্রেণিটি পশ্চিম প্রান্তে জাপানি সাগরের উপকূল বরাবর অবস্থান করছে। আর এ দেশের মাঝে রয়েছে কয়েকটি নিম্ন উপত্যকা ও সমতল ভূমি। সুতরাং উপরোক্ত আলোচনা থেকে দেখা যায়, রেজার ভ্রমণকৃত দেশ ও 'ক' দেশ অর্থাৎ বাংলাদেশ ও জাপানের মধ্যে ভূপ্রাকৃতিক বৈচিত্র্য রয়েছে।"
        }
      ]
    },
    {
      "number": "2",
      "uddipok": "বর্তমানে বাংলাদেশ নিম্নমধ্য আয়ের দেশে রূপান্তরিত হয়েছে। তবুও এ দেশের প্রধান সমস্যা অতিরিক্ত জনসংখ্যা। তাই জনসংখ্যাকে জনসম্পদে রূপান্তরিত করতে পারলে এ দেশ শীঘ্রই উন্নত দেশে পরিণত হবে। এ জন্য জন্মহার কমিয়ে আন্তর্জাতিক অভিগমনের উপর জোর দিতে হবে।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "CBR এর পূর্ণরূপ হলো Crude Birth Rate বা স্থূল জন্মহার।"
        },
        {
          "label": "খ",
          "question": "",
          "explanation": "জনসংখ্যার ১০টি জনমিতিক উপাদান রয়েছে। এগুলো হলো- ১. আকার, ২. ঘনত্ব, ৩. বয়স কাঠামো, ৪, জন্মহার, ৫. মৃত্যুহার, ৬. নারী-পুরুষ অনুপাত, ৭. অভিগমন, ৮. মাথাপিছু ভূমি, ৯. মাথাপিছু এবং ১০. নির্ভরশীলতার অনুপাত।"
        },
        {
          "label": "গ",
          "question": "",
          "explanation": "অতিরিক্ত জনসংখ্যা প্রাকৃতিক পরিবেশের উপর অত্যন্ত বিরূপ প্রভাব সৃষ্টি করে। আর প্রাকৃতিক পরিবেশের উপর নেতিবাচক প্রভাব পড়লে তা টেকসই উন্নয়নকে বাধাগ্রস্ত করে। বাংলাদেশের প্রাকৃতিক সম্পদের ওপর জনসংখ্যা বৃদ্ধির প্রভাব ব্যাপক। জনসংখ্যা বৃদ্ধি প্রাকৃতিক পরিবেশের ওপর প্রত্যক্ষ প্রভাব বিস্তার করে। অতিরিক্ত জনসংখ্যার জন্য প্রয়োজন হয় অতিরিক্ত বাসস্থান, শিক্ষাপ্রতিষ্ঠান, হাসপাতাল প্রভৃতির। আর এসব স্থাপনা নির্মাণে কাটতে হয় গাছপালা, বিনাশ করতে হয় আবাদি উর্বর জমি; খাদ্য চাহিদা পূরণে এবং যোগাযোগের জন্য রাস্তাঘাট নির্মাণেও প্রাকৃতিক সম্পদ ধ্বংস হয়। এভাবে বৃক্ষ নিধন এবং জমির ওপর চাপ প্রাকৃতিক সম্পদের (ভূমি ও বন) ক্ষতিসাধন করে। আবার জনসংখ্যা বৃদ্ধির ফলে বায়ু ও পানিসম্পদও ক্ষতিগ্রস্ত হয়। যেমন- শহরে যানবাহন ও শিল্পকারখানার ধোঁয়া বায়ু দূষণ ঘটায়। আবার যততত্র কারখানা ও বাসস্থান গড়ে উঠলে বর্জ্য নিষ্কাশন (যেমন- পয়ঃনিষ্কাশন ব্যবস্থা) সুষ্ঠুভাবে করা সম্ভব হয় না। ফলে নদীর পানি দূষিত হয়। যেমন- বুড়িগঙ্গা। আবার গ্রামাঞ্চলেও পানিসম্পদের ওপর চাপ পড়ে। যেমন- নলকূপের অধিক ব্যবহারের কারণে ভূগর্ভস্থ পানির স্তর নিচে নেমে যাচ্ছে; আর্সেনিক দূষণ ঘটছে। এভাবে দেখা যায়, আমাদের প্রাকৃতিক সম্পদের ওপর জনসংখ্যা বৃদ্ধির নেতিবাচক প্রভাব রয়েছে, ফলে টেকসই উন্নয়নে বাধার সৃষ্টি হচ্ছে।"
        },
        {
          "label": "ঘ",
          "question": "",
          "explanation": "বাংলাদেশের অতিরিক্ত জনসংখ্যাকে জনসম্পদে পরিণত করার ক্ষেত্রে অন্যতম উপায় হলো জন্মহার কমানো ও আন্তর্জাতিক অভিবাসন। দেশের দ্রুত জনসংখ্যা বৃদ্ধি দেশের উন্নয়নকে ক্ষতিগ্রস্ত করে তুলছে। এ সমস্যা সমাধানকল্পে নিম্নোক্ত উপায়গুলো অবলম্বন করা যেতে পারে- i. জনসংখ্যা নিয়ন্ত্রণ: জনসংখ্যা সমস্যা সমাধানের সর্বোৎকৃষ্ট পন্থা হলো জনসংখ্যা নিয়ন্ত্রণ। এ ক্ষেত্রে পরিবার পরিকল্পনা নীতি গ্রহণ করা যেতে পারে। ii. অর্থনৈতিক উন্নয়ন: দেশে অর্থনৈতিক উন্নয়ন যেমন: কৃষি, শিল্প, বাণিজ্য ইত্যাদি ক্ষেত্রে উন্নয়ন সাধন হলে জাতীয় আয় ও মাথাপিছু আয় বৃদ্ধি পাবে। ফলে জীবনযাত্রার মান উন্নত হবে যা জনসংখ্যা বৃদ্ধি নিয়ন্ত্রণের ক্ষেত্রে সহায়ক হবে। এছাড়া আন্তর্জাতিক অভিগমনের মাধ্যমে প্রেরিত রেমিটেন্স দেশের সার্বিক উন্নয়নে ভূমিকা রাখে। iii. কর্মসংস্থান ও শিক্ষার বিস্তার: শিক্ষা মানুষকে পরিকল্পনামাফিক চলতে সহায়তা করে। বিশেষ করে নারী শিক্ষার প্রসার হলে তাদের নিজস্ব মতামত ব্যক্ত করার সুযোগ থাকবে যা জনসংখ্যা বৃদ্ধি রোধে সহায়ক হবে। এছাড়া নারীদের কর্মসংস্থান সৃষ্টির মাধ্যমে ব্যস্ত রেখেও জন্মহার কমানো সম্ভব হবে। iv. জনশক্তি রপ্তানি: বিশ্বের অনেক দেশ জনশক্তি আমদানি করে থাকে। এদেশ থেকে দক্ষ ও সুনিপুণ জনশক্তি যদি বিশ্বের অন্যান্য দেশে রপ্তানি করা যায়' তাহলেও জনসংখ্যা কিছুটা কমে আসবে। v. আইন প্রণয়ন: সরকার আইন প্রণয়ন করে বাল্যবিবাহ ও বহুবিবাহ রোধ, নির্দিষ্ট পারিবারিক সদস্য সংখ্যা বৃদ্ধি ইত্যাদি করতে পারে, যা জনসংখ্যা বৃদ্ধি রোধে অবশ্যই সহায়ক হবে। উপরিউক্ত উপায়গুলো অবলম্বন করলে দেশের জনসংখ্যা কমানো সম্ভব হবে।"
        }
      ]
    },
    {
      "number": "3",
      "uddipok": "অবকাঠামোগত উন্নয়নের অন্যতম একটি উপকরণ 'ক' যা উৎপাদনে বাংলাদেশ বর্তমানে বিশ্বে ২০তম এবং যার প্রধান কাঁচামাল চুনাপাথর।",
      "tag": "NDCD 24",
      "sub_questions": [
        {
          "label": "ক",
          "question": "শিল্প কাকে বলে?",
          "explanation": "যে কর্মপ্রচেষ্টা দ্বারা মানুষ বিভিন্ন প্রকার দ্রব্যের উপযোগ বৃদ্ধি করে ব্যবহার উপযোগী করে তোলে তাকে শিল্প বলে।"
        },
        {
          "label": "খ",
          "question": "শিল্প গড়ে ওঠার ৪টি নিয়ামক লেখো।",
          "explanation": "শিল্প সভ্যতার বাহন। শিল্প গড়ে ওঠার ৪টি নিয়ামক হলো- ১. জলবায়ু, ২. কাঁচামাল, ৩. শক্তি সম্পদ, ৪. পানি সম্পদ।"
        },
        {
          "label": "গ",
          "question": "উদ্দীপকে উল্লিখিত শিল্পের বণ্টন বাংলাদেশের মানচিত্রের দেখাও।",
          "explanation": "উদ্দীপকে উল্লিখিত শিল্পের নাম সিমেন্ট শিল্প। বর্তমানে বাংলাদেশে ৩৮টি সিমেন্ট কারখানার মধ্যে ৩৪টি কারখানায় উৎপাদন অব্যাহত আছে। নিচে বাংলাদেশের সিমেন্ট শিল্প মানচিত্রে দেখানো হলো-"
        },
        {
          "label": "ঘ",
          "question": "বাংলাদেশের ক্ষেত্রে উদ্দীপকে উল্লিখিত শিল্পের সমস্যা ও সম্ভাবনা আলোচনা করো।",
          "explanation": "উদ্দীপকে আলোচিত শিল্পটি হলো সিমেন্ট শিল্প। সিমেন্ট শিল্পের প্রধানতম সমস্যা কাঁচামালের আমদানি। এতে করে উৎপাদন খরচ বেড়ে যায়। পর্যাপ্ত মূলধনের অভাবে কারখানার যন্ত্রপাতি রক্ষণাবেক্ষণ এবং আধুনিক যন্ত্রপাতি ক্রয় বিঘ্নিত হয়। বিদ্যুতের লোডশেডিং ও উৎপাদন বিঘ্নিত করে এবং উৎপাদন খরচ বাড়ায়। সিমেন্ট বাজারজাতকরণে সরকারি-বেসরকারি পর্যায়ে তেমন উদ্যোগও লক্ষণীয় নয়। উপরন্তু মাঝে মাঝেই শ্রমিক অসন্তোষ উৎপাদনকে স্থবির করে। উপরে উল্লিখিত সমস্যা সত্ত্বেও সিমেন্ট শিল্পে বাংলাদেশ অপার সম্ভাবনাময়। বর্তমানে বেশ কিছু মাল্টিন্যাশনাল কোম্পানি বিদেশ থেকে উন্নতমানের কাঁচামাল আমদানি করে এ শিল্পে বিনিয়োগ করছে। উপযুক্ত প্রশিক্ষণ দিয়ে শ্রমিকদের দক্ষ করে তুলছে এবং তাদের উপযুক্ত প্রণোদনা দিচ্ছে। সরকারও বিদ্যুৎ সরবরাহ, বাজারজাতকরণ ও রপ্তানিতে নজর দিচ্ছে। তাই বর্তমান রাজনৈতিক স্থিতিশীলতার প্রেক্ষিতে বাংলাদেশের সিমেন্ট শিল্প অপার সম্ভাবনাময়।"
        }
      ]
    },
    {
      "number": "4",
      "uddipok": "বিশ্বের জনসংখ্যা অবস্থান্তর একটি চক্রের মাধ্যমে সম্পন্ন হয়ে থাকে। প্রথম ধাপে জন্মহার ও মৃত্যুহার উভয়ই বেশি হয়ে থাকে। এর প্রধান কারণ জন্মনিয়ন্ত্রণ সম্পর্কে অসচেনতা এবং বিভিন্ন ব্যাধির প্রাদুর্ভাব। পরবর্তীতে বিজ্ঞান ও প্রযুক্তির অভূতপূর্ব সাফল্যের ফলে জন্মহার ও মৃত্যুহার একটি স্থিতিশীল অবস্থায় পৌঁছায়।",
      "tag": "NDCD 24",
      "sub_questions": [
        {
          "label": "ক",
          "question": "শরণার্থী কী?",
          "explanation": "বলপূর্বক অভিগমনে যারা সাময়িকভাবে অন্য দেশে আশ্রয় গ্রহণ করে এবং সুযোগমতো স্বদেশে প্রত্যাবর্তনের অপেক্ষায় থাকে তাদেরকে বলা হয় শরণার্থী। যেমন- মিয়ানমারের রোহিঙ্গাদের বাংলাদেশে আশ্রয় গ্রহণ।"
        },
        {
          "label": "খ",
          "question": "জনসংখ্যা বণ্টনের প্রাকৃতিক নিয়ামকগুলো কী?",
          "explanation": "বিভিন্ন স্থানে জনসংখ্যার ঘনত্বের তারতম্য লক্ষ করা যায়। জনসংখ্যার ঘনত্ব ও বণ্টনের ক্ষেত্রে বেশকিছু প্রাকৃতিক নিয়ামকের প্রভাব রয়েছে। এসকল নিয়ামকের মধ্যে উল্লেখযোগ্য হলো ভূপ্রকৃতি, জলবায়ু, মৃত্তিকার উর্বরতা, বৃষ্টিপাত, সেচ ব্যবস্থা, নদী অববাহিকা, খনিজ সম্পদ, বনভূমির অবস্থান ইত্যাদি।"
        },
        {
          "label": "গ",
          "question": "চিত্র এঁকে উদ্দীপকের ধাপগুলো দেখাও।",
          "explanation": "উদ্দীপকে জনসংখ্যার অবস্থান্তর চক্রের কথা বলা হয়েছে। এক স্তর থেকে একাধিক স্তরে জনসংখ্যার পরিমাণগত এবং গুণগত পরিবর্তনকে জনসংখ্যার অবস্থান্তর তত্ত্বে উপস্থাপন করা হয়। জনসংখ্যার অবস্থান্তর তত্ত্বের স্তরগুলো হলো- i. উচ্চ স্থিতিশীল স্তর: উচ্চ জন্মহার ও উচ্চ মৃত্যুহার। ii. প্রারম্ভিক সম্প্রসারণশীল স্তর: উচ্চ জন্মহার ও নিম্নমুখী মৃত্যুহার। iii. দেরিতে সম্প্রসারণশীল স্তর: নিম্নমুখী জন্মহার ও নিম্নমুখী মৃত্যুহার। iv. নিম্ন স্থিতিশীল স্তর। উদ্দীপকে উল্লিখিত জনসংখ্যার অবস্থান্তর তত্ত্বের চিত্র নিচে অঙ্কন করা হলো:"
        },
        {
          "label": "ঘ",
          "question": "উদ্দীপকের আলোকে বাংলাদেশের অবস্থা ব্যাখ্যা করো।",
          "explanation": "নিম্নের অনুরূপঃ জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশ জনসংখ্যা উত্তরণের দ্বিতীয় পর্যায়ে অবস্থান করছে। চিকিৎসা ব্যবস্থার উন্নয়ন, শিশু মৃত্যুর হার হ্রাস, অর্থনৈতিক উন্নয়ন প্রভৃতি কারণে এ পর্যায়ে মৃত্যুহার হ্রাস পায়। পক্ষান্তরে, অর্থনৈতিক উন্নতি সত্ত্বে সামাজিক মূল্যবোধের পরিবর্তনের অভাবে প্রকৃত আর্থ- সামাজিক উন্নয়ন না হওয়ায় জন্মহার হ্রাস না পেয়ে পূর্বগতিতেই চলতে থাকে। অর্থাৎ জন্মহারের তুলনায় মৃত্যুহার দ্রুতগতিতে হ্রাস পায়। ফলে উচ্চ জন্মহার ও নিম্ন মৃত্যুহারের কারণে এ স্তরে জনসংখ্যার দ্রুত বৃদ্ধি ঘটে। জনশুমারি ও গৃহগণনা ২০২২ অনুযায়ী, এদেশে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৭১ সালে বাংলাদেশের জনসংখ্যা ছিল সাড়ে ৭ কোটি। ২০২২ সালের জনশুমারি বাংলাদেশের জনসংখ্যা হয় সাড়ে ১৬ কোটি। বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে কিন্তু জন্মহার সেই তুলনায় হ্রাস পায়নি। ফলে জনসংখ্যা দ্রুতগতিতে বৃদ্ধি পেয়েছে। অতএব বলা যায়, বর্তমানে জনসংখ্যা উত্তরণের ক্ষেত্রে বাংলাদেশ জনমিতিক অবস্থান্তর প্রক্রিয়ায় দ্বিতীয় পর্যায়ে রয়েছে।"
        }
      ]
    },
    {
      "number": "5",
      "uddipok": "একটি অধাতব খনিজ যা বিশ্বে তরল সোনা নামে পরিচিত। আন্তর্জাতিক বাণিজ্য ও অর্থনৈতিক উন্নয়নে খনিজটি বিশ্বের সর্বাধিক গুরুত্বপূর্ণ জ্বালানি খনিজ।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "OPEC (Organization of Petroleum Exporting Countries) বিশ্বের প্রধান খনিজ তেল উৎপাদনকারী দেশগুলোর সমন্বয়ে গঠিত আন্তর্জাতিক সংস্থা।"
        },
        {
          "label": "খ",
          "question": "",
          "explanation": "খনিজ সম্পদ এক প্রকার প্রাকৃতিক সম্পদ। সম্পদের আকার, গঠনগত উপাদান, ব্যবহার প্রভৃতির ওপর ভিত্তি করে খনিজ সম্পদকে ৩টি ভাগে ভাগ করা যায়। যথা-"
        },
        {
          "label": "গ",
          "question": "",
          "explanation": "উদ্দীপকে 'তরল সোনা' নামে খ্যাত খনিজটি হলো খনিজ তেল বা পেট্রোলিয়াম। খনিজটির বৈশ্বিক বণ্টন মানচিত্রে দেখানো হলো-"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত খনিজটি হলো খনিজ তেল। এর আন্তর্জাতিক বাণিজ্য ও অর্থনৈতিক গুরুত্ব অপরিসীম। খনিজ তেলের আন্তর্জাতিক বাণিজ্য: খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, ইরান, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। খনিজ তেলের অর্থনৈতিক গুরুত: খনিজ তেল একটি গুরুত্বপূর্ণ অর্থনৈতিক সম্পদ। বিশ্বের খনিজ তেলে সমৃদ্ধ দেশগুলো যথেষ্ট উন্নত। বিশেষ করে মধ্যপ্রাচ্যে খনিজ তেল 'তরল সোনা' হিসেবে পরিচিত। এ অঞ্চলের খনিজ তেল বর্তমান বিশ্বের রাজনৈতিক ও অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। আধুনিক যান্ত্রিক সভ্যতার যুগে খনিজ তেলের গুরুত্ব অপরিসীম। খনিজ তেলের বহুমুখী ব্যবহার আধুনিক যুগে মানুষকে এর ওপর এত বেশি নির্ভরশীল করে তুলেছে যে, এটি ছাড়া মানুষ এক মুহূর্ত চলতে পারে না। কৃষি, শিল্প, পরিবহন, গৃহস্থালির কাজ, শক্তি উৎপাদনসহ উন্নয়নের নানাবিধ ক্ষেত্রে খনিজ তেল গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "6",
      "uddipok": "ড. মনোয়ারা খাতুন IRRI এর গবেষক। তিনি এমন একটি ফসল নিয়ে গবেষণা করছেন যেটির বিজ্ঞানসম্মত নাম 'ওরাইজা স্যাটাইভা'।",
      "tag": "NDCD 24",
      "sub_questions": [
        {
          "label": "ক",
          "question": "IRRI কী?",
          "explanation": "IRRI (International Rice Research Institute) হলো আন্তর্জাতিক ধান গবেষণা কেন্দ্র।"
        },
        {
          "label": "খ",
          "question": "বিশ্বের প্রধান চা উৎপাদনকারী দেশগুলোর চা উৎপাদনের তালিকা দাও।",
          "explanation": "বিশ্বের প্রধান চা উৎপাদনকারী দেশগুলোর চা উৎপাদনের তালিকা নিচে দেওয়া হলো- সারণিঃ পৃথিবীর প্রধান প্রধান কয়েকটি দেশের চা উৎপাদন দেশ উৎপাদন (হাজার মেট্রিক টন) ১. চীন ২৭৯১ ২. ভারত ১৩৯০ ৩. শ্রীলংকা ৩০০ ৪. মায়ানমার ১৩২ ৫. বাংলাদেশ ৯০"
        },
        {
          "label": "গ",
          "question": "ড. মনোয়ারা খাতুন যে ফসল নিয়ে গবেষণা করছেন তা উৎপাদনকারী শীর্ষ ১০টি দেশ বিশ্ব মানচিত্রে দেখাও।",
          "explanation": "ড. মনোয়ারা খাতুন যে ফসল নিয়ে গবেষনা করছেন সেটি হলো ধান। বিশ্বে ধান উৎপাদনকারী শীর্ষ ১০টি দেশ হলো- ১. চীন, ২. ভারত, ৩. ইন্দোনেশিয়া, ৪. বাংলাদেশ, ৫. ভিয়েতনাম, ৬. থাইল্যান্ড, ৭. মিয়ানমার, ৮. ফিলিপাইন, ৯. পাকিস্তান ও ১০ কলম্বিয়া। নিচে ধান উৎপাদনকারী শীর্ষ ১০টি দেশ বিশ্ব মানচিত্রে দেখানো হলো-"
        },
        {
          "label": "ঘ",
          "question": "বাংলাদেশের প্রেক্ষাপটে উক্ত ফসলের গুরুত্ব বিশ্লেষণ করো।",
          "explanation": "বাংলাদেশ উন্নয়নশীল একটি দেশ। তাই এ দেশে ধানের গুরুত্ব সর্বাধিক। ধান হতে চাল উৎপন্ন হয়। বাংলাদেশে চালের গুরুত্ব অনেক। এটি বেশিরভাগ জনসংখ্যার প্রধান খাদ্য। এদেশে ৯০ শতাংশ মানুষ তাদের ক্যালোরির জন্য ভাতের উপর নির্ভর করে। ধান উৎপাদন সহ কৃষি, শ্রমশক্তির ৭০ শতাংশ নিযুক্ত করে এবং দেশের জিডিপিতে ৪০ শতাংশ অবদান রাখে, যাতে শুধুমাত্র চালের অবদান ২০ শতাংশ। মূলত বাংলাদেশের সর্বত্র ধান চাষ হয়। তাই ক্ষুদ্র আয়তনের এ দেশটি ধান উৎপাদনে বিশ্বে বর্তমানে চতুর্থ অবস্থানে রয়েছে। অথচ দেশটি চাল রপ্তানি করে না। মূলত নিজেদের ভোগের জন্যই এখানে কৃষকেরা ধান উৎপাদন করে। স্বয়ংভোগী প্রগাঢ় কৃষি ব্যবস্থায় এদেশে ধানের উৎপাদন হয়। দেশের বিপুল জনসংখ্যা তার খাদ্য চাহিদা পূরণে ফসলটির উপর ব্যাপকভাবে নির্ভরশীল। তাই বাংলাদেশের প্রেক্ষাপটে ধান ফসলটি অতীব গুরুত্বপূর্ণ।"
        }
      ]
    },
    {
      "number": "7",
      "uddipok": "রংপুরের রহিমা তার এলাকায় প্রাপ্ত খনিজের উত্তোলন ও ইটভাটায় সেটির ব্যবহার দেখে অত্যন্ত দুশ্চিন্তাগ্রস্ত। কিন্তু সে ঢাকায় এসে অন্য একটি খনিজের রান্নায় ব্যবহার দেখে অত্যন্ত মুগ্ধ হয়। এই খনিজটি অধিকাংশই শিল্প কারখানায় বিশেষ করে কৃষিকাজের প্রয়োজনীয় সার তৈরির কাজে ব্যবহার করা হয়ে থাকে।",
      "tag": "NDCD 24",
      "sub_questions": [
        {
          "label": "ক",
          "question": "শক্তি সম্পদ কাকে বলে?",
          "explanation": "যে সমস্ত প্রাকৃতিক সম্পদ শক্তি উৎপাদনের কাজে ব্যবহৃত হয় তাকে শক্তি সম্পদ বলে। যেমন- প্রাকৃতিক গ্যাস।"
        },
        {
          "label": "খ",
          "question": "কীভাবে কয়লার সৃষ্টি হয়?",
          "explanation": "উদ্ভিদ ও প্রাণীর দেহাবশেষ থেকে কয়লার সৃষ্টি হয়। বিজ্ঞানীদের মতে, অতি প্রাচীনকালে বিভিন্ন প্রাকৃতিক দুর্যোগের কারণে অসংখ্য গাছপালা ও প্রাণীর মৃতদেহ মাটির নিচে চাপা পড়ে। শত শত বছর ধরে এসব গাছের কান্ড, গুঁড়ি, শাখা-প্রশাখা, লতাপাতা এবং প্রাণীর মৃতদেহ ভূ-অভ্যন্তরের তাপ, চাপ ও রাসায়নিক প্রক্রিয়ায় পরিবর্তিত হয়ে কয়লায় পরিণত হয়।"
        },
        {
          "label": "গ",
          "question": "উদ্দীপকে ইঙ্গিতপূর্ণ খনিজ দুটির মানচিত্রে অবস্থান ব্যাখ্যা করো।",
          "explanation": "উদ্দীপকে রংপুরের রহিমার এলাকায় যে খনিজটি পাওয়া যায় সেটি হলো কয়লা। সে ঢাকায় এসে যে খনিজটির ব্যবহার দেখলো সেটি হলো প্রাকৃতিক গ্যাস। বাংলাদেশের উল্লেখযোগ্য গ্যাসক্ষেত্রসমূহ হলো- ১. কৈলাসটিলা, ২. হরিপুর, ৩. ছাতক, ৪. বিয়ানীবাজার, ৫. মৌলভীবাজার, ৬. ফেঞ্চুগঞ্জ, ৭. রশিদপুর, ৮. বাখরাবাদ, ৯. কামতা, ১০. তিতাস, ১১. বেগমগঞ্জ, ১২. ফেনী, ১৩. সেমুতাং, ১৪. শাহবাজপুর, ১৫. সাঙ্গু, ১৬. কুতুবদিয়া। বাংলাদেশের কয়লাক্ষেত্রসমূহ- ১: রানীপুকুর, ২. বড়পুকুরিয়া, ৩. ফুলবাড়ি, ৪. দীঘিপাড়া, ৫. জামালগঞ্জ। নিচে উক্ত খনিজ দুটির অবস্থান মানচিত্রে দেখানো হলো-"
        },
        {
          "label": "ঘ",
          "question": "",
          "explanation": "উদ্দীপকের খনিজ দুটি হলো বাংলাদেশের কয়লা ও প্রাকৃতিক গ্যাস। অর্থনৈতিক উন্নয়ন ও ব্যবহারিক গুরুত্বের দিক থেকে উল্লিখিত খনিজ দুটি তাৎপর্যপূর্ণ ভূমিকা রাখে। যেমন- কয়লা: কয়লা জ্বালানি হিসেবে ব্যবহৃত হয়ে থাকে। বর্তমানে দিনাজপুরের বড়পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপবিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ ইটভাটা, কলকারখানাসহ বিভিন্ন খাতে ব্যবহৃত হয়। ফলে কাঠের লাকড়ির বিকল্প হিসেবে বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। প্রাকৃতিক গ্যাস: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্য প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    },
    {
      "number": "8",
      "uddipok": "",
      "tag": "NDCD 24",
      "sub_questions": [
        {
          "label": "ক",
          "question": "বিশ্বের প্রধান কার্পাস বস্ত্র উৎপাদনকারী দেশের নাম লেখো।",
          "explanation": "বিশ্বের প্রধান কার্পাস বস্ত্র উৎপাদনকারী দেশ চীন।"
        },
        {
          "label": "খ",
          "question": "বাংলাদেশের ঔষধ শিল্পের ভবিষ্যৎ সম্ভাবনা ব্যাখ্যা করো।",
          "explanation": "বাংলাদেশ বর্তমানে ওষুধ রপ্তানি করে। দেশটি ২০২২ সালে ১৫৭টি দেশে প্রায় ৬৬৩৭.৭ কোটি টাকার ওষুধ রপ্তানি করে (সূত্র: ওষুধ প্রশাসন অধিদপ্তর-২০২৩)। ওষুধ শিল্পের এই অগ্রগতির মূলে রয়েছে ১৯৮২ সালে কার্যকর হওয়া জাতীয় ওষুধ নীতি। FDA (US Food and Drugs Administration) কর্তৃক বাংলাদেশের ওষুধের অনুমোদন এ শিল্পের রপ্তানির ক্ষেত্রে এক গুরুত্বপূর্ণ মাইলফলক। এছাড়া উন্নত কাঁচামাল, আধুনিক প্রযুক্তির ব্যবহার, আন্তর্জাতিক মান রক্ষা করে উৎপাদন হওয়ায় এদেশের ওষুধ আজ বিদেশে রপ্তানি হচ্ছে। বাংলাদেশের প্রেক্ষিতে তাই এটি নিঃসন্দেহে বলা যায় যে, বাংলাদেশের ওষুধ শিল্পের ভবিষ্যৎ অনেক উজ্জ্বল।"
        },
        {
          "label": "গ",
          "question": "ক দেশটিতে লৌহ ও ইস্পাত শিল্প গড়ে উঠার কারণ ব্যাখ্যা করো।",
          "explanation": "চিত্রের 'ক' দেশটি হলো- চীন। চীন বিশ্বে লৌহ ও ইস্পাত উৎপাদনে শীর্ষস্থানীয় দেশ। লৌহ ও ইস্পাত শিল্প সাধারণত কাঁচামালের সহজলভ্যতা তথা লৌহ খনি এবং শক্তি সম্পদ যেমন- কয়লা খনির নিকট গড়ে ওঠে। এছাড়া লৌহ ও ইস্পাত কেন্দ্রগুলো পরিবহন সুবিধা কাজে লাগাতে হ্রদ, নদী ও সমুদ্রের তীরে গড়ে উঠে কেননা এ শিল্পের কাঁচামাল এবং উৎপন্ন দ্রব্য ভারী। এসব কারণে ইয়াংসি নদীর তীরে হ্যাঞ্চাও এবং লায়োনিং এর আনশান অঞ্চলে চীনের অধিকাংশ লৌহ ও ইস্পাত কারখানাগুলো অবস্থিত। আনশান চীনের সর্ববৃহৎ ইস্পাত কেন্দ্র। এছাড়া সাংহাই, নানকিং, উহান প্রভৃতি রাজ্যও ইস্পাত শিল্পে উন্নত।"
        },
        {
          "label": "ঘ",
          "question": "ক ও খ দেশদ্বয়ের লৌহ ও ইস্পাত শিল্পের তুলনামূলক বিশ্লেষণ করো।",
          "explanation": "চিত্রের 'ক' ও 'খ' দেশ দুটি যথাক্রমে চীন ও যুক্তরাষ্ট্র। চীন বর্তমানে লৌহ ও ইস্পাত উৎপাদনে বিশ্বে প্রথম স্থানে রয়েছে। আনশান চীনের সর্ববৃহৎ ইস্পাত কেন্দ্র। এছাড়া সাংহাই, নানকিং, উহান প্রভৃতি রাজ্যও ইস্পাত শিল্পে উন্নত। লৌহ ও ইস্পাত শিল্প ব্যবহার করে ভারি যন্ত্রপাতি, রেলগাড়ি, জাহাজ প্রভৃতি তৈরি করে চীন বেশ পরিচিতি লাভ করেছে। ইয়াংসি নদীর তীরে হ্যাঙ্কাও এবং লায়োনিং এর আনশান অঞ্চলে চীনের অধিকাংশ লৌহ ও ইস্পাত কারখানাগুলো অবস্থিত। অন্যদিকে যুক্তরাষ্ট্রও লৌহ ও ইস্পাত শিল্পে উন্নত। দেশটি লৌহ ও ইস্পাত শিল্প উৎপাদনে যথাক্রমে অষ্টম ও চতুর্থ। এদেশে শক্তি সম্পদের প্রাপ্তির উপর নির্ভর করে লৌহ ও ইস্পাত শিল্পের মতো ভারি শিল্প গড়ে উঠেছে। যেমন- পেনসিলভানিয়া। তবে চীনের মতো পরিবহন সুবিধা এবং পানির সরবরাহ (আকরিক লৌহ ধৌত ও পরিশোধন এবং কাঁচা লৌহকে ঠান্ডা করার জন্য প্রচুর পানির প্রয়োজন হয়) কাজে লাগাতে যুক্তরাষ্ট্রের হ্রদ অঞ্চলেও এ শিল্প কেন্দ্রীভূত হয়েছে। সুতরাং বলা যায় যে, লৌহ ও ইস্পাত শিল্পে যুক্তরাষ্ট্রের চেয়ে চীন এগিয়ে রয়েছে।"
        }
      ]
    }
  ]
}