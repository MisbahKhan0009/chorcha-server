{
  "title": "আইডিয়াল কলেজ, মতিঝিল ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "তামিম এমন একটি স্বাধীন দেশের অধিবাসী যা পার্শ্ববর্তী অন্য একটি দেশ অপেক্ষা অনেক ছোট। দেশটি তামিমের দেশের স্বাধীনতা যুদ্ধে গুরুত্বপূর্ণ অবদান রেখেছে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "মানুষের কর্মকাণ্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "",
          "explanation": "যুক্তরাজ্যে শাসনতান্ত্রিক রাজতন্ত্র বিদ্যমান; যদিও রাষ্ট্রের শীর্ষ ব্যক্তি রাজা বা রাণী কেবল অলংকারিক এবং ক্ষমতাশূন্য। যুক্তরাজ্যে প্রধানমন্ত্রী অধিকাংশের রায়ে নির্বাচিত পার্লামেন্টের নেতা। যুক্তরাজ্যে দ্বিকক্ষবিশিষ্ট সংসদীয় শাসনব্যবস্থা প্রচলিত। হাউস অব কমন্স নির্বাচিত হলেও হাউস অব লর্ডস নিয়োগকৃত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত তামিমের দেশ হলো বাংলাদেশ। নিম্নের অনুরূপঃ বাংলাদেশ প্রশাসনিকভাবে চারটি স্তরে বিভক্ত। যেমন- বিভাগ, জেলা, উপজেলা/থানা, ইউনিয়ন। বাংলাদেশে সর্বোচ্চ প্রশাসনিক কার্যালয় হলো সচিবালয়। এটি প্রশাসনের কেন্দ্রস্থল। এছাড়া পৌর সুবিধাদি নিশ্চিত করার জন্য রয়েছে সিটি কর্পোরেশন ও পৌরসভা। বিভাগ: বিভাগ হলো বাংলাদেশের সর্বোচ্চ প্রশাসনিক অঞ্চল। কতগুলো জেলা নিয়ে একটি বিভাগ গঠিত হয়। বাংলাদেশে মোট বিভাগের সংখ্যা আটটি। জেলা: বাংলাদেশে প্রশাসনিক অঞ্চলসমূহের মধ্যে জেলা হলো বিভাগের পরবর্তী ধাপ। কতগুলো উপজেলা নিয়ে একটি জেলা গঠিত হয়। বাংলাদেশে মোট জেলার সংখ্যা ৬৪। উপজেলা: প্রশাসনিক অঞ্চলের ক্রমধাপ অনুযায়ী জেলার পরে উপজেলার স্থান। কতগুলো ইউনিয়নের সমন্বয়ে উপজেলা গঠিত হয়। বাংলাদেশে মোট উপজেলার সংখ্যা ৪৯৫। ইউনিয়ন: ইউনিয়ন হলো প্রশাসনিক অঞ্চলের সর্বনিম্ন ধাপ। কতগুলো • গ্রাম নিয়ে একটি ইউনিয়ন গঠিত হয়। বাংলাদেশে মোট ইউনিয়নের সংখ্যা ৪,৫৫৪টি। সিটি কর্পোরেশন: বাংলাদেশের বৃহৎ নগরসমূহের অবকাঠামো ও পৌর সুবিধাদি নিশ্চিত করার জন্য স্থানীয় পর্যায়ে যে সরকারব্যবস্থা গঠিত হয়, তা হলো সিটি কর্পোরেশন। বর্তমানে বাংলাদেশে মোট সিটি কর্পোরেশনের সংখ্যা ১২।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দেশ দুটি হলো ভারত ও বাংলাদেশ। ভৌগোলিক অবস্থানের বিবেচনায় বাংলাদেশ ভূঅর্থনৈতিকভাবে স্বতন্ত্র ও সুবিধাজনক অবস্থায় রয়েছে। বাংলাদেশের অবস্থানে দক্ষিণ ও দক্ষিণ-পূর্ব এশিয়ার মাঝামাঝি। এই সুবিধা বাংলাদেশের ব্যবসা- বাণিজ্য, যোগাযোগ ও অবকাঠামো উন্নয়নের গতি অনেক বাড়িয়ে দেয়ার সম্ভাবনা রাখে। যেমন- ভারত তার উত্তর-পূর্বাঞ্চলের রাজ্যসমূহের সাথে যোগাযোগ বাড়াতে চাইলে বাংলাদেশকে ছাড়া সেটা সম্ভব নয়। এতে বাংলাদেশের উপর দিয়ে যে বাণিজ্য হবে তা থেকে কোটি কোটি টাকা আয় করা সম্ভব। বাংলাদেশের অর্থনৈতিক পরিবেশও চমৎকার। কৃষিপ্রধান এ দেশটির সমতল ভূপ্রকৃতি এবং জলবায়ু কৃষির অনুকূল। উপরন্তু জনবহুল এ দেশটি বর্তমানে শিল্পেও অগ্রসরমান। এদেশের পোশাক শিল্প সম্পূর্ণ রপ্তানি নির্ভর। দেশের রাজনৈতিক স্থিতিশীলতা অর্থনৈতিক পরিবেশকে সুসংহত করেছে। বাংলাদেশের দক্ষিণে বঙ্গোপসাগরের অবস্থান থাকায় বৈদেশিক বাণিজ্যে সমুদ্রপথ ব্যবহার করা যাচ্ছে। এ উপসাগর থেকে বিভিন্ন মাছ (যেমন- লাক্ষা, ছুরি, রূপচাঁদা, টুনা) সংগ্রহ করে দেশের প্রয়োজন মিটিয়ে বিদেশে রপ্তানি করে প্রচুর বৈদেশিক মুদ্রা অর্জন করা সম্ভব হচ্ছে। ভারতের ভৌগোলিক অবস্থানও বিশ্বের প্রেক্ষিতে বেশ সুবিধাজনক। উপদ্বীপিয় এ দেশটির উত্তর দিক ব্যতীত সব দিকই ভারত মহাসাগর দ্বারা বেষ্টিত। ভারত মহাসাগর উপকূলীয় বন্দরগুলো দেশটিকে বিশ্ব অর্থনীতিতে গুরুত্বপূর্ণ করেছে। উপরন্তু এর উত্তরে হিমালয়ের অবস্থান দেশটির ভূরাজনৈতিক যোগাযোগ নিরাপদ করেছে। দেশটির অর্থনৈতিক পরিবেশও বাংলাদেশের মতো। কৃষিনির্ভর দেশটি বর্তমানে শিল্প ও প্রযুক্তিতে অনেক এগিয়েছে। বৃহৎ দেশ হওয়ায় দেশটির অর্থনীতিও বড়।"
        }
      ]
    },
    {
      "number": "2",
      "uddipok": "শস্য-১: বৃহৎ বদ্বীপ খ্যাত দেশের প্রধান খাদ্যশস্যটি দিয়ে চিড়া, মুড়িসহ বিভিন্ন জাতের পিঠা তৈরি হয়। আবার দেশটির একটি অর্থকরী শস্য বিদেশে রপ্তানি করে প্রচুর বৈদেশিক মুদ্রা অর্জন করে, যা পাহাড়ি অঞ্চলে ভালো জন্মে।",
      "tag": "ISCM 24",
      "sub_questions": [
        {
          "label": "ক",
          "question": "মিশ্র কৃষি কাকে বলে?",
          "explanation": "কোনো কৃষি খামারের এক অংশে কৃষিকাজ করে ফসল উৎপাদন এবং অপর অংশে গবাদিপশু, হাঁস-মুরগি প্রভৃতি প্রতিপালিত হলে তাকে মিশ্র কৃষি বলে। যেমন- একই পুকুরে মাছ ও হাঁস পালন।"
        },
        {
          "label": "খ",
          "question": "আখ চাষে পরিবহন ব্যবস্থার গুরুত্ব ব্যাখ্যা করো।",
          "explanation": "আখ চাষে পরিবহন ব্যবস্থার গুরুত্ব অনেক। আখ হতে গুড় ও চিনি উভয়ই প্রস্তুত হয়। কিন্তু চিনি প্রস্তুত করতে হলে আখকে চিনিকলে নিয়ে যেতে হয়। চিনকল যদি আখ উৎপাদন অঞ্চল হতে দূরে অবস্থিত হয় তবে দ্রুত পরিবহন সুবিধা না থাকলে আখ শুকিয়ে যায় এবং এরূপ অবস্থায় আখ হতে চিনি উৎপাদন কম হয়। সুতরাং আখ হতে উপযুক্ত পরিমাণ চিনি পেতে হলে আখ ক্ষেত হতে চিনির কলে আখ প্রেরণের জন্য দ্রুত পরিবহনের সুবিধা থাকা বাঞ্ছনীয়। এছাড়া, দেশ-বিদেশের বাজারে চিনি প্রেরণের জন্যও সুলভ পরিবহন ব্যবস্থার প্রয়োজন হয়।"
        },
        {
          "label": "গ",
          "question": "উদ্দীপকে উল্লিখিত অর্থকরী শস্যটি চাষের অনুকূলীয় প্রাকৃতিক পরিবেশ ব্যাখ্যা করো।",
          "explanation": "উদ্দীপকে উল্লিখিত বদ্বীপ খ্যাত বাংলাদেশের অর্থকরী শস্যটি চা। নিচে চা চাষের অনুকূল প্রাকৃতিক পরিবেশ ব্যাখ্যা করা হলো: জলবায়ু: উষ্ণ নাতিশীতোষ্ণ ও অধিক আর্দ্র জলবায়ু চা চাষের জন্য বিশেষ উপযোগী। চা গাছের বৃদ্ধিকালীন সময়ে তাপমাত্রা ২০° সে. অপেক্ষা বেশি হওয়া আবশ্যক। চা গাছ স্বল্প তাপমাত্রা সহ্য করতে পারে। তবে তীব্র শীত চা গাছের ক্ষতি সাধন করে। বৃষ্টিপাত: নিরক্ষীয় এবং আর্দ্র মৌসুমি জলবায়ু চা চাষের জন্য বেশি উপযোগী। যেসব এলাকায় বছরে ১২৫ থেকে ৬২৫ সে.মি. বৃষ্টিপাত এবং শুষ্ক ঋতু ক্ষণস্থায়ী হয় সেখানে চা গাছের পাতা ও কুঁড়ি দ্রুত বৃদ্ধি পায়। যেমন- বাংলাদেশের মৌলভীবাজার। ভূ প্রকৃতি: সমুদ্র পৃষ্ঠের ৬০০ থেকে ১২০০ মিটার উচ্চতায় অবস্থিত পার্বত্য ঢালু অঞ্চলে চা বাগান গড়ে তোলা হয়। পার্বত্য ঢালু অঞ্চল অপেক্ষাকৃত শীতল থাকে। সেখানে প্রবল বৃষ্টিপাত হলেও চা গাছের গোড়ায় পানি জমে থাকে না। চা বাগান তৈরির জন্য সিলেটে এ ধরনের পরিবেশ বিদ্যমান রয়েছে। মৃত্তিকা: নাইট্রোজেনযুক্ত কিছুটা অম্লধর্মী মৃত্তিকা চা গাছ জন্মানোর জন্য বিশেষ উপযোগী। লৌহমিশ্রিত এবং আগ্নেয় ভস্মযুক্ত মৃত্তিকাতেও চা গাছ জন্মাতে পারে। যেমন- শ্রীলঙ্কার চা বাগান।"
        },
        {
          "label": "ঘ",
          "question": "উদ্দীপকে উল্লিখিত খাদ্যশস্যটির বিশ্বব্যাপী উৎপাদন ও বণ্টন বিশ্লেষণ করো।",
          "explanation": "উদ্দীপকে উল্লিখিত বাংলাদেশের প্রধান খাদ্যশস্য ধান। বিশ্বের ধান উৎপাদন (লক্ষ মেট্রিক টন হিসাবে) দেশের নাম উৎপাদনের পরিমাণ ১. চীন ২১১৪ ২. ভারত ১৭৭৬ ৩. ইন্দোনেশিয়া ৫৪৬ ৪. বাংলাদেশ ৫৪৫ ৫. ভিয়েতনাম ৪৩৪ ৬. থাইল্যান্ড ২৮৪ ৭. মিয়ানমার ২৬৩ ৮. ফিলিপাইন ১৮৮ ৯. পাকিস্তান ১১১ ১০. কলম্বিয়া ১০৯ ১১. সমগ্র বিশ্ব ৭৫৫৫ উৎস: FAOSTAT, September, 2021 বণ্টন: ধানের বণ্টন বিশ্লেষণে শীর্ষ উৎপাদনকারী পাঁচটি দেশ বর্ণিত হলো- ১. চীন: ধান উৎপাদনে চীন বিশ্বে প্রথম স্থান অধিকারী দেশ। চীনের হোয়াংহো, ইয়াং সিকিয়াং ও সেচুয়ান অববাহিকা এবং হুনান প্রদেশে প্রচুর ধান জন্মে। হুনান প্রদেশে অত্যধিক ধান উৎপন্ন হয় বলে একে 'ধানের আধার' (rice bowl) বলা হয়। ২. ভারত: ধান উৎপাদনে ভারত বিশ্বে দ্বিতীয়। দেশটির আসাম, মাদ্রাজ, বিহার, উড়িষ্যা, উত্তর প্রদেশ, পশ্চিমবঙ্গ, মধ্যপ্রদেশ, ত্রিপুরা, অন্ধ্র প্রদেশ, কর্ণাটক প্রভৃতি রাজ্যে প্রচুর ধান উৎপন্ন হয়। ৩. ইন্দোনেশিয়া: ধান উৎপাদনে ইন্দোনেশিয়ার স্থান বিশ্বে তৃতীয়। এ দেশের জাভা অঞ্চল ধান উৎপাদনে প্রসিদ্ধ। ৪. বাংলাদেশ: বিশ্বের চতুর্থ বৃহত্তম ধান উৎপাদনকারী দেশ বাংলাদেশ। এ দেশের গঙ্গা-ব্রহ্মপুত্রের অববাহিকা অঞ্চল ও সমুদ্র উপকূলীয় অঞ্চলের জেলাসমূহে সর্বাধিক ধান উৎপন্ন হয়। ৫. ভিয়েতনাম: ধান উৎপাদনে ভিয়েতনামের স্থান বিশ্বে পঞ্চম। দেশটির মেকং নদীর বদ্বীপ অঞ্চল ও উত্তর ভিয়েতনামের লোহিত অববাহিকায় প্রচুর পরিমাণে ধান উৎপন্ন হয়।"
        }
      ]
    },
    {
      "number": "3",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "খনিজ সম্পদ আহরণ ও ব্যবহারের অপচয়রোধ ও পরিবেশবান্ধব নীতির প্রয়োগই খনিজ সম্পদ সংরক্ষণ।"
        },
        {
          "label": "খ",
          "question": "",
          "explanation": "সাধারণত দুই ভাবে খনিজের শ্রেণিবিন্যাস করা যায়। ১. উৎপত্তি অনুসারে খনিজ দুই প্রকার, যেমন- i. অজৈব খনিজ: লোহা, নিকেল, সীসা, ম্যাঙ্গানিজ, অভ্র, জিপসাম প্রভৃতি। ii. জৈব খনিজ: কয়লা, খনিজ তেল, প্রাকৃতিক গ্যাস প্রভৃতি। ২. প্রকৃতি বা উপাদান অনুসারে খনিজ দ্রব্যগুলোকে তিনটি ভাগে ভাগ করা যায়। যথা- i. ধাতব খনিজ: লৌহ আকরিক, তামা, টিন, বক্সাইট, সোনা, রূপা, দস্তা, ম্যাঙ্গানিজ, নিকেল ইত্যাদি। ii. অধাতব খনিজ: গন্ধক, লবণ, পটাস, ডলোমাইট, চুন, চুনাপাথর, মার্বেল, অভ্র, চীনামাটি, গ্রাফাইট ইত্যাদি। iii. জ্বালানি খনিজ: কয়লা, খনিজ তেল, প্রাকৃতি গ্যাস, ইউরেনিয়াম, থোরিয়াম, রেডিয়াম ইত্যাদি।"
        },
        {
          "label": "গ",
          "question": "",
          "explanation": "উদ্দীপকে উল্লিখিত A অঞ্চলটির প্রধান খনিজ হলো খনিজ তেল। ভূগর্ভের শিলাস্তর থেকে উত্তোলনকৃত তেলকে খনিজ তেল বলে। খনিজ তেলের অপরিহার্যতা ও বিশেষ গুরুত্বের জন্য একে তরল সোনা বলা হয়। ভূগর্ভস্থ পাললিক শিলাস্তরে সামুদ্রিক অবক্ষেপের সাথে বিভিন্ন ধরনের প্লাঙ্কটন, উদ্ভিদ ও প্রাণীর দেহাবশেষ পাললিক শিলাস্তরের নিচে চাপা পড়ে। ভূগর্ভের চাপ, তাপ ও রাসায়নিক প্রক্রিয়ায় পরিবর্তিত হয়ে এগুলো ক্রমশ তরল পদার্থে পরিণত হয় এবং অবশেষে খনিজ তেলে রূপান্তরিত হয়। এরপর আস্তে আস্তে একত্রিত হয়ে অবস্থান করে। খনিজ তেল 4 সাধারণত হলদে সবুজ থেকে কালচে বাদামি রংয়ের হয়ে থাকে।"
        },
        {
          "label": "ঘ",
          "question": "",
          "explanation": "উদ্দীপকে 'B' চিহ্নিত দেশ তথা চীনের ধাতব খনিজ সম্পদটি হলো আকরিক লৌহ। পৃথিবীর সবদেশে কমবেশি আকরিক লৌহ পাওয়া গেলেও অর্থনৈতিকভাবে লাভজনক না হওয়ায় বিশ্বে মাত্র কয়েকটি দেশ খনি হতে আকরিক লৌহ উত্তোলন করে। নিচে পৃথিবীর প্রধান আকরিক লৌহ উৎপাদনকারী দেশসমূহের মজুদ ও উৎপাদনের পরিমাণ দেখানো হলো- ১. অস্ট্রেলিয়া: আকরিক লৌহ উৎপাদনে অস্ট্রেলিয়া বিশ্বে প্রথম। ২০১৯ সালে এদেশের মোট উৎপাদন ছিল প্রায় ৯১৯ মিলিয়ন টন। দক্ষিণ অস্ট্রেলিয়া ও নিউসাউথ ওয়েলসের আয়রন মোনার্ক অঞ্চলে দেশটির প্রধান লৌহ খনিগুলো অবস্থিত। ২. ব্রাজিল: আকরিক লৌহ উৎপাদনে ব্রাজিল বিশ্বে দ্বিতীয়। দেশের উত্তর-পূর্বাঞ্চলের খনিগুলো থেকে ব্রাজিল প্রচুর পরিমাণে আকরিক লৌহ উত্তোলন করে। ২০১৯ সালে দেশটির উৎপাদনের পরিমাণ ছিল ৪০৫ মিলিয়ন টন। ৩. চীন: চীন বিশ্বের তৃতীয় আকরিক লৌহ উৎপাদনকারী দেশ। ২০১৯ সালে চীনে প্রায় ৩৫১ মিলিয়ন টন লৌহ উৎপাদিত হয়। দেশটির মাঞ্চুরিয়ার মুকুদেন, সান্টুং উপদ্বীপ, ইয়াংসিকিয়াং নদীর নিম্নাংশ, হোনান, হোপাই, সানটাং, সানবি প্রভৃতি অঞ্চল আকরিক লৌহ উৎপাদনে প্রসিদ্ধ। ৪. ভারত: আকরিক লৌহ উৎপাদনে ভারতের স্থান বর্তমান বিশ্বে চতুর্থ। ২০১৯ সালে ভারতে প্রায় ২৩৮ মিলিয়ন টন আকরিক লৌহ উৎপাদিত হয়। এদেশের লৌহ খনিগুলো উড়িষ্যা, বিহার, কর্নাটক, মহারাষ্ট্র এবং মধ্য প্রদেশে অবস্থিত। ৫. রাশিয়া: বিশ্বে পঞ্চম প্রধান আকরিক লৌহ উৎপাদনকারী দেশ রাশিয়া। ২০১৯ সালে এদেশে প্রায় ৯৭ মিলিয়ন টন আকরিক লৌহ উৎপাদিত হয়। এদেশের ইউরাল পার্বত্য অঞ্চলের ম্যাগনিটোগস্ক, মুরমানস্ক, উরলের ওরস্ক, মস্কোর দক্ষিণে কুরস্ক, টুলা ও মোরকস্ক, লেনিনগ্রাড, বৈকাল হ্রদ প্রভৃতি অঞ্চলে প্রচুর আকরিক লৌহ উৎপাদিত হয়। ৬. অন্যান্য দেশ: উপরিউক্ত দেশগুলো ছাড়াও দক্ষিণ আফ্রিকা, ইউক্রেন, কানাডা, যুক্তরাষ্ট্র, সুইডেন, তুরস্ক, মালয়েশিয়া, কোরিয়া, ভেনিজুয়েলা, মেক্সিকো, ফ্রান্স, যুক্তরাজ্য, জাপান, স্পেন, বেলজিয়াম, ইতালি, নরওয়ে, গ্রিস, অস্ট্রিয়া, ফিলিপাইন, লাইবেরিয়া, আলজেরিয়া, নাইজেরিয়া, মরক্কো প্রভৃতি দেশ আকরিক লৌহ উৎপাদন করে থাকে। এ দেশগুলো ২০১৯ সালে প্রায় ৩৫০ মিলিয়ন টন আকরিক লৌহ উৎপাদন করে।"
        }
      ]
    },
    {
      "number": "4",
      "uddipok": "দ্বীপ রাষ্ট্র হিসেবে পরিচিত একটি দেশ, যা প্রশান্ত মহাসাগর ও এশিয়ার স্থলভাগের সংযোগস্থলে অবস্থিত। দেশটি দুই ধরনের শিল্পে অনেক উন্নত। একটি শিল্পের কাঁচামাল আমদানি করতে হয়। শিল্পটির কাঁচামাল তুলা। অন্য আরেকটি শিল্পে ছোট একটি আলপিন থেকে আরম্ভ করে বড় বড় যুদ্ধ জাহাজ পর্যন্ত নির্মাণ করা হয়।",
      "tag": "ISCM 24",
      "sub_questions": [
        {
          "label": "ক",
          "question": "শিল্প কাকে বলে?",
          "explanation": "যে কর্মপ্রচেষ্টা দ্বারা মানুষ বিভিন্ন প্রকার দ্রব্যের উপযোগ বৃদ্ধি করে ব্যবহার উপযোগী করে তোলে তাকে শিল্প বলে।"
        },
        {
          "label": "খ",
          "question": "শিল্পায়নে খনিজ তেলের গুরুত্ব ব্যাখ্যা করো।",
          "explanation": "শিল্পায়নে খনিজ তেলের গুরুত্ব অপরিসীম। খনিজ তেল একটি গুরুত্বপূর্ণ অর্থনৈতিক সম্পদ। বিশ্বের খনিজ তেলে সমৃদ্ধ দেশগুলো শিল্পে উন্নত। শিল্পে খনিজ তেলের ব্যবহার আধুনিক যুগে শিল্পকে এর ওপর এত বেশি নির্ভরশীল করে তুলেছে যে, এটি শিল্প কারখানার জ্বালানি হিসেবে সর্বাধিক ব্যবহৃত হয়। মূলত শক্তি সম্পদ খনিজ তেল শিল্পায়নের অন্যতম মূল চাবিকাঠি। ভারী হলেও এটি প্রাকৃতিক গ্যাসের তুলনায় সহজে পরিবহনযোগ্য এবং কয়লার তুলনায় পরিবেশবান্ধব।"
        },
        {
          "label": "গ",
          "question": "উদ্দীপকের দেশটিতে প্রথমোক্ত শিল্পটি গড়ে ওঠার কারণ ব্যাখ্যা করো।",
          "explanation": "উদ্দীপকের দেশটি হলো জাপান। জাপানে প্রথমোক্ত শিল্প অর্থাৎ কার্পাস বয়ন শিল্প গড়ে উঠেছে যার কাঁচামাল হিসেবে ব্যবহৃত হয় তুলা। কার্পাস বয়নশিল্প জাপানের সর্বপ্রধান শিল্প। এককালে এ শিল্পে জাপান পৃথিবীর মধ্যে প্রথম ছিল। বর্তমানে জাপান বিশ্বে অষ্টম। ১৮৬৭ সালে জাপানে কার্পাস শিল্প গড়ে ওঠে এবং ১৮৯৫ সালের মধ্যে কার্পাস রপ্তানি বাণিজ্যে প্রবেশ করে। জাপানে দেশি এবং বিদেশি উভয় প্রকার তুলাই কাঁচামাল হিসেবে ব্যবহৃত হয়। স্থানীয় নদীগুলো হতে পাওয়া যায় সস্তায় পানিবিদ্যুৎ শক্তি। ওসাকা ও নাগোয়ায় বড় বড় কাপড়ের কল আছে। এগুলো প্রধানত উচ্চ শ্রেণির কাপড়, ছাপা কাপড় প্রভৃতি প্রস্তুত করে। এছাড়া সুলভ পরিবহন ও যোগাযোগ ব্যবস্থা থাকায় কাঁচামাল সংগ্রহ ও শিল্পজাত দ্রব্য বাজারজাত করতে জাপানের কোনো অসুবিধা হয় না। জাপানি কাপড় খুব সস্তা। তাই দক্ষিণ-পূর্ব এশিয়ার গরিব জনগণ তা আগ্রহের সাথে ক্রয় করে। মালয়েশিয়া, ইন্দোনেশিয়া, ফিলিপাইন, শ্রীলঙ্কা, কোরিয়া প্রভৃতি দেশ জাপানি বস্ত্রের প্রধান কেতা। এছাড়া আফ্রিকা ও মধ্যপ্রাচ্যের দেশগুলোও জাপানি বস্ত্র ক্রয় করে থাকে। আর বাণিজ্যিক এ সুবিধার কারণে জাপানে কার্পাস বয়নশিল্প গড়ে উঠেছে।"
        },
        {
          "label": "ঘ",
          "question": "উদ্দীপকের ইঙ্গিতকৃত দেশটির শেষোক্ত শিল্পটি বিশ্লেষণ করো।",
          "explanation": "উদ্দীপকের শেষোক্ত শিল্প হলো লৌহ ও ইস্পাত শিল্প। জাপানে আমদানিকৃত কাঁচামালের (আকরিক লোহা) উপর নির্ভর করে লৌহ ও ইস্পাত শিল্প গড়ে উঠেছে। জাপানে কয়লা ও আকরিক লৌহ বেশি উত্তোলিত হয় না। তথাপি লৌহপিণ্ড ও ইস্পাত উৎপাদনে এ দেশ বিশ্বে যথাক্রমে দ্বিতীয় ও তৃতীয়। ২০২২ সালে এদেশে ৭ কোটি ১০ লক্ষ মেট্রিক টন লৌহপিণ্ড এবং ৯ কোটি ৭০ লক্ষ মেট্রিক টন ইস্পাত উৎপন্ন হয়। জাপানে পাঁচটি অঞ্চল প্রধানত লৌহ ও ইস্পাত শিল্পে উন্নত। যথা- (ক) ইয়াওয়াটা অঞ্চল, (খ) ওসাকা-কোবে অঞ্চল, (গ) টোকিও- ইয়োকোহামা অঞ্চল, (ঘ) উত্তর-পূর্ব হন্সু-কামাইসি-অঞ্চল এবং (ঙ) হোক্কাইডো-মুরোরান অঞ্চল। জাপান সব ধরনের লৌহ ও ইস্পাত দ্রব প্রস্তুত হয়। বড় বড় জাহাজ, রেল ইঞ্জিন, যন্ত্রপাতি মোটরগাড়ি, ট্রাক্টর, বাইসাইকেল, বৈদ্যুতিক পাখা, রেডিও, ট্রানজিস্টার, টেলিভিশন সেট, ক্যামেরা প্রভৃতি হতে আরম্ভ করে সূচ এবং পেরেক পর্যন্ত সবকিছুই জাপানে প্রস্তুত হয়।"
        }
      ]
    },
    {
      "number": "5",
      "uddipok": "শিল্প A: জীবন বাঁচানোর কাজে ব্যবহৃত হয়। শিল্প B: বাংলাদেশের রপ্তানি আয়ের সিংহভাগ অর্জিত হয়।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "বাংলাদেশের প্রথম সার কারখানাটি হলো ফেঞ্চুগঞ্জ সার কারখানা।"
        },
        {
          "label": "খ",
          "question": "",
          "explanation": "চিনি শিল্পের প্রধান কাঁচামাল আখ। আখ চাষের জন্য উষ্ণ ও আর্দ্র জলবায়ু প্রয়োজন। এছাড়া সুলভ শ্রমিক ও পরিবহন ব্যবস্থার সুবিধা থাকাও জরুরি। কেননা কেটে ফেলার পর থেকেই আখের ওজন দ্রুত হ্রাস পায়। তাই স্থল ও রেলপথে পরিবহনের সুবিধা থাকায় বাংলাদেশের অধিকাংশ চিনিকল উত্তরবঙ্গে উৎপাদনস্থলের সন্নিকটে গড়ে ওঠেছে।"
        },
        {
          "label": "গ",
          "question": "",
          "explanation": "'A' শিল্পটি হলো ওষুধ শিল্প। বাংলাদেশের স্বাস্থ্যখাতের একটি উল্লেখযোগ্য অগ্রগতি হলো জাতীয় ওষুধ নীতি। ১৯৮২ সালে কার্যকর হওয়া এই নীতির উদ্দেশ্য বাজার থেকে ক্ষতিকর ও অপ্রয়োজনীয় ওষুধ অপসারণ করে সকল ক্ষেত্রে প্রয়োজনীয় ওষুধ ন্যায্যমূল্যে প্রাপ্তি নিশ্চিত করা। এই নীতির ফলে বাংলাদেশের ওষুধ শিল্প দ্রুত বিকাশ লাভ করেছে। বাংলাদেশর ওষুধ শিল্প গড়ে ওঠার কারণ- i. আমদানিকৃত ও দেশীয় কাঁচামালের সুবিধা। ii. সম্ভাবনাময় এ শিল্পে বিনিয়োগে ব্যাংক ও বিমা প্রতিষ্ঠানের এগিয়ে আসা। iii. ব্যাপক স্থানীয় ও আন্তর্জাতিক বাজার। iv. দেশে চিকিৎসাবিজ্ঞানের উন্নত প্রযুক্তি ও আধুনিক চিকিৎসার প্রসার। v. সরকারি পৃষ্ঠপোষকতা।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে আলোচিত তৈরি পোশাক শিল্পটি বাংলাদেশের অর্থনৈতিক উন্নয়নের ক্ষেত্রে গুরুত্বপূর্ণ ভূমিকা পালন করছে। বাংলাদেশ তৈরি পোশাক রপ্তানি করে সবচেয়ে বেশি (৮৬.৫৫%) বৈদেশিক মুদ্রা আয় করে। ২০২২-২০২৩ সালে এর পরিমাণ ছিল প্রায় ৪৮.০৯ বিলিয়ন মার্কিন ডলার (সূত্র: বাংলাদেশ রপ্তানি উন্নয়ন ব্যুরো-২০২৩)। বাংলাদেশ একটি জনবহুল দেশ। এ অনুপাতে কর্মসংস্থানের ঘাটতি বিদ্যমান। তবে পোশাক শিল্পে দেশের জনগোষ্ঠীর এক বৃহৎ অংশ নিয়োজিত রয়েছে। ফলে তাদের আর্থসামাজিক উন্নতি সাধিত হচ্ছে। আর এ উন্নতি ব্যক্তি থেকে রাষ্ট্রীয় পর্যায়ে; সার্বিকভাবে অর্থনীতিতে সুফল বয়ে আনছে। বাংলাদেশে শ্রম সস্তা বলে উৎপাদিত পোশাকে খরচ কম হয় এবং অন্যান্য দেশের তুলনায় কম মূল্যে বিদেশে রপ্তানি করতে পারে। ফলশ্রুতিতে আন্তর্জাতিক বাজারে এর পর্যাপ্ত চাহিদা রয়েছে। এ খাতে শিক্ষিত জনগোষ্ঠীও কর্মসংস্থানের সুযোগ পাচ্ছে। তাছাড়া বৈদেশিক বাণিজ্যে ভারসাম্য রক্ষা করার ক্ষেত্রে তৈরি পোশাক রপ্তানি গুরুত্বপূর্ণ ভূমিকা রাখছে। বাংলাদেশের অর্থনীতিতে পোশাক শিল্পকে প্রধান খাত হিসেবে বিবেচনা করা হয়। এ শিল্প থেকে আয়কৃত অর্থে বাংলাদেশের বিপুল জনগোষ্ঠী প্রত্যক্ষ ও পরোক্ষভাবে সুফল ভোগ করছে। এটি দেশের অর্থনীতিকে সমৃদ্ধ করতে সহায়তা করেছে।"
        }
      ]
    },
    {
      "number": "6",
      "uddipok": "বাংলাদেশ খনিজ সম্পদে সমৃদ্ধ নয়। তবে কোথাও কোথাও কিছু কিছু অধাতব খনিজ পাওয়া যায়, যা দেশের চাহিদার তুলনায় কম। \"পৃথিবীর যে সব দেশ খনিজ সম্পদে সমৃদ্ধ সে সব দেশ শিল্পে উন্নত।\"",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "রাঙামাটির কর্ণফুলি নদীর উপর নির্মিত কাপ্তাই হ্রদে বাংলাদেশের পানিবিদ্যুৎ কেন্দ্রটি অবস্থিত।"
        },
        {
          "label": "খ",
          "question": "",
          "explanation": "বাংলাদেশে প্রাপ্ত কয়লার বৈশিষ্ট্য- i. কয়লার মান তত উৎকৃষ্ট নয়, বরং নিকৃষ্ট শ্রেণির, ii. কয়লায় কার্বনের পরিমাণ কম, iii. ছাই ও গন্ধকের পরিমাণ অপেক্ষাকৃত বেশি।"
        },
        {
          "label": "গ",
          "question": "",
          "explanation": "উদ্দীপকে খনিজ সম্পদ সম্পর্কে আলোচনা করা হয়েছে। নিচে বিভিন্ন অধাতব খনিজের ব্যাখ্যা করা হলো- ক. চুনাপাথর: এটি বাংলাদেশের অন্যতম একটি খনিজ। বাংলাদেশের সিলেট ও বগুড়া অঞ্চলে চুনাপাথর সঞ্চিতির সন্ধান পাওয়া গেছে। সিলেট বিভাগের সুনামগঞ্জ জেলার সীমান্ত সংলগ্ন বাগলীবাজার, লালঘাট এবং টাকেরঘাট নামক স্থানে স্বল্প গভীরতায় চুনাপাথরের ক্ষেত্র রয়েছে। বগুড়া অঞ্চলের জয়পুরহাটের জামালগঞ্জে এবং নওগাঁর পত্নীতলায় অবস্থিত চুনাপাথর ক্ষেত্র অধিক গভীরতায় অবস্থিত। এছাড়া নওগাঁর বাদলগাছি উপজেলায় গভীরতার এ খনিজটির সন্ধান পাওয়া গেছে। বাংলাদেশের একমাত্র দ্বীপ সেন্টমার্টিনে চুনাপাথর সঞ্চিত রয়েছে। আমাদের দেশে চুনাপাথরের বহুবিধ ব্যবহার রয়েছে। ঘর নির্মাণে, সিমেন্ট প্রস্তুতিতে, গ্লাস ও কাগজ শিল্পে এবং সাবান ও ব্লিচিং পাউডার তৈরিতে চুনাপাথর ব্যবহৃত হয়। খ. কঠিন শিলা: বাংলাদেশের রাজশাহী, বগুড়া, দিনাজপুর এবং রংপুর অঞ্চলে কঠিন শিলাক্ষেত্রের সন্ধান পাওয়া গেছে। দিনাজপুর এবং রংপুর অঞ্চলের কঠিন শিলাক্ষেত্র স্বল্প গভীরতায় অবস্থিত বিধায় এখানকার শিলাক্ষেত্র বাণিজ্যিক উত্তোলনের আওতায় আনার প্রক্রিয়া চলছে। বাংলাদেশে রেলপথ ও রাস্তাঘাট নির্মাণ এবং বাঁধ ও সেতু নির্মাণে কঠিন শিলা ব্যবহৃত হয়। গ. চীনা মাটি: ময়মনসিংহের উত্তর সীমান্ত সংলগ্ন বিজয়পুরে ১৯৫০- এর দশকে শ্বেত মৃত্তিকার সন্ধান পাওয়া যায়। গারো পাহাড় সন্নিহিত এই শ্বেত মৃত্তিকার স্তর পার্শ্ববর্তী পলল গঠিত সমভূমি এলাকা থেকে কিছুটা উঁচুতে অবস্থিত। এই ক্ষেত্র থেকে শ্বেত মৃত্তিকা উত্তোলিত হয়ে থাকে। যেমন- শেরপুর জেলার নালিতাবাড়ি, নওগাঁ জেলার পত্নীতলা, হবিগঞ্জ ও মৌলভীবাজার জেলায় চীনা মাটির সন্ধান পাওয়া গেছে। বাসনপত্র, শৌখিন দ্রব্যাদি (প্লেট, টাইলস), বৈদ্যুতিক ইনস্যুলেটর, সেনিটারি সরঞ্জাম, কাগজ ও বিভিন্ন প্রকার রাসায়নিক শিল্পে (সিরামিকস্) চীনামাটি ব্যবহৃত হয়। ঘ. কাঁচবালি: বাংলাদেশের সিলেট জেলার লালঘাট, শাহজিবাজার, ছাতিয়া, শেরপুরের বালিয়াজুরী ও কুমিল্লার চৌদ্দগ্রাম এলাকায় বেলে পাথর ও কাঁচবালি সঞ্চিত রয়েছে। বিভিন্ন ধরনের কাঁচ প্রস্তুতিতে, রাসায়নিক দ্রব্য, রং ও অগ্নিরোধক ইট তৈরিতে কাঁচবালি ব্যবহৃত হয়। ঙ. তেজস্ক্রিয় বালি: কক্সবাজার থেকে টেকনাফ পর্যন্ত বিস্তৃত সমুদ্র সৈকতে মোনাজাইট, জিরকন, ইলমেনাইট, ব্যাটাইল প্রভৃতি তেজস্ক্রিয় খনিজ উপাদানের সন্ধান পাওয়া গেছে। সাধারণ বালি থেকে এসব ভারি খনিজ পৃথক করে বাণিজ্যিক ভিত্তিতে ব্যবহার করা সম্ভব। ইস্পাত ও সিরামিক শিল্প, আণবিক চুল্লিতে এ ধরনের খনিজের ব্যবহার দেখা যায়। চ. খনিজ লবণ: বাংলাদেশের পার্বত্য চট্টগ্রাম অঞ্চলে অন্তত তিনটি ঝরণার সন্ধান পাওয়া গেছে যেগুলোর পানি লবণাক্ত। সমুদ্রের পানি থেকে এ দেশে বহু প্রাচীনকাল থেকে খাদ্য লবণ আহরণের প্রক্রিয়া অব্যাহত রয়েছে। কক্সবাজার, চট্টগ্রাম, নোয়াখালী, চাঁদপুর, বরগুনা প্রভৃতি এলাকায় সমুদ্রের পানি থেকে লবণ আহরণ শিল্প গড়ে উঠেছে। চামড়া সংরক্ষণ, কষ্টিক সোডা প্রস্তুতিতে এবং বিভিন্ন রাসায়নিক শিল্পে এই লবণের চাহিদা রয়েছে। খাদ্য, ওষুধ, সার ও রাসায়নিক শিল্পে এবং চামড়া প্রক্রিয়াজাতকরণ শিল্পে খনিজ লবণ ব্যবহৃত হয়।"
        },
        {
          "label": "ঘ",
          "question": "",
          "explanation": "উদ্দীপকের শেষ উক্তিটি হলো \"পৃথিবীর যেসব দেশ খনিজ সম্পদে সমৃদ্ধ সে সব দেশ শিল্পে উন্নত\"। প্রকৃতির স্বাভাবিক নিয়মে ভূপৃষ্ঠে অথবা ভূ-অভ্যন্তরে শিলাস্তরের মধ্যে বিভিন্ন প্রকার শিলার উপাদান অথবা যুগ যুগ ধরে উদ্ভিদ বা প্রাণীর দেহাবশেষ তাপ, চাপ ও রাসায়নিক বিক্রিয়ার প্রভাবে পরিবর্তিত হয়ে খনিজ পদার্থের সৃষ্টি হয়। মূল্যবান কিছু খনিজ সম্পদের মধ্যে উদ্দীপকে উল্লিখিত তেল, গ্যাস ও কয়লা অন্যতম। নিচে এসব খনিজ সম্পদের গুরুত্ব আলোচনা করা হলো: বিশ্বের মোট ব্যবহৃত শক্তি সম্পদের প্রায় ৫৬ শতাংশ আসে খনিজ তেল থেকে। গৃহ' আলোকিত করা থেকে শুরু করে যন্ত্রাংশ, কারখানার চাকায় শক্তি জোগাচ্ছে খনিজ তেল। পিচ্ছিলকারক পদার্থ হিসেবে এর কোনো বিকল্প নেই। প্রাকৃতিক গ্যাসের তাপসহনীয় ক্ষমতা, স্বল্প উত্তোলন ব্যয়, সহজে ও স্বল্প ব্যয়ে পাইপ লাইনের মাধ্যমে পরিবহন এবং পরিবেশগত সুবিধার কারণে এর গুরুত্ব অপরিসীম। জ্বালানি ও রাসায়নিক সার উৎপাদনে কাঁচামাল হিসেবে, তাপবিদ্যুৎ কেন্দ্রে কয়লার স্থলে প্রাকৃতিক গ্যাস, শিল্পকারখানায় জ্বালানি হিসেবে, ইউরিয়া সার, কৃত্রিম বস্ত্র, অ্যালকোহল উৎপাদনে প্রাকৃতিক গ্যাসের ব্যবহার এর গুরুত্ব বৃদ্ধি করে। প্রাচীনকাল থেকেই মানুষ কয়লার ব্যবহার জানে। জ্বালানি হিসেবে, গৃহস্থালির কাজে, লৌহ ও ইস্পাত শিল্পের বিকাশে, পরিবহন এবং যোগাযোগ ব্যবস্থার উন্নয়নে কয়লার ব্যবহার অত্যন্ত গুরুত্ব বহন করে। পৃথিবীর উন্নত দেশগুলোর অর্থনৈতিক উন্নতির মূলে রয়েছে সেখানকার খনিজ সম্পদ। শিল্পকারখানা গড়ে তুলতে (আকরিক লৌহ), জ্বালানি হিসেবে ও যানবাহন চালাতে (গ্যাস, তেল) খনিজ সম্পদ ব্যাপকভাবে ব্যবহৃত হয়। তাই কোনো দেশের অর্থনৈতিক সচ্ছলতা, শিল্প ও বাণিজ্যের অগ্রগতিতে খনিজ সম্পদের গুরুত্ব অপরিসীম। খনিজ সম্পদের গুরুত্ব সম্পর্কিত উপরের আলোচনা থেকে বলা যায় যে, পৃথিবীর যে সব দেশ খনিজ সম্পদে সম্পৃদ্ধ সেসব দেশ শিল্পে উন্নত।"
        }
      ]
    },
    {
      "number": "7",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "CDR কী?",
          "explanation": "CDR (Crude Death Rate) হলো স্থূল মৃত্যুহার, নির্দিষ্ট কোনো বছরে মৃত্যুবরণকারীদের মোট সংখ্যাকে উক্ত বছরের মধ্যবর্তী সময়ের মোট জনসংখ্যা দিয়ে ভাগ করলে স্থূল মৃত্যুহার বা CDR পাওয়া যায়।"
        },
        {
          "label": "খ",
          "question": "জনমিতিক ট্রানজিশনাল মডেলের ১ম পর্যায়টি ব্যাখ্যা করো।",
          "explanation": "অনুনন্নত দেশসমূহ যেখানে শিল্পায়ন হয়নি, জীবনযাত্রার নিম্নমন বিদ্যমান, কৃষি নির্ভরশীল অর্থনীতি, শিক্ষর হার কম সেই সমস্ত দেশ জনমিতিক ট্রানজিশন মডেলের ১ম পর্যায়ের অন্তর্গত। এসব দেশের অর্থনীতি অনুন্নত। ফলে অধিক জন্মহার ও মৃত্যুহার থাকে। মায়ানমার, ভুট্টান, পূর্ব ও পশ্চিম আফ্রিকা, মধ্য আমেরিকা ইত্যাদি দেশসমূহ এই পর্যায়ে পড়ে। এই পর্যায়ের মূল বৈশিষ্ট্যগুলো হচ্ছে অধিক জন্মহার, অধিক মৃত্যুহার, অধিক শিশু মৃত্যুহার, জীবনযাত্রার নিম্নমান, অনুন্নত অর্থনীতি, শিক্ষার অভাব, খাদ্যের অভাব, চিকিৎসার অভাব ইত্যাদি। এই ধাপে অধিক জন্মহার থাকার মূল কারণগুলো হলো বাল্যবিবাহ, বহুবিবাহ, বড় পরিবার, শিক্ষার অভাব, সামাজিক দৃষ্টিভঙ্গি, ধর্মীয় গোঁড়ামি, কৃষিতে নির্ভরশীলতা ইত্যাদি। এছাড়া অধিক মৃত্যুহার থাকার কারণ হলো খাদ্য ও চিকিৎসার অভাব, যুদ্ধ, মহামারি, প্রাকৃতিক দুর্যোগ ইত্যাদি।"
        },
        {
          "label": "গ",
          "question": "A অঞ্চলের জনসংখ্যা বণ্টনের ক্ষেত্রে ভৌগোলিক প্রভাব ব্যাখ্যা করো।",
          "explanation": "চিত্রের ‘A’ অঞ্চলটি সিলেট। নিম্নের অনুরূপঃ সিলেটে নাতি বিরল জনসংখ্যা বণ্টন দেখা যায়। নাতি বিরল বসতি অঞ্চলের জনঘনত্ব প্রতি বর্গ কিলোমিটারে ৫০০-১০০০ জন। সিলেট অঞ্চলের ভূপ্রকৃতি কোথাও পাদদেশীয় সমভূমি, কোথাও টিলা, কোথাও সমভূমি। টিলা অঞ্চলে চা চাষ ব্যাপকভাবে প্রসার লাভ করায় এখানে জনবসতি গড়ে উঠেছে। এছাড়া যে সামান্য সমভূমি রয়েছে সেখানে কৃষিকাজ করা, যোগাযোগ ব্যবস্থা গড়ে তোলা সম্ভব হয়েছে। তবে বৃহৎ পরিসরে সমভূমি না থাকায় ঘনবসতি গড়ে না উঠে নাতি বিরল বসতি গড়ে উঠেছে। সুতরাং বলা যায়, প্রাকৃতিক ও সামাজিক নিয়ামকের প্রভাবের ভিন্নতায় সিলেট অঞ্চলে জনসংখ্যার ঘনত্বে ও বণ্টনে ভিন্নতা দেখা যায়।"
        },
        {
          "label": "ঘ",
          "question": "B ও C অঞ্চলের জনসংখ্যা বণ্টনের তারতম্য ব্যাখ্যা করো।",
          "explanation": "উদ্দীপকে 'B' ও 'C' যথাক্রমে ঢাকা ও পার্বত্য চট্টগ্রাম অঞ্চল নির্দেশ করে। অঞ্চল দুইটির মধ্যে জনসংখ্যা বণ্টনের তারতম্য লক্ষ করা যায়। নিম্নের অনুরূপঃ উদ্দীপকে 'খ' ও 'গ' যথাক্রমে ঢাকা ও পার্বত্য চট্টগ্রাম অঞ্চল নির্দেশ করে। অঞ্চল দুইটির মধ্যে জনসংখ্যা বণ্টনের তারতম্য লক্ষ করা যায়। এ দুইটি স্থানের জনসংখ্যার বণ্টনের পার্থক্যের কারণ বিশ্লেষণ করা হলো- i. ঢাকা সমতল ভূমি বলে তাতে জীবনযাপন সহজ। ফলে উক্ত স্থানে জনসংখ্যার বণ্টন অতি নিবিড়। অপরদিকে পার্বত্য চট্টগ্রাম সমতলভূমি না হওয়ার দরুন উক্ত স্থানে জনসংখ্যার ঘনত্ব কম এবং বণ্টন বিক্ষিপ্ত। ii. ঢাকায় নাতিশীতোষ্ণ জলবায়ু বিদ্যমান বলে উক্ত স্থানে জনসংখ্যার ঘনত্ব বেশি। অপরদিকে পার্বত্য চট্টগ্রামে প্রতিকূল জলবায়ু (অত্যধিক বৃষ্টিপাত) বিদ্যমান বলে উক্ত স্থানে অতি বিরল বসতি বণ্টন দেখা যায়। iii. জনসংখ্যার ঘনত্বে ও বণ্টনে পরিবহন ও যোগাযোগ ব্যবস্থার প্রভাব অপরিসীম। ঢাকার যোগাযোগ ও পরিবহন ব্যবস্থা উন্নত হওয়ায় উক্ত স্থানে জনসংখ্যার ঘনত্ব বেশি। অপরদিকে পার্বত্য চট্টগ্রামের পরিবহন ও যোগাযোগ ব্যবস্থা অনুন্নত হওয়ায় উক্ত স্থানে জনসংখ্যার ঘনত্ব কম এবং বণ্টনও বিক্ষিপ্ত। iv. ঢাকায় শিল্পকারখানা বেশি বলে স্বভাবত উক্ত স্থানে জনসংখ্যার নিবিড়তা বেশি। অপরদিকে পার্বত্য চট্টগ্রামে শিল্পকারখানা কম হওয়ার দরুন জনসংখ্যার বণ্টন বিক্ষিপ্ত। v. জনসংখ্যার ঘনত্বের তারতম্যের একটি অন্যতম কারণ অভিবাসন। ঢাকায় জীবনযাপনের সুযোগ-সুবিধা বেশি বিধায় উক্ত স্থানে মানুষ ষসবাসে বেশি আগ্রহী। ফলে জনবণ্টন ঘনবসতিপূর্ণ। অপরদিকে পার্বত্য চট্টগ্রামে বসবাসের তেমন সুযোগ-সুবিধা না থাকায় উক্ত স্থানে জনসংখ্যার ঘনত্ব কম এবং বসতিও অতি বিরল। vi. ঢাকায় উচ্চশিক্ষা ও বিভিন্ন ধরনের সাংস্কৃতিক কর্মকান্ডের সুযোগ থাকায় উক্ত স্থানে জনসংখ্যা নিবিড় ঘনত্বের। পক্ষান্তরে পার্বত্য চট্টগ্রামে এসব সুবিধা তেমন না থাকায় জনসংখ্যার ঘনত্ব কম। পরিশেষে বলা যায়, উপরিউক্ত প্রাকৃতিক ও অপ্রাকৃতিক নিয়ামকের কারণে উদ্দীপকের 'ক' ও 'খ' চিহ্নিত স্থানে জনসংখ্যার বণ্টনে তারতম্য পরিলক্ষিত হয়।"
        }
      ]
    },
    {
      "number": "8",
      "uddipok": "যশোরের ছেলে রবিন দেশের উত্তর-পূর্ব দিকের পাহাড়িয়া অঞ্চলে বেড়াতে গিয়ে বিশেষ ধরনের ফসল দেখতে পেল, যা অর্থকরী ফসল হিসেবে পরিচিত। তার অঞ্চলে উৎপাদিত ফসলগুলো মূলত রবিশস্য।",
      "tag": "ISCM 24",
      "sub_questions": [
        {
          "label": "ক",
          "question": "অর্থকরী ফসল কী?",
          "explanation": "যে ফসল সরাসরি বিক্রির জন্য চাষ করা হয় সেগুলোকে অর্থকরী ফসল বলে। যেমন- পাট, চা ইত্যাদি।"
        },
        {
          "label": "খ",
          "question": "কৃষি একটি প্রাচীন পেশা-ব্যাখ্যা করো।",
          "explanation": "সংগ্রহ ও শিকারভিত্তিক সমাজ থেকে মানুষ কৃষির অভিজ্ঞতা অর্জন করে। ফলমূল খেয়ে ফেলে দেওয়া বীজ থেকে নতুন গাছ হতে দেখে মানুষ কৃষিকাজের ধারণা পায়। সেই প্রাচীনযুগেই মানুষ কৃষিভিত্তিক সমাজের উদ্ভব ঘটায়। বর্তমান সভ্যতা প্রযুক্তির যুগ হলেও কৃষিই উৎপাদনের প্রধান অবলম্বন। মূলত প্রাচীনকাল হতে কৃষিকাজ মানুষের প্রধান পেশা। সুতরাং নিঃসন্দেহে কৃষি একটি প্রাচীন পেশা।"
        },
        {
          "label": "গ",
          "question": "উদ্দীপকে ইঙ্গিতকৃত অর্থকরী ফসলটির উৎপাদনে উপকূলীয় নিয়ামক ব্যাখ্যা করো।",
          "explanation": "উদ্দীপকের ইঙ্গিতপূর্ণ অর্থকরী ফসল হলো চা, যা দেশের উত্তর-পূর্ব। পাহাড়ি অঞ্চলে চাষ করা হয়। চা চাষের অনুকূল প্রাকৃতিক নিয়ামকগুলো নিচে উপস্থাপন করা হলো: i. চা চাষের জন্য উষ্ণ ও আর্দ্র জলবায়ুর প্রয়োজন। ফলে অধিক উত্তাপ ও বৃষ্টিযুক্ত অঞ্চলে চায়ের আবাদ ভালো হয়। ii. চা মৌসুমি অঞ্চলের ফসল। এটি চাষের জন্য ২৩০-২৮০ সে. তাপমাত্রা প্রয়োজন হয়। iii. চা চাষের জন্য প্রচুর বৃষ্টিপাতের প্রয়োজন। সাধারণত ১৭৫ থেকে ২৫০ সেমি. বৃষ্টিযুক্ত অঞ্চলে এর চাষ হয়। iv. উচ্চ ভূমিতে পানি নিষ্কাশন দ্রুত ও সহজে হয় বলে পৃথিবীর অধিকাংশ উৎকৃষ্ট চা বাগান উচ্চ ভূমিতে অবস্থিত। কারণ, চা গাছের গোড়ায় পানি জমলে তা সহজেই মরে যায়। এ কারণে পাহাড়ের ঢালে চায়ের চাষ ভালো হয়ে থাকে। v. উর্বর লৌহ মিশ্রিত দোআঁশ মাটি চা চাষের বিশেষ উপযোগী। চা চাষের অনুকূল অর্থনৈতিক নিয়ামকের মধ্যে রয়েছে- i. ভূমি কর্ষণ, চারা রোপা, চা গাছের পরিচর্যা, চা পাতা সংগ্রহ প্রভৃতি কাজের জন্য শ্রমিক প্রয়োজন। ii. শ্রমিকের পারিশ্রমিক, সার ও কীটনাশক ক্রয়, বাজারজাতকরণ, পরিবহন খরচ, গুদামজাতকরণ প্রভৃতি কারণে চা চাষের জন্য মূলধনের প্রয়োজন। iii. অভ্যন্তরীণ ও আন্তর্জাতিক বাজারে চা এর ব্যাপক চাহিদা থাকার কারণে অর্থকরী ফসল হিসেবে চা এর চাষ করা হয়। iv. চা চাষের জন্য সুলভ পরিবহন ব্যবস্থার প্রয়োজন।"
        },
        {
          "label": "ঘ",
          "question": "উদ্দীপকে রবিনের অঞ্চলের উৎপাদিত শস্যগুলোর বাণিজ্যিক গুরুত্ব বিশ্লেষণ করো।",
          "explanation": "উদ্দীপকে রবিনের অঞ্চলে মূলত রবিশস্য উৎপাদিত হয়। কৃষিপ্রধান বাংলাদেশে সর্বত্র ধানের চাষ ব্যাপক। সেই সাথে চা, পাট ইত্যাদি বাণিজ্যিকভাবে চাষ করা হয়। কিন্তু অন্যান্য শস্যগুলো যা আমরা খাদ্যপণ্য হিসেবে ব্যবহার করি তা রবিশস্য। তাই সেগুলোর বাণিজ্যিক গুরুত্ব তাৎপর্যপূর্ণ। রবি মৌসুম, আর্দ্র সময়কালের শেষে শুরু হয় এবং প্রাক খরিফ, খরিফ ফসল, রোপা আমন পর্যন্ত বিস্তৃত। রবি ঋতু শুরু গড় তারিখ হলো দেশের সর্বপশ্চিমে ১-১০ অক্টোবর থেকে দেশের উত্তর-পূর্ব অঞ্চল ও উপকূলীয় অঞ্চলের মধ্যভাগ ও পূর্বভাগে ১-১০ নভেম্বর পর্যন্ত। এ ঋতু শেষ হওয়ার গড় সময়কাল হলো দেশের পশ্চিমাঞ্চলে পরবর্তী বছরে ১- ১০ ফেব্রুয়ারি আর উত্তর-পূর্বাংশে ২০-৩১ মার্চ। নভেম্বরের পর বোনা হলে গম, ভুট্টা, সরিষা, চিনাবাদাম, তিল, তামাক, আলু, মিষ্টিআলু, আখ, মসুরি, মটরকলাই ও খেসারির মতো বেশিরভাগ রবি ফসলই ভালো ফলন দেয়। এসব ফসল মাটির অবশিষ্ট আর্দ্রতা সদ্ব্যবহার তথা শীতকালীন সময়ে ঠান্ডায় বেড়ে ওঠার সুবিধাও লাভ করতে পারে। আলোচনা থেকে আমরা দেখি রবি শস্যগুলো নির্দিষ্ট সময়ে এবং নির্দিষ্ট অঞ্চলে উপৎপাদিত হয়। তাই দেশের সকলের চাহিদা মেটানোর জন্য শস্যগুলো সংরক্ষণ করতে হয় (যেমন- আলুর জন্য হিমাগার) এবং সারাদেশে বণ্টন করতে হয়। আবার সরিষা, আখ ইত্যাদি ফসল হতে তেল, চিনি ইত্যাদি প্রস্তুত করার জন্য তথা দ্রব্যের কাঁচামাল হিসেবেও এ জাতীয় রবিশস্যের বাণিজ্যিক গুরুত্ব রয়েছে।"
        }
      ]
    }
  ]
}