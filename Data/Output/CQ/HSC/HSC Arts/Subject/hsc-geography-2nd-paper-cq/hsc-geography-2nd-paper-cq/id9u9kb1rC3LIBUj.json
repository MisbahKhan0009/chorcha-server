{
  "title": "ময়মনসিংহ, রাজশাহী, কুমিল্লা, চট্টগ্রাম বোর্ড ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "পৃথিবীর দীর্ঘতম সমুদ্র সৈকতের অধিকারী ছোট্ট একটি দেশ যা ৫০টি তারকাখচিত পতাকার দেশে তৈরি পোশাক রপ্তানি করে প্রচুর বৈদেশিক মুদ্রা অর্জন করে",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "আর্জেন্টিনা কোন মহাদেশে অবস্থিত?",
          "explanation": "আর্জেন্টিনা দক্ষিণ আমেরিকা মহাদেশে অবস্থিত।"
        },
        {
          "label": "খ",
          "question": "একটি দেশের সীমানা রাষ্ট্রের সার্বভৌম পরিব্যাপ্তি নির্দেশ করে- ব্যাখ্যা করো।",
          "explanation": "একটি দেশের সীমানা বলতে ভূখণ্ডের পরিসীমা অর্থাৎ সেই ভূখণ্ডকে বোঝায় যেখানে রাষ্ট্র তার শাসনক্ষমতা ও আইনগত কর্তৃত্ব প্রয়োগ করে। এই সীমানার মধ্যে রাষ্ট্র তার নিজস্ব আইন, প্রশাসন, নিরাপত্তা এবং অর্থনৈতিক কার্যক্রম পরিচালনা করে। আর এটিই হলো সার্বভৌমত্ব অর্থাৎ রাজনৈতিক কর্তৃত্বের সর্বময় ক্ষমতা। একটি রাষ্ট্র যে জায়গা পর্যন্ত তার শাসন ও নিয়ন্ত্রণ প্রয়োগ করতে পারে সেটিই মূলত তার সীমানা। তাই সীমানা প্রকৃতপক্ষে সেই রাষ্ট্রের সার্বভৌমত্বের পরিব্যাপ্তিকেই নির্দেশ করে।"
        },
        {
          "label": "গ",
          "question": "উদ্দীপকে ইঙ্গিতকৃত প্রথম দেশটির মানচিত্র অঙ্কন করে প্রশাসনিক বিভাগসমূহ চিহ্নিত করো।",
          "explanation": "উদ্দীপকের ইঙ্গিতকৃত পৃথিবীর দীর্ঘতম সমুদ্র সৈতের অধিকারী ছোট্ট দেশটি হলো বাংলাদেশ। শাসনকাজের সুবিধার জন্য কোনো একটি দেশকে কয়েকটি প্রশাসনিক ভাগে ভাগ করা হয়ে থাকে। বাংলাদেশকেও শাসনকার্যের সুবিধার্থে ৬৪টি জেলা ও ৮টি বিভাগে ভাগ করা হয়েছে। নিচে বাংলাদেশের প্রশাসনিক বিভাগগুলো মানচিত্রে প্রদর্শন করা হলো-"
        },
        {
          "label": "ঘ",
          "question": "উদ্দীপকে ইঙ্গিতকৃত দেশ দুটির প্রশাসনিক কাঠামোর তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত দেশ দুটি হলো বাংলাদেশ ও ৫০টি তারকাখচিত পতাকার দেশ যুক্তরাষ্ট্র। বাংলাদেশ একটি একক এবং অখন্ড রাষ্ট্র। এর কোনো স্বায়ত্ত্বশাসিত প্রদেশ বা রাজ্য নেই। রাজধানী ঢাকা কেন্দ্রিক প্রশাসনিক.ব্যবস্থা দ্বারা সমগ্র দেশ পরিচালিত হয়। প্রশাসনিক কাজের সুবিধার জন্য বর্তমানে ৮টি বিভাগ রয়েছে। বিভাগগুলো হলো- ঢাকা, চট্টগ্রাম, রাজশাহী, খুলনা, বরিশাল, ময়মনসিংহ, সিলেট এবং রংপুর। প্রতিটি বিভাগে রয়েছে অনেকগুলো জেলা। বাংলাদেশের জেলার সংখ্যা মোট ৬৪টি। জেলার চেয়ে ক্ষুদ্রতর প্রশাসনিক অঞ্চল হচ্ছে উপজেলা বা থানা। সারাদেশে উপজেলা রয়েছে ৪৯৫টি। মোট ইউনিয়ন ৪৫৫৪টি। উপজেলা বা থানাগুলো ৪৪,৯৯০টি মৌজায় এবং ৮৭,৩১৯টি গ্রামেবিভক্ত। অপরদিকে, ৫০টি রাজ্য এবং একটি ক্ষুদ্র ফেডারেল অঞ্চল (যার মধ্যে রাজধানীর ওয়াশিংটন ডি.সি. অবস্থিত) নিয়ে যুক্তরাষ্ট্র গঠিত। এছাড়া 'আমেরিকার পানামা খাল অঞ্চল, পশ্চিম ভারতীয় দ্বীপপুঞ্জের নিকটবর্তী পোর্টোরিকো এবং প্রশান্ত মহাসাগরের ভার্জিন দ্বীপপুঞ্জ, সামোয়া ও গুয়াম প্রভৃতি টেরিটরি যুক্তরাষ্ট্রের শাসনাধীন। যুক্তরাষ্ট্রের জাতীয় পতাকায় যে ৫০টি তারকা খচিত রয়েছে, তা ৫০টি রাজ্যকে নির্দেশ করে থাকে। রাজ্যগুলো গর্ভনর কর্তৃক পরিচালিত এবং নিজেদের জন্য আলাদা আইন তৈরি করতে পারে। উপরোক্ত আলোচনা থেকে স্পষ্ট যে,বাংলাদেশ ও যুক্তরাষ্ট্রের প্রশাসনিক কাঠামো সম্পূর্ণ ভিন্ন।"
        }
      ]
    },
    {
      "number": "2",
      "uddipok": "ক-অভিগমন কুষ্টিয়া থেকে ঢাকা গমন খ-অভিগমন ঢাকা থেকে লন্ডন গমন",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "CDR এর পূর্ণরূপ কী?",
          "explanation": "CDR-এর পূর্ণরূপ হলো Crude Death Rate বা স্থূল মৃত্যুহার।"
        },
        {
          "label": "খ",
          "question": "কাম্য জনসংখ্যা বলতে কী বোঝায়?",
          "explanation": "অর্থনৈতিক সম্পদসমূহকে সুষ্ঠু পরিকল্পনার মাধ্যমে ব্যবহারের জন্য প্রয়োজনীয় পরিমাণ জনসংখ্যাকে বোঝানো হয়। এ স্তরে জনসংখ্যা ও সম্পদ ভারসাম্যপূর্ণ অবস্থায় থাকে বলে উৎপাদন সর্বাধিক হয়। অর্থাৎ কোনো দেশে কাম্য জনসংখ্যা বিরাজ করলে মাথাপিছু আয় সর্বোচ্চ হয়। ফলে জীবনযাত্রার মান বৃদ্ধি পায়।"
        },
        {
          "label": "গ",
          "question": "উদ্দীপকের 'ক' অভিগমন ব্যাখ্যা করো।",
          "explanation": "উদ্দীপকে 'ক' অভিগমন হলো কুষ্টিয়া থেকে ঢাকা গমন যা রাষ্ট্র- অভ্যন্তরীণ অভিগমন। রাষ্ট্রীয় সীমানার মধ্যে কোনো স্থান বা অঞ্চল থেকে অন্য কোনো স্থান বা অঞ্চলে গমন করাকে রাষ্ট্র-অভ্যন্তরীণ অভিগমন বলে। এ ধরনের অভিগমনে নির্দিষ্ট 'কোনো নিয়ম-কানুন নেই। সাধারণত আকর্ষণমূলক কারণে এ ধরনের, অভিগমন ঘটে। যেমন- গ্রামের চেয়ে শহরে উন্নতমানের শিক্ষা প্রতিষ্ঠান গড়ে ওঠায় বা উচ্চ শিক্ষার উদ্দেশ্যে অনেক ছাত্র-ছাত্রী শহরে অভিগমন করে থাকে। আমাদের দেশে রাজধানী ঢাকা কেন্দ্রিক নাগরিক সুবিধা (শিক্ষা, সেবা, প্রশাসন সকল ক্ষেত্রে) অধিক বিধায় ব্যাপক হারে দেশের অন্যান্য অঞ্চল থেকে ঢাকায় অভিগমন হয়ে থাকে। সুতরাং বলা যায় যে, কুষ্টিয়া থেকে ঢাকা গমন তথা ক' রাষ্ট্র- অভ্যন্তরীণ অভিগমনের অন্তর্গত"
        },
        {
          "label": "ঘ",
          "question": "উদ্দীপকের 'ক' ও 'খ' অভিগমনের বৈসাদৃশ্য বিশ্লেষণ করো।",
          "explanation": "উদ্দীপকে 'ক' কুষ্টিয়া থেকে ঢাকা ও 'খ' ঢাকা থেকে লন্ডন দ্বারা যথাক্রমে রাষ্ট্র-অভ্যন্তরীণ আন্তর্জাতিক ও অভিগমনের কথা বলা হয়েছে। এ দুধরনের অভিগমনের বৈসাদৃশ্য বিশ্লেষণ করা হলো- i. অভ্যন্তরীণ অভিগমন একটি নির্দিষ্ট দেশের রাষ্ট্রীয় সীমার মধ্যে ঘটে থাকে। আন্তর্জাতিক অভিগমনে একটি দেশের রাজনৈতিক সীমা অতিক্রম করতে হয়। ii. অভ্যন্তরীণ অভিগমনে নির্দিষ্ট দেশের জনসংখ্যার পরিবর্তন ঘটে না কিন্তু আন্তর্জাতিক অভিগমনে উৎস ও গন্তব্য উভয় দেশেরই জনসংখ্যার হ্রাস-বৃদ্ধি ঘটে। iii. আন্তর্জাতিক অভিগমনে উৎসস্থলে অর্থনৈতিক অগ্রগতির প্রভাব সুস্পষ্ট। অভ্যন্তরীণ অভিগমন রাষ্ট্রের সার্বিক উন্নতিতে এমন প্রভাব ফেলে না। iv. আন্তর্জাতিক অভিগমনে নিজ দেশের সামাজিক বৈশিষ্ট্য কিছু ক্ষেত্রে ক্ষুন্ন হয়; অভ্যন্তরীণ অভিগমনে গ্রাম ও শহর এলাকার পার্থক্য কমে আসে। কেননা বেশির ভাগ ক্ষেত্রেই এ ধরনের অভিগমন হয় গ্রাম থেকে শহরে। সুতরাং বলা যায়, রাষ্ট্রীয় সীমা অতিক্রম করার কারণে আন্তর্জাতিক অভিগমনের সাথে অভ্যন্তরীণ অভিগমনের বৈশিষ্ট্যের পার্থক্য পরিলক্ষিত হয়।"
        }
      ]
    },
    {
      "number": "3",
      "uddipok": "দক্ষিণ এশিয়ার নদী বিধৌত উন্নয়নশীল একটি দেশে অধিক জন্মহার বিদ্যমান। পূর্ব এশিয়ার অপর একটি উন্নত দেশ যার জন্মহার ও মৃত্যুহার উভয়ই তুলনামূলকভাবে কম এবং দেশটি শিল্পোন্নত।",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "প্রজননশীলতা কী?",
          "explanation": "নারীদের প্রকৃত সন্তান জন্মদান করার ক্ষমতা বা সামর্থ্যই প্রজননশীলতা।"
        },
        {
          "label": "খ",
          "question": "বান্দরবানের জনসংখ্যার ঘনত্ব কম- ব্যাখ্যা করো।",
          "explanation": "জনসংখ্যার বণ্টনে ভূপ্রকৃতি প্রভাব বিস্তার করে থাকে। ভূপ্রকৃতির পার্থক্যের কারণে কোনো স্থানে জনসংখ্যা বেশি বা কম হয়। বান্দরবানের ভূপ্রাকৃতিক বৈশিষ্ট্যই সেখানে জনসংখ্যার ঘনত্ব কম হওয়ার কারণ। সমভূমি অঞ্চল যেখানে কৃষিকাজ ও জীবনধারণ সহজ সেখানে মানুষ বসবাস করতে আগ্রহী বেশি হয়। যেমন- রাজশাহী। আবার পাহাড়ি অঞ্চল যেখানে ভূমিরূপ বন্ধুর প্রকৃতির ও যোগাযোগ ব্যবস্থা সহজ নয় সেখানে মানুষ বসবাস করতে তেমন আগ্রহী হয় না। তাই বান্দরবানে জনসংখ্যার ঘনত্ব কম।"
        },
        {
          "label": "গ",
          "question": "উদ্দীপকের প্রথমে ইঙ্গিতকৃত দেশটির উচ্চ জন্মহারের কারণ ব্যাখ্যা করো।",
          "explanation": "উদ্দীপকের প্রথমে ইঙ্গিতকৃত দেশটি হলো দক্ষিণ এশিয়ার নদী-বিধৌত উন্নয়নশীল দেশ বাংলাদেশ। বাংলাদেশে উচ্চ জন্মহারের পেছনে সামাজিক ও অর্থনৈতিক কারণ ক্রিয়াশীল। এগুলো হলো- সামাজিক কারণ অর্থনৈতিক কারণ i. শিক্ষার অভাব i. দারিদ্র্য ii. নারীশিক্ষার অভাব ii. জীবনযাত্রার নিম্নমান iii. সামাজিক ও ধর্মীয় কুসংস্কার iii. কৃষিপ্রধান অর্থনীতি iv. বাল্য ও বহুবিবাহ এবং iv. চিকিৎসা ব্যবস্থার উন্নতি v. পুত্রসন্তান কামনা। v. পরনির্ভরশীলতা ছকে উল্লিখিত কারণগুলো উচ্চ জন্মহারের কারণ হিসেবে পরস্পর জড়িত। যেমন- শিক্ষার অভাব, সামাজিক ও ধর্মীয় কুসংস্কারের বিস্তৃতি ঘটায়। কৃষি প্রধান অর্থনীতিতে কুশিক্ষা, অশিক্ষা ইত্যাদি বেকারত্ব বৃদ্ধি করে। জীবনযাত্রার মান নিচু করে। এ অবস্থায় বাল্য বিবাহ, বহু বিবাহ রোধ করা দুরূহ হয়ে পড়ে। পরনির্ভরতা বৃদ্ধি পায়, সামাজিকভাবে পুত্র সন্তানের আকাঙ্ক্ষা বাড়ে। ফলশ্রুতিতে শিশুর জন্ম তথা জন্মহার বাড়তেই থাকে। উপরন্তু প্রয়োজনীয় চিকিৎসা আমাদের দেশে বর্তমানে বেশ সুলভ। ফলে মৃত্যুহার কম এবং এটি উচ্চ জন্মহারেরও একটি কারণ।"
        },
        {
          "label": "ঘ",
          "question": "উদ্দীপকে ইঙ্গিতকৃত দেশদ্বয়ের জনসংখ্যা বৃদ্ধির হার ভিন্ন হওয়ার কারণ বিশ্লেষণ করো।",
          "explanation": "উদ্দীপকে ইঙ্গিতকৃত দেশ দুটি হলো বাংলাদেশ ও জাপান। এ দুটি দেশের জনসংখ্যা বৃদ্ধির হার ভিন্ন হওয়ার পিছনে বেশ কিছু সামাজিক, অর্থনৈতিক ও সাংস্কৃতিক কারণ রয়েছে। i. বাংলাদেশের আর্থ-সামাজিক প্রেক্ষাপটে অত্যধিক জন্মহার জনসংখ্যা বৃদ্ধির প্রধান কারণ। অপরদিকে রাষ্ট্রের নীতি অনুসারে জাপানে জন্মহার কম হওয়ায় জনসংখ্যা বৃদ্ধির হারও অনেক কম। ii. বাল্য বিবাহ বাংলাদেশের জনসংখ্যার হার বাড়ার আরেকটি কারণ। এ দেশে মেয়েদের দ্রুত বিবাহের কারণে সন্তান জন্মের হার বেশি। অপরদিকে উন্নত বিশ্বের জাপানে মেয়েদের মধ্যে অল্প বয়সে সন্তান জন্ম দেওয়ার হার অত্যন্ত কম। iii. বাংলাদেশের অধিকাংশ নারীরা গৃহিণী হওয়ায় সন্তান লালন পালনের অনুকূল পরিবেশ রয়েছে। অন্যদিকে জাপানের অধিকাংশ নারী কর্মজীবী বা চাকরিকে প্রাধান্য দেওয়ায় তাদের মাঝে সন্তান গ্রহণের প্রবণতা কম। iv. বাংলাদেশে পরিবার পরিকল্পনার ক্ষেত্রে তেমন কোনো কঠোর নীতিমালা নেই; অপরদিকে জাপান এদিক দিয়ে সম্পূর্ণ ভিন্ন। v. জাপানে বয়স্ক জনগোষ্ঠীর মৃত্যুর হার অনেক বেশি হওয়ায় জনসংখ্যা বৃদ্ধির হার কম। অন্যদিকে বাংলাদেশের জনসংখ্যার মৃত্যুহার সন্তান জন্মহারের তুলনায় অনেক কম। vi. উন্নত বিশ্বের দেশ জাপানের নাগরিকদের বিদেশে অভিবাসনের হার অত্যন্ত কম। অন্যদিকে বাংলাদেশ থেকে ব্যাপক আন্তর্জাতিক অভিগমন দেখা যায়। সুতরাং বলা যায়, উপরোক্ত কারণগুলোর কারণে বাংলাদেশ ও জাপানের জনসংখ্যা বৃদ্ধি হারে ব্যাপক তারতম্য লক্ষ করা যায়।"
        }
      ]
    },
    {
      "number": "4",
      "uddipok": "",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "অর্থকরী ফসল কী?",
          "explanation": "যে ফসল সরাসরি বিক্রির জন্য চাষ করা হয় সেগুলোকে অর্থকরী ফসল বলে। যেমন- পাট, চা ইত্যাদি।"
        },
        {
          "label": "খ",
          "question": "নাতিশীতোষ্ণ জলবায়ুতে গম ভালো জন্মে-ব্যাখ্যা করো।",
          "explanation": "নাতিশীতোষ্ণ জলবায়ু বলতে বোঝায় এমন পরিবেশ যেখানে তাপমাত্রা মাঝারি এবং খুব গরম বা খুব ঠান্ডা নয়। গম ভালো জন্মায় কারণ এই শর্তগুলো তার জীববৈজ্ঞানিক চক্রের সাথে মানানসই। বিস্তারিতভাবে ব্যাখ্যা করলে:উপযুক্ত তাপমাত্রা: গমের জন্য ১৫–২০ ডিগ্রি সেলসিয়াস তাপমাত্রা আদর্শ। এই তাপমাত্রায় গমের শস্যদানা ও গাছের বৃদ্ধি ভালো হয়।নিয়মিত বৃষ্টিপাত: নাতিশীতোষ্ণ অঞ্চলে মৌসুমি বৃষ্টি থাকে যা গমের জলপ্রয়োজন পূরণ করে। অতিরিক্ত বর্ষা বা খরা কম হওয়ায় ফসল ধ্বংসের সম্ভাবনা কম।শুকনো ও ঠান্ডা আবহাওয়া ফসল কাটার সময় উপযোগী: গম কাটার সময় যদি আবহাওয়া শুষ্ক ও ঠান্ডা থাকে।"
        },
        {
          "label": "গ",
          "question": "উদ্দীপকে 'ক' শস্যটি উৎপাদনে ভৌগোলিক নিয়ামকসমূহ ব্যাখ্যা করো",
          "explanation": "উদ্দীপকে 'ক' শস্যটি ধান, যা উৎপাদনে এশিয়া মহাদেশের দেশসমূহ শীর্ষে। যেসব প্রাকৃতিক বা ভৌগোলিক নিয়ামক বা উপাদানের ওপর ধান চাষের সাফল্য নির্ভর করে সেগুলো হলো- ভূপ্রকৃতি: উচ্চভূমি অপেক্ষা সমতল ও নিম্নভূমি ধান চাষের উপযোগী। বিশ্বের প্রায় ৯০ ভাগ ধান নদী গঠিত প্লাবন সমভূমি এবং বদ্বীপ সমভূমি অন্যলে উৎপন্ন হয়। যেমন- দক্ষিণ ও দক্ষিণ-পূর্ব এশিয়া। বৃষ্টিবহুল পার্বত্য অন্যলে পাহাড়ের গায়ে ধানের চাষ করা হয়। যেমন- জাপান। জলবায়ু : ধান চাষে জলবায়ু অত্যন্ত গুরুত্বপূর্ণ প্রভাব বিস্তার করে থাকে। জলবায়ুর উপাদানগুলোর মধ্যে বৃষ্টিপাত ও উত্তাপ এ দুটি উপাদানের ওপর ধান চাষের উৎপাদন নির্ভর করে। i. বৃষ্টিপাত ধান চাষের জন্য বার্ষিক গড় ১০০-২৫০ সে.মি. বৃষ্টিপাতের দরকার। তবে যেসব স্থানে বৃষ্টিপাত ১৭৫-২২৫ সে.মি. সেসব স্থানে ধানের ফসল ভালো হয়। ii. তাপমাত্রা: ধান চাষের জন্য সাধারণত ১৮০-২৭০ সে. তাপমাত্রার প্রয়োজন। ধান বীজের অঙ্কুরোদগমের জন্য ১৬০ সে. অপেক্ষা অধিক তাপমাত্রা প্রয়োজন। চারা বৃদ্ধিকালীন সময় তাপমাত্রা ২২০-২৪° সে. মধ্যে থাকা আবশ্যক। বিশ্বের প্রায় ৯৫ শতাংশ ধান উষ্ণ ও আর্দ্র অঞ্চলে উৎপন্ন হয়। iii. বায়ুপ্রবাহ: বায়ুপ্রবাহ ফসলের পরাগায়নে গুরুত্বপূর্ণ ভূমিকা পালন করে। এছাড়া প্রবাহমান বাতাস মৃত্তিকার নাইট্রোজেনের স্বল্পতা দূর করতে সহায়তা করে। মৃত্তিকা: পলিযুক্ত উর্বর এঁটেল-দোঁআশ মাটি ধান চাষের জন্য সর্বাধিক উপযোগী। কারণ এ ধরনের মাটি অধিক পরিমাণ পানি ধারণ করে রাখতে সক্ষম। পানির সান্নিধ্য: ধানের জমিতে পানির ঘাটতি হলে আশানুরূপ ফসল পাওয়া যায় না। তাই নদী, হ্রদ, বিল, ঝিল প্রভৃতি অঞ্চলে ধানের চাষ বেশি হয়ে থাকে। তাছাড়া স্বল্প বৃষ্টিযুক্ত বা শুষ্ক অঞ্চলে নদী থেকে সেঁচের মাধ্যমে ধানের চাষ করা হয়। যেমন- সিন্ধু ও নীল নদ অববাহিকার ধান চাষ।"
        },
        {
          "label": "ঘ",
          "question": "উদ্দীপকে ইঙ্গিতকৃত ফসল দুটির বিশ্বব্যাপী উৎপাদনের তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত 'ক' ফসল ধান এবং 'খ' ফসল হলো গম, যার রপ্তানি বাণিজ্যে উত্তর আমেরিকার দেশসমূহ শীর্ষে। ধান উৎপাদনে এশিয়ার দেশগুলো শীর্ষে। গম উৎপাদনেও শীর্ষ দুটি দেশ এশিয়ার; যথা-চীন ও ভারত। চীন: ধান ও গম উৎপাদনে চীন বিশ্বে ১ম। ২০২৪ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ১৪ কোটি ৫৬ লক্ষ ৮০ হাজার মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭%। চীনের হুনান প্রদেশ ধান উৎপাদনে প্রসিদ্ধ। অন্যদিকে শীত ও বসন্তকালীন উভয় প্রকার গম চাষ করা হয়। উত্তর চীনের সমভূমি, ইয়াংসি ও হোয়াংহো নদী অববাহিকা অঞ্চল, সিচুয়ান প্রদেশ প্রভৃতি চীনের প্রধান গম উৎপাদনকারী অঞ্চল। ভারত: ধান ও গম উৎপাদনে ভারত বিশ্বে ২য়। এদেশে ৪ কোটি ৩৭ লক্ষ ৮০ হাজার হেক্টর জমিতে ধান চাষ করে ১৭ কোটি ৭৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদনের প্রায় ২৪%। ভারতের গঙ্গা-ব্রহ্মপুত্র সমভূমি ও ব-দ্বীপ অঞ্চলে সর্বাপেক্ষা অধিক ধান উৎপন্ন হয়। অন্যদিকে উত্তর প্রদেশ, হরিয়ানা, বিহার, মধ্যপ্রদেশ ও মহারাষ্ট্রে ভালো গম উৎপাদিত হয়। ভারতে মূলত শীতকালীন গম বেশি উৎপন্ন হয়। ধান উৎপাদনে বর্তমানে বিশ্বে তৃতীয়, চতুর্থ ও পঞ্চম স্থানের অধিকারী হলো বাংলাদেশ, ইন্দোনেশিয়া ও ভিয়েতনাম। গম উৎপাদনে তৃতীয় শীর্ষ দেশ ইউরোপের রাশিয়া এবং পঞ্চম ফ্রান্স। রাশিয়ার সাইবেরিয়া অঞ্চলে বসন্তকালীন গম উৎপাদিত হয়। রাশিয়ার উৎপাদিত গম উৎকৃষ্ট মানের। গম উৎপাদনে যুক্তরাষ্ট্রের অবস্থান ৪র্থ। যুক্তরাষ্ট্রে শীত ও বসন্তকালীন গম উৎপাদিত হয়ে থাকে। দেশটির মধ্য ও উত্তরাঞ্চলের রাজ্যগুলোতে গম উৎপাদন বেশি হয়। সর্বশেষ উল্লেখ্য, বিশ্বের মোট উৎপাদিত গমের ৪৫% এশিয়ায়, ৩৩% ইউরোপে, ১১% উত্তর আমেরিকায়, ৪% দক্ষিণ আমেরিকায়, ৪% আফ্রিকায় এবং ৩% অস্ট্রেলিয়ায় উৎপাদিত হয়। আর বিশ্বে মোট ধান উৎপাদনে এশিয়ার ভাগ ৯০%।"
        }
      ]
    },
    {
      "number": "5",
      "uddipok": "আমাদের দেশের 'ক' ইনস্টিটিউট যা ধানের উফশী জাতের উদ্ভাবন ও রোগ নিয়ে গবেষণা করে। 'খ' ইনস্টিটিউট সব ধরনের কৃষি ফসল নিয়ে গবেষণা, জাত উদ্ভাবন ও কীটপতঙ্গ দমন কৌশল নিয়ে গবেষণা করে, অপর একটি কৃষি কর্পোরেশন ফসলের বীজ সংরক্ষণ, সরবরাহ ও সেচ প্রদান ইত্যাদি গুরুত্বপূর্ণ কাজ করে থাকে।",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "রবিশস্য কী?",
          "explanation": "শীতকালীন মৌসুমে যেসকল শস্য চাষাবাদ করা হয় সেগুলোই রবিশস্য।"
        },
        {
          "label": "খ",
          "question": "কৃষিতে প্রযুস্তির ব্যবহার গুরুত্বপূর্ণ- ব্যাখ্যা করো।",
          "explanation": "আধুনিক কৃষি অনেকাংশে বিজ্ঞান ও প্রযুক্তিনির্ভর। অনুন্নত বা উন্নয়নশীল দেশসমূহ প্রযুক্তির ক্ষেত্রে পিছিয়ে থাকায় তারা কৃষিতে অনগ্রসর। যেমন- মালদ্বীপ, বাংলাদেশ। অপরদিকে, ফসলের নতুন নতুন জাত উদ্ভাবন, যন্ত্রের সাহায্যে চাষাবাদ ও সেচ প্রদান, ফসল মাড়াই করা প্রভৃতি কাজে প্রযুক্তিকে কাজে লাগিয়ে উন্নত দেশসমূহ কৃষিক্ষেত্রে ব্যাপক উন্নয়ন সাধন করছে। যেমন- চীন, জাপান। প্রযুক্তির জ্ঞান লাভ করার মাধ্যমে কৃষিতে প্রযুক্তির যথাযথ ব্যবহার করার মাধ্যমে কৃষির উৎপাদন বৃদ্ধি করা যায়। এভাবে প্রযুক্তি কৃষি উৎপাদনকে বেগবান করে। আর তাই এর ব্যবহার গুরুত্বপূর্ণ।"
        },
        {
          "label": "গ",
          "question": "উদ্দীপকে 'গ' প্রতিষ্ঠানটির কার্যক্রম ব্যাখ্যা করো।",
          "explanation": "উদ্দীপকে 'গ' প্রতিষ্ঠানটি BADC। এর পূর্ণরূপ Bangladesh Agricultural Development Corporation। এটি সমগ্র দেশে কৃষি ও কৃষকদের উন্নয়নকল্পে কাজ করে থাকে। BADC সংস্থাটির কার্যক্রম হলো- i. বিভিন্ন ফসলের বীজ সংরক্ষণ ও সময়মতো সরবরাহ ii. সেচ প্রদান iii. ফসল সংরক্ষণ ও সরবরাহ iv. সার সরবরাহ করা ইত্যাদি। এক কথায় বলা যায়, দেশের কৃষির অগ্রগতিতে সংস্থাটি গুরুত্বপূর্ণ অবদান রাখছে।"
        },
        {
          "label": "ঘ",
          "question": "উদ্দীপকের 'ক' ও 'খ' ইনস্টিটিউটদ্বয়ের কৃষিতে ভূমিকা বিশ্লেষণ করো।",
          "explanation": "'ক' ও 'খ' ইনস্টিটিউটদ্বয় যথাক্রমে 'BRRI' এবং 'BARI'। বাংলাদেশের কৃষিতে ইনস্টিটিউট দুটির ভূমিকা আলোচনা করা হলো-BRRI: এ সংস্থাটি বিভিন্ন জাতের ধান উৎপাদন ও উন্নয়নে কাজ করছে। এ পর্যন্ত ৯৪টি উচ্চফলনশীল ধানের জাত উদ্ভাবন করেছে। ব্রি (BRRI) উদ্ভাবিত এসব জাত দেশের ৮০ শতাংশ এলাকা জুড়ে চাষ হয় এবং এর থেকে আসে দেশের মোট ধান উৎপাদনের শতকরা ৯০ ভাগ। বৈরী পরিবেশে যেমন- খরাপ্রবণ, জোয়ার-ভাটা এলাকা, বন্যা প্রবণ, উপকূলীয় লবণাক্ত এলাকায় ধান চাষের জন্য এ সংস্থাটি বিভিন্ন জাত উদ্ভাবন করেছে। BARI: এটি দেশের সর্ববৃহৎ বহুমুখী শস্য গবেষণা প্রতিষ্ঠান। বিভিন্ন ধরনের ফসলের (যেমন- ধান) জাত উদ্ভাবন, বপন, পরিচর্যা, উদ্ভিদের রোগবালাই দমন, কীটপতঙ্গ দমন, শস্য সংগ্রহোত্তর ব্যবস্থাপনা ও বাজারজাতকরণসহ প্রয়োজনীয় অন্যান্য বিষয়ে এ প্রতিষ্ঠান গবেষণা করে থাকে। সুতরাং বলা যায়, আমাদের কৃষিভিত্তিক অর্থনীতির অগ্রগতিতে ধান ও অন্যান্য কৃষিপণ্য উৎপাদনের সাথে সংশ্লিষ্ট উপরিউক্ত সংস্থাদ্বয় তাৎপর্যপূর্ণ ভূমিকা রাখছে।"
        }
      ]
    },
    {
      "number": "6",
      "uddipok": "",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "জীবাশ্ম জ্বালানি কী?",
          "explanation": "সময়ের সাথে সাথে ভূঅভ্যন্তরীণ চাপ ও তাপের কারণে জীবদেহ দীর্ঘদিন মাটির নিচে চাপা পড়ে থেকে যে প্রাকৃতিক জ্বালানি উৎপন্ন হয় তাই জীবাশ্ম জ্বালানি। যেমন- কয়লা, প্রাকৃতিক গ্যাস।"
        },
        {
          "label": "খ",
          "question": "সিলেট অঞ্চলে প্রাকৃতিক গ্যাসক্ষেত্র বেশি- ব্যাখ্যা করো।",
          "explanation": "সিলেটে গ্যাস প্রাপ্তির আধিক্যের কারণ, হলো অঞ্চলটির ভৌগোলিক অবস্থান। টারশিয়ারি যুগে গঠিত সিলেটের পাহাড়ি অঞ্চলে অধিক পরিমাণে গ্যাস পাওয়া যায়, যা নবীন ভঙ্গিল পর্বতমালার অন্তর্ভুক্ত। এ অঞ্চলে ভূঅভ্যন্তরের শিলাস্তরের নিচে বিভিন্ন ভূতাত্ত্বিক যুগে উদ্ভিদ ও প্রাণীর দেহাবশেষ জমা হয়ে প্রাকৃতিক গ্যাস প্রচুর পরিমাণে সৃষ্টি হয়েছে। তাই এ অঞ্চলে অধিক গ্যাস পাওয়া যায়।"
        },
        {
          "label": "গ",
          "question": "উদ্দীপকের 'ক' স্থানে ইঙ্গিতকৃত খনিজটির বিশ্বব্যাপী বণ্টন ব্যাখ্যা করো।",
          "explanation": "উদ্দীপকে 'ক' চিহ্নিত স্থানটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিচে বিশ্বের দেশগুলোতে খনিজ তেল বণ্টনের বর্ণনা দেওয়া হলো- ১. যুক্তরাষ্ট্র: তেল উৎপাদনে যুক্তরাষ্ট্রের স্থান বিশ্বে প্রথম। যুক্তরাষ্ট্রের আলাস্কা, কানসাস, ওকলাহোমা, আরাকানসাস, উত্তর টেক্সাস, মনটানা প্রভৃতি অঞ্চল খনিজ তেল সমৃদ্ধ। দেশটির আনুমানিক মজুদের পরিমাণ প্রায় ৬৮.৮ লক্ষ ব্যারেল। ২. সৌদি আরব: তেল উৎপাদনে সৌদি আরবের অবস্থান বর্তমান বিশ্বে দ্বিতীয়। সৌদি আরবের হাসা, সাকানিয়া, আবকাইক, দাম্মাম, মারজান, বারগান, হুফুফ, দাহবান, কুয়াতিক অঞ্চল খনিজ তেলের জন্য প্রসিদ্ধ। ৩. রাশিয়া: বর্তমানে রাশিয়া বিশ্বের তৃতীয় বৃহত্তম এবং ইউরোপে প্রথম খনিজ তেল উৎপাদনকারী দেশ। দেশটির তাজিক, ওবলং, পশ্চিম সাইবেরিয়া, ইউরাল, কিরঘিজ, আমুর নদীর অববাহিকা প্রভৃতি অঞ্চল খনিজ তেলে সমৃদ্ধ। দেশটির দৈনিক তেল উত্তোলনের পরিমাণ প্রায় ১১২০ লক্ষ ব্যারেল। ৪ . কানাডা: তেল উৎপাদনে কানাডা বিশ্বে চতুর্থ। এদেশের দৈনিক উত্তোলন প্রায় ৫৫৮ লক্ষ ব্যারেল। এখানকার তেলক্ষেত্রগুলো আটলান্টিক মহাসাগরের তীরবর্তী অঞ্চল, ভ্যানকুভার, এডমেন্টন, নিউফাউন্ডল্যান্ড এবং আলবার্টায় অবস্থিত। ৫. ইরাক: বিশ্বের পঞ্চম বৃহত্তম তেল উৎপাদনকারী দেশ ইরাক। দেশটির দৈনিক উত্তোলনের পরিমাণ প্রায় ৪৫২ লক্ষ ব্যারেল। কালফাইয়া, হারমিন, কিরকুক, মাজনুন 'ইরাকের বিখ্যাত তেলক্ষেত্র। এছাড়া চীন, সংযুক্ত আরব আমিরাত, ইরান, কুয়েত প্রভৃতি দেশ বিশ্বে তেল উৎপাদনকারী শীর্ষ দেশ।"
        },
        {
          "label": "ঘ",
          "question": "আন্তর্জাতিক বাণিজ্যে উদ্দীপকে ইঙ্গিতকৃত 'ক' ও 'খ' স্থানের খনিজদ্বয়ের প্রভাব বিশ্লেষণ করো।",
          "explanation": "উদ্দীপকে ইঙ্গিতকৃত 'ক' ও 'খ' স্থানন্বয়ের খনিজদ্বয় যথাক্রমে খনিজ তেল ও আকরিক লৌহ। খনিজ তেল বা পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অন্যলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো মধ্যপ্রাচ্যের দেশগুলো। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে জ্বালানি হিসেবে পেট্রোলিয়ামের বিকল্প নেই। অপরদিকে বর্তমান যান্ত্রিক সভ্যতার ভিত্তি আকরিক লৌহ। আকরিক লৌহের আন্তর্জাতিক বাণিজ্য খুবই ব্যাপক ও বিস্তৃত। যে সকল দেশ আকরিক লৌহ রপ্তানি করে এবং পৃথিবীর লৌহ ও ইস্পাত শিল্পে উন্নত সে দেশগুলোর মধ্যে ভারত, যুক্তরাষ্ট্র, যুক্তরাজ্য, অস্ট্রেলিয়া, জাপান, ব্রাজিল, জার্মানি, দক্ষিণ আফ্রিকা ও বেলজিয়াম প্রধান। আর যে সকল দেশ আকরিক লৌহ আমদানি করে এবং লৌহ ও ইস্পাত শিল্পে অনুন্নত সে দেশগুলোর মধ্যে ফ্রান্স, সুইডেন, স্পেন, লুক্সেমবার্গ, লাইবেরিয়া, আলজেরিয়া, মালয়েশিয়া প্রভৃতি প্রধান। তাই লৌহ আকরিকের আন্তর্জাতিক বাজার অত্যন্ত প্রশস্ত। আলোচনা থেকে সর্বশেষ বলা যায়, বর্তমান সভ্যতার উন্নতির নিরিখে খনিজ তেল ও লৌহ আকরিক বিশ্ব বাণিজ্যে খুবই তাৎপর্যপূর্ণ।"
        }
      ]
    },
    {
      "number": "7",
      "uddipok": "",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "লৌহ ও ইস্পাত শিল্প কী?",
          "explanation": "যে শিল্পে আকরিক খনিজ লৌহ ব্যবহার করে লৌহ পিন্ড ও ইস্পাত তৈরি করা হয় তাই লৌহ ও ইস্পাত শিল্প।"
        },
        {
          "label": "খ",
          "question": "'বাংলাদেশের ঔষধশিল্প একটি সম্ভাবনাময় খাত'- ব্যাখ্যা করো।",
          "explanation": "ওষুধ শিল্প বাংলাদেশের অন্যতম সম্ভাবনাময় শিল্প হিসেবে পরিচিত লাভ করেছে। বাংলাদেশ বর্তমানে ওষুধ রপ্তানি করে। দেশটি ২০২২ সালে ১৫৭টি দেশে প্রায় ৬৬৩৭.৭ কোটি টাকার ওষুধ রপ্তানি করে (সূত্র: ওষুধ প্রশাসন অধিদপ্তর-২০২৩)। ওষুধ শিল্পের এই অগ্রগতির মূলে রয়েছে ১৯৮২ সালে কার্যকর হওয়া জাতীয় ওষুধ নীতি। FDA (US Food and Drugs Administration) কর্তৃক বাংলাদেশের ওষুধের অনুমোদন এ শিল্পের রপ্তানির ক্ষেত্রে এক গুরুত্বপূর্ণ মাইলফলক। এছাড়া উন্নত কাঁচামাল, আধুনিক প্রযুক্তির ব্যবহার, আন্তর্জাতিক মান রক্ষা করে উৎপাদন হওয়ায় এদেশের ওষুধ আজ বিদেশে রপ্তানি হচ্ছে।।"
        },
        {
          "label": "গ",
          "question": "উদ্দীপকে ইঙ্গিতকৃত 'ক' স্থানীয় শিল্পের সমস্যা ব্যাখ্যা করো।",
          "explanation": "ইঙ্গিতকৃত 'ক' হলো কৃষিভিত্তিক চিনি শিল্প, যা বাংলাদেশের উত্তর-পশ্চিমাঞ্চলে বিকশিত হয়েছে। বাংলাদেশের চিনি শিল্পের ভবিষ্যৎ উজ্জ্বল হলেও বিশেষ কতগুলো সমস্যা এ শিল্প প্রসারে বাধার সৃষ্টি করছে। যেমন- i. চিনিকলগুলোর চাহিদার তুলনায় আখের উৎপাদন অনেক কম। বাংলাদেশের আখ উৎপাদনের মৌসুম মাত্র ৪-৫ মাস। ফলে চিনি কলগুলো বছরের প্রায় ৫-৬ মাস বন্ধ থাকে। কল বন্ধ থাকাকালীন সময়ে শ্রমিকদের বেতন দিতে হয় বলে চিনির উৎপাদন খরচ বেশি হয়। ii. কোনো কোনো চিনিকল (ফরিদপুর সুগার মিলস) আখ উৎপাদন অঞ্চল থেকে দূরে অবস্থান করায় পরিবহন ব্যয় বেশি হয়। iii. কৃষকেরা উৎপাদিত আখের কাঙ্ক্ষিত মূল্য পায় না বলে চিনিকলের নিকটবর্তী অঞ্চলে গুড় তৈরির প্রবণতা বৃদ্ধি পেয়েছে। ফলে চিনির কলগুলোতে আখ সঙ্কট দেখা দেয়। iv. এছাড়াও দেশে বিরাজমান লোডশেডিং এর কারণে উৎপাদন হ্রাস পায় এবং মূল্য বৃদ্ধি পায়। তাই বলা যায়, বাংলাদেশে চিনি শিল্প গড়ে ওঠার অনুকূল পরিবেশ থাকা সত্ত্বেও বিভিন্ন সমস্যার কারণে উৎপাদন ব্যাহত হচ্ছে। এ শিল্পে বিরাজমান সমস্যাবলি নিরসনে উপযুক্ত পদক্ষেপ গ্রহণ করলে বাংলাদেশে চিনি শিল্পের ব্যাপক প্রসার ঘটবে।"
        },
        {
          "label": "ঘ",
          "question": "বাংলাদেশের অর্থনীতিতে উদ্দীপকে ইঙ্গিতকৃত শিল্পদ্বয়ের প্রভাব বিশ্লেষণ করো।",
          "explanation": "উদ্দীপকে ইঙ্গিতকৃত শিল্প দুটি হলো কৃষিভিত্তিক চিনি ও গ্যাসভিত্তিক সার শিল্প। বাংলাদেশের অর্থনীতিতে উক্ত শিল্পদ্বয়ের প্রভাব ব্যাপক। চিনি শিল্প বাংলাদেশের অন্যতম প্রধান শিল্প। বাংলাদেশে প্রচুর পরিমাণে আখ উৎপন্ন হওয়ায় এ শিল্প বিকাশ লাভ করেছে। বর্তমানে বাংলাদেশে সরকারি পর্যায়ে মোট ১৫টি চিনিকল রয়েছে। বাংলাদেশে বছরওয়ারি চিনি উৎপাদন কম-বেশি হয়ে থাকে। বিভিন্ন আর্থসামাজিক কারণ এর 'পিছনে ক্রিয়াশীল। ২০১৫-২০১৬ সালে ৫৮,১৫১ হাজার মেট্রিক টন চিনি উৎপাদন হয়, যা ২০১৬-২০১৭ সালে বৃদ্ধি পেয়ে ৫৯,৯৮৪ হাজার মেট্রিক টনে পৌঁছায়। আবার ২০১৭-২০১৮ সালে চিনির উৎপাদন হয় ৬৮,৬০৩ হাজার মেট্রিক টন, যা ২০১৮-২০১৯ সালে হ্রাস পেয়ে ৬৫,৩০২ হাজার মেট্রিক টনে পৌঁছায়। এরূপ অস্থিতিশীল (হ্রাস-বৃদ্ধি) ধারা আজও বর্তমান। উপরের সারণিতে তা দেখানো হয়েছে। সর্বশেষ ২০২১-২২ অর্থবছরে ৫৫.৩১ শতাংশ চিনির উৎপাদন হ্রাস পেয়ে দাঁড়িয়েছে মাত্র ২১,৪৮৬ হাজার মেট্রিক টনে। যদিও বাংলাদেশে প্রতিবছর প্রায় ১৪ লক্ষ টন চিনির প্রয়োজন। কিন্তু আখের অভাবে উৎপাদন ক্ষমতা থাকা সত্ত্বেও প্রয়োজনীয় চিনি উৎপাদন করা সম্ভব হয় না। অপরদিকে, বাংলাদেশ কৃষি প্রধান দেশ হওয়ায় কৃষির উন্নতির জন্য জমিতে সার প্রয়োগ করা একান্ত প্রয়োজন। এজন্য এদেশে বিভিন্ন সার কারখানা গড়ে উঠেছে। এসব কারখানা থেকে ২০২১-২২ সালে বাংলাদেশে প্রায় ১১ লক্ষ ৯৮ হাজার মেট্রিক টন সার উৎপন্ন হয়। এসব সারের মধ্যে রয়েছে ইউরিয়া, টি.এস.পি. ও ডিপিএ। বিসিআইসি ২০২৩ অনুসারে বাংলাদেশে ৫৬১ হাজার মেট্রিক টন ইউরিয়া সার, ১ লক্ষ মেট্রিক টন টিএসপি, ৫২৮ হাজার মেট্রিক টন ডিএপি সার উৎপাদিত হয়েছে। এ শিল্পে প্রযুক্তি ও দক্ষতাগত উন্নতি করা গেলে দেশের চাহিদা মিটিয়ে বিদেশেও সার রপ্তানি করা সম্ভব হবে। আলোচনা থেকে বলা যায়, চিনি ও সার উভয় শিল্পের উৎপাদিত পণ্য দেশের চাহিদার তুলনায় কম। তাই অর্থনীতিতে ইতিবাচক প্রভাব রাখতে হলে এ শিল্প দুটিকে আরও এগিয়ে নিতে হবে, সরকারিভাবে প্রচেষ্টা চালাতে হবে।"
        }
      ]
    },
    {
      "number": "8",
      "uddipok": "আমদানি নির্ভর কাঁচামাল দ্বারা পূর্ব এশিয়ার একটি দেশ যন্ত্রপাতি নির্মাণে বিশ্বে শীর্ষস্থানীয় দেশের মধ্যে অন্যতম, অপরদিকে কাঁচামাল ও মূলধনের প্রাচুর্যের কারণে উত্তর আমেরিকার একটি দেশ এই শিল্পে গুরুত্বপূর্ণ স্থান দখল করে আছে।",
      "tag": "MB, RB, CB, CTG.B 25",
      "sub_questions": [
        {
          "label": "ক",
          "question": "শিল্পায়ন কী?",
          "explanation": "কৃষিভিত্তিক সমাজ থেকে শিল্পভিত্তিক সমাজ ব্যবস্থার দিকে ধাবিত হওয়ার প্রক্রিয়াই শিল্পায়ন।"
        },
        {
          "label": "খ",
          "question": "নারীর ক্ষমতায়নে তৈরি পোশাক শিল্পের ভূমিকা গুরুত্বপূর্ণ- ব্যাখ্যা করো।",
          "explanation": "তৈরি পোশাক শিল্প বাংলাদেশের অর্থনীতির অন্যতম প্রধান খাত। এ শিল্পের অধিকাংশই নারী শ্রমিক। লক্ষ লক্ষ নারী শ্রমিক এ-শিল্পে কাজ করছেন, যা নারীর ক্ষমতায়নে যুগান্তকারী পরিবর্তন এনেছে। শুধু আর্থিক উপার্জন নয়, এর ফলে নারীদের সামাজিক মর্যাদাও বৃদ্ধি পেয়েছে। তাই নারীর অর্থনৈতিক, সামাজিক ও পারিবারিক ক্ষমতায়নে পোশাক শিল্পের ভূমিকা অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকে ইঙ্গিতকৃত শিল্পটি গড়ে উঠার কারণ ব্যাখ্যা করো",
          "explanation": "উদ্দীপকে ইঙ্গিতকৃত শিল্পটি হলো লৌহ ও ইস্পাত শিল্প। আকরিক লৌহ আমদানি করে পূর্ব এশিয়ার দেশ জাপান বর্তমান বিশ্বে লৌহ ও ইস্পার্ত শিল্পে একটি শীর্ষস্থানীয় দেশ। এ শিল্প গড়ে ওঠার জন্য প্রাকৃতিক, অর্থনৈতিক প্রভৃতি নিয়ামকের প্রভাব রয়েছে। যথা- কাঁচামালের সান্নিধ্য: লৌহ ও ইস্পাত শিল্পের প্রধান কাঁচামাল আকরিক লৌহ। কিন্তু তা খুব ভারী বলে বহন করা কষ্টসাধ্য ও ব্যয়বহুল। এ কারণে যুক্তরাষ্ট্রে এ শিল্পগুলো লৌহ খনির নিকটে গড়ে ওঠেছে। কয়লার সান্নিধ্য: লৌহ ও ইস্পাত শিল্পের জন্য কয়লা অপরিহার্য। এটি শক্তির অন্যতম উৎস। এ কারণে যুক্তরাষ্ট্রের শিল্প প্রতিষ্ঠানগুলো যেখানে সম্ভব (যেমন- বৃহৎ হ্রদ অঞ্চলে) কয়লা খনিগুলোকে কেন্দ্র করে গড়ে উঠেছে। পানির সরবরাহ: আকরিক লৌহ ধৌত ও পরিশোধন এবং কাঁচা লৌহকে ঠাণ্ডা করার জন্য প্রচুর পানির প্রয়োজন হয়। তাই জাপান ও যুক্তরাষ্ট্রের লৌহ ও ইস্পাত কেন্দ্রগুলো হ্রদ, নদী ও সমুদ্রের তীরে গড়ে উঠেছে। মূলধন: লৌহ ও ইস্পাত শিল্প একটি বৃহদাকার শিল্প বলে এতে প্রচুর পুঁজি বিনিয়োগ করতে হয়। ভূমি ক্রয়, অট্টালিকা নির্মাণ, যন্ত্রপাতি ও কাঁচামাল ক্রয়, শ্রমিকের বাসস্থান, বেতন ইত্যাদি বাবদ প্রচুর মূলধনের প্রয়োজন হয়। প্রযুক্তি: এটি লৌহ ও ইস্পাত শিল্পের অবস্থানকে প্রভাবিত করে। এতে সময়, শ্রম ও অর্থের সাশ্রয় হয়ে থাকে। উন্নত প্রযুক্তিবিদ্যার প্রয়োগের মাধ্যমে জাপান এ শিল্পে উন্নতি লাভ করেছে। উপরিউক্ত নিয়ামকসমূহের প্রভাবে দেখা যায়, বিশ্বব্যাপী উন্নত রাষ্ট্রগুলোতেই লৌহ ও ইস্পাত শিল্প ব্যাপকভাবে প্রসার লাভ করেছে বা গড়ে ওঠেছে।"
        },
        {
          "label": "ঘ",
          "question": "উদ্দীপকে ইঙ্গিতকৃত শিল্পটির আন্তর্জাতিক বাণিজ্যে উভয় দেশের ভূমিকা বিশ্লেষণ করো।",
          "explanation": "উদ্দীপকে ইঙ্গিতকৃত শিল্পটি লৌহ ও ইস্পাত শিল্প। বর্তমান যুগে লৌহ ও ইস্পাত শিল্প বিশ্ববাণিজ্যে এক বিশেষ স্থান - অধিকার করে আছে। উন্নত দেশগুলোতে লৌহ ও ইস্পাত অধিক উৎপন্ন হয় বটে, কিন্তু এ সব দেশের চাহিদাও খুব বেশি। যুক্তরাষ্ট্র বিশ্বে নবম শীর্ষস্থানীয় লৌহ উৎপাদনকারী দেশ। লৌহ ও ইস্পাত শিল্পেও একটি উন্নত দেশ। বর্তমানে ইস্পাত উৎপাদনে এ দেশ বিশ্বে চতুর্থ। ১০১১ সালে যুক্তরাষ্ট্রে ২ কোটি ২০ লক্ষ মেট্রিক টন লৌহ এবং ৮ কোটি ৭০ লক্ষ মেট্রিক টন ইস্পাত উৎপাদিত হয়। তথাপি দেশটি বিশ্ব বাজার থেকে ইস্পাত আমদানিতে শীর্ষে; প্রতিবছর প্রায় ৩০ মিলিয়ন টন ইস্পাত আমদানি করে। অপরদিকে জাপানে কয়লা ও লৌহ আকরিক বেশি উত্তোলিত হয় না। টন লৌহ এবং ৯ কোটি ২০ লক্ষ মেট্রিক টন ইস্পাত উৎপন্ন হয়। প্রতিবছর প্রায় ৩৫ মিলিয়ন টন ইস্পাত দেশটি রপ্তানি করে। উপরোক্ত আলোচনা থেকে বলা যায়, লৌহ ও ইস্পাত শিল্পের আন্তর্জাতিক বাণিজ্যে যুক্তরাষ্ট্র ও জাপানের ভূমিকা অপরিসীম।"
        }
      ]
    }
  ]
}