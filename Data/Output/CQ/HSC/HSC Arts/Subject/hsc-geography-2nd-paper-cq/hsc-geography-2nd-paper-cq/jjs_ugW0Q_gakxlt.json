{
  "title": "আদমজী ক্যান্ট. কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "ঐশি ভূগোল ক্লাসে মানবজাতির ইতিহাস বিবর্তন সম্পর্কে জানতে পারে। সে আরো জানতে পারল প্রাচীন কালে মানুষ কীভাবে অভিগমনের মাধ্যমে স্থান পরিবর্তন করে এবং অনুকূল পরিবেশে বসতি গড়ে তোলে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "মানুষের সকল কর্মতৎপরতা প্রাকৃতিক পরিবেশ দ্বারা নিয়ন্ত্রিত ও প্রভাবিত হয়- এই ধারণাই হলো নিমিত্তবাদ।"
        },
        {
          "label": "খ",
          "question": "আফ্রিকা মহাদেশের চিত্র অঙ্কন করো।",
          "explanation": "উদ্দীপকে ঐশির জানা ভূগোল মানব ভূগোলকে ইঙ্গিত করেছে। মানব ভূগোলের বিষয়বস্তু হচ্ছে মানব সম্প্রদায়ের গঠন, বিন্যাস, বৃদ্ধি, বসতি, অভিগমন, জীবন-যাপন প্রণালি, সংস্কৃতি, সমাজ, ধর্ম, জনসংখ্যা, আইন, রাষ্ট্রকাঠামো প্রভৃতি। এগুলো স্থান ও সময়ের প্রেক্ষাপটে মানব ভূগোলে আলোচিত হয়। উল্লিখিত বিষয়গুলো ছাড়া অঞ্চলভেদে ভাষা, ধর্ম, শিক্ষা, শাসনতন্ত্র প্রভৃতি ক্ষেত্রে যে পার্থক্য তা মূলত জৈবিক, সাংস্কৃতিক, ভৌগোলিক ও পরিবেশগত কারণে হয়ে থাকে। তাই পৃথিবীর বিভিন্ন অঞ্চলের মানুষের জৈবিক, সাংস্কৃতিক ও ভৌগোলিক পার্থক্যের অনুসন্ধান করাও মানব ভূগোলের আলোচ্য বিষয়। এছাড়াও বিজ্ঞানের ক্রমবিকাশের সাথে মানব ভূগোলের বিষয়বস্তু দিন দিন বৃদ্ধি পাচ্ছে। ফলে ভূগোলের এ শাখাটি তথা মানব ভূগোল বর্তমানে বিশেষ বৈশিষ্ট্যমণ্ডিত।"
        },
        {
          "label": "গ",
          "question": "",
          "explanation": "উদ্দীপকে ঐশির জানা ভূগোল মানব ভূগোলকে ইঙ্গিত করেছে। মানব ভূগোলের বিষয়বস্তু হচ্ছে মানব সম্প্রদায়ের গঠন, বিন্যাস, বৃদ্ধি, বসতি, অভিগমন, জীবন-যাপন প্রণালি, সংস্কৃতি, সমাজ, ধর্ম, জনসংখ্যা, আইন, রাষ্ট্রকাঠামো প্রভৃতি। এগুলো স্থান ও সময়ের প্রেক্ষাপটে মানব ভূগোলে আলোচিত হয়। উল্লিখিত বিষয়গুলো ছাড়া অঞ্চলভেদে ভাষা, ধর্ম, শিক্ষা, শাসনতন্ত্র প্রভৃতি ক্ষেত্রে যে পার্থক্য তা মূলত জৈবিক, সাংস্কৃতিক, ভৌগোলিক ও পরিবেশগত কারণে হয়ে থাকে। তাই পৃথিবীর বিভিন্ন অঞ্চলের মানুষের জৈবিক, সাংস্কৃতিক ও ভৌগোলিক পার্থক্যের অনুসন্ধান করাও মানব ভূগোলের আলোচ্য বিষয়। এছাড়াও বিজ্ঞানের ক্রমবিকাশের সাথে মানব ভূগোলের বিষয়বস্তু দিন দিন বৃদ্ধি পাচ্ছে। ফলে ভূগোলের এ শাখাটি তথা মানব ভূগোল বর্তমানে বিশেষ বৈশিষ্ট্যমণ্ডিত।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত মানব ভূগোল পাঠের প্রয়োজনীয়তা বেশ তাৎপর্যবহ। মানব ভূগোলে মানুষের কর্মকাণ্ডের অঞ্চলভিত্তিক তথা স্থানিক (spatial) বিশ্লেষণ করা হয়। এখানে মানুষের বিভিন্ন কর্মকাণ্ডকে স্থানীয় থেকে আন্তর্জাতিক পর্যায়ে বিশ্লেষণ করা হয়ে থাকে। মানুষ তার চারপাশের প্রাকৃতিক ও মানবসৃষ্ট পরিবেশের সাথে পরস্পর নির্ভরশীলতার ভিত্তিতে আন্তঃসম্পর্ক গড়ে তোলে। মানব ভূগোল পাঠের মাধ্যমে আমরা পরিবেশের সঙ্গে মানুষের মধ্যকার সম্পর্ক সম্বন্ধে ধারণা পেতে পারি। এছাড়া এ ভূগোলে সামাজিক, অর্থনৈতিক ও বসতি সংক্রান্ত বিষয়ে গুরুত্বারোপ করা হয়ে থাকে বলে আমরা পৃথিবীর বিভিন্ন স্থানের মানুষের জীবনযাত্রা, সংস্কৃতি, অর্থনীতি প্রভৃতি সম্পর্কে জ্ঞান লাভ করতে পারি। সুতরাং, বিভিন্ন অঞ্চলের পরিবেশ ও মানুষের জীবনযাপন প্রণালি মানব ভূগোল পাঠের মাধ্যমে সহজেই জানা যায়। তাই মানব ভূগোল পাঠের প্রয়োজনীয়তা অপরিসীম। উদ্দীপকে শেষ বাক্যে এ প্রেক্ষিতেই বলা হয়েছে, মানব ভূগোল অধ্যয়ন মানবজীবনের জন্য অতীব প্রয়োজন।"
        }
      ]
    },
    {
      "number": "2",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "মানুষের কর্মকাণ্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "",
          "explanation": "এশিয়া ও ইউরোপকে একত্রে ইউরেশিয়া বলে। ইউরেশিয়ার পশ্চিমাংশের নাম ইউরোপ আর পূর্বে এশিয়া। ইউরাল পর্বত, ইউরাল নদী, কাম্পিয়ান সাগর এ ককেশাস পর্বতশ্রেণি এশিয়া থেকে ইউরোপ মহাদেশকে পৃথক করেছে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত প্রথম দেশটি হলো যুক্তরাষ্ট্র। যুক্তরাষ্ট্রের উত্তরে কানাডা, দক্ষিণে মেক্সিকো, পূর্বে উত্তর আটলান্টিক এবং পশ্চিমে উত্তর প্রশান্ত মহাসাগর অবস্থিত। যুক্তরাষ্ট্র একটি বৃহৎ রাষ্ট্র। দেশটির মূল অংশ ২৫°৩০′ হতে ৪৯° উত্তর অক্ষাংশ এবং ৬৬.৫° হতে ১২৫° পশ্চিম দ্রাঘিমা পর্যন্ত বিস্তৃত। আলাস্কা রাজ্যটি ৫১.২০' হতে ৭১.৫০' উত্তর অক্ষাংশ এবং ১৩০° পশ্চিম হতে ১৭২° পূর্ব দ্রাঘিমা পর্যন্ত বিস্তৃত। হাওয়াই দ্বীপপুঞ্জটি উত্তর প্রশান্ত মহাসাগরে ১৮.৫৫' হতে ২৮°২৭′ উত্তর অক্ষাংশের মধ্যে এবং ১৫৪°৪৮′ হতে ১৭৮°২২′ পশ্চিম দ্রাঘিমা পর্যন্ত বিস্তৃত। উপরিউক্ত আলোচনা থেকে বোঝা যায়, যুক্তরাষ্ট্র একটি বৃহৎ রাষ্ট্র, যা দুই দিকে মহাসাগর পরিবেষ্টিত।"
        },
        {
          "label": "ঘ",
          "question": "",
          "explanation": "উদ্দীপকে 'ক' ও 'খ' দেশদুটি যথাক্রমে যুক্তরাষ্ট্র ও জাপান। দেশ দুটি বিশ্ব অর্থনীতিতে শক্তিধর। নিচে দেশ দুটির অর্থনৈতিক গুরুত্ব কৃষি, শিল্প ও বাণিজ্য এ তিনটি শিরোনামে তুলে ধরা হলো। কৃষি: জাপানের মোট কৃষিযোগ্য জমির ১২.৩৩ শতাংশ ধান চাষের জন্য ব্যবহৃত হয়। দক্ষিণ জাপান ধান চাষের প্রধান অঞ্চল। এ দেশে হেক্টর -প্রতি ধানের উৎপাদন প্রায় ৫,৭৫০ কিলোগ্রাম। এছাড়া এখানে গম, যব, সয়াবিন, রাই, ওট ও তুঁত গাছের চাষ করা হয়ে থাকে। বর্তমানে এখানে ভুট্টা, ইক্ষু, কার্পাস, তামাক, আলু প্রভৃতি উৎপন্ন হচ্ছে। জাপানে নানারকম ফল উৎপন্ন হয়। এর মধ্যে কমলালেবু, চেরি, পিচ, আপেল, আঙ্গুর প্রভৃতি প্রধান। যুক্তরাষ্ট্রও বৃহৎ দেশ বিধায় কৃষি উৎপাদনে বিশ্বে উল্লেখযোগ্য ভূমিকা রাখে। গম এর শীর্ষস্থানীয় ফসল। এছাড়া যব এবং বিভিন্ন প্রকার ফলমূল উল্লেখযোগ্য। শিল্প: জাপানের কার্পাস, রেশম, লৌহ-ইস্পাত, জাহাজ নির্মাণ, কাগজ প্রভৃতি শিল্প খুব উন্নত। বর্তমানে গাড়ি, টেলিফোন, রেডিও, ক্যামেরা, ঘড়ি, ক্যালকুলেটর প্রভৃতি ইলেকট্রনিক যন্ত্রপাতি উৎপাদনে জাপান প্রচুর উন্নতি করেছে। শিল্পের অভাবনীয় সাফল্যের জন্য জাপানকে প্রাচ্যের ম্যানচেস্টার বলা হয়। জাপানের মতো যুক্তরাষ্ট্রও শিল্পোন্নত দেশ এবং দেশটির শিল্প প্রকৃতি একই রকম। বাণিজ্য: জাপানের বাণিজ্যের বৈশিষ্ট্য হলো কাঁচামাল আমদানি এবং শিল্পজাত পণ্য রপ্তানি। জাপানের আমদানির ৪৫ শতাংশ আসে মার্কিন যুক্তরাষ্ট্র থেকে এবং রপ্তানির ৪০ শতাংশ যায় এশিয়ার দেশসমূহে। জাপান প্রধানত তুলা, খনিজ তেল, কয়লা, চাউল ও অন্যান্য খাদ্যশস্য, পশম প্রভৃতি আমদানি করে এবং বস্ত্র, ইস্পাত, রাসায়নিক দ্রব্য, চিনামাটির বাসনপত্র, যন্ত্রপাতি, ইলেকট্রনিক দ্রব্যাদি, ক্যামেরা প্রভৃতি রপ্তানি করে। অপরদিকে যুক্তরাষ্ট্র আমদানি দ্রব্যের মধ্যে পেট্রোলিয়াম ও পেট্রোলিয়ামজাত দ্রব্য, যন্ত্রপাতি ও পরিবহনের সাজ-সরঞ্জাম, লৌহ- ইস্পাত ও ধাতব দ্রব্যাদি, মুক্তা ও অন্যান্য পাথর, সুতিবস্ত্র, তৈরি পোশাক, পাট ও চামড়াজাত দ্রব্যাদি, রাসায়নিক দ্রব্যাদি, যন্ত্রপাতি ও পরিবহনের সরঞ্জাম, পেট্রোলিয়ামজাত দ্রব্য, ধাতব দ্রব্য প্রভৃতি প্রধান। আলোচনা থেকে দেখা যায় যুক্তরাষ্ট্র ও জাপান অর্থনীতির ক্ষেত্রে উদ্বৃত্ত অবস্থানে। তাই বিশ্বের সকল দেশের নিকট দেশ দুটির অর্থনৈতিক গুরুত্ব রয়েছে।"
        }
      ]
    },
    {
      "number": "3",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "জনসংখ্যার বৈশিষ্ট্যগত জ্ঞানকে জনমিতি বলে।"
        },
        {
          "label": "খ",
          "question": "",
          "explanation": "জনমিতিক ট্রানজিশনাল মডেল হলো এমন একটি মডেল যা সময়ের সাথে সাথে জনসংখ্যার পরিবর্তন বর্ণনা করে। আমেরিকান ভূগোলবিদ T.S. Thompson ১৯২৯ সালে জনসংখ্যার অবস্থান্তর তত্ত্বটি প্রদান করেন। কোনো সমাজে জনসংখ্যার ক্রমবিকাশের ক্ষেত্রে প্রথমে জন্মহার ও মৃত্যুহার বেশি থাকে।"
        },
        {
          "label": "গ",
          "question": "",
          "explanation": "উদ্দীপকে আলোচিত দেশটি হলো বাংলাদেশ। দেশটির সাথে ভারত ও মিয়ানমারের সীমান্তের সংযুক্তি রয়েছে। বাংলাদেশ একটি স্বাধীন সার্বভৌম রাষ্ট্র। এশিয়া মহাদেশের দক্ষিণাংশে দক্ষিণ এশিয়ায় এর অবস্থান। এ দেশ ২০°৩৪′ উত্তর অক্ষরেখা থেকে ২৬°৩৮′ উত্তর অক্ষরেখা এবং ৮৮°০১′ পূর্ব দ্রাঘিমারেখা থেকে ৯২°৪১′ পূর্ব দ্রাঘিমারেখার মধ্যে অবস্থিত। ভৌগোলিকভাবে বাংলাদেশের মাঝামাঝি স্থান দিয়ে কর্কটক্রান্তি রেখা অতিক্রম করেছে। বাংলাদেশের উত্তরে ভারতের পশ্চিমবঙ্গ, মেঘালয় ও আসাম রাজ্য; পূর্বে আসাম, ত্রিপুরা, মিজোরাম রাজ্য ও মিয়ানমার; পশ্চিমে পশ্চিমবঙ্গ রাজ্য এবং দক্ষিণে বঙ্গোপসাগর অবস্থিত। উপরিউক্ত আলোচনা থেকে বোঝা যায়, বাংলাদেশের তিন দিকেই ভারত। কিন্তু দেশটির রয়েছে উপকূলীয় অবস্থান। তাই দেশটির ভূরাজনৈতিক অবস্থান তাৎপর্যময়। উপরন্তু উর্বর সমভূমির এ দেশটি এশিয়ার দক্ষিণ-পূর্ব অংশের সাথে উত্তর ও পশ্চিমের সংযোগস্থল হিসেবে কাজ করে। ভৌগোলিক এ অবস্থানের কারণে বিশ্ব মানচিত্রে দেশটির অবস্থান গুরুত্ববহ ও তাৎপর্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দেশটি বাংলাদেশ। বাংলাদেশের প্রেক্ষাপটে জনমিতিক বৈশিষ্ট্যসমূহ থেকে জনসংখ্যার পরিমাণ, জনসংখ্যা বৃদ্ধির হার, ঘনত্ব, জন্ম ও মৃত্যুহার অভিগমনের ধারণা পাওয়া যায়। নিচে বাংলাদেশের ৪টি জনমিতিক বৈশিষ্ট্য আলোচনা করা হলো- জনসংখ্যার পরিমাণ: পৃথিবীর প্রথম ১০টি জনবহুল দেশের তালিকায় বাংলাদেশের অবস্থান অষ্টম। বাংলাদেশের মোট জনসংখ্যার ৯১.০৪% মুসলিম, ৭.৯৫% হিন্দু, ০.৬১% বৌদ্ধ, ০.৩% খ্রিস্টান ও অন্যান্য ০.১২%। জনসংখ্যা বৃদ্ধির হার: ১৯৬০ এবং ১৯৭০ এর দশকে বাংলাদেশে জনসংখ্যা বৃদ্ধির হার অত্যন্ত বেশি ছিল। ২০২২ সালের জনশুমারি ও গৃহগণনা অনুযায়ী দেখা যায়, বাংলাদেশে জনসংখ্যা বৃদ্ধির হার ১.২২%, যা ২০১১ সালে ছিল ১.৩৭%। অতএব বলা যায়, বর্তমানে বাংলাদেশে জনসংখ্যা বৃদ্ধির হার কমেছে। জনসংখ্যার ঘনত্ব: বাংলাদেশের আয়তন ১,৪৭,৫৭০ বর্গ কি. মি.। ২০২২ সালের জনশুমারি ও গৃহগণনা অনুযায়ী, বাংলাদেশের জনসংখ্যা প্রতি বর্গ কিলোমিটারে ১১১৯ জন। প্রতি বর্গকিলোমিটারে জনসংখ্যার ঘনত্ব বৃদ্ধি পাচ্ছে। জন্ম ও মৃত্যুহার: বর্তমানে বাংলাদেশে জন্মহার আগের তুলনায় হ্রাস পেয়েছে। তার কারণ হলো পরিবার পরিকল্পনা, শিক্ষা, নারীর ক্ষমতায়ন ও কর্মসংস্থানের সুযোগ, চিকিৎসা সুবিধা বৃদ্ধি ইত্যাদি। একই সাথে শিশু মৃত্যুহারও আগের তুলনায় হ্রাস পেয়েছে। তবে উন্নত দেশগুলোর তুলনায় বাংলাদেশের জন্মহার ও মৃত্যুহার উভয়ই বেশি।"
        }
      ]
    },
    {
      "number": "4",
      "uddipok": "বিশ্বের একটি অর্থকরী ফসল, যা পানীয় হিসেবে ব্যবহৃত হয়। পর্যাপ্ত বৃষ্টিপাতের প্রয়োজন হলেও গাছের গোড়ায় পানি দাঁড়িয়ে থাকতে পারবে না।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "গমের বৈজ্ঞানিক নাম Triticum aestivum."
        },
        {
          "label": "খ",
          "question": "",
          "explanation": "আয়তনগত দিক থেকে ব্যাপক কৃষি আধুনিক কৃষির একটি বৈশিষ্ট্যপূর্ণ ধরন। আধুনিক কৃষিযন্ত্রের সাহায্যে বিস্তৃত এলাকাজুড়ে ব্যাপক হারে যে কৃষিকাজ করা হয় তাকে ব্যাপক কৃষি (Extensive farming) বলে। যেসব এলাকায় জনবসতি বিরল অথচ বিস্তীর্ণ অঞ্চল চাষযোগ্য, সেখানে শ্রমিকের অভাবহেতু ব্যাপক চাষের ব্যবস্থা করা হয়। যেমন- যুক্তরাষ্ট্র ও কানাডার কৃষি।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের ইঙ্গিতপূর্ণ ফসল হলো চা, যা দেশের উত্তর-পূর্ব পাহাড়ি অঞ্চলে চাষ করা হয়। চা চাষের অনুকূল নিয়ামকগুলো নিচে উপস্থাপন করা হলো: i. চা চাষের জন্য উষ্ণ ও আর্দ্র জলবায়ুর প্রয়োজন। ফলে অধিক উত্তাপ ও বৃষ্টিযুক্ত অঞ্চলে চায়ের আবাদ ভালো হয়। ii. চা মৌসুমি অঞ্চলের ফসল। এটি চাষের জন্য ২৩০-২৮০ সে. তাপমাত্রা প্রয়োজন হয়। iii. চা চাষের জন্য প্রচুর বৃষ্টিপাতের প্রয়োজন। সাধারণত ১৭৫ থেকে ২৫০ সেমি. বৃষ্টিযুক্ত অঞ্চলে এর চাষ হয়। iv. উচ্চ ভূমিতে পানি নিষ্কাশন দ্রুত ও সহজে হয় বলে পৃথিবীর অধিকাংশ উৎকৃষ্ট চা বাগান উচ্চ ভূমিতে অবস্থিত। কারণ, চা গাছের গোড়ায় পানি জমলে তা সহজেই মরে যায়। এ কারণে পাহাড়ের ঢালে চায়ের চাষ ভালো হয়ে থাকে। v. উর্বর লৌহ মিশ্রিত দোআঁশ মাটি চা চাষের বিশেষ উপযোগী। উপরের বৈশিষ্ট্যের আলোকে বলা যায় যে, চা চাষের জন্য দেশের উত্তর-পূর্বাঞ্চলে অনুকূল নিয়ামক বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকের ফসলটি চা। এশিয়া মহাদেশে বিশ্বের প্রায় ৮০% চা উৎপন্ন হয়। আফ্রিকা, দক্ষিণ আমেরিকা এবং ইউরোপে অবশিষ্ট চা (২০%) উৎপন্ন হয়। অধিকাংশ চা বাগান এশিয়ার বৃষ্টিবহুল মৌসুমি এবং নিরক্ষীয় অঞ্চলের পার্বত্য এলাকায় অবস্থিত। আফ্রিকার চা বাগানগুলো পূর্বাঞ্চলীয় বৃষ্টিবহুল পার্বত্য এলাকায় অবস্থিত। বিশ্বব্যাপী চা উৎপাদন ও বণ্টন- চা উৎপাদন সারা বিশ্বব্যাপী বিস্তৃত। তবে এশিয়া, আফ্রিকায় মূলত চা উৎপাদন-বণ্টিত। যেমন- ১. চীন: ধারণা করা হয়, চীনে সর্বপ্রথম বুনো অবস্থা থেকে চা গাছকে চায়ের আওতায় আনা হয়। বিশ্বের শীর্ষস্থানীয় চা উৎপাদনকারী দেশ চীন। এখানে প্রধানত পাঁচ ধরনের চা উৎপাদিত হয়। যথা: কালো, সবুজ, জেসমিন, ওলো এবং ইস্টক চা। প্রধানত রপ্তানির উদ্দেশ্যে দেশটিতে কালো চা উৎপাদন করা হয়। ইয়াংসি নদীর দক্ষিণে অবস্থিত সিচুয়ান, হুনান, আনহুই, ফুকিয়েন প্রদেশের বর্ষণমুখর পার্বত্য ঢালে অধিক চা বাগান গড়ে উঠেছে। ২. ভারত: বিশ্বের দ্বিতীয় শীর্ষস্থানীয় চা উৎপাদনকারী দেশ ভারত। এ দেশে কয়েক হাজার চা বাগান রয়েছে। বেশিরভাগ বাগান আসাম এবং পশ্চিমবঙ্গের বৃষ্টিবহুল পার্বত্য অঞ্চলে অবস্থিত। পশ্চিমবঙ্গের দার্জিলিং এর চা বাগান থেকে বিশ্বমানের চা উৎপাদিত হয়। এখানকার চা বাগানগুলো সমুদ্রপৃষ্ঠ থেকে ১২০০ মিটার বা তার চেয়ে বেশি উচ্চতায় অবস্থিত। মেঘালয় এবং দক্ষিণ ভারতের তামিলনাড়ু ও কেরালা রাজ্যে অবস্থিত বাগানগুলো থেকেও উল্লেখযোগ্য পরিমাণ চা পাতা সংগ্রহ করা হয়। ৩. কেনিয়া: কেনিয়া বিশ্বের তৃতীয় বৃহত্তম চা উৎপাদনকারী দেশ। দেশটির কেরিকু, বোমেট, নান্দি, কিয়াম্বো, মারাগুয়া, মেরু প্রভৃতি এলাকায় প্রচুর চা উৎপন্ন হয়ে থাকে। দেশটির উৎপাদিত চা এর মধ্যে 'ব্ল‍্যাক টি' প্রধান এবং জনপ্রিয়। এছাড়া গ্রিন টি, ইয়েলো টি এবং হেয়াইট টিও দেশটিতে উৎপন্ন হয়। ৪. শ্রীলংকা: ভারত মহাসাগরের এই দ্বীপ দেশে অতি অল্প সময়ে চা চাষের ব্যাপক প্রসার ঘটেছে। শ্রীলঙ্কার পার্বত্য ভূপ্রকৃতি এবং ভৌগোলিক অবস্থান চা চাষে সহায়ক। এখানে পশ্চিম ও উত্তর-পূর্ব মৌসুমি বায়ুর প্রভাবে পাহাড়ের ঢালে প্রায় সারা বছরই বৃষ্টিপাত হয়। শ্রীলঙ্কার মধ্যভাগে অবস্থিত পর্বতকে ঘিরে চা বাগান গড়ে উঠেছে। নিয়মিত বৃষ্টিপাত এবং আর্দ্রতার ঘাটতি না থাকায় বাগানের চা গাছ দ্রুত বৃদ্ধি পায়। ফলে সারা বছর ধরে সপ্তাহে অন্তত দুবার চা পাতা সংগ্রহ করা সম্ভব হয়। ৫. ভিয়েতনাম: চা উৎপাদনে ভিয়েতনাম বিশ্বে পঞ্চম। এখানে কালো, সবুজ এবং জেসমিন চা উৎপন্ন হয়। এছাড়া ইন্দোনেশিয়া, বাংলাদেশ, ইরান, মায়ানমার; জাপান চা উৎপাদনে প্রসিদ্ধ।"
        }
      ]
    },
    {
      "number": "5",
      "uddipok": "দক্ষিণ-পূর্ব এশিয়ার মানুষের প্রধান খাদ্যশস্য। ঘন বসতিপূর্ণ অঞ্চল হওয়ায় বিশ্ব বাণিজ্যে এর গুরুত্ব কম। মৌসুমী অঞ্চলে ফসলটির উৎপাদন ভালো হয়।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "সমুদ্রের যেসব মৎস্য দিনের বেলায় সমুদ্রের গভীর অংশে এবং রাতের বেলায় পানির উপরিভাগে ঝাঁকে ঝাঁকে বিচরণ করে সেগুলোই প্যালিজিক মৎস্য।"
        },
        {
          "label": "খ",
          "question": "",
          "explanation": "মৌসুমি বায়ুর প্রত্যাবর্তনের সাথে সম্পর্ক রেখে যে শস্যের চাষ করা হয় অর্থাৎ শীতের শুরুতে অক্টোবর-নভেম্বর মাসে যে শস্যের চাষ করা হয় তাকে রবি শস্য বলে। এইসব ফসল শীতের শুরুতে রোপণ করা হয় এবং শীতের শেষ বা গ্রীষ্মকালের শুরুতে কাটা হয়। এই চাষ জলসেচ নির্ভর হলেও শুষ্ক জমিতে শস্য উৎপাদন করা যায় এবং হেক্টরপ্রতি উৎপাদন বেশি হয়। গম, জোয়ার, তৈলবীজ, আউস ধান, আলু, গাজর, কপি প্রভৃতি 2 রবিশস্যের উদাহরণ।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত শস্যটি ধান, যা মৌসুমি জলবায়ু অঞ্চলের ফসল। চীনে সর্বাধিক উৎপাদিত এ খাদ্যশস্যটি বিশ্বের অন্যতম প্রধান খাদ্যশস্য। যেসব প্রাকৃতিক বা ভৌগোলিক নিয়ামক বা উপাদানের ওপর ধান চাষের সাফল্য নির্ভর করে সেগুলো হলো- ভূপ্রকৃতি: উচ্চভূমি অপেক্ষা সমতল ও নিম্নভূমি ধান চাষের উপযোগী। বিশ্বের প্রায় ৯০ ভাগ ধান নদী গঠিত প্লাবন সমভূমি এবং বদ্বীপ সমভূমি অঞ্চলে উৎপন্ন হয়। যেমন- দক্ষিণ ও দক্ষিণ-পূর্ব এশিয়া। বৃষ্টিবহুল পার্বত্য অঞ্চলে পাহাড়ের গায়ে ধানের চাষ করা হয়। যেমন- জাপান। জলবায়ু: ধান চাষে জলবায়ু অত্যন্ত গুরুত্বপূর্ণ প্রভাব বিস্তার করে থাকে। জলবায়ুর উপাদানগুলোর মধ্যে বৃষ্টিপাত ও উত্তাপ এ দুটি উপাদানের ওপর ধান চাষের উৎপাদন নির্ভর করে। i. বৃষ্টিপাত ধান চাষের জন্য বার্ষিক গড় ১০০-২৫০ সে.মি. বৃষ্টিপাতের দরকার। তবে যেসব স্থানে বৃষ্টিপাত ১৭৫-২২৫ সে.মি. সেসব স্থানে ধানের ফসল ভালো হয়। ii. তাপমাত্রা: ধান চাষের জন্য সাধারণত ১৮০-২৭° সে. তাপমাত্রার প্রয়োজন। ধান বীজের অঙ্কুরোদগমের জন্য ১৬০ সে. অপেক্ষা অধিক তাপমাত্রা প্রয়োজন। চারা বৃদ্ধিকালীন সময় তাপমাত্রা ২২০-২৪° সে. মধ্যে থাকা আবশ্যক। বিশ্বের প্রায় ৯৫ শতাংশ ধান উষ্ণ ও আর্দ্র অঞ্চলে উৎপন্ন হয়। iii. বায়ুপ্রবাহ: বায়ুপ্রবাহ ফসলের পরাগায়নে গুরুত্বপূর্ণ ভূমিকা পালন করে। এছাড়া প্রবাহমান বাতাস মৃত্তিকার নাইট্রোজেনের স্বল্পতা দূর করতে সহায়তা করে। মৃত্তিকা: পলিযুক্ত উর্বর এঁটেল-দোঁআশ মাটি ধান চাষের জন্য সর্বাধিক উপযোগী। কারণ এ ধরনের মাটি অধিক পরিমাণ পানি ধারণ করে রাখতে সক্ষম। পানির সান্নিধ্য: ধানের জমিতে পানির ঘাটতি হলে আশানুরূপ ফসল পাওয়া যায় না। তাই নদী, হ্রদ, বিল, ঝিল প্রভৃতি অঞ্চলে ধানের চাষ বেশি হয়ে থাকে। তাছাড়া স্বল্প বৃষ্টিযুক্ত বা শুষ্ক অঞ্চলে নদী থেকে সেঁচের মাধ্যমে ধানের চাষ করা হয়। যেমন- সিন্ধু ও নীল নদ অববাহিকার ধান চাষ।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে 'শস্য-১' হলো ধান। ধানের এশিয়াভিত্তিক উৎপাদন নিচে আলোচনা করা হলো- চীন: ধান উৎপাদনে চীন বিশ্বে ১ম। ২০১৯ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ২১ কোটি ১৪ লক্ষ মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭.৭৪%। চীনের হুনান প্রদেশ ধান উৎপাদনে প্রসিদ্ধ। ভারত: ধান উৎপাদনে ভারত বিশ্বে ২য়। ২০১৯ সালে এদেশে ৪ কোটি ৩৭ লক্ষ ৮০ হাজার হেক্টর জমিতে ধান চাষ করে ১৭ কোটি ৭৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদনের প্রায় ২৩.৫১%। ভারতের গঙ্গা-ব্রহ্মপুত্র সমভূমি ও ব-দ্বীপ অঞ্চলে সর্বাপেক্ষা অধিক ধান উৎপন্ন হয়। ইন্দোনেশিয়া: ধান উৎপাদনে ইন্দোনেশিয়া বিশ্বে তৃতীয়। ২০১৯ সালে এ দেশের ১ কোটি ৬ লক্ষ ৭৭ হাজার হেক্টর জমিতে ধানের চাষ করে ৫ কোটি ৪৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদিত ধানের প্রায় ৭.২৩%। জাভা দ্বীপ ধান চাষের জন্য প্রসিদ্ধ। বাংলাদেশ: বর্তমানে ধাপ উৎপাদনে বাংলাদেশ বিশ্বে চতুর্থ। ২০১৯ সালে এ দেশ ১ কোটি ১৫ লক্ষ ১৬ হাজার হেক্টর জমিতে ধানের চাষ হয় এবং উৎপন্ন ধানের পরিমাণ ছিল প্রায় ৫ কোটি ৪৫ লক্ষ মেট্রিক টন। এটা পৃথিবীর মোট উৎপাদিত ধানের ৭.২১%। বাংলাদেশের প্রায় সর্বত্রই ধানের চাষ হয়। ভিয়েতনাম: ধান উৎপাদনে ভিয়েতনাম বর্তমান বিশ্বে পঞ্চম। ২০১৯ সালে এ দেশে ৭৪ লক্ষ ৭০ হাজার হেক্টর জমিতে ধান চাষ করে ৪ কোটি ৩৪ লক্ষ মেট্রিক টন ধান উৎপাদন করা হয়। এটি পৃথিবীর মোট উৎপন্ন ধানের প্রায় ৫.৭৫%। ভিয়েতনাম বিদেশে চাল রপ্তানি করে। এছাড়া এশিয়ার থাইল্যান্ড, মিয়ানমার, ফিলিপাইন ও পাকিস্তান ২০১৯ সালে বিশ্বে ধান উৎপাদনে যথাক্রমে ষষ্ঠ, সপ্তম, অষ্টম ও নবম স্থাপনের অধিকারী।"
        }
      ]
    },
    {
      "number": "6",
      "uddipok": "",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "অন্যান্য খনিজ পদার্থের সাথে মিশ্রিত অবস্থায় থাকা লোহাই হলো লোহা আকরিক।"
        },
        {
          "label": "খ",
          "question": "",
          "explanation": "কার্বনের পরিমাণের উপর ভিত্তি করে কয়লাকে চারটি শ্রেণিতে বিভক্ত করা যায়। যথা: ১. পিট, ২. লিগনাইট, ৩. বিটুমিনাস এবং ৪. অ্যানথ্রাসাইট। ⦿ পিট: এটি কয়লার প্রাথমিক পর্যায়। এতে কার্বনের পরিমাণ ৩০ থেকে ৩৫ শতাংশ। এ কয়লা জ্বালালে প্রচুর ধোঁয়া নির্গত হয়। ⦿ লিগনাইট: ইহা নিকৃষ্ট মানের কয়লা। এতে কার্বনের পরিমাণ ৩৫ থেকে ৫০ শতাংশ। এতে কম পরিমাণে তাপ উৎপন্ন হয়। ⦿ বিটুমিনাস: এতে কার্বনের পরিমাণ ৫০ থেকে ৮৫ শতাংশ। ⦿ অ্যানথ্রাসাইট: এ জাতীয় কয়লায় কার্বনের পরিমাণ ৯০ থেকে ৯৫ শতাংশ পর্যন্ত হয়ে থাকে। এটি উজ্জ্বল বর্ণের হয়ে থাকে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল। পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অঞ্চলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, নরওয়ে, রাশিয়া, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে জ্বালানি হিসেবে পেট্রোলিয়ামের বিকল্প নেই। মূলত খনিজ তেলের বাণিজ্য মধ্যপ্রাচ্য কেন্দ্রীক হওয়ায় খনিজটি মধ্যপ্রাচ্যে 'তরল সোনা' নামে পরিচিত। সুতরাং দেখা যাচ্ছে, বিশ্ব অর্থনীতিতে ও আন্তর্জাতিক বাণিজ্যে খনিজ তেল অত্যন্ত গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে 'ক' চিহ্নিত অঞ্চলটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিম্নের অনুরূপঃ নিচে মধ্যপ্রাচ্যের দেশগুলোতে খনিজ তেল উৎপাদনের বর্ণনা দেওয়া হলো- সৌদি আরব: তেল উৎপাদনে সৌদি আরবের অবস্থান বর্তমান বিশ্বে দ্বিতীয়। সৌদি আরবের হাসা, সাকানিয়া, আবকাইক, দাম্মাম, মারজান, বারগান, হুফুফ, দাহবান, কুয়াতিক অঞ্চল খনিজ তেলের জন্য প্রসিদ্ধ। ইরাক: ২০২০ সালে বিশ্বের পঞ্চম বৃহত্তম তেল উৎপাদনকারী দেশ ইরাক। দেশটির দৈনিক উত্তোলনের পরিমাণ প্রায় ৪.১১ মিলিয়ন ব্যারেল। কালফাইয়া, হারমিন, কিরকুক, মাজনুন ইরাকের বিখ্যাত তেলক্ষেত্র। সংযুক্ত আরব আমিরাত: ২০২০ সালে বিশ্বের সপ্তম বৃহত্তম তেল উৎপাদনকারী দেশ, যার দৈনিক উত্তোলনের পরিমাণ ৩.৬৬ মিলিয়ন ব্যারেল। দেশটির মোট তেলের অধিকাংশই আবুধাবিতে মজুদ রয়েছে। ইরান: এটি বিশ্বের অষ্টম তেল উৎপাদনকারী দেশ। ইরানের প্রধান তেল খনিগুলো মসজিদ-ই-সুলাইমান, লালী, নাফং সাফিদ, আঘাজারি, হাফট কেল, হামদান প্রভৃতি অঞ্চলে অবস্থিত। দেশটিতে ২০২০ সালে দৈনিক উৎপাদনের পরিমাণ প্রায় ৩.০৮ মিলিয়ন ব্যারেল। কুয়েত: বিশ্বের দশম তেল উৎপাদনকারী দেশ হলো মধ্যপ্রাচ্যের কুয়েত। পৃথিবীর মোট সঞ্চিত তেলের প্রায় ৩.৪% এখানে বিদ্যমান। দেশটিতে ২০২০ সালে দৈনিক উৎপাদনের পরিমাণ প্রায় ২.৬৭ মিলিয়ন ব্যারেল। বারহান, মাগওয়া, আহামাদি এদেশের শ্রেষ্ঠ তেল উৎপাদন কেন্দ্র। অন্যান্য: মধ্যপ্রাচ্যের অন্যান্য খনিজ তেল উৎপাদনকারী দেশগুলোর মধ্যে উল্লেখযোগ্য হলো ওমান (১৯ তম), কাতার (১৩ তম), মিশর (২৮ তম), বাহরাইন, তুরস্ক প্রভৃতি।"
        }
      ]
    },
    {
      "number": "7",
      "uddipok": "লোহা আকরিক ব্যবহার করে একটি শিল্পের বিকাশ ঘটেছে। এটি একটি ভারী শিল্প এবং আলপিন থেকে শুরু করে উড়োজাহাজ পর্যন্ত প্রতি ক্ষেত্রে এর ব্যবহার রয়েছে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "হাইড্রোকার্বন (যেমন- মিথেন, ইথেন, বিউটেন) মিশ্রিত গ্যাসীয় পদার্থই প্রাকৃতিক গ্যাস।"
        },
        {
          "label": "খ",
          "question": "",
          "explanation": "যে বয়ন শিল্পে কার্পাস হতে সুতা এবং সুতা হতে বস্ত্র উৎপাদন করা হয় তাকে বস্ত্র-বয়ন শিল্প বলে। পৃথিবীর প্রায় সব মানুষেরই বস্ত্রের প্রয়োজন হয়। জামা-কাপাড়, গেঞ্জি, তোয়ালে, বিছানার চাদর, দরজা- জানালার পর্দা প্রভৃতি অসংখ্য জিনিস কার্পাস দ্বারা তৈরি হয়। তাই সর্বপ্রকার বয়নশিল্পের মধ্যে কার্পাস বয়নশিল্পই সর্বপ্রধান। তবে উষ্ণ অঞ্চলে সুতিবস্ত্রের ব্যবহার অধিক বলে উক্ত অঞ্চলেই এ শিল্প বেশি সমৃদ্ধি লাভ করেছে।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত শিল্পটি হলো লৌহ ও ইস্পাত শিল্প। লৌহ ও ইস্পাত শিল্প গড়ে ওঠার ভৌগোলিক নিয়ামক নিচে ব্যাখ্যা করা হলো: i. কাঁচামালের সান্নিধ্য লৌহ ও ইস্পাত শিল্পের প্রধান কাঁচামাল লৌহ আকরিক। লৌহ খুব ভারী বলে তা বহন করা কষ্টসাধ্য ও ব্যয়বহুল। এ কারণে পৃথিবীর অধিকাংশ লৌহ ও ইস্পাত শিল্পগুলো লৌহ খনির নিকটেই গড়ে উঠেছে। ii. কয়লার সান্নিধ্য লৌহ ও ইস্পাত শিল্পের জন্য কয়লা অপরিহার্য। শিল্পক্ষেত্রে এটাই শক্তির প্রধান উৎস। এ কারণে ইউরোপ, আমেরিকা এবং পৃথিবীর অন্যান্য শিল্পাঞ্চলে শিল্পপ্রতিষ্ঠানগুলো প্রধানত কয়লা খনিগুলোকে কেন্দ্র করে গড়ে উঠেছে। পিটসবার্গের কয়লার খনির নিকট এ কারণেই লৌহ আকরিক ও ইস্পাত শিল্প গড়ে উঠেছে। iii. পানি সরবরাহ লৌহ আকরিক ধৌত ও পরিশোধন এবং কাঁচা লৌহকে ঠান্ডা করার জন্য প্রচুর পানির প্রয়োজন হয়। তাই যুক্তরাষ্ট্রের লৌহ ও ইস্পাত কেন্দ্রগুলো হ্রদ, নদী ও সমুদ্রের তীরে গড়ে উঠেছে। ভারতের জামসেদপুর লৌহ ও ইস্পাত শিল্পের কারখানাটিও এ কারণেই সুবর্ণরেখা ও খর্কাই নদীর সঙ্গমে স্থাপিত হয়েছে। iv. জলবায়ু : শিল্পের অবস্থানের ওপর জলবায়ু পরোক্ষভাবে প্রভাব বিস্তার করে। নাতিশীতোষ্ণ অঞ্চলের মৃদু স্বাস্থ্যকর জলবায়ু শ্রমিকের কর্মক্ষমতা বৃদ্ধি করে। ফলে শ্রমিকগণ অধিক সময় কাজ করতে সক্ষম হয়। এ কারণেই পৃথিবীর অধিকাংশ লৌহ ও ইস্পাত শিল্পের কারখানাগুলো নাতিশীতোষ্ণ অঞ্চলেই গড়ে উঠেছে। v. সমভূমি : লৌহ ও ইস্পাত একটি বৃহদাকার ভারী শিল্পপ্রতিষ্ঠান। ফলে এ শিল্প কেন্দ্রসমূহে বিভিন্ন পদ্ধতিতে কাজ করে ইস্পাত উৎপাদন করতে হয় বলে যথেষ্ট সমভূমি থাকা প্রয়োজন। সুতরাং বলা যায়, উল্লিখিত ভৌগোলিক নিয়ামকগুলো লৌহ ও ইস্পাত শিল্প গড়ে ওঠার অনুকূল।"
        },
        {
          "label": "ঘ",
          "question": "",
          "explanation": "উদ্দীপকে লৌহ ও ইস্পাত শিল্পের কথা বলা হয়েছে। লৌহ ও ইস্পাত শিল্পে উন্নত দেশগুলো পৃথিবীতে উন্নত দেশরূপে পরিগণিত। শিল্পটির উৎপাদন ও বণ্টন দেখলে আমরা দেখি শিল্পটি উন্নত দেশগুলোতেই কেন্দ্রীভূত। চীন: চীন বর্তমানে লৌহ ও ইস্পাত উৎপাদনে বিশ্বে প্রথম স্থানে রয়েছে। আনশান চীনের সর্ববৃহৎ ইস্পাত কেন্দ্র। এছাড়া সাংহাই, নানকিং, উহান প্রভৃতি রাজ্যও ইস্পাত শিল্পে উন্নত। ইয়াংসি নদীর তীরে হ্যাঞ্চাও এবং লায়োনিং এর আনশান অঞ্চলে চীনের অধিকাংশ লৌহ ও ইস্পাত কারখানাগুলো অবস্থিত। জাপান: জাপান বর্তমানে লৌহ ও ইস্পাত উৎপাদনে যথাক্রমে ২য়, ও ৩য় অবস্থানে রয়েছে। জাপানের প্রধান প্রধান লৌহ-ইস্পাত উৎপাদনকারী অঞ্চলগুলো হলো- ওসাকা-কোবে অঞ্চল, টোকিও ইয়োকোহামা অঞ্চল, হোক্কাইডো-মুরোরান অঞ্চল। ভারত: ভারত লৌহ ও ইস্পাত উৎপাদনে বর্তমানে বিশ্বে যথাক্রমে তৃতীয় ও দ্বিতীয় স্থান অধিকারী দেশ। বিহারের সিংভূম, উড়িষ্যার কেওনঝাড়, প্রভৃতি অঞ্চলে আকরিক লৌহ এবং বিহারের ঝরিয়া ও বোকারা ইত্যাদি অঞ্চলে কয়লার আধিক্য থাকায় লৌহ ও ইস্পাত শিল্প গড়ে উঠেছে। দেশটির বিহারের সিংভূম জেলার জামশেদপুরে বৃহত্তম লৌহ ও ইস্পাত কারখানা গড়ে উঠেছে। রাশিয়া: রাশিয়া বর্তমান বিশ্বে লৌহ ও ইস্পাত উৎপাদনে যথাক্রমে চতুর্থ ও পঞ্চম অবস্থানে রয়েছে। রাশিয়ার ইউরাল অঞ্চলের ম্যাগনিটোগরস্ক রাশিয়ার শ্রেষ্ঠ এবং পৃথিবীর দ্বিতীয় বৃহত্তম লৌহ ও ইস্পাত শিল্প উৎপাদনকারী কারখানা। যুক্তরাষ্ট্র: দেশটি ইস্পাত উৎপাদনে বিশ্বে চতুর্থ এবং লৌহ উৎপাদনে অষ্টম অবস্থানে রয়েছে। দেশটির পেনসিলভানিয়ার ফিলাডেলফিয়া, বাল্টিমোর, স্প্যারোজ পয়েন্ট; পিটার্সবার্গের ইয়াংস্টাউন অঞ্চল; বৃহৎ পঞ্চ হ্রদ অঞ্চলের শিকাগো, গ্যারি, ব্যাফেলো, ক্লিভল্যান্ড, লোরেন, ইরি হ্রদের পশ্চিমে ডেট্রয়েট ইত্যাদি অঞ্চলে লৌহ ও ইস্পাত শিল্প গড়ে উঠেছে। উপরিউক্ত দেশগুলো ছাড়াও লৌহ শিল্পে জার্মানি তাইওয়ান, যুক্তরাজ্য এবং ইস্পাত শিল্পে দক্ষিণ কোরিয়া, জার্মানি, তুরস্ক, ইরান প্রভৃতি দেশ সমৃদ্ধি লাভ করেছে।"
        }
      ]
    },
    {
      "number": "8",
      "uddipok": "কুইন, মুবিন ও শরিফ শিল্প নগরী টঙ্গীতে তাদের এক আত্মীয়ের বাসায় বেড়াতে যায়, সেখানে তারা দেখতে পায় তাদের সমবয়সী ছেলে-মেয়েরা প্রতিদিন সকালে টিফিন কেরিয়ার হাতে কোথায় যেন যায় আবার সন্ধ্যায় ফিরে আসে। পরে জানতে পারে তারা একটি শিল্প প্রতিষ্ঠানে কাজ করে যা বাংলাদেশের অর্থনীতিকে যথেষ্ট সহায়তা করে। পড়ালেখায় বেশিদূর আগাতে না পারায় তারাও সেখানে কাজ করার আগ্রহ প্রকাশ করে।",
      "tag": "ACC 24",
      "sub_questions": [
        {
          "label": "ক",
          "question": "",
          "explanation": "সারশিল্পে কাঁচামাল হিসেবে ব্যবহৃত হয় প্রাকৃতিক গ্যাস।"
        },
        {
          "label": "খ",
          "question": "",
          "explanation": "সিমেন্ট শিল্পের প্রধান সমস্যা স্থানীয় বাজার। ঐতিহাসিকভাবেই বাংলাদেশে সিমেন্ট ব্যবহার কম। সিমেন্ট তৈরির প্রয়োজনীয় খনিজ উপাদানও অপর্যাপ্ত। এদেশে গৃহনির্মাণসহ অন্যান্য নির্মাণকাজের প্রধান উপাদান নির্বাচন এমনভাবে করা হয় যাতে সিমেন্টের ব্যবহার সামান্যই হয়। গ্রামাঞ্চলে মানুষ ঘরবাড়ি তৈরির জন্য সচরাচর পাইখড়ি, বাঁশ এবং মাটি প্রধান উপাদান হিসেবে ব্যবহার করে। কেবল আর্থিক বিবেচনাই নয় বরং অপেক্ষাকৃত সহজ প্রযুক্তি ও আরামদায়ক গৃহনির্মাণের তাগিদ থেকেও উপর্যুক্ত উপাদান নির্বাচন করা হয়। যারা ইট, সিমেন্ট দিয়ে দীর্ঘস্থায়ী ঘরবাড়ি তৈরি করতে আগ্রহী তাদের অনেকে এর ব্যয়ভার বহনে অপারগ। এসব বিষয়ের মিলিত প্রভাব সিমেন্টের চাহিদাকে সীমিত করে রেখেছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্পটি হলো তৈরি পোশাক শিল্প। নিচে বাংলাদেশে পোশাক শিল্প দ্রুত বিকাশের কারণ ব্যাখ্যা করা হলো- অনুকূল জলবায়ু: বাংলাদেশের উষ্ণ আর্দ্র জলবায়ুতে শ্রমিকরা অধিক সময় কারখানায় কাজ করতে পারে। তাছাড়া পোশাক শিল্পের জন্য কাপড় তৈরিতেও এ জলবায়ু সহায়ক। কাঁচামাল: দেশি ও বিদেশি মিলগুলো থেকে কাঁচামাল তথা বস্ত্র সংগ্রহ করে থাকে। শক্তিসম্পদ: পর্যাপ্ত শক্তিসম্পদের আধিক্য বাংলাদেশে পোশাক শিল্প গড়ে উঠতে সহায়তা করছে। মূলধন: বিভিন্ন ব্যাংক ও বীমা কোম্পানিগুলো থেকে পর্যাপ্ত ঋণ পাওয়ার সুবিধা থাকায় মূলধনের কোনো অসুবিধা হয় না। শ্রমিক: জনবহুল এদেশে সুলভ শ্রমিকের প্রাচুর্য লক্ষ করা যায়। অন্যান্য দেশের তুলনায় বাংলাদেশের শ্রমিকের মজুরি অনেক কম। ফলে শ্রমিকের সহজলভ্যতার কারণে এদেশে প্রচুর তৈরি পোশাক শিল্প গড়ে ওঠেছে। পরিবহন: সমুদ্রপথে বিভিন্ন দেশের সাথে বাংলাদেশের সুলভ যোগাযোগ ব্যবস্থা থাকায় এ শিল্পের প্রয়োজনীয় কাঁচামাল আমদানি ও তৈরি পোশাক রপ্তানিতে সুবিধা রয়েছে। বাজার: বিদেশে বাংলাদেশি পোশাকের যথেষ্ট চাহিদা রয়েছে। সরকারি উদ্যোগ: সরকারের সহযোগিতা দেশে পোশাক শিল্পের উন্নয়নে গুরুত্বপূর্ণ ভূমিকা পালন করছে।"
        },
        {
          "label": "ঘ",
          "question": "",
          "explanation": "উদ্দীপকের উল্লিখিত শিল্পটি তৈরি পোশাক শিল্প। বাংলাদেশের দ্রুত উন্নয়নশীল অর্থনীতিতে তৈরি পোশাকে শিল্প প্রায় একক উৎস হিসেবে কাজ করছে। তৈরি পোশাক বাংলাদেশের বৈদেশিক মুদ্রা আয়ের প্রধান উৎস। এটি বাংলাদেশের অর্থনীতির প্রধান চালিকাশক্তি। রপ্তানি উন্নয়ন ব্যুরো তথ্য অনুযায়ী ২০২২-২৩ অর্থবছরে মোট রপ্তানি আয়ের প্রায় ৮৬.৫৫% আসে এই খাত থেকে। বাংলাদেশ একটি জনবহুল দেশ। এ অনুপাতে কর্মসংস্থান স্বল্পতা বিদ্যমান। তবে পোশাক শিল্পে দেশের জনগোষ্ঠির এক বৃহৎ অংশ কর্মরত রয়েছে। যে সমস্ত লোক এ শিল্পে নিয়োজিত রয়েছে তাদের আর্থসামাজিক উন্নতি সাধিত হচ্ছে। কুইন, মুবিন ও শরিফদের কেউ যদি পোশাক শিল্প প্রতিষ্ঠানে কাজ করে তাই তা তাদের পরিবারের অর্থনৈতিক উন্নয়নে কাজে লাগবে। পরিবারের সদস্যদের কর্মসংস্থান হওয়া মাধ্যমে তা তাদের আর্থসামাজিক উন্নয়নে সাহায্য করবে। সার্বিক পর্যালোচনা করলে দেখা যায়, বাংলাদেশের অর্থনীতিতে পোশাক শিল্পকে একটি অগ্রসরমানখাত হিসেবে বিবেচনা করা হয়। এ শিল্প থেকে আয়কৃত অর্থে কুইন, মুবিন ও শরিফদের পরিবারের মতো বাংলাদেশের বিপুল জনগোষ্ঠী প্রত্যক্ষ ও পরোক্ষভাবে সুফল ভোগ করতে পারে, যা দেশকে আর্থ- সামাজিকভাবে সমৃদ্ধশালী করতে সহায়তা করতে পারে।"
        }
      ]
    }
  ]
}