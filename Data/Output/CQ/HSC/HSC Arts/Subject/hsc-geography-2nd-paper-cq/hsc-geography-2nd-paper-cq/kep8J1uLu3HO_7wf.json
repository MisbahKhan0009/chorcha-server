{
  "title": "ঢাকা সিটি কলেজ ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "DCC 23",
      "sub_questions": [
        {
          "label": "ক",
          "question": "মানব ভূগোল কী?",
          "explanation": "মানুষের কর্মকান্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও 'বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "\"সম্ভাবনাবাদ\" তত্ত্বটি ব্যাখ্যা করো।",
          "explanation": "প্রকৃতি কর্তৃক বিভিন্ন সম্ভাবনা উপস্থাপন এবং মানুষ কর্তৃক কোনো সম্ভাবনা মনোনয়ন করাকে সম্ভাবনাবাদ (Possibilism) বলে। ফ্রান্সের পল ফেভর নামক এক ভূগোলবিদ এ চিন্তাধারার নামকরণ করেছেন সম্ভাবনাবাদ। এখানে মানুষের নিজস্ব সিদ্ধান্তের ওপর গুরুত্বারোপ করা হয়েছে। সুতরাং, সম্ভাবনাবাদ সেই পরিস্থিতি সম্পর্কীয় মতবাদ যেখানে মানুষ নির্ধারণ করে প্রকৃতির কোন সম্ভাবনাকে সে কাজে লাগাবে।"
        },
        {
          "label": "গ",
          "question": "উদ্দীপকে অঙ্কিত মানচিত্রের দেশটির ভৌগোলিক অবস্থান ব্যাখ্যা করো।",
          "explanation": "উদ্দীপকে অঙ্কিত মানচিত্রের দেশটি হলো বাংলাদেশ। নিম্নের অনুরুপ: উদ্দীপকে আলোচিত দেশটি হলো বাংলাদেশ। দেশটির সাথে ভারত ও মিয়ানমারের সীমান্তের সংযুক্তি রয়েছে। বাংলাদেশ একটি স্বাধীন সার্বভৌম রাষ্ট্র। এশিয়া মহাদেশের দক্ষিণাংশে দক্ষিণ এশিয়ায় এর অবস্থান। এ'দেশ ২০°৩৪′ উত্তর অক্ষরেখা থেকে ২৬°৩৮′ উত্তর অক্ষরেখা এবং ৮৮°০১′ পূর্ব দ্রাঘিমারেখা থেকে ৯২°৪১′ পূর্ব দ্রাঘিমারেখার মধ্যে অবস্থিত। ভৌগোলিকভাবে বাংলাদেশের মাঝামাঝি স্থান দিয়ে কর্কটক্রান্তি রেখা অতিক্রম করেছে। বাংলাদেশের উত্তরে ভারতের পশ্চিমবঙ্গ, মেঘালয় ও আসাম রাজ্য; পূর্বে আসাম, ত্রিপুরা, মিজোরাম রাজ্য ও মিয়ানমার; পশ্চিমে পশ্চিমবঙ্গ রাজ্য এবং দক্ষিণে বঙ্গোপসাগর অবস্থিত। উপরিউক্ত আলোচনা থেকে বোঝা যায়, বাংলাদেশের তিন দিকেই ভারত। কিন্তু দেশটির রয়েছে উপকূলীয় অবস্থান। তাই দেশটির ভূরাজনৈতিক অবস্থান তাৎপর্যময়। উপরন্তু উর্বর সমভূমির এ দেশটি এশিয়ার দক্ষিণ-পূর্ব অংশের সাথে উত্তর ও পশ্চিমের সংযোগস্থল হিসেবে কাজ করে। ভৌগোলিক এ অবস্থানের কারণে বিশ্ব মানচিত্রে দেশটির অবস্থান গুরুত্ববহ ও তাৎপর্যপূর্ণ।"
        },
        {
          "label": "ঘ",
          "question": "উদ্দীপকে অঙ্কিত দেশটির প্রশাসনিক স্তর বিশ্লেষণ করো।",
          "explanation": "উদ্দীপকে অঙ্কিত দেশ হলো বাংলাদেশ। নিম্নের অনুরুপ: উদ্দীপকে উল্লিখিত দেশ হলো বাংলাদেশ। বাংলাদেশ প্রশাসনিকভাবে চারটি স্তরে বিভক্ত। যেমন- বিভাগ, জেলা, উপজেলা/থানা, ইউনিয়ন। বাংলাদেশে সর্বোচ্চ প্রশাসনিক কার্যালয় হলো সচিবালয়। এটি প্রশাসনের কেন্দ্রস্থল। এছাড়া পৌর সুবিধাদি নিশ্চিত করার জন্য রয়েছে সিটি কর্পোরেশন ও পৌরসভা। বিভাগ: বিভাগ হলো বাংলাদেশের সর্বোচ্চ প্রশাসনিক অঞ্চল। কতগুলো জেলা নিয়ে একটি বিভাগ গঠিত হয়। বাংলাদেশে মোট বিভাগের সংখ্যা আটটি। জেলা: বাংলাদেশে প্রশাসনিক অঞ্চলসমূহের মধ্যে জেলা হলো বিভাগের পরবর্তী ধাপ। কতগুলো উপজেলা নিয়ে একটি জেলা গঠিত হয়। বাংলাদেশে মোট জেলার সংখ্যা ৬৪। উপজেলা: প্রশাসনিক অঞ্চলের ক্রমধাপ অনুযায়ী জেলার পরে উপজেলার স্থান। কতগুলো ইউনিয়নের সমন্বয়ে উপজেলা গঠিত হয়। বাংলাদেশে মোট উপজেলার সংখ্যা ৪৯৫। ইউনিয়ন: ইউনিয়ন হলো প্রশাসনিক অঞ্চলের সর্বনিম্ন ধাপ। কতগুলো গ্রাম নিয়ে একটি ইউনিয়ন গঠিত হয়। বাংলাদেশে মোট ইউনিয়নের সংখ্যা ৪,৫৫৪টি। সিটি কর্পোরেশন: বাংলাদেশের বৃহৎ নগরসমূহের অবকাঠামো ও পৌর সুবিধাদি নিশ্চিত করার জন্য স্থানীয় পর্যায়ে যে সরকারব্যবস্থা গঠিত হয়, তা হলো সিটি কর্পোরেশন। বর্তমানে বাংলাদেশে মোট সিটি কর্পোরেশনের সংখ্যা ১২।"
        }
      ]
    },
    {
      "number": "2",
      "uddipok": "বাংলাদেশ একটি স্বল্পোন্নত দেশ। কৃষিপ্রধান এই দেশটিতে বিগত ১৫ বছরে শিল্পক্ষেত্রেও অভূতপূর্ণ উন্নয়ন সাধিত হয়েছে। এমনই একটি শিল্প যা এদেশের কৃষিক্ষেত্রে ফসল উৎপাদনে বৈপ্লবিক পরিবর্তন এনে দিয়েছে।",
      "tag": "DCC 23",
      "sub_questions": [
        {
          "label": "ক",
          "question": "শিল্প কী?",
          "explanation": "যে কর্মপ্রচেষ্টা দ্বারা মানুষ বিভিন্ন প্রকার দ্রব্যের উপযোগ বৃদ্ধি করে ব্যবহার উপযোগী করে তোলে তাকে শিল্প বলে।"
        },
        {
          "label": "খ",
          "question": "শিল্প গড়ে ওঠার প্রাকৃতিক নিয়ামকগুলো কী কী?",
          "explanation": "কোনো স্থানে শিল্প গড়ে তোলার জন্য যেসব প্রাকৃতিক, অর্থনৈতিক ও সাংস্কৃতিক উপাদান বিবেচনা করা হয় সেগুলোই শিল্প গঠনের নিয়ামক বা প্রভাবক। শিল্প গড়ে তোলার ক্ষেত্রে যেসব প্রাকৃতিক উপাদান বিবেচনা করা হয় সেগুলো হলো- ভূ-প্রকৃতি, জলবায়ু, কাঁচামালের প্রাচুর্য, শক্তি সম্পদ, পানির সহজলভ্যতা ইত্যাদি।"
        },
        {
          "label": "গ",
          "question": "উদ্দীপকে ইঙ্গিতকৃত শিল্পের দেশীয় উৎপাদন ব্যবস্থা আলোচনা করো।",
          "explanation": "উদ্দীপকে ইঙ্গিতকৃত কৃষিক্ষেত্রের উৎপাদনে বৈপ্লবিক পরিবর্তন সাধনকারী শিল্পেটি হলো সার শিল্প। স্বাধীনতার পূর্বে বাংলাদেশে ফেঞ্চুগঞ্জ এবং ঘোড়াশাল সার কারখানায় সার উৎপাদনের পরিমাণ খুবই কম ছিল। ১৯৭১ সালের পর অনেক সার কারখানা গড়ে উঠে। এই শিল্পের উৎপাদন দিন দিন বৃদ্ধি পাচ্ছে। ফেঞ্চুগঞ্জ সার কারখানায় বার্ষিক অ্যামোনিয়াম সালফেট উৎপাদনের পরিমাণ প্রায় ১২,৫০০ টন এবং ইউরিয়া ১.১৭ লক্ষ টন। ঘোড়াশাল সার কারখানায় বার্ষিক ইউরিয়া উৎপাদনের পরিমাণ প্রায় ৩ লক্ষ ৪০ হাজার মেট্রিক টন। ২০২১-২০২২ সালে বাংলাদেশে সার উৎপাদনের পরিমাণ ১১৯৭১১৭ মেট্রিক টন।"
        },
        {
          "label": "ঘ",
          "question": "\"শিল্প স্থাপনের সাথে দেশের উন্নয়নের গতিধারার সম্পর্ক সমমুখী\"- পাঠ্যবইয়ের আলোকে উক্তিটির যথার্থতা ব্যাখ্যা করো।",
          "explanation": "\"শিল্প স্থাপনের সাথে দেশের উন্নয়নের গতিধারার সম্পর্ক সমমুখী\"- শিল্পের উন্নয়ন ছাড়া শুধু কৃষির ওপর নির্ভর করে কোনো দেশের উন্নয়ন সম্ভব নয়। বর্তমানে শিল্পোন্নয়নের প্রতি বেশ উদ্যোগ লক্ষণীয়। ফলে অর্থনৈতিক উন্নতি সাধিত হয়েছে। শিল্পস্থাপনের সাথে উন্নয়নের গতিধারার সম্পর্ক হলো: কর্মসংস্থানের সুযোগ সৃষ্টি; মহিলাদের কর্মসংস্থান; কৃষকদের অতিরিক্ত আয় সৃষ্টি; দেশীয় সম্পদের সুষ্ঠু ব্যবহার; বৈদেশিক মুদ্রা আয় ও সাশ্রয়; সুষম উন্নয়ন; জাতীয় আয় বৃদ্ধি; অর্থনৈতিক উন্নয়ন; জনমিতিক বৈশিষ্ট্যের পরিবর্তন; সামাজিক অবকাঠামোর পরিবর্তন ইত্যাদি।"
        }
      ]
    },
    {
      "number": "3",
      "uddipok": "খনিজ-১: সভ্যতার চালিকাশক্তি ও তরল সোনা হিসেবে পরিচিত। খনিজ-২: জীবাশ্ম জ্বালানি যা বাংলাদেশের উত্তর-পূর্ব অঞ্চলে বেশি পাওয়া যায়।",
      "tag": "DCC 23",
      "sub_questions": [
        {
          "label": "ক",
          "question": "OPEC-এর পূর্ণরূপ লেখো।",
          "explanation": "OPEC-এর পূর্ণরূপ হলো- Organization of Petroleum Exporting Countries."
        },
        {
          "label": "খ",
          "question": "খনিজ সম্পদ ও শক্তি সম্পদের পার্থক্য কী?",
          "explanation": "যে প্রাকৃতিক সম্পদ তাপ তথা শক্তি উৎপাদনের কাজে ব্যবহৃত হয় তাকে শক্তি সম্পদ বলে। আর, ভূঅভ্যন্তরে বা খনিতে যে প্রাকৃতিক সম্পদ পাওয়া যায় তাকে খনিজ সম্পদ বলে। খনিজ সম্পদ ভূপৃষ্ঠের অভ্যন্তরে থাকে এবং মাটি খুঁড়ে এ সম্পদ আহরণ করা হয়। শক্তি সম্পদ ও সাধারণত খনিতে পাওয়া যায়। যেমন- প্রাকৃতিক গ্যাস, কয়লা, খনিজ তেল প্রভৃতি। আবার, খনিজাত নয় এমন শক্তি সম্পদের মধ্যে উল্লেখযোগ্য হলো পানি, বায়ু ও সৌরশক্তি।"
        },
        {
          "label": "গ",
          "question": "উদ্দীপক খনিজ-১ এর মধ্যপ্রাচ্য বলয়ের উৎপাদন ব্যবস্থা বর্ণনা করো।",
          "explanation": "উদ্দীপকে খনিজ-১ চিহ্নিত অঞ্চলটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিম্নের অনুরুপ: উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল। পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ, তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অঞ্চলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, নরওয়ে, রাশিয়া, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে জ্বালানি হিসেবে পেট্রোলিয়ামের বিকল্প নেই। মূলত খনিজ তেলের বাণিজ্য মধ্যপ্রাচ্য কেন্দ্রীক হওয়ায় খনিজটি মধ্যপ্রাচ্যে 'তরল সোনা' নামে পরিচিত। সুতরাং দেখা যাচ্ছে, বিশ্ব অর্থনীতিতে খনিজ তেল অত্যন্ত গুরুত্বপূর্ণ।"
        },
        {
          "label": "ঘ",
          "question": "উদ্দীপক খনিজ-২ এর দেশীয় অর্থনৈতিক গুরুত্ব আলোচনা করো।",
          "explanation": "উদ্দীপকে ইঙ্গিতকৃত খনিজ-২ হলো বাংলাদেশের প্রাকৃতিক গ্যাস। প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্যও প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে প্রাকৃতিক গ্যাস যথেষ্ট অবদান রাখে। এজন্য বাংলাদেশের অর্থনৈতিক উন্নয়নে এর গুরুত্ব ও তাৎপর্য অপরিসীম।"
        }
      ]
    },
    {
      "number": "4",
      "uddipok": "একটি দানাদার খাদ্যশস্য যার বৈজ্ঞানিক নাম \" Triticum aestivum \" বাংলাদেশে এই ফসলটি বহুলাংশে আমদানি করতে হয়।",
      "tag": "DCC 23",
      "sub_questions": [
        {
          "label": "ক",
          "question": "মিশ্র কৃষি কী?",
          "explanation": "কোনো কৃষি খামারের এক অংশে কৃষিকাজ করে ফসল উৎপাদন এবং অপর অংশে গবাদিপশু, হাঁস-মুরগি প্রভৃতি প্রতিপালিত হলে তাকে মিশ্র কৃষি বলে। যেমন- একই পুকুরে মাছ ও হাঁস পালন।"
        },
        {
          "label": "খ",
          "question": "কৃষির ভৌগোলিক নিয়ামকগুলো কী কী?",
          "explanation": "কৃষির ভৌগোলিক নিয়ামকগুলো হলো- জলবায়ু, ভূপ্রকৃতি ও মৃত্তিকা। তাপমাত্রা, বৃষ্টিপাত, আর্দ্রতা, বায়ুপ্রবাহ প্রভৃতির ভিন্নতায় ফসলের ভিন্নতা দেখা যায়। সমতল ভূমিতে ধান, গম, পাট এবং পাহাড়ি ঢালু জমিতে চা, কফি, রাবার ভালো হয়। এছাড়া, নদী অববাহিকায়। উর্বর পলি দোআঁশ মাটিতে ধান ভালো হয়।"
        },
        {
          "label": "গ",
          "question": "উদ্দীপকে ইঙ্গিতকৃত ফসলটি উৎপাদনের অনুকূল আবহাওয়া ও ভূপ্রকৃতি আলোচনা করো।",
          "explanation": "উদ্দীপকে ইঙ্গিতকৃত ফসলটি হলো গম। নিম্নের অনুরুপ: উদ্দীপকে প্রথমে ইঙ্গিতকৃত ফসলটি গম। গম মূলত নাতিশীতোষ্ণ অঞ্চলের ফসল যা এক প্রকার দানাদার জাতীয় খাদ্যশস্য (food grain)। গম উৎপাদনের প্রাকৃতিক নিয়ামকসমূহের মধ্যে উল্লেখযোগ্য হলো- ভূপ্রকৃতি, জলবায়ু, মৃত্তিকা প্রভৃতি। ভূপ্রকৃতি: গম চাষের জন্য সুবিস্তৃত ও সামান্য উঁচু-নিচু ভূমি সর্বাধিক উপযোগী। কারণ এসব ভূমিতে পানি সেচ ও যান্ত্রিক পদ্ধতিতে গম চাষে সুবিধা হয়। জলবায়ু: নাতিশীতোষ্ণ জলবায়ু গম চাষের জন্য সর্বাধিক উপযোগী। তবে সব ধরনের জলবায়ু অঞ্চলেই গমের চাষ করা সম্ভব। গম চাষের জন্য জলবায়ুর দুটি উপাদানের প্রভাব সর্বাধিক। যথা- তাপমাত্রা ও বৃষ্টিপাত। i. তাপমাত্রা: সাধারণত ১৪০ থেকে ২০° সেলসিয়াস তাপমাত্রা আবশ্যক। গমের অঙ্কুরোদগম ও চারার স্বাভাবিক বৃদ্ধির জন্য মৃদু উষ্ণ ও আর্দ্র আবহাওয়া এবং পাকার সময় রৌদ্রোজ্জ্বল শুষ্ক আবহাওয়া প্রয়োজন হয়। ii. বৃষ্টিপাত: সাধারণত ৫০-১০০ সে.মি. বৃষ্টিপাত প্রয়োজন হয়। মৃত্তিকা: প্রধানত হালকা এঁটেল অথবা ভারি দোআঁশ মৃত্তিকা গম চাষের জন্য সর্বোৎকৃষ্ট। পৃথিবীর সর্বাধিক গম চাষ হয় কৃষ্ণ বর্ণের চারনোজেম (Chernozem) ও বাদামি বর্ণের পডজলীয় (Podzol) মৃত্তিকায়। যেমন- আমেরিকার প্রেইরি অঞ্চল।"
        },
        {
          "label": "ঘ",
          "question": "উদ্দীপকে ইঙ্গিতকৃত ফসলটির অর্থনৈতিক গুরুত্ব আলোচনা করো।",
          "explanation": "উদ্দীপকে ইঙ্গিতকৃত ফসলটি হলো গম। আন্তর্জাতিক বাণিজ্যে গম সব ধরনের খাদ্যশস্যের মধ্যে সর্বাধিক গুরুত্বপূর্ণ। ২০১৯-২০ সালে প্রায় ৪৪.৮ বিলিয়ন মার্কিন ডলারের গম বিশ্ব বাজারে রপ্তানি হয়। গমের ন্যায় আর কোনো খাদ্যশস্য এত অধিক পরিমাণে আন্তর্জাতিক বাণিজ্যে প্রবেশ করে না। গম উৎপাদনকারী প্রধান দেশসমূহের প্রায় অধিকাংশই কমবেশি গম আমদানি করে থাকে। সুতরাং রপ্তানিকারক দেশের সংখ্যা খুবই সীমিত। তাই কিছুসংখ্যক রপ্তানিকারক দেশের ইচ্ছা অনুযায়ী গমের আন্তর্জাতিক বাণিজ্য পরিচালিত ও নিয়ন্ত্রিত হয়ে থাকে। ২০১৯-২০ সালে বিশ্বের বিভিন্ন দেশে প্রায় ৪৭.৪ বিলিয়ন মার্কিন ডলারের গম আমদানি করা হয়। এ কারণে গমের যথেষ্ট অর্থনৈতিক গুরুত্ব রয়েছে। গমের প্রধান প্রধান রপ্তানিকারক দেশগুলো হলো রাশিয়া, যুক্তরাষ্ট্র, কানাডা, অস্ট্রেলিয়া, ফ্রান্স, আর্জেন্টিনা ও ইউক্রেন, রোমানিয়া, জার্মানি, কাজাখিস্তান। গমের প্রধান প্রধান আমদানিকারক দেশগুলো হলো ইন্দোনেশিয়া, জাপান, ইতালি, ব্রাজিল, মিসর ফিলিপাইন, নাইজেরিয়া, তুরস্ক। গম বিশ্বব্যাপী সর্বাধিক মানুষের প্রধানতম খাদ্য। এছাড়া প্রধান খাদ্যশস্য নয় এমন দেশগুলোতে, যেমন- আমাদের দেশে গমের তৈরি রুটি, কেক প্রভৃতি খাদ্য ব্যাপক জনপ্রিয়। তাই বিশ্বব্যাপী এ শস্যটির চাহিদা অত্যাধিক। আর এ কারণেই এর অর্থনৈতিক গুরুত্ব সর্বাধিক।"
        }
      ]
    },
    {
      "number": "5",
      "uddipok": "সেজান পৃথিবীর বৃহত্তম ব-দ্বীপ খ্যাত প্রকৌশল বিশ্ববিদ্যালয়ের কম্পিউটার সায়েন্স বিভাগ থেকে স্নাতক পাশ করে বিশ্বখ্যাত ম্যাচাচুয়েট ইনস্টিটিউট অব টেকনোলজি বিশ্ববিদ্যালয়ে স্নাতকোত্তর ও পি.এইচ.ডি. সম্পন্ন করে সেখানেই শিক্ষক হিসেবে যোগদান করে।",
      "tag": "DCC 23",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "কোনো এলাকায় প্রতি বর্গকিলোমিটারে যতজন লোক বাস করে তাকে জনসংখ্যার ঘনত্ব বলে।"
        },
        {
          "label": "খ",
          "question": "CBR ও CDR কী?",
          "explanation": "CBR হলো- Crude Birth Rate বা স্থূল জন্মহার এবং CDR হলো- Crude Death Rate বা স্থূল মৃত্যুহার। কোনো বছরের জন্মিত সন্তানের মোট সংখ্যাকে উক্ত বছরের মধ্যকালীন মোট জনসংখ্যা দিয়ে ভাগ করলে স্থূল জন্মহার পাওয়া যায়। নির্দিষ্ট কোনো বছরে মৃত্যুবরণকারীদের মোট সংখ্যাকে উক্ত বছরের মধ্যবর্তী সময়ের মোট জনসংখ্যা দিয়ে ভাগ করলে স্থূল মৃত্যুহার পাওয়া যায়।"
        },
        {
          "label": "গ",
          "question": "উদ্দীপকে উল্লিখিত ঘটনার প্রেক্ষিতে অভিগমন ব্যাখ্যা করো।",
          "explanation": "উদ্দীপকে সেজানের বিদেশে লেখাপড়া করতে যাওয়া আন্তর্জাতিক অভিগমন নির্দেশ করে। মানুষ যখন এক দেশ হতে অন্য দেশে অভিগমন করে তখন তাকে আন্তর্জাতিক অভিগমন বলে। অর্থাৎ একটি স্বাধীন দেশের লোক তার নিজ বাসভূমি ছেড়ে যদি অন্য কোনো স্বাধীন দেশে বসবাসের উদ্দেশ্যে স্থানান্তরিত হয় তখন তাকে আন্তর্জাতিক অভিগমন বলে। যেমন- বাংলাদেশ থেকে মধ্যপ্রাচ্যে গমন। উদ্দীপকে সেজানের বাংলাদেশ থেকে আমেরিকার ম্যাচাচুয়েট গমন আন্তর্জাতিক অভিগমনকে নির্দেশ করে। কেননা সেজান নিজ দেশের সীমানা অতিক্রম করে অন্য দেশে গমন করেছে। সুতরাং, উদ্দীপকের অভিগমন আন্তর্জাতিক অভিগমন।"
        },
        {
          "label": "ঘ",
          "question": "উদ্দীপকে ইঙ্গিতকৃত দেশে উল্লিখিত ঘটনার ফলাফল আলোচনা করো।",
          "explanation": "উদ্দীপকে ইঙ্গিতকৃত দেশটি হলো বাংলাদেশ। আর উল্লিখিত ঘটনাটি হলো আন্তর্জাতিক অভিগমন। নিম্নের অনুরুপ: উদ্দীপকের 'ক' দেশটি বাংলাদেশ। এদেশ থেকে প্রতিবছর অনেক লোক আন্তর্জাতিক অভিগমনের মাধ্যমে বিদেশে যায়। এর ফলে বাংলাদেশের উপর নেতিবাচক ও ইতিবাচক উভয় প্রভাবই লক্ষ্য করা যায়। নেতিবাচক প্রভাব: i. শিক্ষা ও প্রযুক্তি জ্ঞানের অভাব ঘটে। ii. দক্ষ শ্রমশক্তির অভাব ঘটে। iii. নির্ভরশীলতার হার বৃদ্ধি পায়। iv. শিক্ষিত ও মেধাবী শ্রেণির লোক অভিগমনের ফলে এদেশের চিকিৎসা, গবেষণা, প্রশাসনিক ইত্যাদি ক্ষেত্রে দৈন্যদশার ছাপ পরিলক্ষিত হয়। ইতিবাচক প্রভাব: i. বিদেশ থেকে প্রেরিত অর্থে দেশের অর্থনৈতিক উন্নয়ন ঘটে। ii. বেকার সমস্যা হ্রাস পায়। iii. সম্পদের ওপর চাপ কমে যায়। সুতরাং দেখা যাচ্ছে, আন্তর্জাতিক অভিগমন আমাদের মেধা ও শ্রম দক্ষতার অভাব ঘটালেও অতিরিক্ত জনসংখ্যার ভার লাঘব করে, দেশের সীমিত সম্পদের সদ্ব্যবহার ঘটায়। উন্নয়নশীল দেশ হিসেবে আন্তর্জাতিক অভিগমন তাই দেশের উন্নয়নে ব্যাপক প্রভাব বিস্তার করে।"
        }
      ]
    },
    {
      "number": "6",
      "uddipok": "শিল্প-১ স্বাস্থ্য বিজ্ঞানের একটি অত্যাবশ্যক অনুষঙ্গ। শিল্প-২ সভ্যতার মূলভিত্তি হিসেবে ধরা হয় যার কাঁচামাল মাটির নিচ থেকে সংগ্রহ করা হয়।",
      "tag": "DCC 23",
      "sub_questions": [
        {
          "label": "ক",
          "question": "পিট কয়লা কী?",
          "explanation": "উদ্ভিদ হতে কয়লায় পরিণত হবার প্রাথমিক পর্যায়ে যে কয়লার উদ্ভব হয় তাকে পিট কয়লা বলে।"
        },
        {
          "label": "খ",
          "question": "বাংলাদেশের একমাত্র পারমাণবিক বিদ্যুৎ কেন্দ্রের বর্ণনা দাও।",
          "explanation": "বাংলাদেশের একমাত্র পারমাণবিক বিদ্যুৎ কেন্দ্রের নাম হলো- রূপপুর পারমাণবিক বিদ্যুৎ কেন্দ্র। রূপপুর পামাণবিক বিদ্যুৎ কেন্দ্র হচ্ছে ২.৪ গিগাওয়াট ক্ষমতাসম্পন্ন একটি পরিকল্পিত পামাণবিক বিদ্যুৎ কেন্দ্র যা বাংলাদেশের পাবনা জেলার ঈশ্বরদী উপজেলায় রূপপুর নামক স্থানে নির্মিত হচ্ছে। এটি হতে যাচ্ছে বাংলাদেশের প্রথম পারমাণবিক বিদ্যুৎ কেন্দ্র যার প্রথম ইউনিট চলতি বছর ২০২৩ সালে বিদ্যুৎ উৎপাদন কার্যক্রম শুরু করবে।"
        },
        {
          "label": "গ",
          "question": "উদ্দীপক শিল্প-১ এর দেশীয় অবস্থা ও সম্ভাবনা নিরূপণ করো।",
          "explanation": "উদ্দীপকে শিল্প-১ হলো ওষুধ শিল্প। বাংলাদেশের স্বাস্থ্যখাতের একটি উল্লেখযোগ্য অগ্রগতি হলো জাতীয় - ওষুধ নীতি। ১৯৮২ সালে কার্যকর হওয়া এই নীতির উদ্দেশ্য বাজার থেকে ক্ষতিকর ও অপ্রয়োজনীয় ওষুধ অপসারণ করে সকল ক্ষেত্রে প্রয়োজনীয় ওষুধ ন্যায্যমূল্যে প্রাপ্তি নিশ্চিত করা। এই নীতির ফলে বাংলাদেশের ওষুধ শিল্প দ্রুত বিকাশ লাভ করেছে। বাংলাদেশ অভ্যন্তরীণ প্রয়োজন মেটানোর পর রপ্তানিকারক দেশ হিসেবে পরিচিতি লাভ করেছে। বর্তমানে দেশের মোট চাহিদার ৯৮ শতাংশ ওষুধ দেশেই উৎপাদিত হচ্ছে। অথচ স্বাধীনতা পরবর্তী সময়ে ৯৬ শতাংশ ওষুধ বিদেশ থেকে আমদানি করতে হতো। বর্তমানে ৫৪টি ওষুধ উৎপাদনকারী প্রতিষ্ঠান মধ্যপ্রাচ্য, ইউরোপ, আমেরিকাসহ বিশ্বের প্রায় ১৪৮ টি দেশে ওষুধ রপ্তানি করছে। বাংলাদেশ রপ্তানি উন্নয়ন ব্যুরোর হিসাব অনুযায়ী, ২০২০ অর্থবছরে বাংলাদেশ ৪১৫৫.৪৬ কোটি টাকার ওষুধ রপ্তানি করেছে। বাংলাদেশের ছোট-বড় নিবন্ধিত ওষুধ কোম্পানির সংখ্যা ২৫৭টি। এদের মধ্যে প্রধান ৫৪ টি কোম্পানি ১৯৯০ সাল থেকে সিংহভাগ (৮৫%) ওষুধ রপ্তানি করে আসছে। বর্তমানে এসব প্রতিষ্ঠান হতে উৎপন্ন প্রায় ১৮০০ শ্রেণির ওষুধের মধ্যে প্রায় ৩০০ প্রকার ওষুধ বিশ্ব বাজারে রপ্তানি হচ্ছে। এগুলোর মধ্যে এন্টিবায়োটিক, এনালজেসিক, কন্ট্রাসেপ্টিক, স্টিমুলেন্ট, ভিটামিন, ডায়েটারি সাপ্লিমেন্ট, হার্বাল ও আয়ুর্বেদিক ওষুধ রয়েছে। ২০৩৩ সাল পর্যন্ত বাংলাদেশের দুটি ওষুধ কোম্পানি যথা- স্কয়ার এবং বেক্সিমকো ফার্মা FDA কর্তৃক ওষুধ রপ্তানির অনুমোদন প্রাপ্ত (Intellcetul property rights)। ইনসেন্টা ফার্মাও এ অনুমোদনের আশা করছে। FDA (US Food and Drugs Administration) কর্তৃক এ স্বীকৃতি দেশের ওষুধ রপ্তানি, আয়কে কয়েকগুণ বৃদ্ধি করবে বলে আশা করা যায়।"
        },
        {
          "label": "ঘ",
          "question": "উদ্দীপক শিল্প-২ এর অর্থনৈতিক গুরুত্ব আলোচনা করো।",
          "explanation": "উদ্দীপকে শিল্প-২ হলো লৌহ ও ইস্পাত শিল্প; যা সভ্যতার মূলভিত্তি। লৌহ ও ইস্পাত শিল্পের গুরুত্ব অপরিসীম। বর্তমান যুগে লৌহ ও ইস্পাত শিল্পের প্রয়োজন সর্বাধিক। বিভিন্ন শিল্পের ভিত্তি এর ওপর নির্ভরশীল। লৌহ ও ইস্পাত শিল্পের দ্রব্যাদি সভ্যতা বিনির্মাণে সর্বশ্রেষ্ঠ উপকরণ। লৌহ ও ইস্পাত শিল্পের অর্থনৈতিকভাবে গুরুত্বপূর্ণ দিকগুলো হলো- ১. লৌহ ও ইস্পাত দ্বারা শিল্প কারখানার কাঠামো (Structure) নির্মাণ করা হয়। তাই এ শিল্পের উন্নতি ছাড়া অন্যান্য শিল্পকারখানা গড়ে উঠতে পারে না। ২. শিল্পের যন্ত্রপাতি নির্মাণে লৌহ ও ইস্পাতের প্রয়োজন হয়। এ ছাড়া বিভিন্ন ধরনের খুচরা যন্ত্রাংশও এ সব কারখানায় তৈরি হয়। ৩. ঘরবাড়ি ও দালানকোঠার জানালা, দরজা, ছাদ ইত্যাদি নির্মাণেও লোহার রড ও পাত ব্যাপকভাবে ব্যবহৃত হয়ে থাকে। ৪. পরিবহনের বিভিন্ন মাধ্যম অর্থাৎ জাহাজ, রেলগাড়ি, মোটরগাড়ি, লঞ্চ, বাস ইত্যাদির কাঠামো নির্মাণেও এর প্রয়োজন হয়। ৫. বিভিন্ন যুদ্ধাস্ত্র তথা কামান, বন্দুক, রাইফেল, ট্যাংক, যুদ্ধ জাহাজ, বোমারু বিমান প্রভৃতি নির্মাণেও লৌহ ও লৌহজাত দ্রব্যের প্রয়োজন হয়। ৬. সংসারের প্রয়োজনীয় নানা ধরনের বাসনকোসন, 'কাস্তে, দা, কোদাল, কুড়াল ইত্যাদি নির্মাণে লৌহ ও ইস্পাত ব্যবহৃত হয়। ৭. হিটার, বৈদ্যুতিক খুঁটি ও তার প্রভৃতি বৈদ্যুতিক সরঞ্জামাদি নির্মাণে ইস্পাত ব্যবহৃত হয়। ৮. রেডিও, টেলিভিশন প্রভৃতি যন্ত্রেও লৌহ ও ইস্পাতের প্রয়োজন হয়। অতএব বলা যায়, লৌহ ও ইস্পাত শিল্পের অর্থনৈতিক গুরুত্ব অপরিসীম।"
        }
      ]
    },
    {
      "number": "7",
      "uddipok": "গিয়াস ঢাকায় অবস্থিত একটি বিশ্ববিদ্যালয়ে স্নাতকে অধ্যায়নরত। সে শিক্ষাসফরে বান্দরবন গিয়ে সেখানকার অসমতল ভূপ্রকৃতি ও দুর্গম লোকালয় সম্পর্কে বিশদ ধারণা লাভ করলো।",
      "tag": "DCC 23",
      "sub_questions": [
        {
          "label": "ক",
          "question": "মাথাপিছু আয় নির্ণয়ের সূত্র কী?",
          "explanation": "মাথাপিছু আয় নির্ণয়ের সূত্রটি হলো- মাথাপিছু আয় = মোট জাতীয় আয় মোট জনসংখ্যা \\frac{মোট ~জাতীয় ~আয়}{মোট ~জনসংখ্যা} মোট   জনসংখ্যা মোট   জাতীয়   আয় ​"
        },
        {
          "label": "খ",
          "question": "কাম্য জনসংখ্যা বলতে কী বোঝ?",
          "explanation": "কোনো দেশের কাম্য জনসংখ্যা বলতে উক্ত দেশের প্রাকৃতিক ও অর্থনৈতিক সম্পদসমূহকে সুষ্ঠু পরিকল্পনার মাধ্যমে ব্যবহারের জন্য প্রয়োজনীয় পরিমাণ জনসংখ্যাকে বোঝানো হয়। এ স্তরে জনসংখ্যা ও সম্পদ ভারসাম্যপূর্ণ অবস্থায় থাকে বলে উৎপাদন সর্বাধিক হয়। অর্থাৎ কোনো দেশে কাম্য জনসংখ্যা বিরাজ করলে মাথাপিছু আয় সর্বোচ্চ হয়। ফলে জীবনযাত্রার মান বৃদ্ধি পায়।"
        },
        {
          "label": "গ",
          "question": "উদ্দীপকে উল্লিখিত দুটি স্থানের জনসংখ্যার তারতম্যের কারণ ব্যাখ্যা করো।",
          "explanation": "উদ্দীপকে উল্লিখিত স্থান দুটি হলো যথাক্রমে- ঢাকা ও বান্দরবান। দুইটি স্থানের জনসংখ্যার ঘনত্বের পার্থক্যের কারণ বিশ্লেষণ করা হলো। ⅰ. ঢাকা সমতল ভূমি বলে তাতে জীবনযাপন সহজ। ফলে উক্ত স্থানে জনসংখ্যার ঘনত্ব অনেক বেশি। অপরদিকে বান্দরবান সমতলভূমি না হওয়ার দরুন উক্ত স্থানে জনসংখ্যার ঘনত্ব কম। ii. ঢাকায় নাতিশীতোষ্ণ জলবায়ু বিদ্যমান বলে উক্ত স্থানে জনসংখ্যার ঘনত্ব বেশি। অপরদিকে বান্দরবানে প্রতিকূল জলবায়ু বিদ্যমান বলে উক্ত স্থানে জনসংখ্যার ঘনত্ব কম। iii. ঢাকার যোগাযোগ ও পরিবহন ব্যবস্থা উন্নত হওয়ায় উক্ত স্থানে জনসংখ্যার ঘনত্ব বেশি। অপরদিকে বান্দরবানের পরিবহন ও যোগাযোগ ব্যবস্থা অনুন্নত হওয়ায় উক্ত স্থানে জনসংখ্যার ঘনত্ব কম। iv. ঢাকায় শিল্পকারখানা বেশি বলে স্বভাবত উক্ত স্থানে জনসংখ্যার ঘনত্ব বেশি। অপরদিকে বান্দরবানে শিল্পকারখানা কম হওয়ার দরুন জনসংখ্যার ঘনত্ব কম। V. ঢাকায় জীবনযাপনের সুযোগ-সুবিধা বেশি বিধায় উক্ত স্থানে মানুষ বসবাসে বেশি আগ্রহী। ফলে জনসংখ্যার ঘনত্ব বেশি। অপরদিকে বান্দরবানে বসবাসের তেমন সুযোগ-সুবিধা না থাকায় উক্ত স্থানে জনসংখ্যার ঘনত্ব কম। vi. ঢাকায় বিভিন্ন ধরনের উচ্চশিক্ষা ও সংস্কৃতির সুযোগ থাকায় উক্ত স্থানে জনসংখ্যার ঘনত্ব বেশি। পক্ষান্তরে বান্দরবানে এসব সুবিধা তেমন না থাকায় জনসংখ্যার ঘনত্ব কম। পরিশেষে বলা যায়, উপরিউক্ত প্রাকৃতিক ও অপ্রাকৃতিক নিয়ামকের কারণে উদ্দীপকের স্থান দুটিতে জনসংখ্যার ঘনত্ব কম বেশি হয়ে থাকে।"
        },
        {
          "label": "ঘ",
          "question": "তোমার পাঠ্য বইয়ে জনসংখ্যা বিষয়ক মডেলের আলোকে নিজ দেশের অবস্থান ব্যাখ্যা করো।",
          "explanation": "উদ্দীপকে উল্লিখিত জনমিতিক ট্রানজিশনাল মডেলের দ্বিতীয় স্তরের মাঝামাঝি পর্যায়ের উল্লেখ রয়েছে যা বাংলাদেশের অবস্থান নির্দেশ করেছে। নিম্নের অনুরুপ: বাংলাদেশ উদ্দীপকে উল্লিখিত জনমিতিক ট্রানজিশনাল মডেলের দ্বিতীয় স্তরের মাঝামাঝি পর্যায়ে অবস্থান করেছে। কোনো দেশের জনসংখ্যা হ্রাসবৃদ্ধির সাথে অর্থনৈতিক উন্নয়নের সম্পর্কটি বিশ্লেষণ করতে গিয়ে Warren Thompson জনমিতিক ট্রানজিশনাল মডেলটি উপস্থাপন করেন। ১৯২৯ সালে ওয়ারেন থম্পসন তার জনমিতিক ট্রানজিশনাল মডেলে যে চারটি বিশেষ পর্যায়ের কথা উল্লেখ করেছেন, তার আলোকে বাংলাদেশের জনমিতিক উপাত্ত বিশেষ করে জন্মহার ও মৃত্যুহার বিশ্লেষণ করলে বলা যায়, বাংলাদেশ উক্ত ট্রানজিশনাল মডেলের দ্বিতীয় ও তৃতীয় পর্যায়ের সন্ধিক্ষণে আছে। বর্তমানে বাংলাদেশে জন্মহার প্রায় নিয়ন্ত্রণের পথে ও অনেক ক্ষেত্রে প্রায় নিয়ন্ত্রিত হয়েছে এবং মৃত্যুর হার বর্তমানে অনেকটাই নিম্নমুখী। তাই বাংলাদেশের জনসংখ্যার বৃদ্ধির হারও অনেকটা নিম্নমুখী। ২০২২-এর জনশুমারি অনুসারে বাংলাদেশের জনসংখ্যা বৃদ্ধির হার ১.২২%। সুতরাং বলা যায়, বাংলাদেশ ট্রানজিশনাল মডেলের ২য় পর্যায়ে রয়েছে।"
        }
      ]
    },
    {
      "number": "8",
      "uddipok": "দক্ষিণ-পূর্ব এশিয়ার একটি ছোট দেশ যা দীর্ঘ নয় মাস রক্তক্ষয়ী যুদ্ধের মাধ্যমে স্বাধীনতা লাভ করেছে।",
      "tag": "DCC 23",
      "sub_questions": [
        {
          "label": "ক",
          "question": "অর্থকরী ফসল কাকে বলে?",
          "explanation": "যেসব ফসলসরাসরি বিক্রির উদ্দেশ্যে চাষ করা হয় সেগুলোকে অর্থকরী ফসল বলে।"
        },
        {
          "label": "খ",
          "question": "বায়ু দূষণের দুইটি কারণ ব্যাখ্যা করো।",
          "explanation": "বায়ুতে দূষক পদার্থের উপস্থিতি বায়ু দূষণের কারণ। যেমন- i. কলকারখানার চিমনি ও যানবাহন হতে CO₂ বাতাসে যোগ হয়। তাই বাতাসে এর পরিমাণ প্রতিনিয়ত বেড়ে গিয়ে বায়ু দূষণ ঘটে। ii. নির্বিচারে গাছ কাটার ফলে বায়ু দূষণ ঘটে।"
        },
        {
          "label": "গ",
          "question": "উদ্দীপকে ইঙ্গিতকৃত দেশটি \"ক্রান্তীয় জলবায়ুর অন্তর্গত-ব্যাখ্যা করো।",
          "explanation": "উদ্দীপকে ইঙ্গিতকৃত দেশটি হলো বাংলাদেশ। বাংলাদেশের জলবায়ু মোটামুটি উষ্ণ, আর্দ্র ও সমভাবাপন্ন। কর্কটক্রান্তীয় অঞ্চলের এ দেশটি স্বাভাবিকভাবে ক্রান্তীয় জলবায়ুর অন্তর্গত। এ দেশের প্রায় মধ্যভাগ দিয়ে কর্কটক্রান্তিরেখা অতিক্রম করে গিয়েছে। কিন্তু মৌসুমি জলবায়ুর প্রভাব এ দেশের জলবায়ুর ওপর এত অধিক প্রভাব ফেলে যে সামগ্রিকভাবে এ জলবায়ু 'ক্রান্তীয় মৌসুমি জলবায়ু' নামে পরিচিত। শুষ্ক ও আরামদায়ক শীতকাল এবং উষ্ণ ও আর্দ্র গ্রীষ্মকাল বাংলাদেশের জলবায়ুর প্রধান বৈশিষ্ট্য।"
        },
        {
          "label": "ঘ",
          "question": "উদ্দীপকে ইঙ্গিতকৃত দেশটির অর্থনৈতিক উন্নয়নে কৃষির ভূমিকা আলোচনা করো।",
          "explanation": "উদ্দীপকে ইঙ্গিতকৃত দেশটি হলো বাংলাদেশ। বাংলাদেশের অর্থনৈতিক উন্নয়নে কৃষির ভূমিকা অপরিসীম। বাংলাদেশ একটি কৃষিপ্রধান দেশ। কৃষি এদেশের অর্থনীতির প্রধান ও একক বৃহত্তম খাত। দেশের মোট উৎপাদনের ২১ শতাংশের বেশি কৃষি খাত থেকে আসে। এদেশের শতকরা প্রায় ৮৫ ভাগ লোক প্রত্যক্ষ ও পরোক্ষভাবে কৃষির ওপর নির্ভরশীল। বাংলাদেশ প্রতি বছর কৃষির প্রধানতম খাত যেমন- ফসল উৎপাদন, পশুপালন, মৎস্য চাষ ইত্যাদি থেকে বৈদেশিক মুদ্রা অর্জন করে থাকে, যা দেশের অর্থনৈতিক উন্নয়নকে সমৃদ্ধিশালী করে তোলে। সুতরাং, বাংলাদেশের অর্থনৈতিক উন্নয়নে কৃষির গুরুত্ব অপরিসীম।"
        }
      ]
    }
  ]
}