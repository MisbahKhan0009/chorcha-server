{
  "title": "ভিকারুননিসা কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "দেশ পরিচিতি ক বঙ্গোপসাগরের পশ্চিমে অবস্থিত একটি দেশ যা দক্ষিণ-পূর্ব এশিয়ার বৃহত্তম দেশ। খ ক্রান্তীয় অঞ্চলের দেশ হিসেবে পরিচিত যার ওপর দিয়ে ৯০° পূর্ব দ্রাঘিমা রেখা অতিক্রম করেছে।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "ওশেনিয়া মহাদেশের বৃহত্তম দেশের নাম অস্ট্রেলিয়া।"
        },
        {
          "label": "খ",
          "question": "",
          "explanation": "মানব ভূগোলের একটি গুরুত্বপূর্ণ শাখা হলো অর্থনৈতিক ভূগোল। বিশ্বব্যাপী অর্থনৈতিক কর্মকাণ্ডের অবস্থান, বণ্টন ও স্থানিক সংগঠন সম্পর্কিত অধ্যয়নই অর্থনৈতিক ভূগোলের মূল বিষয়বস্তু। এছাড়াও মানব ভূগোলের শাখা হিসেবে এ শাখাটি যেসব বৈশিষ্ট্যমূলক আলোচনা করে থাকে সেগুলো হলো- শিল্পের অবস্থান ও যাতায়াত ব্যবস্থা, মানুষের অর্থনৈতিক কার্যাবলি, অর্থনৈতিক উন্নয়ন ও প্রকৃতির মধ্যকার সম্পর্ক, আন্তর্জাতিক ও দেশভিত্তিক বাণিজ্য, গ্রাম ও নগর অর্থনীতি, পরিবেশ ও অর্থনীতির সম্পর্ক প্রভৃতি।"
        },
        {
          "label": "গ",
          "question": "",
          "explanation": "উদ্দীপকের 'খ' দেশটি বাংলাদেশ, যার উপর দিয়ে ৯০° পূর্ব দ্রাঘিমারেখা অতিক্রম করেছে। বাংলাদেশ ভৌগোলিকভাবে ২০°৩৪’ থেকে ২৬°৩৮’ উত্তর অক্ষাংশ এবং ৮৮°০১’ থেকে ৯২°৪১’ পূর্ব দ্রাঘিমাংশ পর্যন্ত বিস্তৃত। দেশের প্রায় মাঝ বরাবর কর্কটক্রান্তি রেখা অতিক্রম করেছে। বাংলাদেশের উত্তরে ভারতের কুচবিহার, জলপাইগুড়ি, আসাম ও মেঘালয় রাজ্য অবস্থতি। পশ্চিমে পশ্চিমবঙ্গ; পূর্বে ভারতের আসাম, ত্রিপুরা, মিজোরাম ও বিহার রাজ্য এবং মায়ানমার এবং দক্ষিণে বঙ্গোপসাগর অবস্থিত। বাংলাদেশের সর্বমোট সীমারেখা ৪৭১১ কি.মি.। এর মধ্যে ভারত ও মিয়ানমারের সাথে বাংলাদেশের সীমারেখার দৈর্ঘ্য যথাক্রমে ৩,৭১৫ কি.মি. ও ২৮০ কি.মি.। বাংলাদেশের দক্ষিণে অবস্থিত বঙ্গোপসাগরের তটরেখার দৈর্ঘ্য ৭১৬ কি.মি.। বাংলাদেশের দক্ষিণ- পশ্চিমে হাড়িয়াভাঙ্গা নদী এবং দক্ষিণ-পূর্বে নাফ নদী ভারত ও মিয়ানমারের সীমানায় অবস্থিত।"
        },
        {
          "label": "ঘ",
          "question": "",
          "explanation": "উদ্দীপকের 'ক' দেশটি হলো ভারত। দক্ষিণ এশিয়ার বৃহত্তম দেশ ভারত। রিপাবলিক অব ইন্ডিয়া বা ভারতীয় প্রজাতন্ত্র ২৮টি রাজ্য ও ৯টি কেন্দ্রশাসিত অঞ্চলে বিভক্ত। এই রাজ্য ও অঞ্চলগুলো আবার ৬১০টি জেলায় (সূত্র: উইকিপিডিয়া) বিভক্ত। ভারতের মোট সীমানার দৈর্ঘ্য প্রায় ১৫ হাজার ১০০ কিলোমিটার। এটি বিশ্বের বৃহৎ গণতান্ত্রিক দেশ। ভারতের আয়তন ৩,২৮৭,৪৬৯ বর্গ কি. মি. (১,২৬৯,২৯৯ বর্গ মাইল) এবং জনসংখ্যা প্রায় ১৩৯ কোটি ৭৭ লক্ষ ৯১ হাজার জন (worldometer, October, 2021)। ভারতের ভূপ্রাকৃতিক অঞ্চলকে ৫টি ভাগে ভাগ করা যায়। যথা: ১. পার্বত্য অঞ্চল, ২. উত্তরের বিশাল সমভূমি অঞ্চল ৩. উপকূলীয় সমভূমি অঞ্চল, ৪. দাক্ষিণাত্যের মালভূমি অঞ্চল, ৫. মরুভূমি অঞ্চল। ভারতে একদিকে অধিক বৃষ্টিপাতযুক্ত অঞ্চল (মৌসিনরাম, চেরাপুঞ্জি), অপরদিকে মরুভূমির (যেমন- রাজস্থানে) উষ্ণতা রয়েছে। একদিকে উপকূলভাগে মৃদুভাবাপন্ন জলবায়ু, অপরদিকে অভ্যন্তরভাগে পাঞ্জাব, রাজস্থান অঞ্চলের মহাদেশীয় জলবায়ু বিরাজ করে। আবার হিমালয় পর্বতের অবস্থানও ভারতের জলবায়ুকে প্রভাবিত করছে। ভারত কৃষিপ্রধান দেশ। কৃষি ভারতীয় অর্থনীতির ভিত্তিস্বরূপ। ভারতের শতকরা প্রায় ৬০-৭০ জন অধিবাসী কৃষির ওপর নির্ভরশীল। জাতীয় আয়ের শতকরা ১৬-১৭ ভাগ কৃষি ও আনুষঙ্গিক কার্যকলাপ থেকে আসে। ভারতের প্রধান শিল্পগুলো হলো লৌহ-ইস্পাত, মোটর (Automobile), ওষুধ, টেক্সটাইল, কার্পাস বয়ন, পাট, চিনি, কাগজ, তামাক প্রভৃতি।"
        }
      ]
    },
    {
      "number": "2",
      "uddipok": "দৃশ্যকল্প-১: রিতা ট্রেনে চড়ে বাংলাদেশের রাজধানী শহর ঢাকা থেকে পার্বত্য চট্টগ্রাম অঞ্চলে যায়। সেখানকার শান্ত পরিবেশ ও প্রাকৃতিক সৌন্দর্য তাকে মুগ্ধ করে। দৃশ্যকল্প-২: ২০১৯ সালে ১০ লক্ষের মতো রোহিঙ্গা তাদের নিজ দেশ ছেড়ে মায়ানমার থেকে পালিয়ে বাংলাদেশে আশ্রয় নেয়।",
      "tag": "VNSC 24",
      "sub_questions": [
        {
          "label": "ক",
          "question": "জনসংখ্যার ঘনত্ব কী?",
          "explanation": "বিভিন্ন মানুষের সংবদ্ধতা তথা জনবসতির নিবিড়তাই জনসংখ্যার ঘনত্ব।"
        },
        {
          "label": "খ",
          "question": "স্থূল জন্মহার কীভাবে নির্ণয় করা হয়? ব্যাখ্যা করো।",
          "explanation": "কোনো বছরে জন্মিত সন্তানের মোট সংখ্যাকে উক্ত বছরের মধ্যকালীন মোট জনসংখ্যা দিয়ে ভাগ করে স্থূল জন্মহার নির্ণয় করা হয়। একে নিম্নোক্তরূপে দেখানো যেতে পারে- স্থূল জন্মহার = কোনো বছরে জন্মিত সন্তানের মোট সংখ্যা বছরের মধ্যকালীন মোট জনসংখ্যা × ১০০০ =\\frac{কোনো\\ বছরে\\ জন্মিত\\ সন্তানের\\ মোট\\ সংখ্যা}{বছরের\\ মধ্যকালীন\\ মোট\\ জনসংখ্যা}\\times১০০০ = বছরের   মধ্যকালীন   মোট   জনসংখ্যা কোনো   বছরে   জন্মিত   সন্তানের   মোট   সংখ্যা ​ × ১০০০"
        },
        {
          "label": "গ",
          "question": "দৃশ্যকল্প-১ এ রিতার ক্ষেত্রে কোন ধরনের অভিগমন ঘটেছে ব্যাখ্যা করো।",
          "explanation": "দৃশ্যকল্প-১ এ রিতার ক্ষেত্রে রাষ্ট্র অভ্যন্তরীণ অভিগমন ঘটেছে। রাষ্ট্রীয় সীমানার মধ্যে কোনো স্থান বা অঞ্চল থেকে অন্য কোনো স্থান বা অঞ্চলে গমন করাকে রাষ্ট্র-অভ্যন্তরীন অভিগমন বলে। এ ধরনের অভিগমনে নির্দিষ্ট কোনো নিয়ম-কানুন নেই। সাধারণত আকর্ষণমূলক কারণে এ ধরনের অভিগমন ঘটে। যেমন- রিতা রাজধানী ঢাকার চেয়ে পার্বত্য চট্টগ্রাম অঞ্চলের অধিক শান্ত পরিবেশ ও প্রাকৃতিক সৌন্দর্যে মুগ্ধ হয়ে চট্টগ্রামে অভিগমন করে থাকে। সুতরাং রিতার চট্টগ্রাম গমন রাষ্ট্র-অভ্যন্তরীণ অভিগমনের অন্তর্গত।"
        },
        {
          "label": "ঘ",
          "question": "দৃশ্যকল্প-২ এ সংঘটিত অভিগমনের কারণ ও প্রভাব বিশ্লেষণ করো।",
          "explanation": "দৃশ্যকল্প-২ এ রোহিঙ্গাদের বাংলাদেশে আগমন উল্লেখ করা হয়েছে যা বলপূর্বক আন্তর্জাতিক অভিগমনের অন্তর্ভূক্ত। আন্তর্জাতিক অভিগমন মূলত দুই কারণে সংঘটিত হয়। যেমন- আকর্ষণ ও বিকর্ষণজনিত কারণ। যেসব উপাদান স্বদেশ ত্যাগ করে অন্য দেশে যাওয়ার জন্য বাধ্য করে তাকে বিকর্ষণজনিত কারণ বলে। উদ্দীপকে রোহিঙ্গাদের অভিগমন বলপূর্বক সংঘটিত হয়েছে। এ ধরনের অভিগমন গৃহযুদ্ধ, সাম্প্রদায়িক বৈষম্যের কারণে সংঘটিত হয়। রোহিঙ্গারা নিজের ইচ্ছায় বাংলাদেশে আসেনি বরং সাম্প্রদায়িক বৈষম্যের কারণে বাধ্য হয়ে বাংলাদেশে অস্থায়ীভাবে আবাস স্থাপন করেছে। সুতরাং বলা যায়, রোহিঙ্গাদের অভিগমনটি আন্তর্জাতিক বিকর্ষণজনিত বা বলপূর্বক অভিগমন। রোহিঙ্গা জনগোষ্ঠীর বলপূর্বক বাংলাদেশে আগমনের নেতিবাচক প্রভাব লক্ষ করা যায়। যথা- i. এ ধরনের অভিগমনের ফলে বাংলাদেশের অর্থনৈতিক অবস্থা প্রভাবিত হবে। চাকরি, কাজকর্ম, ব্যবসা, বাসস্থানের ওপর অধিক চাপ পড়বে। ii. রোহিঙ্গাদের বলপূর্বক ও অপ্রত্যাশিত অভিগমন অধিক জনসংখ্যার বাংলাদেশে জনসংখ্যা সমস্যা প্রকট করে তুলবে। iii . অভিগমনকৃত জনগোষ্ঠীর মানুষদের পরস্পর সামাজিক বন্ধন শিথিল হয়ে হতাশা বৃদ্ধি পাবে। তারা বিভিন্ন অসামাজিক কার্যকলাপে লিপ্ত হবে। ফলে বাংলাদেশের সামাজিক শৃঙ্খলা নষ্ট হবে। iv. পরিবেশের ওপর অভিগমনের বিশেষ প্রভাব রয়েছে। রোহিঙ্গাদের আগমনের ফলে এদেশের সামাজিক ও প্রাকৃতিক পরিবেশ ক্ষতিগ্রস্ত হচ্ছে। অধিক জনসংখ্যার ফলে অপরিকল্পিতভাবে বাসস্থান ও স্থাপনা তৈরি হওয়ায় ঘিঞ্জি বসতির সংখ্যা বৃদ্ধি পাচ্ছে। ফলে পরিবেশের ওপর বিরূপ প্রভাব পড়ছে। এছাড়াও প্রাকৃতিক সম্পদের (ভূমি, বন) ওপর অধিক চাপ পড়ছে। সুতরাং বলা যায়, রোহিঙ্গারা বাংলাদেশে আগমনের ফলে তাদের জীবনে বিপর্যয় নেমে আসার পাশাপাশি বাংলাদেশেও এর নেতিবাচক প্রভাব পড়ছে।"
        }
      ]
    },
    {
      "number": "3",
      "uddipok": "জনসংখ্যা সংক্রান্ত একটি মডেলের বিভিন্ন পর্যায় পর্যালোচনা করলে দেখা যায়- ক-পর্যায়: জনসংখ্যা বৃদ্ধির হার বেশি। খ-পর্যায়: উচ্চ জন্মহার ও উচ্চ মৃত্যুহার।",
      "tag": "VNSC 24",
      "sub_questions": [
        {
          "label": "ক",
          "question": "নিবিড় বসতি অঞ্চল কাকে বলে?",
          "explanation": "যেসব এলাকার জনসংখ্যা প্রতি বর্গ কি.মি. এ ১০০০ জনের বেশি তাকে নিবিড় বসতি অঞ্চল বলে।"
        },
        {
          "label": "খ",
          "question": "পার্বত্য চট্টগ্রামের জনবসতি অতিবিরল-ব্যাখ্যা করো।",
          "explanation": "ঘনত্বের বিচারে পার্বত্য চট্টগ্রাম অতি বিরল জনবসতি অঞ্চলের অন্তর্ভুক্ত। সাধারণত বাংলাদেশের যেসকল স্থানে জনসংখ্যার ঘনত্ব প্রতি বর্গকিলোমিটারে ৫০০ জনের কম ঐসকল অঞ্চল অতি বিরল জনবসতি অঞ্চল হিসেবে বিবেচিত। পার্বত্য চট্টগ্রামে জনসংখ্যার ঘনত্ব প্রতি বর্গকিলোমিটারে ১০০ জনেরও কম। সুতরাং, পার্বত্য চট্টগ্রামের জনবসতি অতি বিরল।"
        },
        {
          "label": "গ",
          "question": "উদ্দীপকে উল্লিখিত 'ক' ও 'খ' পর্যায়ের তুলনামূলক বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত 'ক' ও 'খ' পর্যায় দুটি হলো যথাক্রমে জনমিতিক ট্রানজিমনাল মডেলের ২য় ও ১ম পর্যায়। দুটি পর্যায়ের মধ্যে সুস্পষ্ট পার্থক্য রয়েছে। i. জনমিতিক ট্রানজিশনাল মডেলের ১ম ধাপটি হলো ট্রানজিশনের পূর্বের সময়। যেখানে অনুন্নত দেশসমূহ অন্তর্ভুক্ত। এটি শিল্পায়নের পূর্বের সময়কে নির্দেশ করে। অপরদিকে মডেলের ২য় পর্যায়কে শিল্পধাপ বলা হয়। যেখানে উন্নয়নশীল দেশে শিল্পের প্রসার ঘটতে থাকে। ii. এ মডলের ১ম ধাপে চিকিৎসা ববস্থার উন্নতি না হওয়ায় উচ্চ জন্মহারের পাশাপাশি উচ্চ মৃত্যুহারও দেখা যায়। অপরদিকে চিকিৎসা ব্যবস্থার উন্নতি হয়ে ২য় ধাপে মৃত্যুহার হ্রাস পেলেও অধিক জন্মহার অব্যাহত দেখা যায়। iii. ১ম ধাপে শিশু মৃত্যুর হার বেশি, জীবনযাত্রার নিম্নমান, অনুন্নত অর্থনীতি, শিক্ষার হার কম, খাদ্য ও চিকিৎসার অভাব প্রকট ছিল। অপরদিকে ২য় ধাপে নগরায়নের প্রসার, কৃষির উন্নয়ন, পানি সরবরাহ ও পয়ঃনিষ্কাশন ব্যবস্থা উন্নয়ন, যাতায়াত ব্যবস্থা ও জনস্বাস্থ্যের উন্নয়ন প্রভৃতি বিষয়গুলো পরিলক্ষিত হয়। iv. অনুন্নত দেশ যেমন- বার্মা, ভুটান, পূর্ব ও পশ্চিম আফ্রিকা, মধ্য আমেরিকা ইত্যাদি দেশসমূহ ১ম পর্যায়ের অন্তর্ভুক্ত। অপরদিকে, বাংলাদেশ, ভারত, পাকিস্তান, মিশর, ইন্দোনেশিয়া, নাইজেরিয়া, মেক্সিকো, দক্ষিণ আমেরিকার উত্তরাংশে ২য় অবস্থা পরিলক্ষিত হয়।"
        },
        {
          "label": "ঘ",
          "question": "উদ্দীপকে উল্লিখিত মডেলের আলোকে বাংলাদেশের অবস্থান ব্যাখ্যা করো।",
          "explanation": "নিম্নের অনুরূপঃ জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশ জনসংখ্যা উত্তরণের দ্বিতীয় পর্যায়ে অবস্থান করছে। চিকিৎসা ব্যবস্থার উন্নয়ন, শিশু মৃত্যুর হার হ্রাস, অর্থনৈতিক উন্নয়ন প্রভৃতি কারণে এ পর্যায়ে মৃত্যুহার হ্রাস পায়। পক্ষান্তরে, অর্থনৈতিক উন্নতি সত্ত্বে সামাজিক মূল্যবোধের পরিবর্তনের অভাবে প্রকৃত আর্থ- সামাজিক উন্নয়ন না হওয়ায় জন্মহার হ্রাস না পেয়ে পূর্বগতিতেই চলতে থাকে। অর্থাৎ জন্মহারের তুলনায় মৃত্যুহার দ্রুতগতিতে হ্রাস পায়। ফলে উচ্চ জন্মহার ও নিম্ন মৃত্যুহারের কারণে এ স্তরে জনসংখ্যার দ্রুত বৃদ্ধি ঘটে। জনশুমারি ও গৃহগণনা ২০২২ অনুযায়ী, এদেশে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৭১ সালে বাংলাদেশের জনসংখ্যা ছিল সাড়ে ৭ কোটি। ২০২২ সালের জনশুমারি বাংলাদেশের জনসংখ্যা হয় সাড়ে ১৬ কোটি। বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে কিন্তু জন্মহার সেই তুলনায় হ্রাস পায়নি। ফলে জনসংখ্যা দ্রুতগতিতে বৃদ্ধি পেয়েছে। অতএব বলা যায়, বর্তমানে জনসংখ্যা উত্তরণের ক্ষেত্রে বাংলাদেশ জনমিতিক অবস্থান্তর প্রক্রিয়ায় দ্বিতীয় পর্যায়ে রয়েছে।"
        }
      ]
    },
    {
      "number": "4",
      "uddipok": "শস্য-১: এশিয়া মহাদেশের প্রধান খাদ্যশস্য, যা উৎপাদনে ও আমদানিতে চীন বিশ্বে প্রথম। শস্য-২: গ্রীষ্মমণ্ডলীয় অঞ্চলের ফসল, যার ছোবড়া ও পাতা জ্বালানি হিসেবে ব্যবহার করা হয়।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "চা-এর বৈজ্ঞানিক নাম Camellia sinensis."
        },
        {
          "label": "খ",
          "question": "",
          "explanation": "ধান উৎপাদনে চীন বিশ্বের প্রথম স্থান অধিকারী দেশ। চীনের হোয়াংহো, ইয়াংসিকিয়াং ও সেচুয়ান অববাহিকা এবং হুনান প্রদেশে প্রচুর ধান জন্মে। হুনান প্রদেশে আয়তন অনুসারে পৃথিবীর সর্বাধিক (প্রায় ২ কোটি ৬০ লাখ টন) চাল উৎপন্ন হয় বলে একে পৃথিবীর চালের আধার বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'শস্য-২' হলো আখ। আখের উৎপাদনে প্রাকৃতিক নিয়ামকগুলো হলো জলবায়ু, মৃত্তিকা, ভূপ্রকৃতি ইত্যাদি। নিচে আখের প্রাকৃতিক নিয়ামক দেখানো হলো- ১. জলবায়ু: আখ চাষের জন্য ১৯০-২৭° সে. তাপমাত্রা প্রয়োজন। সাধারণত ১২৫-১৭৫ সে.মি. বৃষ্টিপাতবিশিষ্ট অঞ্চলে আখ ভালো জন্মে। এছাড়া সমুদ্রের লোনা বাতাসের প্রভাবে আখের রসে চিনির পরিমাণ বৃদ্ধি পায়। ২. মৃত্তিকা: চুন, পটাশ, নাইট্রোজেনযুক্ত ও লাভা গঠিত কৃষ্ণ মৃত্তিকা আখ চাষের জন্য উপযোগী। তাছাড়া উর্বর দোআঁশ মৃত্তিকা আখ চাষের জন্য বিশেষ উপযোগী। ৩. ভূপ্রকৃতি: পানি জমে থাকে না এরূপ উঁচু ও সামান্য ঢালু জমিতে আখ চাষ ভালো হয়।"
        },
        {
          "label": "ঘ",
          "question": "",
          "explanation": "উদ্দীপকে এশিয়া মহাদেশের প্রধান খাদ্য 'শস্য-১' হলো ধান। ধানের দেশভিত্তিক উৎপাদন নিচে আলোচনা করা হলো- চীন: ধান উৎপাদনে চীন বিশ্বে ১ম। ২০২১ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ২১ কোটি ৪৪ লক্ষ মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭.৭৪%। চীনের হুনান প্রদেশ ধান উৎপাদনে প্রসিদ্ধ। ভারত: ধান উৎপাদনে ভারত বিশ্বে ২য়। ২০২১ সালে এদেশে ৪ কোটি ৩৭ লক্ষ ৮০ হাজার হেক্টর জমিতে ধান চাষ করে ১৯ কোটি ৫৪ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদনের প্রায় ২৩.৫১%। ভারতের গঙ্গা-ব্রহ্মপুত্র সমভূমি ও ব-দ্বীপ অঞ্চলে সর্বাপেক্ষা অধিক ধান উৎপন্ন হয়। বাংলাদেশ: বর্তমানে ধাপ উৎপাদনে বাংলাদেশ বিশ্বে তৃতীয়। ২০২১ সালে এ দেশ ১ কোটি ১৫ লক্ষ ১৬ হাজার হেক্টর জমিতে ধানের চাষ হয় এবং উৎপন্ন ধানের পরিমাণ ছিল প্রায় ৫ কোটি ৬৯ লক্ষ মেট্রিক টন। এটা পৃথিবীর মোট উৎপাদিত ধানের ৭.২১%। বাংলাদেশের প্রায় সর্বত্রই ধানের চাষ হয়। ইন্দোনেশিয়া: ধান উৎপাদনে ইন্দোনেশিয়া বিশ্বে তৃতীয়। ২০২১ সালে এ দেশের ১ কোটি ৬ লক্ষ ৭৭ হাজার হেক্টর জমিতে ধানের চাষ করে ৫ কোটি ৪৪ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদিত ধানের প্রায় ৭.২৩%। জাভা দ্বীপ ধান চাষের জন্য প্রসিদ্ধ। ভিয়েতনাম: ধান উৎপাদনে ভিয়েতনাম বর্তমান বিশ্বে পঞ্চম। ২০২১ সালে এ দেশে ৭৪ লক্ষ ৭০ হাজার হেক্টর জমিতে ধান চাষ করে ৪ কোটি ৩৯ লক্ষ মেট্রিক টন ধান উৎপাদন করা হয়। এটি পৃথিবীর মোট উৎপন্ন ধানের প্রায় ৫.৭৫%। ভিয়েতনাম বিদেশে চাল রপ্তানি করে। এছাড়া এশিয়ার থাইল্যান্ড, মিয়ানমার, ফিলিপাইন ও পাকিস্তান ২০১৯ সালে বিশ্বে ধান উৎপাদনে যথাক্রমে ষষ্ঠ, সপ্তম, অষ্টম ও নবম স্থানের অধিকারী। অর্থাৎ সারা বিশ্বে ধান উৎপাদনকারী দেশগুলোর মধ্যে এশিয়ার দেশগুলোই প্রধান।"
        }
      ]
    },
    {
      "number": "5",
      "uddipok": "অধিক উত্তাপ ও বৃষ্টিযুক্ত অঞ্চলে একটি ফসল ভালো হয় যা পৃথিবীর জনপ্রিয় পানীয় হিসেবে পরিচিত। আবার অধিক শ্রম ও মূলধন বিনিয়োগ করে এক ধরনের কৃষি ব্যবস্থা গড়ে ওঠেছে যা দক্ষিণ-পূর্ব এশিয়ার বিভিন্ন দেশে পরিলক্ষিত হয়।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "বড় বড় বাগিচা তৈরি করে বাণিজ্যিকভাবে যে কৃষিকাজ করা হয় তাকে বাগিচা কৃষি বলে। যেমন- বাংলাদেশে চা চাষ।"
        },
        {
          "label": "খ",
          "question": "",
          "explanation": "বাংলাদেশ কৃষি উন্নয়ন কর্পোরেশন (Bangladesh Agricultural Development Corporation, BADC) East Pakistan Agricultural Development Corporation নামে ১৯৬১ সালে যাত্রা শুরু করে। স্বাধীনতার পরে ১৯৭৬ সালে কৃষি ও কৃষকদের উন্নয়নকল্পে সংস্থাটি নতুনভাবে BADC নামে যাত্রা শুরু করে। ঢাকায় অবস্থিত সংস্থাটি কৃষি মন্ত্রণালয়ের অধীন। সমগ্র দেশের কৃষি ও কৃষকদের উন্নয়নকল্পে সংস্থাটি কাজ করে যাচ্ছে। কাজের সুবিধার্থে দেশের সকল উপজেলা পর্যায়ে এই সংস্থার কার্যালয় আছে। এই সংস্থাটি মূলত বিভিন্ন ফসলের বীজ সংরক্ষণ ও সময়মতো সরবরাহ, সেচ প্রদান, ফসল সংরক্ষণ ও সরবরাহ, সার সরবরাহ প্রভৃতি গুরুত্বপূর্ণ কাজ করে থাকে।"
        },
        {
          "label": "গ",
          "question": "",
          "explanation": "উদ্দীপকের শেষ অংশে আলোচিত কৃষি ব্যবস্থা হলো প্রগাঢ় বা নিবিড় কৃষি; যেখানে অধিক শ্রম ও মূলধন বিনিয়োগ করা হয়। যে কৃষি পদ্ধতির মাধ্যমে জমিতে ক্রমাগত প্রচুর শ্রমিক নিয়োগ করে, সার দিয়ে এবং মূলধন খাটিয়ে ভূমির যতটুকু উৎপাদন করার ক্ষমতা আছে তার সবটুকু উৎপাদন করা হয় তাকে প্রগাঢ় কৃষি বলে। এ কৃষিব্যবস্থায় জমি কখনো ফেলে রাখা হয় না। যেসব দেশে লোকসংখ্যার তুলনায় জমির পরিমাণ কম সেখানে এ ধরনের কৃষিক্ষেত্রের প্রচলন আছে। চীন, জাপান, ফ্রান্স, যুক্তরাজ্য ইত্যাদি দেশসমূহে প্রগাঢ় কৃষি ব্যবস্থা দেখা যায়।"
        },
        {
          "label": "ঘ",
          "question": "",
          "explanation": "উদ্দীপকের প্রথমাংশে আলোচিত ফসলটি হলো চা। বাংলাদেশের প্রেক্ষিত চা ফসলটির উৎপাদনকারী অঞ্চলসমূহ বর্ণনা করা হলো। বাংলাদেশে বর্তমানে ১৬৭টি চা বাগান আছে। এর মধ্যে মৌলভীবাজার জেলায় সর্বাধিক ৯২টি; হবিগঞ্জে ২৪টি এবং সিলেটে ১৯টি চা বাগান রয়েছে। এ দেশের ৮০ ভাগ চা এই সব বাগানেই উৎপন্ন হয়। এ ছাড়া চট্টগ্রাম জেলায় ২২টি, রাঙামাটি ও ব্রাহ্মণবাড়িয়ায় ১টি করে ২টি; রাঙামাটি এবং পঞ্চগড়ে ৭টি চা বাগান আছে। ২০০০ সালে পঞ্চগড়ের ডাহুক নদীর তীরে প্রথম চা চাষ শুরু হয়। পরে পরিত্যক্ত সমতল ভূমিতে এর চাষ দ্রুত প্রসার লাভ করে। বাংলাদেশে একমাত্র পঞ্চগড় জেলায়ই সমতল ভূমিতে চায়ের চাষ হয়। এসব চা বাগান পুরোটাই ক্ষুদ্র ব্যক্তি মালিকানাধীন এবং কৃষকরা চা পাতা সংগ্রহ করে স্থানীয় চা তৈরির কারখানায় বিক্রি করে নগদ মূল্য পায়। এ কারণে এখানকার কৃষকরা চা চাষে বেশি আগ্রহী। তবে রং, তীব্রতা এবং পানীয় ক্ষমতার দিক হতে আমাদের উৎপাদিত চা উৎকৃষ্টতর।"
        }
      ]
    },
    {
      "number": "6",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "OPEC এর পূর্ণরূপ হল- Organization of Petroleum Exporting Countries."
        },
        {
          "label": "খ",
          "question": "",
          "explanation": "উদ্ভিদ ও প্রাণীর দেহাবশেষ থেকে কয়লার সৃষ্টি হয়। অতি প্রাচীনকালে বিভিন্ন প্রাকৃতিক দুর্যোগের (ভূমিকম্প) কারণে অসংখ্য গাছপালা ও প্রাণীর মৃতদেহ মাটির নিচে চাপা পড়ে। শত শত বছর ধরে এসব গাছের কাণ্ড, গুঁড়ি, শাখা-প্রশাখা, লতাপাতা এবং প্রাণীর মৃতদেহ ভূঅভ্যন্তরের তাপ, চাপ ও রাসায়নিক প্রক্রিয়ায় পরিবর্তিত হয়ে কয়লায় পরিণত হয়।"
        },
        {
          "label": "গ",
          "question": "",
          "explanation": "মানচিত্রে চিহ্নিত অঞ্চলটি হলো সিলেট। অঞ্চলটিতে প্রাকৃতিক গ্যাসের আধিক্য রয়েছে। বর্তমানে বাংলাদেশে ২৯টি গ্যাসক্ষেত্র রয়েছে। এদের মধ্যে প্রধান ৫টি গ্যাসক্ষেত্র হলো হরিপুর, রশিদপুর, কৈলাশটিলা, তিতাস ও হবিগঞ্জ গ্যাসক্ষেত্র। নিচে এগুলোর বর্ণনা করা হলো- ১. হরিপুর বা সিলেট গ্যাসক্ষেত্র: সিলেটের হরিপুরে ১৯৫৫ সালে তেলের জন্য পরীক্ষামূলক কূপ খনন করার সময় বাংরাদেশে প্রথম প্রাকৃতিক গ্যাস আবিষ্কৃত হয়। এ গ্যাস খুবই উন্নতমানের এবং এতে মিথেনের পরিমাণ শতকরা ৯৯.০৫%। এ খনি হতে বার্ষিক প্রায় ৭৫ মিলিয়ন ঘনমিটার গ্যাস উত্তোলিত হয়। এ খনির গ্যাসের সাথে সামান্য তেল উত্তেলিত হয়। ২০১৯-২০ অর্থ বছরে উৎপাদনের পরিমাণ ১.৩৫ মিলিয়ন ঘনফুট এবং জানুয়ারি ২০২১ পর্যন্ত গ্যাসের মজুদ রয়েছে ১০০.৯৫ বিলিয়ন ঘনফুট। এই গ্যাস ক্ষেত্রের উৎপাদনরত কূপসংখ্যা ১টি। ২. ক্ষেত্রের উৎপাদনরত কূপসংখ্যা ১টি। রশিদপুর গ্যাসক্ষেত্র: ১৯৬০ সালে মৌলভীবজার জেলার রশিদপুরে এ গ্যাসক্ষেত্রটি আবিষ্কৃত হয়। এ গ্যাস খুবই উন্নতমানের। এতে মিথেনের পরিমাণ ৯৮.২০%। ২০১৯-২০ অর্থবছরে উৎপাদনের পরিমাণ ৭.৫৩ বিলিয়ন ঘনফুট এবং জানুয়ারি ২০২১ পর্যন্ত গ্যাসের মজুদ ১৭৭৩.৫২ বিলিয়ন ঘনফুট। এ গ্যাসক্ষেত্রের উৎপাদনরত কূপের সংখ্যা ৫টি। ৩. কৈলাশটিলা গাসক্ষেত্র: ১৯৬২ সালে সিলেটে কৈলাশটিলাতে এ গ্যাসক্ষেত্রটি আবিষ্কৃত হয়। এ গ্যাসও উন্নতমানের এবং এতে মিথেনের পরিমাণ প্রায় ৯৫.৭০%। এ খনিজ গ্যাসের সাথে সামান্য তেল উত্তোলিত হয়। ২০১৯-২০ অর্থবছরে উৎপাদনের পরিমাণ ২০.১৮ বিলিয়ন ঘনফুট এবং জানুয়ার ২০২১ পর্যন্ত গ্যাসের মজুদ ২০২৬.৩২ বিলিয়ন ঘনফুট। এ গ্যাসক্ষেত্রে উৎপাদনরত কূপের সংখ্যা ৩টি। ৪. তিতাস গ্যাসক্ষেত্র: ১৯৬২ সালে ব্রাহ্মণবাড়িয়া জেলার তিতাস নামক স্থানে এ গ্যাসক্ষেত্রটি আবিষ্কৃত হয়। এটিই বাংলাদেশের সর্ববৃহৎ গ্যাসক্ষেত্র। এতে সঞ্চিত গ্যাসের পরিমাণ ৮১৪৮.৯ বিলিয়ন ঘনফুট। এটি দেশে মোট সঞ্চিত গ্যাসের প্রায় ২৩%। এখান হতে সবচেয়ে বেশি গ্যাস উত্তোলিত হয়। এ গ্যাসের মান খুবই উৎকৃষ্ট। এতে মিথেনের পরিমাণ ৯৬.২৭%। ২০১৯-২০ অর্থবছরে উৎপাদনের পরিমাণ ১৫৩.৪৯ বিলিয়ন ঘনফুট এবং জানুয়ারি ২০২১ পর্যন্ত গ্যাসের মজুদ রয়েছে ১৪৩৫.৫৪ বিলিয়ন ঘনফুট। এ গ্যাসক্ষেত্রের উৎপাদনরত কূপের সংখ্যা ২৪টি। ৫. হবিগঞ্জ গ্যাসক্ষেত্র: ১৯৬৩ সালে হবিগঞ্জ জেলায় এ গ্যাসক্ষেত্রটি আবিস্কৃত হয়। এ গ্যাসও উন্নতমানের এবং এতে মিথেনের পরিমাণ ৯৭.৮০%। ২০১৯-২০ অর্থবছরে উৎপাদনের পরিমাণ ৬৭.৮৮ বিলিয়ন ঘনফুট এবং জানুয়ারি ২০২১ পর্যন্ত গ্যাসের মজুদ রয়েছে ৭২.৯৫ বিলিয়ন ঘনফুট। এ গ্যাসক্ষেত্রের উৎপাদনরত কূপের সংখ্যা ৮টি।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে ছকের 'ক' খনিজটি প্রাকৃতিক গ্যাস আর আলোচিত দেশটি বাংলাদেশ। বাংলাদেশ প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্যও প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে প্রাকৃতিক গ্যাস যথেষ্ট অবদান রাখে। এজন্য বাংলাদেশের অর্থনৈতিক উন্নয়নে এর গুরুত্ব ও তাৎপর্য অপরিসীম।"
        }
      ]
    },
    {
      "number": "7",
      "uddipok": "বর্তমান বিশ্বের সর্বাধিক ব্যবহৃত খনিজ সম্পদ যা উৎপাদনে যুক্তরাষ্ট্র বিশ্বে প্রথম। দুই চাকার ছোট মোটরসাইকেল থেকে শুরু করে বিশাল আয়তনের জাহাজেও খনিজটি জ্বালানি হিসাবে ব্যবহৃত হয়। এছাড়াও খনিজ সম্পদটি মধ্যপ্রাচ্যে রাজনৈতিক হাতিয়ার হিসাবে ব্যবহার করা হয়।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "লৌহ প্রকৃতিতে বিশুদ্ধরূপে পাওয়া যায় না। অনেক ধাতুর সাথে মিশ্রিতভাবে পাওয়া যায় বলে একে লৌহ আকরিক বলে।"
        },
        {
          "label": "খ",
          "question": "",
          "explanation": "খনিজ সম্পদ এক প্রকার প্রাকৃতিক সম্পদ। সম্পদের আকার, গঠনগত উপাদান, ব্যবহার প্রভৃতির ওপর ভিত্তি করে খনিজ সম্পদকে ৩টি ভাগে ভাগ করা যায়। যথা-"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে 'ক বলয়' চিহ্নিত অঞ্চলটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিচে মধ্যপ্রাচ্যের দেশগুলোতে খনিজ তেল উৎপাদনের বর্ণনা দেওয়া হলো- i. সৌদি আরব: তেল উৎপাদনে সৌদি আরবের অবস্থান বর্তমান বিশ্বে দ্বিতীয়। সৌদি আরবের হাসা, সাকানিয়া, আবকাইক, দাম্মাম, মারজান, বারগান, হুফুফ, দাহবান, কুয়াতিক অঞ্চল খনিজ তেলের জন্য প্রসিদ্ধ। ii. ইরাক: ২০২০ সালে বিশ্বের পঞ্চম বৃহত্তম তেল উৎপাদনকারী দেশ ইরাক। দেশটির দৈনিক উত্তোলনের পরিমাণ প্রায় ৪.১১ মিলিয়ন ব্যারেল। কালফাইয়া, হারমিন, কিরকুক, মাজনুন ইরাকের বিখ্যাত তেলক্ষেত্র। iii. সংযুক্ত আরব আমিরাত: ২০২০ সালে বিশ্বের সপ্তম বৃহত্তম তেল উৎপাদনকারী দেশ, যার দৈনিক উত্তোলনের পরিমাণ ৩.৬৬ মিলিয়ন ব্যারেল। দেশটির মোট তেলের অধিকাংশই আবুধাবিতে মজুদ রয়েছে। iv. ইরান: এটি বিশ্বের অষ্টম তেল উৎপাদনকারী দেশ। ইরানের প্রধান তেল খনিগুলো মসজিদ-ই-সুলাইমান, লালী, নাফা সাফিদ, আঘাজারি, হাফট কেল, হামদান প্রভৃতি অঞ্চলে অবস্থিত। দেশটিতে ২০২০ সালে দৈনিক উৎপাদনের পরিমাণ প্রায় ৩.০৮ মিলিয়ন ব্যারেল। v. কুয়েত: বিশ্বের দশম তেল উৎপাদনকারী দেশ হলো মধ্যপ্রাচ্যের কুয়েত। পৃথিবীর মোট সঞ্চিত তেলের প্রায় ৩.৪% এখানে বিদ্যমান। দেশটিতে ২০২০ সালে দৈনিক 'উৎপাদনের পরিমাণ প্রায় ২.৬৭ মিলিয়ন ব্যারেল। বারহান, মাগওয়া, আহামাদি এদেশের শ্রেষ্ঠ তেল উৎপাদন কেন্দ্র। vi. অন্যান্য: মধ্যপ্রাচ্যের অন্যান্য খনিজ তেল উৎপাদনকারী দেশগুলোর মধ্যে উল্লেখযোগ্য হলো ওমান (১৯ তম), কাতার (১৩ তম), মিশর (২৮ তম), বাহরাইন, তুরস্ক প্রভৃতি।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল । নিম্নের অনুরূপঃ পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অঞ্চলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো- সৌদি আরব, কুয়েত, বাহরাইন, কাতার, নরওয়ে, রাশিয়া, ভেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পেরু, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম, রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে জ্বালানি হিসেবে পেট্রোলিয়ামের বিকল্প নেই। মূলত খনিজ তেলের বাণিজ্য মধ্যপ্রাচ্য কেন্দ্রীক হওয়ায় খনিজটি মধ্যপ্রাচ্যে 'তরল সোনা' নামে পরিচিত। সুতরাং দেখা যাচ্ছে, বিশ্ব অর্থনীতিতে ও আন্তর্জাতিক বাণিজ্যে খনিজ তেল অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "বাংলাদেশের একটি শিল্পের প্রধান কাঁচামাল হল বস্ত্র, যার প্রধান চালিকা শক্তি নারী। শিল্পটি ঢাকা, চট্টগ্রাম, খুলনা প্রভৃতি বড় বড় শহর এলাকায় গড়ে ওঠেছে।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "যে কর্মপ্রচেষ্টা দ্বারা মানুষ বিভিন্ন দ্রব্যের উপযোগ (Utility) বৃদ্ধি করে ব্যবহার উপযোগী করে তোলে তাকে শিল্প বলে। যেমন- তাঁত শিল্পে সুতা থেকে বস্ত্র তৈরি হয়।"
        },
        {
          "label": "খ",
          "question": "",
          "explanation": "পোশাক শিল্প থেকে বাংলাদেশ সবচেয়ে বেশি বৈদেশিক মুদ্রা অর্জন করে থাকে। পোশাক শিল্প থেকে উৎপন্ন পোশাক রপ্তানি করে প্রতি বছর সর্বাধিক বৈদেশিক মুদ্রা আয় করা হয়। ২০২২-২০২৩ সালে তৈরি পোশাক রপ্তানি করে বাংলাদেশ ৪৮.০৯ বিলিয়ন মার্কিন ডলার আয় করে, যা মোট রপ্তানির প্রায় ৮৬.৫৫ ভাগ (সূত্র: বাংলাদেশ রপ্তানি উন্নয়ন ব্যুরো- ২০২১)। তাই পোশাক শিল্পকে বিলিয়ন ডলার শিল্প বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্পটি হলো পোশাক শিল্প। বাংলাদেশের অর্থনীতিতে অবদান রাখে তৈরি পোশাক শিল্প। এ শিল্প থেকে বাংলাদেশ প্রতি বছর প্রচুর বৈদেশিক মুদ্রা অর্জন করে। নিম্নে এ শিল্পের বণ্টন দেখানো হলো- ঢাকা অঞ্চল: পোশাক শিল্পে ঢাকা অঞ্চল প্রথম। এ অঞ্চলের প্রায় ৮০৬টি পোশাক শিল্পের মধ্যে প্রায় ৭৭৩টি ঢাকা শহরে এবং ৩৩টি নারায়ণগঞ্জে অবস্থিত। ঢাকা মহানগরীর প্রায় সর্বত্রই এ শিল্পে ছড়িয়ে রয়েছে। কোনো কোনো বহুতল ভবনে একাধিক পোশাক শিল্পপ্রতিষ্ঠান রয়েছে। ঢাকা মহানগরীর রামপুরা, এলিফ্যান্ট রোড, গ্রীনরোড, মিরপুর- ১, মিরপুর-১০, মিরপুর-১২, মগবাজার, বাংলামোটর, মহাখালী, বনানী প্রভৃতি অঞ্চলে এ শিল্পে বেশি সংখ্যায় কেন্দ্রিভূত হয়েছে। এছাড়া ফার্মগেট, মতিঝিল, শান্তিনগর, মোহাম্মদপুর, তেজগাঁও, গুলশান, উত্তরা প্রভৃতি স্থানেও এ শিল্প রয়েছে। চট্টগ্রাম অঞ্চল: পোশাক শিল্পে চট্টগ্রাম শহর দ্বিতীয়। এখানে প্রায় ৩৯০টি শিল্প অবস্থিত। এ শিল্প কেন্দ্রগুলো কালুরঘাট, আগ্রাবাদ, পাঁচলাইন, নাসিরাবাদ, এনায়েত বাজার, ষোলশহর, বায়েজিদ বোস্তামী রোড প্রভৃতি স্থানে অবস্থিত। খুলনা: খুলনা অঞ্চলের খুলনায় ২২টি এবং যশোরে ৯টি পোশাক শিল্পপ্রতিষ্ঠান অবস্থিত। এছাড়া ঢাকা ও চট্টগ্রামে রপ্তানি প্রক্রিয়াজাত এলাকায় (EPZ) রপ্তানিমুখী বিশেষ পোশাক শিল্প গড়ে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত তৈরি পোশাক শিল্পে নারী কর্মীদের অবদান নিচে আলোচনা করা হলো- বৈদেশিক মুদ্রা অর্জন: তৈরি পোশাক হচ্ছে বিশ্ব বাজারের সর্বাধিক চাহিদা সম্পন্ন পণ্য। নারী কর্মীরা যে পোশাক তৈরি করছে তা রপ্তানি করে প্রচুর বৈদেশিক মুদ্রা (২০২২-২৩ অর্থবছরে আয় ৪৮.০৯ বিলিয়ন মার্কিন ডলার) অর্জন করা সম্ভব হচ্ছে। রপ্তানি সম্প্রসারণ: নারী কর্মীদের অবদানের ফলে প্রচুর পরিমাণে পোশাক বিশ্বের বিভিন্ন দেশে রপ্তানি করা সম্ভব হচ্ছে এবং তা দিন দিন সম্প্রসারিত হচ্ছে। যুক্তরাষ্ট্র, যুক্তরাজ্যসহ মধ্যপ্রাচ্যের দেশগুলোতে বাজার সম্প্রসারিত হয়েছে। দীর্ঘ সময় শ্রম: বাংলাদেশের পোশাক শিল্পের নারী কর্মীরা দীর্ঘ সময় অক্লান্ত পরিশ্রম করেন। মাঝে মাঝে প্রয়োজনে নির্ধারিত সময়ের অতিরিক্ত (ওভার টাইম) কাজও তারা করেন। মানসম্পন্ন পোশাক তৈরি: নারী কর্মীরা তাদের নিপুণ হাতের ছোঁয়ায়, দক্ষতার সাথে, যত্ন নিয়ে পোশাক তৈরি করছে। ফলে আন্তর্জাতিক বাজারে মানসম্পন্ন পোশাক সরবরাহ করা সম্ভব হচ্ছে। সস্তা শ্রম: বাংলাদেশের নারী কর্মীরা খুব কম মজুরিতে অধিক শ্রম দিয়ে পোশাক তৈরির কাজ করছে। সহজে শ্রম প্রাপ্তি: পুরুষের তুলনায় নারী কর্মী সহজে পাওয়া যায়। দক্ষ শ্রমিকের পাশাপাশি আধাদক্ষ ও অদক্ষ নারী শ্রমিক প্রাপ্তির ফলে এ শিল্পের বিকাশ দ্রুত থেকে দ্রুততর হচ্ছে। পরিশেষে বলা যায়, তৈরি পোশাক শিল্প বাংলাদেশের প্রাণ। তাই এই শিল্পে নিয়োজিত নারী শ্রমিকদের মজুরি বৃদ্ধি করাসহ প্রয়োজনীয় সুবিধাদি প্রদান করা উচিত।"
        }
      ]
    }
  ]
}