{
  "title": "রাজশাহী, দিনাজপুর, কুমিল্লা, বরিশাল ২০১৯",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "আরেফিন সাহেব কুয়াকাটার সমুদ্র উপকূল দেখার জন্য প্রথমে লঞ্চে করে পটুয়াখালী যান। পরবর্তীতে মাইক্রোবাসে করে কুয়াকাটা পৌছান।",
      "tag": "RB, DIN.B, CB, BB 19",
      "sub_questions": [
        {
          "label": "ক",
          "question": "মংলা বন্দর কোন নদীর তীরে অবস্থিত?",
          "explanation": "মংলা বন্দর পশুর নদীর তীরে অবস্থিত।"
        },
        {
          "label": "খ",
          "question": "বন্দরের উন্নতি নির্ভর করে পশ্চাদভূমির উপর ব্যাখ্যা করো।",
          "explanation": "বন্দরের মাধ্যমে যে অঞ্চলের পণ্যদ্রব্য রপ্তানি ও প্রয়োজনীয় পণ্যদ্রব্য আমদানি করা হয় তাকে ঐ বন্দরের পশ্চাদভূমি বলে। পশ্চাদভূমি উদ্বৃত্ত অঞ্চল হলে রপ্তানি আর ঘাটতি অঞ্চল হলে আমদানি বাণিজ্য বৃদ্ধি পায়। পশ্চাদভূমি যদি অর্থনৈতিক দিক থেকে সমৃদ্ধ হয় তাহলে বন্দরের উন্নতি হয়। সুতরাং বন্দর গড়ে উঠা এবং উন্নতির পিছনে পশ্চাদভূমির ভূমিকা অপরিসীম ।"
        },
        {
          "label": "গ",
          "question": "আরেফিন সাহেব এর প্রথমে ব্যবহৃত পথটির বৈশিষ্ট্য ব্যাখ্যা করো।",
          "explanation": "আরেফিন সাহেব প্রথমে লঞ্চে করে পটুয়াখালী যান। সুতরাং তার প্রথম ব্যবহৃত পথটি নৌপথকে নির্দেশ করছে। বাংলাদেশের নৌপথের বৈশিষ্ট্য হচ্ছে, এটি সহজ, সুলভ, আরামদায়ক এবং খরচ সাশ্রয়ী। এদেশের নৌপথের অন্যতম দিক হচ্ছে যাত্রী পরিবহনের পাশাপাশি তা শিল্প ও ব্যবসা-বাণিজ্যের প্রাণ। নিচে নৌপথের বৈশিষ্ট্য ব্যাখ্যা করা হলো- i. নৌপথে ভারী পণ্যদ্রব্য সহজে পরিবহন করা যায়। বিশেষ করে শিল্পের যন্ত্রপাতি, কলকব্জা প্রভৃতি। ii. বাংলাদেশে শিল্পের কাঁচামাল পরিবহনে নৌপথ গুরুত্বপূর্ণ। বিভিন্ন অঞ্চল হতে শিল্পজাত কাঁচামাল সংগ্রহ এবং উৎপাদিত পণ্যদ্রব্য বিভিন্ন স্থানের সরবরাহ করার ক্ষেত্রে নৌপথ অতি গুরুত্বপূর্ণ। iii. নৌপথে এক সঙ্গে অধিক পরিমাণ পণ্য দ্রব্য পরিবহন করা সম্ভব। ফলে পণ্য পরিবহন ব্যয় অনেকটা কম হয়। iv. নৌপথ পণ্যদ্রব্যের মূল্য স্থিতিশীল রাখার ক্ষেত্রে গরুত্বপূর্ণ ভূমিকা রাখে। নৌপথ উদ্বৃত্ত অঞ্চল হতে ঘাটতি অঞ্চলে পণ্যদ্রব্য প্রেরণে অতি গুরুত্বপূর্ণ ভূমিকা রাখে । v. নৌপথে বিভিন্ন অঞ্চলের দূরত্ব কম। যেমন- ঢাকা থেকে চাঁদপুর মাত্র ৬৮ কি.মি. । ফলে পরিবহন খরচও কম হয় । vi. নৌপথ কৃষিজ উৎপাদিত পণ্যদ্রব্য, বাজারে পৌঁছে দিতে, বীজ, সার, কীটনাশক, কৃষি যন্ত্রপাতি প্রভৃতি সংগ্রহে গুরুত্বপূর্ণ ভূমিকা পালন করে। vii. বাংলাদেশের অধিকাংশ বন্দর ও ব্যবসা কেন্দ্র নৌপথের তীরে অবস্থিত। তাই সহজে এবং সস্তায় পণ্যদ্রব্য পরিবহন করতে সুবিধা হয় ।"
        },
        {
          "label": "ঘ",
          "question": "উদ্দীপকে ইঙ্গিতকৃত পথ দু'টির সুবিধাসমূহের তুলনামূলক বিশ্লেষণ করো।",
          "explanation": "উদ্দীপকে ইঙ্গিতকৃত পথ দুইটি হলো সড়কপথ এবং জলপথ। বাংলাদেশের অর্থনৈতিক উন্নয়নে সড়কপথ ও জলপথের গুরুত্ব অপরিসীম। দুইটি পথেরই ক্ষেত্রবিশেষ সুবিধা রয়েছে। যেমন- বৃহৎ সড়ক নির্মাণের কারণে রাজধানীর সাথে বিভিন্ন জেলার সংযোগ সাধন হয়েছে। ফলে এক স্থান থেকে অন্য স্থানের পণ্য ও মালামাল আনা নেওয়া সহজতর হয়েছে। ফলে যোগাযোগের ক্ষেত্রে অভূতপূর্ব অগ্রগতি সাধিত হয়েছে। সড়ক পথের পাশাপাশি জলপথও বাংলাদেশের উন্নয়নে উল্লেখযোগ্য ভূমিকা পালন করছে। নদীনালা, খালবিল, দেশের দক্ষিণে বঙ্গোপসাগর যা বাংলাদেশের মূল যোগাযোগ ব্যবস্থাকে তাৎপর্যপূর্ণ করে তুলেছে। অভ্যন্তরীণভাবে জলপথে মানুষ ও পণ্য পরিবহন সহজ ও সুলভ। এছাড়া আন্তর্জাতিক জলপথে বাংলাদেশের বেশির ভাগ পণ্য বিদেশে পরিবাহিত হয়ে প্রচুর বৈদেশিক মুদ্রা আয় করে। জলপথে পরিবহন ও যাতায়াত খরচ খুবই কম বলে বেশিরভাগ পণ্যদ্রব্য এ পথেই পরিবাহিত হয়। সুতরাং বলা যায় যে, সড়ক ও জনপথ বিভিন্ন সুবিধার কারণে অর্থনৈতিকভাবে গুরুত্ব বহন করে ।"
        }
      ]
    },
    {
      "number": "2",
      "uddipok": "অধিকাংশ নারীকর্মী দ্বারা পরিচালিত একটি রপ্তানিমুখী শিল্প। যা ঢাকা, গাজীপুর, নারায়ণগঞ্জ ও চট্টগ্রামে বিকাশ লাভ করেছে। শিল্পটি বাংলাদেশের অর্থনীতি ও কর্মসংস্থানের ক্ষেত্রে গুরুত্বপূর্ণ অবদান রাখছে।",
      "tag": "RB, DIN.B, CB, BB 19",
      "sub_questions": [
        {
          "label": "ক",
          "question": "বিশ্বের প্রধান কার্পাস বস্ত্র উৎপাদনকারী দেশের নাম লেখো।",
          "explanation": "বিশ্বের প্রধান কার্পাস বস্ত্র উৎপাদনকারী দেশ হলো চীন।"
        },
        {
          "label": "খ",
          "question": "বাংলাদেশ সারশিল্পে স্বয়ংসম্পূর্ণ না হওয়ার কারণ ব্যাখ্যা করো।",
          "explanation": "কৃষিপ্রধান বাংলাদেশে সারের ব্যাপক অভ্যন্তরীণ চাহিদা থাকা সত্ত্বেও এদেশ সার উৎপাদনে স্বয়ংসম্পূর্ণ নয়। এর পেছনে কিছু কারণ রয়েছে, যার মধ্যে কাঁচামালের ঘাটতি, শক্তি সম্পদের অপ্রতুলতা, যন্ত্রপাতির অভাব, দক্ষ শ্রমিকের অভাব, মূলধনের অভাবসহ প্রশাসনিক অস্থিতশীলতা, অব্যবস্থাপনা, দুর্নীতি প্রভৃতি উল্লেখযোগ্য।"
        },
        {
          "label": "গ",
          "question": "বাংলাদেশের মানচিত্রে উদ্দীপকে উল্লিখিত স্থানে শিল্পটির অবস্থান চিহ্নিত করো ।",
          "explanation": "উদ্দীপকে উল্লিখিত শিল্পটি হচ্ছে তৈরি পোশাক শিল্প। বাংলাদেশের মানচিত্রে এর অবস্থান চিহ্নিত করা হলো-"
        },
        {
          "label": "ঘ",
          "question": "“শিল্পটি বাংলাদেশের অর্থনীতি ও কর্মসংস্থানের ক্ষেত্রে গুরুত্বপূর্ণ অবদান রাখছে”– বাক্যটির তাৎপর্য বিশ্লেষণ করো।",
          "explanation": "উদ্দীপকে আলোচিত তৈরি পোশাক শিল্পটি বাংলাদেশের অর্থনৈতিক উন্নয়নের ক্ষেত্রে ও কর্মসংস্থান সৃষ্টিতে গুরুত্বপূর্ণ ভূমিকা পালন করছে। বাংলাদেশ তৈরি পোশাক রপ্তানি করে সবচেয়ে বেশি বৈদেশিক মুদ্রা আয় করে। উদ্দীপকে আলোচিত তৈরি পোশাক শিল্পটি বাংলাদেশের অর্থনৈতিক উন্নয়নের ক্ষেত্রে গুরুত্বপূর্ণ ভূমিকা পালন করছে। বাংলাদেশ তৈরি পোশাক রপ্তানি করে সবচেয়ে বেশি (৮৬.৫৫%) বৈদেশিক মুদ্রা আয় করে। ২০২২-২০২৩ সালে এর পরিমাণ ছিল প্রায় ৪৮.০৯ বিলিয়ন মার্কিন ডলার (সূত্র: বাংলাদেশ রপ্তানি উন্নয়ন ব্যুরো-২০২৩)। বাংলাদেশ একটি জনবহুল দেশ। এ অনুপাতে কর্মসংস্থানের ঘাটতি বিদ্যমান। তবে পোশাক শিল্পে দেশের জনগোষ্ঠীর এক বৃহৎ অংশ নিয়োজিত রয়েছে। ফলে তাদের আর্থসামাজিক উন্নতি সাধিত হচ্ছে। আর এ উন্নতি ব্যক্তি থেকে রাষ্ট্রীয় পর্যায়ে; সার্বিকভাবে অর্থনীতিতে সুফল বয়ে আনছে। বাংলাদেশে শ্রম সস্তা বলে উৎপাদিত পোশাকে খরচ কম হয় এবং অন্যান্য দেশের তুলনায় কম মূল্যে বিদেশে রপ্তানি করতে পারে। ফলশ্রুতিতে আন্তর্জাতিক বাজারে এর পর্যাপ্ত চাহিদা রয়েছে। এ খাতে শিক্ষিত জনগোষ্ঠীও কর্মসংস্থানের সুযোগ পাচ্ছে। তাছাড়া বৈদেশিক বাণিজ্যে ভারসাম্য রক্ষা করার ক্ষেত্রে তৈরি পোশাক রপ্তানি গুরুত্বপূর্ণ ভূমিকা রাখছে । বাংলাদেশের অর্থনীতিতে পোশাক শিল্পকে প্রধান খাত হিসেবে বিবেচনা করা হয়। এ শিল্প থেকে আয়কৃত অর্থে বাংলাদেশের বিপুল জনগোষ্ঠী প্রত্যক্ষ ও পরোক্ষভাবে সুফল ভোগ করছে। এটি দেশের অর্থনীতিকে সমৃদ্ধ করতে সহায়তা করেছে।"
        }
      ]
    },
    {
      "number": "3",
      "uddipok": "",
      "tag": "RB, DIN.B, CB, BB 19",
      "sub_questions": [
        {
          "label": "ক",
          "question": "বাফার রাষ্ট্র কী?",
          "explanation": "দুইটি শক্তিশালী রাষ্ট্রের সীমান্তে অবস্থিত অপেক্ষাকৃত দুর্বল ও ক্ষুদ্র রাষ্ট্রই হলো বাফার বা সংঘর্ষরোধক রাষ্ট্র। যেমন: ফ্রান্স ও জার্মানির মধ্যবর্তী লুক্সেমবার্গ (২য় বিশ্বসুদ্ধকালীন)"
        },
        {
          "label": "খ",
          "question": "পার্বত্য চট্টগ্রামে পরিবহন ব্যয়বহুল ব্যাখ্যা করো।",
          "explanation": "সমতল ভূমিতে সড়ক নির্মাণ সহজসাধ্য ও কম ব্যববহুল। পক্ষান্তরে ৰন্ধুর ভূপ্রকৃতি বিশিষ্ট অঞ্চলে সড়ক নির্মাণ ও সংরক্ষণ করা যথেষ্ট রুটসাধ্য এবং বায়বহুল। পার্বত্য চট্টগ্রামে রেলপথ, জলপথ, আকাশপথের সুবিধা অপ্রতুল। উপরন্তু সেখানে পাকা সড়ক নির্মাণ-সংরক্ষণ অত্যন্ত ব্যয়বহুল। ইটের রাস্তা নিয়মিত সংরক্ষণে পাথর, কাঁকড় প্রভৃতির সরবরাহ সমতল ভূমি হতে কষ্টসাধ্য, সময়সাপেক্ষ এবং ব্যয়বহুল। তাই পার্বত্য চট্টগ্রামে পরিবহন ব্যয়বহুল।"
        },
        {
          "label": "গ",
          "question": "উদ্দীপকের 'খ’ চিহ্নিত স্থানে ইঙ্গিতকৃত দেশটির অবস্থানিক বৈশিষ্ট্য ব্যাখ্যা করো।",
          "explanation": "উদ্দীপকে 'খ' চিহ্নিত দেশটি হলো বাংলাদেশ। বাংলাদেশ এশিয়া মহাদেশের দক্ষিণাংশে অবস্থিত। এটি বিশ্বের বৃহৎ ব-দ্বীপগুলোর মধ্যে অন্যতম। পদ্মা, যমুনা ও মেঘনা নদী যথাক্রমে পশ্চিম-উত্তর ও উত্তর-পূর্ব দিক থেকে বাংলাদেশের মধ্যে প্রবেশ করে বিশাল বদ্বীপ সৃষ্টি করেছে। তাই বাংলাদেশের অবস্থানকে সমুদ্র উপকূলীয় অবস্থান বলা যায় । ভৌগোলিকভাবে বাংলাদেশের তিন দিকে ভারত ও দক্ষিণ-পূর্ব কোণে মায়ানমার এবং এক দিকে বঙ্গোপসাগর অবস্থিত। বাংলাদেশের উত্তরে ভারতের পশ্চিমবঙ্গ, আসাম, মেঘালয়; পূর্বে ভারতের আসাম, ত্রিপুরা মিজোরাম রাজ্য এবং মায়ানমার; পশ্চিমে পশ্চিমবঙ্গ এবং দক্ষিণে বঙ্গোপসাগর অবস্থিত। বাংলাদেশ ২০°৩৪′ হতে ২৬°৩৮′ উত্তর অক্ষাংশ পর্যন্ত এবং ৮৮°০১′ হতে ৯২°৪১′ পূর্ব দ্রাঘিমাংশ পর্যন্ত বিস্তৃত ।"
        },
        {
          "label": "ঘ",
          "question": "উদ্দীপকের 'ক' ও 'খ' চিহ্নিত দেশদ্বয়ের মধ্যে বাণিজ্যিক ভারসাম্যের চিত্র বিশ্লেষণ করো।",
          "explanation": "উদ্দীপকের 'ক' ও 'খ' চিহ্নিত দেশ দুটি যথাক্রমে যুক্তরাষ্ট্র ও বাংলাদেশ । বিশ্বে শীর্ষস্থানীয় রপ্তানিকারক দেশ যুক্তরাষ্ট্র। অন্যদিকে বাংলাদেশের সবচেয়ে বড় রপ্তানিবাজার যুক্তরাষ্ট্র। নিম্নে বাংলাদেশের সাথে যুক্তরাষ্ট্রের বাণিজ্যের ভারসাম্য বিশ্লেষণ করা হলো- যুক্তরাষ্ট্র বাংলাদেশের একটি গুরুত্বপূর্ণ বাণিজ্য অংশীদার। বাংলাদেশ থেকে যুক্তরাষ্ট্র প্রতিবছর প্রচুর পণ্য আমদানি করে। যুক্তরাষ্ট্রে যেসব পণ্য রপ্তানি করা হয় তার মধ্যে টেক্সটাইল এবং পোশাক পণ্য, চিংড়ি, চা, টুপি, গলফ উপকরণ ইত্যাদি উল্লেখযোগ্য। ২০১৯-২০২০ সালে যুক্তরাষ্ট্রে ৩৯৮৪ মিলিয়ন মার্কিন ডলারের পণ্য রপ্তানি করা হয়। অন্যদিকে বাংলাদেশ যেসব পণ্য আমদানি করে সেগুলোর মধ্যে রয়েছে সুতা, রাসায়নিক দ্রব্য, মেশিনারি এবং আনুষঙ্গিক উপকরণ, ওষুধ ইত্যাদি। ২০১৯-২০২০ সালে যুক্তরাষ্ট্র থেকে ২১২৬.১ মিলিয়ন মার্কিন ডলারের পণ্য আমদানি করা হয়; (বাংলাদেশ অর্থনৈতিক সমীক্ষা- ২০২১)। নিচে বাংলাদেশের সাথে যুক্তরাষ্ট্রের সাম্প্রতিক বছরগুলোতে আমদানি ও রপ্তানি বাণিজ্য দেখানো হলো: সারণি: বাংলাদেশ-যুক্তরাষ্ট্রের আমদানি রপ্তানি-বাণিজ্য (মিলিয়ন মার্কিন ডলার) ২০১৯-২০২০ ২০১৮-২০১৯ ২০১৭-২০১৮ ২০১৬-২০১৭ রপ্তানি ৩৯৮৪ ৪৪৯২ ৩৯৬৫ ৩৮৩৮ আমদানি ২১২৬.১ ১৭৭৬.৬ ১৭০৪.৭ ১৩০.৬ সূত্র: বাংলাদেশ ব্যাংক, ২০২১ (Economic data) সুতরাং, যুক্তরাষ্ট্র ও বাংলাদেশের বাণিজ্য সম্পর্ক বিশ্লেষণ করলে দেখা যায় এই দুই দেশের মধ্যে বাণিজ্য ঘাটতি হ্রাস পাচ্ছে।"
        }
      ]
    },
    {
      "number": "4",
      "uddipok": "",
      "tag": "DB, CTG.B, SB, JB 19,RB, DIN.B, CB, BB 19",
      "sub_questions": [
        {
          "label": "ক",
          "question": "সম্পদ কী?",
          "explanation": "যেসব দ্রব্যের উপযোগ (Utility) আছে, যা হস্তান্তরযোগ্য (Transferable) এবং যার বাহ্যিক রূপ (Structure) আছে তাই সম্পদ। যেমন- কয়লা, প্রাকৃতিক গ্যাস।"
        },
        {
          "label": "খ",
          "question": "খনিজ এলাকায় পরিবেশ সংরক্ষণ গুরুত্বপূর্ণ ব্যাখ্যা করো।",
          "explanation": "খনিজ এলাকার পরিবেশ সংরক্ষণ গুরুত্বপূর্ণ। ভূগর্ভে সঞ্চিত খনিজ মানবজাতির বৃহৎ কল্যাণ ও সার্বিক অগ্রগতির চাবিকাঠি। মাত্রাতিরিক্ত ও অপরিকল্পিতভাবে খনিজ উত্তোলনের ফলে মৃত্তিকা ক্ষয়, ভূমিধস, বায়ুদূষণ ইত্যাদি ঘটে থাকে। এ কারণে শুধু আর্থিক লাভের বিষয়টি মাথায় রেখে খনিজ উত্তোলন করলে চলবে না। খনিজ সম্পদের পরিমিত ব্যবহার পরিবেশ সংরক্ষণে গুরুত্বপূর্ণ অবদান রাখে। নির্বিচারে খনিজ উত্তোলন আমাদের জন্য আশীর্বাদ না হয়ে অভিশাপ হিসেবে দেখা দিতে পারে।"
        },
        {
          "label": "গ",
          "question": "উদ্দীপকে 'ক' চিহ্নিত স্থানের ইঙ্গিতকৃত খনিজটির বৈশিষ্ট্য ব্যাখ্যা করো।",
          "explanation": "উদ্দীপকে 'ক' চিহ্নিত অঞ্চলটি হলো দিনাজপুর। যেখানে কয়লা খনিজ সম্পদটি উত্তোলিত হয়। পৃথিবীর অন্যতম প্রধান খনিজ সম্পদ কয়লা। এর বৈশিষ্ট্য ব্যাখ্যা করা হলো— i. কয়লা খনিজ কার্বন গঠিত একটি যৌগ। ii. উদ্ভিদ ও প্রাণির দেহাবশেষ থেকে কয়লার সৃষ্টি হয়। ভূ-অভ্যন্তরে লক্ষ লক্ষ বছরে জমাকৃত উদ্ভিদের কাণ্ড, গুঁড়ি, শাখা-প্রশাখা, পাতা নানারূপে রাসায়নিক প্রক্রিয়ায় পরিবর্তিত হয়ে কয়লায় পরিণত হয়। iii. প্রায় ৩০ কোটি বছর পূর্বে কার্বনিফেরাস যুগে ভূ-আলোড়নজনিত (Earth movement) কারণে পৃথিবীর আদি বনভূমি মাটির নিচে চাপা পড়ে যায়। ভূগর্ভে চাপ ও প্রচণ্ড তাপের প্রভাবে এই চাপা পড়া বনভূমি কালক্রমে কয়লায় পরিণত হয়। iv. বিশ্বে শক্তি উৎপাদনকারী জ্বালানিসমূহের মধ্যে কয়লা খুবই গুরুত্বপূর্ণ। v. কার্বনের পরিমাণের ওপর ভিত্তি করে কয়লাকে চারটি শ্রেণিতে বিভক্ত করা যায়। যথা: ১. পিট (কার্বনের পরিমাণ ৩০ থেকে ৩৫ শতাংশ) ২. লিগনাইট (কার্বনের পরিমাণ ৩৫ থেকে ৫০ শতাংশ) ৩. বিটুমিনাস (কার্বনের পরিমাণ ৫০ থেকে ৮৫ শতাংশ) এবং ৪. অ্যানথ্রাসাইট (কার্বনের পরিমাণ ৯০ থেকে ৯৫ শতাংশ)।"
        },
        {
          "label": "ঘ",
          "question": "উদ্দীপকে 'ক' ও 'খ' চিহ্নিত স্থানের ইঙ্গিতকৃত খনিজদ্বয়ের ব্যবহারিক গুরুত্ব বিশ্লেষণ করো।",
          "explanation": "উদ্দীপকে 'ক' ও 'খ' চিহ্নিত স্থানের খনিজ দুটি হলো বাংলাদেশের দিনাজপুরের কয়লা ও সিলেটের প্রাকৃতিক গ্যাস । ব্যবহারিক গুরুত্বের দিক থেকে উল্লিখিত খনিজ দুটি তাৎপর্যপূর্ণ ভূমিকা রাখে। যেমন- কয়লা; কয়লা জ্বালানি হিসেবে ব্যবহৃত হয়ে থাকে। বর্তমানে দিনাজপুরের বড়পুকুরিয়া থেকে উত্তোলিত কয়লার ৬৫ শতাংশ বড়পুকুরিয়া তাপবিদ্যুৎ কেন্দ্রে বিদ্যুৎ উৎপাদনে ব্যবহৃত হচ্ছে। অবশিষ্ট ৩৫ শতাংশ ইটভাটা, কলকারখানাসহ বিভিন্ন খাতে ব্যবহৃত হয়। ফলে কাঠের লাকড়ির বিকল্প হিসেবে বনজ সম্পদ রক্ষায় কয়লা গুরুত্বপূর্ণ ভূমিকা পালন করছে। প্রাকৃতিক গ্যাস: প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তত্ত্ব প্রভৃতি তৈরির জন্য, প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে এই খনিজ দ্রব্যগুলো যথেষ্ট অবদান রাখে। এজন্য বাংলাদেশের অর্থনৈতিক উন্নয়নে উক্ত খনিজদ্বয়ের তাৎপর্য অপরিসীম।"
        }
      ]
    },
    {
      "number": "5",
      "uddipok": "বাংলাদেশ বিশ্বের একটি অন্যতম জনবহুল দেশ। জনবিবর্তন তত্ত্বের আলোকে দেশটিতে প্রাথমিক অবস্থায় জন্মহার ও মৃত্যুহার উভয়ই বেশি ছিল। কিন্তু বর্তমানে জন্মহারের চেয়ে মৃত্যুহার উল্লেখযোগ্য হারে হ্রাস পেয়েছে।",
      "tag": "RB, DIN.B, CB, BB 19",
      "sub_questions": [
        {
          "label": "ক",
          "question": "স্থূল মৃত্যুহার নির্ণয়ের সূত্রটি লেখো ।",
          "explanation": "স্থূল মৃত্যুহার নির্ণয়ের সূত্রটি হলো- CDR = (কোনো বছরে মৃত্যুবরণকারীদের মোট সংখ্যা/ ঐ বছরের মধ্যকালীন মোট জনসংখ্যা) x ১০০০"
        },
        {
          "label": "খ",
          "question": "মানুষ কেন অভিগমন করে?",
          "explanation": "অভিগমন বলতে কোনো ব্যক্তির স্থায়ী গমনকে বোঝায় যেখানে বাক্তি একটি সমাজ ব্যবস্থা থেকে অন্য সমাজ ব্যবস্থায় গমন করে। মানুষ আকর্ষণ ও বিকর্ষণমূলক বিভিন্ন কারণে অভিগমন করে। তন্মধ্যে অর্থনৈতিক (চাকরি), সামাজিক (বিবাহ), রাজনৈতিক (দাঙ্গা, যুদ্ধ) কারণের পাশাপাশি ব্যবসা-বাণিজ্যের প্রসার, জনসংখ্যার চাপ, জলবায়ুর পরিবর্তন প্রভৃতি উল্লেখযোগ্য। মূলত জীবনযাত্রার মানোােয়নই অভিগমনের মূল কারন।"
        },
        {
          "label": "গ",
          "question": "উদ্দীপকে উল্লিখিত তত্ত্বের পর্যায়টি ব্যাখ্যা করো।",
          "explanation": "বাংলাদেশ উদ্দীপকে উল্লিখিত জনমিতিক ট্রানজিশনাল মডেলের দ্বিতীয় স্তরের মাঝামাঝি পর্যায়ে অবস্থান করেছে। জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশ জনসংখ্যা উত্তরণের দ্বিতীয় পর্যায়ে অবস্থান করছে। চিকিৎসা ব্যবস্থার উন্নয়ন, শিশু মৃত্যুর হার হ্রাস, অর্থনৈতিক উন্নয়ন প্রভৃতি কারণে এ পর্যায়ে মৃত্যুহার হ্রাস পায়। পক্ষান্তরে, অর্থনৈতিক উন্নতি সত্ত্বে সামাজিক মূল্যবোধের পরিবর্তনের অভাবে প্রকৃত আর্থ- সামাজিক উন্নয়ন না হওয়ায় জন্মহার হ্রাস না পেয়ে পূর্বগতিতেই চলতে থাকে। অর্থাৎ জন্মহারের তুলনায় মৃত্যুহার দ্রুতগতিতে হ্রাস পায়। ফলে উচ্চ জন্মহার ও নিম্ন মৃত্যুহারের কারণে এ স্তরে জনসংখ্যার দ্রুত বৃদ্ধি ঘটে। জনশুমারি ও গৃহগণনা ২০২২ অনুযায়ী, এদেশে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৭১ সালে বাংলাদেশের জনসংখ্যা ছিল সাড়ে ৭ কোটি। ২০২২ সালের জনশুমারি বাংলাদেশের জনসংখ্যা হয় সাড়ে ১৬ কোটি। বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে কিন্তু জন্মহার সেই তুলনায় হ্রাস পায়নি। ফলে জনসংখ্যা দ্রুতগতিতে বৃদ্ধি পেয়েছে। অতএব বলা যায়, বর্তমানে জনসংখ্যা উত্তরণের ক্ষেত্রে বাংলাদেশ জনমিতিক অবস্থান্তর প্রক্রিয়ায় দ্বিতীয় পর্যায়ে রয়েছে।"
        },
        {
          "label": "ঘ",
          "question": "উদ্দীপকে উল্লিখিত দেশের মৃত্যুহার হ্রাসের কারণ পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে উল্লিখিত দেশটি বাংলাদেশ। দেশটিতে পূর্বের তুলনায় মৃত্যুহার হ্রাস পেয়েছে। বাংলাদেশ পরিসংখ্যান ব্যুরোর আর্থসামাজিক ও জনমিতিক জরিপ-২০১১- এর ফলাফলে দেখা গেছে, দেশে, শিশু, নবজাতক ও প্রসূতি মায়ের মৃত্যুহার উল্লেখযোগ্য হারে হ্রাস পেয়েছে। বাংলাদেশে গত এক দশকে নবজাতকের মৃত্যু বছরে গড়ে ৪ শতাংশ হারে হ্রাস পেয়েছে। ১৯৮১ সালে গ্রামে মৃত্যুহার ছিল প্রতি হাজারে ১২২ জন, সেখানে ২০২২ সালে তা হ্রাস পেয়ে দাঁড়া ৫.১ জনে। অনুরূপভাবে শহরেও মৃত্যুহার হ্রাস পেয়েছে। একই সাথে শিশু মৃত্যুহারও আগের তুলনায় হ্রাস পেয়েছে। এর কারণ হলো পরিবার পরিকল্পনা, শিক্ষা, नীর ক্ষমতা কর্মসংস্থানের সুযোগ, চিকিৎসা সুবিধা বৃদ্ধি ইত্যাদি । দেশে পরিবার পরিকল্পনা কার্যক্রমের সফলতার কারণে প্রসূতি মায়ের মৃত্যুহার কমার সাথে সাথে জন্মগ্রহণকারী, শিশুদের মৃত্যুহার অনেক কমেছে। এছাড়া শিক্ষার প্রসারে মানুষের সচেতনতা বেড়েছে। পাশাপাশি স্বাস্থ্য ও চিকিৎসাসুবিধা প্রাপ্তি সহজ হয়েছে, উন্নত চিকিৎসা পাওয়া যাচ্ছে। ফলে মৃত্যুহার হ্রাস পেয়েছে। কর্মসংস্হান ও র ক্ষমতায়ন পুরুষ-নারী নির্বিশেষে সবার জীবনযাত্রার মান বাড়িয়েছে। ফলে মৃত্যুহার কমেছে।"
        }
      ]
    },
    {
      "number": "6",
      "uddipok": "",
      "tag": "RB, DIN.B, CB, BB 19",
      "sub_questions": [
        {
          "label": "ক",
          "question": "দুর্যোগ কী?",
          "explanation": "প্রাকৃতিকভাবে সৃষ্টি হয় এবং মানব সমাজের ব্যাপক ক্ষতিসাধন করে এরূপ ঘটনাই দুর্যোগ। যেমন- ঘূর্ণিঝড়।"
        },
        {
          "label": "খ",
          "question": "পরিবেশবান্ধব পরিকল্পনা উন্নয়ন নিশ্চিত করে- ব্যাখ্যা করো।",
          "explanation": "বর্তমানে উন্নয়ন কর্মকাণ্ডে পরিবেশবান্ধব পরিকল্পনাগুলোর মধ্যে পরিবেশ সংরক্ষণ ও উন্নয়ন, ওজোনস্তর সংরক্ষণ, নদ-নদীর পানি দূষণ হ্রাসকরণ, বায়ু দূষণ নিয়ন্ত্রণ, শিল্প দূষণ নিয়ন্ত্রণ, সামাজিক বনায়ন ও দারিদ্র বিমোচন প্রভৃতি উল্লেখযোগ্য; যা টেকসই উন্নয়নের প্রতি ইঙ্গিত প্রদান করে। তাই বলা যায়, পরিবেশবান্ধব পরিকল্পনা টেকসই উন্নয়ন নিশ্চিত করে ।"
        },
        {
          "label": "গ",
          "question": "উদ্দীপকের 'ক' স্থানের পর্যায়টির গুরুত্ব ব্যাখ্যা করো ।",
          "explanation": "উদ্দীপকের 'ক' স্থানটি হচ্ছে দুর্যোগ ব্যবস্থাপনা চক্রের প্রতিরোধের পরবর্তী পর্যায়, যা প্রশমন ও পূর্বপ্রস্তুতিকে নির্দেশ করে। দুর্যোগের দীর্ঘস্থায়ী ক্ষতি হ্রাস এবং পূর্বপ্রস্তুতিকেই প্রশমন বলে। এ পর্যায়ে অবকাঠামো নির্মাণ (আশ্রয়কেন্দ্র, বেড়িবাধ ইত্যাদি) করা হয়, প্রাতিষ্ঠানিক কাঠামোও গঠন করা হয়। বনায়ন কার্যক্রম হাতে নেওয়া হয়। ফলে দুর্যোগ মোকাবিলা সহজ হয়ে পড়ে। এছাড়া আসন্ন দুর্যোগ মোকাবিলায় যেসব পূর্বপ্রস্তুতি গ্রহণ করা হয় তাও অত্যন্ত গুরুত্বপূর্ণ। যেমন- i. প্রাকৃতিক দুর্যোগের পূর্বপ্রস্তুতিতে ঝুঁকিপূর্ণ অঞ্চল ও ঝুঁকিপূর্ণ জনগোষ্ঠী চিহ্নিতকরণ একটি গুরুত্বপূর্ণ প্রস্তুতি। এটা চিহ্নিত করতে পারলে দুর্যোগের ক্ষয়ক্ষতি স্বাভাবিকভাবেই হ্রাস করা যায় । ii. দুর্যোগের পূর্বে দুর্যোগ সংক্রান্ত পরিকল্পনা প্রণয়ন করা দুর্যোগের পরবর্তী কার্যক্রম সহজ হয়। iii. দুর্যোগ মোকাবিলায় পূর্বপ্রস্তুতি হিসেবে ঝুঁকিপূর্ণ জনগোষ্ঠীর সম্পদ সঠিকভাবে সংরক্ষণ করা হয়। iv. পূর্বপ্রস্তুতি হিসেবে দুর্যোগপ্রবণ এলাকার জন্য প্রয়োজনীয় সরঞ্জামাদি একত্রে রাখা হয়, ফলে প্রয়োজনের সময় দ্রুত সরবরাহ করা যায়। v. প্রাকৃতিক দুর্যোগ মোকাবিলায় পূর্বপ্রস্তুতি হিসেবে মেচ্ছাসেবক গ্রুপ তৈরি এবং যেসব প্রতিষ্ঠান সাহায্য করতে পারে এমন প্রতিষ্ঠান ও গ্রুপসমূহের নাম, ঠিকানা ও ফোন নম্বরের তালিকা তৈরি করে রাখা। এতে করে সাড়াদান পর্যায়টি নিরাপদ হয় । সুতরাং, দেখা যাচ্ছে দুর্যোগ মোকাবিলায় পূর্বপ্রস্তুতি পর্যায়টি সর্বাধিক গুরুত্বপূর্ণ, কেননা অন্যান্য পর্যায়গুলোও এর উপর নির্ভরশীল।"
        },
        {
          "label": "ঘ",
          "question": "উদ্দীপকের 'খ' স্থানের পর্যায়ের সাথে সাড়াদান' এর পার্থক্য বিশ্লেষণ করো।",
          "explanation": "উদ্দীপকের 'খ' স্থানের পর্যায়টি হচ্ছে পুনরুদ্ধার ও উন্নয়ন, সাড়াদান ঠিক এর পূর্ববর্তী পর্যায় । দুর্যোগের পরপরই উপযুক্ত সাড়াদানের প্রয়োজন হয়। প্রাকৃতিক দুর্যোগ মোকাবিলায় সাড়াদান একটি গুরুত্বপূর্ণ কার্যক্রম। সাড়াদানের কার্যক্রমগুলো হলো: ১. অপসারণ: ক্ষতিগ্রস্ত মানুষ ও জীবজন্তুকে আশ্রয়কেন্দ্রে বা দুর্যোগহীন অঞ্চলে সরিয়ে নেওয়া এক্ষেত্রে প্রধান কাজ । ২. তল্লাশি ও উদ্ধার তৎপরতা: বিপদগ্রস্ত মানুষ বন্যা বা ঘূর্ণিঝড়ে নিরাপদ আশ্রয়স্থলের খোঁজ না পেলে স্বেচ্ছাসেবক দল তল্লাশি চালিয়ে তাদেরকে একত্রিত করে। ৩. ক্ষয়ক্ষতির পরিমাণ নিরূপণ: দুর্যোগ পরবর্তী সময়ে জীবন ও সম্পদের ক্ষয়ক্ষতির পরিমাণ নিরূপণ করা হয়। এতে কী পরিমাণ মানুষ প্রাণ হারিয়েছে, ক্ষতিগ্রস্ত মানুষের সংখ্যা কত, কী পরিমাণ জীবজন্তু মারা গেছে, সম্পদের ক্ষয়ক্ষতির পরিমাণ কত ইত্যাদি নিরূপণ করে তার তালিকা প্রস্তুত করা হয়। ৪. ত্রাণ ও পুনর্বাসন কার্যক্রম: প্রাকৃতিক দুর্যোগ পরবর্তী সময়ে ত্রাণ ও পুনর্বাসন কার্যক্রম একটি গুরুত্বপূর্ণ সাড়াদান প্রক্রিয়া। সাড়াদানের পরবর্তী পর্যায়ে পুনরুদ্ধার ও উন্নয়ন' কাজ শুরু হয় । প্রাকৃতিক দুর্যোগ পরবর্তী সময়ে যখন নতুন করে আর দুর্যোগ আঘাত হানার সম্ভাবনা থাকে 'না, প্রকৃতি স্বাভাবিক অবস্থায় ফিরে আসে, সে সময় পুনরুদ্ধার পর্যায় আরম্ভ হয়। এই স্তরে দুর্যোগ প্রভাবিত এলাকাকে স্বাভাবিক অবস্থায় ফিরিয়ে আনা হয়। দুর্যোগে যেসব সম্পদ, মানুষ, পরিবেশ, সামাজিক ও অর্থনৈতিক অবকাঠামোর ক্ষতি হয়ে থাকে তা পুনঃনির্মাণের মাধ্যয়ে দুর্যোগপূর্ব অবস্থায় ফিরিয়ে আনাকে পুনরুদ্ধার বলে। পুনরুদ্ধার পর্যায়ে দুর্যোগ এলাকার মানুষের জন্য বিভিন্ন সংস্থা, সরকারি, বেসরকারি প্রতিষ্ঠান থেকে শুষ্ক খাবার, বিশুদ্ধ পানি, স্যালাইন, ভিটামিন, ওষুধপত্র ইত্যাদি সরবরাহ করা হয় যেন তারা ক্ষতিগ্রস্ত অবস্থা থেকে দ্রুত উদ্ধার পায়। এ পর্যায়ে বাড়িঘর, রাস্তাঘাট, অবকাঠামো পুননির্মাণ ও উন্নয়ন কার্যক্রমও গ্রহণ করা হয় । সুতরাং দেখা যাচ্ছে, সাড়াদান কার্যক্রম দুর্যোগ পরবর্তী সময়ে তাৎক্ষণিকভাবে গ্রহণ করতে হয়; অতঃপর পুনরুদ্ধার ও উন্নয়ন পর্যায়ের কাজ শুরু করা হয়ে থাকে।"
        }
      ]
    },
    {
      "number": "7",
      "uddipok": "মহাদেশ কতকগুলো দেশ নিয়ে গঠিত। আমরা এমন একটি স্বাধীন দেশের অধিবাসী, যা পার্শ্ববর্তী অন্য একটি দেশ অপেক্ষা অনেক ছোট। দেশটি আমাদের স্বাধীনতা যুদ্ধে গুরুত্বপূর্ণ অবদান রেখেছে।",
      "tag": "RB, DIN.B, CB, BB 19",
      "sub_questions": [
        {
          "label": "ক",
          "question": "",
          "explanation": "পৃথিবীর ক্ষুদ্রতম মহাদেশের নাম হলো অস্ট্রেলিয়া।"
        },
        {
          "label": "খ",
          "question": "",
          "explanation": "যে সমস্ত রাজনৈতিক অঞ্চলের কেবল নামীয় পরিচিতি রয়েছে সেগুলোকে নামীয় অঞ্চল বলে। মহাদেশ ও মহাদেশের অংশবিশেষ নামীয় অঞ্চলের প্রকৃষ্ট উদাহরণ। যেমন- এশিয়া, দক্ষিণ এশিয়া। আন্তঃমহাদেশীয় অঞ্চলসমূহ; যেমন- ল্যাটিন আমেরিকা, মধ্যপ্রাচ্য, ভূমধ্যসাগরীয় অঞ্চল, এশিয়া প্যাসিফিক অঞ্চল, ইউরেশিয়া, অস্ট্রেলিয়া প্রভৃতি এলাকাও নামীয় অঞ্চলের অন্তর্ভুক্ত। এই সমস্ত অঞ্চলের একক নিয়ন্ত্রণকেন্দ্র থাকে না; যেমন- এশিয়া, ইউরোপ, আফ্রিকার কোনো রাজধানী নেই। তাই নামীয় অঞ্চলের সীমানা সুনির্দিষ্ট নয়।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত নামীয় অঞ্চলের দেশদ্বয় এশিয়া মহাদেশ অবস্থিত। এশিয়া মহাদেশ ১০ ° দক্ষিণ অক্ষরেখা থেকে ৮০ ° উত্তর অক্ষরেখা এবং ২৫ ° পূর্ব দ্রাঘিমারেখা থেকে ১৭০ ° পশ্চিম দ্রাঘিমারেখা ( ১৮০ ° পূর্ব দ্রাঘিমারেখা অতিক্রম করে আরও ১০ ° দ্রাঘিমা ) পর্যন্ত বিস্তৃত। এর ' উত্তরে উত্তর মহাসাগর , দক্ষিণে ভারত মহাসাগর , পূর্বে প্রশান্ত মহাসাগর , পূর্বে প্রশান্ত মহাসাগর , দক্ষিণ - পশ্চিমে লোহিত সাগর ও আফ্রিকা এবং পশ্চিমে ভূমধ্যসাগর ও ইউরোপ মহাদেশ অবস্থিত। ইউরাল পর্বতমালা এশিয়া ও ইউরোপ মহাদেশের মাঝে অবস্থিত। এশিয়া ও আফ্রিকা মহাদেশকে পৃথক করেছে এডেন উপসাগর। জাপান , ফিলিপাইন , ইন্দোনেশিয়া প্রভৃতি দ্বীপপুঞ্জ এ মহাদেশের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকের ইঙ্গিতকৃত দেশ দুইটি হলো বাংলাদেশ ও ভারত। দেশ দুইটির জলবায়ু মৌসুমি বায়ু দ্বারা প্রভাবিত। এর মধ্যে বাংলাদেশ সম্পূর্ণরূপে ক্রান্তীয় মৌসুমি জলবায়ুর প্রভাবাধীন , কিন্তু ভারত তা নয়।বাংলাদেশের জলবায়ুর বৈশিষ্ট্যগত দিক হচ্ছে শুষ্ক ও আরামদায়ক শীতকাল , উষ্ণ গ্রীষ্মকাল এবং উষ্ণ ও আর্দ্র বর্ষাকাল। অন্যদিকে ভারত , মৌসুমি জলবায়ু অঞ্চলে অবস্থিত হলেও উত্তর ও পূর্বে দিগন্ত বিস্তৃত সুউচ্চ হিমালয় পর্বতমালা ও পশ্চিমের থর মরভূমি এদেশের জলবায়ুর প্রধান নিয়ন্ত্রক। পৃথিবীর সর্বাধিক বৃষ্টিপাতবিশিষ্ট অঞ্চল ( মৌসিমরাম , চেরাপুঞ্জি ) ভারতের আসামের পার্বত্য অঞ্চলে অবস্থিত। এর বিপরীত এদেশেই রয়েছে থর মরুভূমিতে দৃশ্যমান রূঢ় মরু জলবায়ু। একদিকে উপকূলভাগে মৃদুভাবাপন্ন জলবায়ু , অপরদিকে অভ্যন্তরভাগের পাঞ্জাব , রাজস্থান প্রভৃতি অঞ্চলে রয়েছে চরমভাবাপন্ন মহাদেশীয় জলবায়ু। সব মিলিয়ে ভারতের জলবায় খুবই বৈচিত্র্যময়।"
        }
      ]
    },
    {
      "number": "8",
      "uddipok": "দক্ষিণ ও দক্ষিণ-পূর্ব এশিয়ার অন্যতম প্রধান খাদ্যশস্য, যা প্রধানত মৌসুমি অঞ্চলের ফসল। ২০১৭ সালের হিসাব অনুযায়ী ফসলটি যে দেশটিতে সবচেয়ে বেশি উৎপাদিত হয় সেই দেশটিই আবার সবচেয়ে বেশি আমদানি করে থাকে।",
      "tag": "RB, DIN.B, CB, BB 19",
      "sub_questions": [
        {
          "label": "ক",
          "question": "",
          "explanation": "ভারতের আসাম ও চীনের পার্বত্য এলাকা চা - এর আদিভূমি।"
        },
        {
          "label": "খ",
          "question": "",
          "explanation": "ধান উৎপাদনে চীন বিশ্বের প্রথম স্থান অধিকারী দেশ। চীনের হোয়াংহো , ইয়াং , সিরিকয়াং ও সেচুয়ান অববাহিকা এবং হুনান প্রদেশে প্রচুর ধান জন্মে। হুনান প্রদেশে আয়তন অনুসারে পৃথিবীর সর্বাধিক ( প্রায় ২ কোটি ৬০ লাখ টন ) চাল উৎপন্ন হয় বলে একে পৃথিবীর চালের আধার বলা হয়।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত দ্বিতীয় ফসলটি ধান , যা ইন্দোনেশিয়ায় অধিক উৎপাদিত ফসল এবং বাংলাদেশের সব জেলাতেই কম বেশি উৎপন্ন হয়। যেসব প্রাকৃতিক বা ভৌগোলিক নিয়ামক বা উপাদানের ওপর ধান চাষের সাফল্য নির্ভর করে সেগুলো হলো - ভূপ্রকৃতি : উচ্চভূমি অপেক্ষা সমতল ও নিম্নভূমি ধান চাষের উপযোগী। বিশ্বের প্রায় ৯০ ভাগ ধান নদী গঠিত প্লাবন সমভূমি এবং বদ্বীপ সমভূমি অঞ্চলে উৎপন্ন হয়। যেমন - দক্ষিণ ও দক্ষিণ - পূর্ব এশিয়া। বৃষ্টিবহুল পার্বত্য অঞ্চলে পাহাড়ের গায়ে ধানের চাষ করা হয়। যেমন - জাপান। জলবায়ু : ধান চাষে জলবায়ু অত্যন্ত গুরুত্বপূর্ণ প্রভাব বিস্তার করে থাকে। জলবায়ুর উপাদানগুলোর মধ্যে বৃষ্টিপাত ও উত্তাপ এ দুটি উপাদানের ওপর ধান চাষের উৎপাদন নির্ভর করে। i. বৃষ্টিপাত : ধান চাষের জন্য বার্ষিক গড় ১০০ - ২৫০ সে . মি . বৃষ্টিপাতের দরকার। তবে যেসব স্থানে বৃষ্টিপাত ১৭৫ - ২২৫ সে . মি . সেসব স্থানে ধানের ফসল ভালো হয়। ii. তাপমাত্রা : ধান চাষের জন্য সাধারণত ১৮০ - ২৭ ° সে . তাপদাহে প্রয়োজন। ধান বীজের অঙ্কুরোদগমের জন্য ১৬ ° সে . হচ্ছে অধিক তাপমাত্রা প্রয়োজন। চারা বৃদ্ধিকালীন সময় তার ২২০ - ২৪ ° সে . মধ্যে থাকা আবশ্যক। বিশ্বের প্রায় ৯৫ শতাব ধান উষ্ণ ও আর্দ্র অঞ্চলে উৎপন্ন হয়। iii. বায়ুপ্রবাহ : বায়ুপ্রবাহ ফসলের পরাগায়নে গুরুত্বপূর্ণ ভূমিকা পালন করে। এছাড়া প্রবাহমান বাতাস মৃত্তিকার নাইট্রোজেনের স্বল্পতা দূর করতে সহায়তা করে। মৃত্তিকা : পলিযুক্ত উর্বর এঁটেল - দোঁআশ মাটি ধান চাষের জন্য সর্বধির উপযোগী। কারণ এ ধরনের মাটি অধিক পরিমাণ পানি ধারণ করে রাখতে সক্ষম। পানির সান্নিধ্য : ধানের জমিতে পানির ঘাটতি হলে আশানুরূপ ফসল পাওয়া যায় না। তাই নদী , হ্রদ , বিল , ঝিল প্রভৃতি অঞ্চলে ধানের চাষ বেশি হয়ে থাকে। তাছাড়া স্বল্প বৃষ্টিযুক্ত বা শুষ্ক অঞ্চলে নদী থেকে সেঁচের মাধ্যামে ধানের চাষ করা হয়। যেমন - সিন্ধু ও নীল নদ অববাহিকার ধান চাষ।"
        },
        {
          "label": "ঘ",
          "question": "",
          "explanation": "উদ্দীপকের দেশটি চীন। দেশটি ধান উৎপাদনে এবং আমদানিতে বিশ্বে শীর্ষস্থান অধিকারী। চীন একটি বৃহৎ আয়তনের দেশ। এখানে ধান উৎপাদনের অনুকূল প্রাকৃতিক নিয়ামক সংবলিত বিস্তৃত অঞ্চল বিদ্যমান। উপরন্তু প্রযুক্তিগত দিক দিয়েও চীন উন্নত। তাই উন্নত প্রযুক্তির চাষাবাদ এবং প্রচুর বিনিয়োগ চীনকে ধান উৎপাদনে শীর্ষস্থানের অধিকারী করেছে। চীনের ইয়াংসি , হোয়াংহো প্রভৃতি নদীর অববাহিকা অঞ্চল ধান উৎপাদনের জন্য অনুকূল। হেক্টর প্রতি পৃথিবীতে সর্বাধিক ধান উৎপাদনের জন্য হুনান প্রদেশকে ' ধানের আধার ' (Rice Bowl) বলা হয়। চীন ধান আমদানিতেও শীর্ষে। মূলত চীনের বিপুল জনগোষ্ঠী ( ১৪০ কোটি প্রায় ) দেশটিকে বিশ্বের সবচেয়ে জনবহুল রাষ্ট্রে পরিণত করেছে। এ জনগোষ্ঠীর চাহিদা পূরণে চীনে উৎপাদিত ধান যথেষ্ট নয় , বরং দেশটি আন্তর্জাতিক বাজার থেকে ধান সংগ্রহ করে। বিশেষ করে শহর অঞ্চলে প্রতিবেশী ভিয়েতনাম , কম্বোডিয়া থেকে প্রচুর চাল আমদানি হয়। ধানের মূল্য নির্ধারণে চীন সরকারের নীতিও এক্ষেত্রে দায়ী। সুতরাং বলা যায় , বিস্তৃত আয়তনের চীন অনুকূল ভৌগোলিক নিয়ামকের কল্যাণে ধান উৎপাদনে শীর্ষে থাকা সত্ত্বেও বিপুল জনগোষ্ঠীর চাহিদা মেটাতে ধান আমদানিতেও শীর্ষ স্থানের অধিকারী।"
        }
      ]
    }
  ]
}