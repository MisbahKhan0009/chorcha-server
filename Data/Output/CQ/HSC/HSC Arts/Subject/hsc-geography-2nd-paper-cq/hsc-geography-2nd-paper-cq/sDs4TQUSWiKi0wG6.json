{
  "title": "ঢাকা, দিনাজপুর, সিলেট, যশোর, বরিশাল বোর্ড ২০২৫",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "মানব ভূগোল কাকে বলে?",
          "explanation": "মানুষের কর্মকাণ্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে।"
        },
        {
          "label": "খ",
          "question": "অঞ্চল কী? ব্যাখ্যা করো।",
          "explanation": "অঞ্চল বলতে সাধারণত একটি নির্দিষ্ট ভৌগোলিক এলাকা বা স্থানকে বোঝায়, যা প্রাকৃতিক বা মানবসৃষ্ট সমধর্মী বৈশিষ্ট্যের অধিকারী। যেমন- বনাঞ্চল বা শহরাঞ্চল। ঊনবিংশ শতাব্দীর প্রখ্যাত ফরাসি মানব ভূগোলবিদ ভিদ্যাল দ্যালা ব্লাশ অঞ্চলের আলোচ্য বিষয় হিসেবে অঞ্চলের ধারণা ও বৈশিষ্ট্য, এটি সৃষ্টির বিভিন্ন নিয়ামক, অঞ্চল পরিকল্পনা এবং আঞ্চলিক পরিবেশ প্রভৃতি উল্লেখ করেন, যা মানব ভূগোলের বিষয়বস্তুর অন্তর্গত। আর এভাবেই মানব ভূগোলে অঞ্চলের ধারণাটি প্রসার লাভ করেছে।"
        },
        {
          "label": "গ",
          "question": "উদ্দীপকে উল্লিখিত শাখা-১ এর বর্ণনা দাও।",
          "explanation": "উদ্দীপকেরউল্লিখিত শাখা-১ সমাজ বা সামাজিক ভূগোল নির্দেশ করে। সামাজিক ভূগোল মানব ভূগোলের একটি অন্যতম শাখা, যা মূলত সামাজিক তত্ত্ব এবং সমাজ নিয়ে কাজ করে। এছাড়া বিভিন্ন সামাজিক উপাদানের সাথে স্থানিক উপাদানের মধ্যকার সম্পর্ক বিশ্লেষণও এর কাজ। সামাজিক ভূগোলের বিভিন্ন উপবিভাগসমূহ হলো- আচরণগত ভূগোল, সমাজকল্যাণ ভূগোল, জেন্ডার ভূগোল প্রভৃতি। সামাজিক ভূগোলের আলোচনার ক্ষেত্রগুলো মানব ভূগোলের অন্যান্য শাখার সঙ্গে মিশে যায়। যেমন- অর্থনৈতিক ভূগোল, নগর ভূগোল, সাংস্কৃতিক ভূগোল ইত্যাদি। সামাজিক ভূগোলে আলোচনার মূল বিষয়বস্তু হলো- সমাজের বিভিন্ন বিষয়, যেমন- সামাজিক সম্পর্ক, সামাজিক পরিচয়, অসমতা, লিঙ্গবৈষম্য, বয়স, শারীরিক অক্ষমতা, অপরাধ, দারিদ্র্য, সামাজিক বিচার ব্যবস্থা, নৃগোষ্ঠী অভিগমন ইত্যাদি।"
        },
        {
          "label": "ঘ",
          "question": "উদ্দীপকে উল্লিখিত শাখা-২ পাঠের গুরুত্ব বিশ্লেষণ করো।",
          "explanation": "উদ্দীপকে উল্লিখিত শাখা-২ হলো অর্থনৈতিক ভূগোল। মানব ভূগোলের একটি গুরুত্বপূর্ণ শাখা অর্থনৈতিক ভূগোল। বিশ্বব্যাপী অর্থনৈতিক কর্মকাণ্ডের অবস্থান, বণ্টন ও স্থানিক সংগঠন সম্পর্কিত অধ্যয়নই অর্থনৈতিক ভূগোলের মূল বিষয়বস্তু। এছাড়াও মানব ভূগোলের শাখা হিসেবে এ শাখাটি যেসব বৈশিষ্ট্যমূলক আলোচনা করে থাকে সেগুলো হলো- শিল্পের অবস্থান ও যাতায়াত ব্যবস্থা, মানুষের অর্থনৈতিক কার্যাবলি, অর্থনৈতিক উন্নয়ন ও প্রকৃতির মধ্যকার সম্পর্ক, আন্তর্জাতিক ও দেশভিত্তিক বাণিজ্য, গ্রাম ও নগর অর্থনীতি, পরিবেশ ও অর্থনীতির সম্পর্ক প্রভৃতি। অর্থনৈতিক ভূগোলের আলোচ্য পরিধি বা বিষয়বস্তু বিবেচনায় নিলে আমরা দেখি, মানুষের অর্থাৎ সমাজের আর্থসামাজিক ভিত গড়ে ওঠে এসব বিষয়কে কেন্দ্র করে। তাই জীবনকে ফলপ্রসূ ও স্বাচ্ছন্দ্যময় করতে অর্থনৈতিক ভূগোল পাঠের বিকল্প নেই। আর এ প্রেক্ষিতে বলা চলে,বিষয়টির পাঠ সবার জন্যই তাৎপর্যবহ। উপরের আলোচনা প্রেক্ষিতে আমরা নিঃসন্দেহে বলতে পারি। অর্থনৈতিক ভূগোল পাঠ অতীব গুরুত্বপূর্ণ।"
        }
      ]
    },
    {
      "number": "2",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "জনসংখ্যার ঘনত্ব কাকে বলে?",
          "explanation": "কোনো এলাকায় প্রতি বর্গ কিলোমিটারে যতজন লোক বাস করে তাই জনসংখ্যার ঘনত্ব।"
        },
        {
          "label": "খ",
          "question": "জনসংখ্যার আকার বলতে কী বোঝায়? ব্যাখ্যা করো।",
          "explanation": "জনসংখ্যার আকার বলতে কোনো একক অঞ্চলে অন্তর্ভুক্ত মানুষের মোট সংখ্যা বোঝানো হয়ে থাকে। রাজনৈতিক ও আর্থসামাজিক ক্ষেত্রে জনসংখ্যার আকারগত বৈশিষ্ট্যের বিশেষ তাৎপর্য রয়েছে। কেননা মোট জনসংখ্যা বিবেচনা করেই কোনো এলাকার সার্বিক পরিকল্পনা করা হয়। উপরন্তু জনমিতিক প্রক্রিয়ায় বিশেষ করে পরিবর্তন প্রক্রিয়ায় জনসংখ্যার আকার বিশেষ ভূমিকা রাখে। কেননা আকারগত বৈশিষ্ট্য জনসংখ্যার মোট বৃদ্ধির পরিমাণকে প্রভাবিত করে।"
        },
        {
          "label": "গ",
          "question": "উদ্দীপকে দেশ-১ এ ইঙ্গিতকৃত অভিগমনের কারণ বর্ণনা করো।",
          "explanation": "উদ্দীপকে দেশ-১ নং এ ইঙ্গিতকৃত অভিগমন হলো অভ্যন্তরীণ অভিগমন। মানুষ যখন নিজ দেশের মধ্যে এক জায়গা থেকে অন্য জায়গায় অভিগমন করে তখন তাকে অভ্যন্তরীণ অভিগমন বলে। আর এ ক্ষেত্রে দেশ-১ এ এলাকা 'ক' থেকে এলাকা 'খ' এ বসতি স্থানান্তর অভ্যন্তরীণ অভিগমনের আওতায় পড়ে। মানুষ প্রায়ই এক শহর থেকে অন্য শহরে স্থানান্তর বা অভিগমন করে থাকে কোনো নতুন চাকরি, ব্যবসা-বাণিজ্য, বৈবাহিক সম্পর্ক কিংবা শিক্ষার প্রয়োজনে। এ ধরনের কারণকে আকর্ষণমূলক কারণ বলে। আবার নদীভাঙন, ঘূর্ণিঝাড় প্রভৃতি দুর্যোগের শিকার হয়েও মানুষ অভ্যন্তরীণ অভিগমন করে। এগুলোকে বিকর্ষণমূলক কারণ বলে। উদাহরণস্বরূপ, বাংলাদেশে রাজধানী ঢাকাকে কেন্দ্র করে শাসন- ব্যবস্থা, ব্যবসা-বাণিজ্য, শিক্ষা ও সংস্কৃতি সবকিছুই পরিচালিত হয়। এককেন্দ্রিক এ দেশটিতে তাই সব স্থান থেকেই ঢাকাতে আকর্ষণমূলক কারণে অভিগমন ঘটে। আবার মানুষ দুর্যোগের শিকার হয়ে সর্বস্বান্ত হলেও দেখা যায় নতুন করে বাঁচার আশায় বিভিন্ন শহরে অভ্যন্তরীণ অভিগমন করে।"
        },
        {
          "label": "ঘ",
          "question": "উদ্দীপকে দেশ-২ এ ইঙ্গিতকৃত অভিগমনের প্রভাব বিশ্লেষণ করো।",
          "explanation": "উদ্দীপকে দেশ-১ থেকে দেশ-২ এ ইঙ্গিতকৃত অভিগমন হলো আন্তর্জাতিক অভিগমন। আন্তর্জাতিক অভিগমনের ফলে দুই দেশের উপরই প্রভাব পড়ে। অভিগমনের স্বাভাবিক ফলাফল হচ্ছে জনসংখ্যার বণ্টন বা অবস্থানিক পরিবর্তন। অবস্থানগত পরিবর্তন ছাড়াও অভিবাসনের ফলে উভয় দেশের অর্থনৈতিক, সামাজিক ও জনবৈশিষ্ট্যগত যে পরিবর্তন হতে পারে তা আলোচনা করা হলো- সামাজিক প্রভাব: সমাজের কোনো একটি অংশে অভিগমন করলে পুরে সমাজে তার প্রভাব পরিলক্ষিত হয়। যেমন- অনেকে যদি যুক্তরাষ্ট্রে অভিগমন করে তাহলে সেখানে জনসংখ্যা বৃদ্ধি পাবে এবং বিভির সামাজিক সমস্যা সৃষ্টি হবে। কিন্তু দেশে জনসংখ্যা কমবে। অর্থনৈতিক প্রভাব: অনেক সময় অভিগমনের ফলে দেশের অর্থনীতিতে ইতিবাচক প্রভাব পড়ে। যেমন- উল্লেখযোগ্য সংখ্যক বাংলাদেশি বাইরের দেশে অভিগমনের ফলে প্রতিবছর প্রচুর বৈদেশিক মুদ্রা দেশে প্রেরণ করছেন, যা দেশের অর্থনীতিতে গুরুত্বপূর্ণ ভূমিকা রাখছে। জৈবিক প্রভাব: এক দেশ থেকে অন্য দেশে আবহাওয়ার ভিন্নতা রয়েছে। ফলে অভিবাসীর শারীরিক অবস্থার অবনতি ঘটে। সাংস্কৃতিক প্রভাব: এক স্থান থেকে অন্য স্থানে অভিগমনের ফলে মানুষের সংস্কৃতিরও কিছু পরিবর্তন ঘটে। যেমন- ভাষা, খাদ্যাভ্যাস, পোশাক, রীতিনীতির পরিবর্তন ইত্যাদি। উপরের আলোচনা থেকে প্রতীয়মান হয় যে, আন্তর্জাতিক অভিগমনে উৎস ও গন্তব্যস্থলে জনবৈশিষ্ট্যগত ও আর্থ-সামাজিক এমন কী জৈবিক প্রভাব পড়ে।"
        }
      ]
    },
    {
      "number": "3",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "জন্মহার কাকে বলে?",
          "explanation": "প্রতি এক হাজার জনসংখ্যায় কোনো নির্দিষ্ট বছরে যতজন জীবিত শিশুর জন্ম হয় তাকে জন্মহার (মূল) বলে।"
        },
        {
          "label": "খ",
          "question": "কাম্য জনসংখ্যাকী? ব্যাখ্যা করো।",
          "explanation": "কোনো দেশের কাম্য জনসংখ্যা বলতে উক্ত দেশের প্রাকৃতিক ও অর্থনৈতিক সম্পদসমূহকে সুষ্ঠু পরিকল্পনার মাধ্যমে ব্যবহারের জন্য প্রয়োজনীয় পরিমাণ জনসংখ্যাকে বোঝানো হয়। এ স্তরে জনসংখ্যা ও সম্পদ ভারসাম্যপূর্ণ অবস্থায় থাকে বলে উৎপাদন সর্বাধিক হয়। অর্থাৎ কোনো দেশে কাম্য জনসংখ্যা বিরাজ করলে মাথাপিছু আয় সর্বোচ্চ হয়। ফলে জীবনযাত্রার মান বৃদ্ধি পায়।"
        },
        {
          "label": "গ",
          "question": "উদ্দীপকে 'A' চিহ্নিত অঞ্চলের জনসংখ্যার ঘনত্ব কম হওয়ার কারণ বর্ণনা করো।",
          "explanation": "উদ্দীপকে উল্লিখিত 'A' চিহ্নিত স্থানটি রাঙামাটি। রাঙ্গামাটি স্বল্প জনঅধ্যুষিত অঞ্চল। এখানে জনসংখ্যার ঘনত্ব অনেক কম (প্রতি বর্গকিলোমিটারে ১০৬ জন)। মূলত ভূপ্রকৃতি, জলবায়ু, মৃত্তিকার গুণাগুণ, অর্থনৈতিক কর্মকাণ্ডের সুযোগের অভাব প্রভৃতি নিয়ামকের প্রভাবে রাঙামাটির জনসংখ্যার ঘনত্ব কম। রাঙমাটির ভূপ্রকৃতি বন্ধুর, উঁচু-নিচু। পাহাড়ি এলাকায় জীবনধারণ অনেক কষ্টের। তাই সেখানে জনসংখ্যার ঘনত্ব কম। উপরন্তু বন্ধুর পার্বত্য অঞ্চলে যোগাযোগ, অবকাঠামো ইত্যাদি স্থাপনা নির্মাণও কঠিন। এখানকার আবহাওয়াগত অবস্থাও জনঘনত্বের প্রতিকূলে। প্রচুর বৃষ্টিপাত পাহাড়ি অঞ্চলে বৃক্ষরাজির ঘন আচ্ছাদন সৃষ্টি করেছে। পাহাড়ি ঢলও জনবসতির জন্য হুমকিস্বরূপ। এখানের পাহাড়ি মৃত্তিকাও চাষাবাদের অনুকূলে নয়। সুতরাং বলা যায়, রাঙামাটির প্রাকৃতিক প্রতিকূলতা এখানে জনঘনত্বের সামাজিক সুবিধাদি সৃষ্টি হতে দেয় না। এ কারণে এখানে জনসংখ্যার ঘনত্ব খুবই কম।"
        },
        {
          "label": "ঘ",
          "question": "উদ্দীপকে উল্লিখিত দেশটির জনসংখ্যার বৃদ্ধিজনিত প্রভাব বিশ্লেষণ করো।",
          "explanation": "উদ্দীপকে উল্লিখিত দেশটি হলো বাংলাদেশ। বাংলাদেশের জনসংখ্যা বৃদ্ধিজনিত প্রভাব নিচে বিশ্লেষণ করা হলো- কৃষি জমির ওপর চাপ বৃদ্ধি: বাংলাদেশ একটি অগ্রসরমান কৃষিপ্রধান দেশ। জনসংখ্যার অস্বাভাবিক বৃদ্ধির কারণে কৃষিজমির ওপর চাপ দিন দিন বৃদ্ধি পাচ্ছে। কমছেমাথাপিছু কৃষিজমির পরিমাণ এবং বৃদ্ধি পাচ্ছে ভূমিহীন কৃষকের সংখ্যা। কৃষিজমির খণ্ড-বিখণ্ডতা: বাংলাদেশের মাথাপিছু কৃষিজমির পরিমাণ খুবই কম। অন্যদিকে, জনসংখ্যা অতি দ্রুত বৃদ্ধি পাচ্ছে। ফলে কৃষিজমির ওপর চাপ বৃদ্ধি পাচ্ছে এবং খণ্ড-বিখণ্ড হচ্ছে কৃষিজমি। বাসস্থানের ওপর প্রভাব: কোনো একটি জনবসতি এলাকায় জনসংখ্যার ঘনত্ব বেশি থাকলে সেখানে পরিবারের সদস্যদের এক সাথে থাকা কষ্টকর হয়ে পড়ে। যার ফলে বাসস্থানে বিভিন্ন সমস্যা দেখা যায় খাদ্যশস্যের ওপর প্রভাব: দ্রুত জনসংখ্যা বৃদ্ধির ফলে খাদ্যস্বল্পতার সৃষ্টি হয়। দেশে প্রচুর পরিমাণে খাদ্যশস্য শস উৎপাদিত হওয়া সত্ত্বেও বাংলাদেশের ক্রমবর্ধমান জনসংখ্যার ক্ষুধার্ত মুখে খাদ্য সরবরাহ করতে গিয়ে প্রতি বছর প্রচুর বৈদেশিক মুদ্রা ব্যয় হচ্ছে। যাতায়াত ব্যবস্থার ওপর প্রভাব: জনসংখ্যা যেভাবে দ্রুত বাড়ছে যাতায়াত ব্যবস্থার উন্নয়ন সেভাবে হচ্ছে না। এ অপরিকল্পিত জনসংখ্যা বৃদ্ধির ফলে যাতায়াত ব্যবস্থার ওপর বিরূপ প্রভাব পড়ে। নির্ভরশীল জনসংখ্যা বৃদ্ধি: বাংলাদেশে যে হারে জনসংখ্যা বৃদ্ধি পাচ্ছে সে হারে কর্মসংস্থান ও অন্যান্য অর্থনৈতিক সুযোগ-সুবিধা বৃদ্ধি পাচ্ছে না। ফলে সঙ্গত কারণেই নির্ভরশীল জনসংখ্যা অতি দ্রুত বৃদ্ধি পাচ্ছে। শিল্পায়ন ব্যাহত: বাংলাদেশে দ্রুত হারে জনসংখ্যা বৃদ্ধি পাচ্ছে বলে, এ চাপ সামলাতে অতিরিস্ত ব্যয় হচ্ছে। ফলে পুঁজি গঠন হচ্ছে না। তাই শিল্পায়নের জন্য প্রয়োজনীয় কাঁচামাল, যন্ত্রপাতি প্রভৃতি যথাযথভাবে সংগ্রহ করা সম্ভব হচ্ছে না। পুষ্টিহীনতা বৃদ্ধি: বাংলাদেশে জনসংখ্যা বৃদ্ধির ফলে খাদ্যাভাব, নিম্ন জীবনযাত্রার মান দেখা দিচ্ছে। ফলে সিংহভাগ মানুষের পুষ্টিহীনতা দেখা দিচ্ছে। এতে বাংলাদেশের শ্রমিকদের শ্রমদান ক্ষমতা দিন দিন হ্রাস পাচ্ছে সুতরাং বলা যায় যে, যেকোনো দেশের মতোই বাংলাদেশের জনজীবনে জনসংখ্যা বৃদ্ধি মারাত্মক প্রভাব ফেলে।"
        }
      ]
    },
    {
      "number": "4",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "প্রগাঢ় কৃষি কাকে বলে?",
          "explanation": "যে কৃষি ব্যবস্থায় ভূমিকে সর্বাধিক উৎপাদনক্ষম করা হয় তাকে প্রগাঢ় কৃষি বলে"
        },
        {
          "label": "খ",
          "question": "মিশ্র কৃষি একটি বহুমুখী কৃষি পদ্ধতি- ব্যাখ্যা করো।",
          "explanation": "বিভিন্ন ধরনের কৃষিজ পণ্য উৎপাদন করা হয় বলে মিশ্র কৃষি একটি বহুমুখী কৃষি পদ্ধতি। কোনো কৃষি খামারের এক অংশে কৃষিকাজ করে ফসল উৎপাদন এবং অপর অংশে 'গবাদিপশু, হাঁস-মুরগি প্রভৃতি প্রতিপালিত হলে তাকে মিশ্র কৃষি বলে। এ জাতীয় কৃষি ব্যবস্থায় একই জমিতে বাণিজ্যিক পশুপালন ও শস্য চাষ উভয়ই একসাথে হয়ে থাকে। যেমন- ধানক্ষেতে মাছ চাষ।"
        },
        {
          "label": "গ",
          "question": "উদ্দীপকে উল্লিখিত কৃষিক্ষেত্র 'ক' এর বর্ণনা দাও।",
          "explanation": "উদ্দীপকে উল্লিখিত কৃষিক্ষেত্র 'ক' হলো পশুপালন। পশুপালন মানুষের আর্থসামাজিক জীবনের এক গুরুত্বপূর্ণ অংশ: বিশেষ করে গ্রামীণ সমাজব্যবস্থায়। প্রাচীনকালে মানুষ যখন পশুকে বশ মানিয়ে তাদেরকে নিজের প্রয়োজনীয় কাজে ব্যবহার করতে শিখল, তখন হতেই মানব সভ্যতার এক নতুন যুগের সূচনা হলো। জীবিকার জন্য পশুপালন দক্ষিণ-পশ্চিম ও মধ্য এশিয়া, উত্তর আফ্রিকা এবং তুন্দ্রা অঞ্চলের কিছু সম্প্রদায়ের মধ্যে অদ্যপি পরিলক্ষিত হয়। তবে বর্তমানে মানুষ প্রধানত বাণিজ্যিক উদ্দেশ্যেই পশুপালন করে থাকে। জীবিকা বা বাণিজ্যিক যে উদ্দেশ্যেই হোক না কেন পশুচারণের জন্য প্রশস্ত তৃণভূমির প্রয়োজন। তাই পৃথিবীর সমতল ও জনবিরল তৃণক্ষেত্রসমূহেই পশুপালন করতে দেখা যায়। যেমন- অতি শুষ্ক ও বন্ধুর ভূমি এবং গভীর বনভূমি ব্যতীত ক্রান্তীয় ও নাতিশীতোষ্ণ মণ্ডলের সর্বত্র গবাদি পশুপালন করা হয়। সাধারণত তিনটি উদ্দেশ্যে গবাদি পশুপালন করা হয় যথা- i. দুগ্ধ উৎপাদন, ii. মাংস উৎপাদন এবং iii. ভার বহন। আমাদের দেশের মতো উন্নয়শীল দেশে এখনও কিছু অঞ্চলে গরু ও মহিষের গাড়িতে মালপত্র প্রেরিত হয় এবং গ্রামাঞ্চলে গরুর গাড়িতে মানুষ একস্থান হতে অন্যস্থানে যাতায়াত করে। উন্নত দেশগুলোতে এবং শহরাঞ্চলে দুগ্ধ ও মাংসের জন্য সাধারণত নানা জাতীয় গবাদি পশু ভিন্ন ভিন্ন স্থানে পালন করা হয়।"
        },
        {
          "label": "ঘ",
          "question": "উদ্দীপকে উল্লিখিত কৃষিক্ষেত্র 'খ'-এর গুরুত্ব বিশ্লেষণ করো।",
          "explanation": "উদ্দীপকের উল্লিখিত 'খ' কৃষিক্ষেত্রটি হলো বাংলাদেশের মৎস্য চাষ, যা প্রাণিজ আমিষের উৎস। মৎস্য চাষ বাংলাদেশের ২য় বৃহত্তম কৃষি খাত। বাংলাদেশে সাধারণত দুই ধরনের উৎস্য হতে মৎস্য আহরিত হয়। যথা-অভ্যন্তরীণ বা স্বাদু পানির মৎস্য এবং সামুদ্রিক মৎস্য। এই মৎস্যক্ষেত্রের সাথে বাংলাদেশের বহু মানুষ জড়িত। মৎস্য উৎপাদনের মাধ্যমে তারা তাদের জীবিকা নির্বাহ করছে। বাংলাদেশের কর্মসংস্থানের বড় একটি উৎস হলো মৎস্য উৎপাদন ক্ষেত্র। মৎস্য ও মৎস্যপণ্য বাংলাদেশের রপ্তানির অন্যতম প্রধান খাত। অভ্যন্তরীণ চাহিদা মিটিয়ে বাংলাদেশ হতে প্রধানত গলদা, বাগদা, হরিণাসহ বিভিন্ন জাতের চিংড়ি, স্বাদুপানির মাছের মধ্যে কার্পজাতীয় মাছ যেমন- রুই, কাতলা, মৃগেল ইত্যাদি রপ্তানি করা হয়। ক্যাটফিসজাতীয় মাছ যেমন- আইর, টেংরা, বোয়াল, পাবদা, কৈ, কুইচ্চা প্রভৃতি; সামুদ্রিক মাছের মধ্যে ভেটকী, দাতিনা, রূপচাঁদা, ক্যাটল ফিস, কাঁকড়া ইত্যাদি রপ্তানি হয়ে থাকে। এছাড়াও শুঁটকি মাছ, হাঙরের পাখনা, মাছের আঁইশ এবং চিংড়ির খোলসও রপ্তানি করা হয়ে থাকে। ইউরোপীয় ইউনিয়ন, মার্কিন যুক্তরাষ্ট্র, জাপান, রাশিয়া, চীনসহ ৫০টিরও অধিক দেশে বাংলাদেশের মৎস্য ও মৎস্যপণ্য রপ্তানি করা হয়ে থাকে। বাংলাদেশ হতে রপ্তানিকৃত মৎস্যজাত পণ্যের প্রায় ৭০ শতাংশ Value Added Product হিসেবে রপ্তানি হয়ে থাকে। ২০২২-২৩ অর্থবছরে ৪৭.৫৯ লাখ মেট্রিক টন মৎস্য ও মৎস্যজাত পণ্য রপ্তানি করে ৪৭৯০ কোটি টাকার বৈদেশিক মুদ্রা অর্জিত হয়েছে। সুতরাং উপরিউক্ত আলোচনা থেকে বলা যায়, বাংলাদেশের মৎস্যক্ষেত্রের অর্থনৈতিক গুরুত্ব অপরিসীম।"
        }
      ]
    },
    {
      "number": "5",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "কৃষি কাকে বলে?",
          "explanation": "ভূমি কর্ষণ বা চাষ করার মাধ্যমে ফসল উৎপাদন করাকে কৃষি বলে। যেমন- গম চাষ।"
        },
        {
          "label": "খ",
          "question": "কৃষিক্ষেত্রে পরিবহণ ব্যবস্থা গুরুত্বপূর্ণ- ব্যাখ্যা করো।",
          "explanation": "কৃষিক্ষেত্রে উৎপাদিত পচনশীল ও অন্যান্য পণ্যসামগ্রী বাজারজাতকরণের জন্য উন্নত ও আধুনিক পরিবহণ ব্যবস্থা থাকা প্রয়োজন। সময়মতো ফসল বাজারজাতকরণ করা না গেলে উৎপাদনের কোনো মূল্য থাকে না। আর প্রায় সকল কৃষিপণ্যই সংরক্ষণ ব্যবস্থা ব্যয়বহুল। ফলে কৃষিক্ষেত্র থেকে লাভবান হতে তা যত দ্রুত সম্ভব ভোক্তার নিকট পৌছে দিতে হয়। তাই কৃষিক্ষেত্রে পরিবহণ ব্যবস্থা গুরুত্বপূর্ণ।"
        },
        {
          "label": "গ",
          "question": "উদ্দীপকে 'ক' এ ইঙ্গিতকৃত ফসলের উল্লিখিত দেশের উৎপাদন বর্ণনা করো।",
          "explanation": "উদ্দীপকে 'ক' এ ইঙ্গিতকৃত ফসল হলো ধান এবং উল্লিখিত দেশটি হলো চীন। ধান উৎপাদনে চীন বিশ্বে ১ম। চীন প্রতি হেক্টরে প্রায় ৬.৫ মেট্রিক টন ধান উৎপাদন করে। ২০২৪ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ১৪ কোটি ৫২ লক্ষ ৮০ হাজার মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭%। চীনে ইয়াংসিকিয়াং নদীর অববাহিকা, হোয়াংহো নদীর উপত্যকা ইউনান, কোচেচুয়ান ও কুইডো প্রদেশের নদী অববাহিকা, ক্যান্টন ও এর আশপাশের এলাকা এবং উপকূলীয় এলাকা এবং হাইনান দ্বীপে উল্লেখযোগ্য হারে ধান উৎপাদিত হয়। চীনের হুনান প্রদেশ ধান উৎপাদনে প্রসিদ্ধ। হেক্টর প্রতি এত অধিক ধান পৃথিবীর অন্য কোনো স্থানে উৎপন্ন হয় না বলে একে 'ধানের আধার' (Rice Bowl) বলা হয়।"
        },
        {
          "label": "ঘ",
          "question": "উদ্দীপকে 'খ' ও 'গ' এ ইঙ্গিতকৃত ফসলের উৎপাদনে প্রাকৃতিক নিয়ামকের পার্থক্য বিশ্লেষণ করো।",
          "explanation": "উদ্দীপকে 'খ' ও 'গ' এ ইঙ্গিতকৃত ফসল হলো চা ও আখ। নিচে চা ও আখ ফসল উৎপাদনের প্রাকৃতিক নিয়ামকের পার্থক্য বিশ্লেষণ করা হলো- জলবায়ু: চা চাষে উষ্ণ নাতিশীতোষ্ণ ও অধিক আর্দ্র জলবায়ু প্রয়োজন। বৃদ্ধিকালীন সময়ে তাপমাত্রা ২০° সে.-এর বেশি হওয়া আবশ্যক। তীব্র শীত চা গাছের ক্ষতি করে। আর আখের জন্য ১৯০-২৭০ সে. তাপমাত্রা প্রয়োজন। সমুদ্রের লোনা বাতাস আখের রসে চিনির পরিমাণ বৃদ্ধি করে। অর্থাৎ চায়ের জন্য নাতিশীতোষ্ণ ও আর্দ্র জলবায়ু দরকার, যেখানে আখের জন্য উষ্ণ ও কিছুটা শুষ্ক পরিবেশে উপযোগী। বৃষ্টিপাত: চা চাষের জন্য বছরে ১২৫-৬২৫ সে.মি. বৃষ্টিপাত এবং শুষ্ক ও ক্ষণস্থায়ী ঋতু প্রয়োজন। অপরপক্ষে আখের জন্য সাধারণত ১২৫-১৭৫ সেমি. বৃষ্টিপাতবিশিষ্ট অঞ্চল উপযোগী। অর্থাৎ চা গাছের জন্য আখের চেয়ে বৃষ্টিপাতের পরিমাণ অনেক বেশি প্রয়োজন। ভূপ্রকৃতি: চা এর ক্ষেত্রে সমুদ্রপৃষ্ঠ থেকে ৬০০-১২০০ মিটার উচ্চতায় পার্বত্য ঢালু জমিতে বাগান করতে হয় যেন পানি জমে না থাকে। অন্যদিকে আখের জন্য পানি না জমা এমন উঁচু সমতল কিন্তু সামান্য ঢালু জমি উপযোগী। অর্থাৎ চায়ের জন্য পাহাড়ি ঢালু অঞ্চল অপরিহার্য, যেখানে আখ সমতল বা সামান্য ঢালু জমিতে ভালো জন্মে। মৃত্তিকা: চা চাষে নাইট্রোজেনযুক্ত, কিছুটা অম্লধর্মী মৃত্তিকা উপযোগী; লৌহ মিশ্রিত ও আগ্নেয় ভস্মযুক্ত মৃত্তিকাও উপযোগী। অপরদিকে আখের জন্য চুন, পটাশ ও নাইট্রোজেনযুক্ত কৃষ্ণ মৃত্তিকা এবং উর্বর দোআঁশ মৃত্তিকা উপযোগী। অর্থাৎ চায়ের জন্য অম্লধর্মী ও আগ্নেয় ভস্মযুক্ত মাটি প্রয়োজন আর আখের জন্য ক্ষারীয় উপাদান (চুন, পটাশ) সমৃদ্ধ কৃষ্ণ ও দোআঁশ মাটি উপযোগী।"
        }
      ]
    },
    {
      "number": "6",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "খনিজ কাকে বলে?",
          "explanation": "প্রকৃতি স্বাভাবিক নিয়মে ভূপৃষ্ঠে অথবা ভূঅভ্যন্তরে শিলাস্তরের মধ্যে বিভিন্ন প্রকার শিলার উপাদান অথবা যুগ যুগ ধরে জীবের দেহাবশেষ তাপ, চাপ ও রাসায়নিক বিক্রিয়ার প্রভাবে পরিবর্তিত হয়ে যে পদার্থের সৃষ্টি করে তাকে খনিজ বলে।"
        },
        {
          "label": "খ",
          "question": "শিল্পায়নের ক্ষেত্রে খনিজ সম্পদের ভূমিকা গুরুত্বপূর্ণ- ব্যাখ্যা করো।",
          "explanation": "যেকোনো দেশের শিল্পোন্নয়নে খনিজ সম্পদের গুরুত্বপূর্ণ ভূমিকা রয়েছে। খনিজ সম্পদের উপর শিল্পের ও শিল্পের অবস্থান অনেকাংশে নির্ভরশীল। এ সম্পদ শিল্পের কাঁচামাল হিসেবে ব্যবহৃত হয়। যেমন-প্রাকৃতিক গ্যাস শিল্পের জ্বালানি এবং সার ও রাসায়নিক শিল্পের কাঁচামাল হিসেবে ব্যবহৃত হয়। খনিজ সম্পদের উপর ভিত্তি করে বিভিন্ন দেশে অনেক ছোট-বড় কলকারখানা গড়ে উঠেছে। যেমন- বাংলাদেশের চুনাপাথর, সিলিকা; যথাক্রমে সিমেন্ট ও কাঁচ শিল্পের কাঁচামাল হিসেবে ব্যাপকভাবে ব্যবহৃত হয়।"
        },
        {
          "label": "গ",
          "question": "উদ্দীপকে উল্লিখিত '২' এ ইঙ্গিতকৃত খনিজটি বাংলাদেশের সাপেক্ষে বর্ণনা করো।",
          "explanation": "উদ্দীপকে উল্লিখিত '২' এ ইঙ্গিকৃত খনিজটি হলো কয়লা। কয়লা বাংলাদেশের অন্যতম উল্লেখযোগ্য খনিজ সম্পদ। ভূতত্ত্ববিদদের মতে, বাংলাদেশে ১০০০ মিটার নিচে অত্যন্ত উন্নতমানের কয়লা প্রাপ্তির সম্ভাবনা আছে, তবে তা উত্তোলন অনেক ব্যয়বহুল। বাংলাদেশে-এ পর্যন্ত ৫টি কয়লাক্ষেত্র আবিষ্কৃত হয়েছে। বাংলাদেশে ১৯৫৯ সালে বগুড়া জেলার কুচসা নামক স্থানে সর্বপ্রথম কয়লার সন্ধান পাওয়া যায়। বর্তমানে দেশের ৫টি কয়লাক্ষেত্রে মোট মজুদের পরিমান প্রায় ৭৮২৩ মিলিয়ন মেট্রিক টন, যা প্রায় ১৮৫ টিসিএফ প্রাকৃতিক গ্যাসের সমতূল্য। ২০২২ পর্যন্ত মোট উত্তোলিত কয়লার পরিমাণ ১৩.৪৭ মিলিয়ন টন। সারণি: বাংলাদেশে আবিষ্কৃত কয়লার ক্ষেত্রসমূহ ও সঞ্চিতির পরিমাণ উৎস: জ্বালানি ও খনিজ সম্পদ উন্নয়ন বিভাগ, ২০২৩ (সূত্র: বাংলাদেশ অর্থনৈতিক সমীক্ষা ২০২৪) বাংলাদেশে কয়লাভিত্তিক বিদ্যুৎ উৎপাদন কেন্দ্র হতে প্রায় ৮.০১% বিদ্যুৎ উৎপাদন করে জাতীয় গ্রিডে সরবরাহ করা হচ্ছে। এছাড়া ইটভাটা কলকারখানাসহ কুটির শিল্প ও গৃহস্থালির কাজে কয়লা জ্বালানি হিসেবে ব্যবহৃত হয়।"
        },
        {
          "label": "ঘ",
          "question": "উদ্দীপকে উল্লিখিত '১'এ ইঙ্গিতকৃতখনিজ সম্পদটির গুরুত্ব বিশ্লেষণ করো।",
          "explanation": "উদ্দীপকে উল্লিখিত '১' এ ইঙ্গিতকৃত খনিজ সম্পদটি হলো প্রাকৃতিক গ্যাস। উচ্চমাত্রার মিথেন সমৃদ্ধ প্রাকৃতিক গ্যাস সারা বিশ্বেই গুরুত্বপূর্ণ খনিজ সম্পদ। বিভিন্ন ক্ষেত্রে প্রাকৃতিক গ্যাসের ব্যাপক ব্যবহার রয়েছে। যেমন- i. বিশ্বের জ্বালানি খাতের একটি উল্লেখযোগ্য অংশ আসে এ গ্যাস থেকে। বিভিন্ন ধরনের যানবাহনের জ্বালানি হিসেবে (বাস, রেল, জাহাজ, বিমান প্রভৃতি) পরিবেশবান্ধব এ জৈব গ্যাস সারা বিশ্বেই সমাদৃত। ii. প্রাকৃতিক গ্যাস শিল্পের কাঁচামাল হিসেবে ব্যবহৃত হয়। সার শিল্পের কাঁচামাল হিসেবে, বিভিন্ন শিল্প পণ্যদ্রব্যের (প্লাস্টিক রাবার) কাঁচামাল তৈরি এবং কৃত্রিম কীটনাশক, কালি, রং, সিমেন্ট, কৃত্রিম তন্তু ইত্যাদি প্রস্তুত করতে প্রাকৃতিক গ্যাস ব্যাপকভাবে ব্যবহৃত হয়। iii. প্রাকৃতিক গ্যাস বিভিন্ন শিল্পকারখানায় শক্তি (যেমন- তাপ) উৎপাদনের জন্য ব্যবহৃত হয়। সিমেন্ট, লোহা ও ইস্পাত এবং রাসায়নিক শিল্পে শক্তি উৎপাদনের জন্য গ্যাসের ব্যবহার সর্বাধিক। iv. খনিজ, তেল শোধনের জন্য জ্বালানি হিসেবে তেল শোধনাগারে প্রাকৃতিক গ্যাস ব্যবহার করা হয়। V. বিদ্যুৎ উৎপাদনে বিশ্বের বিভিন্ন দেশে (বাংলাদেশ) প্রাকৃতিক গ্যাস ব্যাপক হারে ব্যবহৃত হচ্ছে। vi. গৃহস্থালি অর্থাৎ রান্নাবান্নার কাজে প্রাকৃতিক গ্যাস ব্যাপকভাবে ব্যবহৃত হয়। যেমন- ঢাকা শহরে।"
        }
      ]
    },
    {
      "number": "7",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "শিল্পের স্থানীয়করণ কাকে বলে?",
          "explanation": "কোনো নির্দিষ্ট অঞ্চলে অনুকূল নিয়ামকের প্রভাবে সমজাতীয় অনেকগুলো শিল্পকারখানা গড়ে উঠলে তাকে শিল্পের স্থানীয়করণ বলে। যেমন-ঢাকায় পোশার শিল্পের স্থানীয়করণ ঘটেছে।"
        },
        {
          "label": "খ",
          "question": "শিল্পের বিকাশে দক্ষ শ্রমিক অপরিহার্য- ব্যাখ্যা করো।",
          "explanation": "কশিল্পের কার্যকারিতা ও উৎপাদনশীলতা বাড়াতে দক্ষ 'শ্রমিকের প্রয়োজন। তারা আধুনিক প্রযুক্তি ব্যবহার ও যন্ত্রপাতি পরিচালনায়। পারদর্শী হয়। দক্ষ শ্রমিকের মাধ্যমে পণ্যের গুণগত মান ও পরিমাণ বৃদ্ধি পায়। ফলে শিল্প দ্রুত বিকাশ লাভ করে এবং প্রতিযোগিতায় টিকে থাকতে সক্ষম হয়। অর্থাৎ, শিল্পের বিকাশে দক্ষ শ্রমিক অপরিহার্য।"
        },
        {
          "label": "গ",
          "question": "উদ্দীপকে 'ক' এ ইঙ্গিতকৃত শিল্প উৎপাদনের প্রাকৃতিক নিয়ামক বর্ণনা করো।",
          "explanation": "উদ্দীপকের 'ক' এ ইঙ্গিতকৃত শিল্প হলো বস্ত্র বয়ন শিল্প। বস্তু শিল্পের উৎপাদনে যেসব প্রাকৃতিক নিয়ামক অনুকূলে থাকা গুরুত্বপূর্ণ তা হলো: i. কাঁচামাল তুলা উৎপাদনের জন্য অনুকূল জলবায়ু এবং li. প্রাকৃতিকভাবে শক্তি সম্পদের সহজলভ্যতা। তাই বস্ত্র শিল্পের প্রধান কাঁচামাল তুলার সহজলভ্যতা এ শিল্পের সমৃদ্ধির প্রধান হাতিয়ার। তাই বস্ত্র শিল্পের কেন্দ্রীভূতকরণে জলবায়ু গুরুত্বপূর্ণ ভূমিকা পালন করে। আর্দ্র জলবায়ু এ শিল্পের জন্য বিশেষ উপযোগী। যেমন- বাংলাদেশ, ভারত, চীন প্রভৃতি দেশের আর্দ্র জলবায়ুতে সুতা ছিঁড়ে যায় না। শুষ্ক ও উষ্ণ জলবায়ুতে সুতা তৈরির কাজ ব্যাহত হয়। এ পরিবেশে সুতা ছিঁড়ে যায়। যেমন- কানাডা, রাশিয়া। তাই মধ্য এশিয়ার অনুকূল জলবায়ুতে তুলা উৎপাদক অঞ্চলে বস্তু ও বয়ন শিল্পের প্রসার ঘটেছে। বস্ত্র বয়ন শিল্প প্রতিষ্ঠায় শক্তি সম্পদের সহজলভ্যতা অতীব গুরুত্বপূর্ণ। কয়লা, তেল, গ্যাস ও পানি হতে উৎপাদিত বিদ্যুৎ শক্তি যেখানে সহজলভ্য সেখানে এ শিল্প সহজেই গড়ে উঠতে পারে। অনেক সময় শক্তি সরবরাহের ওপর নির্ভর করে আমদানিকৃত তুলার সাহায্যে শিল্পটি প্রতিষ্ঠিত হতে দেখা যায়। যেমন- শক্তি সম্পদের প্রাচুর্য থাকায় আমদানিকৃত কাঁচামাল দ্বারা জাপানে এ শিল্প গড়ে উঠেছে।"
        },
        {
          "label": "ঘ",
          "question": "উদ্দীপকে 'খ' এ ইঙ্গিতকৃত শিল্পের গুরুত্ব বিশ্লেষণ করো।",
          "explanation": "উদ্দীপকে 'খ' এ ইঙ্গিতকৃত শিল্পটি হলো লৌহ ও ইস্পাত শিল্প। লৌহ ও ইস্পাত শিল্পের গুরুত্ব অপরিসীম। বর্তমান যুগে লৌহ ও ইস্পাত শিল্পের প্রয়োজন সর্বাধিক। বিভিন্ন শিল্পের ভিত্তি এর ওপর নির্ভরশীল। লৌহ ও ইস্পাত শিল্পের দ্রব্যাদি সভ্যতা বিনির্মাণে সর্বশ্রেষ্ঠ উপরকণ। লৌহ ও ইস্পাত শিল্পের ব্যবহারগুলো হলো i. লৌহ ও ইস্পাত দ্বারা শিল্প কারখানার কাঠামো নির্মাণ করা হয়। তাই এ শিল্পের উন্নতি ছাড়া অন্যান্য শিল্পকারখানা গড়ে উঠতে পারে না। ii. শিল্পের যন্ত্রপাতি নির্মাণে লৌহ ও ইস্পাতের প্রয়োজন হয়। এ ছাড়া বিভিন্ন ধরনের খুচরা যন্ত্রাংশ এ সব কারখানায় তৈরি হয়। iii. ঘরবাড়ি ও দালানকোঠার জানালা, দরজা, ছাদ ইত্যাদি নির্মাণেও লোহার রড ও পাত ব্যাপকভাবে ব্যবহৃত হয়ে থাকে। iv. পরিবহনের বিভিন্ন মাধ্যমে অর্থাৎ জাহাজ, রেলগাড়ি, মোটরগাড়ি, লঞ্চ, বাস ইত্যাদির কাঠামো নির্মাণেও এ প্রয়োজন হয়। V প্রতিরক্ষার সরঞ্জমাদি বিভিন্ন যুদ্ধাস্ত্র তথা কামান, বন্দুক, রাইফেল, ট্যাংক, যুদ্ধ জাহাজ, বোমারু বিমান প্রভৃতি নির্মাণেও লৌহ ও লৌহজাত দ্রব্যের প্রয়োজন হয়। vi. সংসারের প্রয়োজনীয় নানা ধরনের বাসনকোসন, কান্তে, দা, কোদাল, কুড়াল, ইত্যাদি নির্মাণে লৌহ ও ইস্পাত ব্যবহৃত হয়। vii. হিটার, বৈদ্যুতিক খুঁটি ও তার প্রভৃতি বৈদ্যুতিক সরঞ্জামাদি নির্মাণে ইস্পাত ব্যবহৃত হয়। viii. রেডিও, টেলিভিশন প্রভৃতি যন্ত্রেও লৌহ ও ইস্পাতের প্রয়োজন হয়। উপরের আলোচনা থেকে বলা যায়, লৌহ ও ইস্পাত শিল্পের ব্যবহারিক গুরুত্ব অপরিসীম।"
        }
      ]
    },
    {
      "number": "8",
      "uddipok": "",
      "tag": "DB, DIN.B, SB, JB, BB 25",
      "sub_questions": [
        {
          "label": "ক",
          "question": "শিল্পায়ন কাকে বলে?",
          "explanation": "কৃষিভিত্তিক সমাজ থেকে শিল্পভিত্তিক সমাজ ব্যবস্থার দিকে ধাবিত হওয়ার প্রক্রিয়াকে শিল্পায়ন বলে"
        },
        {
          "label": "খ",
          "question": "কর্মসংস্থান সৃষ্টিতে শিল্পের ভূমিকা ব্যাখ্যা করো।",
          "explanation": "শিল্প উন্নয়নের মাধ্যমে নতুন কর্মসংস্থানের সুযোগ সৃষ্টি হয়। শিল্প কারখানা ও উৎপাদন কেন্দ্র স্থাপনে প্রচুর দক্ষ ও অদক্ষ শ্রমিকের চাকরি মেলে। স্থানীয় শিল্প কাঁচামাল ও প্রযুক্তির ব্যবহার নতুন উদ্যোক্তা তৈরি করে। শিল্পখাতে প্রসার ঘটলে অর্থনৈতিক প্রবৃদ্ধি ও কর্মসংস্থান যুগপৎ বৃদ্ধি পায়। তাই কর্মসংস্থান সৃষ্টিতে শিল্পের ভূমিকা অপরিসীম।"
        },
        {
          "label": "গ",
          "question": "উদ্দীপকে উল্লিখিত 'ক' শিল্প গড়ে উঠার নিয়ামক বর্ণনা করো।",
          "explanation": "উদ্দীপকে উল্লিখিত 'ক' শিল্পটি হলো চিনি শিল্প, যার প্রধান কাঁচামাল আখ। এ শিল্প গড়ে উঠার জন্য বিভিন্ন ভৌগোলিক নিয়ামকের প্রভাব রয়েছে। যথা- জলবায়ু: উষ্ণ ও আর্দ্র জলবায়ুতে আখের ফলন ভালো হয়। ফলে প্রচুর আখ উৎপাদন হয় এরূপ জলবায়ুবিশিষ্ট অঞ্চলে চিনিকলগুলো প্রতিষ্ঠিত হয়। যেমন- বাংলাদেশের উত্তরবঙ্গ। কাঁচামালের সান্নিধ্য: কাঁচামালের সহজলভ্যতা অর্থাৎ আখ উৎপাদন বেশি হলে চিনি শিল্প গড়ে তোলা সহজ। যেমন- ব্রাজিল আখ উৎপাদনে শীর্ষে বিধায় সেখানে চিনি শিল্পের প্রসার ঘটেছে। শ্রমিক সরবরাহ: যেকোনো কারখানার জন্য শ্রমিকের প্রয়োজনীয়তা অপরিসীম। সুলভে শ্রমিক পাওয়া গেলে চিনি শিল্পের প্রসার ঘটে। যেমন- ভারতের চিনি শিল্প। পরিবহন ব্যবস্থা: আকাশ, স্থল ও রেলপথে পরিবহনের সুবিধা থাকলে কারখানায় উৎপাদিত চিনি বাজারজাতকরণে অসুবিধা হয় না, যা চিনি শিল্পের বিকাশের জন্য গুরুত্বপূর্ণ। এ সুবিধা আছে বলেই যুক্তরাষ্ট্রে চিনি শিল্পের প্রসার ঘটেছে। সুতরাং বলা যায় যে, উপরিউক্ত নিয়ামকগুলোর প্রভাবে কোনো অঞ্চলে চিনি শিল্প গড়ে উঠে।"
        },
        {
          "label": "ঘ",
          "question": "উদ্দীপকে 'খ' শিল্পে উল্লিখিত শ্রমিকের ভূমিকা বিশ্লেষণ করো।",
          "explanation": "উদ্দীপকে উল্লিখিত 'খ' শিল্পটি হচ্ছে বাংলাদেশের তৈরি পোশাক শিল্প যেখানে নারী শ্রমিকের প্রাধান্য দেখা যায়। বাংলাদেশে এ শিল্পে নারী কর্মীদের অবদান- বৈদেশিক মুদ্রা অর্জন: তৈরি পোশাক হচ্ছে বিশ্ব বাজারের সর্বাধিক চাহিদা সম্পন্ন পণ্য। নারী কর্মীরা যে পোশাক তৈরি করছে তা রপ্তানি করে প্রচুর বৈদেশিক মুদ্রা অর্জন করা সম্ভব হচ্ছে। রপ্তানি সম্প্রসারণ: নারী কর্মীদের অবদানের ফলে প্রচুর পরিমাণে পোশাক বিশ্বের বিভিন্ন দেশে রপ্তানি করা সম্ভব হচ্ছে এবং তা দিন দিন সম্প্রসারিত হচ্ছে। যুক্তরাষ্ট্র, যুক্তরাজ্যসহ মধ্যপ্রাচ্যের দেশগুলোতে বাজার সম্প্রসারিত হয়েছে। দীর্ঘ সময় শ্রম: বাংলাদেশের পোশাক শিল্পের নারী কর্মীরা দীর্ঘ সময় অক্লান্ত পরিশ্রম করেন। মাঝে মাঝে প্রয়োজনে নির্ধারিত সময়ের অতিরিক্ত (ওভার টাইম) কাজও তারা করেন। মানসম্পন্ন পোশাক তৈরি: নারী কর্মীরা তাদের নিপুণ হাতের ছোঁয়ায়, দক্ষতার সাথে, যত্ন নিয়ে পোশাক তৈরি করছে। ফলে আন্তর্জাতিক বাজারে মানসম্পন্ন পোশাক সরবরাহ করা সম্ভব হচ্ছে। সস্তা শ্রম: বাংলাদেশের নারী কর্মীরা খুব কম মজুরিতে অধিক শ্রম দিয়ে পোশাক তৈরির কাজ করছে। সহজে শ্রম প্রাপ্তি: পুরুষের তুলনায় নারী কর্মী সহজে পাওয়া যায়। দক্ষ শ্রমিকের পাশাপাশি আধাদক্ষ ও অদক্ষ নারী শ্রমিক প্রাপ্তির ফলে এ শিল্পের বিকাশ দ্রুত থেকে দ্রুততর হচ্ছে। পরিশেষে বলা যায়, তৈরি পোশাক শিল্প বাংলাদেশের প্রাণ। তাই এই শিল্পে নিয়োজিত নারী শ্রমিকদের মজুরি বৃদ্ধি করাসহ প্রয়োজনীয় সুবিধাদি প্রদান করা উচিত।"
        }
      ]
    }
  ]
}