{
  "title": "ঢাকা, দিনাজপুর ২০২৩",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "শিক্ষক শিক্ষার্থীদের বললেন যে, ভূগোলের প্রধান দু'টি শাখার মধ্যে একটি শাখা মানব সমাজ ও পরিবেশের মধ্যকার সম্পর্ক, অভিগমন, বসতি প্রভৃতি বিষয় নিয়ে পর্যালোচনা করে। তিনি আরও বললেন - ভূগোলের এ শাখা অধ্যয়ন মানবজীবনের জন্য অতীব প্রয়োজন।",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "মানুষের স্থায়িভাবে বসবাসের উদ্দেশ্যে একস্থান থেকে অন্যস্থানে চলে যাওয়া বা গমন করাকে অভিগমন বলে।"
        },
        {
          "label": "খ",
          "question": "",
          "explanation": "কোনো দেশের মোট জনসংখ্যা ও মোট কার্যকর ভূমির অনুপাতকে কাম্য জনসংখ্যা বলে। একটি দেশের প্রাকৃতিক সম্পদ ও জনসংখ্যার মধ্যে সামঞ্জস্যপূর্ণ অবস্থা ধরে রাখার জন্য কাম্য জনসংখ্যা নীতি অনুসরণ করতে হয়। অর্থাৎ কোনো একটি দেশে যে পরিমাণ জনসংখ্যা থাকলে দেশের জনগণের মাথাপিছু আয় ও জীবনযাত্রার মান সর্বোচ্চ হয় তাকে কাম্য জনসংখ্যা বলে। কাম্য জনসংখ্যা = মোট জনসংখ্যা /মোট কার্যকর ভূমির পরিমাণ"
        },
        {
          "label": "গ",
          "question": "",
          "explanation": "উদ্দীপকে মানব ভূগোল শাখার কথা বলা হয়েছে। নিচে এর ধারণাসমূহ ব্যাখ্যা করা হলো- মানুষের কর্মকান্ড ও গুণাবলির সাথে ভৌগোলিক পরিবেশের মধ্যকার সম্পর্কের প্রকৃতি ও বিন্যাস নিয়ে যে শাস্ত্র আলোচনা করে তাকে মানব ভূগোল বলে। অর্থাৎ মানুষ, পরিবেশ ও মানুষের অর্থনৈতিক ক্রিয়াকলাপ এ তিনটি মানব ভূগোলের মূল আলোচনার বিষয়। মানুষ ও তার ক্রিয়াকলাপকে কেন্দ্র করেই মানব ভূগোল গড়ে ওঠে। আর মানুষ যে পারিপার্শ্বিক অবস্থার মধ্যে বসবাস করে তা হলো মানব পরিবেশ। এ মানুষই তাদের জীবিকা নির্বাহের জন্য যে সমস্ত কার্য সম্পাদন করে তাদের সমষ্টিকে মানুষের অর্থনৈতিক ক্রিয়াকলাপ বলা হয়। মানবসমাজ ও পরিবেশের মধ্যে সম্পর্ক, অভিগমন, বসতি, কৃষি, শিল্প, খনিজ উত্তোলন ও প্রভৃতি বিষয় মানবিক ভূগোলের আওতাভুক্ত। অর্থাৎ মানবিক ভূগোলের ধারণাসমূহ আলোচনা করতে গেলে এ বিষয়গুলো উঠে আসে। মানবিক ভূগোল আসলে একটি ব্যাপক বিষয়। প্রাকৃতিক বিষয় বাদে মানুষের কর্মকান্ডের সাথে সম্পর্কিত সব বিষয়ই মানবিক ভূগোলে আলোচিত হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত শেষ বাক্যে মানবজীবনে মানব ভূগোলের গুরুত্বের কথা বলা হয়েছে। নিচে এর তাৎপর্য ব্যাখ্যা করা হলো- মানব ভূগোলের জ্ঞান মানুষকে তার পরিবেশ ও মানুষের সাথে পরিবেশের মিথষ্ক্রিয়া সম্বন্ধে সঠিক ধারণা দেয়। অর্থনৈতিক এবং সামাজিকভাবে মানুষকে সচেতন করে তোলে। পৃথিবীর কৃষিকাজ, সম্পদের বণ্টন, পরিমাণ, উৎপাদন, বাণিজ্য পরিবেশের নিয়ন্ত্রণেই সংরক্ষণ হয়ে থাকে। এছাড়াও শিল্প, শিল্পায়ন, শিল্পকারখানা, ব্যবসা-বাণিজ্য, চাষাবাদ প্রভৃতি কাজকর্ম কোথায় কোন পরিবেশে লাভজনকভাবে গড়ে তোলা যায়, তার জন্য আঞ্চলিক সুযোগ-সুবিধা কেমন, সে ব্যাপারে মানব ভূগোল ধারণা দেয়। পরিবেশের সাথে মানুষের সম্পর্কের ভিত্তিতে পরিবহন ও যাতায়াত ব্যবস্থা, জনবসতি, হাট-বাজার, নগর, নগরায়ণ, জনসংখ্যার জনমিতিক উপাদান, বৈশিষ্ট্য, বণ্টন, অভিগমন, অর্থনৈতিক পরিকল্পনা ইত্যাদি সার্বিক ক্ষেত্রে মানব ভূগোলের গুরুত্ব অপরিসীম। উদ্দীপকের সেমিনারে বক্তারা পরিবেশ ও মানুষের কর্মকাণ্ডের কথাও তুলে ধরেন। অর্থাৎ সেমিনারের বিষয়বস্তু ও আলোচনা মানব ভূগোলকে ঘিরে আবর্তিত হয়েছে। এ আলোচনা উপরে বর্ণিত বিষয়বস্তুকেই সমর্থন করে। উপরিউক্ত আলোচনা থেকে বলা যায়, মানবজীবনে মানব ভূগোলের অধ্যয়ন অতীব জরুরি অর্থাৎ উদ্দীপকের শেষ বাক্যটি অত্যন্ত তাৎপর্যপূর্ণ।"
        }
      ]
    },
    {
      "number": "2",
      "uddipok": "একটি খাদ্যশস্য যা উত্তর আমেরিকার প্রেইরী অঞ্চলে প্রচুর পরিমাণে উৎপাদিত হয় বলে তাকে 'পৃথিবীর রুটির ঝুড়ি' বলা হয়। তবে চীন হচ্ছে শস্যটির প্রধান উৎপাদনকারী দেশ।",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "আধুনিক কৃষিযন্ত্রের মাধ্যমে বিস্তৃত এলাকা জুড়ে যে কৃষিকার্য পরিচালনা করা হয় তাকে ব্যাপক কৃষি বলে।"
        },
        {
          "label": "খ",
          "question": "",
          "explanation": "বাংলাদেশের প্রধান অর্থকরী ফসল হলো পাট। এর আঁশের রং অনেকটা সোনালি। পাট ও পাটজাত পণ্য বিদেশে রপ্তানি করে প্রচুর বৈদেশিক মুদ্রা আয় করা যায়। দেশে এবং বিদেশের বাজারে এর ব্যাপক চাহিদা থাকায় পাটকে বাংলাদেশের সোনালি আঁশ বলা যায়। অর্থাৎ পাট ও পাটজাত দ্রব্য রপ্তানির মাধ্যমে বাংলাদেশ প্রতিবছর বিপুল পরিমাণ বৈদেশিক মুদ্রা অর্জন করে বলে বাংলাদেশে পাটকে 'সোনালী আঁশ' বলা হয়।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত শস্যটি হলো গম। নিচে গম চাষের ভৌগোলিক নিয়ামক সমূহ ব্যাখ্যা করা হলো- গম চাষের প্রাকৃতিক বা ভৌগোলিক নিয়ামকসমূহের মধ্যে জলবায়ু, উষ্ণতা, বৃষ্টিপাত, মৃত্তিকা, ভূপ্রকৃতি, সেচব্যবস্থা প্রভৃতি গুরুত্বপূর্ণ ভূমিকা পালন করে থাকে। শীতপ্রধান আবহাওয়া গম চাষের জন্য বেশি উপযোগী। ১৬০-২২° সেলসিয়াস তাপমাত্রা প্রয়োজন। তবে অধিক উত্তাপে গমের দানা পরিপুষ্ট হয় না। সাধারণত গম চাষের জন্য ৫০-৭৫ সেন্টিমিটার বৃষ্টিপাতের প্রয়োজন। এ কারণে বৃষ্টিহীন শীত মৌসুমে পানিসেচের মাধ্যমে গম চাষ ভালো হয়। উর্বর দোআঁশ, বেলে দোআঁশ, পলি ও এঁটেল দোআঁশ মাটি গম চাষের জন্য উপযোগী। গম চাষের জমিতে প্রয়োজনীয় নাইট্রোজেন, পটাশ, জিংক সালফেট প্রভৃতি রাসায়নিক পদার্থ মাটিতে প্রয়োগ করতে হবে। উপরিউক্ত নিয়ামকের অনুকূল উপস্থিতির কারণে একটি দেশে পর্যাপ্ত গম চাষ হয়। তাই বলা যায় যে, গম চাষের জন্য উপরিউক্ত নিয়ামকসমূহ প্রয়োজন।"
        },
        {
          "label": "ঘ",
          "question": "",
          "explanation": "উদ্দীপকে শস্যটি হলো গম এবং আলোচিত দেশ দুটি হলো যুক্তরাষ্ট্র ও চীন। নিচে গমের বিশ্ববাণিজ্যে যুক্তরাষ্ট্র ও চীনের তুলনামূলক ভূমিকা বিশ্লেষণ করা হলো- আন্তর্জাতিক বাণিজ্যে গম সব ধরনের খাদ্য শস্যের মধ্যে সর্বাধিক গুরুত্বপূর্ণ। ২০২০ সালে প্রায় ৪৪.৮ বিলিয়ন মার্কিন ডলারের গম বিশ্ববাজারে রপ্তানি হয়। গমের ন্যায় আর কোনো খাদ্যশস্য এত অধিক পরিমাণে আন্তর্জাতিক বাণিজ্যে পাওয়া যায় না। বিশ্বের গুটি কয়েকটি দেশ গমের বাজার নিয়ন্ত্রণ করে থাকে। এর মধ্যে যুক্তরাষ্ট্র ও চীন অন্যতম। যুক্তরাষ্ট্র ২০১৯ সালে ৫২৩ লক্ষ মেট্রিক টন গম উৎপাদন করে এবং দেশের চাহিদা মিটিয়ে ৬.৩২ বিলিয়ন মার্কিন ডলার মূল্যের গম রপ্তানি করে। গমের বাজারে যুক্তরাষ্ট্র শীর্ষ পর্যায়ে রয়েছে এবং এদেশের গুরুত্বও অনেক।  অন্যদিকে গম উৎপাদনে চীন প্রথম। কিন্তু চীনের লোকসংখ্যা অনেক বেশি বলে যে পরিমাণ গম উৎপাদন হয় তা চীনের অভ্যন্তরীণ চাহিদা মেটাতে পারে না। তাই চীনকে প্রতি বছর গম আমদানি করতে হয়। ২০১৯ সালে চীন মোট গম উৎপাদন করেছে ১৩৩৬ লক্ষ মে. টন। চীনের আমদানি ২.২৬ বিলিয়ন মার্কিন ডলার। এভাবে গম আমদানির মাধ্যমে চীন বিশ্ব অর্থনীতিকে চাঙা রাখতে সাহায্য করে।"
        }
      ]
    },
    {
      "number": "3",
      "uddipok": "ইন্দোনেশিয়ার তুন আব্দুল গাফফার বাংলাদেশের সিলেটে বেড়াতে এসে একটি ফসলের সবুজে শোভিত বড় বড় বাগান দেখে অভিভূত হলেন। তিনি আরও জানতে পারলেন যে, তাঁর দেশে অধিক উৎপাদিত ফসলটি বাংলাদেশের প্রায় সকল জেলাতেই কমবেশি উৎপাদিত হয়।",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "যে কর্মপ্রচেষ্টা ও প্রক্রিয়ার দ্বারা মানুষ বিভিন্ন ধরনের দ্রব্য আহরণ করে এবং এর পরিবর্তন ঘটিয়ে মানুষের ব্যবহারের উপযোগী করে তাকে শিল্প বলে।"
        },
        {
          "label": "খ",
          "question": "",
          "explanation": "একটি শিল্পে যে পণ্যটি উৎপন্ন হবে তা তৈরির কাঁচামালের গুরুত্ব অপরিসীম। যে অঞ্চলে যে কাঁচামাল বেশি পাওয়া যায় সে অঞ্চলে ঐ কাঁচামালনির্ভর শিল্পটি বেশি গড়ে ওঠে। সিমেন্ট শিল্পের প্রধান কাঁচামাল হলো চুনাপাথর। এছাড়া ক্লিংকার ও জিপসামও গুরুত্বপূর্ণ। বাংলাদেশের জয়পুরহাট, লামাকাটা, লালঘাট, টাকেরঘাট, জাফলং, জকিগঞ্জ, জামালগঞ্জ, সীতাকুণ্ড, সেন্ট মার্টিন প্রভৃতি অঞ্চলে চুনাপাথর পাওয়া যায়। তাই সংশ্লিষ্ট অঞ্চলে সিমেন্ট শিল্প গড়ে উঠে। সুতরাং বলা যায়, কাঁচামালের সহজলভ্যতা সিমেন্ট শিল্প গড়ে উঠার অন্যতম কারণ।"
        },
        {
          "label": "গ",
          "question": "",
          "explanation": "উদ্দীপকে ইঙ্গিতকৃত দ্বিতীয় ফসলটি হলো ধান। নিচে ধান চাষের ভৌগোলিক নিয়ামকসমূহ ব্যাখ্যা করা হলো- ধান চাষের জন্য ১৬০-৩০° সেলসিয়াস তাপমাত্রা প্রয়োজন। তবে মৌসুমভেদে তাপমাত্রা কমবেশি হতে পারে। ১০০-২০০ সেন্টিমিটার বৃষ্টিপ্রবণ এলাকায় ধানের ফলন ভালো হয়। ইরি মৌসুমে সেচের মাধ্যমে ধান চাষ করা হলেও ভালো ফলনের জন্য বৃষ্টিপাত প্রয়োজন। অনাবৃষ্টি কিংবা অতিবৃষ্টি ধান চাষের জন্য অনুপযোগী। নদী অববাহিকায় পলিমাটি ধান চাষের জন্য বিশেষ উপযোগী। কারণ নদ-নদী ও খাল-বিলের উপকূলীয় এলাকায় ধান চাষের জন্য পর্যাপ্ত উর্বর জমি ও পানি পাওয়া যায়। ধান চাষের জন্য সমতল ভূমি উপযোগী। পৃথিবীর শ্রেষ্ঠ ধান উৎপাদনকারী অঞ্চলগুলো নদীগঠিত সমতলভূমি এলাকায় অবস্থিত। এছাড়া ধান চাষের জন্য পলিযুক্ত উর্বর এঁটেল দোআঁশ মাটি অধিক উপযোগী। বিশ্বের প্রায় ৯৫% ধান সমতল ও নিম্নভূমিতে উৎপাদন হয়। তাই বলা যায় ধান চাষের জন্য উপরিউক্ত ভৌগোলিক নিয়ামকসমূহ প্রয়োজন।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত ফসল দু'টি হলো চা ও ধান। নিচে এ দুটি ফসলের অর্থনৈতিক গুরুত্ব বাংলাদেশের প্রেক্ষিতে বিশ্লেষণ করা হলো- বাংলাদেশের অর্থকরী ফসলের মধ্যে অন্যতম হলো চা। দেশে উৎপাদিত চায়ের প্রায় বেশিরভাগ বিদেশে রপ্তানি হয়। তবে পূর্ব বাংলাদেশ বিশ্ব বাজারে প্রচুর চা রপ্তানি করত। দেশের চাহিদা বৃদ্ধি পাওয়ায় বর্তমানে রপ্তানির পরিমাণ খুবই কম। ২০২০-২১ অর্থবছরে বাংলাদেশ চা রপ্তানি করে মাত্র ৩ মিলিয়ন মার্কিন ডলার মূল্যের বৈদেশিক মুদ্রা অর্জন করে। অথচ ২০০৭-০৮ সালে ১৫ মিলিয়ন মার্কিন ডলার মূল্যের চা বিক্রি করে। যুক্তরাজ্য, পাকিস্তান, রাশিয়া, মিসর ও আমেরিকা যুক্তরাষ্ট্র বাংলাদেশি চায়ের প্রধান ক্রেতা। এছাড়া জাপান, পূর্ব জার্মানি, পোল্যান্ড, বুলগেরিয়া, চেক প্রজাতন্ত্র, স্লোভাকিয়া, হাঙ্গেরি প্রভৃতি দেশও বাংলাদেশ হতে চা আমদানি করে থাকে। অপরদিকে ধান বাংলাদেশের প্রধান খাদ্যশস্য। ২০২১-২২ অর্থবছরে ধানের উৎপাদন ৩৯৪.৮১ লক্ষ মে. টন। বাংলাদেশের প্রায় সব জায়গায় ধান উৎপাদন হলেও জনসংখ্যা বেশি হওয়ায় বাংলাদেশকে প্রতি বছর ধান আমদনি করতে হয়। ধান বাংলাদেশের প্রধান খাদ্য শস্য। তাই এদেশের অর্থনীতিতে ধান গুরুত্বপূর্ণ।"
        }
      ]
    },
    {
      "number": "4",
      "uddipok": "",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "প্রতি এক হাজার লোকের মধ্যে বিভিন্ন বয়সের কত জন লোক মারা যায় তাকে মৃত্যুহার বলে।"
        },
        {
          "label": "খ",
          "question": "",
          "explanation": "কৃষি মানুষের আদি পেশা আর কৃষি হতে উৎপাদিত পণ্যই মানুষের বেচে থাকায় প্রধান উপাদান। তাই মানুষের যাবতীয় উন্নয়ন কৃষিনির্ভর। বর্তমানে শিল্পনির্ভর অর্থনীতিও পরোক্ষভাবে কৃষি নির্ভর। কারণ কৃষি হতে উৎপন্ন পণ্য অনেক শিল্পপণ্যর প্রধান কাঁচামাল যার যোগান কৃষি হতেই আসে। এছাড়া মানুষের বেঁচে থাকার জন্য প্রয়োজনীয় খাদ্য কৃষি হতেই আসে। এককথায় সকল উন্নয়ন কর্মকাণ্ডই প্রত্যক্ষ ও পরোক্ষভাবে কৃষির ওপর নির্ভরশীল। তাই বলা যায় উন্নয়নের ভিত্তিই হলো কৃষি।"
        },
        {
          "label": "গ",
          "question": "",
          "explanation": "উদ্দীপকে 'ক' অঞ্চলটি হলো সিলেট অঞ্চল। নিচে এ অঞ্চলের জনসংখ্যা বণ্টনের ওপর ভৌগোলিক প্রভাব ব্যাখ্যা করা হলো- সিলেট অঞ্চলের জনসংখ্যার ঘনত্ব ৮৭৩ জন এবং মোট জনসংখ্যা ১,১০,৩৪,৮৬৩ জন। ধরন বিবেচনায় এ অঞ্চলটি নাতি বিরল বসতি অঞ্চলের অন্তর্ভুক্ত। সর্বোপরি জনসংখ্যার ঘনত্ব কম। সিলেট অঞ্চল প্রকৃতিগত ভাবে একটু দুর্গম। পাহাড় পর্বতে ঘেরা এ অঞ্চল প্রাকৃতিক সৌন্দর্যে ভরপুর থাকলেও বন্ধুর ভূপ্রকৃতি ও অধিক বৃষ্টিপাত হওয়ায় এ অঞ্চলে কম বসতি গড়ে উঠেছে। এ অঞ্চলে রাস্তাঘাট ও শিল্পকারখানাও কম। এছাড়া এ অঞ্চলের মাটিও খুব বেশি কৃষি উপযোগী নয়। উন্নত জীবনযাপনের জন্য প্রয়োজনীয় অবকাঠামোও গড়ে উঠেনি। তাই বলা যায় যে, ভৌগোলিক বিবেচনায় সিলেট অঞ্চলের জনসংখ্যার ঘনত্ব কম।"
        },
        {
          "label": "ঘ",
          "question": "",
          "explanation": "উদ্দীপকে 'খ' এবং 'গ' হলো যথাক্রমে ঢাকা ও পার্বত্য চট্টগ্রাম অঞ্চল। নিচে ঢাকা ও পার্বত্য চট্টগ্রামের জনসংখ্যার ঘনত্বের তারতম্য বিশ্লেষণ করা হলো- ঢাকার জনসংখ্যার ঘনত্ব অধিক হওয়ার প্রভাববিস্তারকারী নিয়ামকগুলোর মধ্যে ভূপ্রকৃতি, জলবায়ু, মৃত্তিকা, পানি, খনিজ, শিক্ষাব্যবস্থা, অর্থনৈতিক অবস্থা, উন্নত কর্মসংস্থানের ব্যবস্থা, উন্নত পরিবহন ব্যবস্থা প্রভৃতি উল্লেখযোগ্য। মানুষ সাধারণত যেসব অঞ্চলে কৃষি, সমভাবাপন্ন জলবায়ু, উর্বর মৃত্তিকা এবং শিল্পকারখানা গড়ে তোলার পরিবেশ, সুপেয় পানি, পরিবহন সুবিধা, আধুনিক প্রযুক্তিগত সুবিধা, পর্যাপ্ত আবাসন সুবিধা ও 1 উন্নত শিক্ষাব্যবস্থা রয়েছে সেসব অঞ্চলে বসবাস করতে চায়। অর্থাৎ যেসব অঞ্চলে খাদ্য, বস্ত্র, বাসস্থান, শিক্ষা, চিকিৎসা কর্মসংস্থানের সুযোগ প্রভৃতি তুলনামূলকভাবে বেশি সে অঞ্চলে জনসংখ্যার ঘনত্ব বেশি। অপরদিকে, পার্বত্য চট্টগ্রাম ভূপ্রকৃতিগত বৈশিষ্ট্যের কারণে অত্যন্ত দুর্গম। পর্বতময়তার জন্য এখানে কৃষিকাজ হয় না। ভূমির বন্ধুরতার জন্য এখানে পরিবহন ব্যবস্থা অনুন্নত। উন্নত পরিবহন না থাকার কারণে এখানে শিল্প প্রতিষ্ঠান ও বড় বড় ব্যবসায়িক কেন্দ্র গড়ে উঠে নি। তাই কর্মসংস্থানের সুযোগ কম। এছাড়া উন্নত শিক্ষা প্রতিষ্ঠান, হাসপাতাল, বিনোদন কেন্দ্র, শপিংমল প্রভৃতি না থাকার জন্য এ অঞ্চলের জীবনযাত্রার মান অত্যন্ত নিম্নমানের। তাই স্থায়িভাবে বসতি স্থাপনের জন্য এ অঞ্চলের গুরুত্ব কম।"
        }
      ]
    },
    {
      "number": "5",
      "uddipok": "রাজিব ছয় সদস্যের পরিবার নিয়ে পদ্মার পাড়ের একটি গ্রামে বসবাস করতেন। পারিবারিক অসচ্ছলতার কথা চিন্তা করে তিনি বসত বাড়ি ছাড়া বাকি সামান্য জমিটুকু বিক্রয় করে বড় ছেলে রজবকে চাকরির জন্য সৌদি আরব পাঠিয়ে দেন। বিদেশ থেকে পাঠানো টাকায় তাদের সংসার ভালোই চলছিল। কয়েক বছর পর নদীভাঙনে ভিটে মাটি হারিয়ে তিনি পরিবারসহ ঢাকা শহরে এসে বসবাস শুরু করেন।",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "মানুষ যখন একদেশ হতে অন্যদ্দেশে বসবাসের জন্য গমন করে তখন তাকে আন্তর্জাতিক অভিগমন বলে।"
        },
        {
          "label": "খ",
          "question": "",
          "explanation": "শক্তি সম্পদ শিল্প গড়ে উঠার জন্য অত্যন্ত গুরুত্বপূর্ণ। কয়লা, পানিবিদ্যুৎ ও প্রাকৃতিক গ্যাসের মতো শক্তি সম্পদ শিল্পায়নে বিরাট ভূমিকা পালন করে। পৃথিবীতে একুতকারী শিল্পে ব্যবহৃত মোট শক্তির দুই-তৃতীয়াংশ কয়লা থেকে পাওয়া যায়। এজন্য যেসব দেশের কয়লাখনিতে প্রচুর পরিমাণে কয়লা পাওয়া যায়। ঐসব দেশে কয়লাখনি অঞ্চলের নিকট শিল্পপ্রতিষ্ঠান গড়ে ওঠে। এছাড়া প্রাকৃতিক গ্যাস, পানি, বিদ্যুৎ, তেল প্রভৃতির মতো শক্তি সম্পদ শিল্প স্থাপনে ব্যাপক ভূমিকা পালন করে। তাই বলা যায়, শক্তি সম্পদের সহজ প্রাপ্যতা শিল্প স্থাপনে সহায়ক।"
        },
        {
          "label": "গ",
          "question": "",
          "explanation": "দেশের অর্থনীতিতে উদ্দীপকে উল্লিখিত রজবের অভিগমনের প্রভাব ব্যাখ্যা করা হলো- প্রতিবছর অভিগমনের কারণে আমাদের দেশে সবচেয়ে বড় যে সুফল। আসছে তা হলো বৈদেশিক মুদ্রা অর্জন। প্রতিবছর বিপুল সংখ্যক লোক বিদেশ গমন করে অর্জিত অর্থ বাংলাদেশে প্রেরণ করে। বিদেশ গমনের অন্যান্য সুবিধা হলো উন্নত শিক্ষা ও প্রযুক্তি জ্ঞানের প্রসার, বেকার সমস্যা দূরীকরণ ও সম্পদের ওপর চাপ হ্রাস প্রভৃতি। প্রতিবছর আমাদের দেশ থেকে বিদেশে যে পরিমাণ জনশক্তি অভিগমন করছে তাতে আমাদের অর্থনীতিতে বৈদেশিক মুদ্রা অর্জন বৃদ্ধি পাচ্ছে এবং এতে অর্থনৈতিক প্রবৃদ্ধিও বৃদ্ধি পাচ্ছে। অনেকে উচ্চশিক্ষা ও গবেষণার জন্য বিদেশে অভিগমন করে থাকে। এতে দেশে উচ্চশিক্ষার হার বৃদ্ধি পায়, উন্নত শিক্ষা ও প্রযুক্তি জ্ঞানের প্রসার ঘটে। দেশে বেকার সংখ্যা বৃদ্ধি পেলে অর্থনীতিতে বিরূপ প্রভাব পড়ে। তাই আন্তর্জাতিক অভিগমনের ফলে আমাদের দেশের বেকার সমস্যা হ্রাস পায়। বিদেশে অভিগমন করলে দেশের সম্পদের ওপর চাপ হ্রাস পায়। আমাদের দেশ অধিক জনসংখ্যার দেশ হওয়ায় স্বল্প পরিমাণ জমি ও সম্পদের ওপর অধিক চাপ সৃষ্টি হয়। উদ্দীপকের রাজিবের ছেলে রজব চাকরির জন্য দেশ ছেড়ে সৌদি আরব যায় যা আন্তর্জাতিক অভিগমনের পর্যায় পড়ে। মানবজীবনে রজবের মতো অভিগমনের ব্যাপক প্রভাব রয়েছে।"
        },
        {
          "label": "ঘ",
          "question": "",
          "explanation": "উদ্দীপকে রাজিবের বড় ছেলে রজবের বিদেশ গমন আন্তর্জাতিক অভিগমন এবং রাজিবের পরিবারসহ ঢাকায় গমন অভ্যন্তরীণ অভিগমনের পর্যায় পড়ে। নিচে তা বিশ্লেষণ করা হলো- যখন মানুষ নিজ দেশের মধ্যে এক জায়গা থেকে অন্য জায়গায় অভিগমন করে, তখন তাকে অভ্যন্তরীণ অভিগমন বলে। চাকরি, শিক্ষা, চিকিৎসা, ব্যবসায়-বাণিজ্য, বিবাহ, প্রাকৃতিক দুর্যোগ প্রভৃতি প্রয়োজনে মানুষ একই দেশের ভেতর একস্থান থেকে অন্যস্থানে অভিগমন করে। অভ্যন্তরীণ অভিগমনের মধ্যে শহর থেকে শহরে, গ্রাম থেকে শহরে, গায় থেকে গ্রামে অভিগমন উল্লেখযোগ্য। অন্যদিকে, মানুষ যখন একদেশ হতে অন্যদেশে গমন করে তখন তাকে আন্তর্জাতিক অভিগমন বলে। প্রধানত উচ্চশিক্ষা, চিকিৎসা, উন্নত জীবনের প্রত্যাশা যুদ্ধবিগ্রহসহ বিভিন্ন রাজনৈতিক ও সামাজিক কারণে আন্তর্জাতিক অভিগমন ঘটে। তেমনি উদ্দীপকে রাজিবের ছেলে রজব কর্মসংস্থানের উদ্দেশ্যে সৌদি আরব যায়। যেহেতু এটা দেশের সীমানা পেরিয়ে গেছে তাই ধরন অনুযায়ী তা আন্তর্জাতিক অভিগমন এবং রাজিবের বাড়ি নদী ভাঙনে পড়লে তারা সপরিবারে ঢাকায় চলে আসে। যেহেতু এটা দেশের সীমানার ভেতর তাই এটি অভ্যন্তরীণ অভিগমন।"
        }
      ]
    },
    {
      "number": "6",
      "uddipok": "",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "ধাতব পদার্থ দ্বারা তৈরি খনিজকে ধাতব খনিজ বলে।"
        },
        {
          "label": "খ",
          "question": "",
          "explanation": "বাংলাদেশ বর্তমানে যে পরিমাণ সার প্রয়োজন উৎপাদনের পরিমাণ তার চেয়ে কম। সার উৎপাদনে প্রয়োজনীয় কাঁচামাল, শক্তিসম্পদ, মূলধন, দক্ষ শ্রমিক, যন্ত্রপাতি, আধুনিক প্রযুক্তির অভাব,শ্রমিক অসন্তোষ প্রভৃতি কারণে বাংলাদেশ সারের উৎপাদন চাহিদার তুলনায় কম। চাহিদার তুলনায় উৎপাদন কম থাকায় ঘাটতি দেখা যায়। তাই বলা যায় বাংলাদেশ সারশিল্পে স্বয়ংসম্পূর্ণ নয়।"
        },
        {
          "label": "গ",
          "question": "",
          "explanation": "উদ্দীপকে 'ক' চিহ্নিত দেশটি হলো অস্ট্রেলিয়া। নিচে অস্ট্রেলিয়ার লৌহ আকরিক উৎপাদন ও বণ্টন ব্যাখ্যা করা হলো- ওসেনিয়া মহাদেশের মধ্যে অস্ট্রেলিয়া সর্ববৃহৎ দেশ। অস্ট্রেলিয়ায় বিপুল পরিমাণে লৌহ ও আকরিক উৎপাদিত হয়। লৌহ আকরিক উৎপাদনে অস্ট্রেলিয়া বিশ্বে প্রথম। ২০১৯ সালে এর উৎপাদন ছিল ৯৩ কোটি মেট্রিকটন। এর নিউ সাউথ ওয়েলসের আয়রন মোনার্ক (Iron Monarch) এবং দক্ষিণ অস্ট্রেলিয়ার আয়রন নব (Iron Knob) লৌহ আকরিক উৎপাদনের জন্য প্রসিদ্ধ। ইদানীং এর পশ্চিমাংশের পার্বত্য অঞ্চলেও কতকগুলো লৌহখনি আবিষ্কৃত হয়েছে। পূর্বে অস্ট্রেলিয়ার অধিকাংশ লৌহ আকরিক জাপানে রপ্তানি করা হতো। বর্তমানে এ মহাদেশে লৌহ ও ইস্পাত কারখানা গড়ে ওঠায় রপ্তানির পরিমাণ কিছুটা হ্রাস পেয়েছে। তাই বলা যায় অস্ট্রেলিয়ায় লৌহ আকরিক উৎপাদন ও বন্টনে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "উদ্দীপকের 'খ' ও 'গ' চিহ্নিত মহাদেশ দুটি হলো উত্তর আমেরিকা ও এশিয়া। নিচে এ দুটি মহাদেশের লৌহ আকরিক উৎপাদনের তুলনামূলক বিশ্লেষণ করা হলো- উত্তর আমেরিকা মহাদেশের মধ্যে যুক্তরাষ্ট্র, কানাডা ও মেক্সিকো লৌহ আকরিক উত্তোলনে প্রসিদ্ধ। ১৯৭৩ সাল পর্যন্ত লৌহ আকরিক উত্তোলনে যুক্তরাষ্ট্রের স্থান ছিল বিশ্বে দ্বিতীয়। বর্তমানে এর স্থান নবম। ২০১৯ সালে এ দেশে ৪ কোটি ৮০ লক্ষ মেট্রিক টন লৌহ আকরিক উত্তোলিত হয়। বর্তমানে লৌহ আকরিক উত্তোলনে পৃথিবীতে কানাডার স্থান অষ্টম। ২০১৯ সালে কানাডায় ৫ কোটি ৪০ লক্ষ মেট্রিক টন লৌহ আকরিক উত্তোলিত হয়। ২০১৯ সালে মেক্সিকোতে দেশে ২ কোটি ৩০ লক্ষ মেট্রিক টন লৌহ আকরিক উত্তোলিত হয়। অপরদিকে, এশিয়া মহাদেশের মধ্যে চীন, ভারত, জাপান, কাজাখিস্তান প্রভৃতি দেশে লৌহ আকরিক উৎপন্ন হয়। লৌহ আকরিক উৎপাদনে চীন বিশ্বে তৃতীয়। ২০১৯ সালে এ দেশে ৩৫ কোটি মেট্রিক টন লৌহ আকরিক উত্তোলিত হয়। এর সঞ্চিত লৌহের ভাণ্ডারের পরিমাণ প্রায় ১,৯৮০ কোটি মেট্রিক টন। লৌহ আকরিক উৎপাদনে ভারত এশিয়ায় দ্বিতীয় এবং বিশ্বে চতুর্থ। ২০১৯ সালে এর উৎপাদন ছিল প্রায় ২১ কোটি মেট্রিক টন। লৌহ আকরিক সম্পদে জাপান সমৃদ্ধ দেশ। এ দেশে প্রচুর লৌহ আকরিক উত্তোলিত হয়। ২০১৯ সালে এ দেশ ৭ কোটি ৫ লক্ষ মেট্রিক টন কাঁচা লোহা উৎপাদন করে।"
        }
      ]
    },
    {
      "number": "7",
      "uddipok": "বাংলাদেশের একটি শক্তি সম্পদ যার ওপর ভিত্তি করে বড়পুকুরিয়া কেন্দ্র স্থাপিত হয়েছে। এ খালাসপীর, জয়পুরহাটের জামালগঞ্জ প্রভৃতি অঞ্চলেও এ সম্পদ পাওয়া যায়। সম্পদটি উত্তোলন এবং সঞ্চয়ের দিক থেকে ভারাম্ভ পৃথিবীর অন্যতম প্রধান দেশ।",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত যেসব পদার্থ হতে শক্তি পাওয়া যায় তাকে শক্তি সম্পদ বলে।"
        },
        {
          "label": "খ",
          "question": "",
          "explanation": "বাংলাদেশ ধান গবেষণা প্রতিষ্ঠান BRRI এর পূর্ণরূপ হলো- Bangladesh Rice Research Institute। এটি ১৯৭০ অক্টোবরে প্রতিষ্ঠিত হয়।বাংলাদেশের কৃষিতে BRRI এর অবদান অনেক। দেশের মোট ধান উৎপাদনের প্রায় ৬৮% আসে BRRI উৎপাদিত ধান থেকে। এ প্রতিষ্ঠান উচ্চ ফলনশীল ধানের জাত আবিষ্কার নিয়ে গবেষণা করে। BRRI কর্তৃক উদ্ভাবিত ধান হলো- ব্রি হাইব্রিড ধান-১, বি হাইব্রিড-২। ব্রি হাইব্রিড ধানের একর প্রতি উৎপাদন ৮ মণ।তাই বলা যায়, বাংলাদেশের কৃষিতে BRRI এর অবদান অনেক।"
        },
        {
          "label": "গ",
          "question": "",
          "explanation": "নিজে চেষ্টা কর।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দুটি দেশ হলো বাংলাদেশ ও ভারত এবং শক্তি সম্পদ কয়লার কথা বলা হয়েছে। নিচে উদ্দীপকে উল্লিখিত দুদেশে সম্পদটি সংরক্ষণ পদ্ধতির তুলনামূলক বিশ্লেষণ করা হলো- কয়লা হলো গচ্ছিত সম্পদ। এ সম্পদ একবার নিঃশেষ হয়ে গেলে আর নতুন করে জন্মায় না। সুতরাং ব্যবহারও করা যাবে না। এজন্য কয়লার অপচয়রোধ ও সংক্ষণের প্রতি লক্ষ রাখতে হবে। সংরক্ষণ অর্থ হলো যা অপ্রতুল। প্রয়োজনের তুলনায় যে জিনিসের যোগান স্বল্প, ভবিষ্যতের জন্য তার কিছুটা সঞ্চয় করে রাখা জরুরি আর ভবিষ্যতের জন্য ঐ দুর্লভ সম্পদ সংগ্রহ করে রাখতে হলে, দরকার বর্তমানে তার সুপরিকল্পিত, বিচক্ষণ, দক্ষ ব্যবহার। বাংলাদেশ সুখ-স্বাচ্ছন্দ্য, নিরাপত্তা, স্থায়িত্ব, উন্নতির স্বার্থে কয়লা সংরক্ষণ অপরিহার্য। বাংলাদেশে কয়লার মজুদ সীমিত। তাই এটি অগ্রাধিকার পদ্ধতিতে সংরক্ষণ প্রয়োজন। এছাড়া কয়লার অপচয় রোধ, শ্রমিকের দক্ষতা বৃদ্ধি, সূক্ষ্ম নীতি নির্ধারণ ও প্রয়োগ, সচেতনতা বৃদ্ধির মাধ্যমে কয়লা সম্পদ সংরক্ষণ করা যায়।  অপরদিকে ভারতেও কয়লার ব্যবহার রয়েছে। তাই ভারত কিছু কয়লার সংরক্ষণ নীতি অবলম্বন করছে, কয়লা সংরক্ষণ ও বৃদ্ধির জন্য ভারত নিম্নোক্ত কৌশলগুলো অবলম্বন করছে। *মিত্রব্যতা: ১.অগ্রাধিকার ভিত্তিতে ব্যবহার ২.অপচয় বন্ধ করা ৩.সংস্কৃতি/শিক্ষার মান উন্নয়ন ৪.নীতিনির্ধারণ ও প্রয়োগ *পরিবর্তিত দ্রব্যের ব্যবহার: ১.প্রযুক্তির উৎকর্ষতা ২.সম্পদের পুনর্ব্যবহার ৩.সচেতনতা বৃদ্ধি"
        }
      ]
    },
    {
      "number": "8",
      "uddipok": "বাংলাদেশের উত্তরাঞ্চলীয় বিভাগ রাজশাহী এবং রংপুরে একটি শিল্পের বেশকিছু কারখানা গড়ে উঠেছে। শিল্পটি ঢাকা এবং খুলনা বিভাগেও দেখা যায়। অনুকূল পরিবেশ বিশেষ করে কাঁচামালের অভাবে সিলেট বিভাগে শিল্পটির কারখানা দেখা যায় না।",
      "tag": "DB, DIN.B 23",
      "sub_questions": [
        {
          "label": "ক",
          "question": "",
          "explanation": "ভূপৃষ্ঠের অভ্যন্তরভাগের শিল্পস্তর হতে মাটি খুঁড়ে যে প্রাকৃতিক সম্পদ আহরণ করা হয় তাই খনিজ সম্পদ।"
        },
        {
          "label": "খ",
          "question": "",
          "explanation": "খনিজ তেলকে তরল সোনা বলে। বিশ্বের মোট সঞ্চিত তেলের ৫২% মধ্যপ্রাচ্যে এবং উৎপাদিত তেলের ২৯% মধ্যপ্রাচ্য হতে বিশ্ব বাজারে আসে। তাছাড়া মধ্যপ্রাচ্যের তেল দেশগুলো কৃষি, শিল্প, সংস্কৃতি, অর্থনীতি প্রভৃতি উন্নয়নের চাবিকাঠি হলো খনিজ তেল। শুধু তাই নয় সারা বিশ্বই তেলনির্ভর এবং তেল অত্যন্ত মূল্যবান খনিজ সম্পদ। তাই খনিজ তেলকে তরল সোনা বলা হয়।"
        },
        {
          "label": "গ",
          "question": "",
          "explanation": "উদ্দীপকে চিনি শিল্পের কথা বলা হয়েছে। বাংলাদেশের শিল্প গড়ে উঠার কিছু ভৌগোলিক নিয়ামক বিশ্লেষণ করা হলো- আখ চাষের অনুকূল পরিবেশ বজায় থাকায় বাংলাদেশে প্রচুর পরিমাণে আখ উৎপাদিত হয়। উৎপাদিত এসব আখ বাংলাদেশের বিভিন্ন চিনিকলে ব্যবহৃত হয়। এছাড়া কিছু পরিমাণ আখ গুড় তৈরিতে ব্যবহৃত হয়। এসব চিনিকলের অধিকাংশ আখ উৎপাদনকারী অঞ্চলেই অবস্থিত। আবার কাঁচামালের অভাবহেতু বাংলাদেশের দক্ষিণ- পূর্বাঞ্চলে চিনি শিল্প গড়ে ওঠেনি। আখ চাষের জন্য উপযোগী উষ্ণ ও আর্দ্র জলবায়ু বাংলাদেশের যেসব অঞ্চলে দেখা যায় সেসব স্থানে আখের চাষ হয়; যেমন- কুষ্টিয়া, যশোর, ফরিদপুর, দিনাজপুর, রাজশাহী, কিশোরগঞ্জ প্রভৃতি স্থানে আখের চাষ হয়। আখ চাষের জন্য পলি দোআঁশ, কাদা দোআঁশ মৃত্তিকা অধিক উপযোগী। তাই বাংলাদেশের দক্ষিণ-পশ্চিমাঞ্চল ও উত্তর-পশ্চিমাঞ্চলে আখ বেশি জন্মায়। ফলে শিল্পের কাঁচামালের অভাব হয় না। উপরে উল্লিখিত ভৌগোলিক নিয়ামক সমূহ এদেশে চিনি শিল্প গড়ে তুলতে সহায়তা করেছে।"
        },
        {
          "label": "ঘ",
          "question": "",
          "explanation": "উদ্দীপকের চিনি শিল্পের কথা বলা হয়েছে যেখানে শেষ বাক্যে কাঁচামালের অভাবে সিলেটে চিনি শিল্প গড়ে না উঠার কথা বলা হয়েছে। নিচে বাক্যটির তাৎপর্য বিশ্লেষণ করা হলো- চিনি শিল্পের প্রয়োজনীয় কাঁচামাল হলো আখ। যে অঞ্চলে প্রচুর আখ উৎপন্ন হয় সে অঞ্চলে চিনি শিল্প গড়ে উঠে। সিলেটে আখ তেমন ভালো জন্মায় না। সিলেট অঞ্চলটি ভূপ্রকৃতিগতভাবে আখ চাষের উপযোগী নয়। সিলেটের জলবায়ুও অনুকূল নয়। উষ্ণ ও আর্দ্র জলবায়ু আখ চাষের জন্য উত্তম। এছাড়া পলিদোআঁশ ও কাদা দোআঁশ মাটিতে আখ চাষ ভালো হয়। এ সকল নিয়ামকের কোনোটিই সিলেটে নেই। এসব কারণে সিলেটে আখের চাষ হয় না। ফলে এ অঞ্চলে কোনো চিনি শিল্পও গড়ে উঠেনি। তাই বলা যায় উদ্দীপকের শেষ বাক্যটি খুবই তাৎপর্যপূর্ণ।"
        }
      ]
    }
  ]
}