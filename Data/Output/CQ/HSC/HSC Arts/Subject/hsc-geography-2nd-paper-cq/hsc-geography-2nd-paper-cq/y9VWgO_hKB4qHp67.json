{
  "title": "ঢাকা, দিনাজপুর, বরিশাল ২০২১",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "শক্তি সম্পদ কাকে বলে?",
          "explanation": "যে সকল খনিজাত প্রাকৃতিক সম্পদ শক্তি উৎপাদনের কাজে ব্যবহৃত হয় সেগুলোকে শক্তি সম্পদ বলে। যেমন— খনিজ তেল, প্রাকৃতিক গ্যাস, কয়লা ইত্যাদি।"
        },
        {
          "label": "খ",
          "question": "বাংলাদেশে কোন শ্রেণির কয়লা বেশি পাওয়া যায়? ব্যাখ্যা করো।",
          "explanation": "বাংলাদেশে বিটুমিনাস ও লিগনাইট শ্রেণির কয়লা বেশি পাওয়া যায় । বাংলাদেশে প্রাপ্ত অধিকাংশ কয়লা নিকৃষ্ট শ্রেণির। এসব কয়লা ছাই ও গন্ধকের পরিমাণ বেশি এবং কার্বনের পরিমাণ খুবই কম। দিনাজপুরের বড় পুকুরিয়া, বগুড়ার জামালগঞ্জ, নওগাঁ, সিলেটে বিটুমিনাস ও লিগনাইট জাতীয় কয়লাক্ষেত্র রয়েছে।"
        },
        {
          "label": "গ",
          "question": "এশিয়া মহাদেশে উদ্দীপক 'ক' খনিজের উৎপাদন বর্ণনা করো।",
          "explanation": "ছক 'ক' তে উল্লিখিত খনিজ সম্পদটি লৌহ আকরিক এশিয়া মহাদেশে লৌহ আকরিক উৎপাদনের বর্ণনা নিচে দেয়া হলো— চীন: লৌহ আকরিক উৎপাদনে চীন বিশ্বে তৃতীয়। ২০১৯ সালে এ দেশে ৩৫১ মিলিয়ন মেট্রিক টন লৌহ আকরিক উত্তোলত হয়। এর সঞ্চিত লৌহের ভাণ্ডারের পরিমাণ প্রায় প্রায় ২০,০০০ মিলিয়ন মেট্রিক টন। স্থানীয় চাহিদা অধিক থাকায় চীনের পক্ষে লৌহ আকরিক রপ্তানি করা সম্ভব হয় না। ভারত: লৌহ আকরিক উৎপাদনে ভারত এশিয়ায় দ্বিতীয় এবং বিশ্বে চতুর্থ। ২০১৯ সালে এর উৎপাদন ছিল প্রায় ২৩৮ মিলিয়ন মেট্রিক টন। ভারত বিশ্ববাজারে প্রচুর লৌহ আকরিক রপ্তানি করে থাকে। জাপান ভারতীয় লৌহের সর্ববৃহৎ ক্রেতা এবং মোট রপ্তানির প্রায় ৫০% ক্রয় করে । জাপান: জাপান শিল্পে উন্নত বলে লোহার অভ্যন্তরীণ চাহিদা খুবই বেশি। জাপান, ভারত, অস্ট্রেলিয়া, আমেরিকা যুক্তরাষ্ট্র প্রভৃতি দেশে অধিকাংশ লৌহ আকরিক রপ্তানি করে। ২০১৯ সালে এ দেশ ৭৫ মিলিয়ন মেট্রিক টন কাঁচা লোহা উৎপাদন করে। কাজাখিস্তান: এ দেশ লৌহ আকরিক উৎপাদনে পৃথিবীতে দশম ও এশিয়ার চতুর্থ দেশ। ২০১৯ সালে এ দেশে প্রায় ৪৩ মিলিয়ন মেট্রিন টন লৌহ আকরিক উত্তোলন হয়। উপরের আলোচনা থেকে বলা যায়, এশিয়া লৌহ আকরিক উৎপাদনে বিশ্বে শীর্ষস্থানীয় না হলেও অতীব গুরুত্বপূর্ণ উৎপাদক অঞ্চল ।"
        },
        {
          "label": "ঘ",
          "question": "উদ্দীপক 'খ' এ বর্ণিত খনিজের বিশ্ববাণিজ্য বিশ্লেষণ করো ।",
          "explanation": "উদ্দীপকে ইঙ্গিতকৃত খনিজ সম্পদটি পেট্রোলিয়াম বা খনিজ তেল। পেট্রোলিয়াম একটি গুরুত্বপূর্ণ অর্থনৈতিক সম্পদ। মূলত পরিবহন ও শিল্পে জ্বালানি তথা শক্তির উৎস হিসেবে খনিজ তেলের ভূমিকা এটিকে বিশ্ব অর্থনীতিতে গুরুত্বপূর্ণ অবস্থানে অধিষ্ঠিত করেছে। বিশ্বে তেলসমৃদ্ধ দেশগুলো যথেষ্ট উন্নত; বিশেষ করে মধ্যপ্রাচ্য (যেমন- সৌদি আরব, কাতার)। এ অঞ্চলের খনিজ তেল বর্তমান বিশ্বের অর্থনৈতিক অঙ্গনে বিশেষ গুরুত্বপূর্ণ ভূমিকা পালন করছে। খনি হতে উত্তোলিত অপরিশোধিত তেল রপ্তানিতে শীর্ষ দেশগুলোর মধ্যে উল্লেখযোগ্য হলো— সৌদি আরব, কুয়েত, বাহরাইন, কাতার, নরওয়ে, রাশিয়া, ডেনিজুয়েলা, ইরাক, আলজেরিয়া, লিবিয়া, ইন্দোনেশিয়া প্রভৃতি দেশ। এছাড়া আমদানিতে মার্কিন যুক্তরাষ্ট্র, যুক্তরাজ্য, কলম্বিয়া, পের, জার্মানি, ফ্রান্স, ইতালি, ভারত, জাপান বিশেষ উল্লেখযোগ্য। এর মধ্যে রপ্তানিতে সৌদি আরব প্রথম; রাশিয়া দ্বিতীয়, নরওয়ে তৃতীয় এবং আমদানিতে যুক্তরাষ্ট্র প্রথম, জাপান দ্বিতীয় এবং চীন তৃতীয় অবস্থানে রয়েছে। অর্থাৎ পৃথিবীর শিল্পোন্নত দেশগুলো খনিজ তেল আমদানি করে। বস্তুত, শিল্পের উন্নয়ন ও বিকাশে জ্বালানি হিসেবে পেট্রোলিয়ামের বিকল্প নেই । সুতরাং দেখা যাচ্ছে, বিশ্ব অর্থনীতিতে খনিজ তেল অত্যন্ত গুরুত্বপূর্ণ।"
        }
      ]
    },
    {
      "number": "2",
      "uddipok": "'ক' তিনদিকে ভারতবেষ্টিত দক্ষিণ এশিয়ায় অবস্থিত একটি দেশ। এটি জনসংখ্যার দিক থেকে ৮ম অবস্থানে রয়েছে। এ দেশের প্রচুর সংখ্যক লোক মধ্যপ্রাচ্যসহ ইউরোপের বিভিন্ন দেশে গমন করে।",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "অভিগমন কাকে বলে ?",
          "explanation": "মানুষের এক স্থান থেকে অন্য স্থানে স্থায়ী বা অস্থায়ীভাবে গমন করাকে অভিগমন বলে। যেমন— ঢাকা থেকে রাজশাহী কিংবা বাংলাদেশ থেকে আমেরিকা গমন।"
        },
        {
          "label": "খ",
          "question": "কাম্য জনসংখ্যা বলতে কী বুঝায় ?",
          "explanation": "কোনো দেশের কাম্য জনসংখ্যা বলতে উক্ত দেশের প্রাকৃতিক ও অর্থনৈতিক সম্পদসমূহকে সুষ্ঠু পরিকল্পনার মাধ্যমে ব্যবহারের জন্য প্রয়োজনীয় পরিমাণ জনসংখ্যাকে বোঝানো হয় । এ স্তরে জনসংখ্যা ও সম্পদ ভারসাম্যপূর্ণ অবস্থায় থাকে বলে উৎপাদন সর্বাধিক হয়। অর্থাৎ কোনো দেশে কাম্য জনসংখ্যা বিরাজ করলে মাথাপিছু আয় সর্বোচ্চ হয়। ফলে জীবনযাত্রার মান বৃদ্ধি পায় ।"
        },
        {
          "label": "গ",
          "question": "জনমিতিক বৈশিষ্ট্য অনুসারে উদ্দীপকে উল্লিখিত দেশের জনসংখ্যা বৃদ্ধির হার ব্যাখ্যা করো।",
          "explanation": "উদ্দীপকে উল্লিখিত 'ক' দেশটি বাংলাদেশ । একটি নির্দিষ্ট স্থান বা দেশের জনসংখ্যার বৈশিষ্ট্য, বৃদ্ধি, আকার, বিস্তৃতি, বণ্টন সবকিছুই জনমিতির উপাদান। এ উপাদানই বিভিন্ন স্থানের জনসংখ্যার ভিন্নতার কারণ। জনশুমারি ও গৃহগণনা ২০২২ অনুযায়ী বাংলাদেশের জনসংখ্যা প্রায় ১৬.৫১ কোটি। প্রতি বর্গ কিলোমিটারে জনসংখ্যার ঘনত্ব ১১১৯ জন। এদেশে নারী-পুরুষের সংখ্যা প্রায় সমান। প্রতি ১০০ জন নারীর বিপরীতে পুরুষ ৯৮.০৪ জন। দেশের প্রায় অর্ধেক লোক পরনির্ভরশীল। বয়সভিত্তিক বণ্টন অনুযায়ী, ০-১৪ বছর ২৬.৪৮%, ১৫-৪৯ বছর ৫৮.০২% এবং ৫০ বছরের ঊর্ধ্বে ১৬.৩% জনসংখ্যা। দেশটিতে জন্ম নিয়ন্ত্রণ কার্যক্রম জোরদার হলেও জন্মহার মৃত্যুহার অপেক্ষা কম হ্ৰাস পেয়েছে। বর্তমানে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৯১ সালে বাংলাদেশের জনসংখ্যা বৃদ্ধির হার ছিল ২.১৭%, ২০০১ সালে ১.৪৮% এবং ২০১১ সালে তা ১.৩৭% হয়। উপরিউক্ত জনমিতিক বৈশিষ্ট্য অনুসারে বলা যায়, বাংলাদেশের জনসংখ্যা দ্রুত বৃদ্ধি পেলেও বৃদ্ধির হার ধীরে ধীরে হ্রাস পাচ্ছে ।"
        },
        {
          "label": "ঘ",
          "question": "'ক' দেশের উপর উদ্দীপকে উল্লিখিত অভিগমনের প্রভাব বিশ্লেষণ করো।",
          "explanation": "উদ্দীপকের 'ক' দেশটি বাংলাদেশ। উদ্দীপকে রজবের অভিগমন হলো আন্তর্জাতিক অভিগমন আর রাজিবের পরিবারসহ অভিবাসন হলো অভ্যন্তরীণ অভিগমন। মানুষ কখনও কখনও একই দেশের ভৌগোলিক সীমারেখার মধ্যে কোনো স্থানে নিজ জেলার বাইরে বসবাস করে। আর এ প্রেক্ষিে উদ্দীপকের রাজীবের পরিবারের অভিগমনটি অভাবরীণ অভিগমনের আওতায় পড়ে; যেহেতু তারা নদীভাঙনে ভিটে মাটি হারিয়ে ঢাকায় চলে এসে বসবাস শুরু করে। অর্থাৎ এক্ষেত্রে অভিগমনের বিকর্ষণমূলক কারণ ক্রিয়াশীল আর প্রকৃতিগত দিক থেকে অভিবাসনটি বলপূর্বক । মানুষ যখন এক দেশ হতে অন্য দেশে অভিগমন করে তখন তাকে আন্তর্জাতিক অভিগমন বলে। অর্থাৎ একটি স্বাধীন দেশের লোক তার নিজ জন্মভূমি ছেড়ে যদি অন্য কোনো স্বাধীন দেশে বসবাসের উদ্দেশ্যে স্থানান্তরিত হয় তাহলে তাকে আন্তর্জাতিক অভিগমন বলে। উদ্দীপকে রজব নিজ দেশ ত্যাগ করে চাকুরীর জন্য সৌদি আরবে অবাধ আন্তর্জাতিক অভিগমন করে। এক্ষেত্রে তার অভিগমনের পেছনে আকর্ষণমূলক কারণ কাজ করেছে। সুতরাং, উদ্দীপকে ইঙ্গিতকৃত রজবের অভিগমন আকর্ষণজনিত অবাদ আন্তর্জাতিক অভিগমন এবং রাজিবের পরিবারের অভিগমন বিকর্ষণমূলক বলপূর্বক অভ্যন্তরীণ অভিগমন। অর্থাৎ উদ্দীপকের অভিগমন দুটি প্রকৃতি, স্থানভেদে এমন কি কারণের দিক দিয়েও সম্পূর্ণ ভিন্ন ধরনের।"
        }
      ]
    },
    {
      "number": "3",
      "uddipok": "",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "তাপ বিদ্যুৎ কাকে বলে?",
          "explanation": "কয়লা, খনিজ তেল ও প্রাকৃতিক গ্যাস পুড়িয়ে তাপের সাহায্যে যে বিদ্যুৎ পাওয়া যায় তাই তাপবিদ্যুৎ। যেমন— বাংলাদেশে রয়েছে কয়লা নির্ভর দিনাজপুরের বড়পুকুরিয়া তাপবিদ্যুৎ কেন্দ্র, প্রাকৃতিক গ্যাস নির্ভর ঘোড়াশাল তাপবিদ্যুৎ কেন্দ্র ইত্যাদি ।"
        },
        {
          "label": "খ",
          "question": "কয়লা কীভাবে গঠিত হয়?",
          "explanation": "উদ্ভিদ ও প্রাণীর দেহাবশেষ থেকে কয়লার সৃষ্টি হয়। অতি প্রাচীনকালে বিভিন্ন প্রাকৃতিক দুর্যোগের (ভূমিকম্প) কারণে অসংখ্য গাছপালা ও প্রাণীর মৃতদেহ মাটির নিচে চাপা পড়ে। শত শত বছর ধরে এসব গাছের কাণ্ড, গুঁড়ি, শাখা-প্রশাখা, লতাপাতা এবং প্রাণীর মৃতদেহ ভূ-অভ্যন্তরের তাপ, চাপ ও রাসায়নিক প্রক্রিয়ায় পরিবর্তিত হয়ে কয়লায় পরিণত হয়।"
        },
        {
          "label": "গ",
          "question": "পানি থেকে 'খ' সম্পদের উৎপাদন প্রক্রিয়া ব্যাখ্যা করো।",
          "explanation": "উদ্দীপকে 'খ' শক্তিসম্পদ বিদ্যুৎ নির্দেশ করে। পানির স্রোত ব চাপকে কাজে লাগিয়ে যে বিদ্যুৎ উৎপাদন করা হয় তাই পানিবিদ্যুৎ। পানিবিদ্যুৎ উৎপাদনের জন্য সাধারণত নদীর এমন একটি অংশকে বেছে নেয়া হয় যেখানে বাঁধ দিয়ে একপাশ থেকে আরেকপাশে পানি প্রবাহ করা যায়। আর এ প্রবাহের চাপের মধ্য দিয়েই বিদ্যুৎ উৎপাদন হয়। এর জন্য পাহাড়ি এলাকার নদীই বেশি উপযুক্ত। যেমন— রাঙামাটির কর্ণফুলি নদীর ওপর বাঁধ দিয়ে নির্মিত কাপ্তাই পানিবিদ্যুৎ কেন্দ্র ।"
        },
        {
          "label": "ঘ",
          "question": "উদ্দীপকে আলোচিত দেশের উন্নয়নে 'ক' খনিজের ভূমিকা বিশ্লেষণ করো।",
          "explanation": "উদ্দীপকে ছকের 'ক' খনিজটি প্রাকৃতিক গ্যাস আর আলোচিত দেশটি বাংলাদেশ। বাংলাদেশ প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্যও প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন— সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয় । উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে প্রাকৃতিক গ্যাস যথেষ্ট অবদান রাখে। এজন্য বাংলাদেশের অর্থনৈতিক উন্নয়নে এর গুরুত্ব ও তাৎপর্য অপরিসীম ।"
        }
      ]
    },
    {
      "number": "4",
      "uddipok": "",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "সাধারণ জন্মহার সূত্রটি লেখো।",
          "explanation": "সাধারণ জন্মহার নির্ণয়ের সূত্রটি নিম্নরূপ- সাধারণ জন্মহার = (নির্দিষ্ট বছরের জন্মিত সন্তান/ নির্দিষ্ট বছরের প্রজননক্ষম নারীর সংখ্যা) x ১০০০"
        },
        {
          "label": "খ",
          "question": "উন্নত যাতায়াত ব্যবস্থা জনসংখ্যার ঘনত্বকে প্রভাবিত করে- ব্যাখ্যা করো।",
          "explanation": "উন্নত যাতায়াত ব্যবস্থাকে কেন্দ্র করে কোনো অঞ্চলের জনসংখ্যার ঘনত্ব বৃদ্ধি পায় । যাতায়ত ব্যবস্থা উন্নত হলে এর আশেপাশে স্বাভাবিকভাবে অনেক শিল্পকারখানা গড়ে ওঠে। কেননা এর ফলে শিল্পকারখানায় উৎপাদিত পণ্য সহজে এক স্থান থেকে অন্য স্থানে পরিবহন করা যায়। এ অবস্থায় কারখানায় কর্মরত শ্রমিকগণ কারখানার আশেপাশে আবাসস্থল গড়ে তোলে। জীবনযাপন সহজ হয়ে যাওয়ায় সেখানে ধীরে ধীরে জনসংখ্যা বৃদ্ধি পেতে থাকে। যেমন- গাজীপুর শিল্প এলাকা।"
        },
        {
          "label": "গ",
          "question": "উদ্দীপকে উল্লিখিত 'ক' উপাদানটি বর্ণনা করো ।",
          "explanation": "উদ্দীপকে উল্লিখিত ‘ক’ উপাদানটি জন্মহার। প্রতি এক হাজার লোকের মধ্যে বছরে যত জন জীবন্ত শিশুর জন্ম হয় তাকে জন্মহার হয়। এটি মূলত জন্মহার পরিমাপের বহুল প্রচলিত পরিমাপ স্থূল জন্মহার নির্দেশ করে। স্থূল জন্মহার = (নির্দিষ্ট বস্তুর জন্মিত সন্তান/ বছরের মধ্যৎকালীন জনসংখ্যা)x ১০০০ সাধারণত ১৫-৪৫ অথবা ১৫-৪৯ বছর বয়স পর্যন্ত নারীদের প্রজনন ক্ষমতা থাকে। কোনো দেশের বা অঞ্চলের বিশেষ কোনো বছরের জন্মিত সন্তানের সংখ্যাকে উক্ত বছরের গণনাকৃত প্রজননক্ষম নারীর মোট সংখ্যা দিয়ে ভাগ করে সাধারণ জন্মহার নির্ণয় করা হয়। অর্থাৎ সাধারণ জন্মহার = (নির্দিষ্ট বছরের জন্মিত সন্তান/নির্দিষ্ট বছরের প্রজননক্ষম নারীর সংখ্যা)x ১০০০"
        },
        {
          "label": "ঘ",
          "question": "উদ্দীপকে উল্লিখিত 'খ' অঞ্চলে জনসংখ্যার ঘনত্ব কম হওয়ার কারণ বিশ্লেষণ করো।",
          "explanation": "উদ্দীপকে উল্লিখিত 'খ' চিহ্নিত স্থানটি রাঙামাটি। রাঙ্গামাটি স্বল্প জনঅধ্যুষিত অঞ্চল। এখানে জনসংখ্যার ঘনত্ব অনেক কম (প্রতি বর্গকিলোমিটারে ৯৭ জন)। মূলত ভূপ্রকৃতি, জলবায়ু মৃত্তিকার গুণাগুণ, অর্থনৈতিক কর্মকাণ্ডের সুযোগের অভাব প্রভৃতি নিয়ামকের প্রভাবে রাঙামাটির জনসংখ্যার ঘনত্ব কম । রাঙমাটির ভূপ্রকৃতির বন্ধুর, উঁচু-নিচু। পাহাড়ি এলাকায় জীবনধারণ অনেক কষ্টের। তাই সেখানে জনসংখ্যার ঘনত্ব কম। উপরন্তু বন্ধুর পার্বত্য অঞ্চলে যোগাযোগ, অবকাঠামো ইত্যাদি স্থাপনা নির্মাণও কঠিন । এখানকার আবহাওয়াগত অবস্থাও জনঘনত্বের প্রতিকূলে। প্রচুর বৃষ্টিপাত পাহাড়ি অঞ্চলে বৃক্ষরাজির ঘন আচ্ছাদন সৃষ্টি করেছে। পাহাড়ি ঢলও জনবসতির জন্য হুমকিস্বরূপ। এখানের পাহাড়ি মৃত্তিকাও চাষাবাদের অনুকূলে নয়। সুতরাং বলা যায়, রাঙামাটির প্রাকৃতিক প্রতিকূলতা এখানে জনঘনত্বের সামাজিক সুবিধাদি সৃষ্টি হতে দেয় না। এ কারণে এখানে জনসংখ্যার ঘনত্ব খুবই কম।"
        }
      ]
    },
    {
      "number": "5",
      "uddipok": "",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "জনমিতি কাকে বলে?",
          "explanation": "যেকোনো নির্দিষ্ট জনসংখ্যার পরিমাণগত বিভিন্ন দিক (বয়স কাঠামো, জন্মহার, মৃত্যুহার, অভিগমন ইত্যাদি) পরিমাপের মাধ্যমে উপস্থাপন করাকে জনমিতি বলে।"
        },
        {
          "label": "খ",
          "question": "জনসংখ্যার ঘনত্ব বলতে কী বুঝায় ?",
          "explanation": "জনসংখ্যার ঘনত্ব বলতে সাধারণত প্রতি বর্গকিলোমিটারে কত জন লোক বাস করে তা বোঝায়। কোনো দেশের মোট জনসংখ্যাকে সে দেশের আয়তন দ্বারা ভাগ করলেই প্রতি বর্গ কিলোমিটারে বসবাসকারী জনসংখ্যার পরিমাণ পাওয়া যায়। এটিই জনসংখ্যার ঘনত্ব। জনসংখ্যার ঘনত্ব নির্ণয়ের সূত্রটি নিম্নরূপ— জনসংখ্যার ঘনত্ব = মোট জনসংখ্যা/ মোট আয়তন"
        },
        {
          "label": "গ",
          "question": "উদ্দীপকের মডেলের আলোকে বাংলাদেশের অবস্থান বর্ণনা করো।",
          "explanation": "জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশ জনসংখ্যা উত্তরণের দ্বিতীয় পর্যায়ে অবস্থান করছে। চিকিৎসা ব্যবস্থার উন্নয়ন, শিশু মৃত্যুর হার হ্রাস, অর্থনৈতিক উন্নয়ন প্রভৃতি কারণে এ পর্যায়ে মৃত্যুহার হ্রাস পায়। পক্ষান্তরে, অর্থনৈতিক উন্নতি সত্ত্বে সামাজিক মূল্যবোধের পরিবর্তনের অভাবে প্রকৃত আর্থ- সামাজিক উন্নয়ন না হওয়ায় জন্মহার হ্রাস না পেয়ে পূর্বগতিতেই চলতে থাকে। অর্থাৎ জন্মহারের তুলনায় মৃত্যুহার দ্রুতগতিতে হ্রাস পায়। ফলে উচ্চ জন্মহার ও নিম্ন মৃত্যুহারের কারণে এ স্তরে জনসংখ্যার দ্রুত বৃদ্ধি ঘটে। জনশুমারি ও গৃহগণনা ২০২২ অনুযায়ী, এদেশে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৭১ সালে বাংলাদেশের জনসংখ্যা ছিল সাড়ে ৭ কোটি। ২০২২ সালের জনশুমারি বাংলাদেশের জনসংখ্যা হয় সাড়ে ১৬ কোটি। বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে কিন্তু জন্মহার সেই তুলনায় হ্রাস পায়নি। ফলে জনসংখ্যা দ্রুতগতিতে বৃদ্ধি পেয়েছে। অতএব বলা যায়, বর্তমানে জনসংখ্যা উত্তরণের ক্ষেত্রে বাংলাদেশ জনমিতিক অবস্থান্তর প্রক্রিয়ায় দ্বিতীয় পর্যায়ে রয়েছে।"
        },
        {
          "label": "ঘ",
          "question": "উদ্দীপকে উল্লিখিত মানচিত্রের দেশটিতে জনসংখ্যার দ্রুত বৃদ্ধির প্রভাব বিশ্লেষণ করো।",
          "explanation": "উদ্দীপকে উল্লিখিত মানচিত্রের দেশটি বাংলাদেশ। উদ্দীপকে উল্লিখিত দেশটি হলো বাংলাদেশ। বাংলাদেশের অর্থাৎ জনসংখ্যা এর বৃদ্ধিজনিত প্রভাব নিচে বিশ্লেষণ করা হলো- কৃষি জমির ওপর চাপ বৃদ্ধি: বাংলাদেশ একটি অগ্রসরমান কৃষিপ্রধান দেশ। জনসংখ্যার অস্বাভাবিক বৃদ্ধির কারণে কৃষিজমির ওপর চাপ দিন দিন বৃদ্ধি পাচ্ছে। কমছে মাথাপিছু কৃষিজমির পরিমাণ এবং বৃদ্ধি পাচ্ছে ভূমিহীন কৃষকের সংখ্যা। কৃষিজমির খণ্ড-বিখণ্ডতা: বাংলাদেশের মাথাপিছু কৃষিজমির পরিমাণ খুবই কম। অন্যদিকে, জনসংখ্যা অতি দ্রুত বৃদ্ধি পাচ্ছে। ফলে কৃষিজমির ওপর চাপ বৃদ্ধি পাচ্ছে এবং খণ্ড-বিখণ্ড হচ্ছে কৃষিজমি। বাসস্থানের ওপর প্রভাব; কোনো একটি জনবসতি এলাকায় জনসংখ্যার ঘনত্ব বেশি থাকলে সেখানে পরিবারের সদস্যদের এক সাথে থাকা কষ্টকর হয়ে পড়ে। যার ফলে বাসস্থানে বিভিন্ন সমস্যা দেখা যায়। খাদ্যশস্যের ওপর প্রভাব: দ্রুত জনসংখ্যা বৃদ্ধির ফলে খাদ্য স্বল্পতার সৃষ্টি হয়। দেশে প্রচুর পরিমাণে খাদ্যশস্য উৎপাদিত হওয়া সত্ত্বেও বাংলাদেশের ক্রমবর্ধমান জনসংখ্যার ক্ষুধার্ত মুখে খাদ্য সরবরাহ করতে গিয়ে প্রতি বছর প্রচুর বৈদেশিক মুদ্রা ব্যয় হচ্ছে। যাতায়াত ব্যবস্থার ওপর প্রভাব: জনসংখ্যা যেভাবে দ্রুত বাড়ছে যাতায়াত ব্যবস্থার উন্নয়ন সেভাবে হচ্ছে না। এ অপরিকল্পিত জনসংখ্যা বৃদ্ধির ফলে যাতায়াত ব্যবস্থার ওপর বিরূপ প্রভাব পড়ে। নির্ভরশীল জনসংখ্যা বৃদ্ধি: বাংলাদেশে যে হারে জনসংখ্যা বৃদ্ধি পাচ্ছে সে হারে কর্মসংস্থান ও অন্যান্য অর্থনৈতিক সুযোগ-সুবিধা বৃদ্ধি পাচ্ছে না। ফলে সঙ্গত কারণেই নির্ভরশীল জনসংখ্যা অতি দ্রুত বৃদ্ধি পাচ্ছে। শিল্পায়ন ব্যাহত: বাংলাদেশে দ্রুত ঘরে জনসংখ্যা বৃদ্ধি পাচ্ছে বলে, এ চাপ সামলাতে অতিরিক্ত ব্যয় হচ্ছে। ফলে পুঁজি গঠন হচ্ছে না। তাই শিল্পায়নের জন্য প্রয়োজনীয় কাচামাল, মন্ত্রপাতি প্রকৃতি সমানভাবে সংগ্রহ করা সম্ভব হচ্ছে না। দৃষ্টিহীনতা বৃদ্ধি: বাংলাদেশে জনসংখ্যা বৃদ্ধির ফলে খাদ্যাভাব, নিম্ন জীবনযাত্রার মান দেখা দিচ্ছে। ফলে নিহা মানুষের দৃষ্টিহীনতা দেখা দিচ্ছে। এতে বাংলাদেশের শ্রমিকদের শ্রমদান ক্ষমতা দিন দিন হ্রাস পায়। সুতরাং বলা যায় যে, যেকোনো দেশের মতোই বাংলাদেশের জনজ জনসংখ্যা বৃদ্ধি মারাত্মক প্রভাব ফেলে।"
        }
      ]
    },
    {
      "number": "6",
      "uddipok": "শস্য-১: বাংলাদেশের প্রধান খাদ্যশস্য, এই শস্য থেকে চিড়া ও মুড়ি তৈরি হয়। শস্য-২: বিশ্বের বেশিরভাগ দেশের প্রধান খাদ্যশস্য এই শস্য দ্বারা ভাটা ও ময়দা প্রস্তুত করা হয়।",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "কৃষির একটি সংজ্ঞা লেখো।",
          "explanation": "ভূমি ব্যবহার করে প্রাথমিক পর্যায়ের দ্রব্যাদি উৎপাদন, যেমন- জমি চাষ করার মাধ্যমে ফসল উৎপাদন করাকে কৃষি বলে।"
        },
        {
          "label": "খ",
          "question": "মিশ্রকৃষি বলতে কী বোঝায়?",
          "explanation": "কোনো কৃষি খামারের এক অংশে কৃষিকাজ করে ফসল উৎপাদন এবং অপর অংশে গবাদিপশু, হাঁস-মুরগি প্রভৃতি প্রতিপালিত হলে তাকে মিশ্র কৃষি বলে। এ জাতীয় কৃষি ব্যবস্থায় একই জমিতে বাণিজ্যিক পশুপালন ও শস্য চাষ উভয়ই একসাথে হয়ে থাকে। যেমন- ধানক্ষেতে মাছ চাষ।"
        },
        {
          "label": "গ",
          "question": "উদ্দীপকে 'শস্য-১' এর এশিয়াভিত্তিক উৎপাদন বর্ণনা করো।",
          "explanation": "উদ্দীপকে শস্য-১ হলো ধান। ধানের এশিয়াভিত্তিক উৎপাদন নিচে আলোচনা করা হলো- চীন: ধান উৎপাদনে চীন বিশ্বে ১ম। ২০১৯ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ২১ কোটি ১৪ লক্ষ মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭.৭৪%। চীনের হুনান প্রদেশ ধান উৎপাদনে প্রসিদ্ধ। ভারত: ধান উৎপাদনে ভারত বিশ্বে ২য়। ২০১৯ সালে এদেশে ৪ কোটি ৩৭ লক্ষ ৮০ হাজার হেক্টর জমিতে ধান চাষ করে ১৭ কোটি ৭৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদনের প্রায় ২৩.৫১%। ভারতের গঙ্গা-ব্রহ্মপুত্র সমভূমি ও ব-দ্বীপ অঞ্চলে সর্বাপেক্ষা অধিক ধান উৎপন্ন হয়। ইন্দোনেশিয়া: ধান উৎপাদনে ইন্দোনেশিয়া বিশ্বে তৃতীয়। ২০১৯ সালে এ দেশের ১ কোটি ৬ লক্ষ ৭৭ হাজার হেক্টর জমিতে ধানের চাষ করে ৫ কোটি ৪৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদিত ধানের প্রায় ৭.২৩%। জাভা দ্বীপ ধান চাষের জন্য প্রসিদ্ধ। বাংলাদেশ: বর্তমানে ধাপ উৎপাদনে বাংলাদেশ বিশ্বে চতুর্থ। ২০১৯ সাঙ্গে এ দেশ ১ কোটি ১৫ লক্ষ ১৬ হাজার হেক্টর জমিতে ধানের চাষ হয় এবং উৎপন্ন ধানের পরিমাণ ছিল প্রায় ৫ কোটি ৪৫ লক্ষ মেট্রিক টন। এটা পৃথিবীর মোট উৎপাদিত ধানের ৭.২১%। বাংলাদেশের প্রায় সর্বত্রই ধানের চাষ হয়। ভিয়েতনামঃ ধান উৎপাদনে ভিয়েতনাম বর্তমান বিশ্বে পঞ্চম। ২০১৯ সালে এ দেশে ৭৪ লক্ষ ৭০ হাজার হেক্টর জমিতে ধান চাষ করে ৪ কোটি ৩৪ লক্ষ মেট্রিক টন ধান উৎপাদন করা হয়। এটি পৃথিবীর মোট উৎপন্ন ধানের প্রায় ৫.৭৫%। ভিয়েতনাম বিদেশে চাল রপ্তানি করে।এছাড়া এশিয়ার থাইল্যান্ড, মিয়ানমার, ফিলিপাইন ও পাকিস্তান ২০১৯ সালে বিশ্বে ধান উৎপাদনে যথাক্রমে ষষ্ঠ, সপ্তম, অষ্টম ও নবম স্থাপনের অধিকারী।"
        },
        {
          "label": "ঘ",
          "question": "উদ্দীপকে উল্লিখিত 'শস্য-২' এর অর্থনৈতিক গুরুত্ব বিশ্লেষণ করো।",
          "explanation": "উদ্দীপকে উল্লিখিত 'শস্য-২' হলো গম। আন্তর্জাতিক বাণিজ্যে গম সব ধরনের খাদ্যশস্যের মধ্যে সর্বাধিক গুরুত্বপূর্ণ। ২০১৯-২০ সালে প্রায় ৪৪.৮ বিলিয়ন মার্কিন ডলারের গম বিশ্ব বাজারে রপ্তানি হয়। গমের ন্যায় আর কোনো খাদ্যশস্য এত অধিক পরিমাণে আন্তর্জাতিক বাণিজ্যে প্রবেশ করে না। গম উৎপাদনকারী প্রধান দেশসমূহের প্রায় অধিকাংশই কমবেশি গম আমদানি করে থাকে। সুতরাং রপ্তানিকারক দেশের সংখ্যা খুবই সীমিত। তাই কিছুসংখ্যক রপ্তানিকারক দেশের ইচ্ছা অনুযায়ী গমের আন্তর্জাতিক বাণিজ্য পরিচালিত ও নিয়ন্ত্রিত হয়ে থাকে। ২০১৯-২০ সালে বিশ্বের বিভিন্ন দেশে প্রায় ৪৭.৪ বিলিয়ন মার্কিন ডলারের গম আমদানি করা হয়। এ কারণে গমের যথেষ্ট অর্থনৈতিক গুরুত্ব রয়েছে। গমের প্রধান প্রধান রপ্তানিকারক দেশগুলো হলো রাশিয়া, যুক্তরাষ্ট্র, কানাডা, অস্ট্রেলিয়া, ফ্রান্স, আর্জেন্টিনা ও ইউক্রেন, রোমানিয়া, জার্মানি, কাজাখিস্তান। গমের প্রধান প্রধান আমদানিকারক দেশগুলো হলো ইন্দোনেশিয়া, জাপান, ইতালি, ব্রাজিল, মিসর ফিলিপাইন, নাইজেরিয়া, তুরস্ক। গম বিশ্বব্যাপী সর্বাধিক মানুষের প্রধানতম খাদ্য। এছাড়া প্রধান খাদ্যশস্য নয় এমন দেশগুলোতে, যেমন- আমাদের দেশে গমের তৈরি রুটি, কেক প্রভৃতি খাদ্য ব্যাপক জনপ্রিয়। তাই বিশ্বব্যাপী এ শস্যটির চাহিদা অত্যাধিক। আর এ কারণেই এর অর্থনৈতিক গুরুত্ব সর্বাধিক।"
        }
      ]
    },
    {
      "number": "7",
      "uddipok": "তিনটি দেশের কৃষি উৎপাদন পদ্ধতি- ক. বাংলাদেশ: নিজস্ব চাহিদা মেটানোর জন্য ফসল উৎপাদন করে। খ. কানাডা: বিস্তীর্ণ ভূমিতে আধুনিক প্রযুক্তি ব্যবহারের মাধ্যমে ফসল উৎপাদন করে। গ. মালয়েশিয়া: একই জমিতে দীর্ঘ সময় ব্যবহার করে একটি ফসল উৎপাদন করে।",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "কৃষি কী?",
          "explanation": "ভূমি ব্যবহার করে প্রাথমিক পর্যায়ের দ্রব্যাদি উৎপাদন যেমন- জমি চাষ করার মাধ্যমে ফসল উৎপাদন করাই কৃষি। যেমন- গম চাষ।"
        },
        {
          "label": "খ",
          "question": "পৃথিবীর রুটির ঝুড়ি কোন অঞ্চলকে বলা হয়?",
          "explanation": "প্রেইরি তৃণভূমি অঞ্চলটি (কানাডা ও যুক্তরাষ্ট্রে বিস্তৃত) বিশ্বের একক বৃহত্তম গম উৎপাদক অঞ্চল। প্রচুর গম উৎপন্ন হয় বলে এ অঞ্চলে অধিকাংশ গম, রুটি প্রস্তুত হয় এবং দেশ-বিদেশের (ফিলিপাইন, ইন্দোনেশিয়া প্রভৃতি) বাজারে রপ্তানি করা হয়। এ কারণে উত্তর আমেরিকার এ অঞ্চলকে 'পৃথিবীর রুটির ঝুড়ি' বলা হয়।"
        },
        {
          "label": "গ",
          "question": "উদ্দীপকে 'গ' এ উল্লিখিত কৃষি পদ্ধতির বৈশিষ্ট্যের বর্ণনা দাও।",
          "explanation": "উদ্দীপকের 'গ' এ উল্লিখিত কৃষি পদ্ধতি বাগিচা কৃষি। বাংলাদেশের চা চাষ, মালয়েশিয়ার রাবার চাষ বাগিচা কৃষির উদাহরণ। এ কৃষি পদ্ধতির বৈশিষ্ট্য হলো- i. বড় বড় বাগিচা তৈরি করে কৃষিকাজ করা হয়। ii. এটি বাণিজ্যিক কৃষিক্ষেত্র। iii. প্রচুর দক্ষ শ্রমিক ও মূলধনের প্রয়োজন হয়। iv. বৈজ্ঞানিক পদ্ধতিতে উন্নত যন্ত্রপাতি ব্যবহার করতে হয়। V. দীর্ঘ সময়ব্যাপী একই ফসল উৎপাদিত হয়। সুতরাং বলা যায়, বাগিচা কৃষি মূলত বাণিজ্যিক কৃষি।"
        },
        {
          "label": "ঘ",
          "question": "উদ্দীপকে 'ক' ও 'খ' কৃষি পদ্ধতির মধ্যে তুলনা করো।",
          "explanation": "উদ্দীপকের ক ও খ যথাক্রমে স্বয়ংসম্পূর্ণ ও ব্যাপক কৃষি পদ্ধতি। স্বয়ংসম্পূর্ণ কৃষি: কৃষিকাজের প্রথম পর্যায়ে কৃষিভিত্তিক গ্রামগুলো তাদের 'প্রয়োজনীয় কৃষিজ দ্রব্যাদি ঐ অঞ্চল হতেই উৎপাদন করে নিজেদের চাহিদা মেটাত। এ পদ্ধতিতে উৎপাদিত ফসল বিক্রির উদ্দেশ্যে চাষ করা হয় না। কেবল অভ্যন্তরীণ ভোগের উদ্দেশ্যে বা জীবিকা নির্বাহের জন্য চাষ করা হয়। দেশের পার্বত্য অঞ্চলেও এ পদ্ধতিতে ফসল উৎপাদন হয়। এখানো বিশ্বের অনেক দেশে বা অঞ্চলে এ ধরনের কৃষি পদ্ধতি দেখা যায়। যেমন- আমাদের দেশে অনেক কৃষকই নিজের উৎপাদিত ফসল বিক্রি না করে নিজেই ভোগ করে। ব্যাপক কৃষি: আধুনিক কৃষিযন্ত্রের সাহায্যে বিস্তৃত এলাকা জুড়ে এ কৃষিকাজ করা হয়। এ ধরনের কৃষিক্ষেত্রে শ্রমিকের ব্যবহার কম। কৃষি - যন্ত্রপাতির ব্যবহার বেশি বলে উৎপাদনও হয় প্রচুর। জনবসতি বিরল অথচ বিস্তীর্ণ অঞ্চল কৃষিযোগ্য, সেখানে শ্রমিকের অভাবহেতু ব্যাপক ভিত্তিক চাষের ব্যবস্থা করা হয়। যেমন- কানাডা, যুক্তরাষ্ট্র, অস্ট্রেলিয়ায় এ ব্যবস্থায় চাষাবাদ করা হয়। সুতরাং বলা যায়, স্বয়ংসম্পূর্ণ কৃষি ভোগকেন্দ্রিক এবং ব্যাপক কৃষি বাণিজ্যিভিত্তিক।"
        }
      ]
    },
    {
      "number": "8",
      "uddipok": "",
      "tag": "DB, DIN.B, BB 21",
      "sub_questions": [
        {
          "label": "ক",
          "question": "অর্থকরী ফসল কী?",
          "explanation": "যে ফসল সরাসরি বিক্রির জন্য চাষ করা হয় সেগুলোকে অর্থকরী ফসল বলে। যেমন- পাট, চা ইত্যাদি।"
        },
        {
          "label": "খ",
          "question": "বাগিচা-কৃষি বলতে কী বোঝায়?",
          "explanation": "বড় বড় বাগিচা তৈরি করে বাণিজ্যিক প্রয়োজনে যে কৃষিকার্য করা হয় তাকে বাগিচা কৃষি বলে। প্রচুর শ্রমিক ও মূলধন বিনিয়োগ করে দক্ষ শ্রমিকের সাহায্যে বৈজ্ঞানিক পদ্ধতিতে উন্নত যন্ত্রপাতি ব্যবহার করে এসব বাগিচার ফসল উৎপাদন করা হয়। যেমন- বাংলাদেশের চা চাষ, মালয়েশিয়ার রাবার চাষ ইত্যাদি বাগিচা কৃষির অন্তর্গত।"
        },
        {
          "label": "গ",
          "question": "উদ্দীপকে A চিহ্নিত কৃষি সংস্থার কার্যক্রম ব্যাখ্যা করো।",
          "explanation": "উদ্দীপকে ছকের 'A' সংস্থাটি BADC। এর পূর্ণরূপ Bangladesh Agricultural Development Corporation। এটি সমগ্র দেশে কৃষি ও কৃষকদের উন্নয়নকল্পে কাজ করে থাকে। BADC সংস্থাটির কার্যক্রম হলো- i. বিভিন্ন ফসলের বীজ সংরক্ষণ ও সময়মতো সরবরাহ ii. সেচ প্রদান iii. ফসল সংরক্ষণ ও সরবরাহ iv. সার সরবরাহ করা ইত্যাদি। এক কথায় বলা যায়, দেশের কৃষির অগ্রগতিতে সংস্থাটি গুরুত্বপূর্ণ অবদান রাখছে।"
        },
        {
          "label": "ঘ",
          "question": "বাংলাদেশের কৃষির উন্নয়নে উদ্দীপকের চিহ্নিত C সংস্থার ভূমিকা বিশ্লেষণ করো।",
          "explanation": "উদ্দীপকের ছকের C সংস্থাটি BRRI। এর পূর্ণরূপ Bangladesh Rice Research Institute. বাংলাদেশ ধান গবেষণা ইনস্টিটিউট (BRRI) এদেশের ক্রমবর্ধমান জনসংখ্যার খাদ্য ও পুষ্টি নিরাপত্তা অর্জনে অসামান্য অবদান রেখে চলেছে। উচ্চফলনশীল (উফশী) ধানের জাত ও আনুষঙ্গিক লাগসই চাষাবাদ প্রযুক্তি উদ্ভাবনের মাধ্যমে এ সংস্থাটি দেশের কৃষি উন্নয়নে গুরুত্বপূর্ণ ভূমিকা রাখছে। এ পর্যন্ত ৯৪টি উচ্চফলনশীল ধানের জাত উদ্ভাবন করেছে এ সংস্থাটি। দেশের প্রায় ৮০ শতাংশ জমিতে সংস্থাটি কর্তৃক উদ্ভাবিত ব্রি (BRRI) ধানের চাষ হয় এবং এ থেকে আসে দেশের মোট ধান উৎপাদনের ৯০ শতাংশ। বৈরি পরিবেশে খাপ খাইয়ে নেওয়ার মতো ধানের জাত উদ্ভাবনে সক্ষম হয়েছে এ সংস্থাটি। যেমন- লবণসহিষ্ণু ধানের জাত (ব্রি-৪৭, খ্রি. ৬১), উত্তরাঞ্চলের ঠাণ্ডা সহিষ্ণু ধানের জাত (ব্রি-৩৬) ইত্যাদি। উপরিউক্ত আলোচনা থেকে বলা যায়, দেশের কৃষির উন্নয়নে BRRI সংস্থাটি অগ্রগণ্য ভূমিকা রেখে চলেছে যা এদেশকে খাদ্য ঘাটতির দেশ থেকে উদীয়মান অর্থনীতির দেশে পরিণত করেছে। বলা বাহুল্য ধান উৎপাদনে বর্তমানে বাংলাদেশ বিশ্বে চতুর্থ অবস্থানে রয়েছে।"
        }
      ]
    }
  ]
}