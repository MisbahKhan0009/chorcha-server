{
  "title": "রাজউক উত্তরা কলেজ ২০২৪",
  "subtitle": "ভূগোল ও পরিবেশ (8)",
  "questions": [
    {
      "number": "1",
      "uddipok": "বাংলাদেশের পশ্চিম দিকে একটি অন্যতম প্রতিবেশী রাষ্ট্র হচ্ছে বিশ্বের সপ্তম বৃহত্তম এবং জনসংখ্যার নিরিখে দ্বিতীয় সর্বাধিক জনবহুল দেশ হিসেবে পরিগণিত। দেশটি ১৯৪৭ সালের ১৫ আগস্ট স্বাধীনতা লাভ করে।",
      "tag": "RUMC 24",
      "sub_questions": [
        {
          "label": "ক",
          "question": "পৃথিবীতে মহাদেশ কয়টি?",
          "explanation": "পৃথিবীতে মহাদেশ সাতটি।"
        },
        {
          "label": "খ",
          "question": "মানুষের অর্থনৈতিক কার্যকলাপ বলতে কী বুঝো?",
          "explanation": "মানুষ জীবিকা নির্বাহের জন্য প্রত্যক্ষ ও পরোক্ষভাবে যেসব কার্যাবলি করে থাকে তাদের সমষ্টিকে অর্থনৈতিক কর্মকাণ্ড বলা হয়। সামগ্রিকভাবে বিশ্বের আর্থিক উন্নতি ও ধনসম্পদ লাভের সাথে সম্পর্কযুক্ত যে কাজ সেগুলো হলো মানুষের অর্থনৈতিক কর্মকাণ্ড। কৃষিকাজ, মৎস্য চাষ, শিক্ষকতা, ব্যবসা-বাণিজ্য, চিকিৎসা, শিক্ষার প্রভৃতি পৃথিবীর বিভিন্ন অঞ্চলে মানুষের অর্থনৈতিক কর্মকাণ্ড।"
        },
        {
          "label": "গ",
          "question": "উদ্দীপকের প্রতিবেশী রাষ্ট্রটির ভূপ্রাকৃতিক অঞ্চলসমূহ শনাক্ত করো।",
          "explanation": "উদ্দীপকে প্রতিবেশী রাষ্ট্রটি হলো ভারত। ভারতের ২৮টি রাজ্য রয়েছে যা পাঁচটি ভূপ্রাকৃতিক অঞ্চলে বিভক্ত। ভারতের ভূপ্রাকৃতিক অঞ্চলকে ৫টি ভাগে ভাগ করা যায়। যথা: ১. পার্বত্য অঞ্চল, ২. উত্তরের বিশাল সমভূমি অঞ্চল ৩. উপকূলীয় সমভূমি অঞ্চল, ৪. দাক্ষিণাত্যের মালভূমি অঞ্চল, ৫. মরুভূমি অঞ্চল। নিচে ভারতের মানচিত্রে ৫টি রাজ্য চিহ্নিত পূর্বক ভূপ্রাকৃতিক অঞ্চল শনাক্ত করা হলো- ভূপ্রকৃতি উল্লেখযোগ্য রাজ্য ১. পার্বত্য অঞ্চল লাদাখ ২. উত্তর সমভূমি অঞ্চল পশ্চিমবঙ্গ ৩. উপকূলীয় সমভূমি কেরালা ৪. মালভূমি অন্ধ্রপ্রদেশ ৫. মরুভূমি গুজরাট"
        },
        {
          "label": "ঘ",
          "question": "উদ্দীপকের প্রথমে আলোচিত দেশটির প্রশাসনিক অঞ্চলসমূহ আলোচনা করো।",
          "explanation": "নিম্নের অনুরূপঃ উদ্দীপকে উল্লিখিত দেশ হলো বাংলাদেশ। বাংলাদেশ প্রশাসনিকভাবে চারটি স্তরে বিভক্ত। যেমন- বিভাগ, জেলা, উপজেলা/থানা, ইউনিয়ন। বাংলাদেশে সর্বোচ্চ প্রশাসনিক কার্যালয় হলো সচিবালয়। এটি প্রশাসনের কেন্দ্রস্থল। এছাড়া পৌর সুবিধাদি নিশ্চিত করার জন্য রয়েছে সিটি কর্পোরেশন ও পৌরসভা। বিভাগ: বিভাগ হলো বাংলাদেশের সর্বোচ্চ প্রশাসনিক অঞ্চল। কতগুলো জেলা নিয়ে একটি বিভাগ গঠিত হয়। বাংলাদেশে মোট বিভাগের সংখ্যা আটটি। জেলা: বাংলাদেশে প্রশাসনিক অঞ্চলসমূহের মধ্যে জেলা হলো বিভাগের পরবর্তী ধাপ। কতগুলো উপজেলা নিয়ে একটি জেলা গঠিত হয়। বাংলাদেশে মোট জেলার সংখ্যা ৬৪। উপজেলা: প্রশাসনিক অঞ্চলের ক্রমধাপ অনুযায়ী জেলার পরে উপজেলার স্থান। কতগুলো ইউনিয়নের সমন্বয়ে উপজেলা গঠিত হয়। বাংলাদেশে মোট উপজেলার সংখ্যা ৪৯৫। ইউনিয়ন: ইউনিয়ন হলো প্রশাসনিক অঞ্চলের সর্বনিম্ন ধাপ। কতগুলো - গ্রাম নিয়ে একটি ইউনিয়ন গঠিত হয়। বাংলাদেশে মোট ইউনিয়নের সংখ্যা ৪,৫৫৪টি। সিটি কর্পোরেশন: বাংলাদেশের বৃহৎ নগরসমূহের অবকাঠামো ও পৌর সুবিধাদি নিশ্চিত করার জন্য স্থানীয় পর্যায়ে যে সরকারব্যবস্থা গঠিত হয়, তা হলো সিটি কর্পোরেশন। বর্তমানে বাংলাদেশে মোট সিটি কর্পোরেশনের সংখ্যা ১২।"
        }
      ]
    },
    {
      "number": "2",
      "uddipok": "মনে করি, বাংলাদেশে জন্মিত সন্তানের সংখ্যা ছিল ৩২,২৫,৭৮৪ জন এবং বছরের মধ্যকালীন মোট জনসংখ্যা ছিল ১৭৩,৭৪৫,২৭৩ জন এবং মৃত্যুহার ৮,৭৮,৭৮৪ জন। অতিরিক্ত জনসংখ্যা দেশের বাসস্থান, আবাদি জমি ও খাদ্যশস্যের উপর ব্যাপক প্রভাব ফেলছে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "আন্তর্জাতিক অভিগমনকে দুইভাগে ভাগ করা যায়, যথা- i. বহিরাগমন ও ii. বহির্গমন।"
        },
        {
          "label": "খ",
          "question": "",
          "explanation": "জনসংখ্যার ০-১৪ এবং ৬০ ঊর্ধ্বে বয়সের মানুষের যোগফলকে ১৫-১৯ বয়সের লোকসংখ্যা দিয়ে ভাগ করলে যে ভাগফল পাওয়া যায় তাকে তাকে নির্ভরশীলতার অনুপাত বলে। জনসংখ্যার নির্ভরশীলতার সূত্রটি হলো- D R = ১০ − ১৮ বছর বয়সের জনসংখ্যা + ৬ ৫ +  জনসংখ্যা মোট কর্মক্ষম জনসংখ্যা DR=\\frac{১০-১৮\\ বছর\\ বয়সের\\ জনসংখ্যা+৬৫^+\\ জনসংখ্যা}{মোট\\ কর্মক্ষম\\ জনসংখ্যা} D R = মোট   কর্মক্ষম   জনসংখ্যা ১০ − ১৮   বছর   বয়সের   জনসংখ্যা + ৬ ৫ +   জনসংখ্যা ​"
        },
        {
          "label": "গ",
          "question": "",
          "explanation": "উদ্দীপক অনুযায়ী বাংলাদেশে জন্মিত সন্তানের সংখ্যা ৩২,২৫,৭৮৪ জন। মধ্যকালীন মোট জনসংখ্যা ১৭৩,৭৪৫,২৭৩ জন। আমরা জানি, স্থূল জন্মহার = জন্মিত সন্তানের সংখ্যা/মধ্যকালিন মোট জনসংখ্যা × ১০০০ = ৩২,২৫,৭৮৪/১৭৩,৭৪৫,২৭৩ × ১০০০ = ১৮.৫৬ আমরা জানি, স্থূল মৃত্যুহার = মৃতের সংখ্যা/মধ্যকালীন মোট জনসংখ্যা × ১০০০ = ৮,৭৮,৭৮৪/১৭৩,৭৪৫,২৭৩ × ১০০০ = ৫.০৬ সুতরাং, প্রদত্ত উপাত্ত অনুসারে বাংলাদেশে স্থূল জন্মহার ১৮.৫৬ এবং স্থূল মৃত্যুহার ৫.০৬।"
        },
        {
          "label": "ঘ",
          "question": "",
          "explanation": "জনমিতিক ট্রানজিশনাল মডেলের প্রেক্ষিতে বিবেচনা করলে বাংলাদেশ জনসংখ্যা উত্তরণের দ্বিতীয় পর্যায়ে অবস্থান করছে। নিম্নের অনুরূপঃ চিকিৎসা ব্যবস্থার উন্নয়ন, শিশু মৃত্যুর হার হ্রাস, অর্থনৈতিক উন্নয়ন প্রভৃতি কারণে এ পর্যায়ে মৃত্যুহার হ্রাস পায়। পক্ষান্তরে, অর্থনৈতিক উন্নতি সত্ত্বে সামাজিক মূল্যবোধের পরিবর্তনের অভাবে প্রকৃত আর্থ- সামাজিক উন্নয়ন না হওয়ায় জন্মহার হ্রাস না পেয়ে পূর্বগতিতেই চলতে থাকে। অর্থাৎ জন্মহারের তুলনায় মৃত্যুহার দ্রুতগতিতে হ্রাস পায়। ফলে উচ্চ জন্মহার ও নিম্ন মৃত্যুহারের কারণে এ স্তরে জনসংখ্যার দ্রুত বৃদ্ধি ঘটে। জনশুমারি ও গৃহগণনা ২০২২ অনুযায়ী, এদেশে প্রতি হাজারে জন্মহার ১৮.৫ জন এবং মৃত্যুহার ৫.১ জন। ১৯৭১ সালে বাংলাদেশের জনসংখ্যা ছিল সাড়ে ৭ কোটি। ২০২২ সালের জনশুমারি বাংলাদেশের জনসংখ্যা হয় সাড়ে ১৬ কোটি। বাংলাদেশে চিকিৎসা ব্যবস্থার উন্নতির ফলে মৃত্যুহার হ্রাস পেয়েছে কিন্তু জন্মহার সেই তুলনায় হ্রাস পায়নি। ফলে জনসংখ্যা দ্রুতগতিতে বৃদ্ধি পেয়েছে। অতএব বলা যায়, বর্তমানে জনসংখ্যা উত্তরণের ক্ষেত্রে বাংলাদেশ জনমিতিক অবস্থান্তর প্রক্রিয়ায় দ্বিতীয় পর্যায়ে রয়েছে।"
        }
      ]
    },
    {
      "number": "3",
      "uddipok": "দৃশ্যকল্প-১: সুমন বিগত বারো বছর যাবৎ তার বাবা-মায়ের সাথে আমেরিকায় বসবাস করে। দৃশ্যকল্প-২: 'ক' দেশটি যুদ্ধবিধ্বস্ত দেশ হওয়ায় বহু লোক সে দেশ ছেড়ে 'খ' দেশে গিয়ে আশ্রয় গ্রহণ করে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "যেকোনো নির্দিষ্ট জনসংখ্যার পরিমাণগত বিভিন্ন দিক (বয়স কাঠামো, জন্মহার, মৃত্যুহার, অভিগমন ইত্যাদি) পরিমাপের মাধ্যমে উপস্থাপন করাকে জনমিতি বলে।"
        },
        {
          "label": "খ",
          "question": "",
          "explanation": "জনসংখ্যার দ্রুত বৃদ্ধি আবাদি জমিকে অনুর্বর এবং অনুৎপাদনশীল করছে। জনসংখ্যার দ্রুত বৃদ্ধিতে আবাদি জমির উপর চাপ বৃদ্ধি পায়। মাথাপিছু কৃষিজমির পরিমাণ কমছে। খণ্ড-বিখণ্ড হচ্ছে কৃষি জমি। ফলে অধিক চাষে জমি উর্বরতা হারাচ্ছে এবং একক প্রতি উৎপাদন কমছে।"
        },
        {
          "label": "গ",
          "question": "",
          "explanation": "দৃশ্যকল্প-১ এ পরিবার নিয়ে সুমনের যুক্তরাষ্ট্রে গমন আন্তর্জাতিক অভিগমনকে নির্দেশ করে। এরূপ অভিগমন অভিবাসী দেশের উপর ব্যাপক প্রভাব ফেলে। অভিগমনের স্বাভাবিক ফলাফল হচ্ছে জনসংখ্যার বণ্টন বা অবস্থানিক পরিবর্তন। অবস্থানগত পরিবর্তন ছাড়াও অভিবাসনের ফলে বিভিন্ন এলাকায় অর্থনৈতিক, সামাজিক ও জনবৈশিষ্ট্যগত যেকোনো প্রভাব পড়তে পারে। সুমনদের অভিবাসী হওয়ার ফলে যুক্তরাষ্ট্রের উপর ইতিবাচক ও নেতিবাচক উভয় ধরনের প্রভাব পড়বে। অভিবাসনের ফলে উৎসস্থলে জনসংখ্যা কমে যায় এবং গন্তব্যস্থলে বৃদ্ধি পায়। শিক্ষিত, যুবক ও পেশাজীবীর সংখ্যা কমে যায় এবং গন্তব্যস্থলে জনসংখ্যার কাঠামোগত পরিবর্তন হয়। যুক্তরাষ্ট্রের জনসংখ্যায় নারী পুরুষের অনুপাত ও নির্ভরশীলতার অনুপাত ব্যাপক বৃদ্ধি পেতে পারে। যুক্তরাষ্ট্র যেহেতু বিশাল দেশ। এর জনসংখ্যা আয়তনের তুলনায় কম। তাই সেখানে অভিবাসনের ফলে জনসংখ্যা অতি বৃদ্ধি না পেলেও ভারসাম্যতা বিরাজ করবে। আবার সুমনদের পরিবার-পরিজনসহ গমন করায় দেশটিতে নির্ভরশীল জনসংখ্যা বৃদ্ধি পাবে। সুতরাং বলা যায় যে, সুমনের বাবা-মাসহ যুক্তরাষ্ট্রে অভিগমন দেশটির উপর ইতিবাচক ও নেতিবাচক উভয় প্রভাবই পড়তে পারে।"
        },
        {
          "label": "ঘ",
          "question": "",
          "explanation": "দৃশ্যকল্প-২ অনুযায়ী 'ক' দেশটি যুদ্ধ বিদ্ধস্ত দেশ হওয়ায় বহু লোক সে দেশ ছেড়ে 'খ' দেশে গিয়ে আশ্রয় নেয়। এ ধরনের অভিগমনকে বলা হয় বলপূর্বক আন্তর্জাতিক অভিগমন। প্রত্যক্ষ রাজনৈতিক চাপের মুখে কিংবা পরোক্ষভাবে অর্থনৈতিক ও সামাজিক চাপ সৃষ্টির ফলে মানুষ বাধ্য হয়ে যে অভিগমন করে তাকে বলপূর্বক অভিগমন বলে। আবার অভিগমন মূলত দুই কারণে সংঘটিত হয়। যেমন- আকর্ষণজনিত কারণ ও বিকর্ষণজনিত করেন। যেসব উপাদান স্বদেশ ত্যাগ করে অন্য দেশে যাওয়ার জন্য বাধ্য করে তাকে বিকর্ষণজনিত কারণ বলে। দৃশ্যকল্প-২ এ উল্লিখিত লোকগুলো রাজনৈতিক চাপের মুখে যুদ্ধের সময় নিরাপত্তার জন্য 'ক' দেশ থেকে 'খ' দেশে গমন করে। সুতরাং, এ ধরনের অভিগমন বিকর্ষণজনিত ও বলপূর্বক আন্তর্জাতিক অভিগমনের অন্তর্ভুক্ত।"
        }
      ]
    },
    {
      "number": "4",
      "uddipok": "'ক' এবং 'খ' ফসল দু'টি মৌসুমি জলবায়ু অঞ্চলের ফসল। 'ক' ফসলটি সবচেয়ে বেশি এশিয়া মহাদেশে উৎপন্ন হয়ে থাকে এবং 'খ' ফসলটি হচ্ছে ভারী এবং পচনশীল পণ্য হিসাবে পরিগণিত। দু'টি ফসলেরই চাষ এবং উৎপাদনের ক্ষেত্রে ভিন্ন ভিন্ন বেশ কিছু সমস্যা পরিলক্ষিত হয়।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "বাংলাদেশের চায়ের প্রধান একটি ক্রেতা রাষ্ট্র হলো যুক্তরাজ্য।"
        },
        {
          "label": "খ",
          "question": "",
          "explanation": "কৃষি উৎপাদনে বাংলাদেশ কৃষি সম্প্রসারণ অধিদপ্তর সর্ববৃহৎ সরকারি প্রতিষ্ঠান। এর অবদানসমূহ- ১. ফসলের নিবিড়তা বৃদ্ধির মাধ্যমে কৃষি উৎপাদন ও উৎপাদনশীলতা বৃদ্ধি করা। ২. উপযুক্ত জাত, মানসম্মত বীজ, যথাযথ মাটির স্বাস্থ্যব্যবস্থাপনা, জৈব সার ও জৈবিক বালাই ব্যবস্থাপনা, কৃষিতাত্ত্বিক পরিচর্যা এবং সেচ ব্যবস্থাপনার মাধ্যমে বিভিন্ন ফসরের গড় ফলন পার্থক্য হ্রাস করা। ৩. প্রশিক্ষণের মাধ্যমে মানব সম্পদের দক্ষতা বৃদ্ধি করা। ৪. জলবায়ুর পরিবর্তনশীল পরিস্থিতিতে চাহিদা ভিত্তিক ফসলের উৎপাদনশীলতা বৃদ্ধি, ৫. শস্যের বহুমুখীকরণ ও বাজারজাতকরণের মাধ্যমে কৃষকের আয় বৃদ্ধি এবং জীবনযাত্রার মান উন্নয়ন।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে 'শস্য-১' হলো ধান। ধানের এশিয়াভিত্তিক উৎপাদন নিচে আলোচনা করা হলো- চীন: ধান উৎপাদনে চীন বিশ্বে ১ম। ২০১৯ সালে এ দেশে ২ কোটি ৯৬ লক্ষ ৯০ হাজার হেক্টর জমি চাষ করে ২১ কোটি ১৪ লক্ষ মেট্রিক টন ধান উৎপাদন করা হয়। এটা পৃথিবীর মোট উৎপাদিত ধানের প্রায় ২৭.৭৪%। চীনের হুনান প্রদেশ ধান উৎপাদনে প্রসিদ্ধ। ভারত: ধান উৎপাদনে ভারত বিশ্বে ২য়। ২০১৯ সালে এদেশে ৪ কোটি ৩৭ লক্ষ ৮০ হাজার হেক্টর জমিতে ধান চাষ করে ১৭ কোটি ৭৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদনের প্রায় ২৩.৫১%। ভারতের গঙ্গা-ব্রহ্মপুত্র সমভূমি ও ব-দ্বীপ অঞ্চলে সর্বাপেক্ষা অধিক ধান উৎপন্ন হয়। ইন্দোনেশিয়া: ধান উৎপাদনে ইন্দোনেশিয়া বিশ্বে তৃতীয়। ২০১৯ সালে এ দেশের ১ কোটি ৬ লক্ষ ৭৭ হাজার হেক্টর জমিতে ধানের চাষ করে ৫ কোটি ৪৬ লক্ষ মেট্রিক টন ধান উৎপন্ন হয়। এটা পৃথিবীর মোট উৎপাদিত ধানের প্রায় ৭.২৩%। জাভা দ্বীপ ধান চাষের জন্য প্রসিদ্ধ। বাংলাদেশ: বর্তমানে ধাপ উৎপাদনে বাংলাদেশ বিশ্বে চতুর্থ। ২০১৯ সালে এ দেশ ১ কোটি ১৫ লক্ষ ১৬ হাজার হেক্টর জমিতে ধানের চাষ হয় এবং উৎপন্ন ধানের পরিমাণ ছিল প্রায় ৫ কোটি ৪৫ লক্ষ মেট্রিক টন। এটা পৃথিবীর মোট উৎপাদিত ধানের ৭.২১%। বাংলাদেশের প্রায় সর্বত্রই ধানের চাষ হয়। ভিয়েতনাম: ধান উৎপাদনে ভিয়েতনাম বর্তমান বিশ্বে পঞ্চম। ২০১৯ সালে এ দেশে ৭৪ লক্ষ ৭০ হাজার হেক্টর জমিতে ধান চাষ করে ৪ কোটি ৩৪ লক্ষ মেট্রিক টন ধান উৎপাদন করা হয়। এটি পৃথিবীর মোট উৎপন্ন ধানের প্রায় ৫.৭৫%। ভিয়েতনাম বিদেশে চাল রপ্তানি করে। এছাড়া এশিয়ার থাইল্যান্ড, মিয়ানমার, ফিলিপাইন ও পাকিস্তান ২০১৯ সালে বিশ্বে ধান উৎপাদনে যথাক্রমে ষষ্ঠ, সপ্তম, অষ্টম ও নবম স্থাপনের অধিকারী।"
        },
        {
          "label": "ঘ",
          "question": "",
          "explanation": "উদ্দীপকে 'খ' ফসলটি হলো আখ। উন্নয়নশীল বিশ্বের দেশগুলো আখের উৎপাদনে অর্থাৎ আখ চাষে তেমন উন্নতি লাভ করতে পারেনি। কারণ এসব দেশের আখ চাষ নানা সমস্যায় জর্জরিত। অধিকাংশ আখ উৎপাদনকারী দেশ কৃষিতে অনুন্নত। উন্নয়নশীল দেশের আখ চাষের প্রধান সমস্যা হলো প্রয়োজনীয় মূলধনের অভাব, দক্ষ শ্রমিক ও শক্তি সম্পদের অপ্রতুলতা, বাজারজাতকরণ সমস্যা, ব্যবস্থাপনার অভাব, কারিগরি জ্ঞান ও গবেষণার অভাব ইত্যাদি। এসব সমস্যা সমাধান করতে দরকার সার, বীজ, কীটনাশক প্রভৃতি ক্রয় ও শ্রমিকের মজুরি ইত্যাদি বাবদ প্রচুর মূলধন যোগানো। এছাড়া কৃষি ঋণের সহজ ব্যবস্থা, দক্ষ শ্রমিক ও শক্তি সম্পদের সরবরাহ বৃদ্ধি করতে হবে। উন্নতমানের আখ ন্যায্য মূল্যে নিয়মিত চাহিদা অনুসারে বাজারজাত করা যেন অনুন্নত বাজার ব্যবস্থা ও অনিশ্চিত বাজারের ফলে উৎপাদন নিরুৎসাহিত না হয়। আবার বৃহৎ খামার ব্যবস্থার মাধ্যমে আখ উৎপাদন ব্যবস্থাপনা উন্নত করা দরকার। উন্নয়নশীল দেশে কারিগরি জ্ঞান ও গবেষণাও বৃদ্ধি করা দরকার। সবশেষে উল্লেখ না করলেই নয়, উন্নয়নশীল দেশগুলো নিজেদের খাদ্য চাহিদা মেটাতে তাদের কৃষি ব্যবস্থাকে সর্বোচ্চ কাজে লাগায়। যেমন- বাংলাদেশে ধান উৎপাদন। তাই এসব দেশে সমন্বিত কৃষিনীতির মাধ্যমে আখ উৎপাদনের সমস্যা সমাধান করতে হবে।"
        }
      ]
    },
    {
      "number": "5",
      "uddipok": "তমাল মধ্যপ্রাচ্যে সৌদি আরামকো খনিজ তেল উৎপাদক কোম্পানিতে চাকুরিরত। এ কোম্পানিটি শুধু মধ্যপ্রাচ্যে নয় সারা পৃথিবীতে বৃহত্তম তেল কোম্পানি হিসাবে সুপরিচিত।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "চুনাপাথর অধাতব খনিজ সম্পদ।"
        },
        {
          "label": "খ",
          "question": "",
          "explanation": "বড়পুকুড়িয়া কয়লাক্ষেত্র ১৯৮৫ সালে দিনাজপুর জেলার বড়পুকুরিয়ায় আবিষ্কৃত হয়। এ কয়লাক্ষেত্রে সঞ্চিত কয়লার পরিমাণ ৩০ কোটি ৩০ লক্ষ মেট্রিক টন। এ কয়লার ক্ষেত্র ৫.২৫ বর্গকিলোমিটারব্যাপী বিস্তৃত এবং ৬টি স্তরে বিভক্ত। এখানে কয়লা স্তরের গভীরতা ১১৮-৫০৬ মিটার। এখানে বার্ষিক ১০ লক্ষ টন করে কয়লা উত্তোলন করে প্রায় ৬৪ বছর পর্যন্ত উত্তোলন সম্ভব হবে। বর্তমানে চীনা কারিগরি সহায়তায় এখানে দৈনিক প্রায় ৫০০ টন কয়লা উত্তোলন হচ্ছে। এ কয়লা দেশের ইট ভাটাগুলোতে ব্যবহৃত হচ্ছে। বর্তমানে এ খনির সিংহভাগ ব্যবহৃত হচ্ছে কয়লাভিত্তিক (বড়পুকুরিয়া) তাপ বিদ্যুৎ কেন্দ্রে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে 'ক বলয়' চিহ্নিত অঞ্চলটি মধ্যপ্রাচ্য। এ অঞ্চলের প্রধান খনিজ সম্পদ পেট্রোলিয়াম বা খনিজ তেল। নিচে মধ্যপ্রাচ্যের দেশগুলোতে খনিজ তেল উৎপাদনের বর্ণনা দেওয়া হলো- সৌদি আরব: তেল উৎপাদনে সৌদি আরবের অবস্থান বর্তমান বিশ্বে দ্বিতীয়। সৌদি আরবের হাসা, সাকানিয়া, আবকাইক, দাম্মাম, মারজান, বারগান, হুফুফ, দাহবান, কুয়াতিক অঞ্চল খনিজ তেলের জন্য প্রসিদ্ধ। ইরাক: ২০২০ সালে বিশ্বের পঞ্চম বৃহত্তম তেল উৎপাদনকারী দেশ ইরাক। দেশটির দৈনিক উত্তোলনের পরিমাণ প্রায় ৪.১১ মিলিয়ন ব্যারেল। কালফাইয়া, হারমিন, কিরকুক, মাজনুন ইরাকের বিখ্যাত তেলক্ষেত্র। সংযুক্ত আরব আমিরাত: ২০২০ সালে বিশ্বের সপ্তম বৃহত্তম তেল উৎপাদনকারী দেশ, যার দৈনিক উত্তোলনের পরিমাণ ৩.৬৬ মিলিয়ন ব্যারেল। দেশটির মোট তেলের অধিকাংশই আবুধাবিতে মজুদ রয়েছে। ইরান: এটি বিশ্বের অষ্টম তেল উৎপাদনকারী দেশ। ইরানের প্রধান তেল খনিগুলো মসজিদ-ই-সুলাইমান, লালী, নাফা সাফিদ, আঘাজারি, হাফট কেল, হামদান প্রভৃতি অঞ্চলে অবস্থিত। দেশটিতে ২০২০ সালে দৈনিক উৎপাদনের পরিমাণ প্রায় ৩.০৮ মিলিয়ন ব্যারেল। কুয়েত: বিশ্বের দশম তেল উৎপাদনকারী দেশ হলো মধ্যপ্রাচ্যের কুয়েত। পৃথিবীর মোট সঞ্চিত তেলের প্রায় ৩.৪% এখানে বিদ্যমান। দেশটিতে ২০২০ সালে দৈনিক 'উৎপাদনের পরিমাণ প্রায় ২.৬৭ মিলিয়ন ব্যারেল। বারহান, মাগওয়া, আহামাদি এদেশের শ্রেষ্ঠ তেল উৎপাদন কেন্দ্র। অন্যান্য: মধ্যপ্রাচ্যের অন্যান্য খনিজ তেল উৎপাদনকারী দেশগুলোর মধ্যে উল্লেখযোগ্য হলো ওমান (১৯ তম), কাতার (১৩ তম), মিশর (২৮ তম), বাহরাইন, তুরস্ক প্রভৃতি।"
        },
        {
          "label": "ঘ",
          "question": "",
          "explanation": "রিতু ঘোষের দেখা অপচয় হওয়া সম্পদটি প্রাকৃতিক গ্যাস। এ সম্পদটি সংরক্ষণে অপচয়রোধ করার সাথে সাথে মিতব্যয়ীও হতে হবে। এ জন্য নিজের পদক্ষেপগুলো গ্রহণ করা যায়- ১. মিতব্যয়িতা: অপচয় নিবারণের মাধ্যমে ও ব্যবহারের বাহুল্য বর্জন করে সংরক্ষণ করা যায়। ২. পরিবর্তিত দ্রব্যের ব্যবহার: ক্ষয়িষ্ণু সম্পদের ব্যবহার হ্রাস করে প্রবাহমান সম্পদের ব্যবহার বৃদ্ধি করলে সম্পদ সংরক্ষিত হয়। যেমন- বিদ্যুৎ উৎপাদনের জন্য ক্ষয়িষ্ণু সম্পদ গ্যাস ব্যবহার কমিয়ে প্রবাহমান জলশক্তি ব্যবহার করলে গ্যাস সংরক্ষিত হয়। ৩. অগ্রাধিকার ভিত্তিতে ব্যবহার: অগ্রাধিকার ভিত্তিতে খাত নির্ধারণ করে গ্যাস ব্যবহার করে সংরক্ষণ করা যায়। ৪. প্রযুক্তির উৎকর্ষ: সরাসরি ব্যবহার না করে প্রযুক্তিগত সাহায্যে নিয়ে কোনো বস্তুর ব্যবহার তার উৎকর্ষ বৃদ্ধি করে এবং সংরক্ষণে সহায়তা করে। যেমন- প্রাকৃতিক গ্যাস জ্বালানি হিসেবে ব্যবহার না করে শক্তি উৎপাদনের মাধ্যমে ব্যবহার করলে তার উৎকর্ষ ও কার্যকারিতা বৃদ্ধি পায়। ৫. অপচয় বন্ধ করা: সম্পদ উৎপাদন ও ব্যবহারের সময় অপচয় বন্ধ করে সম্পদ সংরক্ষণ করা যায়। প্রাকৃতিক গ্যাসের ক্ষেত্রে তাই কঠোর নিয়ন্ত্রণ ব্যবস্থার প্রয়োজন। ৬. সংস্কৃতির মান উন্নয়ন: সুসংস্কৃত উন্নত মানবিক গুণাবলি প্রাকৃতিক গ্যাস সংরক্ষণে সাহায্য করবে। শিক্ষার প্রসার এ কাজে প্রধান ভূমিকা পালন করে। ৭. সচেতনতা বৃদ্ধি: ভবিষ্যৎ বংশধরদের জন্য গ্যাস যে সংরক্ষণ প্রয়োজন এ সম্পর্কে জনগণকে সচেতন করা। ৮. নীতি নির্ধারণ ও প্রয়োগ: বর্তমান ও ভবিষ্যতের জন্য প্রাকৃতিক গ্যাস সুপরিকল্পিতভাবে ব্যবহার করা প্রয়োজন। এজন্য উপযুক্ত নীতি নির্ধারণ ও তার প্রয়োগ সুনিশ্চিত করা প্রয়োজন।"
        }
      ]
    },
    {
      "number": "6",
      "uddipok": "বাংলাদেশের পূর্বাঞ্চল জুড়ে একটি গুরুত্বপূর্ণ খনিজ সম্পদ রয়েছে, যা এ দেশের অর্থনীতিতে এক বিশেষ অবদান রাখে। দেশের সার কারখানায় এবং বিদ্যুৎ উৎপাদন ক্ষেত্রে এর ব্যবহার দেখা যায়।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "লৌহ আকরিক উৎপাদনে অস্ট্রেলিযা বিশ্বে প্রথম।"
        },
        {
          "label": "খ",
          "question": "",
          "explanation": "অঙ্গারময় পাললিক শিলা তাপ ও চাপে রূপান্তরিত হয়ে গ্রাফাইট সৃষ্টি হয়। গ্রাফাইটকে কৃষ্ণ সীসা বলা হয়। এর ব্যবহার হলো- i. তেল কিংবা পানির সঙ্গে মিশিয়ে গ্রাফাইট চূর্ণকে পচ্ছিলকারক পদার্থ হিসেবে ব্যবহার করা হয়। ii. পারমাণবিক চুল্লিতে তাপ প্রশমক হিসেবে এটি ব্যবহার হয়। iii. পেনসিলের শীষ প্রস্তুতিতে ব্যবহৃত হয়। iv. ওষুধ শিল্পে এর ব্যবহার আছে। গ্রাফাইটস অন্যতম প্রধান একটি হোমিওপ্যাথি ওষুধ।"
        },
        {
          "label": "গ",
          "question": "",
          "explanation": "উদ্দীপকে 'খ' চিহ্নিত অঞ্চলের প্রধান খনিজ হলো প্রাকৃতিক গ্যাস। বাংলাদেশের প্রধান খনিজ সম্পদ হচ্ছে প্রাকৃতিক গ্যাস। এদেশের প্রাকৃতিক গ্যাস উচ্চ মাত্রার মিথেন ( C H 4 CH_4 C H 4 ​ ) সমৃদ্ধ এবং উন্নতমানের। ১৯৫৫ সালে সিলেটের হরিপুরে প্রথম গ্যাসক্ষেত্র আবিষ্কৃত হয়। এ পর্যন্ত এ দেশে সর্বমোট ২৯টি গ্যাসক্ষেত্র আবিষ্কৃত হয়েছে। এদেশের প্রধান প্রধান গ্যাসক্ষেত্রগুরো হচ্ছে (১) হরিপুর (২) রশিদপুর (৩) কৈলাশটিলা, (৪) তিতাস, (৫) হবিগঞ্জ, (৬) বাখরাবাদ, (৭) বিয়ানিবাজার, (৮) জালালাবাদ, (৯) মেঘনা, (১০) নরসিংদী, (১১) সাঙ্গু, (১২) সালদানদী, (১৩) মৌলভীবাজার, (১৪) ফেঞ্চুগঞ্জ, (১৫) বাঙ্গুরা, (১৬) বিবিয়ানা, (১৭) বেগমগঞ্জ, (১৮) শ্রীকাইল, (১৯) সুন্দলপুর, (২০) সেমুতাং ইত্যাদি গ্যাসক্ষেত্র। বাংলাদেশের সর্বশেষ গ্যাসক্ষেত্র ভোলার ইলিশা-১। বাংলাদেশ অর্থনৈতিক সমীক্ষা ২০২১ অনুযায়ী, এদেশে প্রাকৃতিক গ্যাসের মোট প্রাথমিক উত্তোলনযোগ্য মজুদের পরিমাণ ৩৯.৮ ট্রিলিয়ন ঘনফুট। এ পর্যন্ত ক্রমপুঞ্জিতে উৎপাদন প্রায় ১৮.২৪ ট্রিলিয়ন ঘনফুট এবং অবশিষ্ট গ্যাসের মজুদের পরিমাণ প্রায় ১০.০৫ ট্রিলিয়ন ঘনফুট।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে ছকের 'ক' খনিজটি প্রাকৃতিক গ্যাস আর আলোচিত দেশটি বাংলাদেশ। বাংলাদেশ প্রাকৃতিক গ্যাস শিল্পকারখানার কাঁচামাল হিসেবে ব্যবহৃত হয়। ফেঞ্চুগঞ্জের সার কারখানায় ও ছাতকের সিমেন্ট কারখানায় হরিপুরের প্রাকৃতিক গ্যাস ব্যবহৃত হয়। ঘোড়াশালের সার কারখানায় তিতাস গ্যাস কাঁচামাল হিসেবে ব্যবহৃত হয়। কীটনাশক, ওষুধ, রাবার, প্লাস্টিক, কৃত্রিম তন্তু প্রভৃতি তৈরির জন্যও প্রাকৃতিক গ্যাস ব্যবহার করা হয়। কয়েকটি বিদ্যুৎ কেন্দ্রে ফার্নেস তেলের পরিবর্তে প্রাকৃতিক গ্যাস ব্যবহৃত হয়। যেমন- সিদ্ধিরগঞ্জ, আশুগঞ্জ, ঘোড়াশাল তাপবিদ্যুৎ কেন্দ্রে ব্রাহ্মণবাড়িয়ার তিতাস গ্যাস ব্যবহৃত হয়। এছাড়াও গৃহস্থালি, যানবাহন ও বাণিজ্যিক কাজে প্রাকৃতিক গ্যাস ব্যবহৃত হয়। উপরিউক্ত আলোচনা থেকে বলা যায়, কৃষির উন্নতি, বৈদেশিক মুদ্রার। ব্যয় হ্রাস, সরকারি আয়ের উৎস, কর্মসংস্থান সৃষ্টি প্রভৃতি ক্ষেত্রে প্রাকৃতিক গ্যাস যথেষ্ট অবদান রাখে। এজন্য বাংলাদেশের অর্থনৈতিক উন্নয়নে এর গুরুত্ব ও তাৎপর্য অপরিসীম।"
        }
      ]
    },
    {
      "number": "7",
      "uddipok": "এদেশের সার কারখানাগুলোর প্রধান কাঁচামাল হিসাবে ব্যবহৃত হচ্ছে প্রাকৃতিক গ্যাস। দেশের বিভিন্ন স্থানে গড়ে উঠা এ কারখানাগুলোর উৎপাদন কৃষিতে গুরুত্বপূর্ণ ভূমিকা রাখছে।",
      "tag": "RUMC 24",
      "sub_questions": [
        {
          "label": "ক",
          "question": "একটি ধাতব খনিজের নাম লেখো?",
          "explanation": "একটি ধাতব খনিজ হলো লৌহ আকরিক।"
        },
        {
          "label": "খ",
          "question": "খুলনা বিভাগের চিনিকলগুলো কোথায় গড়ে উঠেছে?",
          "explanation": "খুলনা বিভাগের চিনিকলগুলো কুষ্টিয়া, চুয়াডাঙ্গা, ঝিনাইদহে অবস্থিত। এগুলো হলো- i. কুষ্টিয়ার জগতি চিনি কল। ii. চুয়াডাঙ্গার কেরু এন্ড কোং। iii. ঝিনাইদহের মোবারকগঞ্জ চিনি কল।"
        },
        {
          "label": "গ",
          "question": "মানচিত্র অঙ্কন করে এ শিল্প কারখানার অবস্থান প্রদর্শন করো।",
          "explanation": "উদ্দীপকে বাংলাদেশের সার শিল্প কারখানার কথা বলা হয়েছে। নিচে বাংলাদেশের মানচিত্রে সার কারখানার বিস্তৃতি দেখানো হলো-"
        },
        {
          "label": "ঘ",
          "question": "বাংলাদেশে এ শিল্প কারখানার বণ্টন আলোচনা করো।",
          "explanation": "উদ্দীপকে উল্লিখিত শিল্পটি হলো সার শিল্প। মানচিত্রে প্রদর্শিত বাংলাদেশের সার শিল্পের বণ্টন নিচে বিভাগ অনুসারে দেখানো হলো: ১. ঢাকা বিভাগ: ঢাকা বিভাগে নরসিংদীর ঘোড়াশাল সার কারখানা, পলাশ ইউরিয়া সার কারখানা, জামালপুরের সরিষাবাড়ি থানার তারাকান্দিতে যমুনা সার কারখানা অবস্থিত। এদের মধ্যে ঘোড়াশাল সার কারখানা ১৯৭০ সালে নির্মিত হলেও এর উৎপাদন শুরু হয় ১৯৭২ সাল থেকে। পলাশ ইউরিয়া সার কারখানা ১৯৮১ এবং যমুনা সার কারখানা ১৯৯১ সালে প্রতিষ্ঠিত হয়। এই তিনটি সার কারখানাতে কাঁচামাল হিসেবে তিতাস গ্যাস ব্যবহৃত হয়। ২. চট্টগ্রাম বিভাগ: এই বিভাগের ব্রাহ্মণবাড়িয়ায় আশুগঞ্জ সার কারখানা, চট্টগ্রামে ট্রিপল সুপার ফসফেট (টিএসপি) সার কারখানা ও চট্টগ্রাম ইউরিয়া সার কারখানা গড়ে উঠেছে। আশুগঞ্জ সার কারখানা ১৯৮১ সালে, টিএসপি সার কারখানা ১৯৬৮ সালে প্রতিষ্ঠিত হয়। এই সার কারখানাগুলোর কাঁচামাল হিসেবে প্রাকৃতিক গ্যাস ব্যবহৃত হয়। ৩. সিলেট বিভাগ: এই বিভাগের সিলেট জেলার ফেঞ্চুগঞ্জ সার ৩ কারখানা, অ্যামোনিয়া সালফেট কারখানা, হবিগঞ্জ জেলার হবিগঞ্জ সার কারখানা উল্লেখযোগ্য। ফেঞ্চুগঞ্জ সার কারখানা ১৯৬১ সালে প্রতিষ্ঠিত হয়, যা দেশের প্রথম। এখানে কাঁচামাল হিসেবে হরিপুরের প্রাকৃতিক গ্যাস ব্যবহার করা হয়। অ্যামোনিয়াম সালফেট কারখানা ফেঞ্চুগঞ্জ সার কারখানার উদ্বৃত্ত অ্যামোনিয়া কাঁচামাল হিসেবে ব্যবহার করে। হবিগঞ্জ সার কারখানা হবিগঞ্জের প্রাকৃতিক গ্যাস ব্যবহার করে সার উৎপাদন করে। ৪. খুলনা বিভাগ: খুলনা বিভাগে খুলনা ট্রিপল সুপার ফসফেট কারখানায় কাঁচামাল হিসেবে প্রাকৃতিক গ্যাস ব্যবহৃত হয়। এই কারখানায় টিএসপি ও নাইট্রোজেন উৎপাদন করা হয়।"
        }
      ]
    },
    {
      "number": "8",
      "uddipok": "ব্রিটিশ নাগরিক ম্যাগ হিলটন বাংলাদেশে বেড়াতে এসে দেখেন এদেশে পোশাক শিল্পের সংখ্যা অনেক বেশি। বাংলাদেশে পোশাক শিল্প গড়ে তোলার অনুকুল পরিবেশ থাকার কারণে তিনি এতে বিনিয়োগ করতে চাইলেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "বাংলাদেশের বরিশাল বিভাগে চিনি শিল্প গড়ে উঠে নাই।"
        },
        {
          "label": "খ",
          "question": "",
          "explanation": "দেশের অর্থনৈতিক উন্নয়নে শিল্পের বিশেষ অবদান রয়েছে। জাতীয় আয় ও অভ্যন্তরীণ সঞ্চয় বৃদ্ধি করে শিল্প দেশের দ্রুত অর্থনৈতিক উন্নয়নে সহায়তা করে থাকে। উন্নয়নের গতিকে তরান্বিত করে শিল্পের এমন দুটি গুরুত্ব হলো- i. কর্মসংস্থানের সুযোগ সৃষ্টি এবং ii. দেশীয় সম্পদের সুষ্ঠু ব্যবহার।"
        },
        {
          "label": "গ",
          "question": "",
          "explanation": "উদ্দীপকে আলোচিত শিল্প হলো বাংলাদেশের তৈরি পোশাক শিল্প। এ শিল্প থেকে বাংলাদেশ প্রতি বছর প্রচুর বৈদেশিক মুদ্রা অর্জন করে। নিম্নে এ শিল্পের বণ্টন দেখানো হলো- ঢাকা অঞ্চল: পোশাক শিল্পে ঢাকা অঞ্চল প্রথম। এ অঞ্চলের প্রায় ৮০৬টি পোশাক শিল্পের মধ্যে প্রায় ৭৭৩টি ঢাকা শহরে এবং ৩৩টি নারায়ণগঞ্জে অবস্থিত। ঢাকা মহানগরীর প্রায় সর্বত্রই এ শিল্পে ছড়িয়ে রয়েছে। কোনো কোনো বহুতল ভবনে একাধিক পোশাক শিল্পপ্রতিষ্ঠান রয়েছে। ঢাকা মহানগরীর রামপুরা, এলিফ্যান্ট রোড, গ্রীনরোড, মিরপুর- ১, মিরপুর-১০, মিরপুর-১২, মগবাজার, বাংলামোটর, মহাখালী, বনানী প্রভৃতি অঞ্চলে এ শিল্পে বেশি সংখ্যায় কেন্দ্রিভূত হয়েছে। এছাড়া ফার্মগেট, মতিঝিল, শান্তিনগর, মোহাম্মদপুর, তেজগাঁও, গুলশান, উত্তরা প্রভৃতি স্থানেও এ শিল্প রয়েছে। চট্টগ্রাম অঞ্চল: পোশাক শিল্পে চট্টগ্রাম শহর দ্বিতীয়। এখানে প্রায় ৩৯০টি শিল্প অবস্থিত। এ শিল্প কেন্দ্রগুলো কালুরঘাট, আগ্রাবাদ, পাঁচলাইন, নাসিরাবাদ, এনায়েত বাজার, ষোলশহর, বায়েজিদ বোস্তামী রোড প্রভৃতি স্থানে অবস্থিত। খুলনা: খুলনা অঞ্চলের খুলনায় ২২টি এবং যশোরে ৯টি পোশাক শিল্পপ্রতিষ্ঠান অবস্থিত। এছাড়া ঢাকা ও চট্টগ্রামে রপ্তানি প্রক্রিয়াজাত এলাকায় (EPZ) রপ্তানিমুখী বিশেষ পোশাক শিল্প গড়ে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে আলোচিত শিল্পটি হচ্ছে তৈরি পোশাক শিল্প। বর্তমানে দেশের পোশাক শিল্পে প্রায় ৪ মিলিয়ন লোক কাজ করছে যার প্রায় ৮৫ শতাংশই নারী শ্রমিক। এ শিল্পে নারী কর্মীদের অবদান নিচে আলোচনা করা হলো- বৈদেশিক মুদ্রা অর্জন: তৈরি পোশাক হচ্ছে বিশ্ব বাজারের চাহিদা সম্পন্ন পণ্য। নারী কর্মীরা পোশাক তৈরি করে এবং তা বিদেশে রপ্তানি করে বৈদেশিক মুদ্রা অর্জন করা হয়। রপ্তানি সম্প্রসারণ: নারী কর্মীদের অবদানের ফলে প্রচুর পরিমাণ তৈরি পোশাক পণ্য বিশ্বের বিভিন্ন দেশে রপ্তানি করা সম্ভব হচ্ছে এবং তা দিন দিন সম্প্রসারিত হচ্ছে। দীর্ঘ সময় শ্রম: বাংলাদেশের পোশাক শিল্পের নারী কর্মীরা দীর্ঘ সময় অক্লান্ত পরিশ্রম করে। মাঝে মাঝে প্রয়োজনে নির্ধারিত সময়ের অতিরিক্ত (ওভার টাইম) কাজ করে। মানসম্পন্ন পোশাক: নারী কর্মীরা তাদের নিপুণ হাতের ছোঁয়ায় দক্ষতার সাথে যত্ন নিয়ে পোশাক তৈরি করছে। ফলে আন্তর্জাতিক মানসম্পন্ন পোশাক তৈরি সম্ভব হচ্ছে। সস্তা মূল্যে শ্রম: বাংলাদেশের নারী কর্মীরা খুব কম মজুরিতে শ্রম দিয়ে পোশাক তৈরির কাজ করছে। তাদের শ্রম মূল্য মাসিক ৩০০০-৫০০০ টাকা মাত্র। সহজে শ্রম প্রাপ্তি: পুরুষ কর্মীর তুলনায় নারী কর্মী সহজে পাওয়া যায়। ফলে পোশাক শিল্পের বিকাশ দ্রুত থেকে দ্রুততর হচ্ছে। পরিশেষে বলা যায়, তৈরি পোশাক শিল্প বাংলাদেশের শিল্পের প্রাণ। তাই এই শিল্পে যে নারী শ্রমিকরা অবদান রাখছে তাদের শ্রমের মজুরি বৃদ্ধি করা উচিত।"
        }
      ]
    }
  ]
}