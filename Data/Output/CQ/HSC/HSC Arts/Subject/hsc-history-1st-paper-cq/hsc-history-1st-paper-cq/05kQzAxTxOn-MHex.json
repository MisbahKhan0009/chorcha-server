{
  "title": "রেসিডেনসিয়াল কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "কে জানতো মাত্র ১৫ বছরের জন্য বাণিজ্য সনদ গ্রহণকারী ব্যবসায়ী গোষ্ঠী এ দেশটিকে প্রায় ২০০ বছর শাসন করবে। কিন্তু তাই হয়েছিল। তমার দেশের ধন-সম্পদের প্রতি আকৃষ্ট হয়ে এই ব্যবসায়ী শ্রেণি ধীরে ধীরে তাদের ব্যবসায় সম্প্রসারণ করেছিল। কলা কৌশলে বাণিজ্য কুঠি স্থাপন করে সাম্রাজ্য বিস্তারের উদ্দেশ্যে তারা শক্তি সঞ্চয় করেছিল। একসময় এই ব্যবসায়ী গোষ্ঠী অপ্রতিরোধ্য শক্তিতে পরিণত হয়েছিল।",
      "tag": "DRMC 24",
      "sub_questions": [
        {
          "label": "ক",
          "question": "ডেনমার্কের অধিবাসীদের কী বলা হয়?",
          "explanation": "ডেনমার্কের অধিবাসীদের দিনেমার বলা হয়।"
        },
        {
          "label": "খ",
          "question": "আলীবর্দী খানের সংক্ষিপ্ত পরিচয় দাও।",
          "explanation": "আলীবর্দী খাঁ একজন ভাগ্যান্বেষী তুর্কি ছিলেন। তিনি ১৭২৬ সালে নবাব সুজাউদ্দিনের শাসনামলে বিহারের নায়েব নাজিম নিযুক্ত হয়ে স্বীয় যোগ্যতা এবং ভাগ্যবলে মুর্শিদাবাদের সিংহাসন অধিকার করেন। তার রাজত্বকালের উল্ল্যেখযোগ্য ঘটনা হলো মারাঠা আক্রমণ এবং বর্গীদের প্রতিহত করা। আলীবর্দী খানের শাসনকালে (১৭৩৯-১৭৫৬ সাল) বাংলায় শান্তি প্রতিষ্ঠিত ছিল।"
        },
        {
          "label": "গ",
          "question": "উদ্দীপকের ব্যবসায়ী গোষ্ঠীর সাথে ভারতবর্ষে ইংরেজদের আগমনের ইতিহাসের যে",
          "explanation": "উদ্দীপকের ব্যবসায়ী গোষ্ঠীর সাথে ভারতবর্ষে ইংরেজদের আগমনের মাধ্যমে সাম্রাজ্য বিস্তারের দিকটির মিল খুঁজে পাওয়া যায়। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। এদের উদ্দেশ্য ছিল মূলত বাণিজ্য বা সম্পদের আহরণ করা। ভারতীয় উপমহাদেশের ধনসম্পদের কথা জানতে পেরে ইউরোপীয় বণিকরা বাণিজ্যিক কোম্পানি গঠন করে একে একে এ অঞ্চলে চলে আসে। ইংরেজরা ভারতে বাণিজ্য করার উদ্দেশ্যে ১৬০০ সালে 'East India Company' নামে একটি যৌথ বাণিজ্যিক সংঘ গড়ে তোলে। তারা ইংল্যান্ডের রানি এলিজাবেথের কাছ থেকে ১৫ বছর মেয়াদি একটি সনদ লাভ করে। ১৬১৩ সালে ইংরেজরা ভারতের সুরাটে প্রথম বাণিজ্যকুঠি নির্মাণ করে এবং পরবর্তীকালে আগ্রা, আহমেদাবাদ, বোম্বে, মুসলিপট্টম, ঢাকা, কাশিমবাজার, মালদহ প্রভৃতি স্থানে বাণিজ্যকুঠি নির্মাণ করে। কিন্তু পরবর্তী সময়ে তারা ভারতের শাসনক্ষমতা কেড়ে নেয়। ১৭৫৭ সালে পলাশীর যুদ্ধে বাংলার নবাবকে পরাজিত করে এবং ১৮৫৮ সালে সিপাহি বিদ্রোহ দমন করে সমগ্র ভারতের শাসনক্ষমতা কেড়ে নেয়। উদ্দীপকের ব্যবসায়ী গোষ্ঠী তমার দেশের সম্পদের প্রতি আকৃষ্ট হয়ে এসে। ধীরে ধীরে বাণিজ্যের সম্প্রসারণ ঘটায়। কলা কৌশলে বাণিজ্য কুঠি স্থাপন করে সাম্রাজ্য বিস্তারের উদ্দেশ্যে শক্তি সঞ্চয় করে। উদ্দীপকের ব্যবসায়ী গোষ্ঠীর সাথে ভারতবর্ষে ইংরেজদের সাম্রাজ্য স্থাপনের বিষয়টি সাদৃশ্যপূর্ণ।"
        },
        {
          "label": "ঘ",
          "question": "একসময় ভারতবর্ষে এ ধরনের একটি সাম্রাজ্যবাদী শক্তির হাতেই ফরাসি ইস্ট ইন্ডিয়া কোম্পানির পতন হয়-যথার্থতা নির্ণয় করো।",
          "explanation": "এক সময় ভারতবর্ষে এ ধরনের একটি সাম্রাজ্যবাদী শক্তির অর্থাৎ ইংরেজ ইস্ট ইন্ডিয়া কোম্পানির হাতেই ফরাসি কোম্পানির পতন হয়- উক্তিটি যথার্থ। ইংরেজ বণিকরা যখন ব্যবসায়-বাণিজ্যে দৃঢ় অবস্থানে তখন ফরাসিরা এদেশে আসে। এ অবস্থায় ইংরেজদের সাথে প্রতিযোগিতায় টিকে থাকা তাদের জন্য কঠিন হয়ে দাঁড়ায়। কারণ অন্যান্য ইউরোপীয় শক্তির মতো ফরাসিরাও এদেশে সাম্রাজ্যের স্বপ্ন দেখতে থাকে। ফলে ইংরেজদের সাথে তাদের সংঘর্ষের সূত্রপাত হয়। ইঙ্গ-ফরাসি দ্বন্দ্বে কর্ণাটকের যুদ্ধে ভারতে উভয় শক্তির ভবিষ্যৎ নির্ধারণ করে দেয়। ইঙ্গ-ফরাসি আধিপত্যকে কেন্দ্র করে ভারতে এ দুই ঔপনিবেশিক শক্তির মধ্যে তিনবার কর্নাটের যুদ্ধ সংঘটিত হয়। প্রথম কর্ণাটের যুদ্ধ সংঘটিত হয় ১৭৪০ খ্রিষ্টাব্দে। এ যুদ্ধে ফরাসিরা জয়ী হয় এবং মাদ্রাজ দখল করে নেয়। কিন্তু ১৭৪৮ খ্রিষ্টাব্দে আয়-ল্যা-স্যাপলের সন্ধির মাধ্যমে এ দুই শক্তির মধ্যে শান্তি স্থাপিত হয়। কর্ণাটের দ্বিতীয় যুদ্ধ সংঘটিত হয় ১৭৫১ খ্রিষ্টাব্দে। এ যুদ্ধে ক্লাইভের নেতৃত্বে ইংরেজরা জয়লাভ করে। কর্ণাটের তৃতীয় যুদ্ধে ফরাসিরা ইংরেজদের কাছে পরাজিত হয় এবং ফরাসিদের সাম্রাজ্য বিস্তারের আশা ধূলিসাৎ হয়ে যায়। উপরের আলোচনার পরিপ্রেক্ষিতে বলা যায়, ভারতবর্ষে সাম্রাজ্যবাদী ইংরেজ ইস্ট ইন্ডিয়া কোম্পানির হাতেই ফরাসি, কোম্পানির পতন হয়- উক্তিটি যথার্থ।"
        }
      ]
    },
    {
      "number": "2",
      "uddipok": "একটি আন্তর্জাতিক ব্যবসায় প্রতিষ্ঠানের পরিচালনা পরিষদ। জনাব 'ক'-কে তাদের প্রতিষ্ঠানের ব্যবস্থাপনা পরিচালক পদে নিয়োগ প্রদান করে। ব্যবস্থাপনা পরিচালক পদে নিযুক্ত হওয়ার পর জনাব 'ক' ব্যবসায় প্রতিষ্ঠানটিকে পরিচালনা পরিষদের নিয়ন্ত্রণমুক্ত রাখার জন্য কতগুলো দৃঢ় ও সুপরিকল্পিত পদক্ষেপ নেন। প্রথমেই তিনি অর্থনৈতিক। সংস্কারমূলক কর্মকাণ্ডের মাধ্যমে ব্যবসায় প্রতিষ্ঠানটির সাবলম্বিতা অর্জনে সক্ষম হন। কিন্তু জনাব 'ক'-এর কর্মকাণ্ড পরিচালনা পরিষদের। মনঃপূত না হওয়ার কারণে দ্বন্দ্বের সূত্রপাত ঘটে।",
      "tag": "All.B 16,DRMC 24",
      "sub_questions": [
        {
          "label": "ক",
          "question": "সিরাজ-উদ-দৌলা কত সালে সিংহাসনে আরোহণ করেন?",
          "explanation": "নবাব সিরাজ-উদ-দৌলা ১৭৫৬ সালে সিংহাসনে আরোহণ করেন।"
        },
        {
          "label": "খ",
          "question": "অন্ধকূপ হত্যাকাণ্ড কী? বুঝিয়ে লেখো।",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪ ফুট ৩ ইঞ্চি প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের জনাব 'ক'-এর সাথে বাংলার কোন নবাবের কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকের জনাব 'ক'-এর সাথে নবাব মীর কাশিমের কর্মকাণ্ডের সাদৃশ্য রয়েছে। মীর কাশিম ছিলেন রাজনীতিতে দূরদর্শী এবং সুদক্ষ শাসক। তিনি বুঝতে পেরেছিলেন, মীরজাফরের পতনের মূলে ছিল নবাব হিসেবে তার আর্থিক দূরবস্থা, সামরিক দুর্বলতা এবং ইস্ট ইন্ডিয়া কোম্পানির অর্থলোলুপতা। মীর কাশিম চেয়েছিলেন সম্মানজনক উপায়ে চুক্তি মতো ইংরেজদের প্রাপ্য মিটিয়ে বাংলার স্বার্থরক্ষা করতে। এজন্য তিনি কোম্পানির প্রাপ্য মিটিয়ে আর্থিক ও সামরিক স্বাবলম্বিতা অর্জনের দিকে নজর দেন। আর্থিকভাবে সক্ষম হওয়ার পর বাংলার স্বার্থরক্ষা করতে তিনি আরও কিছু ব্যবস্থা গ্রহণ করেন। যেমন- রাজধানী মুর্শিদাবাদ থেকে মুঙ্গেরে স্থানান্তর, -কোম্পানির ব্যবসার সীমারেখা নির্ধারণ ইত্যাদি। কিন্তু তার এ সব উদ্যোগ ইংরেজদের মনে সন্দেহের সৃষ্টি করে। ফলে কোম্পানির সাথে তার দ্বন্দ্বের সূত্রপাত হয়। উদ্দীপকে লক্ষণীয়, ব্যবস্থাপনা পরিচালক পদে নিযুক্ত হওয়ার পর জনাব 'ক' ব্যবসা প্রতিষ্ঠানটিকে পরিচালনা পরিষদের নিয়ন্ত্রণমুক্ত রাখার জন্য কিছু দৃঢ় ও সুপরিকল্পিত পদক্ষেপ নেন। এসবের ফলে তিনি আর্থিক সক্ষমতা অর্জন করেন। কিন্তু 'ক'-এর কর্মকাণ্ড পরিচালনা পরিষদের মনঃপূত না হওয়ায় দ্বন্দ্বের সূত্রপাত ঘটে। তাই বলা যায়, উদ্দীপকের জনাব 'ক'-এর সাথে বাংলার নবাব মীর কাশিমের কর্মকাণ্ডের সাদৃশ্য রয়েছে।"
        },
        {
          "label": "ঘ",
          "question": "উক্ত নবাবের গৃহীত পদক্ষেপসমূহের প্রেক্ষিতে সংঘটিত যুদ্ধের গুরুত্ব বিশ্লেষণ করো।",
          "explanation": "উক্ত নবাব অর্থাৎ নবাব মীর কাশিমের গৃহীত পদক্ষেপসমূহের পরিপ্রেক্ষিতে বক্সারের যুদ্ধ সংঘটিত হয়। ভারতবর্ষের ইতিহাসে ১৭৬৪ সালে সংঘটিত বক্সারের যুদ্ধের তাৎপর্য অনেক। কেননা, পলাশীর যুদ্ধে শুধু বাংলার নবাব পরাজিত হন, কিন্তু বক্সারের যুদ্ধে বাংলার নবাব, অযোধ্যার নবাব এবং মুঘল সম্রাট, সম্মিলিতভাবে পরাজিত হন। এর মধ্য দিয়ে ভারতীয় শাসকদের সামরিক ক্ষমতা ও দক্ষতা ইংরেজদের তুলনায় নিম্নস্তরের বলে প্রমাণিত হয়। ভারতীয় উপমহাদেশের ইতিহাসে বক্সারের যুদ্ধের গুরুত্ব অপরিসীম। বক্সারের যুদ্ধে পরাজয়ের ফলে বাংলার স্বাধীন নবাবি আমলের চূড়ান্ত অবসান ঘটে। অযোধ্যার নবাবের কাছ থেকে কারা ও এলাহাবাদ অঞ্চল দুটি কেড়ে নেওয়া হয়। বাংলা থেকে দিল্লি পর্যন্ত সমগ্র উত্তর ভারত ইংরেজদের অধীনে চলে যায়। যুদ্ধে পরাজয়ের পর মীর কাশিম আত্মগোপন করেন। দিল্লির সম্রাট ইংরেজদের পক্ষাবলম্বন করেন। বক্সারের যুদ্ধের পর ভারতবর্ষে ইংরেজ বাহিনীর সামরিক সক্ষমতা ও দক্ষতা প্রমাণিত হয়। এর ধারাবাহিকতায় ভারতের অন্যান্য স্থানেও একে একে ইংরেজ আধিপত্য প্রতিষ্ঠিত হয়। বাংলার ব্যবসা-বাণিজ্যের ওপর যথার্থভাবে ইংরেজ কোম্পানির একচ্ছত্র অধিকার প্রতিষ্ঠিত হয়। পরিশেষে বলা যায়, ইংরেজ শক্তির উত্থানের সহায়ক হিসেবে ভারতবর্ষের ইতিহাসে বক্সারের যুদ্ধের গুরুত্ব অনেক।"
        }
      ]
    },
    {
      "number": "3",
      "uddipok": "জনাব আবুল বাসার সাহেব পৈত্রিক ও বোনের সূত্রে বিপুল সম্পদের অধিকারী হন। এ সম্পদ তিনি নিজে ভোগ করেননি। তিনি এসব সম্পত্তিকে ৯টি অংশে বিভক্ত করেন। ইসলামের সেবার জন্য তিনটি, দাতব্য কাজের জন্য চারটি অংশ রাখেন। বাকি দুটি অংশ মুতাওয়াল্লিদের বেতন-ভাতা দেওয়ার জন্য বরাদ্দ করা হয়। এছাড়াও তিনি মানুষের কল্যাণে বেশকিছু স্কুল, কলেজ, মাদরাসা প্রতিষ্ঠা করেন।",
      "tag": "DRMC 24",
      "sub_questions": [
        {
          "label": "ক",
          "question": "ন্যাশনাল মোহামেডান এসোসিয়েশনের প্রতিষ্ঠাতা কে?",
          "explanation": "ন্যাশনাল মোহামেডান অ্যাসোসিয়েশনের প্রতিষ্ঠাতা হলেন সৈয়দ আমির আলি।"
        },
        {
          "label": "খ",
          "question": "মহাত্মা গান্ধীর অসহযোগ আন্দোলন বলতে কী বোঝায়?",
          "explanation": "অসহযোগ আন্দোলন ছিল ভারতের স্বাধীনতা আন্দোলনের একটি গুরুত্বপূর্ণ পর্যায়। ১৯১৯ সালে পাঞ্জাবের জালিয়ানওয়ালাবাগে সংঘটিত হত্যাযজ্ঞের প্রতিবাদে কংগ্রেস মহাত্মা গান্ধীর নেতৃত্বে যে ব্রিটিশবিরোধী আন্দোলনের ডাক দেয়, তাকে অসহযোগ আন্দোলন বলা হয়। ১৯২০ সালের মার্চে গান্ধীজী অসহযোগ আন্দোলনের কর্মসূচি গ্রহণ করেন। এ সময় কেন্দ্রীয় খিলাফত কমিটিও মুসলমানদের দাবি পুনর্ব্যক্ত করে ব্রিটিশ সরকারের সাথে অসহযোগিতার নীতি ঘোষণা করে। এর পরিপ্রেক্ষিতে কংগ্রেস ও মুসলিম লীগের নেতারা যৌথভাবে আন্দোলন পরিচালনার সিদ্ধান্ত গ্রহণ করেন। গান্ধীজী ১৯২০ সালের ১ আগস্ট অহিংস অসহযোগ আন্দোলনের ডাক দেন। এ আন্দোলনে ইংল্যান্ডের পণ্য সামগ্রী বর্জন, সরকারি খেতাব বর্জন, সরকারি অনুষ্ঠান ও স্কুল-কলেজ বর্জন, আইনসভা ও আদালত বর্জন ইত্যাদির মাধ্যমে ব্রিটিশ ঔপনিবেশিক সরকারের বিরোধিতা করা হয়।"
        },
        {
          "label": "গ",
          "question": "জনাব আবুল বাসার সাহেবের সাথে যে মহান মনীষীর কর্মের মিল রয়েছে তার পরিচয় দাও।",
          "explanation": "জনাব আবুল বাসার সাহেবের সাথে হাজি মুহম্মদ মুহসীনের কর্মের মিল রয়েছে। হাজি মুহম্মদ মুহসীন ছিলেন একজন জনহিতৈষী দানবীর'। তিনি ১৭৩২ খ্রিস্টাব্দে হুগলি জেলার এক সম্ভ্রান্ত ঐশ্বর্যশালী পরিবারে জন্মগ্রহণ করেন। তার বাবা ফয়জুল্লাহ ছিলেন একজন ধনী জায়গিরদার। পিতৃসম্পত্তি ও পরলোকগত বোন মন্নুজানের সম্পত্তির উত্তরাধিকারী হয়ে তিনি প্রচুর ঐশ্বর্যের মালিক হন। বাংলার দরিদ্র মুসলমানদের মধ্যে শিক্ষা বিস্তার ও তাদের কল্যাণ সাধনের উদ্দেশ্যে তিনি তার উত্তরাধিকার সূত্রে প্রাপ্ত বিপুল সম্পত্তি মুক্ত হস্তে দান করেছেন। জাতি-ধর্ম নির্বিশেষে সকল সম্প্রদায়ের জন্য তিনি দান করেছেন তার ঐশ্বর্য। দানশীলতার জন্য তিনি 'দানবীর' ও বাংলার 'হাতেমতাই' নামে সুপরিচিত। সমাজের জনহিতকর কাজে তিনি সমস্ত সম্পত্তি ব্যয় করেছেন। তাঁর প্রতিষ্ঠিত ইমামবাড়া তার জনহিতকর কার্যাবলির অন্যতম নিদর্শন। মুহসিন তাঁর সমুদয় অর্থ শিক্ষা বিস্তার, চিকিৎসা এবং দরিদ্র মানুষের জন্য ব্যয় করেন। তিনি হুগলিতে একটি বিদ্যালয় প্রতিষ্ঠা করেন। ঢাকা, চট্টগ্রাম, যশোর প্রভৃতি স্থানের মাদরাসার উন্নতিসাধনের উদ্দেশ্যে প্রচুর অর্থ দান করেন। উদ্দীপকের আবুল বাসার সাহেব পৈত্রিক ও বোনের সূত্রে বিপুল সম্পদের অধিকারী হন। এ সম্পদ তিনি নিজে ভোগ না করে ৯টি অংশে বিভক্ত করে ইসলামের সেবায় তিনটি, দাতব্য কাজের জন্য চারটি অংশ রাখেন। বাকি দুইটি অংশ মুতাওয়াল্লিদের বেতন-ভাতাদি দেওয়ার জন্য বরাদ্দ করেন। এছাড়া মানুষের কল্যাণে বেশ কিছু স্কুল, কলেজ, মাদরাসা প্রতিষ্ঠা করেন। তাই বলা যায়, উদ্দীপকের উল্লেখিত বাসার সাহেবের কর্মকান্ডের সাথে হাজি মুহম্মদ মুহসীনের কর্মকান্ডের মিল রয়েছে।"
        },
        {
          "label": "ঘ",
          "question": "উদ্দীপকের আবুল বাসারের মতো এক মহান ব্যক্তির আত্মত্যাগের কথা ভারতবর্ষের মানুষ কোনোদিন ভুলবে না-বিশ্লেষণ করো।",
          "explanation": "উদ্দীপকের আবুল বাসারের মতো এক ব্যক্তি তথা হাজি মুহম্মদ মুহসীনের আত্মত্যাগের কথা ভারতবর্ষের মানুষ কোনোদিন ভুলবে না- বক্তব্যটি যথার্থ। ১৮০৩ খ্রিষ্টাব্দে হাজি মুহম্মদ মুহসীনের একমাত্র বোনের মৃত্যু হলে নিঃসন্তান বোনের বিশাল সম্পত্তির মালিক হন। তিনি অত্যন্ত সাধারণ জীবন যাপন করতেন। তখন বাংলার মুসলমানদের ছিল চরম দুর্দিন। অর্থ ব্যয় করে লেখাপড়া করার ক্ষমতা তাদের ছিল না। মুহসীন তার সমুদয় অর্থ শিক্ষা বিস্তার, চিকিৎসা এবং দরিদ্র মানুষের জন্য ব্যয় করেন। তিনি হুগলিতে একটি বিদ্যালয় প্রতিষ্ঠা করেন। ঢাকা, চট্টগ্রাম, যশোর প্রভৃতি স্থানের মাদরাসার উন্নতি সাধনের উদ্দেশ্যে প্রচুর অর্থ দান করেন। গরিব মেধাবী মুসলমান ছাত্ররা যাতে আধুনিক শিক্ষায় শিক্ষিত হতে পারে সে জন্য তিনি কলকাতায় ১৮০৬ খ্রিস্টাব্দে তার তৎকালীন এক লক্ষ ছাপ্পান্ন হাজার টাকা মূল্যের সম্পত্তি দিয়ে 'মুহসীন ট্রাস্ট' গঠন করেন। কিন্তু যে উদ্দেশ্যে 'মুহসীন ট্রাস্ট' গঠন করেছিলেন তা কার্যকর হয়নি। সকল সম্প্রদায়ের ছাত্ররা শিক্ষার জন্য এই অর্থ লাভ করত। অধঃপতিত দরিদ্র মুসলমান সমাজে শিক্ষা বিস্তারের যে উদ্দেশ্য নিয়ে মুহসীন তার সম্পত্তি দান করেছিলেন তা পূরণ হয়নি। অবশেষে ১৮৭৩ খ্রিস্টাব্দে নওয়াব আবদুল লতিফ, স্যার উইলিয়াম হান্টার প্রমুখ ব্যক্তির আন্তরিক প্রচেষ্টায় 'মুহসীন ট্রাস্টের', অর্থ শুধু বাংলার মুসলমানদের মধ্যে শিক্ষা বিস্তারে এবং গরিব ও মেধাবী মুসলমান ছাত্রদের বৃত্তি প্রদানে ব্যয় করার ব্যবস্থা করা হয়। ফলে শত শত দরিদ্র মেধাবী মুসলমান ছাত্র এ ট্রাস্ট থেকে বৃত্তি লাভ করে জ্ঞান-বিজ্ঞানের বিভিন্ন শাখায় অধ্যয়ন করার সুযোগ পায়। মুসলমানদের শিক্ষার জন্য হাজি মুহম্মদ মুহসীন হুগলি কলেজ ও হুগলি মাদরাসা স্থাপন করেন। এসব প্রতিষ্ঠান মুহসীনের সম্পত্তির আয় দিয়ে পরিচালিত হতো। এছাড়া মুহসীন সকল ধর্মের শিক্ষা প্রতিষ্ঠানে আর্থিক সাহায্য করেন। উপরের আলোচনার পরিপ্রেক্ষিতে তাই বলা যায়, হাজি মুহম্মদ মুহসীনের মতো মহান ব্যক্তির আত্মত্যাগের কথা ভারতবর্ষের মানুষ কোনদিন ভুলবে না- বক্তব্যটি যথার্থ।।"
        }
      ]
    },
    {
      "number": "4",
      "uddipok": "১৯৩৯ সালে জার্মানি ও পোল্যান্ডের মধ্যে শুরু হয় যুদ্ধ, যা সমগ্র বিশ্বে ছড়িয়ে পড়ে। ফলে মুসলিমপ্রধান দেশ তুরস্ক জার্মানির পক্ষে যোগ দেয়। অপরদিকে ব্রিটেন জার্মানির বিপক্ষে অবস্থান নেয়। ফলে মুসলমানরা এ যুদ্ধে ব্রিটিশদের পক্ষে অস্ত্রধারণ করতে অসম্মত হয়। ব্রিটিশরা মুসলমানদের এই বলে আশ্বস্ত করে যে, যুদ্ধে জয়ী হলে তারা তুরস্কের কোনো ক্ষতি করবে না। কিন্তু ব্রিটিশরা মুসলমানদের সাথে বিশ্বাসঘাতকতা করলে ভারতীয় মুসলিমরা ব্রিটিশদের বিরুদ্ধে আন্দোলন শুরু করে।",
      "tag": "DB 17,DRMC 24",
      "sub_questions": [
        {
          "label": "ক",
          "question": "কত খ্রিষ্টাব্দে ভারতে কোম্পানি শাসনের অবসান ঘটে?",
          "explanation": "১৮৫৮ খ্রিষ্টাব্দে ভারতে কোম্পানি শাসনের অবসান ঘটে।"
        },
        {
          "label": "খ",
          "question": "লক্ষ্ণৌ চুক্তি কী উদ্দেশ্যে স্বাক্ষরিত হয়? ব্যাখ্যা করো।",
          "explanation": "হিন্দু-মুসলিম উভয় সম্প্রদায়ের মধ্যে ঐক্য সাধনের উদ্দেশ্যে লক্ষ্ণৌ চুক্তি স্বাক্ষরিত হয়। লক্ষ্ণৌ চুক্তি হচ্ছে ব্রিটিশ শাসনাধীন উপমহাদেশে ফিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষ্ণৌ চুক্তির ভূমিকা ছিল অপরিসীম।"
        },
        {
          "label": "গ",
          "question": "উদ্দীপকে বর্ণিত ঘটনা ভারতে ব্রিটিশ আমলের কোনো আন্দোলনের কথা স্মরণ করিয়ে দেয়? ব্যাখ্যা করো।",
          "explanation": "উদ্দীপকে বর্ণিত ঘটনা পাঠ্যবইয়ের খিলাফত আন্দোলনের কথা স্মরণ করিয়ে দেয়। প্রথম বিশ্বযুদ্ধে মিত্র শক্তির নেতৃত্ব দেয় গ্রেট ব্রিটেন ও অক্ষ শক্তির নেতৃত্ব দেয় জার্মানি। তুরস্ক জার্মানির পক্ষাবলম্বন করায় ভারতীয় মুসলমানদের মনে দ্বৈত আনুগত্যের প্রশ্ন দেখা দেয়। ভারতের মুসলমানরা তুরস্ককে মুসলিম ঐক্যের প্রতীক ও তুরস্কের সুলতানকে খলিফা বলে মনে করত। এ পরিস্থিতিতে ব্রিটিশ সরকার ঘোষণা দেয়, যুদ্ধ শেষে তুরস্কের কোনো ক্ষতি করা হবে না এবং এর অখন্ডতা রক্ষা করা হবে। অথচ যুদ্ধ শেষে প্রতিশ্রুতি ভঙ্গ করা হয়। ফলে তুরস্কের খলিফাকে তার মৃত মর্যাদায় পুনঃপ্রতিষ্ঠিত করা এবং তুরষ্ক সাম্রাজ্যের অখণ্ডতা রক্ষার লক্ষ্যে ১৯১৯ সালের সেপ্টেম্বরে ভারতের মুসলমানগণ 'খিলাফত আন্দোলন' শুরু করে। ১৯২০ সালে অবমাননাকর 'সেভার্স চুক্তি' সম্পাদিত হলে খিলাফত আন্দোলন তীব্র আকার ধারণ করে। উদ্দীপকে দেখা যায়, প্রথম বিশ্বযুদ্ধে তুরস্ক জর্মানির পক্ষে এবং ব্রিটেন জার্মানির বিপক্ষে অবস্থান নেয়। ব্রিটিশরা মুসলমানদের সমর্থন লাভের উদ্দেশ্যে মিথ্যা প্রতিশ্রুতি দিয়ে ভারতীয় যোদ্ধাদের নিজেদের পক্ষে যুদ্ধে অংশগ্রহণ করায়। তারা তুরস্কের অখণ্ডতার প্রতিশ্রুতি দিলেও পরবর্তীতে তা রক্ষা করেনি। যা ব্রিটিশ আমলের খিলাফত আন্দোলনের কথা স্মরণ করিয়ে দেয়।"
        },
        {
          "label": "ঘ",
          "question": "উক্ত আন্দোলনের ফলাফল কী হয়েছিল বলে তুমি মনে করো? বিশ্লেষণ করো।",
          "explanation": "উত্ত আন্দোলন অর্থাৎ 'খিলাফত আন্দোলন' শেষ পর্যন্ত সফল না হলেও ভারতীয়দের স্বাধিকার আন্দোলনের ইতিহাসে এর প্রভাব ছিল তাৎপর্যপূর্ণ। প্রথম বিশ্বযুদ্ধে দুই প্রতিপক্ষ জার্মানি ও ব্রিটেন-এর মধ্যকার দ্বন্দ্বে তুরস্ক অক্ষ শক্তি জার্মানিকে সমর্থন করে। ভারতের মুসলমানরা এ সময় ব্রিটেনের পক্ষে অস্ত্র ধারণ করতে অসম্মতি জানায়, কারণ তারা ধর্মীয় দিক থেকে তুরস্কের খলিফার প্রতি অনুগত। এমতাবস্থায় ব্রিটেন তুরস্কের অখণ্ডতা রক্ষার প্রতিশ্রুতি দিলেও যুদ্ধ সমাপ্তির পর তুরস্কের প্রতি অবমাননাকর 'সেভার্স সন্ধি' চাপিয়ে দেয়। ফলে ভারতের মুসলমানরা 'খিলাফত আন্দোলন' শুরু করে। খিলাফত আন্দোলনের একপর্যায়ে মুসলমানরা সরকারের সঙ্গে অসহযোগ নীতি অনুসরণ এবং প্রয়োজনে ব্রিটিশ পণ্য বর্জন করার সিদ্ধান্ত গ্রহণ করে। কংগ্রেস নেতা মহাত্মা গান্ধীও এ আন্দোলনকে সমর্থন করেন এবং তিনি খিলাফত ও অসহযোগ আন্দোলন একসাথে পরিচালনার কথা বলেন। একপর্যায়ে খিলাফত ও অসহযোগ আন্দোলন চরম রূপ ধারণ করে। ফলে মহাত্মা গান্ধী হঠাৎ এ আন্দোলন হতে সরে আসেন। ১৯২৩ সালে মোস্তফা কামাল পাশার নেতৃত্বে তুরস্কে প্রজাতন্ত্র ঘোষণা ও ১৯২৪ সালে খলিফার পদ তুলে দেবার পর এ আন্দোলনের চূড়ান্ত পরিসমাপ্তি ঘটে। তবে পরবর্তীকালে ভারতীয়দের বিভিন্ন স্বাধিকার আঁন্দোলনে উক্ত আন্দোলন প্রভাব রেখেছিল। ভারতীয় মুসলমানরা এ আন্দোলনের মাধ্যমে বুঝতে পেরেছিল যে, ব্রিটিশরা কখনোই ভারতীয়দের আস্থাভাজন নয় এবং তারা সবসময় নিজেদের স্বার্থ রক্ষায় ভারতীয়দের ব্যবহার করে আসছে। এ উপলব্ধিই পরবর্তী স্বাধিকার আন্দোলনসমূহে ভারতীয়দের মনে শক্তি যোগায়। উপরের আলোচনার প্রেক্ষিতে বলা যায়, খিলাফত আন্দোলন ব্যর্থ হলেও স্বাধিকার আন্দোলনের ইতিহাসে এ আন্দোলনের প্রভাব ছিলো অবিস্মরণীয়।"
        }
      ]
    },
    {
      "number": "5",
      "uddipok": "স্বদেশপ্রেম ইমানের অঙ্গ কথাটি সব লোকের কাছেই গ্রহণযোগ্য। তাইতো শামসাদের দেশের সকল ধর্মের জনগণ তাদের দেশের বিভক্তির বিরুদ্ধে ঐক্যবদ্ধ আন্দোলনে ঝাঁপিয়ে পড়েছিল। বিদেশি শাসকদের বেকায়দায় ফেলার জন্য তারা বিদেশি শিক্ষা ও পণ্যও বর্জন করেছিল। গড়ে তুলেছিল বিভিন্ন অঞ্চলে বেশকিছু সাধারণ ও কারিগরি শিক্ষা কেন্দ্র। শামসাদের এক পূর্বপুরুষ এই আন্দোলনের নেতা ছিলেন।",
      "tag": "DRMC 24",
      "sub_questions": [
        {
          "label": "ক",
          "question": "ভারতবর্ষের ইতিহাসে ব্রিটিশ শাসন কয় ভাগে বিভক্ত?",
          "explanation": "ভারতবর্ষের ইতিহাসে ব্রিটিশ শাসন দুই ভাগে বিভক্ত।"
        },
        {
          "label": "খ",
          "question": "আলীগড় আন্দোলনের পটভূমি বর্ণনা করো।",
          "explanation": "মুসলমান সমাজকে আধুনিক শিক্ষায় শিক্ষিত করা এবং ধর্মীয় গোঁড়ামি দূর করে উন্নতির পথে এগিয়ে নেওয়া, মুসলমান সমাজের মধ্যে রাজনৈতিক, সামাজিক, সাংস্কৃতিক ইত্যাদি সব ক্ষেত্রে প্রগতিশীল ভাবধারা গড়ে তোলার পটভূমিতে আলীগড় আন্দোলনের সূত্রপাত ঘটে। ইংরেজি শিক্ষা বিস্তারের কার্যক্রম হাতে নিয়ে স্যার সৈয়দ আহমদ খান আলীগড় আন্দোলন পরিচালনা করেন। ইংরেজি শিক্ষার প্রতি বিমুখতা ও পাশ্চাত্য সংস্কৃতির প্রতি অবহেলার ফলে ভারতবর্ষে মুসলমানরা ব্যাপক পিছিয়ে পড়েছিল। মুসলমানদের এ অবস্থা থেকে এগিয়ে নিয়ে তাদের রাজনৈতিক, সামাজিক ও সাংস্কৃতিক সকল ক্ষেত্রেই প্রগতিমূলক ভাবধারা প্রসারের জন্য স্যার সৈয়দ আহমদ যে আন্দোলনের সূত্রপাত করেন তা আলীগড় আন্দোলন নামে খ্যাত। আলীগড় আন্দোলন মুসলমানদের রাজনৈতিক চেতনার বিকাশে যথেষ্ট সাহায্য করেছিল।"
        },
        {
          "label": "গ",
          "question": "ভারতবর্ষের কোন আন্দোলনকে উদ্দীপকে উল্লিখিত 'শামসাদদের দেশের আন্দোলনের সাথে সাদৃশ্যপূর্ণ বলে মনে হয়? ব্যাখ্যা করো।",
          "explanation": "ভারতবর্ষের স্বদেশি আন্দোলন উদ্দীপকে উল্লিখিত শামসাদের দেশের আন্দোলনের সাথে সাদৃশ্যপূর্ণ। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হলে কংগ্রেসের উগ্রপন্থি অংশের নেতৃত্বে যে আন্দোলন গড়ে ওঠে সেটিই ইতিহাসে স্বদেশি আন্দোলন নামে পরিচিতি। এ আন্দোলনের মূল কর্মসূচি ছিল দুটি- বয়কট ও স্বদেশি। এ আন্দোলনের প্রধান উদ্দেশ্য ছিল বয়কট তথা বিলেতি পণ্য বর্জন। ক্রমেই বয়কট শুধু বিলেতি পণ্যের মধ্যে সীমাবদ্ধ থাকে না, বিলেতি শিক্ষা বর্জনও কর্মসূচিতে যুক্ত হয়। ফলে স্বদেশি আন্দোলন শিক্ষাক্ষেত্রে জাতীয় আন্দোলনে রূপ নেয়। বঙ্গভঙ্গ বিরোধী আন্দোলন করার অপরাধে সরকারি স্কুল কলেজ থেকে বহু শিক্ষার্থীকে বের করে দেওয়া হয়, যে কারণে জাতীয় শিক্ষাপ্রতিষ্ঠান গড়ে তোলার প্রয়োজনীয়তা দেখা দেয়। জাতীয় শিক্ষা আন্দোলনের ফলে বাংলার বিভিন্ন অঞ্চলে বেশ কিছু জাতীয় মহাবিদ্যালয় স্থাপিত হয় এবং কয়েকটি কারিগরি শিক্ষাকেন্দ্রও গড়ে ওঠে। উদ্দীপকে দেখা যায়, শামসাদের দেশের সকল ধর্মের জনগণ তাদের দেশের বিভক্তির বিরুদ্ধে ঐক্যবন্ধ আন্দোলনে ঝাঁপিয়ে পড়েছিল। বিদেশি শাসকদের বেকায়দায় ফেলার জন্য বিদেশি শিক্ষা ও পণ্য বর্জন করেছিল। গড়ে তুলেছিল বিভিন্ন অঞ্চলে বেশ কিছু সাধারণ ও কারিগরি শিক্ষা কেন্দ্র। তাই বলা যায়, উদ্দীপকের শামসাদের দেশের আন্দোলনের সাথে ভারতবর্ষের স্বদেশি আন্দোলন সাদৃশ্যপূর্ণ।"
        },
        {
          "label": "ঘ",
          "question": "ভারতবর্ষে এ ধরনের একটি আন্দোলনের ফলাফল ছিল সুদূরপ্রসারী-বিশ্লেষণ করো।",
          "explanation": "ভারতবর্ষে এ ধরনের একটি আন্দোলন তথা স্বদেশি আন্দোলনের ফলাফল ছিল সুদূরপ্রসারী। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হলে কংগ্রেসের উগ্রপন্থি অংশের নেতৃত্বের যে আন্দোলন গড়ে ওঠে সেটিই ইতিহাসে স্বদেশি আন্দোলন নামে পরিচিত। এ আন্দোলনের প্রধান উদ্দেশ্য ছিল বয়কট তথা বিলেতি পণ্য বর্জন। ক্রমেই বয়কট শুধু বিলেতি পণ্যের মধ্যে সীমাবদ্ধ থাকে না, বিলেতি শিক্ষা বর্জনও কর্মসূচিতে যুক্ত হয়। ফলে স্বদেশি আন্দোলন শিক্ষাক্ষেত্রে জাতীয় শিক্ষা আন্দোলনে রূপ নেয়। বঙ্গভঙ্গ বিরোধী আন্দোলন করার অপরাধে সরকারি স্কুল-কলেজ থেকে বহু শিক্ষার্থীকে বের করে দেওয়া হয়। যে কারণে জাতীয় শিক্ষা প্রতিষ্ঠান গড়ে তোলার প্রয়োজনীয়তা দেখা দেয়। জাতীয় শিক্ষা আন্দোলনের ফলে বাংলার বিভিন্ন অঞ্চলে বেশ কিছু জাতীয় মহা-বিদ্যালয় স্থাপিত হয় এবং কয়েকটি কারিগরি শিক্ষাকেন্দ্রও গড়ে ওঠে। স্থানে স্থানে সমিতির মাধ্যমে বিলেতি পণ্য বর্জন এবং দেশীয় পণ্য ব্যবহারের শপথ নেওয়া হয়। ফলে বিলেতি পণ্যের চাহিদা কমে যেতে থাকে। একই সঙ্গে বাংলার বিভিন্ন অঞ্চলে এ সময় দেশি তাঁতবস্ত্র, সাবান, লবণ, চিনি ও চামড়ার দ্রব্য তৈরির কারখানা গড়ে ওঠে যা এ অঞ্চলের অর্থনৈতিক সমৃদ্ধিতে অবদান রাখে। স্বদেশি আন্দোলনে তাৎক্ষণিক সফলতা না এলেও এর ফলাফল ছিল সুদূরপ্রসারী। এই আন্দোলনের মধ্য দিয়ে গণসচেতনতার জন্ম হয়। এ আন্দোলন উপমহাদেশে ব্রিটিশবিরোধী স্বাধীনতা আন্দোলনের সূচনা করে। আন্দোলনের সঙ্গে ছাত্রসমাজ যুক্ত হওয়ার কারণে গুরুত্ব যেমন বৃদ্ধি পায়, তেমনই জনগণ রাজনীতি সচেতন হয়ে ওঠে। ভারতের পরবর্তী আন্দোলনগুলোতে তাদের উপস্থিতির শুরু এখান থেকেই। উপরের আলোচনা থেকে প্রতীয়মান হয় যে, স্বদেশি আন্দোলনের ফলাফল ছিল সুদূরপ্রসারী।"
        }
      ]
    },
    {
      "number": "6",
      "uddipok": "গ্রামের চায়ের দোকানে বসে আরমান সাহেব চা খাচ্ছিলেন। এমন সময় জামান সাহেব এসে তার পাশে বসলেন। আরমান সাহেব জামানকে দেখে স্মৃতিচারণা করেন। জামান সাহেবের দাদা ছিলেন তৎকালীন পূর্ববঙ্গের জমিদার। আরমান সাহেব বললেন, \"আমার বাবাসহ অনেক কৃষক তাদের রক্ত পানি করা শ্রম দিয়ে ফসল ফলাত। আর কলকাতা থেকে তোমার দাদা এসে সব ফসল নিয়ে যেত। সেটা নাকি ব্রিটিশ সরকারকে খাজনা হিসেবে দেয়া হবে।\" তিনি আরো বলেন, \"তখন ঢাকায় কলকারখানা, শিক্ষা প্রতিষ্ঠান কোনো কিছুই ছিল না। কারণ সব উন্নয়নমূলক কাজ হতো কলকাতাকে ঘিরে।\"",
      "tag": "DRMC 24",
      "sub_questions": [
        {
          "label": "ক",
          "question": "লাহোর প্রস্তাবের উপস্থাপক কে ছিলেন?",
          "explanation": "লাহোর প্রস্তাবের উপস্থাপক ছিলেন শেরে বাংলা এ. কে. ফজলুল হক।"
        },
        {
          "label": "খ",
          "question": "বসু-সোহরাওয়াদী প্রস্তাবে কি ছিল?",
          "explanation": "অখন্ড বাংলা প্রতিষ্ঠার উদ্যোগ গ্রহণের উদ্দেশ্যে কংগ্রেস নেতা শরৎচন্দ্র বসুর সাথে বাংলার মুখ্যমন্ত্রী হোসেন শহীদ সোহরাওয়াদীর ঐক্যমত্যের ভিত্তিতে যে চুক্তি স্বাক্ষরিত হয়, যা 'বসু-সোহরাওয়াদী প্রস্তাব' নামে পরিচিত। ভারতীয় উপমহাদেশের বিভক্ত করার প্রতিক্রিয়া যখন চূড়ান্ত পর্যায়ে, ঠিক এমন সময়ে বাংলার মুখ্যমন্ত্রী হোসেন শহীদ সোহরাওয়াদী ১৯৪৭ সালে দিল্লিতে এক সাংবাদিক সম্মেলনে আনুষ্ঠানিকভাবে স্বাধীন সার্বভৌম অখণ্ড বাংলা প্রতিষ্ঠার উদ্যোগ গ্রহণের কথা ঘোষণা করেন। এ প্রস্তাবের মূল কথা ছিল যে, 'বাংলাদেশ' পাকিস্তান বা হিন্দুস্থান কোনো রাষ্ট্রই যোগ দেবে না। এটি হবে একটি স্বাধীন ও সার্বভৌম রাষ্ট্র।"
        },
        {
          "label": "গ",
          "question": "বঙ্গভঙ্গের পেছনে যে কারণগুলো ছিল তার কোন কারণটি আরমান সাহেবের কথায় প্রতিফলতি হয়েছে। ব্যাখ্যা করো।",
          "explanation": "আরমান সাহেবের কথায় বঙ্গভঙ্গের অর্থনৈতিক কারণটি প্রতিফলিত হয়েছে। বঙ্গভঙ্গ ছিল বিংশ শতাব্দীর গোড়ার দিকে ভারতের রাজনৈতিক ইতিহাসের একটি গুরুত্বপূর্ণ ঘটনা। ১৯০৫ সালের বঙ্গভঙ্গের পেছনের কারণগুলোর মধ্যে অর্থনৈতিক কারণ ছিল অন্যতম। সেই সময় কলকাতা হয়ে ওঠেছিল আর্থ-সামাজিক কর্মকাণ্ডের প্রাণকেন্দ্র। প্রাদেশিক রাজধানী কলকাতাকে কেন্দ্র করে ব্যবসা-বাণিজ্য, শিল্প প্রতিষ্ঠানগুলো গড়ে উঠেছিল। পূর্ববঙ্গে উৎপাদিত পাট দিয়ে পাটকলগুলো স্থাপিত হয়েছিল কলকাতার আশেপাশে। এছাড়া শিক্ষা-দীক্ষা, চাকরি, ব্যবসা-বাণিজ্য ও অন্যসব ক্ষেত্রে বঞ্চিত ছিল পূর্ববঙ্গ। এদেশের অধিবাসীরা কলকাতার জমিদার, আমলা ও আইনজীবীদের শোষণের শিকার হয়। উদ্দীপকে দেখা যায়, পূর্ববঙ্গের কৃষকরা শ্রম দিয়ে ফসল ফলাত আর কলকাতা থেকে জমিদাররা এসব নিয়ে যেত। ঢাকায় কলকারখানা, শিক্ষা প্রতিষ্ঠান কিছুই ছিলনা। কারণ সব উন্নয়নমূলক কাজ হতো কলকাতাকে ঘিরে। উদ্দীপকে বর্ণিত ঘটনা বঙ্গভঙ্গের অর্থনৈতিক কারণকে প্রতিফলিত করে।"
        },
        {
          "label": "ঘ",
          "question": "আরমান সাহেবের উল্লিখিত কারণই কী বঙ্গভঙ্গের মূল কারণ বলে তুমি মনে করো? যৌক্তিক বিশ্লেষণ করো।",
          "explanation": "আরমান সাহেবের উল্লিখিত কারণই বঙ্গভঙ্গের মূল কারণ বলে আমি মনে করি না। অর্থনৈতিক কারণ ছাড়াও প্রশাসনিক ও রাজনৈতিক কারণেও বঙ্গভঙ্গ করা হয়। প্রথম থেকেই প্রশাসনিক কারণকেই বঙ্গভঙ্গের কারণ হিসেবে প্রাধান্য দেওয়া হয়েছে। বাংলা ছিল বিশাল প্রদেশ। বিভক্তির আগে বিহার, ছোটনাগপুর, উড়িষ্যা নিয়ে বাংলা প্রেসিডেন্সি গঠিত ছিল। এর আয়তন ছিল ১ লক্ষ ৮৯ হাজার বর্গমাইল এবং ১৯০১ খ্রিষ্টাব্দের আদমশুমারি অনুসারে এর জনসংখ্যা ছিল ৭ কোটি ৫০ লক্ষ। এত বড় একটি প্রদেশ একটি কেন্দ্র থেকে একজন মাত্র গভর্নরের পক্ষে শাসন করা দুরূহ হয়ে পড়ে। এ কারণে লর্ড কার্জন দায়িত্ব গ্রহণ করে প্রশাসনিক সুবিধা ও দক্ষতাবৃদ্ধির জন্য বঙ্গভঙ্গের পক্ষে কাজ শুরু করেন। তাছাড়া রাজনৈতিক স্বার্থ সিদ্ধির জন্য লর্ড কার্জন বঙ্গভঙ্গ করেন। লর্ড কার্জন লক্ষ করেছিলেন বাঙালি মধ্যবিত্ত ও বুদ্ধিজীবীরা ক্রমশ জাতীয়তাবাদ ও রাজনীতিতে সচেতন হয়ে উঠেছে। এদেরকে নিয়ন্ত্রণ, না করলে তারা ব্রিটিশ শাসনের ভিতকে দুর্বল করে দিতে পারে। তাই লর্ড কার্জন 'ভাগ কর ও শাসন কর' নীতি প্রয়োগ করে বাংলার হিন্দু মুসলিমের একতা বিনষ্ট করতে বঙ্গভঙ্গের মতো উদ্যোগ গ্রহণ করেন। উপরের আলোচনা থেকে এটা সুস্পষ্ট যে, শুধু প্রশাসনিক কারণেই বঙ্গভঙ্গ করা হয়নি। এর পেছনে প্রশাসনিক ও অর্থনৈতিক উদ্দেশ্যও ক্রিয়াশীল ছিল।"
        }
      ]
    },
    {
      "number": "7",
      "uddipok": "কাদের পরিবারের বড় ছেলে। তার বিয়ে ঠিক হওয়ায় ছোট ভাইবোনেরা খুশি। তার বাবা বিয়ের কার্ড ছাপিয়ে এনেছেন। সবাই কার্ড খুব পছন্দ করলেও বাঁধ সাধল কাদের। কারণ কার্ডটি সুন্দর হলেও ইংরেজিতে ছাপানো হয়েছে। এ প্রসঙ্গে তার পূর্বসূরিদের আত্মত্যাগের কথা স্মরণ করিয়ে দিয়ে কার্ডটি বাংলায় ছাপানোর অনুরোধ করল।",
      "tag": "DRMC 24",
      "sub_questions": [
        {
          "label": "ক",
          "question": "তমদ্দুন মজলিস কার নেতৃত্বে গড়ে উঠে?",
          "explanation": "ঢাকা বিশ্ববিদ্যালয়ের পদার্থ বিজ্ঞানের অধ্যাপক আবুল কাশেমের নেতৃত্বে তমদ্দুন মজলিশ গড়ে ওঠে।"
        },
        {
          "label": "খ",
          "question": "কোন কোন দলের সমন্বয়ে যুক্তফ্রন্ট গঠিত হয়?",
          "explanation": "১৯৫৩ সালে আওয়ামী মুসলিম লীগের কাউন্সিল অধিবেশনে 'যুক্তফ্রন্ট' গঠনের সিদ্ধান্ত গৃহীত হয়। যুক্তফ্রন্ট মূলত পাঁচটি বিরোধী রাজনৈতিক দলের সমন্বয়ে গঠিত হয়। দলগুলো হলো- ১. মওলানা ভাসানীর নেতৃত্বাধীন আওয়ামী মুসলিম লীগ, ২. শেরে বাংলা এ. কে. ফজলুল হকের কৃষক-শ্রমিক পার্টি, ৩. মাওলানা আতাহার আলীর নেজামে ইসলাম পার্টি, ৪. হাজী দানেশের বামপন্থী গণতন্ত্রী দল এবং ৫. খিলাফত-ই-রাব্বানি।"
        },
        {
          "label": "গ",
          "question": "কোন আন্দোলনের প্রেরণা কাদেরকে বিয়ের কার্ড পরিবর্তনে প্রভাবিত করেছিল? ব্যাখ্যা করো।",
          "explanation": "১৯৫২ সালের ভাষা আন্দোলনের প্রেরণা কাদেরকে বিয়ের কার্ড পরিবর্তনে প্রভাবিত করেছিল। পশ্চিম পাকিস্তানি শাসকগোষ্ঠী যখন পূর্ব বাংলার সংস্কৃতিকে ধ্বংসের ষড়যন্ত্রে লিপ্ত হয়েছিল ঠিক তখনই বাংলার ছাত্র-জনতা, তা রক্ষায় ঝাঁপিয়ে পড়েছিল। ১৯৪৮ সালে যখন পাকিস্তানের স্থপতি মোহাম্মদ আলী জিন্নাহ ঢাকায় উর্দুকে পাকিস্তানের রাষ্ট্রভাষা করার পক্ষে মত দেন, তখন পূর্ব বাংলার ছাত্রসমাজ তৎক্ষণাৎ তার প্রতিবাদ করে। ১৯৪৮ সালে পূর্ব বাংলার ছাত্রসমাজ সর্বদলীয় রাষ্ট্রভাষা সংগ্রাম পরিষদ গঠন করে আন্দোলনের পরিকল্পনা গ্রহণ করে। অবশেষে পাকিস্তানের প্রধানমন্ত্রী খাজা নাজিমউদ্দীন পল্টনে ১৯৫২ সালের ২৬ জানুয়ারি এক ভাষণে উর্দুকে রাষ্ট্রভাষা করার পক্ষে মত দিলে পূর্ব বাংলার ছাত্র জনতা তাদের ভাষা রক্ষায় ঐক্যবদ্ধ হয়। তারা ১৯৫২ সালের ৩০ জানুয়ারিতে প্রতিবাদ সভা করে ২১ ফেব্রুয়ারি দেশব্যাপী সাধারণ ধর্মঘট পালন করার সিদ্ধান্ত নেয়। অপরপক্ষে তৎকালীন মুখ্যমন্ত্রী নূরুল আমিন ঢাকায় ২১ ফেব্রুয়ারি সকল ধরনের মিটিং মিছিল নিষিদ্ধ করে ১৪৪ ধারা জারি করে। তবে ছাত্ররা ১৪৪ ধারা ভঙ্গ করে মিছিল করলে পুলিশের গুলিতে রফিক, বরকত, সালাম, জব্বারসহ আরও অনেকে শহিদ হন। তাই বলা যায়, ভাষার প্রতি ভাষা সৈনিকদের এ ত্যাগই কাদেরকে বিয়ের কার্ড পরিবর্তনে প্রভাবিত করেছিল।"
        },
        {
          "label": "ঘ",
          "question": "কাদেরের এ ধরনের চেতনা বাঙালি জীবনে কী ভূমিক রেখেছিল বলে তুমি মনে করো? তোমার মতামত দাও।",
          "explanation": "কাদেরের চেতনা অর্থাৎ ১৯৫২ সালের ভাষা আন্দোলন বাঙালির জাতীয় জীবনে ব্যাপক প্রভাব ফেলেছিল বলে আমি মনে করি। পাকিস্তান সৃষ্টির সাম্প্রদায়িক ভিত্তি ভেঙে বাঙালিরা অসাম্প্রদায়িক চেতনার আন্দোলন শুরু করে। এ আন্দোলনকে কেন্দ্র করেই দীর্ঘ দিন পর হিন্দু- মুসলিম সম্প্রীতি বৃদ্ধি পায়। আওয়ামী মুসলিম লীগ নামক বৃহৎ রাজনৈতিক দল তাদের দলের নাম পরিবর্তন করে আওয়ামী লীগ নামকরণ করেন। ভাষা আন্দোলন বাঙালিকে মুসলিম লীগের মুসলিম জাতীয়তাবাদ ও দ্বি- জাতিতত্ত্বভিত্তিক জাতীয়তাবাদ সম্পর্কে সন্দিহান করে তোলে। এ বাঙালি জাতীয়তাবাদী চেতনাই ষাটের দশকে স্বৈরশাসন বিরোধী আন্দোলনের প্রেরণা জোগায়। আর এ আন্দোলন সমাজের রক্ষণশীলতার বাঁধ ভেঙে এক নতুন সমাজ সৃষ্টিতে সহায়তা করেছিল। আর এ আন্দোলনের জোয়ারে অনেক উদারপন্থি মুসলিম লীগের নেতা ও কর্মী ভাষা আন্দোলন ও আওয়ামী মুসলিম লীগে যোগ দেন। ভাষা আন্দোলনের ফলে আওয়ামী লীগ, গণতান্ত্রিক দল, ছাত্র ইউনিয়ন, মুসলিম লীগ বিরোধী জোট গঠন করেন। ১৯৫৪ সালের নির্বাচনকে সামনে রেখে আওয়ামী মুসলিম লীগ, কৃষক শ্রমিক লীগ, নেজামে ইসলাম, খেলাফত-ই-রাব্বানি মিলে যুক্তফ্রন্ট গঠন করে এবং নির্বাচনে মুসলিম লীগের ভরাডুবি ঘটে। অধিকন্তু এ আন্দোলনের ফলে বাংলা ভাষার মর্যাদা বৃদ্ধি পায়। তাছাড়া এ আন্দোলনই বাঙালি জাতির স্বায়ত্তশাসনের প্রেরণা যুগিয়েছিল। সুতরাং ভাষা আন্দোলনের চেতনা বাঙালি বিভিন্ন আন্দোলন সর্বোপরি স্বাধীনতা যুদ্ধে গুরুত্বপূর্ণ ভূমিকা রেখেছিল।"
        }
      ]
    },
    {
      "number": "8",
      "uddipok": "কমিউনিস্ট আন্দোলনের বিরুদ্ধে ১৯৩০ এর দশকে ভারতে তিনটি ষড়যন্ত্র মামলা রুজু করা হয়। এগুলো হলো পেশোয়ার ষড়যন্ত্র মামলা, মিরাট ষড়যন্ত্র মামলা ও কানপুর ষড়যন্ত্র মামলা।",
      "tag": "RB, DIN.B, CB, CTG.B, SB, JB, BB 17,DRMC 24,RCPC 23",
      "sub_questions": [
        {
          "label": "ক",
          "question": "মুক্তিযুদ্ধে অনিয়মিত বাহিনীর সরকারি নাম কী ছিল?",
          "explanation": "মুক্তিযুদ্ধে অনিয়মিত বাহিনীর সরকারি নাম ছিল গণবাহিনী বা এফএফ (ফ্রিডম ফাইটার্স)।"
        },
        {
          "label": "খ",
          "question": "মুক্তিযুদ্ধে স্বাধীন বাংলা বেতার কেন্দ্রের ভূমিকা ব্যাখ্যা করো।",
          "explanation": "বাংলাদেশের মুক্তিযুদ্ধে স্বাধীন বাংলা বেতার কেন্দ্রের ভূমিকা ছিল অপরিসীম। ১৯৭১ সালের ২৬ মার্চ চট্টগ্রাম বেতারের শিল্পী ও চট্টগ্রামের সংস্কৃতিকর্মীরা দ্বাধীন বাংলা বেতারকেন্দ্র স্থাপন করেন। কিছুদিন পর থেকে এটা মুজিবনগর সরকার কর্তৃক পরিচালিত হতে থাকে। স্বাধীন বাংলা বেতারকেন্দ্র থেকে মুক্তিযুদ্ধের খবরাখবর বহির্বিশ্বে প্রচার করা হয়। সংবাদ কথিকা, নাটক ও সংগীতের মাধ্যমে বাঙালি মুক্তিসেনাদের স্বাধীনতার স্বপ্ন দেখানো হয়। দেশাত্মবোধক গান সম্প্রচার করে মুক্তিযোদ্ধাদের সাহস যুগিয়ে বিজয়ের পথ সুগম করা হয়। এ সময় বিবিসি, আকাশবাণী। কলকাতার পাশাপাশি পত্র-পত্রিকার মাধ্যমে বাংলাদেশের পক্ষে বহির্বিশ্বের সমর্থন আদায়ের চেষ্টা চালানো হয়, যা মুক্তিযুদ্ধে বিজয়ের পথ সুগম করেছিল।"
        },
        {
          "label": "গ",
          "question": "উদ্দীপকের মামলার সাথে তোমার পঠিত কোন মামলার মিল রয়েছে? উক্ত মামলা দায়েরের কারণ ব্যাখ্যা করো।",
          "explanation": "নিম্নের অনুরূপ: উদ্দীপকের মামলার সাথে আমার পঠিত আগরতলা মামলার সাদৃশ্য রয়েছে। ১৯৬৮ সালের ৬ জানুয়ারি পাকিস্তান সরকার ঘোষণা করে যে দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan Observer, January 7, 1968)। অতঃপর সরকার ১৯৬৮ সালের ১৮ জানুয়ারি বঙ্গবন্ধু শেখ মুজিবুর রহমানকে প্রধান আসামী করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত বঙ্গবন্ধু শেখ মুজিবুর রহমানের রাজনৈতিক কর্মকাণ্ডকে রুদ্ধ করে দেয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকে ১৯৩০ সালে ভারতে কমিউনিস্ট আন্দোলনের বিরুদ্ধে ৩টি ষড়যন্ত্র মামলা দায়ের করার কথা বলা হয়েছে। ষড়যন্ত্রমূলক এসব মামলার সাথে আগরতলা মামলার সাদৃশ্য লক্ষ করা যায়।"
        },
        {
          "label": "ঘ",
          "question": "'উক্ত মামলা মিথ্যা প্রমাণিত হওয়ায় সরকার গ্রহণযোগ্যতা হারায়'-পাঠ্যবইয়ের আলোকে বিশ্লেষণ করো।",
          "explanation": "উক্ত মামলা অর্থাৎ আগরতলা মামলা (১৯৬৮) ব্যর্থতায় পর্যবসিত হওয়ায় আইয়ুব খানের সরকার গ্রহণযোগ্যতা হারায়। পাকিস্তান সরকার যে লক্ষ্য নিয়ে মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এর মধ্য দিয়ে পাকিস্তান সরকারের দুর্বলতা প্রমাণিত হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে বলা যায়, এ মামলা মিথ্যা প্রমাণিত হওয়াতেই সরকার গ্রহণযোগ্যতা হারায়।"
        }
      ]
    },
    {
      "number": "9",
      "uddipok": "জামাল আবেদল নাসের মিশরের জাতীয়তাবাদী নেতা। মিশর তখন ব্রিটিশ শাসনাধীনে। নাসের মিশরের জনগণকে ব্রিটিশদের বিরুদ্ধে ঐক্যবদ্ধ করেন। মিশরীয় জনগণের ঐক্যবদ্ধ আন্দোলনের মুখে ব্রিটিশরা মিশর ছাড়তে বাধ্য হয়। ফলে মিশর স্বাধীন হয়।",
      "tag": "DRMC 24",
      "sub_questions": [
        {
          "label": "ক",
          "question": "কতজন পাকিস্তানী সৈন্য ১৯৭১ সালে আত্মসমর্পণ করেছিল?",
          "explanation": "৯৩ হাজার পাকিস্তানি সৈন্য ১৯৭১ সালে আত্মসমর্পণ করেছিল।"
        },
        {
          "label": "খ",
          "question": "মুক্তিযুদ্ধে শিল্পী-সাহিত্যিকদের ভূমিকা ব্যাখ্যা করো।",
          "explanation": "মুক্তিযুদ্ধের মূল নিয়ামক শক্তি ছিল জনগণ। তথাপি যুদ্ধে মানুষকে উদ্বুদ্ধ করার ক্ষেত্রে শিল্পী-সাহিত্যিক-বুদ্ধিজীবী, বিভিন্ন সাংস্কৃতিক কর্মীর অবদান ছিল খুবই প্রশংসনীয়। পত্রপত্রিকার লেখা, স্বাধীন বাংলা বেতার কেন্দ্রে খবর পাঠ, দেশাত্মবোধক গান, মুক্তিযুদ্ধভিত্তিক, কবিতা পাঠ, নাটক, কথিকা, এম, আর, আকতার মুকুলের অত্যন্ত জনপ্রিয় 'চরমপত্র' এবং 'জল্লাদের দরবার' অনুষ্ঠান ইত্যাদি মুক্তিযুদ্ধকে এগিয়ে নিতে সহায়তা করে। এসব রণক্ষেত্রে মুক্তিযোদ্ধাদের মানসিক ও নৈতিক বল ধরে রাখতে সহায়তা করেছে, সাহস জুগিয়েছে, জনগণকে শত্রুর বিরুদ্ধে দুর্দমনীয় করেছে। তাই বলা যায়, বাংলাদেশের মুক্তিযুদ্ধে শিল্পী-সাহিত্যিক-বুদ্ধিজীবীর ভূমিকা ছিল প্রশংসনীয়।"
        },
        {
          "label": "গ",
          "question": "মিশরীয় জনগণের আন্দোলনের প্রেক্ষিতে বাঙালিদের স্বাধীনতা যুদ্ধ ব্যাখ্যা করো।",
          "explanation": "উদ্দীপকে মিশরীয় জনগণের আন্দোলনের সাথে বাঙালিদের স্বাধীনতা যুদ্ধের মিল রয়েছে। ১৯৪৭ সালে পাকিস্তান রাষ্ট্র সৃষ্টির পর থেকেই পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর দ্বারা প্রশাসনিক, রাজনৈতিক, অর্থনৈতিক, সামরিক ও সাংস্কৃতিক সকল ক্ষেত্রেই বৈষম্যের শিকার হয়ে আসছিল। এর পরিপ্রেক্ষিতে ১৯৬৬ সালে বঙ্গবন্ধু বাঙালির বাঁচার দাবি ছয় দফা উত্থাপন করলে পাকিস্তানি শাসকগোষ্ঠী তা মেনে নিতে অস্বীকৃতি জানায়। কিন্তু বঙ্গবন্ধু এ দাবির প্রতি অনড় থাকলে বাংলার জনগণের উপর নেমে আসে পৈশাচিক নির্যাতন। ১৯৭০ সালের নির্বাচনে বঙ্গবন্ধুর নেতৃত্বে আওয়ামী লীগ পাকিস্তানের একক সংখ্যাগরিষ্ঠতা লাভ করলেও পশ্চিম পাকিস্তানিরা ক্ষমতা হস্তান্তরে টালবাহানা শুরু করে। ৭ মার্চ ঐতিহাসিক ভাষণের মাধ্যমে চূড়ান্ত দিক-নির্দেশনা প্রদান করলে শাসকগোষ্ঠী বাঙালির ওপর খড়গহস্থ হয়। ২৫ মার্চ রাতে সংঘটিত হয় ইতিহাসের নির্মম হত্যাকান্ড। এরই পরিপ্রেক্ষিতে ২৬ মার্চ প্রথম প্রহরে বঙ্গবন্ধু স্বাধীনতার ঘোষণা দিলে বাংলার আপামর জনসাধারণ পাকিস্তানি অপশাসনের বিরুদ্ধে চূড়ান্ত বিজয় অর্জন করতে ঝাঁপিয়ে পড়ে। উদ্দীপকে দেখা যায়, মিশরের জাতীয়তাবাদী নেতা নাসের মিশরকে ব্রিটিশদের বিরুদ্ধে ঐক্যবদ্ধ করেন। ঐক্যবদ্ধ আন্দোলনের মুখে ব্রিটিশরা মিশর ছাড়তে বাধ্য হয়। তেমনিভাবে ১৯৪৭ সালের পর থেকে পাকিস্তানিদের বিরুদ্ধে বাঙালিরা আন্দোলন সংগ্রাম করতে থাকে এবং ১৯৭১ সালে চূড়ান্ত বিজয় লাভ করে। বাংলাদেশের স্বাধীনতা সংগ্রামের মূল নায়ক ছিল বঙ্গবন্ধু শেখ মুজিবুর রহমান।"
        },
        {
          "label": "ঘ",
          "question": "উদ্দীপকে উল্লেখিত আন্দোলনের মতো বাংলাদেশের স্বাধীনতা যুদ্ধ ও গণযুদ্ধ ছিল-ব্যাখ্যা করো।",
          "explanation": "উদ্দীপকে উল্লিখিত আন্দোলনের মতো বাংলাদেশের স্বাধীনতা যুদ্ধও গণযুদ্ধ ছিল- উক্তিটি যথার্থ। বাংলাদেশের স্বাধীনতা যুদ্ধে সকল শ্রেণি ও পেশার মানুষের অংশগ্রহণের মাধ্যমে একটি গণযুদ্ধে পরিণত হয়। ১৯৭১ সালের ১০ এপ্রিল পর্যন্ত, অনেকটা অপরিকল্পিতভাবে মুক্তিযুদ্ধ পরিচালিত হয়। ১০ এপ্রিল মুজিবনগর সরকার গঠিত হওয়ার পর মুক্তিযুদ্ধ পরিচালনা করার জন্য সামরিক ও বেসামরিক জনগণকে নিয়ে মুক্তিবাহিনী গড়ে তোলার উদ্যোগ গ্রহণ করা হয়। ১১ এপ্রিল বাংলাদেশকে ১১টি সেক্টরে বিভক্ত করে ১১ জন সেক্টর কমান্ডার নিযুক্ত করা হয়। এছাড়া তিনটি বিগ্রেড ফোর্স গঠন করা হয়। এসব বাহিনীতে সেনা কর্মকর্তা, সেনাসদস্য, পুলিশ, ইপিআর ও নৌবাহিনীর সদস্য ছিল। এছাড়া সাধারণ যোদ্ধা, গেরিলা, ছাত্র, যুবক, নারী, কৃষক, শ্রমিকসহ বিভিন্ন শ্রেণি-পেশার মানুষ অংশ নিয়েছিল। বাংলাদেশের স্বাধীনতাযুদ্ধের সময় নিয়মিত বাহিনীর পাশাপাশি ছাত্র, যুবক, কৃষক, শ্রমিকসহ সব পর্যায়ের মুক্তিযোদ্ধাদের নিয়ে অনিয়মিত বাহিনী গঠন করা হয়েছিল। এ বাহিনীর নাম ছিল 'গণবাহিনী বা মুক্তিযোদ্ধা'। এ বাহিনীর সদস্যদের প্রশিক্ষণ দিয়ে নিজ নিজ এলাকায় যুদ্ধ করার জন্য নিয়োজিত করা হতো। দীর্ঘ নয় মাস যুদ্ধের পর ৩০ লক্ষ শহিদের বিনিময়ে ১৯৭১ সালের ১৬ ডিসেম্বর বাঙালি জাতি চূড়ান্ত বিজয় অর্জন করে। এ স্বাধীনতা যুদ্ধে সকল স্তরের মানুষের অংশগ্রহণ ছিল। উপরের আলোচনার পরিপ্রেক্ষিতে তাই বলা যায়, বাংলাদেশের স্বাধীনতার যুদ্ধ ছিল গণযুদ্ধ।"
        }
      ]
    },
    {
      "number": "10",
      "uddipok": "১৯৬৪ সাল থেকে ফিলিস্তিনি মুক্তি সংস্থা পৃথক রাষ্ট্রের জন্য সংগ্রাম করে আসছে। কিন্তু ইসরাইলি আগ্রাসনের কারণে তারা সফল হতে পারেনি। ১৯৮২ সালে তারা তিউনিশিয়ার রাজধানী তিউনিশে সদর দফতর স্থাপন করে। প্রবাস থেকেই তারা তাদের স্বাধীন রাষ্ট্র প্রতিষ্ঠার আন্দোলন চালিয়ে যাচ্ছে।",
      "tag": "DB 17,DRMC 24",
      "sub_questions": [
        {
          "label": "ক",
          "question": "",
          "explanation": "পাক সেনাদের আক্রমণের বিরুদ্ধে প্রথম পুলিশ বাহিনী প্রতিরোধ গড়ে তোলে।"
        },
        {
          "label": "খ",
          "question": "",
          "explanation": "পরাজয় নিশ্চিত জেনে আল-বদর ও রাজাকার বাহিনীর সহযোগিতায় পাকিস্তান সেনাবাহিনী ১৯৭১ সালের ১০ ডিসেম্বর থেকে বুদ্ধিজীবী অপহরণ ও হত্যাকাণ্ড ঘটায়। যা বাংলাদেশের ইতিহাসে বুদ্ধিজীবী হত্যাকাণ্ড নামে পরিচিত। বাংলাদেশের ইতিহাসে বুদ্ধিজীবী হত্যাকাণ্ড ঘটনাটি অত্যন্ত মর্মান্তিক। ঢাকার বুদ্ধিজীবীদের শিয়ালবাড়ী ও মোহাম্মদপুরের রায়েরবাজার বধ্যভূমিতে এবং স্থানীয় পর্যায়ে আরও অনেক বধ্যভূমিতে তাদের লাশ পাওয়া যায়। আবার অনেকের লাশ পাওয়াই যায়নি, বধ্যভূমিতে গিয়ে দেখা যায় এদের কারো হাত নেই, পা নেই, চোখ নেই বা হৃৎপিণ্ড নেই- এগুলো নরপিশাচদের নির্যাতনের স্বাক্ষর বহন করে। মূলত বাঙালি জাতিকে মেধাশূন্য করার ষড়যন্ত্রের অংশ হিসেবেই মুক্তিযুদ্ধের সময় অগণিত বুদ্ধিজীবীকে হত্যা করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত দপ্তরের সাথে বাংলাদেশের মুক্তিযুদ্ধ চলাকালীন মুজিবনগর সরকারের তথ্য ও বেতার দপ্তরের মিল রয়েছে। মুজিবনগর সরকারের প্রশাসন পরিচালনা হতো একটি পূর্ণাঙ্গ সচিবালয়ের মাধ্যমে এবং এটির অফিস ছিল কলকাতার ৮নং থিয়েটার রোডে। তথ্য ও বেতার দপ্তরের কার্যক্রম ছিল বহুমুখী। একদিকে স্বাধীন বাংলা বেতার কেন্দ্রের বিভিন্ন অনুষ্ঠানের মাধ্যমে মুক্তিযোদ্ধা ও সাধারণ মানুষের অবিরাম উৎসাহ জোগানো, অন্যদিকে পত্র-পত্রিকা, ছোট ছোট পুস্তিকা, লিফলেট এ সবের নিয়মিত প্রকাশের মাধ্যমে যুদ্ধক্ষেত্রে বিভিন্ন খবরাখবর পৌছানো ছিল এ দপ্তরের কাজ। ১৯৭১ সালের ২৬ থেকে ৩০ মার্চ স্বাধীন বাংলা বেতার কেন্দ্র থেকে প্রচারিত অনুষ্ঠান দেশের মানুষকে সাহস যোগায় ও স্বাধীনতার জন্য অনুপ্রাণিত করে। ৩০ মার্চ তারিখে পাকিস্তান বিমান বাহিনীর বোমাবর্ষণে কালুরঘাট ট্রান্সমিটারটি ধ্বংস হয়ে যায়। পরবর্তীতে এটি আগরতলা থেকে সম্প্রচার করা হয়। ৩ এপ্রিল থেকে ২৫ মে ১৯৭১ সাল পর্যন্ত আগরতলাতেই এর কার্যক্রম চলে। পরে এটি কলকাতার ৮নং থিয়েটার রোডে স্থানান্তরিত হয়। এ বেতার কেন্দ্রের দায়িত্ব দেয়া হয় আব্দুল মান্নান এমএনএ-এর উপর। ১৯৭১ সালের ২৫ মে ৫০ কিলোওয়াট মধ্যম তরঙ্গ ট্রান্সমিটার নিয়ে এ বেতার কেন্দ্র নতুন করে যাত্রা শুরু করে। প্রতিদিন দুটি অধিবেশনে সম্প্রচার শুরু হতো। এভাবে প্রবাসে থেকেই। মুজিবনগর সরকারের অন্য দপ্তরের মতো তথ্য ও বেতার দপ্তর স্বাধীন বাংলাদেশ প্রতিষ্ঠার জন্য আন্দোলন চালিয়ে যায়।"
        },
        {
          "label": "ঘ",
          "question": "",
          "explanation": "মুক্তিযুদ্ধ চলাকালীন মুজিবনগর সরকারের উচ্চ দপ্তর অর্থাৎ তথ্য ও বেতার দপ্তরের প্রয়োজনীয়তা ছিল অপরিসীম। ১৯৭১ সালের মুক্তিযুদ্ধের খবরা-খবর দেশের বিভিন্ন প্রান্তে এবং বহির্বিশ্বে ছড়িয়ে দেয়ার জন্য স্বাধীন বাংলা বেতার কেন্দ্র এবং বিভিন্ন পত্র-পত্রিকার মাধ্যমে দেশের সাধারণ মানুষ মুক্তিযুদ্ধ সংঘটনের সংবাদ পেয়ে অনুপ্রাণিত হয় এবং দলে দলে মুক্তিযুদ্ধে অংশগ্রহণ করে। স্বাধীন বাংলা বেতার কেন্দ্র যুদ্ধক্ষেত্রে মুক্তিযোদ্ধাদের অবিরাম উৎসাহ যোগাতে সহায়তা করে গেছে একদম শুরু থেকে শেষ পর্যন্ত। এ বেতারকেন্দ্র থেকে অনুষ্ঠানগুলোর মধ্যে ছিল অগ্নিশিখা, রক্তস্বাক্ষর, বজ্রকণ্ঠ, চরমপত্র ইত্যাদি। মুক্তিযুদ্ধের সময় চরমপত্র ছিল সবচাইতে জনপ্রিয় অনুষ্ঠান। এছাড়া প্রকাশিত, ছোট ছোট পত্রিকা দ্বারা রণাঙ্গনের যুদ্ধের বিবরণ, মুক্তিযোদ্ধাদের সাহসিকতা, শরণার্থী শিবিরের অবস্থা ও মানুষের মানবেতর জীবন যাপন, বাংলাদেশের স্বীকৃতির জন্য বিশ্ববাসীর কাছে আহ্বান, পাকিস্তানি বাহিনীর গণহত্যার খবর এসব গুরুত্বপূর্ণ বিষয় প্রকাশিত হতো। এসকল কার্যকলাপের মধ্য দিয়ে মুক্তিযুদ্ধের সময়ে যোদ্ধা ও সাধারণ মানুষের মনোবল ধরে রাখতে তথ্য ও বেতার দপ্তর অত্যন্ত গুরুত্বপূর্ণ ভূমিকা রেখেছিল। পরিশেষে বলা যায়, ১৯৭১ সালের স্বাধীনতা যুদ্ধের নয় মাস মুজিবনগর সরকারের তথ্য ও বেতার দপ্তরের অবদান ছিল অবিস্মরণীয়।"
        }
      ]
    },
    {
      "number": "11",
      "uddipok": "আমেরিকার স্বাধীনতা যুদ্ধে ফ্রান্স বিপ্লবীদের রসদ ও অস্ত্র সরবরাহ করে সাহায্য করে। তারা স্থল ও নৌপথে আমেরিকার স্বাধীনতাকামীদের সহায়তা করে। অবশেষে প্যারিস চুক্তির মাধ্যমে যুক্তরাষ্ট্রের স্বাধীনতা স্বীকার করে ব্রিটিশরা অমেরিকা ত্যাগ করে।",
      "tag": "RB, DIN.B, CB, CTG.B, SB, JB, BB 17,ISCD 24,DRMC 24",
      "sub_questions": [
        {
          "label": "ক",
          "question": "মুজিবনগর সরকারের রাষ্ট্রপতি কে ছিলেন?",
          "explanation": "মুজিবনগর সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "শহিদ মিনার নির্মাণ প্রক্রিয়া বর্ণনা করো।",
          "explanation": "ভাষা শহিদদের স্মৃতি রক্ষার্থে ১৯৫২ সালের ২৩ ফেব্রুয়ারি ঢাকা মেডিকেলের সামনে প্রথম শহিদ মিনার নির্মাণ করা হয়। পুলিশ এটি ভেঙে ফেলে। পরবর্তীতে হামিদুর রহমানের নকশায় একটি শহীদ মিনার নির্মিত হলেও, ১৯৭১ সালে পাকিস্তানি হানাদার বাহিনী মিনারটি ধ্বংস করে দেয়। ১৯৭২ সালে সদ্যস্বাধীন বাংলাদেশের রাষ্ট্রপতি বিচারপতি আবু সাঈদ চৌধুরীর নেতৃত্বে গঠিত কমিটি পুনরায় শহীদ মিনার নির্মাণের কাজ শুরু করে। দ্রুততার সাথে নির্মাণের স্বার্থে হামিদুর রহমান প্রণীত নকশার কিছুটা পরিবর্তন করে ১৯৮৩ সালে শহীদ মিনারের আরো কিছু অংশ নির্মাণ করে বর্তমান রূপ দেয়া হয়।"
        },
        {
          "label": "গ",
          "question": "উদ্দীপকের অনুরূপ বাংলাদেশের স্বাধীনতা যুদ্ধে সহযোগী দেশটির অবদানের বর্ণনা দাও।",
          "explanation": "নিম্নের অনুরূপ: উদ্দীপকের বিষয়ের সাথে আমার পাঠ্যবইয়ের বাংলাদেশের মুক্তিযুদ্ধে বন্ধু রাষ্ট্র ভারতের ভূমিকার সাদৃশ্য রয়েছে। বাংলাদেশের মুক্তিযুদ্ধে মিত্ররাষ্ট্র ভারতের সামরিক, রাজনৈতিক, কূটনৈতিক, অর্থনৈতিক অবদান অনস্বীকার্য। মুক্তিযুদ্ধের পক্ষে জনমত গঠন ও শরণার্থীদের আশ্রয়-খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। মুক্তিযোদ্ধাদের প্রশিক্ষণের ব্যবস্থা করা, অস্ত্র সরবরাহ, মুক্তিযুদ্ধের পক্ষে আন্তর্জাতিক সমর্থন আদায় এবং সর্বশেষ যৌথবাহিনী গঠন করে বাংলাদেশের মুক্তিযুদ্ধে সর্বাত্মক সহযোগিতা করে ভারত। ভারতীয় সৈন্যবাহিনী ও বাংলাদেশের মুক্তিবাহিনীর সমন্বয়ে গঠিত যৌথবাহিনীর অভিযানের মুখে স্বল্প সময়ের ব্যবধানে ১৬ ডিসেম্বর, ১৯৭১ সালে চূড়ান্ত বিজয় অর্জনের মাধ্যমে বাংলাদেশ একটি স্বাধীন সার্বভৌম রাষ্ট্র হিসেবে বিশ্বের বুকে মাথা উঁচু করে দাঁড়ায়। উদ্দীপকে দেখা যায়, গ্রেট ব্রিটেনের বিরুদ্ধে মার্কিন যুক্তরাষ্ট্রের স্বাধীনতা 'যুদ্ধে মার্কিনীদের মিত্ররাষ্ট্র ফ্রান্স স্বীকৃতি ও সমর্থন প্রদান করে। এছাড়া অর্থ, অস্ত্র ও সৈন্য দিয়ে সাহায্য করে মার্কিন যুক্তরাষ্ট্রের স্বাধীনতা যুদ্ধে ফ্রান্স বন্ধু রাষ্ট্রের ভূমিকা পালন করে। বাংলাদেশের মুক্তিযুদ্ধে ভারতের ভূমিকা ছিল মার্কিন যুক্তরাষ্ট্রের স্বাধীনতা যুদ্ধে ফ্রান্সের ভূমিকার অনুরূপ।. তাই বলা যায়, উদ্দীপকের বিষয়ের সাথে বাংলাদেশের মুক্তিযুদ্ধে ভারতের অবদান সাদৃশ্যপূর্ণ।"
        },
        {
          "label": "ঘ",
          "question": "'শুধু সামরিক সাহায্য নয়, মানবিক সাহায্যের ক্ষেত্রেও দেশটির ভূমিকা ছিল অগ্রগণ্য'- উত্তরের স্বপক্ষে যুক্তি দাও।",
          "explanation": "\"শুধু সামরিক সাহায্য নয়, মানবিক সাহায্যের ক্ষেত্রেও ভারতের ভূমিকা ছিল অগ্রগণ্য\"- উক্তিটি যথার্থ। ১৯৭১ সালের ২৫ মার্চ পাকিস্তানের হানাদার বাহিনী নিরস্ত্র বাঙালির ওপর অর্তকিত হামলা চালালে ভারত তাৎক্ষণাৎ তার সীমান্ত উন্মুক্ত করে দেয়। ভারতের প্রথম প্রতিক্রিয়া ছিল; \"বাঙালি নিধনযজ্ঞের মুখে বিশ্ববিবেক নীরবদর্শকের ভূমিকা নিতে পারে না। (Robert Jackson, South Asia Crisis, New Delhi; 1974, p.150)। মুক্তিযুদ্ধের পক্ষে জনমত গঠন ও শরণার্থীদের আশ্রয়, খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। বিখ্যাত সঙ্গীতজ্ঞ পণ্ডিত রবি শঙ্কর 'Concert for Bangladesh'-এর আয়োজন করে ১০ লক্ষ ডলার শরণার্থী শিশুদের জন্য দান করেন। পশ্চিমবঙ্গের জনগণ 'বাংলাদেশ সেবা সংঘ' 'স্বাধীন বাংলা সংগ্রাম সহায়ক সমিতি'-র মাধ্যমে সাহায্যের হাত বাড়িয়ে দেয়। ভারত সরকার কর্তৃক আরোপিত 'শরণার্থী কর' তারা নির্দ্বিধায় প্রদান করে যা বাংলাদেশের প্রতি তাদের মমতার বহিঃপ্রকাশ। উপরের আলোচনায় স্পষ্টতই প্রতীয়মান হয়, \"বাংলাদেশকে কেবল সামরিক সাহায্যই নয়, মানবিক দিক থেকে সাহায্যের ক্ষেত্রেও ভূমিকা ছিল অগ্রগণ্য\"- উক্তিটি যথার্থ।"
        }
      ]
    }
  ]
}