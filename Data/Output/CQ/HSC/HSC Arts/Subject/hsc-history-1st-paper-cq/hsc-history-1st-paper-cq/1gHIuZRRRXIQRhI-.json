{
  "title": "দিনাজপুর, কুমিল্লা, চট্টগ্রাম, যশোর, বরিশাল ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "পৃথিবীর ইতিহাসে অনেক রাষ্ট্রের জয়, পরাজয়, পতনের পিছনে বিশ্বাসঘাতকতার ইতিহাস রয়েছে। ক্ষেত্রবিশেষে এই ইতিহাস সার্বভৌম রাষ্ট্রকে পরাধীনতার না পাসে নিমজ্জিত করেছে। ভারতবর্ষের ইতিহাস ও এর থেকে ব্যতিক্রম নয়।",
      "tag": "DIN.B, CB, CTG.B, JB, BB 23,SSNIC 23",
      "sub_questions": [
        {
          "label": "ক",
          "question": "পর্তুগিজ নাবিকের নাম কি?",
          "explanation": "পর্তুগিজ নাবিকের নাম ভাস্কো-দা-গামা।"
        },
        {
          "label": "খ",
          "question": "",
          "explanation": "একই শাসনাঞ্চল দুই পক্ষের শাসনব্যবস্থাকে দ্বৈত শাসন বলে।  পলাশীর যুদ্ধে নবাবের পরাজয়ের পর লর্ড ক্লাইভ এক অভিনব শাসনব্যবস্থার প্রবর্তন করেছিলেন - যেটি দ্বৈত শাসন। দ্বৈত শাসন ব্যবস্থায় দিওয়ানি ও দেশরক্ষার দায়িত্ব থাকে কোম্পানির সাথে এবং বিচার ও শাসনভার থাকে নবাবের হাতে। পলাশীর যুদ্ধে নবাবের পরাজয়ের পর এই দেশে আধিপত্য বিস্তারের জন্য ইংরেজদের যে প্রচেষ্টা, তা মূলত দ্বৈত শাসন লাভের মধ্য দিয়ে পূর্ণতা পায়।"
        },
        {
          "label": "গ",
          "question": "",
          "explanation": "উদ্দীপকে বর্ণিত প্রেক্ষাপট পাঠ্যপুস্তকের বিশ্বাসঘাতকতার ফলে নবাবের পরাজয়ের ঘটনাকে ইঙ্গিত করে। নিম্নে তা ব্যাখ্যা করা হলো : আলীর্বাদ খানের মৃত্যুর পর নবাব সিরাজউদ্দৌলা বাংলার শাসনভার গ্রহণ করলে সেটি তার খালা ঘসেটি বেগম সহ অনেক আপনজনদের পছন্দ হয়নি। যার ফলে তারা সিরাজউদ্দৌলাকে ক্ষমতাচ্যুত করার জন্য বিভিন্ন ষড়যন্ত্র করতে থাকেন। এরই পরিপ্রেক্ষিতে তারা ইংরেজদের ষড়যন্ত্রে যোগ দেয়। যার ফলে রবার্ট ক্লাইভ তাদের এই ষড়যন্ত্রকে সফল করার উদ্যোগ নেয়। আর যুদ্ধ করার জন্য রবাট ক্লাইভ নবাবের বিরুদ্ধে আলিনগর সন্ধী ভঙ্গের একটি মিথ্যা অভিযোগ আরোপ করে, যার ফলে যুদ্ধ ঘোষণা হয়। ১৭৫৭ সালের ২৩ জুন পলাশীর প্রান্তরে উভয়পক্ষ যুদ্ধে লিপ্ত হয়। কিন্তু যুদ্ধে নবাবের সেনাপতি মীরজাফর নবাবের সাথে বিশ্বাসঘাতকতা করে।   উদ্দীপকেও যেকোনো রাষ্ট্রের যুদ্ধে জয় পরাজয়ে বিশ্বাসঘাতকতার কথা তুলে ধরা হয়েছে। এই বিশ্বাসঘাতকার ইতিহাসের ফলে অনেক স্বাধীন রাষ্ট্রই পরাধীন হয়ে গিয়েছিল।  তাই বলা যায়, উদ্দীপকে বর্ণিত প্রেক্ষাপট পাঠ্যপুস্তকের বিশ্বাসঘাতকতার ফলে নবাবের পরাজয়ের ঘটনাকে ইঙ্গিত করে।"
        },
        {
          "label": "ঘ",
          "question": "",
          "explanation": "উক্ত ঘটনা তথা পলাশীর যুদ্ধের ফলাফল নিম্নে পাঠ্যবইয়ের আলোকে বিশ্লেষণ করা হলো : ভারতবর্ষে ইউরোপীয়দের বাণিজ্যের জন্য আসার কারনে বিভিন্ন সময় জনগণের স্বাধীনতা বিপন্ন হয়। এরই ধারাবাহিকতায় ১৭৫৭ সালে নবাব সিরাজউদ্দৌলার আপনজন এবং ইংরেজিদের কূটচাল এর কাছে যুদ্ধে নবাব সিরাজউদ্দৌলায় পরাজয় ঘটে। যার মাধ্যমে পরোক্ষভাবে ক্ষমতা ইংরেজদের কাছে চলে যায়। আর এরই মধ্যে দিয়ে ইংরেজরা বণিক মানদণ্ড থেকে স্থলাভিষিক্ত হয়ে শাসক রাজদণ্ডে অভিষিক্ত হয়। এছাড়াও তারা দ্বৈত শাসনের উদ্ভব ঘটায়, যেখানে মীরজাফর মসনদে বসা থাকলেও প্রকৃত ক্ষমতার অধিকারী ছিল ইংরেজরাই।  এছাড়াও তারা এই সময়ে ভারতবর্ষে একচেটিয়া ভাবে বাণিজ্যের অধিকার পায়। যার ফলে ফরাসিরা একটা সময় পর সমূলে উৎপাটিত হয়। এছাড়াও এই সুযোগে তারা ব্যাপক হারে সম্পদ তাদের দেশে পাচার করতে থাকে। পাশাপাশি বিভিন্ন কার্যক্রমে ব্রিটিশ সেনাবাহিনীকে বাধ্যতামূলক করে তারা বাংলার রাজনীতিতে স্থায়ী হস্তক্ষেপে সুযোগ তৈরি করে।  তাই বলা যায়, বাংলার ইতিহাসে পলাশীর যুদ্ধের ফলাফল অত্যন্ত সুদূরপ্রসারী।"
        }
      ]
    },
    {
      "number": "2",
      "uddipok": "‘ক’ অঞ্চলটি ‘খ’ বহিশক্তির সঙ্গে একটি যুদ্ধে পরাজয়ের পরে ‘খ’ এর নিয়ন্ত্রণে চলে যায়। ‘ক’ অঞ্চলে ‘খ’ একটি অভিনব শাসন পদ্ধতি প্রবর্তন করে। অর্থনৈতিকভাবে লাভবান হওয়ার জন্য সমস্ত ট্যাক্স আদায়ের ক্ষমতা ‘খ’ নিজেদের হাতে রাখে এবং প্রশাসনিক কার্যক্রম পরিচালনার দায়িত্ব ‘ক’ অঞ্চলের প্রতিনিধিদের হাতে অর্পণ করে। ফলে অর্থনৈতিক ও প্রশাসনিক ক্ষেত্রে চরম বিশৃঙ্খলা দেখা দেয় এবং এক পর্যায়ে এলাকায় চরম দুর্ভিক্ষের প্রাদুর্ভাব হয়।",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "ন্যাশনাল মোহামেডান অ্যাসোসিয়েশনের প্রতিষ্ঠা করেন সৈয়দ আমীর আলী।"
        },
        {
          "label": "খ",
          "question": "",
          "explanation": "বিভিন্ন কারণে কোম্পানির সাথে নবাব সিরাজউদ্দৌলার বিরোধ দেখা দেয়। সিরাজউদ্দৌলা যখন মসনদে আরোহন করেন তখন প্রথা অনুযায়ী ইউরোপীয় বণিকরা তাকে অভিনন্দন জানালেও ইংরেজরা তা করেনি, যার ফলে নবাব অসম্মান বোধ করেন। এছাড়াও তারা নবাবের অনুমতি ছাড়া এই কলকাতায় দুর্গ নির্মাণ করে। পাশাপাশি নবাবের বাণিজ্য শর্ত মোতাবেক চলতে অপরাগতা দেখায়। তাই কোম্পানির সাথে নবাব সিরাজউদ্দৌলার বিরোধ দেখা দেয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত ঘটনা হচ্ছে দ্বৈত শাসনব্যবস্থা। নিম্নে তা পাঠ্য বইয়ের আলোকে ব্যাখ্যা করা হলো : নবাব সিরাজউদ্দৌলার পতনের পর ইংরেজরা বাংলায় দ্বৈত শাসনের প্রচলন করে। এই শাসন পদ্ধতিতে বিচার ও প্রশাসনিক শাসনভার নবাবের হাতে থাকলেও রাজস্ব সংগ্রহ ও দেশরক্ষার দায়িত্ব কোম্পানির হাতে থাকে। এর ফলে ইংরেজরা দায়িত্বহীনভাবে ক্ষমতা পেয়ে যায়। তবে সেই সাথে রবার্ট ক্লাইভের আরো বিশেষ কিছু উদ্দেশ্য ছিল। প্রথমত দেশীয় শাসকদের বিরুদ্ধে জনগণকে ক্ষেপিয়ে তোলা আর দ্বিতীয়ত কোম্পানির শাসনের প্রতি মানুষের আগ্রহ সৃষ্টি করা। এই ধরনের শাসনব্যবস্থার ফলে আইন-শৃঙ্খলার অবনতির পাশাপাশি শোষণের মাত্রা বেড়ে যাওয়ার কারণে জনগণের অর্থনৈতিক দুর্দশা চরম পর্যায়ে পৌঁছে যায়। যার ফলে নেমে আসে ভয়াবহ দুর্ভিক্ষ যা ছিয়াত্তরের মন্বন্তর নামে পরিচিত।  উদ্দীপকেও দেখা যায়, খ অঞ্চল দ্বৈতশাসন ব্যবস্থা চালু করে যেখানে খ অঞ্চলের হাতে কর আদায়ের ক্ষমতা থাকে। এতে করে অর্থনৈতিক ও প্রশাসনিক ক্ষেত্রে চরম বিশৃঙ্খলা দেখা দেয় এবং এক পর্যায়ে এলাকায় চরম দুর্ভিক্ষের প্রাদুর্ভাব হয় ।  তাই বলা যায়, উদ্দীপকে বর্ণিত ঘটনা হচ্ছে দ্বৈত শাসনব্যবস্থা।"
        },
        {
          "label": "ঘ",
          "question": "",
          "explanation": "নিম্নে আর্থসামাজিক ক্ষেত্রে উক্ত ঘটনা তথা দ্বৈতশাসনের নেতিবাচক প্রভাব আলোচনা করা হলো: আর্থসামাজিক ক্ষেত্রে দ্বৈতশাসনের সকল প্রভাব ই হচ্ছে নেতিবাচক। দ্বৈত শাসনের ফলে নবাব একজন ক্ষমতাহীন দায়িত্বপ্রাপ্ত ব্যক্তি এবং কোম্পানি ছিল দায়িত্বহীন ক্ষমতাধর। যার ফলে প্রশাসনিক ক্ষেত্রে চরম বিশৃঙ্খলা বিরাজ করে। এর ফলে গ্রাম বাংলায় ডাকাতি ও লুটতরাজ বেড়ে যায়। আবার দ্বৈতশাসনের ফলে বাণিজ্যে ইংরেজদের একচেটিয়া আধিপত্য থাকায় দেশীয় ও অন্যান্য দেশের ব্যবসায়ীরা ব্যাপক লোকসানের সম্মুখীন হয়। অন্য দিকে কোম্পানির লোকজনের ব্যক্তিগত ব্যবসায় ও শোষণের ফলে দেশের সম্পদ ক্রমান্বয়ে ইংল্যান্ডে পাচার হতে থাকে। এছাড়াও দ্বৈতশাসন ব্যবস্থার ফলে নতুন করে আলিমদারি প্রথার উদ্ভব হয়। যাদের কাছে জমিদাররা রাজস্ব জমা দিতেন আর এই আলিমদারী ব্যবস্থার অনিয়ম এবং শোষণের ফলে বাংলার মানুষ আরো দরিদ্র এবং অসহায় হয়ে পড়ে। একদিকে যেমন দ্বৈতশাসন ব্যবস্থার ফলে জনগণের অর্থনৈতিক অবস্থা চরম পর্যায়ে চলে গেছে অন্যদিকে টানা দুই বছর বৃষ্টি না হওয়ায় চরম দুর্ভিক্ষ নেমে আসে। তাই বলা যায়, আর্থসামাজিক ক্ষেত্রে দ্বৈত শাসনের নেতিবাচক প্রভাব অনেক।"
        }
      ]
    },
    {
      "number": "3",
      "uddipok": "রিফাত এন্ড সন্স গার্মেন্টস কারখানাটি দীর্ঘদিন যাবত নিজস্ব ব্যবস্থাপনায় পরিচালিত হয়ে আসছিল। কিন্তু এর ফলে একপর্যায়ে কারখানা শ্রমিকদের মধ্যে চরম অসন্তোষ এবং বিদ্রোহ দেখা দেয়। এর ফলে কর্তৃপক্ষ কারখানাটিতে বিদ্যমান ব্যবস্থাপনাকে বাতিল করে প্রত্যক্ষ নিয়ন্ত্রণে আনয়ন করে।",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "বাংলায় নবাবি বংশের প্রতিষ্ঠাতা মুর্শিদ কুলি খান।"
        },
        {
          "label": "খ",
          "question": "",
          "explanation": "বিভিন্ন সংস্কারমূলক কাজ ও শান্তি প্রতিষ্ঠার উদ্যোগের জন্য লর্ড রিপন বিখ্যাত। আফগান সীমান্ত সমস্যার সমাধান, লর্ড লিটন প্রবর্তিত সংবাদপত্র আইন রদ, আধুনিক শিক্ষার জন্য হান্টার কমিশন গঠন, প্রজাস্বত্ব আইন, লবণশ বিভিন্ন বাণিজ্য দ্রব্যের উপর শুল্ক হ্রাস, শ্রমিকদের দৈনিক ৮ ঘন্টা কাজ করার নিয়ম ইত্যাদির জন্য লর্ড রিপন বিখ্যাত।"
        },
        {
          "label": "গ",
          "question": "",
          "explanation": "উদ্দীপকে বর্ণিত কর্তৃপক্ষের সাথে পাঠ্য পুস্তকের ব্রিটিশ পার্লামেন্টের সাদৃশ্য আছে। নিম্নে তা ব্যাখ্যা করা হলো : ১৭৫৭ সালের পলাশীর যুদ্ধের জয়ের পর ভারতে প্রায় ১০০ বছর কোম্পানির শাসন চলতে থাকে। এই শাসনামলে তাদের ছিল স্বেচ্ছাচারিতায এবং অরাজকতা। যার ফলে ১৮৫৭ সালের সিপাহী বিদ্রোহে তার বহি:প্রকাশ ঘটে। এই বৃহৎ স্বাধীনতা সংগ্রাম ভীত নাড়িয়ে দেয় ব্রিটিশ শাসনের। যার ফলে ভারতবর্ষে কোম্পানি শাসনের অবসান ঘটে এবং ব্রিটিশ পার্লামেন্ট ভারতবর্ষ শাসনের ভার গ্রহণ করে।  উদ্দীপকেও রিফাত গার্মেন্টস নিজস্ব ব্যবস্থাপনায় পরিচালিত হচ্ছিল, যার কারনে চরম শ্রমিক অসন্তোষ দেখা দেয় এবং এক পর্যায়ে বিদ্রোহ দেখা দেয়। যা সিপাহী বিদ্রোহের সাথে সাদৃশ্যপূর্ণ। অপরদিকে এই বিদ্রোহে কর্তৃপক্ষ কারখানাটিতে বিদ্যমান ব্যবস্থাপনাকে বাতিল করে প্রত্যক্ষ নিয়ন্ত্রণে আনয়ন করার মধ্যে দিয়ে ব্রিটিশ পার্লামেন্ট এর ন্যায় কাজ করেছে।  তাই বলা যায়, উদ্দীপকে বর্ণিত কর্তৃপক্ষের সাথে পাঠ্য পুস্তকের ব্রিটিশ পার্লামেন্টের সাদৃশ্য আছে।"
        },
        {
          "label": "ঘ",
          "question": "",
          "explanation": "উক্ত ব্যবস্থা তথা ব্রিটিশ পার্লামেন্টের শাসন ব্যবস্থা প্রশাসনিক ক্ষেত্রে শৃঙ্খলা এনেছিল। নিম্নে তা ব্যাখ্যা করা হলো : ১৮৫৭ সালে ভারতবর্ষে সংগঠিত সিপাহী বিদ্রোহ ব্যর্থ হলেও এর একটি অত্যন্ত সুদূরপ্রসারী প্রভাব ছিল। এই বিদ্রোহের ফলে ভারতবর্ষে ব্রিটিশ উপনিবেশের বিলুপ্ত না ঘটলেও ভারতে কোম্পানি শাসনের অবসান ঘটায়। ফলে ব্রিটিশ পার্লামেন্ট ভারতবর্ষের শাসনভার গ্রহণ করে এবং বিভিন্ন প্রশাসনিক পদক্ষেপ গ্রহণ করে যা ভারতবর্ষের শাসনে নানাবিধ পরিবর্তন এনে দেয়। এসময় ব্রিটিশ পার্লামেন্ট নিম্নের প্রশাসনিক পদক্ষেপগুলো নিয়েছিল এসময় প্রথমবারের মতো ব্রিটিশ পার্লামেন্ট এত বড় উপমহাদেশের শাসনভার একটি বণিক শ্রেণীর হাতে রাখা ঠিক নয় এই বিষয়টি উপলব্ধি করেন। যার পরিপ্রেক্ষিতে ১৮৫৮ সালে ভারত শাসন আইনের মাধ্যমে ভারতে কোম্পানি শাসনের অবসান ঘটানো হয়। সিপাহী বিদ্রোহের ফলে মুঘল সাম্রাজ্যের সম্পূর্ণ বিলুপ্তি ঘটে। এছাড়াও সামরিক বিভাগ পুনর্গঠন করা হয়। এসময় বিভাগ ও বিভেদ নীতি অবলম্বন করে প্রেসিডেন্সি সেনাবাহিনীকে পৃথক করা হয়।  মহারাণীর ঘোষণায় স্বত্ববিলোপ নীতি ও রাজ্যবিস্তার নীতি প্রত্যাহার করা হয়। তাই বলা যায়, ভারতবর্ষে ব্রিটিশ পার্লামেন্টের শাসন ব্যবস্থা প্রশাসনিক ক্ষেত্রে শৃঙ্খলা এনেছিল।"
        }
      ]
    },
    {
      "number": "4",
      "uddipok": "দক্ষিণ আফ্রিকার বর্ণবাদী শ্বেতাঙ্গ সরকার এমন একটি নিয়ম প্রচলন করেন, যাতে কোন শ্বেতাঙ্গ অপরাধীর বিচার শ্বেতাঙ্গ বিচারক করতে পারতেন না। নেলসন ম্যান্ডেলা ক্ষমতায় এসে এ ব্যবস্থা বাতিল করায় যে কোন অশ্বেতাঙ্গ জজ শ্বেতাঙ্গদের বিচার করতে পারতেন।",
      "tag": "DIN.B, CB, CTG.B, JB, BB 23,BGC 23",
      "sub_questions": [
        {
          "label": "ক",
          "question": "",
          "explanation": "আলী ভ্রাতৃদ্বয় হলো মহম্মদ আলী ও শওকত আলী।"
        },
        {
          "label": "খ",
          "question": "",
          "explanation": "স্বদেশী পণ্যের প্রসার, বিলেতি পণ্য বর্জন এবং ইংরেজদেরকে অসহযোগিতার মাধ্যমে মহাত্মা গান্ধী ইংরেজদের বিরুদ্ধে যে দুর্বার আন্দোলন গড়ে তুলেছিলেন ইতিহাসে সেটি অসহযোগ আন্দোলন নামে পরিচিত। এই অসহযোগ আন্দোলন ভারতের জাতীয় আন্দোলনের পরবর্তী পথ সুপ্রশস্ত করে।"
        },
        {
          "label": "গ",
          "question": "",
          "explanation": "উদ্দীপকের বিষয়টি পাঠ্যপুস্তকের ইলবার্ট বিল ঘটনার সাথে সামঞ্জস্যপূর্ণ। নিম্নে তা ব্যাখ্যা করা হলো: ১৮৬৩ সালের ফৌজদারি আইন অনুযায়ী কোন শ্বেতাঙ্গ আসামীদের তথা ইংরেজ আসামি যদি ফৌজদারী মামলায় অভিযুক্ত হতো তবে শুধু শ্বেতাঙ্গ বিচার কি সেই মামলা বিচার করতে পারতেন। কোন দেশীয় বিচারক সেই মামলার বিচার করতে পারতেন না। কি ভয়াবহ বৈষম্যমূলক ও বর্ণবাদী অমানবিক আচরণের আইনটি সংশোধনের জন্য লর্ড রিপন তার আইন সচিন কোর্টনি ইলবার্টকে একটি সংশোধনীমূলক বিল তৈরির নির্দেশ দেন। উক্ত সংশোধনীমূলক বিলটি ইলবার্ট বিল নামে পরিচিত।  ইলবার্ট বিল অনুযায়ী যে কোন জেলা ম্যাজিস্ট্রেট বা জজ ফৌজদারি মামলায় অভিযুক্ত সাদা চামড়ার আসামিদের বিচার করতে পারবেন। এর ফলে ইংরেজ এর মধ্যে চরম অসন্তোষ দেখা গেলেও একটি বর্ণবাদী বৈষম্যমূলক আচরণের সমাপ্তি ঘটে। উদ্দীপকেও দক্ষিণ আফ্রিকা শ্বেতাঙ্গ সরকারের নিয়ম অনুযায়ী কোন শ্বেতাঙ্গ অপরাধীর বিচার শ্বেতাঙ্গ বিচারক করতে পারতেন না। নেলসন ম্যান্ডেলা এই ব্যবস্থা বাতিল করে এবং কোন অশ্বেতাঙ্গ জজ শ্বেতাঙ্গদের বিচার করতে পারতেন। তাই বলা যায়, উদ্দীপকের বিষয়টি পাঠ্যপুস্তকের ইলবার্ট বিল ঘটনার সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উক্ত ঘটনা তথা ইলবার্ট বিলের সাথে সংশ্লিষ্ট ব্যক্তি হচ্ছেন লর্ড রিপন। নিম্নে তার সমাজ সংস্কার কাজ পাঠ্যপুস্তকের আলোকে বিশ্লেষণ করা হলো: ভারতবর্ষের ইতিহাসে বিভিন্ন গুরুত্বপূর্ণ সমাজ সংস্কারমূলক কর্মকাণ্ডের মধ্য দিয়ে লর্ড রিপন ইতিহাসে একজন জনদরদী শাসক হিসেবে নিজেকে অধিষ্ঠিত করেছিলেন। তার বিভিন্ন সমাজ সংস্কারমূলক কর্মকাণ্ড হলো: স্থানীয় স্বায়ত্তশাসন আইন: ১৮৮২ সালে তিনি Bengal Municipal Act নামক একটি স্থানীয় স্বায়ত্তশাসন আইন পাস করেন। এই আইনের মাধ্যমে স্থানীয় স্বায়ত্তশাসনে জনগণকে সম্পৃক্ত করে গণতন্ত্রের পথপ্রদর্শক হয়ে স্মরণীয় হয়ে আছেন। ইলবার্ট বিল: বর্ণবাদ ও বৈষম্যমূলক বিচার আইন সংশোধন করার জন্য তিনি ইলবার্ট বিল পাস করেন। রাজস্ব সংস্কার: সরকারি রাজস্ব বিভাগ চালু করে তিনি মোট রাজস্বকে কেন্দ্রীয় প্রাদেশিক, যৌথ তিন ভাগে ভাগ করেন। এছাড়াও আয়কর ও অন্যান্য পণ্যের উপর শুল্ক হ্রাস করে ব্যবসায় বাণিজ্যের প্রসার ঘটান। শিক্ষা সংস্কার: ভারতবর্ষের মানুষকে আধুনিক শিক্ষায় শিক্ষিত করতে তিনি ১৮৮২ সালে হান্টার শিক্ষা কমিশন ঘটন করেন।"
        }
      ]
    },
    {
      "number": "5",
      "uddipok": "দ্বিতীয় বিশ্বযুদ্ধোত্তরকালে তৎকালীন শক্তিশালী রাষ্ট্র সমূহের রাজনৈতিক মতাদর্শে ইউরোপের শক্তিশালী রাষ্ট্র পুর্ব জার্মানি ও পশ্চিম জার্মানি নামে বিভক্ত হয়। পরবর্তীতে ১৯৮৯ খ্রিস্টাব্দে বৈশ্বিক পুঁজিবাদের জোয়ারে বিভক্ত জার্মানি পুনরায় একত্রিত হয়।",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "ভারতীয় জাতীয় কংগ্রেস ১৮৮৫ খ্রিস্টাব্দে প্রতিষ্ঠিত হয়।"
        },
        {
          "label": "খ",
          "question": "",
          "explanation": "১৮৪৭ সালের ৩ জুন ভারতীয় নেতৃবৃন্দের সাথে দীর্ঘ আলোচনার পর মাউন্টব্যাটেন ভারতবর্ষের সামনে একটি পরিকল্পনা তুলে ধরে। এটি মাউন্ট ব্যাটেন পরিকল্পনার নামে পরিচিত। এই পরিকল্পনায় তিনি উল্লেখ করেন, “ভারত বিভাগ ছাড়া ভারতের শান্তি প্রতিষ্ঠার কোন বিকল্প পথ নেই।” তার পরিকল্পনায় ভারত ও পাকিস্তান নামে দুটি পৃথক রাষ্ট্র গঠনের প্রস্তাব করা হয়।"
        },
        {
          "label": "গ",
          "question": "",
          "explanation": "উদ্দীপকের ঘটনাটি পাঠ্যপুস্তকের বঙ্গভঙ্গের সাথে সামঞ্জস্যপূর্ণ। নিম্নে তা ব্যাখ্যা করা হলো:  লর্ড কার্জনের “ভাগ কর, শাসন কর” নীতির প্রয়োগের ফলে ১৯০৫ সালে বাংলাকে পূর্ব ও পশ্চিম দুই ভাগে ভাগ করা হয়। পূর্ব বাংলার রাজধানী হয় ঢাকা এবং পশ্চিমবঙ্গের রাজধানী হয় কলকাতা। কিন্তু এই বিভাজনে পশ্চিম বাংলার সাহিত্যিক, রাজনৈতিক সহ বিভিন্ন মহলের অসন্তুষ্টি দেখা যায়। যার ফলে ক্রমাগত বিরোধিতা ও অসহযোগিতার প্রেক্ষিতে তীব্র আন্দোলনের ফলে ১৯১১ সালে বাধ্য হয়ে ব্রিটিশ সরকার বঙ্গভঙ্গ রদ করে।  উদ্দীপকেও দেখা যায়, শক্তিশালী রাষ্ট্রগুলোর রাজনৈতিক মতাদর্শের কারণে জার্মানি দেশটি বিভক্ত হয়ে পূর্ব জার্মানি ও পশ্চিম জার্মানি সৃষ্টি হয়। কিন্তু পরবর্তীতে আবারও দুই জার্মানি একত্রিত হয়। অর্থাৎ জার্মানি বিভক্ত হওয়ার সাথে যেমন বঙ্গভঙ্গের মিল রয়েছে, তেমনি একইভাবে পরবর্তীতে একত্রিত হওয়ার সাথে বঙ্গভঙ্গ রদের সাথে মিল রয়েছে।  তাই বলা যায়, উদ্দীপকের ঘটনাটি পাঠ্যপুস্তকের বঙ্গভঙ্গের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উক্ত ঘটনা তথা বঙ্গভঙ্গের তাৎপর্য নিম্নে পাঠ্যপুস্তকের আলোকে বিশ্লেষণ করা হলো : বঙ্গভঙ্গের বিভিন্ন আর্থসামাজিক ও রাজনৈতিক তাৎপর্য রয়েছে। বঙ্গভঙ্গের ফলে ঢাকাকে পূর্ব বাংলার রাজধানী হওয়ায় ঢাকায় রাজধানীকেন্দ্রিক বিভিন্ন সংস্কার ও অবকাঠামোগত উন্নয়ন লক্ষ্য করা যায়। এছাড়াও বঙ্গভঙ্গের ফলে ১৯৪৭ সালে চূড়ান্ত দেশভাগের আগেই কলকাতা কেন্দ্রিক ভারতবর্ষ পূর্ব বাংলাকে হারানোর একটি ছোট এবং বাস্তব ভিত্তিক অনুশীলনে অভ্যস্ত হয়ে পড়েছিল। বঙ্গভঙ্গের ফলে ১৯০৬ সালের নতুন গঠিত রাজধানী ঢাকার শাহবাগের বরেণ্য রাজনৈতিক নেতৃবৃন্দের নেতৃত্বে ধর্মভিত্তিক রাজনৈতিক দল মুসলিম লীগের জন্ম হয়।  মূলত বঙ্গভঙ্গের ফলে একদিকে যেমন ঢাকায় বিভিন্ন উন্নয়ন পরিলক্ষিত হয়, তেমনি বঙ্গভঙ্গের ফলে জনগণের মধ্যে সৃষ্ট ক্ষোভের ফলে ভারতবর্ষের মধ্যে একটি জাতীয়তাবাদী ঐক্য সৃষ্ট হয়। এই ঐক্যের ফলে পরবর্তীতে ব্রিটিশ সরকার নতি স্বীকার করে এবং বঙ্গভঙ্গ রদ করতে বাধ্য হয়। এর ফলে মূলত ভারতবর্ষের স্বাধীনতার পথ অনেকটাই সুগম হয়ে যায়। তাই বলা যায়, বঙ্গভঙ্গের তাৎপর্য অপরিসীম।"
        }
      ]
    },
    {
      "number": "6",
      "uddipok": "অস্ট্রেলিয়া প্রবাসী বাবুল ও ইসমাইল ছুটিতে বাংলাদেশে এসে ১৪ ডিসেম্বর অনুষ্ঠানে অংশগ্রহণ করে এবং বিশ্বের ইতিহাসের এই অসাধারণ ঘটনাকে আন্তর্জাতিক অঙ্গনে স্বীকৃতি লাভের পরিকল্পনা করে। অস্ট্রেলিয়া ফিরে বাবুল তার কয়েকজন বন্ধুকে নিয়ে বহুজাতিক সংগঠন গড়ে তোলে। এ সরকারের তৎপরতা ও সরকারের কূটনৈতিক প্রচেষ্টা গৃহীত হয়।",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "পাকিস্তানের সংবিধান ১৯৫৬ সালে রচিত হয়।"
        },
        {
          "label": "খ",
          "question": "",
          "explanation": "প্রাচীনকাল থেকেই বঙ্গ অঞ্চলটির মাধ্যমে বাংলা নামটি বুঝানো হয়েছিল। বঙ্গভঙ্গ এর ফলে ভারতের বঙ্গ প্রদেশের পূর্বাংশ পূর্ববঙ্গ নামে পরিচিত ছিল। পরবর্তীতে ১৯৪৭ সালে এটি পুনরায় বিভক্তি হলে মুসলিম অধ্যুষিত পূর্ববঙ্গ পাকিস্তানের সাথে এবং হিন্দু সংখ্যাগরিষ্ঠ পশ্চিমবঙ্গ ভারতের সাথে যুক্ত হয়। পরবর্তীতে ১৯৫৫ সালে পূর্ববঙ্গের নাম পাল্টে পূর্ব পাকিস্তান রাখা হয়।"
        },
        {
          "label": "গ",
          "question": "",
          "explanation": "উদ্দীপকে বাবুল ও ইসমাইলের কর্মকান্ডের সাথে পাঠ্য পুস্তকের ৪৭ পরবর্তী ৫২ সালের ভাষা আন্দোলন ও এর আন্তর্জাতিকায়নের সাথে সাদৃশ্য আছে। নিম্নে তা ব্যাখ্যা করা হলো : মাতৃভাষার অধিকার আদায়ের লক্ষ্যে ১৯৫২ সালের ২১শে ফেব্রুয়ারি বাংলার দামাল ছেলেরা বুকের তাজা রক্ত ঢেলে দেয়। বিশ্বের ইতিহাসে ভাষার জন্য লড়াই করা এখন অনন্যসাধারন ঘটনা। ভাষার জন্য লড়াই করার এই ঘটনা পরবর্তীতে বিভিন্ন আন্তর্জাতিক স্বীকৃতি পায়। ১৯৯৯ সালে একুশে ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয় জাতিসংঘ।  এই স্বীকৃতির পিছনে কানাডা প্রবাসী রফিকুল ইসলাম, আব্দুস সালামসহ ১০ সদস্যের একটি বহুভাষী ও বহুজাতিক ভাষাপ্রেমী সংগঠন “Mother Language Lover of the World” ও সরকারের কূটনৈতিক প্রচেষ্টা যথেষ্ট ভূমিকা রাখে। তারা ১৯৯৮ সালের ৯ জানুয়ারি এই প্রক্রিয়াটি শুরু করে। পৃথিবীর বিভিন্ন দেশের সংখ্যালঘু জাতিসংষ্ঠির মাতৃভাষা সংরক্ষণের জন্য একুশে ফেব্রুয়ারি কে আন্তর্জাতিক মাতৃভাষা হিসেবে ঘোষণা দেওয়ার জন্য উক্ত সংগঠনটি জাতিসংঘের মহাসচিব কফি আনান এর কাছে একটি আবেদনপত্র প্রেরণ করে।  উদ্দীপকেও দেখা যায়, অস্ট্রেলিয়া প্রবাসী বাবুল ও ইসমাইল দেশে এসে ১৪ই ডিসেম্বর বুদ্ধিজীবী দিবসের আন্তর্জাতিক স্বীকৃতির জন্য প্রচেষ্টা চালায়। এই স্বীকৃতির জন্য একটি বহুজাগতিক সংগঠন গড়ে তোলে এবং স্বীকৃতি অর্জনের এই প্রচেষ্টা চালিয়ে যায়। তাই বলা যায়, উদ্দীপকে বাবুল ও ইসমাইলের কর্মকান্ডের সাথে পাঠ্য পুস্তকের ৪৭ পরবর্তী ৫২ সালের ভাষা আন্দোলন ও এর আন্তর্জাতিকায়নের সাথে সাদৃশ্য আছে।"
        },
        {
          "label": "ঘ",
          "question": "",
          "explanation": "হ্যা, আমি বিশ্বাস করি উক্ত মহৎ প্রচেষ্টা সফলতার মূখ দেখবে। নিম্নে তা বিশ্লেষণ করা হলো : “Mother Language Lover of the World” সংগঠনটি ১৯৯৮ সালের জাতিসংঘে আবেদন পরবর্তীতে তারা ইউনেস্কো বরাবর আবেদন করতে জানায়। ফ্রান্সের প্যারিসে অনুষ্ঠিত ইউনেস্কো ৩০তম সাধারণ সম্মেলনে ১৯৯৯ সালে বাংলাদেশ সরকার ও ইউনেস্কো জাতীয় কমিশন একুশে ফেব্রুয়ারিকে আন্তর্জাতিক মাতৃভাষা দিবস হিসেবে উদযাপন করার জন্য প্রস্তাব পেশ করে। ২৮টি রাষ্ট্র এই প্রস্তাবকে লিখিতভাবে সম্মতি প্রদর্শন করে। পরবর্তীতে ১২ ও ১৬ নভেম্বরের প্রস্তাবটি কমিশন-২ কর্তৃক সর্বসম্মতভাবে পাশ হয়। ১৯৯৯ সালের ১৭ নভেম্বর প্যারিসে ইউনেস্কোর অধিবেশনে ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করা হয়। ২০০০ সাল থেকে একুশে ফেব্রুয়ারিকে আন্তর্জাতিক মাতৃভাষা দিবস হিসেবে সমগ্র বিশ্ব যথাযথভাবে পালন করছে। অর্থাৎ এই প্রচেষ্টাটি সফল হয়েছে।  তাই বলা যায়, উদ্দীপকের প্রচেষ্টাটি সফলতার মুখ দেখেছে।"
        }
      ]
    },
    {
      "number": "7",
      "uddipok": "জনাব ক তার অঞ্চলের একজন জনপ্রিয় নেতা। উক্ত অঞ্চলের সামগ্রিক কল্যাণের জন্য ও কতিপয় অধিকার আদায়ের জন্য তিনি শাসকগোষ্ঠীর নিকট বেশ কিছু দাবি পেশ করেন। তার দাবি সমূহ পরবর্তীতে ওই অঞ্চলের মুক্তির দাবিতে পরিণত হয়।",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "স্বাধীন বাংলা বেতার কেন্দ্র ১৯৭১ সালের মুক্তিযুদ্ধের সময় গুরুত্বপূর্ণ ভূমিকা পালন করে। এই বেতার কেন্দ্র থেকে এই স্বাধীনতার ঘোষণাটি দেশবাসীর কাছে জানানো হয়। যুদ্ধকালীন সময়ে মুক্তিযোদ্ধাদের অনুপ্রেরণা যোগাতে ও মনোবল বৃদ্ধি করতে বিভিন্ন সংবাদ প্রচার করা হতো এবং দেশাত্মবোধক গান প্রচার করা হতো । এটি চট্টগ্রাম থেকে কার্যক্রম পরিচালনা করলেও পরবর্তীতে মুজিবনগর সরকার গঠনের পর কলকাতায় স্থানান্তর করা হয়।"
        },
        {
          "label": "খ",
          "question": "",
          "explanation": "মুজিবনগর সরকার ১৯৭১ সালের ১৭ এপ্রিল শপথ গ্রহণ করে।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে পাঠ্য বইয়ের ছয় দফার সাথে মিল রয়েছে। নিম্নে তা ব্যাখ্যা করা হলো:  পাকিস্তান রাষ্ট্র সৃষ্টির পর থেকেই পূর্ব পাকিস্তানের জনগণের উপর চলতে থাকে জুলুম অত্যাচার। পাকিস্তানের এই ঔপনিবেশিক শাসন ও শোষণের যাঁতাকল থেকে মুক্তি দিতে ১৯৬৬ সালের লাহোরবিরোধী নেতাদের সম্মেলনে ঐতিহাসিক ৬ দফা দাবি উত্থাপন করেন। এই ৬ দফা দাবি আদায়ের মাধ্যমে তিনি বাঙালিকে শোষণের হাত থেকে রক্ষা করা ও বৈষম্যের হাত থেকে রক্ষা করার পরিকল্পনা করেন।  মূলত এই ৬ টি দফা বাস্তবায়নের মধ্যে দিয়ে পূর্ব বাংলার জনগণের অধিকার আদায়ের একটি রক্ষাকবচ। ৬ দফার প্রথম দুটি দাবি ছিল বাঙালির শাসন সংক্রান্ত। আর পরবর্তী ৩ টি দাবি হচ্ছে অর্থনৈতিক অধিকার সংক্রান্ত এবং সর্বশেষ দাবি হচ্ছে পূর্ব পাকিস্তানের প্রতিরক্ষাবিষয়ক। উদ্দীপকের জনপ্রিয় নেতা ‘ক’ অত্র অঞ্চলের অধিকার আদায়ের জন্য বেশ কিছু দাবি পেশ করেন। এই দাবিগুলো উক্ত অঞ্চলের গণমানুষের দাবিতে পরিণত হয়েছে। তাই বলা যায়, উদ্দীপকের ঘটনার সাথে পাঠ্য বইয়ের ছয় দফার সাথে মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের দাবি তথা ৬ দফা দাবির তাৎপর্য নিম্নে পাঠ্যবইয়ের আলোকে বিশ্লেষণ করা হলো : বাঙালির মুক্তির সনদ: ৬ দফা বাংলার আপামর জনতার মুক্তির সনদ। স্বায়ত্তশাসনের দাবি: ৬ দফার মাধ্যমে পূর্ব পাকিস্তানের জনগণের নায্য অধিকার প্রতিষ্ঠার জন্য স্বায়ত্তশাসন দাবি করা হয়। স্বাবলম্বী হওয়ার আকাঙ্খা: এই দফাগুলোর ভিত্তিতে পাকিস্তান স্বাবলম্বী হওয়ার আকাঙ্খা ব্যক্ত করে। পৃথক মুদ্রা, আঞ্চলিক মিলিশিয়া বাহিনী গঠন প্রভৃতির মাধ্যমে ভবিষ্যতে পূর্ব পাকিস্তানের স্বাবলম্বী হওয়ার আকাঙ্খা ব্যক্ত করে।  গণতান্ত্রিক মূল্যবোধ জাগ্রত: এই দাবিগুলো ছিল পাকিস্তানে গণতন্ত্র জাগরণের প্রথম হাতিয়ার। স্বাধীনতার বীজ: ছয় দফার দাবি গুলোর মধ্যে নিহিত ছিল স্বাধীন বাংলাদেশের বীজ। পরবর্তীতে ৩৮ দফা সমূহ স্বাধীন বাংলাদেশ সৃষ্টিতে সংগ্রামের মূল চালিকাশক্তি হিসেবে ভূমিকা রেখেছে।  তাই বলা যায়, ঐতিহাসিক ৬ দফার তাৎপর্য ও গুরুত্ব ছিল অপরিসীম।"
        }
      ]
    },
    {
      "number": "8",
      "uddipok": "",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "১৯৬৬ সালের ৫ - ৬ ফেব্রুয়ারি ৬ দফা দাবি পেশ করা হয়।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে জাতীয় ও প্রাদেশিক পরিষদে আওয়ামী লীগ সংখ্যাগরিষ্ঠতার ভিত্তিতে জয় লাভ করে।  জাতীয় পরিষদের নির্বাচনে পূর্ব পাকিস্তানের ১৫২ টি আসনের মধ্যে আওয়ামী লীগে ১৬০ টি আসনে বিজয় লাভ করে। আবার প্রাদেশিক নির্বাচনে পূর্ব পাকিস্তানের ৩১০ টি আসনের মধ্যে আওয়ামী লীগ ২৯৮ টি আসনে জয় লাভ করে।"
        },
        {
          "label": "গ",
          "question": "",
          "explanation": "উদ্দীপকের চিত্রের সাথে পাঠ্যপুস্তকের ১৯৬৯ এর গণঅভ্যুত্থানের মিল রয়েছে। নিম্নে গণঅভ্যুত্থানের কারণ ব্যাখ্যা করা হলো :   উদ্দীপকের চিত্রে ১৯৬৯ সালের গণ অভ্যুত্থানের উত্তাল দিনগুলোর চিত্র প্রকাশ পেয়েছে। যেখানে পুরো বাঙ্গালী জাতি তীব্র ক্ষোভে গণ অভ্যুত্থান চালিয়ে যাচ্ছে।   নিম্নে গণ অভ্যুত্থান এর কারনগুলো তুলে ধরা হলো : ছয় দফা আন্দোলন : ১৯৫৬ সালে বঙ্গবন্ধু লাহোরে ছয় দফা দাবি উত্থাপন করেন। ছয় দফা আন্দোলন ছিল বাঙালিদের মুক্তির সনদ। ছয় দফা আন্দোলনই বাঙালিদের মধ্যে গণঅভ্যুত্থান এর সাহস জুগিয়েছিল।   আগরতলা ষড়যন্ত্র মামলা : পাকিস্তানি শাসকগোষ্ঠী আগরতলা মামলা দায়ের করলে পূর্ব পাকিস্তানের জনগণ বিক্ষুব্ধ হয়ে ওঠে। আন্দোলনের পর আন্দোলন চালিয়ে যান। গড়ে ওঠে গণআন্দোলন। যার ফলে ১৯৬৯ সালে গণঅভ্যুত্থান হয়েছিল।  আইয়ুববিরোধী আন্দোলন : পূর্ব পাকিস্তানের জনগণ আইয়ুব সরকারের অত্যাচারে অতিষ্ঠ হয়ে পড়েন। পূর্ব পাকিস্তানে আইয়ুববিরোধী আন্দোলন তীব্র হয়ে ওঠে। ১৯৬৮ সালের আগরতলা মামলার পর পূর্ব পাকিস্তানের সর্বত্রই আইয়ুববিরোধী আন্দোলন ছড়িয়ে পড়ে।   ছাত্র আন্দোলন : ১৯৬৯ সালে ছাত্রদের আন্দোলন ছিল গণঅভ্যুত্থানের অন্যতম কারণ। ছাত্ররা পূর্ব পাকিস্তানের জনগণের অধিকার আন্দোলনে ১১ দফা দাবি উত্থাপন করেন। ১১ দফা দাবি উত্থাপনের ফলে পাকিস্তানি বিরোধী আন্দোলন আরো দৃঢ় হয় ১১ দফা দাবি আন্দোলনে সবাই অংশগ্রহণ করে। ১৯৬৯ সালে ২০ জানুয়ারি ঢাকা বিশ্ববিদ্যালয়ের ছাত্রনেতা আসাদুজ্জামান পুলিশের গুলিতে নিহত হন। ছাত্রনেতার মৃত্যুর পর পাকিস্তানি আন্দোলন আরো তীব্র হয়।"
        },
        {
          "label": "ঘ",
          "question": "",
          "explanation": "উক্ত ঘটনা তথা গণঅভ্যুত্থান বাঙালির মুক্তি সংগ্রামে গুরুত্বপূর্ণ ভূমিকা পালন করেছিল। নিম্নে উক্তিটি সম্পর্কে মতামত তুলে ধরা হলো :   ৬৯ এর গণ অভ্যুত্থান এর ফলে পাকিস্তানের শাসকগোষ্ঠী মিথ্যা আরোপিত আগরতলা মামলা তুলে নিতে বাধ্য হয়। যা আমাদের স্বাধীনতা সংগ্রামকে বেগবান করেছে। এছাড়াও গণ অভ্যুত্থান এ তীব্র চাপে আইয়ুব খানের পদত্যাগের ফলে বাঙালিরা এক নতুন ইতিহাস রচনা করে, যেখানে তারা নিজেদের অধিকা আদায়ের লক্ষ্যে স্বৈরশাসক এর বিরুদ্ধে রুখে দাঁড়িয়েছি। আইয়ুব খানের পতনের ফলে নতুন করে ইয়াহিয়া খান শাসনভার গ্রহণ ১৯৭০ এর নির্বাচন দিতে বাধ্য হন।   ১৯৬৯ সালের গণ অভ্যুত্থান বাঙালি জাতির অধিকার আদায়ের আন্দোলনে রাজপথে নামার সাহস যুগিয়েছিল। এছাড়াও ১৯৫২ সালের ভাষা আন্দোলনকে মধ্যে দিয়ে যে বাঙালি জাতীয়তাবাদ এর জন্ম হয়, ৬৯ এরগণ অভ্যুত্থান এর ফলে তা পূর্ণাঙ্গ প্রাণ পায়। ফলশ্রুতিতে যুদ্ধে ঝাঁপিয়ে পড়ে দেশকে স্বাধীন করে তোতাই বলা যায়, গণঅভ্যুত্থান বাঙালির মুক্তি সংগ্রামে গুরুত্বপূর্ণ ভূমিকা পালন করেছিল।লে আপামর জনতা।"
        }
      ]
    },
    {
      "number": "9",
      "uddipok": "সকালে দোকান খুলে মোবারক রেডিওতে শুনতে পায়, “এটিই হয়তো আমার শেষ বার্তা। আজ হতে বাংলাদেশ………..।”",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধে ১১ টি সেক্টর ছিল।"
        },
        {
          "label": "খ",
          "question": "",
          "explanation": "মৌলিক গণতন্ত্র হচ্ছে মূলত এক ধরনের সীমিত গণতন্ত্র, যেখানে কেবল নির্দিষ্ট সংখ্যক ভোটারের প্রেসিডেন্ট নির্বাচনের অধিকার ছিল।  আইয়ুব খান নিজের শাসন প্রতিষ্ঠার জন্য এবং ক্ষমতা কুক্ষিগত করার জন্য হাজার ১৯৫৮ সালে প্রচলিত গণতান্ত্রিক পদ্ধতি পরিত্যাগ করে নতুন মৌলিক গণতন্ত্র প্রবর্তন করেন।"
        },
        {
          "label": "গ",
          "question": "",
          "explanation": "বাংলাদেশের স্বাধীনতা ঘোষণা প্রসঙ্গে উদ্দীপকের বার্তাটি বঙ্গবন্ধু শেখ মুজিবুর রহমান দিয়েছিলেন। নিম্নে তা ব্যাখ্যা করা হলো: ১৯৭১ সালের ২৫ মার্চ রাতে পাকিস্তানি হানাদার বাহিনী নিরীহ, নিরস্র, ঘুমন্ত বাঙালির উপর হত্যাযজ্ঞে মেতে উঠে। এ সময় তারা ঢাকার বিভিন্ন জায়গায় হত্যাযজ্ঞ চালায়। এছাড়াও বঙ্গবন্ধু শেখ মুজিবুর রহমানকে গ্রেফতার করে। গ্রেফতারের পূর্বে বঙ্গবন্ধু শেখ মুজিবুর রহমান ১৯৭১ সালের ২৬ শে মার্চের প্রথম প্রহরে ওয়ারলেসযোগে বাংলাদেশের স্বাধীনতা ঘোষণা করেন। স্বাধীনতা ঘোষণার প্রসঙ্গে বঙ্গবন্ধু উক্ত বার্তাটি দিয়েছিলেন।  কোন প্রকার জরুরী ঘোষণা দেওয়া প্রয়োজন হতে পারে এটি অনুধাবন করতে পেরে বঙ্গবন্ধু শেখ মুজিবুর রহমান প্রকৌশল বিশ্ববিদ্যালয়ের কয়েকজন প্রকৌশলীকে তার বাসায় একটি ট্রান্সমিটার স্থাপনের নির্দেশ দেন। আর গ্রেফতারের পূর্বে তিনি ওয়ারলেস এর মাধ্যমে বাংলাদেশে স্বাধীনতা ঘোষণা করেন। স্বাধীনতার ঘোষণাটি যেনো বিশ্ববাসী সহজে বুঝতে পারে এজন্য তিনি ঘোষণাটি ইংরেজিতে দেন। সে ঘোষণার অনুবাদই হচ্ছে উদ্দীপকের বার্তাটি। তাই বলা যায়, বাংলাদেশের স্বাধীনতা ঘোষণা প্রসঙ্গে উদ্দীপকের বার্তাটি বঙ্গবন্ধু শেখ মুজিবুর রহমান দিয়েছিলেন।"
        },
        {
          "label": "ঘ",
          "question": "",
          "explanation": "স্বাধীন বাংলাদেশের অভ্যুদয়ে উক্ত বার্তা তথা বঙ্গবন্ধুর স্বাধীনতার বার্তাটির গুরুত্ব নিম্নে বিশ্লেষণ করা হলো : ১৯৭১ সালের ৭ মার্চ ঐতিহাসিক ভাষণ বঙ্গবন্ধুর বাংলাদেশের স্বাধীনতার জন্য জনগণকে পরোক্ষভাবে বুঝিয়ে দিন। সে সময় তিনি জনগণকে প্রস্তুত হতে নির্দেশনা দেন। মূলত ৭ই মার্চে ভাষণের পর থেকেই জনগণ বাংলাদেশের কে স্বাধীন করার জন্য প্রস্তুতি নিতে থাকে। যার ফলে ১৯৭১ সালের ২৬ শে মার্চ বঙ্গবন্ধুর স্বাধীনতার ঘোষণা পাওয়ার পরবর্তীতেই পাকিস্তানি হানাদার বাহিনীর বিরুদ্ধে রুখে দাঁড়ায় বাংলার কৃষক-শ্রমিকসহ আপামর জনতা।  ১৯৭১ সালের পঁচিশে মার্চ রাতে নারকীয় হত্যাকাণ্ড চালানোর পর পাকিস্তানি হানাদার বাহিনী যখন বঙ্গবন্ধু শেখ মুজিবুর রহমানকে গ্রেফতার করে, বঙ্গবন্ধু তখন গ্রেফতারের পূর্বেই বাংলাদেশের স্বাধীনতা ওয়ারলেসযোগে ঘোষনা করেন। মূলত তার এই ঘোষনা বাঙালির মুক্তির বার্তা হিসেবে জনমনে বিরাজ করে। আর তার এই ঘোষণাটিকেই সম্বল করে জনগণ যুদ্ধ চালিয়ে যেতে থাকে। পরবর্তীতে মুজিবনগর সরকার গঠিত হলে তারা স্বাধীনতার আনুষ্ঠানিক ঘোষণা পত্র জারি করে।  তাই বলা যায়, স্বাধীন বাংলাদেশের অভ্যুদয়ে উক্ত বার্তা তথা বঙ্গবন্ধুর স্বাধীনতার বার্তাটির গুরুত্ব অপরিসীম।"
        }
      ]
    },
    {
      "number": "10",
      "uddipok": "মুক্তিযুদ্ধের গল্প শুনতে গিয়ে রুবেল দাদু কে জিজ্ঞেস করল, “মুক্তিযুদ্ধের সময় ভারত ও রাশিয়ার মতো বিশ্বের সব দেশই কি আমাদের সাহায্য করেছিল।” উত্তরের দাদু বললেন, শক্তিধর রাষ্ট্রগুলোর মধ্যে দুটি দেশ সরাসরি আমাদের বিরোধিতা করেছে, অন্য একটি রাষ্ট্র আমাদের আন্তর্জাতিকভাবে সমর্থন করেছে।",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "বাংলাদেশ একটি তলাবিহীন ঝুঁড়ি - উক্তিটি হেনরী কিসিঞ্জারের।"
        },
        {
          "label": "খ",
          "question": "",
          "explanation": "যেসকল বাঙালি বাংলাদেশের বাইরে অন্যান্য দেশে অবস্থান করেন তাদেরকে প্রবাসী বাঙালি বলা হয়। বাংলাদেশের মুক্তিযুদ্ধে প্রবাসী বাঙালিদের অবদান ছিল অপরিসীম। প্রবাসী বাঙালিরা একদিকে যেমন মুক্তিযুদ্ধের জন্য অর্থ সংগ্রহ করেছেন। অন্যদিকে তারা বাংলাদেশের পক্ষে সমর্থন আদায়ের জন্য বিভিন্ন দেশের পার্লামেন্ট সদস্যদের নিকট ছুটে গিয়েছিলেন।"
        },
        {
          "label": "গ",
          "question": "",
          "explanation": "উদ্দীপকের উল্লিখিত বিরোধী রাষ্ট্রগুলো হচ্ছে যুক্তরাষ্ট্র ও চীন৷ বাংলাদেশের মুক্তিযুদ্ধে তাদের ভূমিকা নিম্নে মূল্যায়ন করা হলো :  যুক্তরাষ্ট্র: পাকিস্তানের অখন্ডনীতিতে বিশ্বাসী হয়ে বাংলাদেশের মুক্তিযুদ্ধের সময় মার্কিন যুক্তরাষ্ট্র সরাসরি পাকিস্তান পশ্চিম পাকিস্তানের পক্ষ অবলম্বন করে। পাকিস্তানি হানাদার বাহিনীদের নারকীয় হত্যাকাণ্ডের এই ঘটনা এবং বাংলাদেশের মুক্তিযুদ্ধকে প্রথম থেকে যুক্তরাষ্ট্র পাকিস্তানের অভ্যন্তরীণ ব্যাপার হিসেবে আখ্যা দেয়। এছাড়াও তারা পাকিস্তানিদের অস্ত্র সরবরাহ করে। যুদ্ধের শেষ দিকে বাংলাদেশের বিজয় যখন সুনিশ্চিত, তখন বাংলাদেশ এর জয় রুখে দিতে তারা যুদ্ধ বিরতির জন্য জাতিসংঘে প্রস্তাব দেয়। এছাড়াও তারা বাংলাদেশের মুক্তিযুদ্ধ রুখে দিতে এবং পাকিস্তানিদের বিজয়ী করতে তৎকালীন সর্ব বৃহৎ শক্তিধর জাহাজ সপ্তম নৌবহরও পাঠায়।চীন: বাংলাদেশের মুক্তিযুদ্ধ চলাকালে আন্তর্জাতিক ও রাজনৈতিক পট পরিবর্তনের ফলে চীন সোভিয়েত নীতি থেকে বেরিয়ে মার্কিন যুক্তরাষ্ট্রের সাথে বন্ধুত্বের সম্পর্ক বাঁধে। যারই পরিপ্রেক্ষিতে নিতান্ত বিবেচনাহীনভাবে বাংলাদেশের মুক্তিযুদ্ধের বিরোধিতা করে। তাই বলা যায়, বাংলাদেশের মুক্তিযুদ্ধে যুক্তরাষ্ট্র ও চীনের অত্যন্ত নেতিবাচক ভূমিকা ছিল।"
        },
        {
          "label": "ঘ",
          "question": "",
          "explanation": "উক্ত কর্মকাণ্ড তথা চীন ও যুক্তরাষ্ট্রের নেতিবাচক ভূমিকার বিপরীতে সোভিয়েত ইউনিয়ন ও ভারত ইতিবাচক পদক্ষেপ গ্রহণ করেছিল। নিম্নে তা বিশ্লেষণ করা হলো : সোভিয়েত ইউনিয়ন: তৎকালীন পরাশক্তিগুলোর মধ্যে কেবল সোভিয়েত ইউনিয়নই বাংলাদেশের মুক্তিযুদ্ধের পক্ষে সমর্থন জানিয়েছিল। এছাড়াও যুদ্ধের শেষ দিকে বাংলাদেশের পরাজয়ের সুনিশ্চিত দেখে যুদ্ধ বিরতির মাধ্যমে বাংলাদেশের জয় রুখে দিতে মার্কিন যুক্তরাষ্ট্র যে কূট কৌশল অবলম্বন করে সোভিয়েত ইউনিয়ন তার বিরুদ্ধে ভেটো জানায়। এছাড়াও মার্কিন যুক্তরাষ্ট্র সপ্তম নৌবহর প্রেরণ করলে সোভিয়েত ইউনিয়ন সাবমেরিন প্রেরণ করে তাদের রুখে দেয়।  ভারত: বাংলাদেশের ইতিহাসে সূচনা লগ্ন থেকেই ভারত বাংলাদেশকে অকৃত্তিমভাবে সহায়তা করে আসছে। বাংলাদেশের সাধারন জনতাকে হালকা অস্ত্রের প্রশিক্ষণ প্রদানের মাধ্যমে তারা মুক্তিযোদ্ধা হিসেবে গড়ে তুলতে সহায়তা করেছিল। পাশাপাশি তারা মুজিবনগর সরকারকেও সহায়তা প্রদান করে। এছাড়াও বাংলাদেশের পক্ষে বিশ্বজনমত গড়ে তুলতে ভারত প্রচেষ্টা চালায়। যুদ্ধের সময় বাংলাদেশের এক কোটি শরণার্থীকে ভারত আশ্রয় দেয় এবং তাদের জন্য বিপুল পরিমাণ অর্থ ব্যয় করে। এছাড়াও যুদ্ধের শেষ দিকে বাংলাদেশকে স্বীকৃতি দিয়ে ভারত যৌথ কমান্ড গঠন করে এবং যৌথবাহিনীর আক্রমণের ফলে অবশেষে বাধ্য হয়ে পাকিস্তানি হানাদার বাহিনী আত্মসমর্পণ করে।  তাই বলা যায়, বাংলাদেশের মুক্তিযুদ্ধে সোভিয়েত ইউনিয়ন ও ভারত অনেক ইতিবাচক পদক্ষেপ গ্রহণ করেছিল, যা বাংলাদেশের স্বাধীনতা অর্জনকে অত্যন্ত বেগবান করেছে।"
        }
      ]
    },
    {
      "number": "11",
      "uddipok": "২০২২ সালের আকস্মিক বন্যায় বাংলাদেশের অনেক অঞ্চল ভয়াবহ সংকটের মুখোমুখি হয়। খাদ্য, বস্ত্র ও বাসস্থানের অভাবে নিদারুণ কষ্টে দিনাতিপাত করে বানভাসি মানুষ। বেশ কিছু সংগঠন ও ব্যক্তিবর্গ সাংস্কৃতিক কর্মকাণ্ডে অর্জিত অর্থ নিয়ে দূর্গত মানুষের পাশে দাঁড়ায়।",
      "tag": "DIN.B, CB, CTG.B, JB, BB 23",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ইংল্যান্ডের শিল্পী।"
        },
        {
          "label": "খ",
          "question": "মুজিবনগর সরকার বলতে কী বোঝায়?",
          "explanation": "বাংলাদেশের মুক্তিযুদ্ধ ও সঠিকভাবে পরিচালনার জন্য মেহেরপুর জেলার বৈদ্যনাথ তলা যে সরকার গঠন করা হয় তাকে মুজিবনগর সরকার বলা হয়।  মুজিবনগর সরকারি ১৯৭১ সালের ১০ এপ্রিল গঠিত হয় এবং ১৭ এপ্রিল শপথ গ্রহণ করে। পরবর্তীতে মুজিবনগর সরকারের সদর দপ্তর কলকাতার ৮ নং থিয়েটার রোডে স্থানান্তরিত হয়।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে পাঠ্য পুস্তকের বিভিন্ন ও ব্যক্তিবর্গের সহযোগিতা ও সমর্থনের মিল পাওয়া যায়। নিম্নে তা ব্যাখ্যা করা হলো : ১৯৭১ সালে পাকিস্তানি হানাদার বাহিনীর আক্রমণের ফলে সমগ্র বাংলাদেশে সংকটাপন্ন অবস্থা বিরাজ করছিল। তারা নির্বিচারে গণহত্যা শুরু করলে প্রায় এক কোটি মানুষ হিসেবে ভারতে আশ্রয় গ্রহণ করে। এ সময় ভারতের ৭টি রাজ্য সরকার, ২৪টি সংগঠন ও ১২টি আন্তর্জাতিক সংস্থা শরণার্থীদের ত্রাণ কার্যক্রম পরিচালনা করে।  এছাড়াও তৎকালীন পপ সুপারস্টার বব ডিলান, জর্জ হ্যারিসন, এরিক ক্ল্যাপটন এর মত বিখ্যাত তারকাদের নিয়ে ১৯৭১ সালের ১ আগস্ট নিউইয়র্ক এর মেডিসন স্কয়ারে অনুষ্ঠিত হয় বিখ্যাত লাইভ অনুষ্ঠান “কনসার্ট ফর বাংলাদেশ”। অনুষ্ঠানটির উদ্যোগ নিয়েছিলেন ভারতীয় সেতারবাদক পন্ডিত রবি শঙ্কর। এই অনুষ্ঠানের অর্জিত সকল অর্থ বাংলাদেশের জন্য উৎসর্গ করেন উক্ত শিল্পীরা।  উদ্দীপকেও দেখা যায়, ২০২২ সালের আকস্মিক বন্যায় বিভিন্ন অঞ্চল সংকটের মুখোমুখি হয় এবং নিদারুণ কষ্টে দিনাতিপাত করে। এসময় বেশ কিছু সংগঠন ও ব্যক্তিবর্গ সাংস্কৃতিক কর্মকাণ্ডে অর্জিত অর্থ নিয়ে দূর্গত মানুষের পাশে দাঁড়ায়।  তাই বলা যায়, উদ্দীপকের ঘটনার সাথে পাঠ্য পুস্তকের বিভিন্ন ও ব্যক্তিবর্গের সহযোগিতা ও সমর্থনের মিল পাওয়া যায়।"
        },
        {
          "label": "ঘ",
          "question": "",
          "explanation": "উক্ত কর্মকাণ্ড তথা বিভিন্ন আন্তর্জাতিক সংস্থাসমূহের কর্মকান্ডের ঐতিহাসিক গুরুত্ব নিম্নে পাঠ্যবইয়ের আলোকে বিশ্লেষণ করা হলো : বিভিন্ন সংগঠন ও সংস্থাসমূহের উদ্যোগে বাংলাদেশের মানবিক সংকট ও স্বাধীনতা অর্জনের প্রচেষ্টার অল্প সময়ে সমগ্র বিশ্বে ছড়িয়ে পড়ে। যার ফলে অল্প সময়ে বিভিন্ন স্থানে বাংলাদেশের পক্ষে যেমন মানবিক আবেদন সৃষ্টি হয় তেমনি পাকিস্তানের বর্বরতার খবরটিও সারা বিশ্বে ছড়িয়ে পড়ে। এর ফলে বিশ্বজনমত গড়ে ওঠে এবং জনসমর্থনের ফলে বিভিন্ন দেশের সরকারের উপর বাংলাদেশের প্রতি সহানুভূতি প্রদর্শনের চাপ পড়ে।  এছাড়াও বাংলাদেশে সংকটাপন্ন অবস্থায় আশ্রয় নেয়া এক কোটি শরণার্থীর সহায়তায়ও বিভিন্ন প্রতিষ্ঠানে এর উদ্যোগ ছিল অত্যন্ত উপকারী। এ সময় ভারত সরকার বাংলাদেশের শরণার্থী সমস্যাটিকে মানবিক বিপর্যয়সংক্রান্ত সমস্যা হিসেবে প্রতিষ্ঠিত করতে সক্ষম হয়। যার ফলে জাতিসংঘের দুইটি মিশন বাঙ্গালীদের জন্য হয়ে কাজ করে। একটি ভারতের শরণার্থী শিবিরে, অন্যটি পূর্ব পাকিস্তানে। এর ফলে বাঙালিরা সংকটাপন্ন সময়েও বিভিন্ন সহযোগিতা পায়।  তাই বলা যায়, বিভিন্ন আন্তর্জাতিক সংস্থাসমূহের কর্মকান্ডের ঐতিহাসিক গুরুত্ব অপরিসীম।"
        }
      ]
    }
  ]
}