{
  "title": "ঢাকা রেসিডেনসিয়াল কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "রাকিব রোমান সভ্যতার ইতিহাস পড়ার সময় লক্ষ করলো, রোমান সম্রাট নিরো তার বিশাল সাম্রাজ্যে শক্তিশালী সেনাবাহিনী, দক্ষ মন্ত্রীবর্গ থাকা সত্ত্বেও নিজের অভিজ্ঞতার অভাব, অভ্যন্তরীণ ষড়যন্ত্র, বিশ্বস্ত ব্যক্তির বিশ্বাসঘাতকতায় যুদ্ধে পরাজিত হন। ফলে রোমান সাম্রাজ্যের পতন ত্বরান্বিত হয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "আলীবর্দী খানের প্রকৃত নাম মীর্জা মুহম্মদ আলী।"
        },
        {
          "label": "খ",
          "question": "",
          "explanation": "দেওয়ানি বলতে রাজস্ব আদায় সংক্রান্ত ক্ষমতাকে বোঝায়। ভারতবর্ষে ইংরেজ ইস্ট ইন্ডিয়া কোম্পানির প্রধান রবার্ট ক্লাইভ অযোধ্যার নবাব সুজাউদ্দৌলা ও মুঘল সম্রাট শাহ আলমের সাথে পৃথক চুক্তি সম্পাদনের মাধ্যমে বাংলা, বিহার ও উড়িষ্যার রাজস্ব আদায়ের যে অধিকার লাভ করেন তাই দেওয়ানি হিসেবে পরিচিত। মূলত এ দেওয়ানি লাভের মাধ্যমে কোম্পানি নিজ কোষাগার পূর্ণ করেছিল এবং বাংলার ব্যবসা-বাণিজ্যের ওপর একচ্ছত্র আধিপত্য প্রতিষ্ঠা করেছিল।"
        },
        {
          "label": "গ",
          "question": "",
          "explanation": "উদ্দীপকের যুদ্ধের সাথে আমার পাঠ্যবইয়ের পলাশীর যুদ্ধের মিল পাওয়া যায়। পলাশীর যুদ্ধের পেছনে নানাবিধ কারণ রয়েছে। উল্লেখিত ষড়যন্ত্রের সাথে জড়িত যুদ্ধ অর্থাৎ পলাশী যুদ্ধের ক্ষেত্র প্রস্তুত। করার ক্ষেত্রে কিছু বিষয় অনুঘটক হিসেবে কাজ করেছিল। প্রথমত, সিরাজ-উদ-দৌলা বাংলার মসনদে বসার পর ইংরেজ বণিকরা তার প্রতি আনুগত্য প্রদর্শন করেনি। এ ছাড়া তারা নবাবের নির্দেশ অমান্য করে কলকাতায় দুর্গ নির্মাণ অব্যাহত রাখে। ফলে নবাব ইংরেজদের প্রতি ক্ষুব্ধ হন। দ্বিতীয়ত, ইংরেজরা ইস্ট ইন্ডিয়া কোম্পানির নামে অনুমোদিত 'দন্তক' ব্যক্তিগত বাণিজ্যের ক্ষেত্রে যথেচ্ছ ব্যবহার করে শুল্ক ফাঁকি দিতে থাকে। তৃতীয়ত, বাংলার অভ্যন্তরীণ অরাজকতার সুযোগে ইংরেজরা 'আলীনগরের সন্ধি'-র শর্তগুলো মেনে চলতে অস্বীকৃতি জানায়। চতুর্থত, ইংরেজরা নবাব সিরাজ-উদ-দৌলার বিরুদ্ধে ষড়যন্ত্রকারী ঘসেটি বেগম ও শওকত জংকে সহায়তা করতে সম্মত হয়। পঞ্চমত, দেওয়ান রাজ বল্লভের পুত্র কৃষ্ণদাস প্রচুর সম্পদ নিয়ে কলকাতায় ইংরেজদের আশ্রয় নেয়। ইংরেজরা তাকে নবাবের কাছে প্রত্যর্পণ করতে অস্বীকৃতি জানায়। এসব কারণে নবাবের সাথে ইংরেজদের সম্পর্কের অবনতি ঘটে। নবাব সিরাজ-উদ-দৌলা দুর্বিনীত ইংরেজদের শায়েস্তা করে রাজ্যে তার নিয়ন্ত্রণ দৃঢ় করতে তাদের বিরুদ্ধে যুদ্ধে জড়িয়ে পড়েন। উদ্দীপকে রাকিব রোমান সভ্যতার ইতিহাস পড়ার সময় লক্ষ করলো, রোমান সম্রাট নিরো তার বিশাল সাম্রাজ্যে শক্তিশালী সেনাবাহিনী, দক্ষ মন্ত্রীবর্গ থাকা সত্ত্বেও নিজের অভিজ্ঞতার অভাব, অভ্যন্তরীণ ষড়যন্ত্র, বিশ্বস্ত ব্যক্তির বিশ্বাসঘাতকতায় যুদ্ধে পরাজিত হন। ঠিক একই কারণ ছিল বাংলার নবাব সিরাজ-উদ-দৌলার পতনের পেছনে। সুতরাং বলা যায়, উদ্দীপকের যুদ্ধের সাথে পলাশীর যুদ্ধের মিল রয়েছে।"
        },
        {
          "label": "ঘ",
          "question": "",
          "explanation": "\"উক্ত যুদ্ধ তথা পলাশীর যুদ্ধের ফলাফল ছিল সুদূরপ্রসারী\"- কথাটির সাথে আমি একমত। পলাশী যুদ্ধের পরিণতিতে ইংরেজ বণিকের মানদণ্ড শাসকের রাজদণ্ডে উন্নীত হয়। প্রথমত, পলাশীর যুদ্রে মধ্য দিয়ে বাংলার স্বাধীনতার অবসান ঘটে এবং ভারতে ইংরেজ উপনিবেশিক শাসনের দ্বার খুলে যায়। দ্বিতীয়ত, এ যুদ্ধের ফলে বাংলার রাষ্ট্রক্ষমতা বিভাজিত হয়ে দ্বৈতশাসনের উদ্ভব ঘটে। মীরজাফরকে মসনদে বসানো হলেও প্রকৃত ক্ষমতার অধিকারী ছিল' ইংরেজরা। তৃতীয়ত, পলাশী যুদ্ধের পর ইংরেজরা তাদের সামরিক শ্রেষ্ঠত্বের মাধ্যমে অনুগ্রহ প্রার্থী হতে অনুগ্রহ বিতরণকারী শক্তিতে পরিণত হয়। চতুর্থত, এ যুদ্ধের ফলে সমৃদ্ধ বাংলার একচেটিয়া বাণিজ্য ইংরেজদের হস্তগত হয়। বাংলার সম্পদ ব্যাপকহারে ইংল্যান্ডে পাচার হতে থাকে। পঞ্চমত, ইংরেজদের প্রতিদ্বন্দ্বী ফরাসিরা এ সময় সমূলে উৎপাটিত হয়। ষষ্ঠত, এ সময় থেকে নবাবের দরবারে ইংরেজ রেসিডেন্ট রাখা এবং অভ্যন্তরীণ বিশৃঙ্খলা দমনে ইংরেজ সেনাবাহিনীর সহায়তা নেওয়া বাধ্যতামূলক করার মাধ্যমে বাংলার রাজনীতিতে ইংরেজদের স্থায়ী হস্তক্ষেপের সুযোগ সৃষ্টি হয়। সপ্তমত, পলাশী যুদ্ধের মধ্য দিয়েই ভারতে মধ্যযুগের অবসান ও আধুনিক যুগের সূচনা হয়। পরিশেষে বলা যায়, পলাশী যুদ্ধের মাধ্যমে বাংলার স্বাধীন নবাবি আমলের অবসান ঘটে ও বাংলা তথা ভারতে ইংরেজ শাসনের ভিত্তি রচিত হয়। উপমহাদেশের রাজনীতি, অর্থনীতি, সমাজ ও সংস্কৃতিসহ সব ক্ষেত্রে ব্যাপক প্রভাব পড়ে। ভারতবর্ষের ইতিহাসে নতুন পর্বের সূচনা হয়। সুতরাং উপরের আলোচনায় এটা সুস্পষ্ট যে, পলাশীর যুদ্ধের ফলাফল ছিল সুদূরপ্রসারী।"
        }
      ]
    },
    {
      "number": "2",
      "uddipok": "নয়নের দাদা ব্রিটিশ রাজকর্মচারী ছিলেন। ব্রিটিশ শাসনের শুরুতে রবার্ট ক্লাইভ দ্বৈতশাসন ব্যবস্থা চালু করে। নয়ন তার মায়ের কাছে ব্রিটিশ শাসনের সময়কার অনেক ঘটনা শুনেছে। তখন বাংলা ১১৭৬ সন। বাংলায় হয়েছিল এক ভয়াবহ দুর্ভিক্ষ। নয়নের দাদারা সাত ভাই-বোন ছিল। পর পর দুই বার খরা হওয়ায় কৃষি উৎপাদন প্রায় বন্ধ ছিল। এ দুর্ভিক্ষে তাদের সাত ভাই- বোনের চার জন মারা যায়। তৎকালীন বাংলার অর্থনৈতিক মেরুদণ্ড প্রায় ভেঙে পড়ে। ব্রিটিশদের নীতির কারণে বাংলার প্রায় এক-তৃতীয়াংশ মানুষের অকাল মৃত্যু হয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "১১৭৬ সনের দুর্ভিক্ষকে বলা হয় \"ছিয়াত্তরের মন্বন্তর\" (The Great Bengal famine of 1770)"
        },
        {
          "label": "খ",
          "question": "",
          "explanation": "দ্বৈতশাসন প্রবর্তনের প্রধান কারণ হলো বাংলার আর্থিক ক্ষমতা নিজেদের কজায় নেওয়া এবং দেশীয় শাসকবর্গের বিরুদ্ধে জনসাধারণকে ক্ষুব্ধ করে তোলা। ১৭৬৫ সালে রবার্ট ক্লাইভ বাংলায় দ্বৈতশাসন ব্যবস্থা প্রবর্তন করেন। দ্বৈতশাসন ব্যবস্থা প্রবর্তনের পশ্চাতে রবার্ট ক্লাইভের উদ্দেশ্য ছিল দেশীয় শাসকদের অকার্যকর করে তাদের বিরুদ্ধে জনরোষ সৃষ্টি করা, কোম্পানি শাসনের প্রতি জনগণের আগ্রহ সৃষ্টি করা এবং সুকৌশলে বাংলার রাজনীতিতে আধিপত্য বিস্তার করা।"
        },
        {
          "label": "গ",
          "question": "",
          "explanation": "জাউদ্দীপকে বর্ণিত নয়নের দাদার ঘটনার সাথে ছিয়াত্তরের মন্বন্তরের সাদৃশ্য রয়েছে। কোম্পানির শাসনামলে রবার্ট ক্লাইভ প্রবর্তিত উৎপীড়নমূলক দ্বৈতশাসন ব্যবস্থা এবং প্রাকৃতিক দুর্যোগের কারণে বাংলায় ১৭৭০ সালে ভয়াবহ এক দুর্ভিক্ষ দেখা দেয়। বাংলা ১১৭৬ সনে এ দুর্ভিক্ষ সংঘটিত হয় বলে এটি 'ছিয়াত্তরের মন্বন্তর' (The Great Bengal famine of 1770) নামে পরিচিত। এতে মারাত্মক মানবিক বিপর্যয় সৃষ্টি হয়, লক্ষ লক্ষ লোক দুর্ভিক্ষ ও মহামারিতে মৃত্যুবরণ করে। ঐতিহাসিক আর, সি. মজুমদারের মতে, \"দেশ যখন নানা অত্যাচার, উৎপীড়ন, দুর্নীতি ও হতাশায় জর্জরিত, তখন ১৭৭০ খ্রিষ্টাব্দে (১১৭৬ বাংলা সনে) বাংলায় এক মারাত্মক দুর্ভিক্ষ ঘটেছিল বলে একে 'ছিয়াত্তরের মন্বন্তর' নামে ইতিহাসে আখ্যায়িত করা হয়েছে।\" রিচার্ড বেচারের মতে, 'এ দুর্ভিক্ষে প্রায় এক কোটি লোক মৃত্যুবরণ করে।'উদ্দীপকে নয়নের দাদা ছিলেন ব্রিটিশ রাজকর্মচারী। নয়ন তার মায়ের কাছ থেকে ব্রিটিশ শাসনের সময়কার ১১৭৬ সনের এক ভয়াবহ দুর্ভিক্ষের বর্ণনা শোনে। এই দুর্ভিক্ষে নয়নের দাদার সাত ভাই-বোনের মধ্যে চারজন মারা যায় এবং তৎকালীন বাংলার অর্থনৈতিক মেরুদণ্ড ভেঙে পড়ে, যা ছিয়াত্তরের মন্বন্তরের ঘটনার সাথে সাদৃশ্যপূর্ণ। তাই বলা যায়, উদ্দীপকে বর্ণিত নয়নের দাদার ঘটনার সাথে ছিয়াত্তরের মন্বন্তরের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "তৎকালীন বাংলার অর্থনীতি ভেঙে পড়ার ক্ষেত্রে উদ্দীপকের শাসনব্যবস্থার তথা দ্বৈতশাসন ব্যবস্থা সম্পূর্ণভাবে দায়ী ছিল বলে আমি মনে করি। দ্বৈতশাসন ব্যবস্থাটি ছিল বাস্তবতা বিবর্জিত ও অভিনব। এ শাসনব্যবস্থা তৎকালীন বাংলার অর্থনৈতিক জীবনকে বিপর্যন্ত করে তুলেছিল। এ শাসনব্যবস্থার নির্মম বলি হয়েছিল এদেশের সাধারণ মানুষ। রাজস্থ আদায়ের ব্যাপারে নায়েব-গোমস্তাদের উৎপীড়ন ও অত্যাচার এক ভয়াবহ পরিস্থিতির সৃষ্টি করে। পলাশীর যুদ্ধের পর থেকে দেশের সম্পদ কমতে থাকে, অথচ রাজস্বের হার প্রতি বছর বাড়তে থাকে। আলীবর্দী খানের আমলে পুর্নিয়া জেলার বাৎসরিক রাজম যেখানে চার লক্ষ টাকা ছিল সেখানে ১৮৭৬ খ্রিস্টাব্দে তা বৃদ্ধি পেয়ে ২৫ লক্ষ টাকায় উন্নীত হয়। দিনাজপুর জেলার রাজস্ব ১২ লক্ষ টাকা থেকে বৃদ্ধি পেয়ে ১৭ লক্ষ টাকায় উন্নীত হয়। এভাবে জোর জবরদস্তি করে রাজস্ব আদায় এবং অত্যাচার-উৎপীড়ন বাংলায় চরম অর্থনৈতিক বিপর্যয় সৃষ্টি করে। দ্বৈতশাসন ব্যবস্থার ফলে ব্যবসা-বাণিজ্যের ক্ষেত্রে ইংরেজ বণিকদের একচেটিয়া প্রভাব প্রতিষ্ঠিত হয়। ইংরেজ বণিকরা দন্তকের ব্যাপক অপব্যবহার করলে প্রতিযোগিতায় দেশীয় বণিকরা পরাজিত হতে বাধ্য হয়। ফলে তারা আস্তে আস্তে ব্যবসা গুটিয়ে নিতে থাকে। এ ব্যবস্থার ফলে বাংলার ঐতিহ্যবাহী রেশম শিল্প মারাত্মকভাবে ক্ষতিগ্রস্ত হয়। ইংল্যান্ডের বেশি দামের রেশম বস্ত্র শিল্পকে বাংলার প্রতিযোগিতা থেকে রক্ষা করার জন্য ব্রিটিশ সরকার বাংলায় কেনা সস্তা দামের রেশমের কাপড় ইংল্যান্ডে আমদানি নিষিদ্ধ করেন। এভাবে রেশম শিল্পকে পরিকল্পিতভাবে ধ্বংস করা হয়। পরিশেষে তাই বলা যায়, তৎকালীন বাংলার অর্থনীতি ভেঙে পড়ার ক্ষেত্রে দ্বৈতশাসন ব্যবস্থা সম্পূর্ণভাবে দায়ী ছিল।"
        }
      ]
    },
    {
      "number": "3",
      "uddipok": "গ্রামের কৃষক রহিম মিয়া চায়ের দোকানে বসে আড্ডা দিচ্ছিলেন। তখন বৃদ্ধ দোকানদার আড্ডার মাঝে ভারতীয় উপমহাদেশে ব্রিটিশ বেনিয়া শাসনের ইতিহাস প্রসঙ্গ টানেন। এসময় কৃষক তাঁর সামান্য জ্ঞান থেকে বলেন, ভারতীয় উপমহাদেশে ব্রিটিশ বেনিয়া শাসনের ইতিহাসে লর্ড রিপন (১৮৮০-১৮৮৪) ছিলেন এক গৌরবোজ্জ্বল আসনের অধিকারী। তিনি ছিলেন লিবারেল পার্টির অন্যতম নেতৃস্থানীয় ব্যক্তি। শান্তিপ্রিয় রিপন সাম্রাজ্যবাদ বিরোধী ও শান্তিপ্রিয় নীতিতে বিশ্বাসী ছিলেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "নবাব আবদুল লতিফ মোহামেডান সোসাইটি প্রতিষ্ঠা করেন।"
        },
        {
          "label": "খ",
          "question": "আলীগড় আন্দোলন কী?",
          "explanation": "মুসলমানদেরকে পিছিয়ে পড়া অবস্থান থেকে এগিয়ে নিয়ে আদের রাজনৈতিক, সামাজিক ও সাংস্কৃতিক সকল ক্ষেত্রেই প্রগতিমূলক ভাবধারা প্রসারের জন্য স্যার সৈয়দ আহমদ খান যে আন্দোলনের সূত্রপাত করেন তা আলীগড় আন্দোলন নামে খ্যাত। ইংরেজি শিক্ষ। বিস্তারের কার্যক্রম হাতে নিয়ে স্যার সৈয়দ আহমদ খান আলীগড় আন্দোলন পরিচালনা করেন। ইংরেজি শিক্ষার প্রতি বিমুখতা ও প্রাশ্চাত্য সংস্কৃতির প্রতি অবজেলার ফলে ভারতবর্ষে মুসলমানরা ব্যাপক পিছিয়ে পড়েজিল। মুসলমানদের এ অবস্থা থেকে এগিয়ে নিয়ে তাদের রাজনৈতিক, সামাজিক ও সাংস্কৃতিক সকল ক্ষেত্রেই প্রগতিমূলক ভাবধারা প্রসারের জন্য স্যার সৈয়দ আহমদ যে আন্দোলনের সূত্রপাত করেন তা আলীগড় আন্দোলন নামে খ্যাত। আলীগড় আন্দোলন মুসলমানদের রাজনৈতিক চেতনার বিকাশে যথেষ্ট সাহায্য করেছিল।"
        },
        {
          "label": "গ",
          "question": "",
          "explanation": "কৃষক রহিম মিয়ার অভিব্যক্তিতে শাসক হিসেবে লর্ড রিপনের বৈশিষ্ট্যগুলো ফুটে উঠেছে। লর্ড রিপন (১৮২৭-১৯০৯) তার উদারনৈতিক শাসনের জন্য সুপরিচিত। ভারতে আসার আগে লর্ড রিপন ১৮৫২ সাল থেকে ১৮৭৯ সাল পর্যন্ত ইংল্যান্ডের প্রধানমন্ত্রী গ্লাডস্টোনের উদারনৈতিক দলের (Liberal Party) সদস্য ছিলেন। পরবর্তী সময়ে ১৮৮০ সালে লর্ড লিটনের পদত্যাগের পর তিনি ভারতের ভাইসরয় নিযুক্ত হন। লর্ড রিপন সাম্রাজ্যবাদী নীতির ঘোর বিরোধী ছিলেন। এজন্য তিনি ভারতবাসীর রাজনৈতিক আশা-আকাঙ্ক্ষার প্রতি শ্রদা রেখে রাজনীতির ক্ষেত্রে উদারনীতির অবলম্বন করে জনসাধারণকে স্থানীয় স্বায়ত্ত্বশাসনে উৎসাহিত করেন। এভাবে অতি অল্প সময়ের মধ্যেই লর্ড রিপন একজন উদারপন্থি ও শান্তিপ্রিয় শাসক হিসেবে ভারতবাসীর কাছে পরিচিতি লাভ করেন। উদ্দীপকের কৃষক রহিম মিয়া চায়ের দোকানে আড্ডা দেওয়ার সময় তাঁর সামান্য জ্ঞান থেকে বলেন, উপমহাদেশের ব্রিটিশ বেনিয়া শাসনের ইতিহাসে লর্ড রিপন (১৮৮০-১৮৮৪) ছিলেন এক গৌরবোজ্জ্বল আসনের অধিকারী। তিনি ছিলেন লিবারেল পার্টির অন্যতম নেতৃস্থানীয় ব্যক্তি। শান্তিপ্রিয় রিপন সাম্রাজ্যবাদ বিরোধী ও শান্তিপ্রিয় নীতিতে বিশ্বাসী ছিলেন। কৃষক রহিম মিয়ার এ অভিব্যক্তিতে শাসক হিসেবে লর্ড রিপনের নীতি ও বৈশিষ্ট্যগুলো ফুটে উঠেছে।"
        },
        {
          "label": "ঘ",
          "question": "",
          "explanation": "\"উপমহাদেশে গণতন্ত্র প্রবর্তনের পথে লর্ড রিপনই পথপ্রদর্শক\"-উক্তিটি যথার্থ। ১৮৮০ সালে লর্ড রিপন ব্রিটিশ ভারতের ভাইসরয় নিযুক্ত হন। ভাইসরয় নিযুক্ত হয়েই তিনি বেশ কিছু জনকল্যাণমূলক সংস্কার সাধন করেন, যা তাকে ভারতবাসীর কাছে একজন উদারপন্থি ও শান্তিপ্রিয় শাসক হিসেবে পরিচিতি দান করে। ও লর্ড রিপন ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত সংবাদপত্র আইন (Vernacular Press Act) রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক বিষয়ে মতামত প্রকাশে পূর্ণ স্বাধীনতা প্রদান করেন। ভারতের শিক্ষাব্যবস্থার উন্নয়নের জন্য তিনি ১৮৮২ সালে উইলিয়াম হান্টারের নেতৃত্বে 'হান্টার কমিশন' গঠন করেন। এ কমিশনের সুপারিশক্রমে তিনি ভারতীয় শিক্ষাব্যবস্থা বিশেষ করে প্রাথমিক ও মাধ্যমিক শিক্ষাব্যবস্থার ব্যাপক উন্নয়ন করেন। লর্ড রিপনের আরেকটি উল্লেখযোগ্য সংস্কার হলো ১৮৮২ সালে স্থানীয় স্বায়ত্তশাসনমূলক আইন (Bengal Municipal Act) প্রণয়ন। এ আইনের মাধ্যমে স্থানীয় জনগণ কর্তৃক নির্বাচিত প্রতিনিধি নিয়ে জেলা বোর্ড এবং লোকাল বোর্ড গঠিত হয়। অর্থাৎ জনগণকে পৌরসভা পরিচালনার কর্তৃত্ব প্রদান করা হয়। এভাবে স্থানীয় স্বায়ত্তশাসনে জনগণের অংশগ্রহণকে উৎসাহিত করে লর্ড রিপন ভারতবাসীর হৃদয়ে গণতন্ত্রের পথপ্রদর্শক রূপে স্মরণীয় হয়ে আছেন। বঙ্গীয় প্রজাস্বত্ব আইন (Bengal Tenancy Act) তার শাসনামলেরই একটি উল্লেখযোগ্য কীর্তি। এছাড়াও লর্ড রিপন শ্রমিকদের কল্যাণে 'ফ্যাক্টরি আইন' পাস করেন এবং অবাধ বাণিজ্যনীতি প্রবর্তনের মাধ্যমে লবণ ও অন্যান্য বাণিজ্য দ্রব্যের ওপর থেকে শুল্ক হ্রাস করে ভারতবাসীর প্রশংসা অর্জন করেন। তাই তাকে 'Ripon the Good বলে ডাকা হত। পরিশেষে তাই বলা যায়, \"উপমহাদেশের গণতন্ত্র প্রবর্তনের পথে লর্ড রিপনই পথপ্রদর্শক'- উক্তিটি যথার্থ।"
        }
      ]
    },
    {
      "number": "4",
      "uddipok": "স্যার রফিক উদ্দিন স্বতন্ত্র আবাসভূমির দাবি করেন এবং জাহাঙ্গীরনগর বিশ্ববিদ্যালয়কে কেন্দ্র করে রাজনৈতিক ও অর্থনৈতিক উন্নতি সাধনের চেষ্টা করেন। এ বিখ্যাত আন্দোলন 'জাহাঙ্গীরনগর আন্দোলন' নামে বিখ্যাত। এ আন্দোলনে মুসলমানদের মধ্যে পুনর্জাগরণের সৃষ্টি হয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "তিতুমীর বাঁশের কেল্লা নির্মাণ করেন।"
        },
        {
          "label": "খ",
          "question": "",
          "explanation": "রাওলাট আইন হলো ব্রিটিশ ভারতে ব্রিটিশ বিরোধী আন্দোলন দমনের উদ্দেশ্যে ১৯১৯ সালে প্রণীত আইন। প্রথম বিশ্বযুদ্ধের পর ব্রিটিশ ভারতে সরকার বিরোধী আন্দোলন এবং সশস্ত্র আন্দোলন দমন করার জন্য ১৯১৯ সালে রাওলাট আইন প্রণীত হয়। এই আইনের দ্বারা ভারতীয় জনগণের স্বাধীনতা ও অধিকার হরণ করা হয়। এই আইনে কোনো রকম সাক্ষ্য-প্রমাণ ছাড়াই যেকোনো সন্দেহভাজন ব্যক্তিকে গ্রেফতার ও যতদিন খুশি আটক রাখার বিধান করা হয়েছিল। ফলে ভারতবর্ষের সকল নাগরিক ন্যায় বিচার লাভের অধিকার থেকে বঞ্চিত হয়েছিল।"
        },
        {
          "label": "গ",
          "question": "",
          "explanation": "উদ্দীপকের জাহাঙ্গীরনগর আন্দোলনের সাথে স্যার সৈয়দ আহমদ খানের আলীগড় আন্দোলনের সাদৃশ্য রয়েছে। শিক্ষাক্ষেত্রে সৈয়দ আহমদের প্রচেষ্টা ছিল মুসলমান সমাজকে আধুনিক শিক্ষায় শিক্ষিত করা এবং ধর্মীয় গোঁড়ামি দূর করে উন্নতির পথে এগিয়ে নিয়ে যাওয়া। মুসলমান সমাজের মধ্যে রাজনৈতিক, সামাজিক, সাংস্কৃতিক ইত্যাদি সব ক্ষেত্রেই প্রগতিমূলক ভাবধারা গড়ে তুলতে তিনি একটি আন্দোলনের সূত্রপাত করেন, যা 'আলীগড় আন্দোলন' নামে পরিচিত। মুসলমান সমাজের মধ্যে পাশ্চাত্য শিক্ষার ভাবধারা প্রসারের জন্য তিনি ১৮৭৫ খ্রিস্টাব্দে আলীগড়ে 'মোহামেডান অ্যাংলো ওরিয়েন্টাল স্কুল' প্রতিষ্ঠা করেন। এ স্কুলের পাঠ্যক্রম কেমব্রিজ ও অক্সফোর্ড কলেজের অনুকরণে প্রণয়ন করা হয়। ধীরে ধীরে স্কুলটি কলেজ এবং পরে বিশ্ববিদ্যালয়ে উন্নীত হয়। আলীগড়ের কলেজকে কেন্দ্র করে মুসলমানরা তাদের সাংস্কৃতিক, সামাজিক ও শিক্ষা কার্যক্রম পরিচালনা করত বিধায় আলীগড়ের গুরুত্ব বৃদ্ধি পেতে থাকে। আলীগড়ের বার্তা সর্বত্র পৌঁছে দেওয়ার লক্ষ্যে 'মোহামেডান এডুকেশনাল কনফারেন্স' নামে একটি সংস্থা কার্যক্রম চালাত বিধায় তার গৃহীত কার্যক্রম আলীগড় আন্দোলন নামে পরিচিতি পায়। এ সংস্থার কাজ ছিল আলীগড় আন্দোলনের উদ্দেশ্য ও লক্ষ্য প্রচার করা। এভাবে তিনি আলীগড় আন্দোলনের সত্রপাত করেন।। স্বতন্ত্র আবাসভূমির দাবি করেন এবং জাহাঙ্গীরনগর বিশ্ববিদ্যালয়কে কেন্দ্রে করে রাজনৈতিক ও অর্থনৈতিক উন্নতি সাধনের চেষ্টা করেন। এ বিখ্যাত আন্দোলন 'জাহাঙ্গীরনগর আন্দোলন' নামে বিখ্যাত। স্যার সৈয়দ আহমদ খানের নেতৃত্বে যেমন আলীগড় বিশ্ববিদ্যালয়কে কেন্দ্র করে গড়ে ওঠা। 'আলীগড় আন্দোলন' মুসলমানদের মাঝে পুনর্জাগরণের সৃষ্টি করে, তেমনি স্যার রফিক উদ্দিনের নেতৃত্বে জাহাঙ্গীরনগর বিশ্ববিদ্যালয়কে কেন্দ্র করে সংঘটিত 'জাহাঙ্গীরনগর আন্দোলন'ও মুসলমানদের মাঝে পুর্নজাগরণ ঘটাতে সক্ষম হয়।"
        },
        {
          "label": "ঘ",
          "question": "",
          "explanation": "স্যার রফিক উদ্দিনের বর্ণিত আন্দোলন তথা আলীগড় আন্দোলনের ফলাফল ছিল সুদূরপ্রসারী। শিক্ষাক্ষেত্রে সৈয়দ আহমদ খানের প্রচেষ্টা ছিল মুসলমান সমাজকে আধুনিক শিক্ষায় শিক্ষিত করা এবং ধর্মীয় গোঁড়ামি দূর করে উন্নতির পথে এগিয়ে নিয়ে যাওয়া। মুসলমান সমাজের মধ্যে রাজনৈতিক, সামাজিক সাংস্কৃতিক ইত্যাদি সব ক্ষেত্রেই প্রগতিমূলক ভাবধারা গড়ে তুলতে তিনি একটি আন্দোলনের সূত্রপাত করেন, যা 'আলীগড় আন্দোলন' নামে সুপরিচিত। স্যার সৈয়দ আহমদ খান মুসলমানদের প্রত্যক্ষ রাজনীতি থেকে দূরে থাকতে উপদেশ দিতেন। সে জন্য ভারতীয় কংগ্রেস প্রতিষ্ঠার পর কংগ্রেসে যোগ দিতে তাদের নিষেধ করেন। আলীগড় আন্দোলন মুসলমানদের মধ্যে রাজনৈতিক চেতনার বিকাশ ঘটায়। এ আন্দোলনের ফলে ইংরেজদের সাথে মুসলমানদের সহযোগিতার ক্ষেত্র প্রস্তুত হয়। ইংরেজি ও পাশ্চাত্য শিক্ষা গ্রহণ করে তারা সরকারি চাকরির সুযোগ পায়। আলীগড় বিশ্ববিদ্যালয় পাশ্চাত্য শিক্ষা ও ব্রিটিশ সহযোগিতার কেন্দ্র হয়ে ওঠে। এ আন্দোলন মুসলমান সমাজের মধ্যে ইংরেজ শাসনের প্রতি আনুগত্য সৃষ্টি করে এবং কংগ্রেসের প্রভাব থেকে মুসলমানদের দূরে সরিয়ে রাখে। এ আন্দোলনের ফলেই মুসলিম লীগ জন্মলাভ করে। এ আন্দোলনই পরবর্তী সময়ে ভারতের স্বাধীনতার পটভূমি তৈরি করে। আলীগড় আন্দোলনের শ্রেষ্ঠ অবদান মুসলমানদের মধ্যে জাতীয়তাবোধের বিকাশ ঘটানো। উপরের আলোচনার প্রেক্ষিতে বলা যায়, ভারতীয় মুসলমানদের মধ্যে আধুনিক শিক্ষা ও সংস্কৃতির বিকাশ এবং জাতীয়তাবোধ বিকাশে স্যার সৈয়দ আহমদ খানের পরিচালিত আলীগড় আন্দোলনের প্রভাব ছিল সুদূরপ্রসারী।"
        }
      ]
    },
    {
      "number": "5",
      "uddipok": "উনবিংশ শতাব্দির শেষভাগে ইহুদিরা আন্দোলনের মাধ্যমে পৃথক ইহুদীবাদী আবাসভূমি প্রতিষ্ঠার দাবিতে সোচ্চার হয়ে ওঠে। ইহুদিদের সম্প্রদায়ভিত্তিক কোনো আবাসস্থল বা দেশ পৃথিবীর কোথাও ছিল না। ১৯১৭ সালের ২ নভেম্বর ব্রিটিশ পররাষ্ট্র ও অর্থবিষয়ক মন্ত্রী জেমস্ বেলফোরের একটি ঘোষণার মধ্যদিয়ে প্যালেস্টাইনে ইহুদি ইসরাইল রাষ্ট্রের উদ্ভব হয়।",
      "tag": "DRMC 25",
      "sub_questions": [
        {
          "label": "ক",
          "question": "মুসলিম লীগ কত সালে গঠিত হয়?",
          "explanation": "মুসলিম লীগ ১৯০৬ সালে গঠিত হয়।"
        },
        {
          "label": "খ",
          "question": "১৯৪৭ সালের ভারত স্বাধীনতা আইনের গুরুত্ব কী ছিল?",
          "explanation": "১৯৪৭ সালের ১৮ জুলাই ব্রিটিশ পার্লামেন্ট ভারত স্বাধীনতা আইন প্রণয়ন করে। ভারতের স্বাধীনতার ইতিহাসে এর গুরুত্ব অত্যন্ত সুদূরপ্রসারী। ভারত স্বাধীনতা আইনের ফলে ভারতবর্ষে প্রায় দুইশত বছরের ব্রিটিশ শাসনের অবসান ঘটে। তারপর ভারতবর্ষ বিভক্ত হয়ে ভারত ইউনিয়ন ও পাকিস্তান এ দু'টি স্বাধীন ও সার্বভৌম রাষ্ট্রের সৃষ্টি হয়।"
        },
        {
          "label": "গ",
          "question": "উদ্দীপকের ব্রিটিশ পররাষ্ট্র মন্ত্রীর ঘোষণার ন্যায় কোন প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়? ব্যাখ্যা কর।",
          "explanation": "ব্রিটিশ পররাষ্ট্র মন্ত্রীর ঘোষণার ন্যায় মোহাম্মদ আলী জিন্নাহর দ্বিজাতি তত্ত্বের ভিত্তিতে ঐতিহাসিক লাহোর প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়। হিন্দু-মুসলিম সাম্প্রদায়িক দাঙ্গার প্রেক্ষাপটে ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। জাতির যে কোনো সংজ্ঞা অনুযায়ী মুসলমানরা একটি পৃথক জাতি। সুতরাং, মুসলমানদের ভাষা, সাহিত্য ও সংস্কৃতি এবং সুন্দর জীবনযাপনের জন্য একটি পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী একে ফজলুল হক মুসলিম লীগের এই অধিবেশনে দ্বিজাতি তত্ত্বের ভিত্তিতে একটি প্রস্তাব উত্থাপন করেন। এরই ধারাবাহিকতায় ভারত ও পাকিস্তান নামের আলাদা দুটি রাষ্ট্রের জন্ম হয়। উদ্দীপকে আমরা দেখতে পাই, উনবিংশ শতাব্দির শেষভাগে পৃথক ইহুদিবাদী আবাসভূমির দাবিতে ইহুদিরা সোচ্চার হয়ে ওঠে। ১৯১৭ সালের ২ নভেম্বর ব্রিটিশ পররাষ্ট্র ও অর্থবিষয়ক মন্ত্রী জেমস্ বেলফোরের একটি ঘোষণার মধ্য দিয়ে ইসরাইল রাষ্ট্রের উদ্ভব হয়। তাই বলা যায়, উদ্দীপকে ব্রিটিশ পররাষ্ট্রমন্ত্রীর ঘোষণার ন্যায় তৎকালীন বাংলার মুখ্যমন্ত্রী এ কে ফজলুল হক উত্থাপিত ঐতিহাসিক লাহোর প্রস্তাবে ভারত ও পাকিস্তান নামের আলাদা দুটি রাষ্ট্রের দাবি করা হয়।"
        },
        {
          "label": "ঘ",
          "question": "উক্ত প্রস্তাবের মধ্যেই স্বাধীন বাংলাদেশের বীজ নিহিত ছিল'- উক্তিটি সম্পর্কে তোমার মতামত দাও।",
          "explanation": "উক্ত প্রস্তাব তথা ঐতিহাসিক লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল। বিষয়টি এখন ঐতিহাসিকভাবে সত্য। ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ কে ফজলুল হক এই অধিবেশনে দ্বিজাতি তত্ত্বের ভিত্তিতে ঐতিহাসিক লাহোর প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী পাশাপাশি এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ফলে ১৯৪৭ সালের ১৪ আগস্ট মূল প্রস্তাবে উল্লেখ না থাকলেও পাকিস্তান নামে একটি স্বাধীন সার্বভৌম রাষ্ট্র জন্ম লাভ করে। পরবর্তীতে ১৯৭১ সালে পাকিস্তানের দুই অংশের মাঝে নানা অমিল ও দ্বন্দ্ব এবং বৈষম্যকে কেন্দ্র করে যুদ্ধ সংঘটিত হয়। নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায় যে, লাহোর প্রস্তাবের মধ্যেই আলোচনার স্বাধীন বাংলাদেশের বীজ নিহিত ছিল।"
        }
      ]
    },
    {
      "number": "6",
      "uddipok": "“ওরা আমার মুখের কথা কাইড়া নিতে চায়। ওরা কথায় কথায় শিকল পরায় আমার হাতে পায়।”",
      "tag": "DRMC 25",
      "sub_questions": [
        {
          "label": "ক",
          "question": "পাকিস্তানের সংবিধান রচিত হয় কত খ্রিষ্টাব্দে?",
          "explanation": "১৯৫৬ খ্রিষ্টাব্দে পাকিস্তানের সংবিধান রচিত হয়।"
        },
        {
          "label": "খ",
          "question": "তমদ্দুন মজলিশ কী?",
          "explanation": "তমদ্দুন মজলিশ ইসলামী আদর্শাশ্রয়ী একটি সাহিত্য ও সাংস্কৃতিক সংগঠন। দেশে ইসলামী আদর্শ ও ভাবধারা সমুন্নত করার প্রত্যয় নিয়ে ভারত বিভাগের অব্যবহিত পরেই ঢাকায় গড়ে উঠে এই সংগঠনটি। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেমের উদ্যোগে ১৯৪৭ সালের ১ সেপ্টেম্বর এটি প্রতিষ্ঠিত হয় এবং এর নামকরণ হয় পাকিস্তান তমদ্দুন মজলিশ।"
        },
        {
          "label": "গ",
          "question": "উদ্দীপকের কবিতাটি তোমার পাঠ্যবইয়ের উল্লিখিত কোন আন্দোলনের সাথে সাদৃশ্যপূর্ণ? ব্যাখ্যা কর।",
          "explanation": "উদ্দীপকের কবিতাটি পাঠ্যবইয়ের উল্লিখিত ভাষা আন্দোলনের সাথে সাদৃশ্যপূর্ণ। নিচে ব্যাখ্যা করা হলো।   বাংলা ভাষা আন্দোলন ছিল ১৯৪৭ থেকে ১৯৫৬ পর্যন্ত তৎকালীন পূর্ব বাংলায় (বর্তমান বাংলাদেশে) সংঘটিত একটি সাংস্কৃতিক ও রাজনৈতিক আন্দোলন। মৌলিক অধিকার রক্ষাকল্পে বাংলা ভাষাকে ঘিরে সৃষ্ট এ আন্দোলনের মাধ্যমে তদানীন্তন পাকিস্তান অধিরাজ্যের অন্যতম রাষ্ট্রভাষা হিসেবে প্রতিষ্ঠার লক্ষ্যে গণদাবির বহিঃপ্রকাশ ঘটে। ১৯৪৮ সালে পাকিস্তান অধিরাজ্য সরকার পূর্ব পাকিস্তান তথা পূর্ব বাংলাকে ইসলামীকরণ তথা আরবিকরণের অংশ হিসেবে ঘোষণা করে যে, উর্দুই হবে পাকিস্তানের একমাত্র রাষ্ট্রভাষা, পাশাপাশি বিকল্প হিসেবে আরবি হরফে বাংলা লিখন অথবা সমগ্র পাকিস্তানের রাষ্ট্রভাষা আরবি করারও প্রস্তাব দেওয়া হয়। ফলস্বরূপ বাংলাভাষার সম-মর্যাদার দাবিতে পূর্ব বাংলায় আন্দোলন দ্রুত দানা বেঁধে ওঠে। আন্দোলন দমনে পুলিশ ১৪৪ ধারা জারি করে ঢাকা শহরে মিছিল, সমাবেশ ইত্যাদি বেআইনি ও নিষিদ্ধ ঘোষণা করে। সুতরাং বলা যায় যে, উদ্দীপকের কবিতাটি পাঠ্যবইয়ের উল্লিখিত ভাষা আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনা ছিল বাঙালির স্বাধিকার আন্দোলনের প্রথম ধাপ- তোমার মতামত দাও।",
          "explanation": "ভাষা আন্দোলন ছিলো বাঙালি স্বাধিকার আন্দোলনের প্রথম ধাপ- কথাটি যথার্থ। নিচে বিশ্লেষণ করা হলোঃ   ভাষা আন্দোলন বাঙালির গণচেতনা ও স্বাধিকার আন্দোলনের এক বলিষ্ঠ ভূমিকা। ভাষার জন্য আন্দোলন এবং জীবনদানের মাধ্যমে তা প্রতিষ্ঠিত করা পৃথিবীর ইতিহাসে এক বিরল দৃষ্টান্ত। বিশ্বের আর কোনো দেশের মানুষের ভাষার জন্য সংগ্রাম ও রক্তদানের ইতিহাস নেই। তাই ভাষা আন্দোলন বাংলার জনগণের মধ্যে নতুন জাতীয় চেতনার উন্মেষ ঘটায় এবং বাঙালি জাতীয়তাবাদের ভিত্তি প্রতিষ্ঠিত করে। এ আন্দোলনই পর্যায়ক্রমে বাঙালি জাতিকে ১৯৭১ সালের মহান মুক্তিযুদ্ধের চেতনায় উদ্বুদ্ধ করেছিল। ভাষা আন্দোলনের মধ্য দিয়ে বাঙালি জাতি যে গণতান্ত্রিক আন্দোলনের সূত্রপাত করেছিল, তা পরবর্তী আন্দোলনগুলোর জন্য আশীর্বাদ বয়ে আনে।   ১৯৫৪ সালের যুক্তফ্রন্টের ঐতিহাসিক বিজয়, ১৯৬২ সালের শিক্ষা আন্দোলন, ১৯৬৬ সালের ৬ দফা, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১ সালের মহান মুক্তিযুদ্ধের জন্য বিশেষভাবে প্রেরণা জুগিয়েছে ১৯৫২ সালের ভাষা আন্দোলন। সুতরাং ভাষা আন্দোলনই পরবর্তীকালে সব রাজনৈতিক আন্দোলনের মাধ্যমে ধীরে ধীরে স্বাধীনতার পথকে সুপ্রশস্ত করেছে, এটি অস্বীকার করার সুযোগ নেই। তাই এ কথা বলার অপেক্ষা রাখে না যে, ভাষা আন্দোলনই বাঙালি জাতীয়তাবাদের মূলভিত্তি ও চেতনা এবং একাত্তরের মহান মুক্তিযুদ্ধের সফল অনুপ্রেরণা। পরিশেষে বলা যায় যে, ভাষা আন্দোলন ছিলো বাঙালি স্বাধিকার আন্দোলনের প্রথম ধাপ।"
        }
      ]
    },
    {
      "number": "7",
      "uddipok": "ফাহিম প্রায়ই শুনে সাংবাদিক সম্মেলন কথাটি। কিন্তু সে বুঝেনা এর মাধ্যমে কী করা হয়। তার পিতা তাকে সাংবাদিক সম্মেলন বোঝাতে গিয়ে উদাহরণ হিসেবে বলেন, সাংবাদিক সম্মেলনের মাধ্যমে আমাদের এক মহান নেতা অত্যাচারী শাসকদের কাছে ৬ দফা দাবি তুলে ধরেছিলেন। এর প্রথম দাবিটি ছিল যুক্তরাষ্ট্রীয় ব্যবস্থাধীনে সংসদীয় সরকার হবে। সর্বজনীন ভোটাধিকারের ভিত্তিতে প্রাপ্তবয়স্কদের ভোটে নির্বাচন অনুষ্ঠিত হবে ।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "মুজিবনগর সরকারের প্রধানমন্ত্রীর নাম ছিল তাজউদ্দীন আহমদ।"
        },
        {
          "label": "খ",
          "question": "",
          "explanation": "বাংলা ভাষা যখন জাতীয় সীমানার গণ্ডি পেরিয়ে আন্তর্জাতিক স্বীকৃতি লাভ করে তখন তাকে বাংলা ভাষার আন্তর্জাতিকায়ন বলে। ভাষার দাবিতে জীবন বিসর্জন বিশ্ব ইতিহাসে নজিরবিহীন কিন্তু বাঙালি ১৯৫২ সালের ২১ ফেব্রুয়ারি মাতৃভাষার মর্যাদা সমুন্নত রাখার দাবিতে জীবন দিয়েছিল। তাই বাঙালির এই বৃহৎ ত্যাগকে বিশ্ব দরবারে তুলে ধরার জন্য জাতিসংঘের অঙ্গসংস্থা UNESCO ১৯৯৯ সালে ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে।"
        },
        {
          "label": "গ",
          "question": "",
          "explanation": "উদ্দীপকে ফাহিমের পিতার উদাহরণে পাঠ্যপুস্তকের ছয় দফার প্রতিফলন ঘটেছে। পাকিস্তানি শাসন ও শোষণ থেকে পূর্ব বাংলা তথা পূর্ব পাকিস্তানের জনগণকে মুক্ত করার জন্য শেখ মুজিবুর রহমান ১৯৬৬ সালে ছয় দফা কর্মসূচি ঘোষণা করেন। তার উদ্দেশ্য ছিল ছয় দফা দাবি আদায়ের মাধ্যমে পূর্ব পাকিস্তানকে বৈষম্যের হাত থেকে রক্ষা করা। মূলত ভারত-পাকিস্তান যুদ্ধ অবসানের পর পূর্ব পাকিস্তানের নিরাপত্তার প্রতি পশ্চিম পাকিস্তানি সরকারের চরম অবহেলা, পাশাপাশি রাজনৈতিক, অর্থনৈতিক, প্রশাসনিক, সামরিক, শিক্ষা প্রভৃতি ক্ষেত্রে পূর্ব পাকিস্তানের প্রতি সীমাহীন বৈষম্যের বিরুদ্ধে শেখ মুজিবুর রহমান সোচ্চার হন। ১৯৬৬ সালের ৫-৬ ফেব্রুয়ারি লাহোরে বিরোধীদলীয় নেতারা একটি সম্মেলনের আহ্বান করেন। এ সম্মেলনে শেখ মুজিবুর রহমান ঐতিহাসিক 'ছয় দফা' প্রস্তাব পেশ করলে সম্মেলনের নেতৃবৃন্দ তা প্রত্যাখ্যান করেন। শেখ মুজিবুর রহমান উত্ত সম্মেলন বর্জন করেন এবং পরবর্তীতে ছয় দফা সাংবাদিকদের সামনে প্রকাশ করেন। ছয় দফা পরবর্তীতে বাঙালির মুক্তির সনদ হিসেবে প্রকাশ পায়। উদ্দীপকে ফাহিম প্রায়ই সাংবাদিক সম্মেলন কথাটি শুনে থাকে, কিন্তু সে এই বিষয়টি সম্পর্কে জানে না। তার পিতা তাকে সাংবাদিক সম্মেলনে বোঝাতে গিয়ে উদাহরণ হিসেবে বলেন, সাংবাদিক সম্মেলনের মাধ্যমে। এক মহান নেতা অত্যাচারী শাসকদের কাছে ৬ দফা দাবি তুলে ধরেছিলেন, যা উপরে বর্ণিত শেখ মুজিবুর রহমানের ৬ দফা দাবি উত্থাপনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, উদ্দীপকের মহান নেতা তথা শেখ মুজিবুর রহমানের ছয় দফা দাবিতে পূর্ব বাংলার মানুষের সকল অধিকারের কথা তুলে ধরা হয়েছিল। ছয় দফা ছিল বাঙালির আত্মনিয়ন্ত্রণ অধিকারের দাবি। ২১ ফেব্রুয়ারি ভাষা আন্দোলনের মাধ্যমে যে বাঙালি জাতীয়তাবাদী চিন্তা-চেতনা জন্ম লাভ করেছিল তারই মূলে সেদিন বারি সিঞ্চন করেছিল হয় দফা কর্মসূচি। বাংলাদেশের স্বাধীনতা সংগ্রামের ইতিহাসে বঙ্গবন্ধুর ছয় দফা ঘোষণা ছিল সংগ্রামের একটি স্তর থেকে অপর স্তরে উন্নীত হওয়ার মাইলফলকম্বরূপ। ছয় দফার মধ্যে অর্থনীতি, রাজনীতি, জননিরাপত্তা প্রভৃতি বিষয়ে পাকিস্তানের উভয় অংশের জনগণের সমান সুযোগ নিশ্চিত করার প্রতিশ্রুতি ব্যক্ত করা হয়েছে। ছয় দফা বাস্তবায়িত হলে বিগত ১৯ বছর যাবৎ পূর্ব পাকিস্তানের জনগণ যেভাবে শোষিত হচ্ছিল তা থেকে মুক্তি পেত। পূর্ব পাকিস্তানের অর্থনীতির স্বাভাবিক বিকাশ গতিপ্রাপ্ত হতো। এর ফলে জনগণের জীবনের মান উন্নীত হতো। ফলে পূর্ব পাকিস্তানের মানুষ অর্থনৈতিক, রাজনৈতিক ও সামাজিক পরাধীনতা থেকে মুক্তি পেত। ছয় দফায় যে আর্থিক বিধিব্যবস্থার কথা বলা হয়েছে তা বাস্তবায়ন করা সম্ভব হলে পূর্ব পাকিস্তানের সম্পদ পশ্চিম পাকিস্তানে পাচার করা সম্ভব হতো না; ফলে এখানে একটি স্বয়ংসম্পূর্ণ অর্থনীতি গড়ে উঠত। আক্ষরিক অর্থেই পূর্ব পাকিস্তানের জনগণ অর্থনৈতিকভাবে স্বাবলম্বী হয়ে উঠত। এ অর্থনৈতিক মুক্তি অবশেষে তাদের রাজনৈতিক পরাধীনতার শৃঙ্খল ভাঙার অনুঘটক হিসেবে কাজ করত। সুতরাং ছয় দফা সত্যিকার অর্থেই ছিল বাঙালির মুক্তির সনদ বা ম্যাগনাকার্টা। উপরের আলোচনার প্রেক্ষিতে তাই বলা যায়, শেখ মুজিবুর রহমানের ছয় দফা দাবিতে পূর্ব বাংলার মানুষের প্রায় সকল অধিকারের কথা তুলে ধরা হয়েছিল।"
        }
      ]
    },
    {
      "number": "8",
      "uddipok": "আবির স্বপ্নে দেখে এক মহান নেতার নেতৃত্বে একটি দেশের সাধারণ নির্বাচনে একক সংখ্যাগরিষ্ঠতা লাভ করেছে। কিন্তু শাসকগোষ্ঠী ক্ষমতা হস্তান্তরে ষড়যন্ত্র করছে। ফলে ঐ মহান নেতার নেতৃত্বে ও ডাকে দেশটিতে একবছরের কিছু কম সময় যুদ্ধ পরিচালিত হয় এবং একসময় দেশটি স্বাধীনতা লাভ করে। কিন্তু দুঃখের বিষয় এ মহান নেতাকে অন্যায়ভাবে হত্যা করে একদল লোক দেশটিকে স্বৈরশাসনের হাতে তুলে দেয়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "রেসকোর্স ময়দানের বর্তমান নাম সোহরাওয়াদী উদ্যান।"
        },
        {
          "label": "খ",
          "question": "",
          "explanation": "মুক্তিযুদ্ধে বিদেশি রাষ্ট্রসমূহের সমর্থন, সাহায্য-সহযোগিতা লাভ এবং মুক্তিযুদ্ধকে সুষ্ঠুভাবে পরিচালনার জন্য ১৯৭১ সালের ১০ এপ্রিল মুজিবনগর সরকার গঠন করা হয়। ১৯৭১ সালের ২৬ মার্চ চট্টগ্রামের কালুরঘাট বেতার কেন্দ্র থেকে মেজর জিয়াউর রহমানের স্বাধীনতার ঘোষণার পর মুক্তিযুদ্ধ পরিচালনা ও একে গতিময় করার জন্য নেতৃবৃন্দ একটি সরকার গঠনের প্রয়োজন অনুভব করে। সে কারণে ১৭ এপ্রিল মেহেরপুরের ভবেরপাড়ার বৈদ্যনাথতলার আমবাগানে (মুজিবনগর) মুজিবনগর সরকার শপথ গ্রহণ করে। মুজিবনগর সরকারের রাষ্ট্রপতি হিসেবে বঙ্গবন্ধুর অনুপস্থিতিতে দায়িত্ব পালন করেন। অস্থায়ী রাষ্ট্রপতি সৈয়দ নজরুল ইসলাম, প্রধানমন্ত্রী তাজউদ্দীন আহমদ, ত্রাণ ও পুনর্বাসন মন্ত্রী এএইচএম কামারুজ্জামান, অর্থমন্ত্রী ক্যাপ্টেন এম মনসুর আলী এবং পররাষ্ট্রমন্ত্রী খন্দকার মোশতাক আহমদ। মুজিবনগর সরকার সফলতার সঙ্গে বাংলাদেশের মুক্তিযুদ্ধ পরিচালনা করেছিল।"
        },
        {
          "label": "গ",
          "question": "উদ্দীপকে যে দেশের স্বাধীনতা সংগ্রামের ইতিহাস ফুটে উঠেছে তার ব্যাখ্যা দাও।",
          "explanation": "উদ্দীপকে বাংলাদেশের স্বাধীনতা সংগ্রামের ইতিহাস ফুটে ওঠেছে। বক্তাবন্ধু শেখ মুজিবুর রহমান ছিলেন বাঙালির স্বাধীনতা আন্দোলনের অন্যতম প্রাণপুরুষ। মুক্তিযুদ্ধের সময় তিনি পাকিস্তানি কারাগারে বন্দি থাকা অবস্থাতে মুক্তিযুদ্ধ পরিচালিত হয়েছে। তার নেতৃত্বে আওয়ামী লীগ ১৯৭০ সালের নির্বাচনে পাকিস্তানের জাতীয় ও প্রাদেশিক পরিষদে বিপুল সংখ্যাগরিষ্ঠতা লাভ করে। কিন্তু পাকিস্তানি শাসকরা জনপ্রতিনিধিদের হাতে ক্ষমতা হস্তান্তরে টালবাহনা শুরু করলে তিনি অসহযোগ আন্দোলনের ডাক দেন। ১৯৭১ সালের ২৫ মার্চ পাকিস্তান সামরিক বাহিনী গণহত্যা শুরু করলে বঙ্গবন্ধু গ্রেপ্তার হন। পরবর্তীকালে ২৬ মার্চ চট্টগ্রামের বেতারকেন্দ্র থেকে মেজর জিয়াউর রহমান। স্বাধীনতার ঘোষণা দিলে নয় মাস সংগ্রামের মাধ্যমে বাংলাদেশ স্বাধীনতা লাভ করে। উদ্দীপকে আবির স্বপ্নে দেখে এক মহান নেতার নেতৃত্বে একটি দল দেশের সাধারণ নির্বাচনে একক সংখ্যাগরিষ্ঠতা লাভ করেছে। কিন্তু শাসকগোষ্ঠী ক্ষমতা হস্তান্তরে ষড়যন্ত্র করছে। ফলে ঐ মহান নেতার নেতৃত্বে ও ডাকে দেশটিতে এক বছরের কিছু সময় যুদ্ধ পরিচালিত হয় এবং একসময় দেশটি স্বাধীনতা লাভ করে। উদ্দীপকের এ বর্ণনার সাথে উপরে বর্ণিত বাংলাদেশের স্বাধীনতার ইতিহাস সাদৃশ্যপূর্ণ। তাই বলা যায়, উদ্দীপকে বাংলাদেশের স্বাধীনতা সংগ্রামের ইতিহাস ফুটে ওঠেছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত মহান নেতা পাঠ্যপুস্তকের শেখ মুজিবুর রহমানের সাথে সাদৃশ্যপূর্ণ। ১৯৪৭ সালের পর থেকেই পূর্ব বাংলার ওপর পশ্চিম পাকিস্তানিদের অবর্ণনীয় অত্যাচার ও বৈষম্যমূলক নীতির কারণে বাঙালিদের নাভিশ্বাস উঠে গিয়েছিল। ১৯৭০ সালের নির্বাচনে জয়লাভ করেও পূর্ব বাংলার নেতা বঙ্গবন্ধু পশ্চিম পাকিস্তানের ষড়যন্ত্রের ফলে সরকার গঠন করতে সমর্থ হননি। এরই ফলশ্রুতিতে বঙ্গবন্ধু শেখ মুজিবুর রহমানের ৭ মার্চের আহ্বানে সাড়া দিয়ে দেশের সকল স্তরের মানুষ স্বাধীনতার জন্য পাকিস্তানের বিরুদ্ধে সংগ্রামে লিপ্ত হয়। পূর্ব পাকিস্তানের ছাত্র-জনতার উৎসাহ ও উদ্দীপনা দেখে ইয়াহিয়া খান বঙ্গবন্ধুর সঙ্গে আলোচনা করার জন্য ঢাকা সফর করেন। পরে ১৯৭১ সালের ২২ মার্চ জুলফিকার আলী ভুট্টো ঢাকা সফর করেন। ইয়াহিয়া খান আলোচনার নামে সময় ব্যয় করেন আর অন্যদিকে টিক্কা খান গোপনে পশ্চিম পাকিস্তান থেকে ভারী অস্ত্রশস্ত্র ও গোলাবারুদ পূর্ব পাকিস্তানে জমা করে বাঙালির ওপর নৃশংস হত্যাকান্ড পরিচালনার 'নীলনকশা' প্রণয়ন করেন। ১৯৭১ সালের ২৫ মার্চ কালরাতে পাকিস্তান সেনাবাহিনীর ঘুমন্ত নিরস্ত্র বাঙালির ওপর নৃশংস হত্যাকাণ্ড শুরু করে। ১৯৭১ সালের ২৬ মার্চ চট্টগ্রামের কালুরঘাট বেতার কেন্দ্র থেকে মেজর জিয়াউর রহমান বাংলাদেশের স্বাধীনতা ঘোষণা করেন। 'তার এ স্বাধীনতার ঘোষণায় উজ্জীবিত হয়ে বাংলার আপামর জনসাধারণ মহান মুক্তিযুদ্ধে ঐক্যবদ্ধভাবে ঝাঁপিয়ে পড়ে। অতঃপর দীর্ঘ নয় মাসের মুক্তিযুদ্ধের পর ৩০ লক্ষ শহিদ ও আড়াই লক্ষ মা-বোনের সম্ভ্রমের বিনিময়ে আমরা লাভকরি স্বাধীন সার্বভৌম বাংলাদেশ। কিন্তু পরিতাপের বিষয় হলো বাংলাদেশের স্বাধীনতার পরে বঙ্গবন্ধু ১৯৭৫ সালের ১৫ আগস্ট নিজ বাসভবনে একদল বিপদগামী কর্মকর্তা ও সদস্যের হাতে সপরিবারে নিহত হন। উদ্দীপকে বর্ণিত নেতার ক্ষেত্রেও একই বিষয় লক্ষ করা যায়। উদ্দীপকে উল্লিখিত মহান নেতার নেতৃত্বে একটি দল একটি দেশের সাধারণ নির্বাচনে একক সংখ্যাগরিষ্ঠতা লাভ করে। ঐ মহান নেতার নেতৃত্বে ও ডাকে দেশটিতে যুদ্ধ পরিচালিত হয় এবং দেশটি স্বাধীনতা লাভকরে। কিন্তু দুঃখের বিষয় হলো স্বাধীনতার পরে ঐ মহান নেতাকে হত্যা করা হয়, যা বঙ্গবন্ধু শেখ মুজিবুর রহমানেরই প্রতিনিধিত্ব করে।"
        }
      ]
    },
    {
      "number": "9",
      "uddipok": "",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "১৯৭১ সালে ১৭ এপ্রিল মুজিবনগর সরকার শপথ গ্রহণ করে।"
        },
        {
          "label": "খ",
          "question": "",
          "explanation": "বাংলাদেশের মুক্তিযুদ্ধে গণমাধ্যম গুরুত্বপূর্ণ ভূমিকা রেখেছিল। ১৯৭১ সালের ২৬ মার্চ চট্টগ্রামের কালুরঘাট বেতারকেন্দ্রের শিল্পী ও প্রকৌশলীরা বিশেষ কোনো প্রস্তুতি ছাড়াই 'স্বাধীন বাংলা বেতার কেন্দ্র' স্থাপন করেন। স্বাধীন বাংলা বেতার কেন্দ্র মুক্তিযুদ্ধের সময়জুড়ে রণাঙ্গনের খবরসহ বিভিন্ন ধরনের উদ্দীপনামূলক অনুষ্ঠান সম্প্রচার করে। এ সময় বেশকিছু পত্র-পত্রিকা দেশের বিভিন্ন অঞ্চলের খবরাখবর সংগ্রহ করে প্রচার করতো। এছাড়া লন্ডনের বিবিসি, কলকাতার আকাশবাণীসহ বিদেশি সম্প্রচার মাধ্যম বাংলাদেশের মুক্তিযুদ্ধের পক্ষে আন্তর্জাতিক সম্প্রদায়ের সমর্থন আদায়ে সহায়তা করে।"
        },
        {
          "label": "গ",
          "question": "",
          "explanation": "উদ্দীপকের ছবিটি আমাদের ১৯৭১ সালের মহান মুক্তিযুদ্ধের ঘটনাকে মনে করে দেয়। ঢাকার সাভারে অবস্থিত জাতীয় স্মৃতিসৌধ মহান মুক্তিযুদ্ধের সাথে সম্পর্কিত। বাংলাদেশের মুক্তিযুদ্ধে ৩০ লক্ষ মানুষ প্রাণ হারিয়েছে। এদের অনেকের নামই অজানা। এই অজানা শহিদদের স্মৃতি অমর করে রাখার উদ্দেশ্যেই জাতীয় স্মৃতিসৌধ নির্মাণ করা হয়। স্মৃতিসৌধের সাত জোড়া দেয়াল মূলত বাঙালির গৌরবময় সংগ্রামের প্রতীক। সাতটি গুরুত্বপূর্ণ সালের মধ্যে আমাদের মুক্তি সংগ্রামের ইতিহাস নিহিত। এই সাল গুলো হলো ১৯৫২, ১৯৫৪, ১৯৫৬, ১৯৬২, ১৯৬৬, ১৯৬৯ এবং ১৯৭১। ১৯৫২ সালের ভাষা আন্দোলন থেকে ১৯৭১ মহান মুক্তিযুদ্ধ পর্যন্ত, ঘটনার ফলেই এবং শহিদদের আত্মত্যাগের বিনিময়ে পরাধীনতার শৃঙ্খল ভেঙে বাঙালি স্বাধীনতা অর্জন করে। আর জাতীয় স্মৃতিসৌধ বারবার আমাদের সেই মহান শহিদদের কথাই স্মরণ করিয়ে দেয়। উদ্দীপকের চিত্রে জাতীয় স্মৃতিসৌধের ছবি প্রদর্শিত হয়েছে। যেহেতু জাতীয় স্মৃতিসৌধ ১৯৭১ সালের শহিদ মুক্তিযোদ্ধাদের স্মৃতি অমর করে রাখার উদ্দেশ্যে নির্মিত হয়েছে সেহেতু বলা যায়, উদ্দীপকের ছবিটি আমাদের মহান মুক্তিযুদ্ধের কথা স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উক্ত ঘটনা তথা বাংলাদেশের মুক্তিযুদ্ধ আমাদের জাতীয় জীবনে অত্যন্ত গুরুত্বপূর্ণ প্রভাব ফেলে- বক্তব্যটি যথার্থ। মুক্তিযুদ্ধ আমাদের জাতীয় জীবনে গভীর ও বহুমুখী প্রভাব ফেলেছে। এটি শুধু একটি সামরিক বিজয় ছিল না, বরং রাজনৈতিক, সামাজিক, অর্থনৈতিক ও সাংস্কৃতিক ক্ষেত্রে ব্যাপক পরিবর্তন এনেছে। মুক্তিযুদ্ধের ফলে বাংলাদেশ একটি স্বাধীন ও সার্বভৌম রাষ্ট্র হিসেবে প্রতিষ্ঠিত হয়। এটি গণতন্ত্রের ভিত্তি সৃষ্টি করে এবং সংবিধান প্রণয়নের মাধ্যমে রাষ্ট্র পরিচালনার দিক নির্ধারণ করে। মুক্তিযুদ্ধের চেতনা এখনও গণতান্ত্রিক আন্দোলনের অনুপ্রেরণা হিসেবে কাজ করছে। মুক্তিযুদ্ধ সমাজে সাম্যের ধারণা প্রতিষ্ঠায় ভূমিকা রাখে। নারীদের ভূমিকা বিশেষভাবে গুরুত্বপূর্ণ হয়ে ওঠে, কারণ তারা প্রত্যক্ষ ও পরোক্ষভাবে মুক্তিযুদ্ধে অংশ নিয়েছিলেন। যুদ্ধ পরবর্তী সময়ে দেশের অর্থনীতি বিপর্যস্ত হয়ে পড়ে। তবে স্বাধীনতার পর দেশ নতুনভাবে অর্থনৈতিক উন্নয়নের দিকে এগিয়ে যায়, বিশেষ করে কৃষি, পোশাক শিল্প ও রেমিট্যান্সের মাধ্যমে। অর্থনীতির ভিত্তি গড়ে ওঠে। মুক্তিযুদ্ধ বাঙালির আত্মপরিচয়ের ভিত্তি গড়ে তোলে। মুক্তিযুদ্ধের মাধ্যমে বাংলাদেশ বিশ্বে একটি নতুন রাষ্ট্র হিসেবে আত্মপ্রকাশ করে। এটি আন্তর্জাতিক সহযোগিতা ও উন্নয়নে সহায়তা লাভে গুরুত্বপূর্ণ ভূমিকা রাখে। পরিশেষে বলা যায়, মুক্তিযুদ্ধ আমাদের জীবনে সর্বক্ষেত্রে স্থায়ী প্রভাব ফেলেছে। এটি শুধু একটি ঐতিহাসিক ঘটনা নয়, বরং স্বাধীনতা, গণতন্ত্র ও উন্নয়নের প্রতীক।"
        }
      ]
    },
    {
      "number": "10",
      "uddipok": "রোহান ও সোহান বাংলাদেশের মুক্তিযুদ্ধ নিয়ে আলোচনা করছিল। রোহান বলল, বাংলাদেশের মুক্তিযুদ্ধে বহির্বিশ্বের অনেক দেশ আমাদেরকে সাহায্য করেছিল। সোহান বলল, বিশ্বের শক্তিশালী অনেক দেশ আমাদের বিরোধিতাও করেছিল।",
      "tag": "DRMC 25",
      "sub_questions": [
        {
          "label": "ক",
          "question": "বিবিসি কোন দেশের সংবাদ মাধ্যম?",
          "explanation": "বিবিসি যুক্তরাজ্যের সংবাদ মাধ্যম।"
        },
        {
          "label": "খ",
          "question": "",
          "explanation": "আগরতলা ষড়যন্ত্র মামলা ছিল আইয়ুব খানের শাসনামলের সর্বাপেক্ষা প্রহসনমূলক ঘটনা। ১৯৬৮ সালের ১৮ জানুয়ারি ষড়যন্ত্র পরিকল্পনা ও পরিচালনার অভিযোগ এনে আওয়ামী লীগ নেতা শেখ মুজিবুর রহমানকে প্রধান আসামী করে মোট ৩৫ জনের বিরুদ্ধে একটি মামলা দায়ের করা হয়। এটাই 'আগরতলা ষড়যন্ত্র মামলা' নামে খ্যাত। তাদের বিপক্ষে অভিযোগ করা হয় যে, তারা পূর্ব পাকিস্তানকে পশ্চিম পাকিস্তান হতে পৃথক করতে সামরিক অভ্যুত্থান ঘটানোর পরিকল্পনা করেন।"
        },
        {
          "label": "গ",
          "question": "",
          "explanation": "উদ্দীপকে রোহান সে দেশগুলোর কথা বলতে চেয়েছে বাংলাদেশের মুক্তিযুদ্ধে সে দেশগুলো ইতিবাচক ও গুরুত্বপূর্ণ ভূমিকা রেখেছিল। বাংলাদেশের মুক্তিযুদ্ধে প্রতিবেশী দেশ ভারত কূটনৈতিক, রাজনৈতিক, সামরিক ও মানবিক সমর্থন দিয়ে সাহায্য করেছিল। ১৯৭১ সালের ২৫ মার্চ পাকিস্তানি সামরিক বাহিনী নিরস্ত্র বাঙালির ওপর ঝাঁপিয়ে পড়লে আতঙ্কিত বহু মানুষ ভারতীয় সীমান্তের দিকে পাড়ি দিতে শুরু করে। এ ভয়াবহ মানবিক বিপর্যয়ের প্রেক্ষাপটে ভারত তার সীমান্ত উন্মুক্ত করে দেয়। ২৫ মার্চের পর থেকে প্রতিদিন গড়ে ২০-৪৫ হাজার মানুষ ভারতে আশ্রয় নেয়। পরবর্তী কয়েক মাসের মধ্যে আশ্রয়গ্রহণকারীর সংখ্যা প্রায় ১ কোটিতে ওঠে। উদ্দীপকে রোহান ও সোহান বাংলাদেশের মুক্তিযুদ্ধে নিয়ে আলোচনা করছিল। রোহান বলল, বাংলাদেশের মুক্তিযুদ্ধে বহির্বিশ্বের অনেক দেশ আমাদেরকে সাহায্য করেছিল। উদ্দীপকে রোহান যে দেশগুলোর কথা বলতে চেয়েছিল বাংলাদেশের মুক্তিযুদ্ধে যে দেশগুলোর ভূমিকা ছিল ইতিবাচক ও খুবই গুরুত্বপূর্ণ। মুক্তিযোদ্ধা ও শরণার্থীদের সহায়তা করতে বহির্বিশ্বের অনেক দেশ আর্থিক সহায়তা এবং কূটনৈতিক ও নৈতিক সমর্থন নিয়ে এগিয়ে এসেছিল।"
        },
        {
          "label": "ঘ",
          "question": "",
          "explanation": "উদ্দীপকে সোহানের বক্তব্য হলো বিশ্বের শক্তিশালী অনেক দেশ আমাদের বিরোধিতাও করেছিল। সোহানের এ বক্তব্যের সাথে আমি একমত। বৃহৎ শক্তিধর দেশগুলোর মধ্যে মার্কিন যুক্তরাষ্ট্র ও চীন বাংলাদেশের স্বাধীনতার বিপক্ষে অবস্থান নিয়েছিল। ১৯৯০৭৭২০ সালের ২৫ মার্চ কালরাতে বাংলাদেশে স্মরণকালের নৃশংসতম গণহত্যা শুরু হলে মার্কিন যুক্তরাষ্ট্র অন্ধভাবে পাকিস্তানকে সমর্থন করে। এসময় মার্কিন যুক্তরাষ্ট্র পাকিস্তানের রাষ্ট্রীয় অখণ্ডতার ওপর জোর দেয়। ১৯৭১ সালে সেপ্টেম্বর মাসে জাতিসংঘের ২৬তম সাধারণ, অধিবেশনে মার্কিন প্রতিনিধি বাংলাদেশের মুক্তিযুদ্ধকে শুধু পাকিস্তানের সরকার ও জনগণের অভ্যন্তরীণ সমস্যা বলে চিহ্নিত করেন। জাতিসংঘে মার্কিন যুক্তরাষ্ট্র যুদ্ধবিরতি প্রস্তাব উত্থাপন করে। স্নায়ুযুদ্ধকালীন চীন ও মার্কিন যুক্তরাষ্ট্র পরস্পর কাছাকাছি আসার সুযোগ পায়। ভারত-সোভিয়েত ইউনিয়ন মৈত্রী চুক্তি স্বাক্ষরিত হলে পাকিস্তানের পক্ষে মার্কিন যুক্তরাষ্ট্র চীনের মাধ্যমে অস্ত্র সাহায্য দেয়। এমনকি বাংলাদেশের বিপক্ষে পাকিস্তানের মিত্র হিসেবে বঙ্গোপসাগর অভিমুখে মার্কিন রণতরি ইউএসএস এন্টারপ্রাইজ পাঠায়। পরবর্তীকালে সোভিয়েত ইউনিয়ন পাল্টা পারমাণবিক ক্ষেপণাস্ত্র সজ্জিত যুদ্ধ জাহাজ পাঠালে মার্কিন রণতরি প্রত্যাহার করে নেয়। মার্কিন প্রশাসনের পাকিস্তানমুখী নীতি ও বিশ্ব ব্যবস্থায় স্নায়ুযুদ্ধের প্রভাবে মার্কিন সরকার বাংলাদেশের বিরুদ্ধে অবস্থান গ্রহণ করে। বাংলাদেশের মুক্তিযুদ্ধে বিরোধিতাকারী অপর শক্তিধর দেশ ছিল চীন। বাঙালি নিধনযজ্ঞকে পাকিস্তানের অভ্যন্তরীণ বিষয় বলেই বিবেচনা করেছে চীন। মুক্তিযুদ্ধের সময় চীন দুটি পর্যায়ে বিভক্ত হয়ে ভূমিকা পালন করে। প্রথম পর্যায়ে এপ্রিল থেকে নভেম্বর পর্যন্ত সময়কালে কিছুটা নীরব ও নিরপেক্ষ ভূমিকা পালনের চেষ্টা করে। চীন সরকার এসময় পাকিস্তানের অখণ্ডতা রক্ষায় চীনের ভূমিকার কথা উল্লেখ করে। জুলাই মাসে মার্কিন কর্মকর্তা হেনরি কিসিঞ্জারের গোপনে চীন সফরের পর থেকে চীন সরাসরি পাকিস্তানের পক্ষে কথা বলা শুরু করে। আগস্ট মাসে ভারত-সোভিয়েত মৈত্রী চুক্তি স্বাক্ষর হলে ক্ষুব্ধ চীন মার্কিন বলয়ে যোগ দেয়। ১৯৭১ সালের মধ্যভাগে চীন পশ্চিম পাকিস্তান সীমান্ত দিয়ে প্রতিদিন গড়ে ১০০ ট্রাকভর্তি সমর উপকরণ পাঠাত। জাতিসংঘে বাংলাদেশ প্রশ্নেও চীন নেতিবাচক ভূমিকা পালন করে। জাতিসংঘের আলোচনায় বাংলাদেশের রাজনৈতিক সমস্যার সমাধানের সোভিয়েত প্রস্তাবে চীন ভেটো দিয়ে আটকে দেয়।' উপরের আলোচনার পরিপ্রেক্ষিতে বলা যায়, বৃহৎ শক্তিধর দেশগুলোর মধ্যে মার্কিন যুক্তরাষ্ট্র ও চীন বাংলাদেশের মুক্তিযুদ্ধের বিপক্ষে অবস্থান নিয়ে মুক্তিযুদ্ধকে বিতর্কিত করার চেষ্টায় লিপ্ত ছিল।"
        }
      ]
    },
    {
      "number": "11",
      "uddipok": "মিয়ানমার সেনাবাহিনীর অত্যাচার ও নির্যাতনের কারণে মুসলমান রোহিঙ্গা জনগোষ্ঠী বাংলাদেশের শরণার্থী শিবিরে আশ্রয় গ্রহণ করেছে। বাংলাদেশ সরকার সাধ্যমত তাদেরকে সাহায্য ও সহযোগিতা করেছে। এ ছাড়া বন্ধুপ্রতীম অনেক দেশ সাহায্য অব্যাহত রেখেছে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ছিলেন একজন ব্রিটিশ সংগীত শিল্পী।"
        },
        {
          "label": "খ",
          "question": "",
          "explanation": "জাতিসংঘের ক্ষমতাশীল পাঁচটি সদস্য রাষ্ট্রের বিশেষ ক্ষমতাকে 'ভেটো ক্ষমতা' বলা হয়। সদস্য রাষ্ট্র যুক্তরাষ্ট্র, যুক্তরাজ্য, ফ্রান্স, চীন ও রাশিয়া- এই পাঁচটি রাষ্ট্র বিশেষ ক্ষমতাবলে জাতিসংঘের সিদ্ধান্তে আপত্তি জানাতে পারে। আবার কোনো রাষ্ট্র সদস্য হতে চাইলে তাকে জাতিসংঘের সদস্য করা না করার ব্যাপারে মত প্রদান বা বাধাদান করতে পারে। জাতিসংঘের পাঁচটি রাষ্ট্রের : এই বিশেষ ক্ষমতাই হলো ভেটো প্রদানের ক্ষমতা।"
        },
        {
          "label": "গ",
          "question": "",
          "explanation": "উদ্দীপকের মতো আমার পাঠ্যবইয়ের প্রতিবেশি দেশ ভারত প্রধানত বাংলাদেশকে সাহায্য করেছে। মুক্তিযুদ্ধে ভারতের প্রচারমাধ্যমগুলোর অবদান ছিল অপরিসীম। বাংলাদেশের মুক্তিযুদ্ধের পক্ষে বিশ্ব জনমতকে সংগঠিত করা এবং বাংলাদেশের সাধারণ মানুষ, শরণার্থী ও মুক্তিযোদ্ধাদের মনোবল দৃঢ় রাখার জন্য ভারতের প্রচারমাধ্যম ব্যাপক অবদান রেখেছে। ভারতীয় প্রিন্ট মিডিয়া ও সম্প্রচার মাধ্যমের কল্যাণে মুক্তিযুদ্ধ বিষয়ে পাকিস্তান সরকারের অপপ্রচার বিশ্বের কাছে মিথ্যা বলে প্রমাণিত হয়েছে এবং বাংলাদেশের মানুষের প্রতি বিশ্বজনমত ক্রমেই সহানুভূতিশীল হয়েছে। ভারতের যেসব পত্রিকা বাংলাদেশের মুক্তিযুদ্ধ বিষয়ে সরেজমিনে প্রতিবেদন এবং অন্যান্য খবর বিশ্লেষণ ইত্যাদি প্রকাশ করেছিল সেগুলোর মধ্যে উল্লেখযোগ্য হলো: 'আনন্দবাজার, 'যুগান্তর', 'অমৃতবাজার পত্রিকা', 'দ্য হিন্দুস্তান টাইমস', 'দ্য ফ্রন্টিয়ার', 'দ্য কম্পাস', 'দ্য হিন্দুস্তান স্ট্যান্ডঙ', 'কালান্তর', 'নিউজ এজ', 'দ্য স্টেটসম্যান', 'দ্য প্যাট্রিয়ট', 'দ্য টাইমস অব ইন্ডিয়া' প্রভৃতি। মুক্তিযুদ্ধের সময় ভারতের সম্প্রচার মাধ্যম ও সেদেশে অবস্থানরত দেশি-বিদেশি সংবাদ সংস্থাও অসাধারণ ভূমিকা পালন করে। মুক্তিযুদ্ধের পুরো নয় মাস ধরে ভারতীয় সম্প্রচার মাধ্যমের অন্যতম শিরোনাম থাকতো বাংলাদেশ সংক্রান্ত। উদ্দীপকের শরণার্থী হয়ে আসা মিয়ানমারের রোহিঙ্গা জনগোষ্ঠীর ক্ষেত্রে দেখা যায়, বাংলাদেশ সরকার ও বন্ধুপ্রতিম অনেক দেশ সাধ্যমত তাদের সাহায্য-সহযোগিতা করেছে। এ পরিস্থিতি মুক্তিযুদ্ধের সময় ভারতে আশ্রয় নেওয়া বাঙালিদের অবস্থার অনুরূপ। মুক্তিযুদ্ধে ভারতের প্রচার মাধ্যম গুরুত্বপূর্ণ ভূমিকা রেখেছিল।"
        },
        {
          "label": "ঘ",
          "question": "",
          "explanation": "১৯৭১ সালের মুক্তিযুদ্ধে ভারত ও সোভিয়েত ইউনিয়নের মতো বন্ধুপ্রতিম দেশগুলোর সহযোগিতামূলক কর্মকাণ্ড বাংলাদেশের বিজয়কে ত্বরান্বিত করে- কথাটি যথার্থ। মুক্তিযুদ্ধের সময় ভারত বাংলাদেশকে জোরালো কূটনৈতিক ও সামরিক সহায়তা দিয়েছিল। এছাড়া সীমান্ত উন্মুক্ত করে দিয়ে বাংলাদেশের শরণার্থীদের আশ্রয় নেওয়ার সুযোগ দিয়ে মানবিকতার পরিচয় দেয়। ভারত প্রবাসী বাংলাদেশ সরকারকে সেদেশে অবস্থান নিয়ে কার্যক্রম চালানোর সুযোগ করে দেয়। মুক্তিযোদ্ধাদের প্রশিক্ষণ দেওয়া, অস্ত্র-সরঞ্জাম সরবরাহ ও স্বাধীন বাংলা বেতার কেন্দ্র স্থাপনে ভারত প্রত্যক্ষভাবে সহায়তা করে। ভারতের কেন্দ্রীয় সরকার ও পার্লামেন্ট বাংলাদেশে পাকিস্তানি বাহিনীর নৃশংস গণহত্যার তীব্র নিন্দা জানায়। ভারত বিশ্ব নেতৃবৃন্দকে বাংলাদেশের মুক্তিযুদ্ধের পক্ষে অবস্থান নিতে জোরদার চেষ্টা চালিয়েছিল। মুক্তিযুদ্ধে বড় অবদান রাখা অন্য আরেকটি দেশী সোভিয়েত ইউনিয়ন। মুক্তিযুদ্ধের শেষ দিকে পাকিস্তান যুদ্ধে নিশ্চিত পরাজয়ের আশঙ্কা দেখে জাতিসংঘে একটি যুদ্ধবিরতি প্রস্তাব পাসের চেষ্টা চালায়। পাকিস্তানের মিত্র যুক্তরাষ্ট্র এর পক্ষে থাকলেও সোভিয়েত ইউনিয়ন 'ভেটো' দিয়ে তা আটকে দেয়। যুক্তরাষ্ট্র বঙ্গোপসাগরে হুঁশিয়ারি হিসেবে রণতরির বহর পাঠালে সোভিয়েত ইউনিয়নও নৌবাহিনীর জাহাজ পাঠায়। এছাড়া কাতার, ইরাক, লিবিয়ার মত অনেক রাষ্ট্রের' সরকার ও জনগণ বাংলাদেশের মুক্তিযুদ্ধে সমর্থন দিয়েছিল। পরিশেষে বলা যায়, বন্ধুপ্রতিম দেশগুলোর সহযোগিতা মুক্তিযুদ্ধে বাংলাদেশের বিজয়কে তরান্বিত করেছিল কথাটি পুরোপুরি যথার্থ।"
        }
      ]
    }
  ]
}