{
  "title": "ঢাকা কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "পৃথিবীর দ্বিতীয় বৃহত্তম মহাদেশ আফ্রিকা ছিল প্রাকৃতিক সম্পদে পরিপূর্ণ। বিদেশী রাষ্ট্র, বিশেষ করে ইউরোপীয় রাষ্ট্রগুলো আফ্রিকাতে প্রভাব বিস্তারের প্রতিযোগিতায় মেতে ওঠে। প্রথমে বাণিজ্যিক উদ্দেশ্যে আসলেও পরে এক পর্যায়ে তারা আফ্রিকার শাসন ক্ষমতা দখল করে নেয়।",
      "tag": "DC 24",
      "sub_questions": [
        {
          "label": "ক",
          "question": "ডুপ্লে কে ছিলেন?",
          "explanation": "ডুপ্লে ফরাসি ইস্ট ইন্ডিয়া কোম্পানির গর্ভনর জেনারেল ছিলেন।"
        },
        {
          "label": "খ",
          "question": "বক্সারের যুদ্ধ কী?",
          "explanation": "১৭৬৪ সালের ২২ অক্টোবর বিহারের পাটনা থেকে ১৩০ কিলোমিটার পশ্চিমে গঙ্গার তীরবর্তী বক্সারে বাংলার স্বাধীনচেতা নবাব মীর কাশিম ও ইংরেজ বাহিনীর মধ্যে যে যুদ্ধ সংঘটিত হয়, সেটি বক্সারের যুদ্ধ নামে পরিচিত। উপমহাদেশে ব্রিটিশ শক্তির প্রভাব-প্রতিপত্তি বৃদ্ধিতে বক্সারের যুদ্ধ গুরুত্বপূর্ণ একটি অধ্যায়। ইংরেজদের প্রতি বিরুদ্ধ মনোভাবের জন্য ইংরেজ বাহিনী নবাব মীর কাশিমের বাহিনীকে বক্সারে আক্রমণ করে। যুদ্ধে পরাজিত হয়ে মীর কাশিম যুদ্ধক্ষেত্র থেকে পালিয়ে যান। বক্সারের যুদ্ধকে ভারতীয় উপমহাদেশের ইতিহাসে চূড়ান্ত যুদ্ধ বলা হয়। কেননা, এ যুদ্ধের পর অস্তিত্ব রক্ষার জন্য ইংরেজদের আর কোনো যুদ্ধ করতে হয়নি।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার সাদৃশ্য আছে? ব্যাখ্যা করো।",
          "explanation": "নিম্নের অনুরূপ: উদ্দীপকের ঘটনা আমার পাঠ্যবইয়ে বর্ণিত ভারতীয় উপমহাদেশে ইংরেজ আধিপত্য প্রতিষ্ঠার ঘটনার সাথে সাদৃশ্যপূর্ণ। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। এদের উদ্দেশ্য মূলত ছিল বাণিজ্য বা সম্পদ আহরণ করা। কেউ এসেছে হানাদাররূপে, আবার কেউ বণিক বেশে। ভারতীয় উপমহাদেশের ধনসম্পদের কথা জানতে পেরে ব্যবসার উদ্দেশ্যে কয়েকটি ইউরোপীয় দেশের বণিকরা একে একে এ অঞ্চলে আসে। কালক্রমে তাদের বণিকের মানদণ্ড উচ্চাভিলাষ ও স্থানীয় রাজন্যবর্গের দুর্বলতার সুযোগে রাজদণ্ডে পরিণত হয়। এক সময় ভারতের সম্পদ করায়ত্ত তথা রাজত্ব দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাতপ্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। ভারতবর্ষ পরিণত হয় ব্রিটিশ সাম্রাজ্যের অংশে। উদ্দীপকে আফ্রিকা মহাদেশেরও প্রায় একই চিত্র তুলে ধরা হয়েছে। পৃথিবীর দ্বিতীয় বৃহত্তম এই মহাদেশ প্রাকৃতিক সম্পদে পরিপূর্ণ। এই সম্পদের ওপর অনেক আগে থেকেই বিদেশি শক্তিগুলোর নজর ছিল। এমন প্রেক্ষাপটে অষ্টাদশ শতাব্দীতে আফ্রিকার সম্পদের ওপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। শেষ পর্যন্ত আফ্রিকার বিভিন্ন দেশে ইংল্যান্ড, ফ্রান্স, জার্মানি, ইতালি, পর্তুগালসহ ইউরোপীয় দেশগুলোর দখলদারিত্ব প্রতিষ্ঠিত হয়। সুতরাং বলা যায়, ভারতবর্ষে ইংরেজদের আধিপত্য প্রতিষ্ঠার ঘটনার সাথে উদ্দীপকের ঘটনাটি সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে করো উল্লেখিত ঘটনার জন্য শুধুমাত্র বাণিজ্যিক কারণ দায়ী ছিল? মতের স্বপক্ষে যুক্তি দাও।",
          "explanation": "নিম্নের অনুরূপ: হ্যাঁ, আমি মনে করি, ভারতবর্ষে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল। উদ্দীপকে দেখা যায়, আফ্রিকার প্রাকৃতিক সম্পদের ওপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। এক পর্যায়ে আফ্রিকার বিভিন্ন দেশের ওপর ইউরোপীয়দের দখলদারিত্ব প্রতিষ্ঠিত হয়। উদ্দীপকের এ ঘটনাটি ভারতীয় উপমহাদেশে ইংরেজদের আধিপত্য প্রতিষ্ঠার বিষয়টিকে ইঙ্গিত করে। আর ভারতবর্ষে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল। : ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্বভারতীয় দ্বীপপুঞ্জে বাণিজ্য করতে আসে। মুঘল সম্রাট জাহাঙ্গীরের এক ফরমানবলে ওই ইংরেজ বণিকরা ভারতের পশ্চিম উপকূলীয় বন্দর সুরাটে কুঠি স্থাপনের অনুমতি পায়। ব্রিটিশ ইস্ট ইন্ডিয়া কোম্পানি ক্রমে উড়িষ্যার হরিহরপুর, বালাসোর, পাটনা এবং কাশিমবাজারে বাণিজ্যকুঠি স্থাপন করে। কোম্পানি একসময় পশ্চিমবাংলার কলকাতা, সুতানুটি এবং গোবিন্দপুরের জমিদারি লাভ করে। পরে সেখানেই মহানগর কলকাতা গড়ে ওঠে যা দীর্ঘসময় ব্রিটিশ ভারতের রাজধানী ছিল। ইংরেজরা প্রথমে বাণিজ্যকে কেন্দ্র করে এদেশে এলেও স্থানীয় শাসকদের প্রাসাদ ষড়যন্ত্র, অন্তর্কোন্দল ও দুর্বল শাসনব্যবস্থার সুযোগ নিয়ে নিজেদের শক্তি বৃদ্ধি করে। এক সময় তারা এদেশে দখলদারিত্ব প্রতিষ্ঠা করে। উপরের আলোচনা থেকে বোঝা যায়, ইংরেজরা বাণিজ্যকে কেন্দ্র করেই ভারতবর্ষে এসেছিল। এরপর উচ্চাভিলাষী হয়ে উঠে বিভিন্ন কৌশলে এদেশের শাসনক্ষমতা দখল করে। সুতরাং বলা যায়, উপমহাদেশে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল।"
        }
      ]
    },
    {
      "number": "2",
      "uddipok": "ঢাকা কলেজের ইতিহাস বিভাগের ছাত্ররা শিক্ষা সফরে ভারতের, মুর্শিদাবাদ জেলায় যায়। সফরের অংশ হিসেবে তারা ভাগীরথী নদীর তীরে অবস্থিত পলাশী গ্রামে যায়। শিক্ষক তাদের বলেন, এই গ্রামের আম্রকাননে অনেক বছর আগে একটি যুদ্ধ সংঘটিত হয়েছিল। বাংলা সহ সমগ্র ভারতবর্ষের ইতিহাসে এই যুদ্ধের গুরুত্ব অপরিসীম।",
      "tag": "DC 24",
      "sub_questions": [
        {
          "label": "ক",
          "question": "ডেনমার্কের অধিবাসীদের কি বলা হয়?",
          "explanation": "ডেনমার্কের অধিবাসীদের দিনেমার বলা হয়।"
        },
        {
          "label": "খ",
          "question": "অন্ধকূপ হত্যাকান্ড ব্যাখ্যা করো।",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে. মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচন্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকে কোন যুদ্ধের কথা বলা হয়েছে? যুদ্ধের কারণগুলো লিখ।",
          "explanation": "উদ্দীপকে পলাশীর যুদ্ধের কথা বলা হয়েছে। ভারতবর্ষের রাজনৈতিক ইতিহাসে ১৭৫৭ সালে সংঘটিত পলাশীর যুদ্ধ একটি তাৎপর্যপূর্ণ ঐতিহাসিক ঘটনা। ১৭৫৭ সালের ২৩ জুন ভাগীরথী নদীর তীরে পলাশীর আম্রকাননে ইংরেজ ইস্ট ইন্ডিয়া কোম্পানির সাথে • নবাব সিরাজ-উদ-দৌলার যুদ্ধ সংঘটিত হয়। এ যুদ্ধ ভারতবর্ষে ইংরেজদের আধিপত্য বিস্তারের পথ প্রশান্ত করে। উদ্দীপকে এ যুদ্ধেরই নির্দেশ করেছে। ইংরেজ ইস্ট ইন্ডিয়া কোম্পানি ও নবাবের মধ্যে সংঘটিত পলাশীর যুদ্ধের বেশ কিছু কারণ বিদ্যমান ছিল। সিরাজ-উদ-দৌলা যখন মসনদে বসেন প্রচলিত প্রথা অনুযায়ী অন্য ইউরোপীয় বণিকগণ উপঢৌকনসহ তাকে অভিনন্দন জানায়, কিন্তু ইংরেজ বণিকরা তা করেনি। এ স্বীকৃত নীতি উপেক্ষা করায় নবাবের প্রতি অসম্মান করা হয়। এতে নবাব অপমানিতবোধ করেন এবং ক্ষুব্ধ হন। ইংরেজ বণিকগণ নবাবের বাণিজ্য শর্ত না মেনে বাণিজ্য শুল্ক ফাঁকি দিয়ে ব্যক্তিগত ব্যবসায়ে অবাধে 'দস্তক' ব্যবহার শুরু করেছিল। যাতে দেশীয় ব্যবসায়ীদের অত্যন্ত ক্ষতি হয়। ফলে নবাব ইংরেজদের প্রতি ক্রুদ্ধ হয়ে উঠেন। এছাড়াও নবাবের আদেশ অমান্য করে ইংরেজরা কলকাতায় দুর্গ নির্মাণ করে। ইংরেজরা নবাবের সাথে বাণিজ্য সন্ধির যাবতীয় শর্ত ভঙ্গ করে জনসাধারণের ওপর অত্যাচার শুরু করে ও নবাবকে কর দিতে অস্বীকৃতি জানায়। এছাড়াও নবাব সিরাজ-উদ-দৌলাকে ক্ষমতাচ্যুত করার জন্য তার বিরুদ্ধে ষড়যন্ত্রে অংশ নিয়েছিলেন। তাছাড়াও' নবাবের শত্রুদের কাছে ইংরেজরা আশ্রয় দিয়েছিল। ফলে নবার ইংরেজদের এসব আচরণে অত্যন্ত ক্ষুদ্ধ হন। এসব কারণে ইংরেজদের সাথে পলাশীর প্রান্তরে নবাব সিরাজ-উদ-দৌলার যুদ্ধ সংঘটিত হয়।"
        },
        {
          "label": "ঘ",
          "question": "তুমি কি মনে করো উক্ত যুদ্ধের মাধ্যমে বাংলার স্বাধীনতার সূর্য অস্তমিত হয়েছিল? নিজস্ব মতামত দাও।",
          "explanation": "হ্যাঁ, আমি মনে করি উক্ত যুদ্ধ তথা পলাশীর যুদ্ধের মাধ্যমে বাংলার স্বাধীনতার সূর্য প্রায় দুশো বছরের জন্য অস্তমিত হয়েছিল। ভারতবর্ষের ইতিহাসে ১৭৫৭ সালে পলাশীর যুদ্ধে নবাবের পরাজয়ের তাৎপর্য ছিল সুদূরপ্রসারী। কেননা নবাবের পতনের মধ্য দিয়ে কার্যত বাংলার স্বাধীনতার সূর্য অস্তমিত হয়। বাংলার নিয়ন্ত্রণ দখলের পর ইংরেজরা কৌশলে একে একে ভারতবর্ষের অন্যান্য অংশ অধিকার করে। এভাবে ভারতবর্ষে ব্রিটিশ ঔপনিবেশিক শাসন শুরু হয়। ১৭৫৭ সালে সিরাজ-উদ-দৌলার পতনের পর মীর জাফর হন নামমাত্র নবাব। বাংলার প্রকৃত ক্ষমতা চলে যায় ইংরেজদের হাতে। তারা ধীরে ধীরে অন্য ইউরোপীয় বণিকদের কোণঠাসা করে নিজেদের প্রভাব প্রতিপত্তি বাড়াতে থাকে। ১৭৬৪ সালে নবাব মীর কাশিমের সঙ্গে বক্সারের যুদ্ধের পর ইংরেজরা মুঘল সম্রাটের কাছ থেকে বাংলার দেওয়ানি লাভ করে এবং পুরো ভারতবর্ষে সাম্রাজ্য স্থাপনের স্বপ্ন দেখতে থাকে। ১৭৫৯ সালে ব্রিটিশ পররাষ্ট্রমন্ত্রীকে লেখা পত্রে রবার্ট ক্লাইভ ভারতবর্ষে ইংরেজ শাসন প্রতিষ্ঠার আগ্রহের কথা জানান। তখন ব্রিটিশ সরকার সম্মতি না দিলেও ক্লাইভের পরবর্তী কর্মকর্তারা তার পরিকল্পনা অনুসরণ করেই ভারতবর্ষে সাম্রাজ্য প্রতিষ্ঠা করেন। পরবর্তী দীর্ঘ ১৯০ বছর ভারতে তাদের শাসন ও শোষণ অব্যাহত থাকে। উপরের আলোচনা থেকে বলা যায়, ১৭৫৭ সালে পলাশীর যুদ্ধে নবাব সিরাজ-উদ-দৌলাকে ষড়যন্ত্রের মাধ্যমে পরাজিত করার মাধ্যমেই বাংলার স্বাধীনতার সূর্য অস্তমিত হয়েছিল।"
        }
      ]
    },
    {
      "number": "3",
      "uddipok": "জনাব 'ক' ক্লাসে পড়াচ্ছিলেন, একসময় বাংলাতে এক অদ্ভুত শাসনব্যবস্থা চালু করেছিল ইংরেজরা। বাংলার নবাব এবং ইংরেজদের মধ্যে ক্ষমতা ভাগাভাগি করা হয়েছিল। এর মাধ্যমে নবাব পেয়েছিল ক্ষমতাহীন দায়িত্ব আর ইংরেজরা পেয়েছিল দায়িত্বহীন ক্ষমতা।",
      "tag": "DC 24",
      "sub_questions": [
        {
          "label": "ক",
          "question": "ভাস্কো-দা-গামা কত সালে ভারতবর্ষে আসেন?",
          "explanation": "ভাস্কো-দা-গামা ১৪৯৮ সালে ২০মে ভারতবর্ষে আসেন।"
        },
        {
          "label": "খ",
          "question": "ছিয়াত্তরের মন্বন্তর কী?",
          "explanation": "কোম্পানির শাসনামলে রবার্ট ক্লাইভ প্রবর্তিত দ্বৈতশাসন ব্যবস্থা এবং প্রাকৃতিক দুর্যোগের কারণে বাংলায় মন্বন্তর দেখা দেয়। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে।। এছাড়া সব দিক দিয়ে প্রজাদের ওপর অত্যাচার চালানো হয়। এ শাসনব্যবস্থার কারণে জনগণের দুর্দশা চরমে পৌঁছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে দারুণ খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর' নামে পরিচিত।"
        },
        {
          "label": "গ",
          "question": "উদ্দীপকে কোন ঘটনার কথা বলা হয়েছে? তোমার পাঠ্যবইয়ের, আলোকে-আলোচনা করো।",
          "explanation": "উদ্দীপকে ভারতীয় উপমহাদেশে লর্ড ক্লাইভ (Lord Clive) প্রবর্তিত দ্বৈতশাসনব্যবস্থার প্রতি ইঙ্গিত করা হয়েছে। ১৭৬৫ সালে লর্ড ক্লাইভ বাংলার দেওয়ানি লাভ করে এক অভিনব শাসনব্যবস্থা প্রবর্তন করেন। এ ব্যবস্থায় নিযামত বা বাংলার আইনশৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেশরক্ষা, দেওয়ানি সংক্রান্ত বিচার প্রভৃতি দায়িত্ব অর্পিত হয় কোম্পানির ওপর। লর্ড ক্লাইভ প্রবর্তিত এ শাসনব্যবস্থাকেই দ্বৈতশাসন নামে অভিহিত করা হয়। এ শাসনব্যবস্থার মূল উদ্দেশ্য ছিল কোম্পানিকে শক্তিশালী করে নবাবকে ক্ষমতাহীন করে তোলা। দ্বৈতশাসনের ফলে নবাব পেলেন ক্ষমতাহীন দায়িত্ব আর কোম্পানি পেল দায়িত্বহীন ক্ষমতা। উদ্দীপকে জনাব 'ক'-এর ক্লাসে পড়ানো অদ্ভুত শাসনব্যবস্থা বাংলায় লর্ড ক্লাইভ প্রবর্তিত দ্বৈত শাসনব্যবস্থা। কেননা, উপরের আলোচিত দ্বৈতশাসনব্যবস্থার মতো উদ্দীপকেও নবাবের ক্ষমতাহীন দায়িত্ব আর ইংরেজদের দায়িত্বহীন ক্ষমতার কথা বলা হয়েছে। তাই বলা যায়, উদ্দীপকের সাথে আমার পাঠ্যবইয়ের কোম্পানি কর্তৃক প্রবর্তিত দ্বৈতশাসন ব্যবস্থার মিল আছে।"
        },
        {
          "label": "ঘ",
          "question": "উক্ত শাসনব্যবস্থার কুফলগুলো লিখ।",
          "explanation": "উদ্দীপকে ইঙ্গিত দেওয়া ঘটনা অর্থাৎ দ্বৈতশাসন ব্যবস্থা বাংলার জনজীবনে বিপর্যয় বয়ে এনেছিল। ওই অভিনব ব্যবস্থা পরবর্তীকালে এক ভয়াবহ দুর্ভিক্ষের সূচনা করে। লর্ড ক্লাইভ বাংলার গভর্নর নিযুক্ত হয়ে দ্বৈতশাসনব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব ছিল না। নবাবের পক্ষে নায়েব রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, 'ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, \"দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।” এতে মারাত্মক মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে মৃত্যুবরণ করেছিল। উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে বাড়িয়ে দিয়েছিল। ছিয়াত্তরের মন্বন্তরের মতো ভয়াবহ বিপর্যয়ের পেছনেও দায়ী ছিল বিতর্কিত ওই শাসন ব্যবস্থা।"
        }
      ]
    },
    {
      "number": "4",
      "uddipok": "ভারতবর্ষে ইংরেজ শাসন শুরু হবার পর থেকে মুসলমানদের সাথে ইংরেজদের দূরত্ব বাড়তে থাকে। মুসলমানরা সামাজিক, রাজনৈতিক, অর্থনৈতিক দিক সহ সকল দিকে পিছিয়ে পড়তে থাকে। সেসময় একজন মনীষীর আবির্ভাব ঘটে। তিনি মুসলমানদের গোঁড়ামি ত্যাগ করে ইংরেজি শিক্ষায় শিক্ষিত হবার পরামর্শ দেন। বিভিন্ন সভা-সমিতি ও প্রতিষ্ঠানের মাধ্যমে আন্দোলন গড়ে তোলেন।",
      "tag": "DC 24",
      "sub_questions": [
        {
          "label": "ক",
          "question": "কত সালে বঙ্গভঙ্গ রদ করা হয়?",
          "explanation": "বঙ্গভাগ রদ হয় ১৯১১ সালে।"
        },
        {
          "label": "খ",
          "question": "মহারাণীর ঘোষণাপত্র কী?",
          "explanation": "১৮৫৭ খ্রিস্টাব্দের মহাবিদ্রোহের দমনের পর ১৮৫৮ খ্রিষ্টাব্দে ভারতীয় জনগণের ক্ষোভ ও দুঃখ প্রশমনের লক্ষ্যে ইংল্যান্ডের মহারানি ভিক্টোরিয়া এক রাজকীয় ঘোষণা দেন যা মহারানির ঘোষণাপত্র নামে পরিচিত। ১৮৫৭ খ্রিষ্টাব্দে ভারতে মহাবিদ্রোহ কোম্পানি শাসনের মূলে প্রচণ্ড আঘাত হানে। ফলে কোম্পানি শাসনের ভিত্তি দুর্বল হয়ে পড়ে এবং ভারতীয় জনগণ কোম্পানির শাসনের প্রতি বীতশ্রদ্ধ হয়ে পড়ে। ভারতীয় মহাবিদ্রোহে উভয় পক্ষের সীমাহীন ক্ষয়ক্ষতির কথা চিন্তা করে ও ভারতীয় ক্ষোভ প্রশমনের লক্ষে ১৮৫৮ খ্রিস্টাব্দে রানি ভিক্টোরিয়া এই ঘোষণা দেন। এ ঘোষণাবলে কোম্পানির শাসনের বিলুপ্তি ঘোষণা করেন এবং তদানিন্তন গভর্নর জেনারেল লর্ড ক্যানিংকে ভাইসরয় নিযুক্ত করেন।"
        },
        {
          "label": "গ",
          "question": "উদ্দীপকের মনীষীর সাথে তোমার পাঠ্যবইয়ের কোন মনীষীর সাদৃশ্য রয়েছে? ব্যাখ্যা করো।",
          "explanation": "উদ্দীপকে উল্লেখিত মনীষীর সাথে আমার পাঠ্যবইয়ের স্যার সৈয়দ আহমদ স্থানের সাদৃশ্য রয়েছে। সৈয়দ আহমদ খান ছিলেন একজন স্বনামধন্য মুসলিম: সমাজ সংস্কারক ও চিন্তাবিদ। তিনি তার দূরদর্শিতা, প্রজ্ঞা ও অভিজ্ঞতার আলোকে উপলব্ধি করতে পেরেছিলেন ধর্মীয় গোঁড়ামি এবং ইংরেজি শিক্ষার প্রতি অনীহা ভারতে মুসলমানদের পিছিয়ে পড়ার কারণ। উপরন্তু মুসলমানদের ইংরেজবিদ্বেষী মনোভাব শাসক ইংরেজদের এ সম্প্রদায়ের প্রতি বীতশ্রদ্ধ করে তোলে। এ অবস্থায় স্যার সৈয়দ আহমদ খান মুসলমানদের আধুনিক পাশ্চাত্য তথা ইংরেজি শিক্ষা গ্রহণে উদ্বুদ্ধ করেন। এর পাশাপাশি মুসলমান সম্প্রদায়ের মধ্যে সামাজিক, রাজনৈতিক, সাংস্কৃতিক সকল ক্ষেত্রে প্রগতিশীল ভাবধারার প্রসারের লক্ষ্যে তিনি আলীগড় আন্দোলনের সূচনা করেন। তিনি মুসলমানদের স্বার্থেই শাসক ইংরেজদের সাথে সম্পর্ক উন্নয়নের কোনো বিকল্প নেই বলে মনে করতেন। উদ্দীপকে আমরা যে মনীষীর কর্মকান্ডের পরিচয় পাই, তিনি তার সম্প্রদায়কে সকল প্রকার ধর্মীয় গোঁড়ামি ত্যাগ করে প্রগতিশীলতার পথে চলার পরামর্শ দেন। তাই বলা যায়, উক্ত মনীষীর কর্মকান্ডের সাথে স্যার সৈয়দ আহমদ 'খানের কাজের মিল আছে।"
        },
        {
          "label": "ঘ",
          "question": "ভারতীয় মুসলমানদের জাগরণে উক্ত মনীষীর পরিচালিত আন্দোলনের গুরুত্ব বর্ণনা করো।",
          "explanation": "ভারতীয় মুসলমানদের জাগরণে উক্ত মনীষীর তথা স্যার সৈয়দ আহমদ খানের পরিচালিত আলীগড় আন্দোলনের গুরুত্ব অপরিসীম। শিক্ষাক্ষেত্রে সৈয়দ আহমদের প্রচেষ্টা ছিল মুসলমান সমাজকে আধুনিক শিক্ষায় শিক্ষিত করা এবং ধর্মীয় গোঁড়ামি দূর করে উন্নতির পথে এগিয়ে নিয়ে যাওয়া। মুসলমান সমাজের মধ্যে রাজনৈতিক, সামাজিক সাংস্কৃতিক ইত্যাদি সব ক্ষেত্রেই প্রগতিমূলক ভাবধারা গড়ে তুলতে তিনি একটি আন্দোলনের সূত্রপাত করেন, যা 'আলীগড় আন্দোলন' নামে সুপরিচিত। স্যার সৈয়দ আহমদ খান মুসলমানদের প্রত্যক্ষ রাজনীতি থেকে দূরে থাকতে উপদেশ দিতেন। সে জন্য ভারতীয় কংগ্রেস প্রতিষ্ঠার পর কংগ্রেসে যোগ দিতে তাদের নিষেধ করেন। আলীগড় আন্দোলন মুসলমানদের মধ্যে রাজনৈতিক চেতনার বিকাশ ঘটায়। এ আন্দোলনের ফলে ইংরেজদের সাথে মুসলমানদের সহযোগিতার ক্ষেত্র প্রস্তুত হয়।। ইংরেজি ও পাশ্চাত্য শিক্ষা গ্রহণ করে তারা সরকারি চাকরির সুযোগ পায়। আলীগড় বিশ্ববিদ্যালয় পাশ্চাত্য শিক্ষা ও ব্রিটিশ সহযোগিতার কেন্দ্র হয়ে ওঠে। এ আন্দোলন মুসলমান সমাজের মধ্যে ইংরেজ শাসনের প্রতি আনুগত্য সৃষ্টি করে এবং কংগ্রেসের প্রভাব থেকে মুসলমানদের দূরে সরিয়ে রাখে। এ আন্দোলনের ফলেই মুসলিম লীগ জন্মলাভ করে। এ আন্দোলনই পরবর্তী সময়ে ভারতের স্বাধীনতার পটভূমি তৈরি করে। আলীগড় আন্দোলনের শ্রেষ্ঠ অবদান মুসলমানদের মধ্যে জাতীয়তাবোধের বিকাশ ঘটানো। উপরের আলোচনার প্রেক্ষিতে বলা যায়, ভারতীয় মুসলমানদের মধ্যে আধুনিক শিক্ষা ও সংস্কৃতির বিকাশ এবং জাতীয়তাবোধ বিকাশে স্যার সৈয়দ আহমদ খানের পরিচালিত আলীগড় আন্দোলনের গুরুত্ব অপরিসীম।"
        }
      ]
    },
    {
      "number": "5",
      "uddipok": "২য় বিশ্বযুদ্ধে জার্মানীর পরাজয়ের পর মিত্রশক্তির দেশগুলো রাজনৈতিক মতাদর্শের ভিত্তিতে জার্মানীকে পূর্ব ও পশ্চিম, দুটি অংশে বিভক্ত করে ফেলে। পূর্ব অংশের ক্ষমতায় আসে সমাজতান্ত্রিক সরকার। তবে ১৯৮৯ সালের বৈশ্বিক পুঁজিবাদের জোয়ারে সমাজতান্ত্রিক সরকারের পতন ঘটে এবং বিভক্ত জার্মানী একত্রিত হয়।",
      "tag": "DC 24",
      "sub_questions": [
        {
          "label": "ক",
          "question": "ভারতের সর্বশেষ গভর্ণর জেনারেল কে ছিলেন?",
          "explanation": "ভারতের সর্বশেষ গভর্নর জেনারেল ছিলেন লর্ড মাউন্টব্যাটেন।"
        },
        {
          "label": "খ",
          "question": "লর্ড কার্জনের পরিচয় দাও।",
          "explanation": "লর্ড কার্জন ভারতে নিযুক্ত ব্রিটিশ রাজপ্রতিনিধিদের মধ্যে অন্যতম শ্রেষ্ঠ ভাইসরয় ছিলেন। ১৮৯৯ খ্রিষ্টাব্দে অতি অল্প বয়সে তিনি ভারতের ভাইসরয় নিযুক্ত হন। তাঁর বিদ্যাবুদ্ধি, কূটনৈতিক জ্ঞান এবং রাজনৈতিক দূরদর্শিতা ছিল প্রখর। লর্ড কার্জনের শাসনব্যবস্থা অভ্যন্তরীণ সংস্কারের জন্য বিশেষভাবে প্রসিদ্ধ। বঙ্গভঙ্গ তার শাসনমলের অন্যতম স্মরণীয় ঘটনা। এছাড়াও একজন সফলকাম শাসক হিসেবে তিনি ভারতবর্ষে ব্রিটিশ স্বার্থ ও অধিকার রক্ষায় একটি শক্তিশালী বৈদেশিক নীতি প্রণয়ন করেন।"
        },
        {
          "label": "গ",
          "question": "উদ্দীপকের জার্মানীর বিভক্তির মত পাঠ্যবইয়ের সামঞ্জস্য বিষয়টির পটভূমি ব্যাখ্যা করো।",
          "explanation": "উদ্দীপকের জার্মানির বিভক্তির মতো পাঠ্যবইয়ের বক্তাভা ও বঙ্গভঙ্গ রদ বিষয়টির সামঞ্জস্য রয়েছে। ভারতের রাজনৈতিক ইতিহাসে একটি গুরুত্বপূর্ণ ঘটনা বঙ্গভঙ্গ। লর্ড কার্জন ১৯০৫ সালে সমগ্র বঙ্গদেশ অর্থাৎ বাংলা প্রেসিডেন্সিকে দুটি প্রদেশে ভাগ করেন। বাংলা, বিষার, উড়িষ্যা, মধ্য প্রদেশ ও আসামের কিছু অংশ নিয়ে বাংলা প্রেসিডেন্সি গঠিত ছিল। প্রশাসনিক সুবিধার কথা বলে লর্ড কার্জন বাংলা প্রদেশকে ভাগ করে পূর্বাঞ্চলে পূর্ব বঙ্গ ও আসাম নামে একটি নতুন প্রদেশ সৃষ্টি করেন। অন্যদিকে বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিমবগুণ নামে অপর একটি প্রদেশ গঠন করা হয়। ১৯০৫ সালের ১৬ অক্টোবর বঙ্গভঙ্গ কার্যকর করা হয়। বঙ্গভঙ্গের প্রতি হিন্দু ও মুসলমান সম্প্রদায় বিপরীতমুখী প্রতিক্রিয়া দেখায়। ভাগ্যের উন্নয়নের আশায় পূর্ববঙ্গোর অনগ্রসর মুসলমানরা একে স্বাগত জানায়। কিন্তু বিশেষ করে শিক্ষিত ও অবস্থাপন্ন হিন্দুরা এর প্রতিবাদে ব্যাপক আন্দোলন গড়ে তোলে। তারা বিষয়টিকে বাঙালির জাতীয়তাবাদী আন্দোলন নস্যাৎ ও মাতৃভূমিকে ভাগ করার ব্রিটিশ ষড়যন্ত্র আখ্যা দেয়। অবশেষে এ আন্দোলনের তীব্রতায় ব্রিটিশ সরকার ১৯১১ সালে বঙ্গভঙ্গ রদের ঘোষণা দেয়। উদ্দীপকে লক্ষণীয় যে, দ্বিতীয় বিশ্বযুদ্ধে পরাজিত জার্মানিকে দু'ভাগে ভাগ করে পূর্ব ও পশ্চিম জার্মানি করা হয়। রাজনৈতিক মতাদর্শের পরিবর্তনে আবার দুই জার্মানি এক হয়। তাই বলা যায়, এ ঘটনার সাথে বঙ্গভঙ্গ ও বঙ্গভঙ্গ রদের ঘটনার সাদৃশ্য রয়েছে।"
        },
        {
          "label": "ঘ",
          "question": "উক্ত বিভাজন ছিল ব্রিটিশদের 'ভাগ কর এবং শাসন কর' নীতির সুপরিকল্পিত প্রয়োগ। বিশ্লেষণ করো।",
          "explanation": "উত্ত বিভাজন তথা বঙ্গভঙ্গ ছিল ব্রিটিশদের 'ভাগ কর এবং শাসন কর' নীতির সুপরিকল্পিত প্রয়োগ-উক্তিটি যথার্থ। ভারতে ঔপনিবেশিক শাসনের শুরু থেকেই ব্রিটিশরা 'Divide and Rule' (ভাগ কর ও শাসন কর) নীতি অনুসরণ করে এসেছে। ১৯০৫ সালের বঙ্গভঙ্গের ঘটনা ও এর ফলাফল বিশ্লেষণ করলে সাম্প্রদায়িক বিভাজন সৃষ্টিতে ব্রিটিশ শাসকদের এ নীতির প্রয়োগ স্পষ্ট হয়ে ওঠে। উনিশ শতকের শুরু থেকে তৎকালীন ভারতের রাজধানী কলকাতা ছিল ব্রিটিশবিরোধী আন্দোলনের প্রাণকেন্দ্রে। ১৮৮৫ সালে ভারতীয় জাতীয় কংগ্রেস প্রতিষ্ঠার পর কলকাতাকেন্দ্রিক শিক্ষিত জনগোষ্ঠী ক্রমেই জাতীয়তাবাদী চেতনায় উদ্বুদ্ধ হয়ে উঠেছিল। সর্বভারতীয় পর্যায়েও বাঙালি রাজনৈতিক নেতৃবৃন্দ ও বুদ্ধিজীবীদের প্রভাব ছিল। এরকম রাজনীতি ও সমাজসচেতন হিন্দু ও মুসলমান বাঙালির ঐক্যবদ্ধ শক্তি ব্রিটিশ শাসনের ভিত নাড়িয়ে দিতে পারে সে বিষয়ে ব্রিটিশ শাসকরা অবগত ছিলেন। ফলে তারা বঙ্গভঙ্গের মাধ্যমে বাঙালিদের দুটি ভাগে বিভক্ত করেন। ব্রিটিশ সরকারের পক্ষ থেকে প্রশাসনিক সুবিধার কথা বলা হলেও এ পদক্ষেপের অন্যতম প্রধান কারণ ছিল বাংলার জাতীয়তাবাদী চেতনা ও আন্দোলনকে নিয়ন্ত্রণ করা। আর এক্ষেত্রে ব্রিটিশরা সফলও হয়েছিল। কারণ বক্ত্যভজ্ঞাকে কেন্দ্র করে যে হিন্দু-মুসলিম তিক্ততার সৃষ্টি হয় তা ইংরেজ শাসনকে দীর্ঘায়িত করতে সহায়ক ভূমিকা পালন করেছিল। ইতিহাসবিদরা তাই মনে করেন, শুধুই প্রশাসনিক কারণে লর্ড কার্জন বক্তা বিভাগ করেননি। এর পেছনে তার সুদূরপ্রসারী রাজনৈতিক উদ্দেশ্য ছিল। এটি ছিল ব্রিটিশদের 'ভাগ কর ও শাসন কর' নীতির অংশ।"
        }
      ]
    },
    {
      "number": "6",
      "uddipok": "১৮৮৫ সালে কংগ্রেস এবং ১৯০৬ সালে মুসলিম লীগ প্রতিষ্ঠিত হবার পর থেকে ভারতের রাজনীতি যেন দুই ধারায় বিভক্ত হয়ে যায়। তবে ১ম বিশ্বযুদ্ধ পরবর্তী সময়ে এই দুটি প্রতিদ্বন্দী দল একসাথে আন্দোলন করেছিল বৃটিশদের বিরুদ্ধে।",
      "tag": "DC 24",
      "sub_questions": [
        {
          "label": "ক",
          "question": "সিপাহী বিদ্রোহ কত সালে হয়েছিল?",
          "explanation": "সিপাহি বিদ্রোহ হয়েছিল ১৮৫৭ সালে।"
        },
        {
          "label": "খ",
          "question": "ইলবার্ট বিল কী?",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের। মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "উদ্দীপকে কোন আন্দোলনের কথা বলা হয়েছে? পাঠ্যবইয়ের আলোকে আলোচনা করো।",
          "explanation": "উদ্দীপকে ইঙ্গিতকৃত আন্দোলনটি হলো খেলাফত ও অসহযোগ আন্দোলন। উদ্দীপকে কংগ্রেস ও মুসলিম লীগ দুটি ভিন্ন ধারার রাজনৈতিক দল প্রথম বিশ্বযুদ্ধ পরবর্তী সময়ে একসাথে ব্রিটিশ বিরোধী আন্দোলন করেছিল। এই আন্দোলনে প্রথমে মুসলিমরা তুর্কি সম্রাজ্য রক্ষার জন্য খেলাফত আন্দোলন শুরু করেছিল। যা পরবর্তীতে অসহযোগ আন্দোলনের রূপ নেয়। এতে দুই পৃথক ধারার রাজনৈতিক দল তথা মুসলিম লীগ ও কংগ্রেস একত্রিত হয়। খেলাফত আন্দোলন ছিল বিশ্বের মুসলমানদের ধর্মীয় মর্যাদাপূর্ণ প্রতিষ্ঠান খেলাফত রক্ষার আন্দোলন। প্রথম বিশ্বযুদ্ধে জার্মানি হেরে গেলে তার মিত্র তুরস্কের ভূখণ্ড ব্রিটেন ও তার ইউরোপীয় মিত্ররা ভাগাভাগি করে নেয়। তুরস্ক তখন ছিল ইসলামের খেলাফতের ধারক। বিশ্বযুদ্ধে পরাজয়ের কারণে তুরস্কের খিলাফতের অস্তিত্ব থাকা নিয়ে সংশয় সৃষ্টি হয়। এ পরিপ্রেক্ষিতে ভারতের মুসলিমরা খিলাফতের অস্তিত্ব রক্ষায় ঐ আন্দোলন করে। ১৯২০ সালের জুন মাসে খিলাফত কমিটির আহ্বানে এলাহাবাদে এক সভায় সরকারের সাথে অসহযোগিতার কর্মসূচি চূড়ান্ত করা হয়। অপরদিকে মহাত্মা গান্ধীর নেতৃত্বে পরিচালিত অসহযোগ আন্দোলনও ছিল সরকারবিরোধী। মুসলিম সম্প্রদায়ের সমর্থনের প্রত্যাশায় গান্ধী খিলাফত আন্দোলনে যোগ দেন। খেলাফত ও অসহযোগ আন্দোলনের কর্মসূচি একই রকম ছিল। উভয় কর্মসূচিতেই ইংল্যান্ডে তৈরি পণ্য বর্জন করা হয়েছিল। দুই আন্দোলনেই জনগণকে দেশীয় পণ্যসামগ্রী ব্যবহারের আহ্বান জানানো হয়। তবে খিলাফত আন্দোলন মাওলানা মোহাম্মদ আলী, শওকত আলী ও আবুল কালামের নেতৃত্বে চললেও অসহযোগ আন্দোলন শুধু গান্ধীজির নেতৃত্বে পরিচালিত হয়েছিল। আর খেলাফত আন্দোলন শুধু মুসলমানদের দ্বারা পরিচালিত হলেও অসহযোগ আন্দোলনে হিন্দু-মুসলমান সবার উপস্থিতি লক্ষ করা যায়। সর্বোপরি খেলাফত আন্দোলন ধর্মীয় অনুপ্রেরণা থেকে পরিচালিত হয়েছিল, কিন্তু অসহযোগ আন্দোলন ছিল জাতীয়তাবাদী আন্দোলন। সুতরাং দেখা যায়, খেলাফত ও অসহযোগ আন্দোলনের মধ্যে মিল-অমিল উভয়ই ছিল। এই দুই আন্দোলনকে কেন্দ্র করে ভারতে হিন্দু- মুসলিম সাম্প্রদায়িক সম্পর্কের উন্নতি ঘটেছিল।"
        },
        {
          "label": "ঘ",
          "question": "উক্ত আন্দোলন কেন ব্যর্থ হয়েছিলো?",
          "explanation": "উক্ত আন্দোলন তার অহিংসরূপ হারানোর কারণে ব্যর্থ হতে থাকে। তবে শেষ পর্যন্ত আরও বেশ কিছু কারণে এ আন্দোলন ব্যর্থতায় পর্যবসিত হয়।। খেলাফত আন্দোলনে নেতৃত্বদানকারী খেলাফত কমিটির প্রথম সম্মেলনে • সিদ্ধান্ত হয় যে, ব্রিটিশ সরকার তুরস্কের খলিফার মর্যাদা রক্ষার কোনো প্রতিশ্রুতি না দিলে মুসলমানরা সরকারের সঙ্গে অসহযোগ নীতি অনুসরণ করবে। প্রয়োজনে তারা ব্রিটিশ পণ্যও বর্জন করবে। 'মহাত্মা গান্ধী এসময়ে খেলাফতের বিষয়ে কংগ্রেসের পূর্ণ সহযোগিতার আশ্বাস প্রদান করেন। পরবর্তীতে জাতীয় কংগ্রেস অসহযোগের কর্মসূচি হিসেবে সরকারি চাকরি ও পদবি ত্যাগ, সরকারি শিক্ষা প্রতিষ্ঠানসহ আদালত ও আইন ব্যবসা বর্জন, বিলাতি দ্রব্য পরিহার ইত্যাদি প্রস্তাব গ্রহণ করে। একই সময়ে নাগপুরে খেলাফত কমিটি ও মুসলিম লীগ অসহযোগ আন্দোলনের বিস্তারিত কর্মসূচি অনুমোদন করে এবং উভয় সংগঠন স্বাধীনতাকে তাদের চূড়ান্ত লক্ষ্য বলে ঘোষণা করে। ফলে খেলাফত ও অসহযোগ আন্দোলন হিন্দু মুসলমানের যৌথ আন্দোলনে পরিণত হয়। তবে শেষ পর্যন্ত বেশ কিছু কারণে এ আন্দোলন ব্যর্থতায় পর্যবসিত হয়। আন্দোলনের চূড়ান্ত পর্যায়ে অহিংসার স্থলে সহিংসতার ঘটনা ঘটে। ১৯২১ সালের আগস্ট মাসে মালাবারে কৃষকেরা জমিদারের বিরুদ্ধে বিদ্রোহ করে এবং দাঙ্গা-হাঙ্গামার আশ্রয় নেয়। এরপর ১৯২২ সালের ফেব্রুয়ারিতে উত্তর প্রদেশের চৌরিচোরা নামক স্থানে একদল বিক্ষুব্ধ * জনতা থানা আক্রমণ করে ২১ জন সিপাহি ও একজন দারোগাকে জীবন্ত পুড়িয়ে মারে। গান্ধী তার অহিংস ও অসহযোগ আন্দোলনকে এভাবে সহিংসতায় পরিণত হতে দেখে আন্দোলনের সকল কর্মসূচি প্রত্যাহার করেন। এতে সারাদেশে হতাশার সৃষ্টি হয়। সরকার শিগগিরই গাম্ভীকে গ্রেফতার করে। অসহযোগ আন্দোলনের অবসারে খেলাফত আন্দোলনও দুর্বল হয়ে পড়ে। ১৯২৪ সালে তুরস্কের কামাল আতাতুর্ক খেলাফত বিলুপ্ত ঘোষণার পর এ আন্দোলনের চূড়ান্ত পরিসমাপ্তি ঘটে। খিলাফত ও অসযোগ আন্দোলন সফল না হলেও সে গণজাগরণ ছিল অভূতপূর্ব ও অবিস্মরণীয়। উপমহাদেশের স্বাধিকার আন্দোলনের ইতিহাসে আন্দোলন দুটির অবদান ও গুরুত্ব অপরিসীম।"
        }
      ]
    },
    {
      "number": "7",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "একুশ নিয়ে প্রথম কবিতার নাম কী?",
          "explanation": "একুশ নিয়ে প্রথম কবিতার নাম হলো- 'কাঁদতে আসিনি ফাঁসির দাবি নিয়ে এসেছি'।"
        },
        {
          "label": "খ",
          "question": "তমদ্দুন মজলিশ কী?",
          "explanation": "ভাষা আন্দোলনের প্রেক্ষিতে গড়ে ওঠা প্রথম সংগঠন হলো 'তমদ্দুন মজলিশ'। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম ও' রসায়ন বিভাগের অধ্যাপক নুরুল হক ভূঁইয়া ১৯৪৭ সালের ১ সেপ্টেম্বর 'তমদ্দুন মজলিশ' গঠন করেন। এ সংগঠনের উদ্যোগে ১৯৪৭ সালের ১৫ সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়। মূলত তমদ্দুন মজলিশই ছিল ভাষার দাবিতে গড়ে ওঠা প্রথম সংগঠন।"
        },
        {
          "label": "গ",
          "question": "উদ্দীপকের ছবি তোমার পাঠ্যবইয়ের কোন আন্দোলনকে ইঙ্গিত করে? ব্যাখ্যা করো।",
          "explanation": "উদ্দীপকের ছবি আমার পাঠ্যবইয়ের ১৯৫২ সালের ভাষা আন্দোলনকে ইঙ্গিত করে। পাকিস্তান রাষ্ট্র প্রতিষ্ঠার পর থেকেই পশ্চিম পাকিস্তানি শাসকগোষ্ঠী সংখ্যাগরিষ্ঠ বাঙালির অধিকার হরণের চেষ্টায় লিপ্ত ছিল। পুরো পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়া সত্ত্বেও মাত্র ৩.২৭% মানুষের ভাষা উর্দুকে রাষ্ট্রভাষা করার ঘোষণা দেয় শাসকগোষ্ঠী। পূর্ব পাকিস্তানের ছাত্র, শিক্ষক, বুদ্ধিজীবীসহ সর্বস্তরের বাঙালি এর বিরুদ্ধে প্রতিবাদ জানায়। সারাদেশব্যাপী আন্দোলন গড়ে ওঠে। আন্দোলনের চূড়ান্ত পর্যায়ে ১৯৫২ সালের ২১ ফেব্রুয়ারি প্রতিবাদ কর্মসূচি চলাকালে পুলিশের গুলিতে আবুল বরকত, রফিক উদ্দিন আহমেদ, আবদুল জব্বার প্রমুখ শহিদ, হন। ২৩ ফেব্রুয়ারি ভাষা শহিদদের নিহত হওয়ার স্থানে ছাত্ররা তাৎক্ষণিকভাবে একটি স্মৃতিস্তম্ভ বা শহিদ মিনার নির্মাণ করে। কিন্তু পুলিশ শহিদ মিনারটি ভেঙে দেয়। স্বাধীনতার পর ১৯৭২ সালে বর্তমান শহিদ মিনারটি নির্মাণ করা হয়। এই শহিদ মিনার বাঙালি জাতিকে মাতৃভাষার জন্য আত্মত্যাগের ইতিহাস স্মরণ করিয়ে দেয়। উদ্দীপকের চিত্রটি হলো ঢাকায় অবস্থিত কেন্দ্রীয় শহিদ মিনার। এই শহিদ মিনার সৃষ্টির পেছনে রয়েছে বাঙালি জাতির মাতৃভাষার মর্যাদা রক্ষার জন্য আত্মত্যাগের ইতিহাস। তাই বলা যায়, উদ্দীপকের চিত্রটি ১৯৫২ সালের ভাষা আন্দোলনের কথা স্মরণ করিয়ে দেয়।"
        },
        {
          "label": "ঘ",
          "question": "বাঙালী জাতীয়তাবাদ বিকাশে উক্ত আন্দোলনের গুরুত্ব আলোচনা করো।",
          "explanation": "বাঙালি জাতীয়তাবাদ বিকাশে উক্ত আন্দোলন তথা ১৯৫২ সালের ভাষা আন্দোলন মুখ্য ভূমিকা রেখেছিল। ১৯৫২ সালের ভাষা আন্দোলন বাংলাদেশের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আন্দোলন বাঙালিদের তাদের স্বতন্ত্র জাতিগত পরিচয় সম্পর্কে সচেতন করে তোলে। ভাষ্য-সংস্কৃতিকে কেন্দ্র করে বাঙালি জাতীয়তাবাদের উন্মেষ ঘটে। ভাষা আন্দোলনের মাধ্যমে বাঙালিরা সাংস্কৃতিক ছাড়াও অন্যান্য অধিকার সম্পর্কে সজাগ হয়ে ওঠে। ফলে তারা পরবর্তী বিভিন্ন আন্দোলনে অংশগ্রহণ করে দাবি আদায়ের তাগিদ বোধ করে। বস্তুত এ আন্দোলনের মধ্য দিয়েই পূর্ব বাংলার স্বাধিকারের চেতনা দানা বাঁধতে থাকে। এ চেতনাই পরবর্তীকালে পূর্ব পাকিস্তানের বাঙালিদের রাজনৈতিক ও অর্থনৈতিক মুক্তির পথকে সুগম করে। বাঙালিরা নিজেদের অধিকার অর্জনের লক্ষ্যে ঐক্যবদ্ধ হতে থাকে। পাকিস্তান রাষ্ট্রের প্রতি সৃষ্ট হতাশা থেকে তারা মুসলিম লীগকে প্রত্যাখ্যান করে ১৯৫৪ সালের নির্বাচনে ব্যালট বিপ্লব ঘটায়। তারা বাঙালিদের বিভিন্ন প্রাণের দাবি তুলে ধরা যুক্তফ্রন্টকে বিপুলভাবে বিজয়ী করে। পূর্ব পাকিস্তানের বাঙালিরা এর পর ১৯৬২ সালে শরীফ শিক্ষা কমিশনের বিরুদ্ধে আন্দোলন করে। ১৯৬৬ সালে বাঙালির মুক্তির সনদ ছয় দফা দাবি ঘোষণা করেন আওয়ামী লীগ নেতা বঙ্গবন্ধু শেখ মুজিবুর রহমান। ৬টি দাবির অন্যতম ছিল প্রাদেশিক স্বায়ত্তশাসনের দাবি। এর পথ বেয়েই আসে ১৯৬৯ সালের গণঅভ্যুত্থান এবং ১৯৭০ সালের ঐতিহাসিক সাধারণ নির্বাচন। পাকিস্তানি শাসকরা নির্বাচনে বাঙালিদের প্রধান দল আওয়ামী লীগের বিপুল বিজয় মেনে নিতে অস্বীকৃতি জানায়। উল্টো চালায় গণহত্যা। ফলে অনিবার্য হয়ে হয়ে ওঠে ১৯৭১ সালের মুক্তিযুদ্ধ। রক্তক্ষয়ী এ যুদ্ধের মধ্য দিয়েই পূর্ব পাকিস্তান পরিণত হয় স্বাধীন ও সার্বভৌম রাষ্ট্র বাংলাদেশে। উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে বাঙালি জাতীয়তাবাদের উন্মেষ ঘটেছিল। আর স্বাধীন বাংলাদেশ রাষ্ট্র তারই চূড়ান্ত পরিণতি।"
        }
      ]
    },
    {
      "number": "8",
      "uddipok": "জনাব 'খ' একজন খাঁটি দেশপ্রেমিক। তিনি তার অঞ্চলের সামাজিক, রাজনৈতিক, অর্থনৈতিক, সামরিক ও প্রশাসনিক বৈষম্য দূর করার লক্ষ্যে কয়েকটি দাবী সম্বলিত একটি কর্মসূচী পেশ করেন। এই দাবীগুলোকে জনগণের বাঁচার দাবী হিসেবে উল্লেখ করা হয়।",
      "tag": "DC 24",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "তাসখন্দ চুক্তি কী?",
          "explanation": "১৯৬৫ সালে ৬ সেপ্টেম্বর কাশ্মীরকে কেন্দ্র করে ভারত ও পাকিস্তানের মধ্যে যুদ্ধ হয়। এ যুদ্ধ বন্ধের জন্য ভারত ও পাকিস্তানের মধ্যে ১৯৬৬ সালে যে শান্তি চুক্তি হয় তাই 'তাসখন্দ চুক্তি' নামে পরিচিত।১৯৬৫ সালের ৬ সেপ্টেম্বর পাকিস্তানি সৈন্যরা ভারত নিয়ন্ত্রিত কাশ্মীরে প্রবেশ করলে দুই দেশের মধ্যে পূর্ণাকা যুদ্ধ শুরু হয়। ১৭ দিন যুদ্ধ চলার পর জাতিসংঘের মধ্যস্থতায় সোভিয়েত প্রধানমন্ত্রী অ্যালেক্সেই কোসিগিনের উদ্যোগে উজবেকিস্তানের রাজধানী তাসখন্দ শহরে ১৯৬৬ সালের ১০ জানুয়ারি পাকিস্তানের প্রেসিডেন্ট আইয়ুব খান ও ভারতের প্রধানমন্ত্রী লাল বাহাদুর শাস্ত্রীর মধ্যে একটি শান্তিচুক্তি স্বাক্ষরিত হয় যা 'তাসখন্দ চুক্তি' নামে খ্যাত।"
        },
        {
          "label": "গ",
          "question": "উদ্দীপকের সাথে বঙ্গবন্ধুর কোন কর্মসূচীর সিল আছে? ব্যাখ্যা করো।",
          "explanation": "উদ্দীপকের সঙ্গে বঙ্গবন্ধুর ছয় দফা কর্মসূচির মিল আছে। পাকিস্তানি শাসন ও শোষণ থেকে পূর্ব বাংলা তথা পূর্ব পাকিস্তানের জনগণকে মুক্ত করার জন্য বঙ্গবন্ধু শেখ মুজিবুর রহমান ১৯৬৬ সালে ছয় দফা কর্মসূচি ঘোষণা করেন। বঙ্গাবন্ধুর উদ্দেশ্য ছিল ছয় দফা দাবি আদায়ের মাধ্যমে পূর্ব পাকিস্তানকে বৈষম্যের হাত থেকে রক্ষা করা। মূলত ভারত-পাকিস্তান যুদ্ধ অবসানের পর পূর্ব পাকিস্তানের নিরাপত্তার প্রতি পশ্চিম পাকিস্তানি সরকারের চরম অবহেলা, পাশাপাশি রাজনৈতিক, অর্থনৈতিক, প্রশাসনিক, সামরিক, শিক্ষা প্রভৃতি ক্ষেত্রে পূর্ব পাকিস্তানের প্রতি সীমাহীন বৈষম্যের বিরুদ্ধে বঙ্গবন্ধু সোচ্চার হন। ১৯৬৬ সালের ৫-৬ ফেব্রুয়ারি লাহোরে বিরোধীদলীয় নেতারা একটি সম্মেলনের আহ্বান করেন। এ সম্মেলনে বঙ্গবন্ধু ঐতিহাসিক 'ছয় দফা' প্রস্তাব পেশ করলে সম্মেলনের নেতৃবৃন্দ তা প্রত্যাখ্যান করেন। বঙ্গবন্ধু সম্মেলন বর্জন করেন এবং ছয় দফা সাংবাদিকদের সামনে প্রকাশ করেন। ছয় দফা পরবর্তীতে বাঙালির মুক্তির সনদ হিসেবে প্রকাশ পায়। উদ্দীপকের জনাব 'খ' তার অঞ্চলের সামাজিক, অর্থনৈতিক, সামরিক ও প্রশাসনিক বৈষম্য দূর করার লক্ষে কয়েকটি দাবি সম্বলিত একটি কর্মসূচি পেশ করেন যা উপরে আলোচিত বঙ্গবন্ধুর ছয় দফা দাবির সাথে সাদৃশ্যপূর্ণ। কেননা বঙ্গবন্ধু ও পূর্ব পাকিস্তানের প্রতি হওয়া রাজনৈতিক অর্থনৈতিক, সামরিক ও প্রশাসনিক বৈষম্যের বিপক্ষে ছয় দফা কর্মসূচি ঘোষণা করেছিলেন।"
        },
        {
          "label": "ঘ",
          "question": "বাংলাদেশের স্বাধীনতা আন্দোলনে উক্ত কর্মসূচীর গুরুত্ব বিশ্লেষণ করো।",
          "explanation": "বাংলাদেশের স্বাধীনতা আন্দোলনে উক্ত কর্মসূচি তথা হয় দফা কর্মসূচির গুরুত্ব অপরিসীম। ছয় দফা দাবি ছিল বাঙালির অধিকার ও আত্মনিয়ন্ত্রণ প্রতিষ্ঠার দাবি। ১৯৫২ সালের ২১ ফেব্রুয়ারি ভাষা আন্দোলনের মধ্য দিয়ে যে বাঙালি জাতীয়তাবাদী চেতনা জন্মলাভ করেছিল, তাকে এগিয়ে নিয়েছিল ২য় দফা কর্মসূচি। ছয় দফা কর্মসূচি বাঙালি জাতিকে সংগ্রামের শক্তি যুগিয়েছিল। প্রেরণা যুগিয়েছিল স্বৈরাচারী ও গণবিরোধী শাসকের বিরুদ্ধে সোচ্চার হতে। আইয়ুব সরকার যতই বাঙালি জাতীয়তাবাদ এবং বঙ্গবন্ধুর ছয় দফা আন্দোলনকে দমন করার জন্য নিষ্ঠুরভাবে দমন-নিপীড়ন চালাচ্ছিল, ততই পূর্ব পাকিস্তানে আন্দোলন বৃদ্ধি পেতে থাকে। এরই পরিণতি ১৯৬৯ সালের গণঅভ্যুত্থান ও ১৯৭০ সালের নির্বাচনে আওয়ামী লীগের অভূতপূর্ব বিজয় অর্জন। ১৯৭০ সালের নির্বাচনে বঙ্গবন্ধু শেখ মুজিবুর রহমানের নেতৃত্বে ছয় দফার ভিভিতে অংশগ্রহণ করে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ক্ষমতা হস্তান্তরের পরিবর্তে পাকিস্তানি শাসকগোষ্ঠী বর্বর হত্যাযজ্ঞ শুরু করলে মুক্তিযুদ্ধের সূচনা হয়। দীর্ঘ নয় মাস যুদ্ধের পর বিজয় অর্জনের মাধ্যমে বাঙালি জাতি পরাধীনতার শৃঙ্খল ভেঙে মুক্তি লাভ করে। পরিশেষে বলা যায়, ছয় দফা দাবি ছিল বাঙালি জাতির মুক্তির সনদ। যার ভিত্তিতে আন্দোলন-সংগ্রাম আর ১৯৭১ সালের ১৬ ডিসেম্বর মুক্তিযুদ্ধে চূড়ান্ত বিজয় অর্জনের মাধ্যমে সার্বভৌম রাষ্ট্র হিসেবে বাংলাদেশের অভ্যুদয় ঘটে।"
        }
      ]
    },
    {
      "number": "9",
      "uddipok": "১৯৬৯ সালের ২০ জানুয়ারি পুলিশের গুলিতে শহীদ হন ছাত্রনেতা আমানুল্লাহ আসাদুজ্জামান। শহীদ আসাদের রক্তমাখা শার্ট নিয়ে পরদিন রাজধানী ঢাকায় বের হয় শোক মিছিল। বিক্ষুব্ধ জনতা সেই সময়ই ছুটে যান মোহাম্মদপুর তৎকালীন আইয়ুব গেটের সামনে এবং প্রতিবাদের ক্ষুব্ধ প্রতীক হিসাবে আইয়ুব গেটের নামফলক পুড়িয়ে দিয়ে রক্ত দিয়েই লেখেন আসাদ গেট।",
      "tag": "DC 24",
      "sub_questions": [
        {
          "label": "ক",
          "question": "যুক্তফ্রন্ট কত সালে গঠিত হয়?",
          "explanation": "যুক্তফ্রন্ট গঠিত হয় ১৯৫৩ সালে।"
        },
        {
          "label": "খ",
          "question": "অপারেশন সার্চ লাইট কী?",
          "explanation": "১৯৭১ সালের ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত্র বাঙালির ওপর যে নৃশংস হত্যাকাণ্ড শুরু করে তা অপারেশন সার্চলাইট নামে পরিচিত। ১৯৭০ সালের নির্বাচনে পূর্ব বাংলার মানুষের প্রাণের দল আওয়ামী লীগ বিজয় অর্জন করে। পাকিস্তানি শাসকগোষ্ঠী বাঙালির কাছে ক্ষমতা হস্তান্তর না করে বরং বাঙালি জাতিকে দমিয়ে দিতে ১৯৭১ সালের ২৫ মার্চ রাতে গণহত্যা চালায়। এটি অপারেশন সার্চলাইট নামে পরিচিত।"
        },
        {
          "label": "গ",
          "question": "উদ্দীপকের ঘটনা তোমার পাঠ্যবইয়ের যে আন্দোলনের কথা মনে করিয়ে দেয় তার পটভূমি লিখ।",
          "explanation": "উদ্দীপকের ঘটনা আমার পাঠ্যবইয়ের ঊনসত্তরের গণঅভ্যুত্থানের কথা মনে করিয়ে দেয়। আইয়ুব খান সরকারের দমননীতি, শোষণ, নিপীড়ন ও নির্যাতন পূর্ব পাকিস্তানিদের বিক্ষুব্ধ করে তুলেছিল। সেজন্য বাঙালিদের অন্যতম দাবি ছিল দ্বায়ত্তশাসন। ছয় দফার মধ্যে বাঙালি তাদের এ দাবির পূর্ণরূপ দেখতে পায়। কিন্তু আইয়ুব খান অস্ত্রের ভাষায় ছয় দফা মোকাবিলা করার ঘোষণা দেন এবং এ আন্দোলন দমন করার জন্য আগরতলা মামলা দায়ের করে ছয় দফার রূপকার বঙ্গবন্ধু শেখ মুজিবুর রহমানকে গ্রেফতার করেন। ফলে পূর্ব পাকিস্তানে প্রবল গণবিক্ষোভের সৃষ্টি হয়। এ সময় বাংলার অকুতোভয় ছাত্রসমাজ ১১ দফা নিয়ে এগিয়ে এলে গণবিক্ষোভ গণবিস্ফোরণে রূপান্তরিত হয়। আন্দোলনের গতিবেগ বুঝে মওলানা আবদুল হামিদ খান ভাসানী তার এতদিনকার নীরবতা ভেঙে রাস্তায় বেরিয়ে আসেন। এসময়ে ভাসানীর অনুসারী ছাত্রনেতা আসাদুজ্জামান মিছিলে গুলিবিদ্ধ হয়ে শহিদ হন। বিক্ষুব্ধ ছাত্ররা শহিদ আসাদের রক্তভেজা শার্ট নিয়ে তৎক্ষণাৎ মিছিলে বের হয়। এর ফলে আন্দোলনে নতুন জোয়ার আসে। পূর্ব পাকিস্তানের সকল গণতান্ত্রিক শক্তি এক কাতারে শামিল হয়ে বঙ্গবন্ধুর মুক্তি দাবি করে। আইয়ুব খান সরকারের পতন ঘটে। উদ্দীপকে বর্ণিত ঘটনা ১৯৬৯ এর গণঅভ্যুত্থানেরই একটি উল্লেখযোগ্য অংশ। তাই বলা যায়, উদ্দীপকের ঘটনাটির সাথে ১৯৬৯ সালের গণঅভ্যুত্থানের সাদৃশ্য রয়েছে।"
        },
        {
          "label": "ঘ",
          "question": "উক্ত আন্দোলনের ফলাফল লিখ।",
          "explanation": "উক্ত আন্দোলন তথা ১৯৬৯ সালের গণঅভ্যুত্থানের ফলাফল ছিল সুদূরপ্রসারী। প্রথমত, ১৯৬৯ সালের গণঅভ্যুত্থানে পূর্ব পাকিস্তানের সকল গণতান্ত্রিক শক্তি ঐক্যবন্ধ হয়। এ আন্দোলনের মাধ্যমে ছাত্রসমাজ এক গুরুত্বপূর্ণ রাজনৈতিক শক্তি হিসেবে আবির্ভূত হয়। এই ছাত্রসমাজের এক বিরাট অংশ পরবর্তীতে মুক্তিযুদ্ধে যোগ দেয়। দ্বিতীয়ত, এ আন্দোলনের প্রেক্ষিতে পূর্ব পাকিস্তানের জনমনে বাঙালি জাতীয়তাবাদের চূড়ান্ত বিকাশ ঘটে এবং বঙ্গবন্ধু শেখ মুজিবুর রহমানসহ সকল রাজবন্দি নিঃশর্ত মুক্তি লাভ করেন। বঙ্গবন্ধু পূর্ব পাকিস্তানের অবিসংবাদিত নেতায় পরিণত হন। তৃতীয়ত, এ আন্দোলনের ফলে আগরতলা মামলা প্রত্যাহার করা হয়। শাসনতান্ত্রিক সমস্যা সমাধানের জন্য আইয়ুব খান রাউন্ড টেবিল বৈঠকু আহ্বান করতে বাধ্য হন। চতুর্থত, পূর্ব-পাকিস্তানের গভর্নর আবদুল মোনেম খান ক্ষমতাচ্যুত হয়ে পশ্চিম পাকিস্তানে পালিয়ে যান। পাকিস্তানি শাসকগোষ্ঠী ও এর সামরিক-বেসামরিক আমলা জনগণের ওপর তাদের নিয়ন্ত্রণ হারিয়ে দুর্বল হয়ে পড়ে। পঞ্চমত, এ আন্দোলনের ফলে আইয়ুব খানের পতন ঘটে এবং পরবর্তী সামরিক শাসক ইয়াহিয়া খান নির্বাচনের তারিখ ঘোষণা করতে বাধ্য হন। সামরিক শাসনের প্রতি জনগণের যে ভীতি ছিল তা এই আন্দোলনের মাধ্যমে দূর হয়ে যায়। সর্বোপরি, এ আন্দোলনের সফলতায় বাঙালি স্বাধীনতা আন্দোলনে ঝাঁপিয়ে পড়ার স্পৃহা খুঁজে পেয়েছিল। উদ্দীপকে ১৯৬৯ সালের ২০ জানুয়ারি পুলিশের গুলিতে নিহত শহিদ ছাত্রনেতা আমানুল্লাহ আসাদুজ্জামান নিহতের ঘটনায় যে দাবানল দেশব্যাপী ছড়িয়ে পড়ে তা গণঅভ্যুত্থানে রূপ নেয়। যার ফলাফল ছিল সুদূরপ্রসারী।"
        }
      ]
    },
    {
      "number": "10",
      "uddipok": "",
      "tag": "DC 24",
      "sub_questions": [
        {
          "label": "ক",
          "question": "কত সালে পাক-ভারত যুদ্ধ সংঘটিত হয়?",
          "explanation": "১৯৬৫ সালে সালে পাক-ভারত যুদ্ধ সংঘটিত হয়।"
        },
        {
          "label": "খ",
          "question": "মৌলিক গণতন্ত্র কী?",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার অজুহাতে ১৯৫৯ সালে মৌলিক গণতন্ত্র নামে একটি নতুন স্থানীয় সরকারব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখা। মৌলিক গণতন্ত্র ব্যবস্থায়- ১. ইউনিয়ন পরিষদ, ২. থানা পরিষদ, ৩. জেলা পরিষদ এবং ৪. বিভাগীয় পরিষদ এই চার স্তরের কাঠামো ছিল। পূর্ব পাকিস্তানের অধিকাংশ রাজনৈতিক দল এ ব্যবস্থাকে জেনারেল আইয়ুব খান ও তার সমর্থক কায়েমি স্বার্থবাদী গোষ্ঠীর ক্ষমতা কুক্ষিগত করার কৌশল বলে গণ্য করেছিল।"
        },
        {
          "label": "গ",
          "question": "উপরের ছবি কোন ঐতিহাসিক ঘটনাকে নির্দেশ করে? পাঠ্যবইয়ের আলোকে আলোচনা করো।",
          "explanation": "উপরের চিত্রটি বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণকে ইঙ্গিত করে। ১৯৭১ সালের ৭ মার্চ বাঙালির ইতিহাসে একটি স্মরণীয় দিন। সেদিন সকাল থেকেই ঢাকার রেসকোর্স ময়দানে (বর্তমান সোহরাওয়াদী উদ্যান) ছাত্র-জনতা দলে দলে সমবেত হয়। বঙ্গবন্ধু শেখ মুজিবুর রহমান এ সমাবেশে যে ভাষণ দেন তা ইতিহাসে অমর হয়ে আছে। তার বক্তব্যের মূল বিষয় ছিল ৪টি। যথা-১। চলমান সামরিক আইন প্রত্যাহার; ২। সৈন্যদের ব্যারাকে ফিরিয়ে নেয়া; ৩। গণহত্যার তদন্ত করা এবং ৪। নির্বাচিত জনপ্রতিনিধির কাছে ক্ষমতা হস্তান্তর করা। এর বাইরে আরও বেশ কিছু দাবি তার ভাষণে উত্থাপন করা হয়। তিনি বাংলাদেশের সব অফিস-আদালত ও শিক্ষা প্রতিষ্ঠান অনিদিষ্টকালের জন্য বন্ধ ঘোষণা করেন। কৌশলে তিনি প্রত্যক্ষভাবে বাংলাদেশের স্বাধীনতার ঘোষণা না দিয়ে পরোক্ষভাবে ঘোষণা দেন। ঘোষণায় তিনি বলেন, \"তোমাদের কাছে অনুরোধ রইল, প্রত্যেক ঘরে ঘরে দুর্গ গড়ে তোলো। তোমাদের যার যা কিছু আছে তাই নিয়ে শত্রুর মোকাবিলা করতে হবে এবং জীবনের তরে রাস্তাঘাট যা যা আছে সবকিছু আমি যদি হুকুম দেবার নাও পারি, তোমরা বন্ধ করে দেবে। আমরা ভাতে মারব, পানিতে মারব।\" তিনি আরো বলেন, \"মনে রাখবা, রক্ত যখন দিয়েছি, রক্ত আরো দেবো এই দেশের মানুষকে মুক্ত করে ছাড়বো ইনশাল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম। জয় বাংলা।\" উদ্দীপকের চিত্রে বঙ্গবন্ধু শেখ মুজিবুর রহমানকে লাখো জনতার সম্মুখে বক্তৃতারত অবস্থায় দেখা যাচ্ছে, যা ঐতিহাসিক ৭ মার্চের ভাষণকে নির্দেশ করে। বাঙালি জাতির ইতিহাসে এ ভাষণ একটি মাইলফলক হিসেবে চিহ্নিত হয়ে রয়েছে।"
        },
        {
          "label": "ঘ",
          "question": "উক্ত ঘটনা ছিল বাঙালির স্বাধীনতা আন্দোলনের জন্য প্রস্তুত হবার পরোক্ষ ঘোষণা- বিশ্লেষণ করো।",
          "explanation": "উক্ত ঘটনা তথা ১৯৭১ সালের ৭ মার্চের ভাষণ বাঙালির স্বাধীনতা জন্য প্রস্তুত হবার পরোক্ষ ঘোষণা- উক্তিটি যথার্থ। বাংলাদেশের স্বাধীনতা সংগ্রামের ইতিহাসে ৭ মার্চের ভাষণ অত্যন্ত তাৎপর্যপূর্ণ। ১৯৭০ সালের নির্বাচনের পর পাকিস্তানি কর্তৃপক্ষ নির্বাচনে বিজয়ী বাঙালির কাছে ক্ষমতা হস্তান্তরে টালবাহানা শুরু করে। সেসময় জনগণ অধীর আগ্রহে বঙ্গবন্ধুর নির্দেশের অপেক্ষা করছিল। তারা আর ঘরে ফিরে যেতে প্রস্তুত ছিল না। ততদিনে তাদের মনে স্বায়ত্তশাসন নয়, বরং স্বাধীনতা লাভের আকাঙ্ক্ষা জেগে উঠেছে। তারা স্বাধীনতার জন্য জীবন দিতেও প্রস্তুত হয়। ৭ মার্চের ভাষণের পরদিন থেকে সারা দেশে ব্যাপক আন্দোলন শুরু হয়ে যায়। পাকিস্তানি কর্তৃপক্ষ জাহাজ ও বিমানযোগে সৈন্য ও অস্ত্র আনতে থাকে। প্রতিটি ক্যান্টনমেন্টে কৌশলে বাঙালি সৈন্যদের নিরস্ত্র করার প্রক্রিয়া শুরু হয়ে যায়। জনগণও বিভিন্ন জায়গায় সামরিক যান চলাচলে বাধা দেওয়া শুরু করে। সেনাবাহিনীর বাঙালি, অফিসার ও সৈনিকগণ ৭ মার্চের ভাষণের দিক নির্দেশনা অনুযায়ী প্রস্তুতি নিতে শুরু করে। ১৯ মার্চ পাকিস্তানি সেনাবাহিনী জয়দেবপুরে বাঙালি সেনাদের নিরস্ত্র করতে আসছে শুনে জনগণ প্রতিরোধ গড়ে তোলে। সর্বোপরি এ ভাষণের পর প্রত্যেক জেলা, থানা, এমনকি ইউনিয়ন পর্যায়েও ব্যাপক প্রতিরোধ গড়ে উঠতে থাকে। ১৯৭১ সালের মুক্তিযুদ্ধের সময় এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। এই একটি ভাষণই পুরো জাতিকে দীর্ঘ ৯ মাস ভয়াবহ যুদ্ধের মধ্যে প্রবল মানসিক শক্তি যুগিয়েছে। এ ভাষণটি ছিল বাঙালির প্রতিরোধ ও মুক্তির লক্ষ্যে চূড়ান্ত সংগ্রামের দিকনির্দেশনা। পরিশেষে বলা যায়, বাঙালির অধিকার আদায় ও মুক্তি সংগ্রামে বঙ্গবন্ধুর ৭ মার্চের ভাষণের গুরুত্ব অপরিসীম। এই ভাষণের মাধ্যমে বঙ্গবন্ধু বাঙালি জাতিকে স্বাধীনতা সংগ্রামের জন্য অনুপ্রাণিত করেছিলেন এবং স্বাধীনতা আন্দোলনের জন্য প্রস্তুত হবার জন্য পরোক্ষ ঘোষণা দিয়েছিলেন।"
        }
      ]
    },
    {
      "number": "11",
      "uddipok": "রাজীব তার দাদুর কাছে প্রতিবেশী দেশের মুক্তিযুদ্ধের ঘটনা শুনছিল। দাদু বলেন, ঐ দেশের নিরীহ জনগণের উপর সামরিক জান্তারা নির্বিচারে হত্যাযজ্ঞ শুরু- করলে দেশটি থেকে লক্ষ লক্ষ মানুষ প্রাণভয়ে আমাদের দেশে এসে আশ্রয় নেয়। আমাদের সরকার এসব আশ্রয়প্রার্থী মানুষকে আন্তরিকভাবে খাদ্য, বস্ত্র, বাসস্থান দিয়ে সহায়তা করে।",
      "tag": "DC 24",
      "sub_questions": [
        {
          "label": "ক",
          "question": "কনসার্ট ফর বাংলাদেশ কোথায় হয়েছিল?",
          "explanation": "কনসার্ট ফর বাংলাদেশ অনুষ্ঠিত হয় নিউইয়র্ক শহরের ম্যাডিসন স্কয়ার গার্ডেনে।"
        },
        {
          "label": "খ",
          "question": "ভেটো ক্ষমতা কী?",
          "explanation": "জাতিসংঘের ক্ষমতাশীল পাঁচটি সদস্য রাষ্ট্রের বিশেষ ক্ষমতাকে 'ভেটো ক্ষমতা' বলা হয়। সদস্য রাষ্ট্র আমেরিকা, যুক্তরাজ্য, ফ্রান্স, চীন ও রাশিয়া- এই পাঁচটি রাষ্ট্র বিশেষ ক্ষমতাবলে জাতিসংঘের সিদ্ধান্তে আপত্তি জানাতে পারে। আবার কোনো রাষ্ট্র সদস্য হতে চাইলে তাকে জাতিসংঘের সদস্য করা না করার ব্যাপারে মত প্রদান বা বাধাদান করতে পারে। জাতিসংঘের পাঁচটি রাষ্ট্রের এই বিশেষ ক্ষমতাই হলো ভেটো প্রদানের ক্ষমতা।"
        },
        {
          "label": "গ",
          "question": "মুক্তিযুদ্ধ চলাকালীন রাজীবের দেশের স্বাথে কোন দেশের তুলনা করা যায়? ব্যাখ্যা করো।",
          "explanation": "মুক্তিযুদ্ধ চলাকালীন রাজীবের দেশের সাথে প্রতিবেশী দেশ ভারতের তুলনা করা যায়। বাংলাদেশের মুক্তিযুদ্ধে ভারত কূটনৈতিক, রাজনৈতিক, সামরিক ও মানবিক সমর্থন দিয়ে সাহায্য করেছিল। প্রতিবেশী দেশটি সব মিলিয়ে এক কোটি শরণার্থীকে যুদ্ধের মাসগুলোতে আশ্রয় দেয়। ১৯৭১ সালের ২৫ মার্চ মধ্যরাতে পাকিস্তানি সামরিক বাহিনী নিরস্ত্র, বাঙালির ওপর ঝাঁপিয়ে পড়ে। তখন থেকে আতঙ্কিত বহু মানুষ প্রাণ বাঁচাতে ভারতীয় সীমান্তের দিকে পাড়ি দিতে শুরু করে। এ ভয়াবহ মানবিক বিপর্যয়ের মুহূর্তে ভারত তার সীমান্ত উন্মুক্ত করে দেয়। দেশটির প্রথম প্রতিক্রিয়া ছিল এরূপ: \"বাঙালি নিধনযজ্ঞের মুখে বিশ্ববিবেক নীরব দর্শকের ভূমিকা নিতে পারে না\" (Robert Jackson, South Asia Crisis, New Delhi 1974, P: 150) 1 ২৫ মার্চের পর প্রতিদিন গড়ে ২০-৪৫ হাজার মানুষ ভারতে আশ্রয় নেয়। পরবর্তী কয়েক মাসের মধ্যে আশ্রয়গ্রহণকারীর সংখ্যা কোটিতে গিয়ে পৌঁছে। শরণার্থীদের ব্যয় নির্বাহে বিদেশি রাষ্ট্র ও সাহায্য সংস্থার কিছু সহায়তা পেলেও ভারত সরকার ও জনগণকেও অবদান রাখতে হয়েছিল। উদ্দীপকে রাজীব তার দাদুর কাছে প্রতিবেশী দেশের মুক্তিযুদ্ধের ঘটনা শুনছিল। যেখানে প্রতিবেশী দেশটির নিরীহ জনগণ সামরিক জান্তার নির্বিচারে হত্যাযজ্ঞের শিকার হলে তাদের দেশের লক্ষ লক্ষ মানুষ আশ্রয় নিলে সরকার নিরীহ জনগণকে সবরকম সাহায্য করে। যা বাংলাদেশের মুক্তিযুদ্ধের সময় ভারতের সাহায্যের সাথে সাদৃশ্যপূর্ণ।"
        },
        {
          "label": "ঘ",
          "question": "বাংলাদেশের মুক্তিযুদ্ধের উত্ত দেশের অবদান উল্লেখ করো।",
          "explanation": "নিম্নের অনুরূপ: বাংলাদেশের স্বাধীনতা যুদ্ধে আশ্রয়দানকারী দেশটি তথা ভারত বিভিন্নভাবে সহযোগিতা করেছিল। বাংলাদেশের মুক্তিযুদ্ধে ভারতের অবদান অত্যন্ত গুরুত্বপূর্ণ ও প্রশংসনীয়। বাঙালি শরণার্থীদের আশ্রয়দান, যুদ্ধের প্রশিক্ষণসহ অস্ত্র ও রসদ সরবরাহ এবং বহির্বিশ্বে পাকিস্তানি বর্বরতার ভয়াবহতা প্রকাশে ভারত সরকারের অবদান অনস্বীকার্য। দেশটির প্রত্যক্ষ সহায়তা ১৯৭১ সালের ১৬ ডিসেম্বর বাংলাদেশের চূড়ান্ত বিজয় অর্জনকে ত্বরান্বিত করেছিল। \"মানুষ মানুষের জন্য, জীবন জীবনের জন্য\"- এই চিরন্তন বাক্যটির প্রতিফলন আক্ষরিক অর্থেই বাংলাদেশের মুক্তিযুদ্ধে ভারতের অকুন্ঠ সমর্থন ও সীমাহীন ত্যাগের মধ্যে প্রতিভাত হয়ে উঠেছিল। এ সময় ভারত সরকার পাকিস্তান হানাদার বাহিনীর বাঙালি নিধনের তীব্র নিন্দা ও প্রতিবাদ জানিয়েই ক্ষান্ত হয় নি, বরং বাঙালি শরণার্থীদের আশ্রয় দানে এগিয়ে এসেছিল। ভারতের সংবাদপত্র ও প্রচার মাধ্যমগুলোও পাকিস্তানি হানাদার বাহিনী কর্তৃক বাঙালি নিধনের সংবাদ প্রচারে বলিষ্ঠ ভূমিকা পালন করে। ভারতীয় প্রচারমাধ্যমের সংবাদ, দ্রুত বহির্বিশ্বে প্রচার হলে বিশ্ব জনমত সোচ্চার হয়ে উঠে। এমনকি ভারতের প্রধানমন্ত্রী ইন্দিরা গান্ধী বাংলাদেশের স্বাধীনতার পক্ষে সমর্থন আদায়ের জন্য ২৪ অক্টোবর থেকে বিশ্বের বিভিন্ন দেশ সফর করেন। বাঙালি শরণার্থীদের চাপে ভারত সরকার দিশেহারা হয়ে জাতিসংঘে পাকিস্তান হানাদার বাহিনীর নির্যাতনমূলক কর্মকাণ্ড বন্ধের দাবি উত্থাপন করে। কিন্তু পাকিস্তান মার্কিন যুক্তরাষ্ট্র এবং গণচীনের বন্ধুরাষ্ট্র হওয়ায় জাতিসংঘের নেতিবাচক ভূমিকায় ভারত সরকার মর্মাহত হয়। বাংলাদেশে পাকহানাদার বাহিনীর নির্যাতন বন্ধে জাতিসংঘের আশানুরূপ সাড়া না পেয়ে ভারত পাকহানাদার বাহিনীর নারকীয় হত্যাযজ্ঞ, ধর্ষণ, লুণ্ঠন ও অগ্নিসংযোগের বীভৎস ঘটনা প্রচার মাধ্যমে বিশ্ববাসীর নিকট তুলে ধরে। মুক্তিযুদ্ধের শেষ পর্যায়ে ১৯৭১ সালের ৩ ডিসেম্বর ভারতে পাকিস্তানের আক্রমণের পরিপ্রেক্ষিতে বাংলাদেশ এবং ভারত সরকার মুক্তিবাহিনী ও ভারতীয় সেনাবাহিনীর সমন্বয়ে যৌথ কমান্ড গঠন করে। এদিন ভারত সরকার পাকিস্তানের বিরুদ্ধে সরাসরি যুদ্ধে লিপ্ত হয়। পরবর্তী ৬ ডিসেম্বর ভারত বাংলাদেশকে স্বাধীন দেশ হিসেবে স্বীকৃতি দিলে বাংলাদেশের স্বাধীনতা অর্জনের মোড় ঘুরে যায়। পরিশেষে বলা যায়, মুক্তিযুদ্ধে বাংলাদেশকে সমর্থন দিয়ে এবং নানাভাবে সহযোগিতা করে বন্ধুরাষ্ট্র ভারত আমাদের কৃতজ্ঞতার বন্ধনে আবদ্ধ - করেছে।"
        }
      ]
    }
  ]
}