{
  "title": "ক্যান্টনমেন্ট পাবলিক স্কুল ও কলেজ রংপুর ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "'ক' কলেজের ইতিহাস বিষয়ের অধ্যাপক তাদেরকে পলাশীর যুদ্ধ সম্পর্কে একটি প্রতিবেদন তৈরি করতে বলেন। প্রতিবেদন তৈরি করতে গিয়ে তারা জানতে পারল পলাশী যুদ্ধে সিরাজ-উদ-দৌলার পরাজয়ের পেছনে মীর জাফরের ভূমিকাই ছিল প্রধান। এছাড়া তারা জানতে পারল পলাশীর যুদ্ধে সিরাজ-উদ-দৌলার পতন ছিল ইতিহাসের একটি সুদূর প্রসারী ফল।",
      "tag": "RCPC 23,BGC 23",
      "sub_questions": [
        {
          "label": "ক",
          "question": "মীর জাফর কে ছিলেন?",
          "explanation": "মীর জাফর ছিলেন নবাব সিরাজ-উদ-দৌলার প্রধান সেনাপতি ও 'নবাব আলীবর্দী খানের ভগ্নিপতি।"
        },
        {
          "label": "খ",
          "question": "ভারতবর্ষে পর্তুগিজদের অবদান ব্যাখ্যা করো।",
          "explanation": "ভারতবর্ষে পর্তুগিজের উল্লেখযোগ্য অবদান রয়েছে। ভারতবর্ষে পর্তুগিজদের অবস্থান স্বল্পস্থায়ী হলেও এদেশের খাদ্য, পোশাক, শিক্ষা, ধর্ম, ভাষা ইত্যাদি ক্ষেত্রে তারা যথেষ্ট অবদান রেখে গিয়েছে। নৌ অভিযাত্রায় পারদর্শী পর্তুগিজরাই প্রথম ইউরোপের সাথে ভারতের সমুদ্রপথ, আবিষ্কার করে এ. অঞ্চলকে আন্তর্জাতিক বাণিজ্যের সাথে সংযুক্ত করেছিল। এ ছাড়া বাংলার সব প্রধান জলপথও, তারা আবিষ্কার করে। পর্তুগিজরা এদেশে বিভিন্ন সবজি ও ফলের প্রচলন ঘটায়। বাংলা ব্যক্রণ সংকলনেও পর্তুগিজদের অবদান রয়েছে।"
        },
        {
          "label": "গ",
          "question": "উদ্দীপকে উল্লিখিত যুদ্ধে নবাব সিরাজ-উদ-দৌলার ব্যর্থতার কারণ ব্যাখ্যা করো।",
          "explanation": "উদ্দীপকে উল্লিখিত যুদ্ধ অর্থাৎ ১৭৫৭ সালের পলাশীর যুদ্ধে নবাব সিরাজ-উদ-দৌলার পরাজয়ের প্রধান কারণ ছিল মীর জাফরের, বিশ্বাসঘাতকতা, নবাবের অদূরদর্শিতা, রাজনৈতিক বিচক্ষণতার অভাব, ইংরেজদের কূটকৌশল ইত্যাদি। পলাশীর যুদ্ধে নবাবের পরাজয়ে মীরজাফরের বিশ্বাসঘাতকতা প্রধান কারণ হলেও এর পাশাপাশি আরো অনেক কারণ ছিল। যুদ্ধে নবাবের তিনজন সেনাপতির নেতৃত্বে বিশাল সৈন্যবাহিনী নীরব দর্শকের ভূমিকা পালন করে। মাত্র এক বছরের শাসনামলে তিনি বাস্তবসম্মত ও সময়োচিত পদক্ষেপ নিতে অপরাগ ছিলেন। নবাবের অদূরদর্শিতা তার পরাজয়ের আরো একটি কারণ। সেনাপতি মোহনলালের পরামর্শ উপেক্ষা করে বিশ্বাসঘাতক মীরজাফরের প্রতি আস্থা রেখে তিনি চরম নির্বুদ্ধিতার পরিচয় দেন। অর্থনৈতিক অসচ্ছলতার কারণে তাকে প্রায়ই জগৎশেঠের মতো বিত্তবান ব্যক্তিদের দ্বারস্থ হতে হতো। ফলে এ সকল ব্যক্তির ষড়যন্ত্র সম্বন্ধে অবগত থাকা সত্ত্বেও তিনি তাদের বিরুদ্ধে শাস্তিমূলক ব্যবস্থা গ্রহণে দৃঢ়তার পরিচয় দিতে পারেননি। উদ্দীপকে উল্লিখিত 'ক' কলেজের ইতিহাস বিষয়ের প্রতিবেদনে পলাশীর যুদ্ধে মীর জাফরের বিশ্বাসঘাতকতার ফলে নবাবের পরাজয়ের বিষয়টি উঠে আসে। তবে তার পরাজয়ের পেছনে আরো অনেক কারণ ছিল।"
        },
        {
          "label": "ঘ",
          "question": "উদ্দীপকে উল্লিখিত যুদ্ধে সিরাজের পরাজয়ের গুরুত্ব মূল্যায়ন করো।",
          "explanation": "উদ্দীপকে উল্লিখিত যুদ্ধ অর্থাৎ পলাশীর যুদ্ধে নবাব সিরাজ-উদ- দৌলার পরাজয় ইতিহাসের গতি পরিবর্তন করে দেয়। পলাশীর যুদ্ধের ধারাবাহিকতায় ইংরেজরা বণিকের মানদণ্ড থেকে শাসকের রাজদণ্ডে পরিণত হয়। ঐতিহাসিক আর. সি. মজুমদার পলাশীর যুদ্ধের গুরুত্ব বর্ণনায় বলেন, \"পলাশীর যুদ্ধ বাংলা তথা সমগ্র ভারতবর্ষে ইংরেজদের বিজয়ের পথ প্রশস্ত করে।\" এ যুদ্ধের মধ্য দিয়ে বাংলার স্বাধীন নবাবি আমলের অবসান ঘটে। মীরজাফর নাম মাত্র নবাব হলেও প্রকৃত ক্ষমতা চলে যায় ইংরেজদের হাতে। নবাবের দরকারে ইংরেজ রেসিডেন্ট রাখতে বাধ্য হওয়ায় বাংলার রাজনীতিতে ইংরেজদের স্থায়ী হস্তক্ষেপের সুযোগ সৃষ্টি হয়। ব্যবসা-বাণিজ্যে একচেটিয়া প্রাধান্য প্রতিষ্ঠিত হয়। ফলে ভারতবর্ষের অর্থনৈতিক মেরুদণ্ড ভেঙে পড়ে। নবাব সিরাজ-উদ-দৌলার পরাজয়ের মাধ্যমে ভারতে মধ্যযুগের অবসান ঘটে এবং আধুনিক যুগের সূচনা হয়। 'উপরের আলোচনার প্রেক্ষিতে বলা যায়, উদ্দীপকে আলোচিত পলাশীর যুদ্ধে সিরাজ-উদ-দৌলার পরাজয়ের ফলাফল ছিল সুদূরপ্রসারী। কেননা এ যুদ্ধ বাংলার নবাবির ক্ষয়িষ্ণু রূপটিকে উন্মোচিত করে দেয়।"
        }
      ]
    },
    {
      "number": "2",
      "uddipok": "ভারতের ২০১৫ সালের লোকসভা নির্বাচনে জেতার লক্ষ্যে পুরোদমে মাঠে নেমে পড়েছে রাজনৈতিক দলগুলো। ক্ষমতাসীন দলটির নির্বাচনী ইশতেহারের ট্যাগ লাইন \"আপনার কণ্ঠ, আপনার প্রতিশ্রুতি\"। রাহুল গান্ধী সমাজের বিভিন্ন স্তরের সঙ্গে কথা বলে তাদের চাহিদার ওপর ভিত্তি করে নির্বাচনি ইশতেহার তৈরি করেছিলেন। ঊনবিংশ শতকের মাঝামাঝি সময়ে গঠিত এই দলটি ১০ বছর শাসনের পর তৃতীয় মেয়াদে ক্ষমতায় আসতে ব্যর্থ হয়।",
      "tag": "RCPC 23",
      "sub_questions": [
        {
          "label": "ক",
          "question": "খিলাফত আন্দোলনের কয়েকজন নেতার নাম বলো?",
          "explanation": "খিলাফত আন্দোলনের কয়েকজন নেতার নাম হলো মাওলানা মোহাম্মদ আলী, মাওলানা শওকত আলী, মাওলানা আবু কালাম আজাদ ইত্যাদি।"
        },
        {
          "label": "খ",
          "question": "মুসলমানদের সচেতন করার জন্য আমীর আলীর ভূমিকা ব্যাখ্যা করো।",
          "explanation": "মুসলমানদের সচেতন করার জন্য স্যার সৈয়দ আমীর আলীর ভূমিকা ছিল খুবই গুরুত্বপূর্ণ। সৈয়দ আমীর আলী ছিলেন দূরদর্শী চিন্তাবিদ ও সমাজসেবক। তিনি মুসলমানদের পাশ্চাত্য শিক্ষা গ্রহণ ও ব্রিটিশ সরকারের সাথে সহযোগিতা নীতিতে বিশ্বাসী ছিলেন। তিনি মুসলমানদেরকে রাজনৈতিকভাবে সংগঠিত করেন। তিনি মনে করতেন পাশ্চাত্য শিক্ষার পাশাপাশি রাজনৈতিকভাবে সংগঠিত না হলে মুসলমানদের অস্তিত্ব বিপন্ন হবে। এজন্য তিনি ১৮৭৭ সালে কলকাতায় Central National Muhammedan Association এবং পরবর্তীতে লন্ডনে মুসলিম লীগের শাখা গঠন করেন।"
        },
        {
          "label": "গ",
          "question": "উদ্দীপকে ইঙ্গিতকৃত রাজনৈতিক দলটির লক্ষ্য ও উদ্দেশ্য ব্যাখ্যা করো।",
          "explanation": "উদ্দীপকে ইঙ্গিতকৃত রাজনৈতিক দল কংগ্রেস-এর প্রতিষ্ঠার সময় লক্ষ্য ও উদ্দেশ্য ছিল 'ভারতীয়দের ন্যায্য দাবি আদায়। ভারতের বিশেষ রাজনৈতিক পরিস্থিতিতে শিক্ষিত জাতীয়তাবাদীদের মধ্যে সৃষ্ট উত্তেজনা হ্রাস, প্রশাসনিক ব্যাপারে শিক্ষিত ভারতীয়দের মনোভাব সম্পর্কে সরকারকে সচেতন করা এবং তদুপরি ভারতীয় জনমতকে হিংসাত্মক বিপ্লবের পথ থেকে নিয়মতান্ত্রিক পথে পরিচালিত করার অভিপ্রায় নিয়েই অ্যালান অক্টোভিয়ান হিউম কংগ্রেস প্রতিষ্ঠায় উদ্যোগী হয়েছিলেন। অবশ্য সভাপতি উমেশচন্দ্র ব্যানার্জি তার ভাষণে কংগ্রেস প্রতিষ্ঠার চারটি উদ্দেশ্যের কথা ঘোষণা করেন। যথা- (১), ভারতের বিভিন্ন প্রদেশের দেশপ্রেমিকদের মধ্যে পারস্পরিক যোগাযোগ ও সৌহার্দ্য স্থাপন করা; (২) দেশপ্রেমিক ভারতীয়দের মধ্যকার আতি, ধর্ম ও প্রাদেশিকতার সংকীর্ণতা দূর করে জাতীয় ঐক্য ও সংহতির পথ প্রশস্ত করা; (৩) ভারতীয় শিক্ষিত সমাজের সাথে আলাপ-আলোচনা করে বিভিন্ন সমস্যা সমাধানের পথ নির্দেশ করা এবং (৪) পরবর্তী এক বছরের জন্য রাজনৈতিক নীতি ও কর্মসূচি নির্ধারণ করা।"
        },
        {
          "label": "ঘ",
          "question": "ভারতীয়দের ন্যায্য দাবি আদায়ের প্রেক্ষিতে উক্ত দলটি আত্মপ্রকাশ করে- বিশ্লেষণ করো।",
          "explanation": "ভারতীয়দের ন্যায্য দাবি আদায়ের লক্ষ্যে কংগ্রেস প্রতিষ্ঠিত হয়। ভারতীয় জাতীয় কংগ্রেস প্রতিষ্ঠা কোনো আকস্মিক ঘটনা ছিল না। বস্তুত উনবিংশ শতাব্দীর মাঝামাঝি সময় থেকে ভারতের ইংরেজি শিক্ষিত মধ্যবিত্ত শ্রেণি তাদের ন্যায্য দাবি-দাওয়া ও অধিকার আদায়ের জন্য সর্বভারতীয় পর্যায়ে একটি রাজনৈতিক দল গঠনের প্রয়োজনীয়তা উপলব্ধি করে। দেশের বিভিন্ন অঞ্চলে আঞ্চলিক প্রতিষ্ঠান গড়ে তোলার মাধ্যমে সর্বভারতীয় রাজনৈতিক দল গঠনের প্রাক-প্রস্তুতি চলতে থাকে এবং এ অবস্থায় ভারতীয় রাজনীতির কিছু ঘটনাপ্রবাহ জাতীয় কংগ্রেস প্রতিষ্ঠার বিষয়টিকে ত্বরান্বিত করে। ব্রিটিশ সরকারের নেওয়া কিছু পদক্ষেপ দেশপ্রেমিক ভারতীয় জাতীয়তাবাদীদের বিক্ষুদ্ধ করে তোলে। 'ইলবার্ট বিল' বিতর্ক ভারতীয়দের ক্ষোভের মাত্রাকে আরো বৃদ্ধি করে। উল্লেখ্য যে, ভারতে অবস্থানরত ব্রিটিশ নাগরিকদের অপরাধের বিচার কাজ শুধু ইউরোপীয় বিচারকদের দ্বারা সম্পন্ন হতো। ১৮৮৩ সালে ভাইসরয় কাউন্সিলের সদস্য সিভিল ইলবার্ট এ নিয়ম পরিবর্তন করে ভারতীয় বিচারকদেরও ব্রিটিশদের বিচার করার ক্ষমতা দানের প্রস্তাব করেন। তার এ প্রস্তাবটি 'ইলবার্ট বিল' নামে পরিচিত। তবে ব্রিটিশ নাগরিকদের বিরোধিতা ও বিক্ষোভের কারণে সরকার ইলবার্ট বিলটি কার্যকর করতে পারেনি। ইলবার্ট বিল প্রত্যাখ্যানের এ ঘটনা ভারতীয়দের তীব্র অসন্তোষের কারণ হয়ে দাঁড়ায় এবং এই সময় আদালত অবমাননার অভিযোগে ভারতীয় জাতীয়তাবাদী নেতা সুরেন্দ্রনাথ ব্যানার্জিকে কারাদণ্ড প্রদান করা হলে সারাদেশ প্রতিবাদমুখর হয়ে ওঠে। কারামুক্তির পর সুরেন্দ্রনাথ ব্যানার্জি ও তার রাজনৈতিক সহযোদ্ধারা একই রাজনৈতিক আদর্শে অনুপ্রাণিত ভারতীয়দের ঐক্যবদ্ধ করে একটি রাজনৈতিক সংগঠন প্রতিষ্ঠার বিষয়ে নজর দেন। উপরের পরিস্থিতিতে ১৮৮৫ সালে হিউম কর্তৃক আহূত সম্মেলনে ভারতীয়দের ন্যায্য অধিকার প্রতিষ্ঠায় আত্মপ্রকাশ করে জাতীয় কংগ্রেস।"
        }
      ]
    },
    {
      "number": "3",
      "uddipok": "কমিউনিস্ট আন্দোলনের বিরুদ্ধে ১৯৩০ এর দশকে ভারতে তিনটি ষড়যন্ত্র মামলা রুজু করা হয়। এগুলো হলো পেশোয়ার ষড়যন্ত্র মামলা, মিরাট ষড়যন্ত্র মামলা ও কানপুর ষড়যন্ত্র মামলা।",
      "tag": "RB, DIN.B, CB, CTG.B, SB, JB, BB 17,DRMC 24,RCPC 23",
      "sub_questions": [
        {
          "label": "ক",
          "question": "মুক্তিযুদ্ধে অনিয়মিত বাহিনীর সরকারি নাম কী ছিল?",
          "explanation": "মুক্তিযুদ্ধে অনিয়মিত বাহিনীর সরকারি নাম ছিল গণবাহিনী বা এফএফ (ফ্রিডম ফাইটার্স)।"
        },
        {
          "label": "খ",
          "question": "মুক্তিযুদ্ধে স্বাধীন বাংলা বেতার কেন্দ্রের ভূমিকা ব্যাখ্যা করো।",
          "explanation": "বাংলাদেশের মুক্তিযুদ্ধে স্বাধীন বাংলা বেতার কেন্দ্রের ভূমিকা ছিল অপরিসীম। ১৯৭১ সালের ২৬ মার্চ চট্টগ্রাম বেতারের শিল্পী ও চট্টগ্রামের সংস্কৃতিকর্মীরা দ্বাধীন বাংলা বেতারকেন্দ্র স্থাপন করেন। কিছুদিন পর থেকে এটা মুজিবনগর সরকার কর্তৃক পরিচালিত হতে থাকে। স্বাধীন বাংলা বেতারকেন্দ্র থেকে মুক্তিযুদ্ধের খবরাখবর বহির্বিশ্বে প্রচার করা হয়। সংবাদ কথিকা, নাটক ও সংগীতের মাধ্যমে বাঙালি মুক্তিসেনাদের স্বাধীনতার স্বপ্ন দেখানো হয়। দেশাত্মবোধক গান সম্প্রচার করে মুক্তিযোদ্ধাদের সাহস যুগিয়ে বিজয়ের পথ সুগম করা হয়। এ সময় বিবিসি, আকাশবাণী। কলকাতার পাশাপাশি পত্র-পত্রিকার মাধ্যমে বাংলাদেশের পক্ষে বহির্বিশ্বের সমর্থন আদায়ের চেষ্টা চালানো হয়, যা মুক্তিযুদ্ধে বিজয়ের পথ সুগম করেছিল।"
        },
        {
          "label": "গ",
          "question": "উদ্দীপকের মামলার সাথে তোমার পঠিত কোন মামলার মিল রয়েছে? উক্ত মামলা দায়েরের কারণ ব্যাখ্যা করো।",
          "explanation": "নিম্নের অনুরূপ: উদ্দীপকের মামলার সাথে আমার পঠিত আগরতলা মামলার সাদৃশ্য রয়েছে। ১৯৬৮ সালের ৬ জানুয়ারি পাকিস্তান সরকার ঘোষণা করে যে দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan Observer, January 7, 1968)। অতঃপর সরকার ১৯৬৮ সালের ১৮ জানুয়ারি বঙ্গবন্ধু শেখ মুজিবুর রহমানকে প্রধান আসামী করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত বঙ্গবন্ধু শেখ মুজিবুর রহমানের রাজনৈতিক কর্মকাণ্ডকে রুদ্ধ করে দেয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকে ১৯৩০ সালে ভারতে কমিউনিস্ট আন্দোলনের বিরুদ্ধে ৩টি ষড়যন্ত্র মামলা দায়ের করার কথা বলা হয়েছে। ষড়যন্ত্রমূলক এসব মামলার সাথে আগরতলা মামলার সাদৃশ্য লক্ষ করা যায়।"
        },
        {
          "label": "ঘ",
          "question": "'উক্ত মামলা মিথ্যা প্রমাণিত হওয়ায় সরকার গ্রহণযোগ্যতা হারায়'-পাঠ্যবইয়ের আলোকে বিশ্লেষণ করো।",
          "explanation": "উক্ত মামলা অর্থাৎ আগরতলা মামলা (১৯৬৮) ব্যর্থতায় পর্যবসিত হওয়ায় আইয়ুব খানের সরকার গ্রহণযোগ্যতা হারায়। পাকিস্তান সরকার যে লক্ষ্য নিয়ে মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এর মধ্য দিয়ে পাকিস্তান সরকারের দুর্বলতা প্রমাণিত হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে বলা যায়, এ মামলা মিথ্যা প্রমাণিত হওয়াতেই সরকার গ্রহণযোগ্যতা হারায়।"
        }
      ]
    },
    {
      "number": "4",
      "uddipok": "বিদ্যমান আর্থ-সামাজিক বৈষম্য এবং শাসকদের বিমাতাসূলভ আচরণে বাধ্য হয়ে 'ক' দেশের প্রধান জননেতা যে ঘোষণা দেন তাতে ক্ষিপ্ত হয়ে দেশটির সেনাবাহিনী জননেতাকে গ্রেফতার করে এবং সাধারণ মানুষের ওপর ঝাঁপিয়ে পড়ে। ছাত্র শিক্ষক-জনতা কেউ তাদের হত্যাযজ্ঞ থেকে রেহাই পায়নি।",
      "tag": "RCPC 23",
      "sub_questions": [
        {
          "label": "ক",
          "question": "বাংলাদেশে প্রথম সাধারণ নির্বাচন কত সালে হয়?",
          "explanation": "বাংলাদেশে প্রথম সাধারণ নির্বাচন অনুষ্ঠিত হয় ১৯৭৩ সালে।"
        },
        {
          "label": "খ",
          "question": "অসহযোগ আন্দোলনে ব্যর্থতার কারণ লেখো।",
          "explanation": "আন্দোলন সহিংস রূপ ধারণ করার ফলে অসহযোগ আন্দোলন ব্যর্থতায় পর্যবসিত হয়। স্বায়ত্তশাসনের ব্যাপারে ব্রিটিশদের প্রতিশ্রুতি ভঙ্গ, তুরস্কের ব্যবচ্ছেদ, অর্থনৈতিক সংকটসহ বিভিন্ন কারণে মহাত্মা গান্ধী অসহযোগ আন্দোলনের ডাক দেন। আন্দোলনের কর্মসূচি হিসেবে অফিস আদালত বর্জন, ছাত্র-ছাত্রীদের স্কুল-কলেজ বর্জন, বিলাতি দ্রব্য বর্জন, শ্রমিকদের কারখানা ত্যাগ প্রভৃতি গ্রহণ করা হয়। তবে এক পর্যায়ে কিছুসংখ্যক আন্দোলনকারীর উগ্র আচরণে এ আন্দোলন সহিংস রূপ ধারণ করলে গান্ধীজী তার কর্মসূচি উঠিয়ে নেন।"
        },
        {
          "label": "গ",
          "question": "উদ্দীপকে 'ক' দেশে যে দেশের স্বাধীনতার ঘোষণার প্রেক্ষাপটটি ৩ আলোচিত হয়েছে তার ব্যাখ্যা দাও।",
          "explanation": "উদ্দীপকে বর্ণিত 'ক' দেশে বাংলাদেশের স্বাধীনতা ঘোষণার প্রেক্ষাপট আলোচিত হয়েছে। বঙ্গবন্ধু শেখ মুজিবুর রহমানের ৭ মার্চের আহ্বানে সাড়া দিয়ে দেশের সকল স্তরের মানুষ স্বাধীনতার জন্য পাকিস্তানের বিরুদ্ধে সংগ্রামে লিপ্ত হয়। পূর্ব পাকিস্তানের ছাত্র-জনতার উৎসাহ ও উদ্দীপনা দেখে ইয়াহিয় খান বঙ্গবন্ধুর সঙ্গে আলোচনা করার জন্য ঢাকা সফর করেন। পরে ১৯৭১ সালের ২২ মার্চ জুলফিকার আলী ভুট্টো ঢাকা সফর করেন ইয়াহিয়া খান আলোচনার নামে সময় ব্যয় করে আর অন্যদিকে টিক্ক খান গোপনে পশ্চিম পাকিস্তান থেকে ভারী অস্ত্রশস্ত্র ও গোলাবারুদ পূর্ব পাকিস্তানে জমা করে বাঙালির ওপর নৃশংস হত্যাকাণ্ড পরিচালনার 'নীলনকশা' প্রণয়ন করেন। ১৯৭১ সালের, ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত্র বাঙালির ওপর নৃশংস হত্যাকান্ড শুরু করে। আলোচনা ভেঙে দিয়ে গণহত্যা শুরু করায় বঙ্গবন্ধু বাংলাদেশের স্বাধীনতা ঘোষণা ছাড়া দ্বিতীয় কোনো চিন্তা করেনি। ২৬ মার্চ প্রথম প্রহরেই বঙ্গবন্ধু বাংলাদেশের স্বাধীনতার ঘোষণা দেন।"
        },
        {
          "label": "ঘ",
          "question": "এই ধরনের হত্যাযজ্ঞ কি শুধু ঢাকা শহরেই সীমাবদ্ধ ছিল- মূল্যায়ন করো।",
          "explanation": "২৫ মার্চের ভয়াল কালরাতের হত্যাযজ্ঞ শুধু ঢাকা শহরেই সীমাবদ্ধ ছিল না। কুমিল্লা, রাজশাহী, চট্টগ্রাম, বগুড়া, সৈয়দপুর, সিলেটসহ পূর্ব পাকিস্তানের বিভিন্ন শহরে পাকিস্তানি সেনাবাহিনী নৃশংস গণহত্যা সংঘটিত করে। রাত দেড়টার দিকে পাকিস্তানি সেনাবাহিনীর বিশেষ সার্ভিস গ্রুপের এক প্লাটুন কমান্ডো সৈন্য ধানমন্ডিতে বঙ্গবন্ধু শেখ মুজিবুর রহমানের বাড়িতে আক্রমণ করে বাঙালির অবিসংবাদিত জননেতাকে গ্রেফতার করে। তবে তার আগেই বঙ্গবন্ধু ইপিআর (বর্তমান বর্ডার গার্ড বাংলাদেশ) এর ওয়‍্যারলেসের মাধ্যমে বাংলাদেশের স্বাধীনতার ঘোষণা দেন। এ ঘোষণা শোনামাত্র চট্টগ্রামসহ দেশের বিভিন্ন জেলায় প্রতিরোধ গড়ে তোলা হয়। শুরু হয় পাকিস্তানি হানাদার বাহিনীর সঙ্গে বাঙালি পুলিশ, আনসার ও সাধারণ মানুষের এক অসম লড়াই, যা বাংলাদেশের, ইতিহাসে মহান মুক্তিযুদ্ধ নামে পরিচিত। উপরের আলোচনার পরিপ্রেক্ষিতে বলা যায়, শুধু ঢাকা শহরই ২৫ মার্চ রাতে হত্যাযজ্ঞের শিকার হয়নি, বাংলাদেশের অন্যান্য অঞ্চলও এ কালরাতের বিভীষিকায় নিমজ্জিত হয়েছিল।"
        }
      ]
    },
    {
      "number": "5",
      "uddipok": "বিশ্বের বিভিন্ন যুদ্ধ বিধ্বস্ত দেশে বিভিন্ন কার্যক্রম পরিচালনা করলেও 'ক' প্রতিষ্ঠানটি ভেটো ক্ষমতা সম্পন্ন স্থায়ী সদস্য রাষ্ট্রসমূহের সিদ্ধান্তের বাইরে নিজস্ব কোন উদ্যোগ নিতে পারতো না। এছাড়াও কোন কার্যকর ব্যবস্থা গ্রহণ করার ক্ষমতা ছিল অতি সীমিত।",
      "tag": "RCPC 23",
      "sub_questions": [
        {
          "label": "ক",
          "question": "সংগীত শিল্পী জর্জ হ্যারিসন কোন দেশের সংগীত শিল্পী?",
          "explanation": "সংগীত শিল্পী জর্জ হ্যারিসন ছিলেন ব্রিটেনের সংগীত শিল্পী।"
        },
        {
          "label": "খ",
          "question": "মুক্তিযুদ্ধে প্রবাসী বাঙালিদের ভূমিকা কী ছিল? ব্যাখ্যা করো।",
          "explanation": "মুক্তিযুদ্ধে প্রবাসী বাঙালিদের অসামান্য অবদান রয়েছে। প্রবাসী বাঙালিরা মুক্তিযুদ্ধে নানাভাবে সাহায্য-সহযোগিতা করেন। বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে পার্লামেন্ট সদস্যদের নিকট ছুটে গিয়েছেন, বিভিন্ন আন্তর্জাতিক সংস্থায় প্রতিনিধি দল প্রেরণ করেছেন, পাকিস্তানকে অস্ত্র, গোলাবারুদ সরবরাহ না করতে সরকারের নিকট আবেদন করেছেন এবং মুক্তিযুদ্ধের পক্ষে জনমত গঠনে তারা কাজ করেছেন"
        },
        {
          "label": "গ",
          "question": "মুক্তিযুদ্ধে মানবিক কার্যক্রম পরিচালনায় 'ক' প্রতিষ্ঠানটি চিহ্নিত করো।",
          "explanation": "মুক্তি জাতিসংঘের ভূমিকা ছিল প্রশংসনীয়। ভারতে আশ্রিত শরণার্থীদের ভরণ-পোষণের ক্ষেত্রে জাতিসংঘ অনন্য অবদান রাখে। মুক্তিযুদ্ধকালীন শরণার্থী সমস্যা সমাধানে ইন্দিরা গান্ধীর তৎপরতায় এ বিষয়টি দক্ষিণ এশীয় আঞ্চলিক সংকট থেকে আন্তর্জাতিক একটি ইস্যুতে পরিণত হয়। ইন্দিরা গান্ধী শরণার্থী সমস্যাকে জাতিসংঘে মানবিক বিপর্যয় সংক্রান্ত সমস্যা হিসেবে প্রতিষ্ঠিত করতে সক্ষম হন। ফলে জাতিসংঘের শরণার্থী সংস্থা (UNHCR) শরণার্থী সমস্যাকে চ্যালেঞ্জ হিসেবে নেয়। মানবিক বিপর্যয় রোধকরে জাতিসংঘের দুটি মিশন কাজ শুরু করে। একটি ভারতের শরণার্থী শিবিরগুলোতে, অন্যটি পূর্ব পাকিস্তানে। এছাড়া জাতিসংঘের সহযোগী সংগঠন 'ইউনিসেফ' শিশু খাদ্য কর্মসূচি হাতে নিয়ে মানবিক বিপর্যয় থেকে রক্ষা করে। উদ্দীপকে আমরা লক্ষ করি, 'ক' সংস্থাটি যুদ্ধবিধ্বস্ত বিভিন্ন দেশে কার্যক্রম পরিচালনা করে। যা জাতিসংঘের সাথে সাদৃশ্যপূর্ণ। মুক্তিযুদ্ধে মানবিক বিপর্যয় রোধে জাতিসংঘ পদক্ষেপ গ্রহণ করে। ভারতে অবস্থানকারী বাংলাদেশের শরণার্থীদের বিভিন্ন অর্থ ও ত্রাণ সাহায্য দিয়ে জাতিসংঘ অবদান রাখে। তাই বলা যায়, বাংলাদেশের মুক্তিযুদ্ধে জাতিসংঘ কার্যকর ভূমিকা পালন করতে না পারলেও মানবিক বিপর্যয় রোধে প্রশংসনীয় ভূমিকা পালন করছে।"
        },
        {
          "label": "ঘ",
          "question": "উক্ত প্রতিষ্ঠানের ব্যর্থতা মহান মুক্তিযুদ্ধের প্রেক্ষাপটে ছিল বিশেষভাবে লক্ষণীয়- বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠান অর্থাৎ জাতিসংঘের ব্যর্থতা মুক্তিযুদ্ধের প্রেক্ষাপটে বিশেষভাবে লক্ষণীয় ছিল। বিশ্বব্যাপী শান্তি প্রতিষ্ঠার লক্ষ্য নিয়ে ১৯৪৫ সালের ২৪ অক্টোবর প্রতিষ্ঠিত হয় জাতিসংঘ। ১৯৪৮ সালে জাতিসংঘে গণহত্যা, নিবৃত্তি ও শান্তিবিষয়ক সনদ গ্রহণ করা হয়। কিন্তু ১৯৭১ সালে পাকিস্তানি হানাদার বাহিনী বাংলাদেশে যে গণহত্যা সংঘটিত করে সে নারকীয় হত্যাযজ্ঞ ও মৌলিক মানবাধিকার লঙ্ঘনের বিরুদ্ধে জাতিসংঘ কোনো কার্যকর ব্যবস্থা গ্রহণ করেনি। জাতিসংঘ বৃহৎ শক্তিসমূহের রাবার স্ট্যাম্প হিসেবেই কাজ করেছে। জাতিসংঘ সনদ এমনভাবে প্রণীত হয়েছে যে 'ভেটো' ক্ষমতাসম্পন্ন পাঁচটি বৃহৎ শক্তিধর রাষ্ট্রের পারস্পরিক সমঝোতা ব্যতীত কোনো কার্যকর উদ্যোগ গ্রহণ করা সম্ভব নয়। সুতরাং মার্কিন যুক্তরাষ্ট্র ও চীন বাংলাদেশের মুক্তিযুদ্ধের বিপক্ষে অবস্থান নিলে জাতিসংঘ বাংলাদেশকে স্বীকৃতি দানের ক্ষেত্রেও নিরব দর্শকের ভূমিকা পালন করে। যুক্তরাষ্ট্র, চীন ও মুসলিম দেশগুলো পাকিস্তানের রাষ্ট্রীয় অখণ্ডতার প্রশ্নে বাংলাদেশের স্বাধীনতার বিরোধিতা করে। জাতিসংঘ 'রাষ্ট্রীয় অখণ্ডতার যুক্তির প্রশ্নে' বিজয় অর্জনের পূর্ব পর্যন্ত বাংলাদেশকে স্বীকৃতি দিতে পারেনি। উদ্দীপকে 'ক' সংস্থার কথা বলা হয়েছে, যেটির কর্মকান্ড ভেটো ক্ষমতাধর রাষ্ট্রগুলো দ্বারা নিয়ন্ত্রিত। যা জাতিসংঘের ইঙ্গিতবহ। উপরের আলোচনার পরিপ্রেক্ষিতে বলা যায়, বাংলাদেশের মুক্তিযুদ্ধে জাতিসংঘের রাজনৈতিক কার্যক্রম ভেটো ক্ষমতাধর রাষ্ট্রগুলোর স্বার্থসংশ্লিষ্ট ছিল।"
        }
      ]
    },
    {
      "number": "6",
      "uddipok": "বহু প্রাচীনকাল থেকে কুরাইশ বংশের হাশেমী ও উমাইয়া গোত্রের মধ্যে বিরোধ বিদ্যমান ছিল। খলিফা ওসমান (রা.) মৃত্যুর পর নিয়ম অনুযায়ী হযরত আলী (রা.) ইসলামের চতুর্থ খলিফা নিযুক্ত হন। কিন্তু উমাইয়া। গোত্রের সিরিয় শাসককর্তা মুয়াবিয়া এ পদে নিজেকে খলিফা হিসেবে দাবি করেন। ফলে আলী (রা.) ও মুয়াবিয়া (রা.)-এর মধ্যে যুদ্ধ বাঁধে যা সিফফিনের যুদ্ধ নামে পরিচিত। যুদ্ধে আলী (রা.) যখন জয়ের দ্বারপ্রান্তে এবং মুয়াবিয়া বাহিনী পরাজয়ের মুখে ঠিক তখনই আমর আল আসের কূটনৈতিক চালের কারণে আলী (রা.) যুদ্ধ বন্ধ করতে বাধ্য হন যা তার পরাজয় ডেকে আনে।",
      "tag": "RCPC 23",
      "sub_questions": [
        {
          "label": "ক",
          "question": "বক্সারের যুদ্ধ কত সালে সংঘটিত হয়?",
          "explanation": "বক্সারের যুদ্ধ ১৭৬৪ সালে সংঘটিত হয়।"
        },
        {
          "label": "খ",
          "question": "দেওয়ানি বলতে কী বোঝায়?",
          "explanation": "দেওয়ানি বলতে রাজস্ব আদায় সংক্রান্ত ক্ষমতাকে বোঝায়। ভারতবর্ষে ইংরেজ ইস্ট ইন্ডিয়া কোম্পানির প্রধান রবার্ট ক্লাইভ অযোধ্যার নবাব সুজাউদ্দৌলা ও মুঘল সম্রাট শাহ আলমের সাথে পৃথক চুক্তি সম্পাদনের মাধ্যমে বাংলা, বিহার ও উড়িষ্যার রাজস্ব আদায়ের যে অধিকার লাভ করেন তাই দেওয়ানি হিসেবে পরিচিত। মূলত এ দেওয়ানি লাভের মাধ্যমে কোম্পানি নিজ কোষাগার পূর্ণ করেছিল এবং বাংলার ব্যবসা-বাণিজ্যের ওপর একচ্ছত্র আধিপত্য প্রতিষ্ঠা করেছিল।"
        },
        {
          "label": "গ",
          "question": "উদ্দীপকের যুদ্ধের সঙ্গে পাঠ্যপুস্তকের কোন যুদ্ধের মিল রয়েছে ব্যাখ্যা করো",
          "explanation": "উদ্দীপকে আলোচিত যুদ্ধের সাথে ভারতীয় উপমহাদেশে সংঘটিত পলাশীর যুদ্ধের মিল পাওয়া যায়। ১৭৫৬ সালে নবাব আলীবর্দী খানের মৃত্যুর পর নবাব সিরাজ-উদ-দৌলা বাংলার মসনদে আরোহণ করেন। সিংহাসনে বসেই তিনি খালা ঘসেটি বেগম এবং খালাতো ভাই পুর্নিয়ার শাসনকর্তা শওকত জং-এর ষড়যন্ত্রের শিকার হন। তারা নবাবকে হটাতে ইংরেজদের সাথে ষড়যন্ত্রে জড়িয়ে পড়ে।' নবাবের সহচরদের মধ্যে রাজবল্লভ, রায়দুর্লভ, জগৎশেঠ, ইয়ার লতিফ, উমিচাঁদ, মানিক চাঁদ ও প্রধান সেনাপতি মীরজাফর এ ষড়যন্ত্রে যোগ দেন। ইংরেজ সেনাপতি রবার্ট ক্লাইভ এই ষড়যন্ত্রে সফল হন। মীরজাফর নবাবির বিনিময়ে ইংরেজদেরকে পৌনে দুই কোটি টাকা পুরস্কার দিতে স্বীকৃত হন। এ ব্যাপারে ক্লাইভ, মীরজাফর, জগৎশেঠ ও উমিচাঁদের মধ্যে গোপন চুক্তি হয়। রবার্ট ক্লাইভ নবাবের বিরুদ্ধে সন্ধি ভঙ্গের মিথ্যা অভিযোগ এনে যুদ্ধ ঘোষণা করে। ১৭৫৭ সালের ২৩ জুন নবাবের বাহিনী ও ইংরেজ বাহিনী ভাগীরথী নদীর তীরে পলাশী প্রান্তরে মুখোমুখি হয়। তবে প্রধান সেনাপতি মীরজাফরের বিশ্বাসঘাতকতার কারণে এ যুদ্ধে নবাবের পরাজয় ঘটে। মীরজাফর যুদ্ধক্ষেত্রে নীরবে দাঁড়িয়ে থাকেন। আর তারই পরামর্শে নবাব যুদ্ধবিরতির ঘোষণা দেন। যুদ্ধবিরতির সময় ইংরেজরা অপ্রস্তুত নবাববাহিনীকে আকস্মিক আক্রমণ করে। ফলে সিরাজ- উদ-দৌলার পতন ঘটে। উদ্দীপকে দেখা যায়, সিফফিনের যুদ্ধে আলী (রা) এর বাহিনীর আক্রমণে মুয়াবিয়া (রা)-এর বাহিনী কোণঠাসা হয়ে পড়লে আমর ইবনুল আস-এর কূটনৈতিক চালের কারণে আলী (রা) যুদ্ধ বন্ধ করতে বাধ্য হন যা তার পরাজয় ডেকে আনে। এ ঘটনার সাথে উপরে আলোচিত পলাশীর যুদ্ধের ঘটনার সাদৃশ্য রয়েছে।"
        },
        {
          "label": "ঘ",
          "question": "কূটনৈতিক জ্ঞানের অভাবকে দায়ী কর? যুক্তিসহকারে তোমার মতামত তুলে ধরো।",
          "explanation": "উদ্দীপকে ইঙ্গিতপূর্ণ যুদ্ধ অর্থাৎ পলাশীর যুদ্ধের পরাজয়ের জন্য সেনাপতি মীরজাফরের বিশ্বাসঘাতকতা ছাড়াও নবাবের অদূরদর্শিতা এবং কূটনৈতিক জ্ঞানের অভাবও দায়ী ছিল। ১৭৫৭ সালে সংঘটিত পলাশীর যুদ্ধে প্রধান সেনাপতি মীরজাফরের বিশ্বাসঘাতকতার কারণে নবাবের পরাজয় ঘটে। তাছাড়া এ যুদ্ধে পরাজয়ের অন্যতম কারণ ছিল নবাবের অনভিজ্ঞতা। কেননা অত্যন্ত তরুণ বয়সে সিরাজ-উদ-দৌলা মসনদে আরোহণ করেছিলেন। এ কারণে তিনি বাস্তব অভিজ্ঞতা অর্জনের তেমন সুযোগ পাননি। তাই তৎকালীন জটিল পরিস্থিতিতে তিনি ছিলেন সম্পূর্ণ নিরুপায় ও অসহায়। তবে তিনি বিচক্ষণ হলে ষড়যন্ত্রকারীদের কারাবন্দি ও শাস্তি বিধান করে সংকট এড়াতে পারতেন। এছাড়া মাতামহের অকৃপণ স্নেহে ও প্রাচুর্যে লালিত হয়েছিলেন বলে নবাবের চরিত্রে দৃঢ়তারও যথেষ্ট অভাব ছিল। যুদ্ধের অবস্থা যখন তার অনুকূলে ছিল, সে সময় বিশ্বাসঘাতক মীরজাফরের সিদ্ধান্তের বিরুদ্ধে যুদ্ধ চালিয়ে যেতে তিনি সাহসী হননি। ফলে নবাবের পরাজয় ঘটে। তাছাড়া অর্থনৈতিক অসচ্ছলতার কারণে সিরাজ-উদ-দৌলাকে প্রায়ই জগৎশেঠের মতো বিত্তবান লোকদের দ্বারস্থ হতে হতো। তাই এ সকল ব্যক্তির ষড়যন্ত্রমূলক কার্যাবলি সম্বন্দ্বে অবহিত থাকা সত্ত্বেও তিনি তাদের বিরুদ্ধে শাস্তিমূলক ব্যবস্থা গ্রহণে অপারগ ছিলেন, যা তার পতনকে ত্বরান্বিত করেছিল। যার ফলে নবাব প্রাসাদ ষড়যন্ত্রের শিকার হন। রবার্ট ক্লাইভ রণনীতি ও কূটনীতিতে নবাব সিরাজ-উদ-দৌলা অপেক্ষা অধিকতর দক্ষ ছিলেন। এসব কারণে পলাশীর যুদ্ধে নবাব সিরাজ-উদ- দৌলার পতন ঘটে।"
        }
      ]
    },
    {
      "number": "7",
      "uddipok": "মি. ওয়াটসন বণিক হিসেবে নিজ দেশ থেকে অন্যদেশে গমন করেন সে দেশের শাসন ক্ষমতা দখল করে বসেন। সে দেশের জনগণ যাতে বিদেশিদের উপর ক্ষিপ্ত হয়ে না ওঠে সে জন্য তিনি নামমাত্র শাসক হিসেবে একজনকে ক্ষমতায় বসান এবং তার উপর শাসন ব্যবস্থার দায়িত্ব প্রদান করেন। তার নিজের কোম্পানির উপর রাখেন সৈন্যবাহিনী ও রাজস্ব আদায়ের ব্যবস্থা। এ ব্যবস্থার ফলে জনগণ অরাজকতা, চরম দারিদ্র ও দুর্ভিক্ষের মুখোমুখি হয়।",
      "tag": "RCPC 23",
      "sub_questions": [
        {
          "label": "ক",
          "question": "ছিয়াত্তরের মন্বন্তর বাংলা কত সালে সংঘটিত হয়?",
          "explanation": "ছিয়াত্তরের মন্বন্তর বাংলা ১১৭৬ সালে সংঘটিত হয়।"
        },
        {
          "label": "খ",
          "question": "ক্লাইভ কেন দ্বৈত শাসন ব্যবস্থা চালু করেছিলেন?",
          "explanation": "ইংরেজ কর্তৃক দ্বৈতশাসন প্রবর্তনের প্রধান কারণ ছিল এদেশের আর্থিক ক্ষমতা নিজেদের কজায় নেওয়া ও দেশীয় শাসকবর্গের বিরুদ্ধে জনসাধারণকে বিক্ষুব্ধ করে তোলা। দ্বৈতশাসন বলতে ইংরেজ কোম্পানি ও দেশীয় নবাবের সমন্বয়ে রবার্ট ক্লাইভ প্রবর্তিত শাসনব্যবস্থাকে বোঝায়। দ্বৈত শাসন ব্যবস্থায় নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা। এ শাসনব্যবস্থায় দেশীয় নবাবের হাতে বিচার ও শাসন বিভাগের দায়িত্ব থাকে। অন্যদিকে কোম্পানির ওপর রাজস্ব এবং দেশরক্ষার দায়িত্ব ন্যস্ত হয়।"
        },
        {
          "label": "গ",
          "question": "উদ্দীপকে বর্ণিত শাসন পকিল্পনার সাথে বাংলায় কোন শাসন পরিকল্পনার মিল রয়েছে? ব্যাখ্যা করো।",
          "explanation": "উদ্দীপকে বর্ণিত শাসন পরিকল্পনার সাথে বাংলায় লর্ড ক্লাইভ প্রবর্তিত দ্বৈতশাসন ব্যবস্থার মিল রয়েছে। ১৭৬৫ সালে লর্ড ক্লাইভ বাংলার দেওয়ানি লাভ করে এক অভিনব শাসনব্যবস্থা প্রবর্তন করেন। এ ব্যবস্থায় নিযামত বা বাংলার আইনশৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেশরক্ষা, দেওয়ানি সংক্রান্ত বিচার প্রভৃতি দায়িত্ব অর্পিত হয় কোম্পানির ওপর। লর্ড ক্লাইভ প্রবর্তিত এ শাসনব্যবস্থাকেই দ্বৈতশাসন নামে অভিহিত করা হয়। এ শাসনব্যবস্থার মূল উদ্দেশ্য ছিল কোম্পানিকে শক্তিশালী করে নবাবকে ক্ষমতাসীন করে তোলা। দ্বৈতশাসনের ফলে নবাব পেলেন ক্ষমতাহীন দায়িত্ব আর কোম্পানি পেল দায়িত্বহীন ক্ষমতা। উদ্দীপকে দেখা যায়, মি. ওয়াটসন বণিক হিসেবে একদেশে গিয়ে সে দেশের শাসন ক্ষমতা দখল করেন এবং একজনকে নামমাত্র শাসক হিসেবে ক্ষমতায় বসান। অপরদিকে সৈন্যবাহিনী ও রাজস্ব আদায়ের ক্ষমতা রাখেন নিজের কোম্পানির কাছে। মি. ওয়াটসনের এরূপ কর্মকাণ্ড উপরে আলোচিত দ্বৈতশাসন ব্যবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, এ ধরনের শাসন পরিকল্পনার ফলাফল বাংলায় মহাবিপর্যয় ডেকে এনেছিল? যুক্তিসহকারে তোমার মতামত তুলে ধরো",
          "explanation": "হ্যাঁ, এ ধরনের শাসন পরিকল্পনা তথা দ্বৈতশাসন ব্যবস্থার ফলাফল বাংলায় মহাবিপর্যয় ডেকে এনেছিল বলে আমি মনে করি। লর্ড ক্লাইভ বাংলার গভর্নর নিযুক্ত হয়ে দ্বৈতশাসনব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব ছিল না। নবাবের পক্ষে নায়েব রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, \"দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।\" এতে মারাত্মক। মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে মৃত্যুবরণ করেছিল। 'উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে বাড়িয়ে দিয়েছিল। ছিয়াত্তরের মন্বন্তরের মতো ভয়াবহ বিপর্যয়ের পেছনেও দায়ী ছিল বিতর্কিত ওই শাসন ব্যবস্থা।"
        }
      ]
    },
    {
      "number": "8",
      "uddipok": "সারা পৃথিবীতে ছড়িয়ে থাকা ইহুদীরা নিজেদের আবাস ভূমি প্রতিষ্ঠার জন্য উনবিংশ শতাব্দীর শেষভাগে \"জিয়ন\" আন্দোলন শুরু করে। পৃথিবীর কোথাও ইহুদী সম্প্রদায়ের জন্য আলাদা দেশ বা আবাস ভূমি ছিল না। ব্রিটিশ পররাষ্ট্র ও অর্থ বিষয়ক মন্ত্রী আর্থার জেমস বেলফোর একটি ঘোষণার মাধ্যমে ১৯৪৮ সালে বর্তমান ফিলিস্তিনে ইসরাইল নামক একটি ইহুদী রাষ্ট্রের প্রতিষ্ঠা করে।",
      "tag": "RCPC 23",
      "sub_questions": [
        {
          "label": "ক",
          "question": "ভারতের সর্বশেষ ইংরেজ গভর্নর জেনারেল কে ছিলেন?",
          "explanation": "ভারতের সর্বশেষ ইংরেজ গভর্নর জেনারেল ছিলেন লর্ড মাউন্টব্যাটেন।"
        },
        {
          "label": "খ",
          "question": "মুসলিম লীগ কেন প্রতিষ্ঠা করা হয়েছিল?",
          "explanation": "মুসলমানদের দাবি-দাওয়া আদায়ের জন্য ১৯০৬ সালে মুসলিম লীগ গঠন করা হয়। প্রাথমিকভাবে মুসলিম লীগ গঠনের কিছু উদ্দেশ্য ছিল। যেমন- ভারতের মুসলমানদের মধ্যে ব্রিটিশ সরকারের প্রতি সহযোগিতা ও আনুগত্যের মনোভাব বজায় রাখা, মুসলমানদের রাজনৈতিক অধিকার ও স্বার্থ সংরক্ষণ করা এবং তাদের আশা-আকাঙ্ক্ষা সরকারের কাছে তুলে ধরা, ভারতের অন্যান্য সম্প্রদায়ের সাথে সদ্ভাব গড়ে তোলা।"
        },
        {
          "label": "গ",
          "question": "উদ্দীপকের ঘোষণার সাথে তোমার পাঠ্যপুস্তকের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকের ঘোষণার সাথে আমার পাঠ্যবইয়ে উল্লেখিত ঐতিহাসিক লাহোর প্রস্তাবের মিল রয়েছে। ব্রিটিশ শাসিত ভারতবর্ষে হিন্দু-মুসলিম সাম্প্রদায়িক দাঙ্গার প্রেক্ষাপটে ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে নিখিল ভারত মুসলিম লীগের সভাপতি মুহাম্মদ আলী জিন্নাহ দ্বি-জাতি তত্ত্ব উপস্থাপন করেন। তার মতে, ভারতে হিন্দু-মুসলমান দুটি পৃথক জাতি। সুতরাং মুসলমানদের ভাষা, সাহিত্য ও সংস্কৃতি রক্ষার জন্য পৃথক রাষ্ট্র থাকা প্রয়োজন। মুহাম্মদ আলী জিন্নাহর এ দ্বি-জাতি তত্ত্বের ওপর ভিত্তি করে বাংলার তৎকালীন মুখ্যমন্ত্রী শেরে বাংলা এ. কে. ফজলুল হক ঐতিহাসিক লাহোর প্রস্তাব উত্থাপন করেন। এ লাহোর প্রস্তাবের ওপর ভিত্তি করেই পরবর্তীতে ১৯৪৭ সালে ধর্মের ভিত্তিতে ভারত ও পাকিস্তান নামক দুটি পৃথক রাষ্ট্রের জন্ম হয়। উদ্দীপকেও দেখা যায়, সারা পৃথিবীতে ছড়িয়ে থাকা ইহুদিরা ধর্মের ভিত্তিতে একটি রাষ্ট্র প্রতিষ্ঠার জন্য 'জিয়ন' আন্দোলন শুরু করে। পরবর্তীতে ব্রিটিশ পররাষ্ট্রমন্ত্রী ও অর্থবিষয়ক মন্ত্রী আর্থার জেমস বেলফোরের একটি ঘোষণার ওপর ভিত্তি করে ১৯৪৮ সালে ইসরাইল নামক ইহুদি রাষ্ট্রের প্রতিষ্ঠা হয় যা উপরে বর্ণিত লাহোর প্রস্তাব ও পাকিস্তান রাষ্ট্র সৃষ্টির সাথে সাদৃশ্যপূর্ণ। তাই বলা যায়, উদ্দীপকের ঘোষণা তথা বেলফোর ঘোষণার সাথে ঐতিহাসিক লাহোর প্রস্তাবের মিল রয়েছে।"
        },
        {
          "label": "ঘ",
          "question": "তুমি কী মনে করো উক্ত ঘোষণাটি ছিল একটি রাষ্ট্র গঠনের প্রস্তাব? পাঠ্যবইয়ের আলোকে তা বিশ্লেষণ করো।",
          "explanation": "উক্ত ঘোষণাটি তথা লাহোর প্রস্তাব একটি রাষ্ট্র গঠনের প্রস্তাব ছিল বলে আমি মনে করি না। লাহোর প্রস্তাবের মূল বক্তব্য ছিল ভারতের উত্তর পশ্চিম ও পূর্বাঞ্চলে মুসলিম সংখ্যাগরিষ্ঠ অঞ্চলসমূহ নিয়ে একাধিক স্বাধীন রাষ্ট্রগঠন করতে হবে। এ প্রস্তাবের মাধ্যমে জিন্নাহর দ্বি-জাতিতত্ত্ব সুস্পষ্ট রূপ লাভ করে। মুসলমানরা মুসলিম লীগের নেতৃত্বে পৃথক আবাসভূমি প্রতিষ্ঠার সংগ্রামে লিপ্ত হয়। উল্লেখ্য যে লাহোর প্রস্তাবে এক রাষ্ট্র গঠনের কথা বলা হয় নি, সেখানে স্টেটস (States) বা একাধিক রাষ্ট্র গঠনের কথা বলা হয়েছিল। ১৯৪৬ সালের ৯ এপ্রিল দিল্লিতে অনুষ্ঠিত এক সম্মেলনে লাহোর প্রস্তাবে উল্লেখিত States শব্দটি থেকে S বাদ দিয়ে State করে ভারতে মুসলিম সংখ্যাগরিষ্ঠ অঞ্চল নিয়ে এক রাষ্ট্রের দাবি করা হয়। দীর্ঘদিনের জটিল শাসনতান্ত্রিক ও সাম্প্রদায়িক সমস্যা সমাধানের লক্ষ্যে ব্রিটিশ সরকার মুসলমানদের দাবি মেনে নেয়। ফলে ১৯৪৭ সালে ভারত বিভক্ত এবং মুসলিম সংখ্যাগরিষ্ঠ অঞ্চল নিয়ে একটি স্বাধীন রাষ্ট্র পাকিস্তানের জন্ম হয়। উপরের আলোচনায় দেখা যায় যে, লাহোর প্রস্তাবের একাধিক রাষ্ট্রের দাবি করা হয়েছিল, একটি রাষ্ট্র নয়।"
        }
      ]
    },
    {
      "number": "9",
      "uddipok": "১ম বিশ্বযুদ্ধের পর তুরস্কের অটোমান সাম্রাজ্য ভেঙ্গে দেওয়া হয়। মিত্র বাহিনী তুরস্ক দখল করে। তুরস্কের জাতীয়তাবাদী নেতা কামাল আতাতুর্কের নেতৃত্বে তুরস্কের পুনর্জাগরণ ঘটে। তিনি তুরস্কের জনগণকে ঐক্যবদ্ধ করেন। জনগণের ঐক্যবন্ধের মুখে মিত্রবাহিনী একে একে তুরস্ক ছাড়তে বাধ্য হয়। জন্ম হয় আধুনিক তুর্কি রাষ্ট্রের।",
      "tag": "RCPC 23",
      "sub_questions": [
        {
          "label": "ক",
          "question": "মুক্তিযুদ্ধের সময় বাংলাদেশ কতটি সেক্টরে বিভক্ত ছিল?",
          "explanation": "মুক্তিযুদ্ধের সময় বাংলাদেশ ১১টি সেক্টরে বিভক্ত ছিল।"
        },
        {
          "label": "খ",
          "question": "ঐতিহাসিক ছয় দফার গুরুত্ব ব্যাখ্যা করো।",
          "explanation": "১৯৬৬ সালের ছয়দফা-কে বাঙালির মুক্তির সনদ বলা হয়। কেননা, এটা ছিল বাঙালির প্রাণের দাবি সংবলিত গুরুত্বপূর্ণ ঐতিহাসিক ঘোষণা। ছয় দফা ছিল বাঙালির আত্মনিয়ন্ত্রণ অধিকারের দাবি। এই কর্মসূচি অন্ধকারে নিমজ্জিত বাঙালি জাতিকে সংগ্রামের শক্তি যুগিয়েছিল। স্বৈরাচারী ও গণবিরোধী শাসকের বিরুদ্ধে সোচ্চার হতে প্রেরণা যুগিয়েছিল। এরই ধারাবাহিকতায় আন্দোলন একসময় মুক্তিযুদ্ধে রূপ নেয় এবং জন্ম হয় স্বাধীন বাংলাদেশের। তাই বলা যায়, ছয়দফা বাংলাদেশের স্বাধীনতার ইতিহাসে একটি গুরুত্বপূর্ণ অধ্যায়।"
        },
        {
          "label": "গ",
          "question": "তুরস্কের জনগণের ন্যায় বাঙালিদের স্বাধীনতা যুদ্ধের কী মিল রয়েছে? ব্যাখ্যা করো।",
          "explanation": "তুরস্কের জনগণের ন্যায় বাঙালিদের স্বাধীনতা, যুদ্ধে বঙ্গবন্ধুর নেতৃত্বে ঐক্যবদ্ধ হয়ে যুদ্ধে ঝাঁপিয়ে পড়ার ঘটনার মিল রয়েছে। ১৯৪৭ সালে দেশ বিভাগের পর থেকেই পূর্ব পাকিস্তানি জনগণ পশ্চিমাদের নানা অত্যাচার-নির্যাতনের শিকার হতে থাকে। এ প্রেক্ষিতে বায়ান্নর ভাষা আন্দোলন সংঘটিত হয় এবং বাঙালি জাতীয়তাবাদী চেতনার বহিঃপ্রকাশ ঘটে। ষাটের দশকে রাজনীতিতে বঙ্গবন্ধু শেখ মুজিবুর রহমান সক্রিয়ভাবে জড়িয়ে পড়েন। তিনি পাকিস্তানিদের বিরুদ্ধে বাঙালিকে ঐক্যবদ্ধ করেন। ঐতিহাসিক ছয়দফা দাবি উত্থাপনের মাধ্যমে তিনি বাঙালির বাঁচার চেতনাকে উদ্দীপ্ত করেন। স্বাধীনতা লাভের স্পৃহায় বাঙালি ঐক্যবদ্ধ হয়, যেমনটি তুরস্কের জনগণের ক্ষেত্রেও লক্ষণীয় কামাল আতাতুর্ক মিত্রবাহিনী থেকে মুক্ত হতে যেমন জনগণকে নিয়ে প্রতিরোধ গড়ে তোলেন, বাংলার অবিসংবাদী নেতা বঙ্গবন্ধু শেখ মুজিবুর রহমানও একই কাজ করেন। ১৯৭০ সালের নির্বাচনে জয়ী হয়েও তিনি যখন সরকার গঠনে ব্যর্থ হন, তখন বাঙালিকে নিয়ে অসহযোগ আন্দোলনের ডাক দেন। এ প্রেক্ষিতে ১৯৭১ সালের ৭ মার্চের ভাষণে তিনি স্বাধীনতা যুদ্ধে জনগণকে ঝাঁপিয়ে পড়ার আহ্বান জানান। তার আহ্বানের পরিপ্রেক্ষিতেই শুরু হয় মুক্তিযুদ্ধ। সুতরাং দেখা যায়, তুরস্কের জনগণের ঐক্যবদ্ধ হয়ে স্বাধীনতা যুদ্ধে যোগদান এবং বাঙালির মুক্তিযুদ্ধে অংশগ্রহণের প্রেক্ষিত একইসূত্রে গাঁথা।"
        },
        {
          "label": "ঘ",
          "question": "উদ্দীপকের জাতীয়তাবাদী নেতার সহিত পাঠ্যপুস্তকে বাংলাদেশের জাতীয়তাবাদী নেতার স্বাধীনতার আহ্বানের প্রেক্ষাপট বিশ্লেষণ পূর্বক তোমার মতামত তুলে ধরো।",
          "explanation": "উদ্দীপকের জাতীয়তাবাদী নেতার সাথে পাঠ্যপুস্তকে বর্ণিত বাংলাদেশের জাতীয়তাবাদী নেতা বঙ্গবন্ধু শেখ মুজিবুর রহমান সাদৃশ্যপূর্ণ। বাংলাদেশের স্বাধীনতা ঘোষণার মাধ্যমে তিনি চিরস্মরণীয় হয়ে আছেন। ১৯৪৭ সালের পর থেকেই পাকিস্তানের পূর্বাঞ্চল তথা পূর্ব বাংলার ওপর পশ্চিম পাকিস্তানিদের অবর্ণনীয় অত্যাচার ও বৈষম্যমূলক নীতির কারণে বাঙালিদের নাভিঃশ্বাস উঠে গিয়েছিল। ১৯৭০ সালের নির্বাচনে জয়লাভ করেও পূর্ব বাংলার জনমানুষের নেতা বঙ্গবন্ধু পশ্চিম পাকিস্তানের ষড়যন্ত্রের ফলে সরকার গঠন করতে সমর্থ হননি। এরই ফলশ্রুতিতে বঙ্গবন্ধু শেখ মুজিবুর রহমানের ৭ মার্চের আহ্বানে সাড়া দিয়ে দেশের সকল স্তরের মানুষ স্বাধীনতার জন্য পাকিস্তানের বিরুদ্ধে সংগ্রামে লিপ্ত হয়। পূর্ব পাকিস্তানের ছাত্র-জনতার, উৎসাহ ও উদ্দীপনা দেখে ইয়াহিয়া খান বঙ্গবন্ধুর সঙ্গে আলোচনা করার জন্য ঢাকা সফর করেন। পরে ১৯৭১ সালের ২২ মার্চ জুলফিকার আলী ভুট্টো ঢাকা সফর করেন। ইয়াহিয়া খান আলোচনার নামে সময় ব্যয় করে আর অন্যদিকে টিক্কা খান গোপনে পশ্চিম পাকিস্তান থেকে ভারী অস্ত্রশস্ত্র ও গোলাবারুদ পূর্ব পাকিস্তানে জমা করে বাঙালির ওপর নৃশংস হত্যাকাণ্ড পরিচালনার 'নীলনকশা' প্রণয়ন করে। ১৯৭১ সালের ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত্র বাঙালির ওপর নৃশংস হত্যাকাণ্ড শুরু করে। আলোচনা ভেঙে দিয়ে গণহত্যা শুরু করায় বঙ্গবন্ধু বাংলাদেশের স্বাধীনতা ঘোষণা ছাড়া দ্বিতীয় কোনো চিন্তা করেনি। ২৬ মার্চ প্রথম প্রহরেই বঙ্গবন্ধু বাংলাদেশের স্বাধীনতার ঘোষণা দেন। বঙ্গবন্ধুর ২৬ মার্চের এই স্বাধীনতার ঘোষণা ছিল বাঙালির মুক্তির আন্দোলনের চূড়ান্ত রূপ। তার এ স্বাধীনতার ঘোষণায় উজ্জীবিত হয়ে বাংলার আপামর জনসাধারণ মহান মুক্তিযুদ্ধে ঐক্যবদ্ধভাবে ঝাঁপিয়ে পড়ে। অতঃপর দীর্ঘ নয় মাসের মুক্তিযুদ্ধের পর ৩০ লক্ষ শহিদ ও আড়াই লক্ষ মা- বোনের সম্ভ্রমের বিনিময়ে আমরা লাভ করি স্বাধীন সার্বভৌম বাংলাদেশ। তাই বঙ্গবন্ধুর এ স্বাধীনতার ঘোষণাকে স্বাধীন বাংলাদেশ প্রতিষ্ঠার চূড়ান্ত পদক্ষেপ বলে আমি মনে করি।"
        }
      ]
    },
    {
      "number": "10",
      "uddipok": "রাহুল টেলিভিশনে একটি যুদ্ধের ছবি দেখছিল। সে দেখছে সে দেশের নিরীহ, নিরস্ত্র জনগণের উপর বিদেশি সামরিক জান্তা নির্বিচারে গণহত্যা শুরু করেছে। দেশটি থেকে লক্ষ লক্ষ লোক প্রাণের ভয়ে প্রতিবেশী রাষ্ট্রে আশ্রয় গ্রহণ করেছে। সে দেশের সরকার আশ্রয়হীন এসব আশ্রয় প্রার্থীকে আন্তরিকভাবে খাদ্য, বস্ত্র ও বাসস্থান দিয়ে সাহায্য করছে।",
      "tag": "RCPC 23",
      "sub_questions": [
        {
          "label": "ক",
          "question": "পাকিস্তানের প্রথম গভর্নর জেনারেল কে ছিলেন?",
          "explanation": "পাকিস্তানের প্রথম গভর্নর জেনারেল ছিলেন মোহাম্মদ আলী জিন্নাহ।"
        },
        {
          "label": "খ",
          "question": "বাংলাদেশের মুক্তিযুদ্ধে সোভিয়েত ইউনিয়নের ভূমিকা কী ছিল?",
          "explanation": "বাংলাদেশের মুক্তিযুদ্ধের পক্ষে সোভিয়েত ইউনিয়ন গুরুত্বপূর্ণ ভূমিকা পালন করে। বাংলাদেশের মুক্তিযুদ্ধের সময় রাশিয়ার (তখনকার সোভিয়েত ইউনিয়নের) রাষ্ট্রপতি নিকোলাই পদগোর্নি পাকিস্তানকে একটি পত্রের মাধ্যমে পূর্ব পাকিস্তানের জনগণের ওপর অমানুষিক নির্যাতন বন্ধের জরুরি আহ্বান জানান। সোভিয়েত ইউনিয়ন (রাশিয়া) আন্তর্জাতিক মহলে বাংলাদেশের স্বাধীনতার পক্ষে কূটনৈতিক পদক্ষেপ গ্রহণ করে এবং বাংলাদেশের স্বাধীনতা বিরোধী দেশগুলোর চক্রান্ত ব্যর্থ করতে বিশেষ ভূমিকা পালন করে।"
        },
        {
          "label": "গ",
          "question": "উদ্দীপকের রাষ্ট্রের সঙ্গে পাঠ্যবইয়ের পার্শ্ববর্তী রাষ্ট্রের ভূমিকা ব্যাখ্যা করো",
          "explanation": "উদ্দীপকের ঘটনাটি বাংলাদেশের মুক্তিযুদ্ধে বাঙালি শরণার্থীদের প্রতি ভারতের দেওয়া মানবিক সহায়তার বিষয়টিকে নির্দেশ করে। বাংলাদেশের মুক্তিযুদ্ধে ভারত কূটনৈতিক, রাজনৈতিক, সামরিক ও মানবিক সমর্থন দিয়ে সাহায্য করেছিল। প্রতিবেশী দেশটি সব মিলিয়ে এক কোটি শরণার্থীকে যুদ্ধের মাসগুলোতে আশ্রয় দেয়। ১৯৭১ সালের ২৫ মার্চ মধ্যরাতে পাকিস্তানি সামরিক বাহিনী নিরস্ত্র বাঙালির ওপর ঝাঁপিয়ে পড়ে। তখন থেকে আতঙ্কিত বহু মানুষ প্রাণ বাঁচাতে ভারতীয় সীমান্তের দিকে পাড়ি দিতে শুরু করে। এ ভয়াবহ মানবিক বিপর্যয়ের মুহূর্তে ভারত তার সীমান্ত উন্মুক্ত করে দেয়। দেশটির প্রথম প্রতিক্রিয়া ছিল এরূপ: \"বাঙালি নিধনযজ্ঞের মুখে বিশ্ববিবেক নীরব দর্শকের ভূমিকা নিতে পারে না\" (Robert Jackson, South Asia Crisis, New Delhi 1974, P: 150) 1 ২৫ মার্চের পর প্রতিদিন গড়ে ২০-৪৫ হাজার মানুষ ভারতে আশ্রয় নেয়। পরবর্তী কয়েক মাসের মধ্যে আশ্রয়গ্রহণকারীর, সংখ্যা কোটিতে গিয়ে পৌছে। শরণার্থীদের ব্যয় নির্বাহে বিদেশি রাষ্ট্র ও সাহায্য সংস্থার কিছু সহায়তা পেলেও ভারত সরকার ও জনগণকেও অবদান রাখতে হয়েছিল। পশ্চিমবঙ্গের জনগণ 'বাংলাদেশ সেবা সংঘ', 'স্বাধীন বাংলা সংগ্রাম সহায়ক সমিতি' নামে বিভিন্ন সংগঠনের মাধ্যমে সহায়তার হাত বাড়িয়ে দেয়। ভারত সরকার ব্যয় নির্বাহের লক্ষ্যে শরণার্থী কর আরোপ করে। উদ্দীপকে দেখা যায়, একটি দেশের নিরীহ, নিরস্ত্র জনগণের ওপর বিদেশি সামরিক জান্তা নির্বিচারে গণহত্যা শুরু করলে দেশটি থেকে লক্ষ লক্ষ লোক প্রতিবেশি রাষ্ট্রে আশ্রয় গ্রহণ করে। প্রতিবেশী দেশটির সরকার এই আশ্রয় প্রার্থীদের খাদ্য, বস্ত্র ও আশ্রয় প্রদান করে আন্তরিকভাবে সাহায্য প্রদান করে। উক্ত প্রতিবেশি রাষ্ট্রের এরূপ কর্মকাণ্ড বাংলাদেশের মুক্তিযুদ্ধে ভারতের কর্মকান্ডের সাথে সাদৃশ্যপূর্ণ।"
        },
        {
          "label": "ঘ",
          "question": "বাংলাদেশের মুক্তিযুদ্ধ চলাকালীন প্রতিবেশি রাষ্ট্রসমূহের ভূমিকা তুমি কীভাবে মূল্যায়ন করবে? তোমার মতামতসহ বিশ্লেষণ করো।",
          "explanation": "বাংলাদেশের মুক্তিযুদ্ধ চলাকালীন প্রতিবেশি রাষ্ট্রসমূহ তথা মিত্রদেশগুলো মুক্তিযুদ্ধের সপক্ষে আন্তরিক ও তাৎপর্যপূর্ণ ভূমিকা পালন করেছে। ১৯৭১ সালের ২৫ মার্চের কালরাত এবং পরবর্তী সময়ের পাকিস্তানি সেনাবাহিনীর নারকীয় হত্যাযজ্ঞ সম্পর্কে ভারত, সোভিয়েত ইউনিয়নসহ বিশ্বের বিভিন্ন দেশ নিন্দা ও প্রতিবাদ জানায়। এসব দেশের সরকার মুক্তিযুদ্ধের প্রতি সমর্থন ব্যক্ত করে। তবে বাংলাদেশের মুক্তিযুদ্ধে সবচেয়ে বড় অবদান ছিল ভারতের। ইংল্যান্ড ছিল মুক্তিযুদ্ধের সপক্ষে জনমত গঠনের মূলকেন্দ্র। এর পাশাপাশি অস্ট্রেলিয়া, পশ্চিম জার্মানি, ফ্রান্স, ইতালি, জাপান ও কানাডার প্রচার মাধ্যমগুলো পাকিস্তানের বিরুদ্ধে বিশ্ব জনমত গঠনে সাহায্য করে। ইউরোপীয় দেশগুলোর মধ্যে ইতালি বাংলাদেশকে প্রথম স্বীকৃতি দেয় স্পেন, নেদারল্যান্ডস, ডেনমার্ক, নরওয়ে, সুইডেন, নিউজিল্যান্ড প্রভৃতি রাষ্ট্র বাংলাদেশের মুক্তিযুদ্ধে সমর্থন ব্যক্ত করে। সে সময় ইন্দোনেশিয়ায় সামরিক শাসন চলছিল। ১৯৭১ সালের ৪ এপ্রিল সেদেশের অসংখ্য ছাত্র সামরিক বিধিনিষেধ ভঙ্গ করে বাংলাদেশে গণহত্যার বিরুদ্ধে মিছিল করে। ইন্দোনেশিয়ার টেলিভিশন মুজিবনগর সরকারের প্রতিনিধি খন্দকার মোশতাক আহমেদের একটি সাক্ষাৎকার প্রচার করে। এমনকি কিউবা, যুগোস্লাভিয়া, পোল্যান্ড, হাঙ্গেরি, বুলগেরিয়া, চেকোস্লোভাকিয়া, পূর্ব জার্মানি প্রভৃতি সমাজতান্ত্রিক রাষ্ট্রও বাংলাদেশের মুক্তিযুদ্ধকে সমর্থন জানায়। মার্কিন প্রশাসনের বিরোধিতা সত্ত্বেও যুক্তরাষ্ট্রের জনগণ, প্রচার মাধ্যম, কংগ্রেসের অনেক সদস্য মুক্তিযুদ্ধের পক্ষে সোচ্চার ছিল। অতএব বলা যায়, বাংলাদেশের স্বাধীনতা যুদ্ধে মিত্র দেশগুলোর ভূমিকা ছিল অপরিসীম।"
        }
      ]
    },
    {
      "number": "11",
      "uddipok": "সোহেলী সামাজিক যোগাযোগ মাধ্যমে তার এক বিদেশি বন্ধুর সাথে আলোচনার সময় বিভিন্ন ঘটনা ও তার সর্বজনীন নানা দিক নিয়ে কথা বলছিল। সোহেলী বলে পাকিস্তানিদের শোষণ-বঞ্চনা, ষড়যন্ত্র-নির্যাতন যতই বাড়তে থাকে বাঙালি জাতীয়তাবাদী চেতনাও ততই বৃদ্ধি পেতে থাকে। এ চেতনার ফসলই হলো স্বাধীন বাংলাদেশ।",
      "tag": "RCPC 23",
      "sub_questions": [
        {
          "label": "ক",
          "question": "আন্তর্জাতিক মাতৃভাষা দিবস কত সালে ঘোষণা করা হয়?",
          "explanation": "আন্তর্জাতিক মাতৃভাষা দিবস ১৯৯৯ সালে ঘোষণা করা হয়।"
        },
        {
          "label": "খ",
          "question": "'তমুদ্দিন মজলিস' কেন গঠন করা হয়েছিল?",
          "explanation": "ভাষা আন্দোলনের প্রেক্ষাপটে তমদ্দুন মজলিশ গঠন করা হয়েছিল। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম ও রসায়ন বিভাগের অধ্যাপক নুরুল হক ভুঁইয়া ১৯৪৭ সালের ১ সেপ্টেম্বর 'তমদ্দুন মজলিশ' গঠন করেন। এ সংগঠনের উদ্যোগে ১৯৪৭ সালের ১৫ সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়। মূলত তমদ্দুন মজলিশই ছিল ভাষার দাবিতে গড়ে ওঠা প্রথম সংগঠন।"
        },
        {
          "label": "গ",
          "question": "সোহেলীর বর্ণনায় তোমার পাঠ্যপুস্তকের যে বিষয়টি ফুটে উঠেছে তার পটভূমি ব্যাখ্যা করো।",
          "explanation": "জাসোহেলীর বর্ণনায় আমার পাঠ্যপুস্তকের ভাষা আন্দোলনের বিষয়টি ফুটে উঠেছে। ১৯৪৭ সালে পাকিস্তান রাষ্ট্র প্রতিষ্ঠার পর থেকে পশ্চিম পাকিস্তানি, শাসকগোষ্ঠী প্রশাসনিক, অর্থনৈতিক, রাজনৈতিক, সাংস্কৃতিকসহ সব ক্ষেত্রে পূর্ববাংলার জনগণের অধিকার হরণ করে আসছিল। পাকিস্তানের জনগোষ্ঠীর ৫৬.৪০ শতাংশ মানুষেরই মুখের ভাষা ছিল বাংলা। তবুও মাত্র ৩.২৭ শতাংশ জনগোষ্ঠীর ভাষা উর্দুকে তারা একমাত্র রাষ্ট্রভাষা হিসেবে চাপিয়ে দিতে চেয়েছিল। কিন্তু ছাত্র জনতার মধ্য থেকে এর বিরুদ্ধে তীব্র প্রতিবাদ গড়ে ওঠে। ফলে সারা দেশে এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করা হয় এবং সব ধরনের শোভাযাত্রা, মিছিল ও সমাবেশ নিষিদ্ধ করা হয়। কিন্তু ছাত্ররা ১৪৪ ধারা ভঙ্গ করে মিছিল বের করলে পুলিশ এক পর্যায়ে গুলিবর্ষণ করে। এতে শহিদ হন সালাম, বরক্ত, রফিক, জব্বার এবং শ্রমিক আওয়ালসহ নাম না-জানা আরো অনেকে। এ আন্দোলনই ছিল বাঙালির জাতীয়তাবাদী। চেতনার ভিত্তি। পরবর্তীতে পাকিস্তানি শাসকগোষ্ঠী যতই ষড়যন্ত্র-নির্যাতন, বাড়াতে থাকে ততই এ জাতীয়তাবাদী চেতনা বৃদ্ধি পেতে থাকে, যা একপর্যায়ে বাঙালি জাতিকে স্বাধীনতার স্বাদ এনে দেয়। উদ্দীপকে সোহেলীর বর্ণনায় দেখা যায়, পাকিস্তানীদের শোষণ-বঞ্চনা, ষড়যন্ত্র-নির্যাতন যতই বাড়তে থাকে বাঙালি জাতীয়তাবাদ ততই বৃদ্ধি পেতে থাকে। যা ভাষা আন্দোলনে সৃষ্ট জাতীয়তাবাদকেই নির্দেশ করে। তাই বলা যায়, সোহেলীর বর্ণনায় ভাষা আন্দোলনের বিষয়টি ফুটে উঠেছে"
        },
        {
          "label": "ঘ",
          "question": "উদ্দীপকের আন্দোলনটি ছিল একটি সাংস্কৃতিক আন্দোলন। তুমি কী এ মত সমর্থন করো?",
          "explanation": "উদ্দীপকে বর্ণিত আন্দোলন অর্থাৎ ভাষা আন্দোলন ছিল একটি সাংস্কৃতিক আন্দোলন- উক্তিটি সম্পূর্ণরূপে সঠিক নয়। কেননা ভাষা আন্দোলন শুধু ভাষা বা সাংস্কৃতিক আন্দোলনই ছিল না, অচিরেই তা রাজনৈতিক আন্দোলনে পরিণত হয়েছিল। একটি দেশ বা অঞ্চলের সংস্কৃতির সবচেয়ে বড় নিয়ামক হলো ভাষা। মূলত ভাষাকে কেন্দ্র করেই গড়ে ওঠে সংস্কৃতি। আর সেই ভাষার ওপর আঘাত করা মানে সংস্কৃতির ওপরই আঘাত করা। পাকিস্তানের স্বাধীনতার পর থেকে পশ্চিম পাকিস্তানি শাসকচক্র সেই কাজটিই করেছিল। তারা ৫৬.৪০ শতাংশ মানুষের ভাষা বাংলাকে বারবার উপেক্ষা করে মূলত এই বৃহৎ জনগোষ্ঠীর সংস্কৃতিকেই উপেক্ষা করতে চেয়েছিল। ফলে বাঙালিরা নিজের ভাষাকে রক্ষা এবং রাষ্ট্রভাষা হিসেবে প্রতিষ্ঠা করতে আন্দোলন শুরু করে। তবে ভাষা আন্দোলন ভাষা বা সাংস্কৃতিক আন্দোলন হিসেবে শুরু হলেও দ্রুতই তা রাজনৈতিক আন্দোলন রূপ নেয়। উদ্দীপকে উল্লেখিত ভাষা আন্দোলন ছিল বাঙালিদের স্বাধিকার আন্দোলন। এ আন্দোলন ছিল বাঙালি জাতীয়তাবাদী চিন্তা-চেতনা উন্মেষের আন্দোলন। প্রথমে এ আন্দোলন ছিল বাংলা ভাষা ও সংস্কৃতির জন্য। তবে এ আন্দোলন সর্বস্তরের বাঙালি জনগণের অংশগ্রহণে দ্রুতই রাজনৈতিক আন্দোলনে রূপ নেয়। এ আন্দোলনে সর্বস্তরের বাঙালি জনগণের অংশগ্রহণের কারণ ছিল তিনটি। যথা- পাঞ্জাবি আমলা ও সেনাচক্রের গণ- বিরোধী শাসন, অর্থনৈতিক শোষণ ও বাঙালিদের প্রতি বিমাতাসূলভ, আচরণ। ফলে ১৯৫২ সালের ভাষা আন্দোলন নিছক ভাষা ও সাংস্কৃতিক আন্দোলনের মধ্যে সীমাবদ্ধ না থেকে জনগণের দাবি হয়ে গণআন্দোলনে রূপ নিয়েছিল। ভাষা আন্দোলন বাঙালি জাতীয়তাবাদের উন্মেষ ঘটায়। এ জাতীয়তাবাদী চেতনায় উজ্জীবিত হয়ে পূর্ব পাকিস্তানের জনগণ ১৯৫৪ সালের যুক্তফ্রন্ট গঠন, '৬২ সালের শিক্ষা আন্দোলন '৬৬ সালের ছয় দফা, '৬৯ এর গণআন্দোলন এবং ১৯৭১ সালের স্বাধীনতা সংগ্রামের মাধ্যমে বাংলাদেশ সৃষ্টি করে। উপরের আলোচনার ভিত্তিতে বলা যায়, ভাষা আন্দোলন প্রথমে ভাষা বা সাংস্কৃতিক আন্দোলনের মধ্যে সীমাবদ্ধ থাকলেও দ্রুতই তা রাজনৈতিক আন্দোলনে রূপ নেয়। এ আন্দোলনের মাধ্যমেই বাংলা ভাষা রাষ্ট্রভাষার মর্যাদা লাভ করে এবং এরই ধারাবাহিকতায় বিভিন্ন আন্দোলন-সংগ্রামের মাধ্যমে ১৯৭১ সালের ১৬ই ডিসেম্বর বাংলাদেশের চূড়ান্ত বিজয় অর্জিত হয়।"
        }
      ]
    }
  ]
}