{
  "title": "রাজশাহী, দিনাজপুর, কুমিল্লা, চট্টগ্রাম, সিলেট, যশোর, বরিশাল ২০১৭",
  "subtitle": "ইতিহাস (11)",
  "questions": [
    {
      "number": "1",
      "uddipok": "আমেরিকার স্বাধীনতা যুদ্ধে ফ্রান্স বিপ্লবীদের রসদ ও অস্ত্র সরবরাহ করে সাহায্য করে। তারা স্থল ও নৌপথে আমেরিকার স্বাধীনতাকামীদের সহায়তা করে। অবশেষে প্যারিস চুক্তির মাধ্যমে যুক্তরাষ্ট্রের স্বাধীনতা স্বীকার করে ব্রিটিশরা অমেরিকা ত্যাগ করে।",
      "tag": "RB, DIN.B, CB, CTG.B, SB, JB, BB 17,ISCD 24,DRMC 24",
      "sub_questions": [
        {
          "label": "ক",
          "question": "মুজিবনগর সরকারের রাষ্ট্রপতি কে ছিলেন?",
          "explanation": "মুজিবনগর সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "শহিদ মিনার নির্মাণ প্রক্রিয়া বর্ণনা করো।",
          "explanation": "ভাষা শহিদদের স্মৃতি রক্ষার্থে ১৯৫২ সালের ২৩ ফেব্রুয়ারি ঢাকা মেডিকেলের সামনে প্রথম শহিদ মিনার নির্মাণ করা হয়। পুলিশ এটি ভেঙে ফেলে। পরবর্তীতে হামিদুর রহমানের নকশায় একটি শহীদ মিনার নির্মিত হলেও, ১৯৭১ সালে পাকিস্তানি হানাদার বাহিনী মিনারটি ধ্বংস করে দেয়। ১৯৭২ সালে সদ্যস্বাধীন বাংলাদেশের রাষ্ট্রপতি বিচারপতি আবু সাঈদ চৌধুরীর নেতৃত্বে গঠিত কমিটি পুনরায় শহীদ মিনার নির্মাণের কাজ শুরু করে। দ্রুততার সাথে নির্মাণের স্বার্থে হামিদুর রহমান প্রণীত নকশার কিছুটা পরিবর্তন করে ১৯৮৩ সালে শহীদ মিনারের আরো কিছু অংশ নির্মাণ করে বর্তমান রূপ দেয়া হয়।"
        },
        {
          "label": "গ",
          "question": "উদ্দীপকের অনুরূপ বাংলাদেশের স্বাধীনতা যুদ্ধে সহযোগী দেশটির অবদানের বর্ণনা দাও।",
          "explanation": "নিম্নের অনুরূপ: উদ্দীপকের বিষয়ের সাথে আমার পাঠ্যবইয়ের বাংলাদেশের মুক্তিযুদ্ধে বন্ধু রাষ্ট্র ভারতের ভূমিকার সাদৃশ্য রয়েছে। বাংলাদেশের মুক্তিযুদ্ধে মিত্ররাষ্ট্র ভারতের সামরিক, রাজনৈতিক, কূটনৈতিক, অর্থনৈতিক অবদান অনস্বীকার্য। মুক্তিযুদ্ধের পক্ষে জনমত গঠন ও শরণার্থীদের আশ্রয়-খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। মুক্তিযোদ্ধাদের প্রশিক্ষণের ব্যবস্থা করা, অস্ত্র সরবরাহ, মুক্তিযুদ্ধের পক্ষে আন্তর্জাতিক সমর্থন আদায় এবং সর্বশেষ যৌথবাহিনী গঠন করে বাংলাদেশের মুক্তিযুদ্ধে সর্বাত্মক সহযোগিতা করে ভারত। ভারতীয় সৈন্যবাহিনী ও বাংলাদেশের মুক্তিবাহিনীর সমন্বয়ে গঠিত যৌথবাহিনীর অভিযানের মুখে স্বল্প সময়ের ব্যবধানে ১৬ ডিসেম্বর, ১৯৭১ সালে চূড়ান্ত বিজয় অর্জনের মাধ্যমে বাংলাদেশ একটি স্বাধীন সার্বভৌম রাষ্ট্র হিসেবে বিশ্বের বুকে মাথা উঁচু করে দাঁড়ায়। উদ্দীপকে দেখা যায়, গ্রেট ব্রিটেনের বিরুদ্ধে মার্কিন যুক্তরাষ্ট্রের স্বাধীনতা 'যুদ্ধে মার্কিনীদের মিত্ররাষ্ট্র ফ্রান্স স্বীকৃতি ও সমর্থন প্রদান করে। এছাড়া অর্থ, অস্ত্র ও সৈন্য দিয়ে সাহায্য করে মার্কিন যুক্তরাষ্ট্রের স্বাধীনতা যুদ্ধে ফ্রান্স বন্ধু রাষ্ট্রের ভূমিকা পালন করে। বাংলাদেশের মুক্তিযুদ্ধে ভারতের ভূমিকা ছিল মার্কিন যুক্তরাষ্ট্রের স্বাধীনতা যুদ্ধে ফ্রান্সের ভূমিকার অনুরূপ।. তাই বলা যায়, উদ্দীপকের বিষয়ের সাথে বাংলাদেশের মুক্তিযুদ্ধে ভারতের অবদান সাদৃশ্যপূর্ণ।"
        },
        {
          "label": "ঘ",
          "question": "'শুধু সামরিক সাহায্য নয়, মানবিক সাহায্যের ক্ষেত্রেও দেশটির ভূমিকা ছিল অগ্রগণ্য'- উত্তরের স্বপক্ষে যুক্তি দাও।",
          "explanation": "\"শুধু সামরিক সাহায্য নয়, মানবিক সাহায্যের ক্ষেত্রেও ভারতের ভূমিকা ছিল অগ্রগণ্য\"- উক্তিটি যথার্থ। ১৯৭১ সালের ২৫ মার্চ পাকিস্তানের হানাদার বাহিনী নিরস্ত্র বাঙালির ওপর অর্তকিত হামলা চালালে ভারত তাৎক্ষণাৎ তার সীমান্ত উন্মুক্ত করে দেয়। ভারতের প্রথম প্রতিক্রিয়া ছিল; \"বাঙালি নিধনযজ্ঞের মুখে বিশ্ববিবেক নীরবদর্শকের ভূমিকা নিতে পারে না। (Robert Jackson, South Asia Crisis, New Delhi; 1974, p.150)। মুক্তিযুদ্ধের পক্ষে জনমত গঠন ও শরণার্থীদের আশ্রয়, খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। বিখ্যাত সঙ্গীতজ্ঞ পণ্ডিত রবি শঙ্কর 'Concert for Bangladesh'-এর আয়োজন করে ১০ লক্ষ ডলার শরণার্থী শিশুদের জন্য দান করেন। পশ্চিমবঙ্গের জনগণ 'বাংলাদেশ সেবা সংঘ' 'স্বাধীন বাংলা সংগ্রাম সহায়ক সমিতি'-র মাধ্যমে সাহায্যের হাত বাড়িয়ে দেয়। ভারত সরকার কর্তৃক আরোপিত 'শরণার্থী কর' তারা নির্দ্বিধায় প্রদান করে যা বাংলাদেশের প্রতি তাদের মমতার বহিঃপ্রকাশ। উপরের আলোচনায় স্পষ্টতই প্রতীয়মান হয়, \"বাংলাদেশকে কেবল সামরিক সাহায্যই নয়, মানবিক দিক থেকে সাহায্যের ক্ষেত্রেও ভূমিকা ছিল অগ্রগণ্য\"- উক্তিটি যথার্থ।"
        }
      ]
    },
    {
      "number": "2",
      "uddipok": "বহুজাতির দেশ অস্ট্রেলিয়ায় প্রথমবারের মতো মুসলিমদের প্রতিনিধিত্ব করার ঘোষণা দিয়ে \"অস্ট্রেলিয়ান মুসলিম পার্টি\" নামে একটি রাজনৈতিক দলের আত্মপ্রকাশ ঘটেছে। অস্ট্রেলিয়ায় অনেকগুলো রাজনৈতিক দল রয়েছে যারা মুসলিমদের বিরোধিতা করে।",
      "tag": "RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "কে 'Vernacular Press Act' রহিত করেন?",
          "explanation": "লর্ড রিপন 'Vemacular Press Act' (সংবাদপত্র আইন) রহিত করেন।"
        },
        {
          "label": "খ",
          "question": "ইলবার্ট বিল বলতে কী বোঝায়? ব্যাখ্যা করো।",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন, তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি \"ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "উদ্দীপকের বর্ণনা পাঠ্যবইয়ের যে ঘটনার সাথে সাদৃশ্যপূর্ণ তার পটভূমি ব্যাখ্যা করো।",
          "explanation": "উদ্দীপকে বর্ণিত ঘটনার সাথে পাঠ্যবইয়ের 'মুসলিম লীগ' নামক রাজনৈতিক দলের সাদৃশ্য রয়েছে। ১৯০৬ সালে ভারতীয় মুসলমানদের রাজনৈতিক সংগঠন মুসলিম লীগের আত্মপ্রকাশ একটি স্বতন্ত্র রাজনৈতিক ধারার সূচনা করে। ভারতীয় জাতীয় কংগ্রেস প্রতিষ্ঠার পর থেকেই স্যার সৈয়দ আহম্মদ খানসহ বিশিষ্ট মুসলিম নেতৃবৃন্দ মুসলমানদের দাবি-দাওয়া আদায়ের লক্ষ্যে একটি স্বতন্ত্র রাজনৈতিক দল গঠনের প্রয়োজনীয়তা অনুভব করে আসছিলেন। ভারতীয় জাতীয় কংগ্রেস অসাম্প্রদায়িক দল হলেও মূলত হিন্দুদের স্বার্থসংশ্লিষ্ট বিষয়ে বেশি মনোযোগী ছিল। ফলে ১৯০৬ সালে ৩৫ সদস্যের মুসলিম প্রতিনিধি দল আগা খানের নেতৃত্বে সিমলায় ইংরেজ ভাইসরয় লর্ড মিন্টোর সাথে সাক্ষাৎ করে রাজনৈতিক বিষয়ে মতবিনিময় করেন। একই বছর ঢাকার শাহবাগে অনুষ্ঠিত হয় 'মোহামেডান এডুকেশনাল কনফারেন্স'-এর বার্ষিক সম্মেলন। সম্মেলনের শেষ দিনে ১৯০৬ সালের ৩০ ডিসেম্বর ভারতের বিভিন্ন স্থান থেকে আগত মুসলিম প্রতিনিধিগণ 'অল ইন্ডিয়া মুসলিম লীগ' নামে মুসলমানদের জন্য একটি রাজনৈতিক দল গঠন করেন। তবে ভারতীয় কংগ্রেসের সদস্যরা এর বিরোধিতা করে। উদ্দীপকে বলা হয়েছে, বহুজাতিক অস্ট্রেলিয়ায় প্রথমবারের মতো মুসলিমদের প্রতিনিধিত্বকারী রাজনৈতিক দল 'অস্ট্রেলিয়ান মুসলিম পার্টি'-এর আত্মপ্রকাশ ঘটে। অস্ট্রেলিয়ার অনেকগুলো রাজনৈতিক দল এর বিরোধিতা করে, যা 'মুসলিম লীগ' প্রতিষ্ঠার পটভূমির সাথে সাদৃশ্যপূর্ণ।"
        },
        {
          "label": "ঘ",
          "question": "মুসলমানদের রাজনৈতিক অধিকার প্রতিষ্ঠাই ছিল দলটির মুখ্য উদ্দেশ্য”- উত্তটি পাঠ্যবইয়ের নিরিখে বিশ্লেষণ করো।",
          "explanation": "মুসলমানদের রাজনৈতিক অধিকার প্রতিষ্ঠাই ছিল উক্ত দলটির মুখ্য উদ্দেশ্য\"-উক্তিটি যথার্থ। ভারতীয় জাতীয় কংগ্রেস জাতি-ধর্ম-সম্প্রদায় নির্বিশেষে সকল ভারতীয়র স্বার্থ রক্ষার লক্ষ্যেই প্রতিষ্ঠিত হয়েছিল। এর শীর্ষ নেতাদের মধ্যে মওলানা আজাদের মতো মুসলিমরা ছিলেন। কিন্তু ক্রমে দলটির সঙ্গে মুসলিম সম্প্রদায়ের দূরত্ব সৃষ্টি হয়। কারণ বিভিন্ন রাজনৈতিক ঘটনা ও কংগ্রেসের কার্যকলাপের পরিপ্রেক্ষিতে মুসলিমদের মনে এ ধারণা জোরদার হয় যে, দলটি সংখ্যাগরিষ্ঠ হিন্দুদের স্বার্থকে প্রাধান্য দিচ্ছে। অন্যদিকে পাশ্চাত্য ও ইংরেজি শিক্ষার প্রতি অনীহা, ব্রিটিশ সরকারের বিরূপ মনোভাব প্রভৃতি কারণে মুসলমানগণ হিন্দুদের তুলনায় রাজনৈতিকভাবে ও জ্ঞান-বিজ্ঞানের দিক দিয়ে পিছিয়ে পড়েছিল। উনিশ শতকে এ বিষয়টি স্যার সৈয়দ আহমদ খান, সৈয়দ নওয়াব আলী চৌধুরী, নবাব সলিমুল্লাহ প্রমুখ নেতৃবৃন্দ উপলব্ধি করতে পেরেছিলেন। এছাড়া কংগ্রেস এ সময় বঙ্গভঙ্গের বিরোধিতা করায় মুসলমানদের মনে ক্ষোভের জন্ম নেয়। তারা নিজস্ব দাবি-দাওয়া আদায়ের লক্ষ্যে একটি স্বতন্ত্র দল গঠনের বিষয়টি ব্রিটিশ সরকারের কাছে তুলে ধরেন। ফলশ্রুতিতে All India Muslim League নামে একটি রাজনৈতিক দলের আত্মপ্রকাশ ঘটে। মুসলিম লীগ গঠনের প্রাথমিক উদ্দেশ্যের মধ্যে মুসলমানদের রাজনৈতিক অধিকার ও স্বার্থ সংরক্ষণ করা এবং তাদের আশা-আকাঙ্ক্ষা ব্রিটিশ সরকারের কাছে তুলে ধরার বিষয়টি ছিল অন্যতম। প্রতিষ্ঠার পর থেকেই দলটি মুসলমানদের স্বার্থ রক্ষায় কাজ করে। সুতরাং, প্রশ্নোক্ত বক্তব্যটি যথার্থ বলে আমি মনে করি।"
        }
      ]
    },
    {
      "number": "3",
      "uddipok": "জাতীয় পুরস্কারপ্রাপ্ত কবি নির্মলেন্দু গুণ এক অনুষ্ঠানে বারোটি মাসের মধ্যে মার্চ মাসকে বিশেষ গুরুত্বপূর্ণ মাস হিসেবে উল্লেখ করেন। তিনি বলেন বহু কারণে মার্চ মাস বিশেষ ঐতিহাসিক গুরুত্ব বহন করে।",
      "tag": "RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "",
          "explanation": "১৯১১ সালে বঙ্গভঙ্গ রদ হয়।"
        },
        {
          "label": "খ",
          "question": "পাইক বিদ্রোহের স্বরূপ ব্যাখ্যা করো।",
          "explanation": "১৮১৭ সালে উড়িষ্যায় পাইক বিদ্রোহ সংঘটিত হয়। পাইকগণ জমিদারের অধীনে কাজ করতেন। অতিরিক্ত ভূমিরাজস্ব পরিশোধ করতে না পারায় জমিদারদের ভূমি বাজেয়াপ্ত হলে পাইকগণও জায়গিরচ্যুত হতেন। ফলে পাইকগণ জমিদারের সেনাপতি বিদ্যাধর মহাপাত্রের নেতৃত্বে ইংরেজদের বিরুদ্ধে বিদ্রোহ করে। বাহারামপুরের পুলিশ ঘাঁটি ও সরকারি কার্যালয়গুলোতে আক্রমণ চালিয়ে তারা প্রায় একশত ইংরেজকে হত্যা করে, সরকারি খাজাঞ্চিখানা লুঠ করে। ফলে কিছুদিনের জন্য উড়িষ্যায় ইংরেজ শাসন থমকে দাঁড়ায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মার্চ মাসের ৭ তারিখ বঙ্গবন্ধু শেখ মুজিবুর রহমানের ঐতিহাসিক ভাষণের কারণে বিশেষ তাৎপর্যবহ। ১৯৭১ সালের ৭ মার্চ রেসকোর্স ময়দানে বঙ্গবন্ধু শেখ মুজিবুর রহমান যে ঐতিহাসিক ভাষণ প্রদান করেন, তাতে সরাসরি স্বাধীনতার ঘোষণা না থাকলেও বাঙালি জাতির জন্য এটি ছিল স্বাধীনতা শুরুর একটি 'সবুজ সংকেত।' বঙ্গবন্ধু এ ভাষণে একটি সুনির্দিষ্ট দিক নির্দেশনা প্রদান করেন; যার মূল বিষয় ছিল ৪টি চলমান সামরিক আইন প্রত্যাহার, সৈন্যদের ব্যারাকে ফিরিয়ে নিয়ে যাওয়া, গণহত্যার তদন্ত করা ও নির্বাচিত প্রতিনিধিদের হাতে ক্ষমতা হস্তান্তর করা। এ ভাষণে তিনি বলেন, \"এবারের সংগ্রাম আমাদের মুক্তির সংগ্রাম। এবারের সংগ্রাম স্বাধীনতার সংগ্রাম।\" তিনি দেশকে শত্রুমুক্ত করতে সর্বোচ্চ ত্যাগ স্বীকার করতে প্রস্তুত থাকার আহ্বান জানান। ১৯৭১ সালে ৭ মার্চের পর হতেই বাঙালি জাতি স্বাধীনতার চূড়ান্ত মানসিক প্রস্তুতি গ্রহণ ও অসহযোগ আন্দোলন শুরু করে। মুক্তিযুদ্ধের নয় মাস এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। যা দীর্ঘ নয় মাস জাতিকে প্রবল মানসিক শক্তি যুগিয়েছে। উদ্দীপকে কবি নির্মলেন্দু গুণ মার্চ মাসকে বিশেষ গুরুত্বপূর্ণ মাস হিসেবে উল্লেখ করেন। মূলত বঙ্গবন্ধুর ৭ মার্চের ঐতিহাসিক ভাষণই এই মাসটিকে বিশেষ তাৎপর্যপূর্ণ করেছে।"
        },
        {
          "label": "ঘ",
          "question": "",
          "explanation": "\"প্রকারান্তরে এই মাস অর্থাৎ মার্চ মাসের প্রথম থেকেই মুক্তি সংগ্রামের শুরু\"- উক্তিটি যথার্থ। বঙ্গবন্ধু শেখ মুজিবুর রহমানের ৭ মার্চের ভাষণ বাঙালি জাতিকে স্বাধীনতার মন্ত্রে উজ্জীবিত করে। তার বক্তব্যের মূল বিষয় ছিল ৪টি যথা- চলমান সামরিক আইন প্রত্যাহার, সৈন্যদের ব্যারাকে ফিরিয়ে নিয়ে যাওয়া, গণহত্যার তদন্ত করা এবং নির্বাচিত প্রতিনিধিদের হাতে ক্ষমতা হস্তান্তর করা। অর্থাৎ এতে কতগুলো সুনির্দিষ্ট দিকনির্দেশনা বাঙালি জাতি পায়। ৭ মার্চের ভাষণে তিনি উল্লেখিত দাবির পাশাপাশি কতগুলো ঘোষণা প্রদান করেন। বাংলাদেশের সকল শিক্ষা প্রতিষ্ঠান অনির্দিষ্টকালের জন্য বন্ধ ঘোষণা এবং অসহযোগ আন্দোলনের ডাক দেন। এই ঘোষণার পরপরই মুক্তিযুদ্ধের প্রস্তুতি চলতে থাকে। ৮ মার্চ দেশে UOTC এর নেতৃত্বে প্রশিক্ষণ শুরু হয়ে যায়। অসহযোগ আন্দোলনের ফলে দেশের সর্বত্র, প্রশাসনিক কাঠামো ভেঙে পড়ে। এ সময় থেকেই দেশের বিভিন্ন স্থানে রাজনৈতিক দল ও ছাত্রসহ বিভিন্ন দলের সংগ্রাম প্রতিরোধ কমিটি গঠিত হয়। প্রত্যেক জেলা, মহকুমা, থানা, ইউনিয়ন পর্যায়ে ব্যাপক প্রতিরোধ প্রস্তুতি গড়ে উঠতে থাকে। উপরের আলোচনার পরিপ্রেক্ষিতে বলা যায়, মার্চ মাসের প্রথম থেকেই - মুক্তি সংগ্রামের শুরু উক্তিটি যথার্থ।"
        }
      ]
    },
    {
      "number": "4",
      "uddipok": "রাজধানী তাইপেতে অনুষ্ঠিত আন্তর্জাতিক আইন সম্মেলনে এক শান্তি প্রস্তাব ঘোষণা করেন প্রেসিডেন্ট মা-য়িং-জেওউ। দক্ষিণ চীন সাগরে বিতর্কিত সমুদ্রসীমা নিয়ে উত্তেজনা নিরসনে এই প্রস্তাব কাজ করবে বলে দাবি করেন মা-য়িং।",
      "tag": "RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "কে বাঁশের কেল্লা নির্মাণ করেন?",
          "explanation": "সৈয়দ মীর নিসার আলী তিতুমীর 'বাঁশের কেল্লা' নির্মাণ করেন।"
        },
        {
          "label": "খ",
          "question": "বক্সারের যুদ্ধের প্রত্যক্ষ কারণ বর্ণনা করো।",
          "explanation": "বক্সারের যুদ্ধের প্রত্যক্ষ কারণ ছিল ইংরেজ ইস্ট ইন্ডিয়া কোম্পানি কর্তৃক 'দস্তক' অপব্যবহার। মোগল সম্রাট ফররুখশিয়ার ১৭১৭ সালে ইংরেজ ইস্ট ইন্ডিয়া কোম্পানিকে বিনা শুল্কে বাণিজ্য করার যে ফরমান প্রদান করেছিলেন কোম্পানির কর্মকর্তা-কর্মচারীরা তাদের ব্যক্তিগত বাণিজ্যের ক্ষেত্রে এ দস্তকের অপব্যবহার করা শুরু করে। এর ফলে দেশীয় বণিকগণ প্রতিযোগিতায় টিকতে পারছিল না। তাই মীর কাসিম দেশি-বিদেশি সকল বণিকের ওপর থেকে শুল্ক তুলে দেন, যা ইংরেজদের স্বার্থে আঘাত হানে। এ কারণেই বক্সারের যুদ্ধ সংঘটিত হয়।"
        },
        {
          "label": "গ",
          "question": "উদ্দীপকে উল্লিখিত প্রস্তাবের সাথে তোমার পঠিত কোন প্রস্তাবের মিল পাওয়া যায়? উক্ত প্রস্তাবের মূলনীতি ব্যাখ্যা করো।",
          "explanation": "উদ্দীপকে উল্লিখিত প্রস্তাবের সাথে আমার পঠিত লাহোর প্রস্তাবের সাদৃশ্য রয়েছে। ১৯৪০ সালের ২৩ মার্চ মুসলিম লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হয়, যা 'লাহোর প্রস্তাব' নামে পরিচিত। লাহোর প্রস্তাবের মূলনীতিতে বলা হয়- ১. ভৌগোলিক দিক থেকে সংলগ্ন এলাকাগুলোকে প্রয়োজনীয় রদবদলের মাধ্যমে পৃথক অঞ্চল হিসেবে চিহ্নিত করতে হবে। ২. ভারতবর্ষের উত্তর- পশ্চিম ও পূর্বাঞ্চলের যে সকল স্থানে মুসলমানরা সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করতে হবে। ৩. এ সমস্ত স্বাধীন রাষ্ট্রসমূহের অঙ্গরাজ্য গুলো হবে স্বায়ত্তশাসিত। ৪. ভারতের ও নবগঠিত মুসলিম রাষ্ট্রের সংখ্যালঘু সম্প্রদায়গুলোর সঙ্গে পরামর্শক্রমে তাদের সাংস্কৃতিক, রাজনৈতিক ও অন্যান্য অধিকার সংরক্ষণের কার্যকর ব্যবস্থা থাকতে হবে। উদ্দীপকে তাইপেতে অনুষ্ঠিত আন্তর্জাতিক আইন সম্মেলনে এক শান্তি প্রস্তাব ঘোষণা করেন প্রেসিডেন্ট মা-য়িং-জেওউ, যা দক্ষিণ চীন সাগরে বিতর্কিত সমুদ্রসীমা নিয়ে উত্তেজনা নিরসনে কাজ করবে বলে তিনি দাবি করেন। তার এ প্রস্তাবের সাথে আমার পঠিত লাহোর প্রস্তাবের সাদৃশ্য রয়েছে।"
        },
        {
          "label": "ঘ",
          "question": "এই প্রস্তাবের আলোকে দু'টি স্বাধীন রাষ্ট্রের জন্ম হয়\"- পঠিত বিষয়ের আলোকে উক্তিটির যথার্থতা নিরূপণ করো।",
          "explanation": "\"উক্ত প্রস্তাব অর্থাৎ লাহোর প্রস্তাবের ফলেই দুটি স্বাধীন রাষ্ট্রের জন্ম হয়েছিল\"- উক্তিটি যথার্থ। ১৯৪০ সালে মুসলিম লীগের লাহোর অধিবেশনে মুসলমানদের পৃথক রাষ্ট্র প্রতিষ্ঠার' দাবি সংবলিত লাহোর প্রস্তাব গৃহীত হয়। মূলত ভারতে হিন্দু-মুসলিম দ্বন্দ্ব কংগ্রেস প্রতিষ্ঠার পর থেকেই অনুভূত হচ্ছিল। মুসলিম লীগ সভাপতি মুহম্মদ আলী জিন্নাহ তার দ্বিজাতি তত্ত্বে ঘোষণা করেন \"আমাদের সামনে উন্মুক্ত একমাত্র পথ হলো প্রধান জাতিগুলোর স্বতন্ত্র মাতৃভূমি গঠনে সহায়তা করে ভারতকে দুটি স্বশাসিত জাতীয় রাষ্ট্রে বিভক্ত করা।\" তিনি আরও বলেন, ভারতে হিন্দু-মুসলমান দুটি আলাদা জাতি। ধর্মভিত্তিক জাতি তত্ত্ব প্রয়োগ করে তিনি মুসলমানদের জন্য স্বতন্ত্র মাতৃভূমি ও রাষ্ট্র দাবি করেন। মোহাম্মদ আলী জিন্নাহ প্রদত্ত দ্বি-জাতি তত্ত্বকে ভিত্তি করেই লাহোর প্রস্তাব উত্থাপিত হয়। প্রস্তাবে ভারতবর্ষের উত্তর-পশ্চিম ও পূর্বাঞ্চলের যে সব অঞ্চলে মুসলমানরা সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠার কথা বলা হয়। কংগ্রেস ও কলকাতার হিন্দু পত্রিকাগুলো লাহোর প্রস্তাবের তীব্র সমালোচনা করে 'একে 'পাকিস্তান প্রস্তাব' নামে আখ্যায়িত করে। পরবর্তীতে ১৯৪৭ সালে ভারত-পাকিস্তান নামে দুটি স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায়, লাহোর প্রস্তাবের আলোকেই দুটি স্বাধীন রাষ্ট্র তথা ভারত ও পাকিস্তান রাষ্ট্রের জন্ম হয়।"
        }
      ]
    },
    {
      "number": "5",
      "uddipok": "দ্বিতীয় বিশ্বযুদ্ধের সময় মানব সভ্যতার ইতিহাসে জঘন্যতম হত্যাকাণ্ডের সাথে জড়িতদের বিচারের মুখোমুখি করতে নুরেমবার্গ ট্রায়াল গঠন করা হয়। তারা যুদ্ধকালীন সময়ে হত্যা, লুট ও ধর্ষণসহ বহু নৃশংস ঘটনার সাথে জড়িত ছিল।",
      "tag": "RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "",
          "explanation": "অখন্ড বাংলা গঠনের প্রস্তাব উত্থাপন করেন হোসেন শহীদ সোহরাওয়াদী।"
        },
        {
          "label": "খ",
          "question": "",
          "explanation": "১৯৭১ সালের ১ আগস্ট বাংলাদেশের মুক্তিযুদ্ধের সমর্থনে ও শরণার্থীদের সাহায্যার্থে 'Concert for Bangladesh' আয়োজন করা হয়। যুক্তরাষ্ট্রের 'ম্যাডিসন স্কয়ার গার্ডেন'-এ অনুষ্ঠিত এ কনসার্টের মূল উদ্যোক্তা ছিলেন বিশ্বখ্যাত সঙ্গীতজ্ঞ রবি শঙ্কর ও গায়ক জর্জ হ্যারিসন। বাংলাদেশের শরণার্থীদের শোচনীয় অবস্থা বিশ্বের জনগণের সামনে তুলে ধরা ও তাদের সাহায্যার্থে আয়োজিত এ কনসার্টে দশ লক্ষ ডলার সংগ্রহ করে UNICEF-এর মাধ্যমে শরণার্থীদের জন্য দান করা হয়।"
        },
        {
          "label": "গ",
          "question": "",
          "explanation": "উদ্দীপকের সাথে পাঠ্যবইয়ের স্বাধীনতা বিরোধী সংগঠন 'শান্তি কমিটি' - এর সাদৃশ্য রয়েছে। মুক্তিযুদ্ধের বিরোধিতায় গড়ে ওঠা প্রথম সংগঠন 'শান্তি কমিটি'। মুক্তিযুদ্ধ শুরু হলে কতিপয় ডানপন্থী রাজনৈতিক দল পাকিস্তান সরকারকে সহযোগিতা করার ঘোষণা দেয়। ৪ এপ্রিল নুরুল আমিনের নেতৃত্বে গোলাম আযম ও খাজা খয়ের উদ্দিনসহ ১২ সদস্যবিশিষ্ট একটি প্রতিনিধি দল জেনারেল টিক্কা খানের সাথে সাক্ষাৎ করে 'নাগরিক শান্তি কমিটি' গঠনের প্রস্তাব দেয়। ৯ এপ্রিল ঢাকার ডানপন্থী বিশিষ্ট ব্যক্তিগণ এক সভায় মিলিত হয়ে ১০৪ সদস্যবিশিষ্ট 'নাগরিক শান্তি কমিটি' গঠন করে। এটি পিস কমিটি নামেই অধিক পরিচিত। তাদের কাজ ছিল মুক্তিবাহিনীর তৎপরতার বিরুদ্ধে ও মুক্তিকামী জনগণের বিপক্ষে কার্যকর প্রতিরোধ গড়ে তোলা। অত্যাচার, নির্যাতন ও গণহত্যায় এই সংগঠন দখলদার বাহিনীর বিশস্ত সহচর ছিল। উদ্দীপকে দ্বিতীয় বিশ্বযুদ্ধের সময় হত্যা, লুট ও ধর্ষণসহ বহু নৃশংস ঘটনার সাথে জড়িতদের বিচারের মুখোমুখি করার জন্য গঠিত নুরেমবার্গ ট্রায়ালের কথা বলা হয়েছে। আমাদের মুক্তিযুদ্ধের সময় স্বাধীনতা বিরোধী সংগঠন 'শান্তি কমিটি' উদ্দীপকের অনুরূপ ঘৃণিত অপরাধমূলক কাজের সাথে জড়িত ছিল।"
        },
        {
          "label": "ঘ",
          "question": "",
          "explanation": "\"বাংলাদেশকে বুদ্ধিবৃত্তির দিক থেকে একটি দুর্বল দেশে পরিণত করাই ছিল তাদের অর্থাৎ পাকিস্তানি হানাদার বাহিনীর অপতৎপরতার প্রধান লক্ষ্য\"- উক্তিটি যথার্থ বলে আমি মনে করি। ১৯৭১ সালের ১০ ডিসেম্বর থেকে পাকিস্তানের পরাজয় নিশ্চিত হয়ে গেলে পাকিস্তানি বাহিনী রাজাকার ও আল বদর বাহিনীর সদস্যদের সহায়তায় বুদ্ধিজীবীদের অপহরণ করে দ্রুত হত্যাকাণ্ড ঘটায়। এর মূল উদ্দেশ্য ছিল বাংলাদেশকে শুরুতেই মেধাশূন্য করে ফেলা, যাতে বিশ্বের বুকে বাংলাদেশ মাথা উঁচু করে দাঁড়াতে না পারে। জাতির সূর্যসন্তানদের তারা অত্যন্ত নির্মমভাবে হত্যা করে। মূলত আল বদর, আল শামস, শান্তি কমিটি ও রাজাকার বাহিনীর সহায়তায় পাকিস্তানি বাহিনী বাংলাদেশে বিভিন্ন অত্যাচার, লুট, হত্যা ও নির্যাতন চালায় এবং চূড়ান্ত পর্যায়ে বাংলাদেশ যাতে যুদ্ধ পরবর্তীকালে বুদ্ধিবৃত্তির দিক দিয়ে একটি দুর্বল ও অক্ষম জাতিতে পরিণত হয় সে লক্ষ্যে তারা এদেশের বিশ্ববিদ্যালয়ের শিক্ষক, চিকিৎসক, সাংবাদিক, সাহিত্যিকসহ বহু বুদ্ধিজীবীদের নির্মমভাবে হত্যা করে। উপরের আলোচনার প্রেক্ষিতে এ কথা যথার্থ বলে প্রমাণিত হয় যে, বাংলাদেশকে বুদ্ধিবৃত্তির দিক দিয়ে একটি দুর্বল দেশে পরিণত করাই ছিল পাকিস্তানি হানাদার বাহিনীর এ অপতৎপরতার মূল লক্ষ্য।"
        }
      ]
    },
    {
      "number": "6",
      "uddipok": "কমিউনিস্ট আন্দোলনের বিরুদ্ধে ১৯৩০ এর দশকে ভারতে তিনটি ষড়যন্ত্র মামলা রুজু করা হয়। এগুলো হলো পেশোয়ার ষড়যন্ত্র মামলা, মিরাট ষড়যন্ত্র মামলা ও কানপুর ষড়যন্ত্র মামলা।",
      "tag": "RB, DIN.B, CB, CTG.B, SB, JB, BB 17,DRMC 24,RCPC 23",
      "sub_questions": [
        {
          "label": "ক",
          "question": "মুক্তিযুদ্ধে অনিয়মিত বাহিনীর সরকারি নাম কী ছিল?",
          "explanation": "মুক্তিযুদ্ধে অনিয়মিত বাহিনীর সরকারি নাম ছিল গণবাহিনী বা এফএফ (ফ্রিডম ফাইটার্স)।"
        },
        {
          "label": "খ",
          "question": "মুক্তিযুদ্ধে স্বাধীন বাংলা বেতার কেন্দ্রের ভূমিকা ব্যাখ্যা করো।",
          "explanation": "বাংলাদেশের মুক্তিযুদ্ধে স্বাধীন বাংলা বেতার কেন্দ্রের ভূমিকা ছিল অপরিসীম। ১৯৭১ সালের ২৬ মার্চ চট্টগ্রাম বেতারের শিল্পী ও চট্টগ্রামের সংস্কৃতিকর্মীরা দ্বাধীন বাংলা বেতারকেন্দ্র স্থাপন করেন। কিছুদিন পর থেকে এটা মুজিবনগর সরকার কর্তৃক পরিচালিত হতে থাকে। স্বাধীন বাংলা বেতারকেন্দ্র থেকে মুক্তিযুদ্ধের খবরাখবর বহির্বিশ্বে প্রচার করা হয়। সংবাদ কথিকা, নাটক ও সংগীতের মাধ্যমে বাঙালি মুক্তিসেনাদের স্বাধীনতার স্বপ্ন দেখানো হয়। দেশাত্মবোধক গান সম্প্রচার করে মুক্তিযোদ্ধাদের সাহস যুগিয়ে বিজয়ের পথ সুগম করা হয়। এ সময় বিবিসি, আকাশবাণী। কলকাতার পাশাপাশি পত্র-পত্রিকার মাধ্যমে বাংলাদেশের পক্ষে বহির্বিশ্বের সমর্থন আদায়ের চেষ্টা চালানো হয়, যা মুক্তিযুদ্ধে বিজয়ের পথ সুগম করেছিল।"
        },
        {
          "label": "গ",
          "question": "উদ্দীপকের মামলার সাথে তোমার পঠিত কোন মামলার মিল রয়েছে? উক্ত মামলা দায়েরের কারণ ব্যাখ্যা করো।",
          "explanation": "নিম্নের অনুরূপ: উদ্দীপকের মামলার সাথে আমার পঠিত আগরতলা মামলার সাদৃশ্য রয়েছে। ১৯৬৮ সালের ৬ জানুয়ারি পাকিস্তান সরকার ঘোষণা করে যে দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan Observer, January 7, 1968)। অতঃপর সরকার ১৯৬৮ সালের ১৮ জানুয়ারি বঙ্গবন্ধু শেখ মুজিবুর রহমানকে প্রধান আসামী করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত বঙ্গবন্ধু শেখ মুজিবুর রহমানের রাজনৈতিক কর্মকাণ্ডকে রুদ্ধ করে দেয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকে ১৯৩০ সালে ভারতে কমিউনিস্ট আন্দোলনের বিরুদ্ধে ৩টি ষড়যন্ত্র মামলা দায়ের করার কথা বলা হয়েছে। ষড়যন্ত্রমূলক এসব মামলার সাথে আগরতলা মামলার সাদৃশ্য লক্ষ করা যায়।"
        },
        {
          "label": "ঘ",
          "question": "'উক্ত মামলা মিথ্যা প্রমাণিত হওয়ায় সরকার গ্রহণযোগ্যতা হারায়'-পাঠ্যবইয়ের আলোকে বিশ্লেষণ করো।",
          "explanation": "উক্ত মামলা অর্থাৎ আগরতলা মামলা (১৯৬৮) ব্যর্থতায় পর্যবসিত হওয়ায় আইয়ুব খানের সরকার গ্রহণযোগ্যতা হারায়। পাকিস্তান সরকার যে লক্ষ্য নিয়ে মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এর মধ্য দিয়ে পাকিস্তান সরকারের দুর্বলতা প্রমাণিত হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে বলা যায়, এ মামলা মিথ্যা প্রমাণিত হওয়াতেই সরকার গ্রহণযোগ্যতা হারায়।"
        }
      ]
    },
    {
      "number": "7",
      "uddipok": "১৯৫৯ সালে ফিদেল কাস্ত্রো কিউবায় বিপ্লবী সরকার গঠন করেন। তিনি মেক্সিকো গিয়ে রাউল কাস্ত্রো ও চে গুয়েভারাকে সঙ্গে নিয়ে বিপ্লবী দল গঠন করেন। সেখান থেকে ফিরে এসে বাতিস্তা সরকারের বিরুদ্ধে গেরিলা যুদ্ধ শুরু করেন।",
      "tag": "RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "",
          "explanation": "১৯৫৮ সালে পাকিস্তানে সামরিক শাসন জারি হয়।"
        },
        {
          "label": "খ",
          "question": "",
          "explanation": "মৌলিক গণতন্ত্র হচ্ছে এক ধরনের সীমিত গণতন্ত্র। এতে কেবল কিছু নির্দিষ্ট লোকের জাতীয় নেতৃত্ব নির্বাচনের অধিকার ছিল। জেনালের আইয়ুব খান ১৯৫৯ সালে পাকিস্তানে এ নতুন ধরনের নির্বাচন কাঠামো চালু করেন। এর বৈশিষ্ট্য হচ্ছে মন্ত্রিসভা ও প্রতিনিধি পরিষদ সমূহের সর্বতোভাবে প্রেসিডেন্টের অধীনস্ত থাকা এবং প্রাদেশিক ও অন্যান্য স্তরে স্বায়ত্তশাসনের অনুপস্থিতি।"
        },
        {
          "label": "গ",
          "question": "",
          "explanation": "উদ্দীপকের সাথে আমার পঠিত মুজিবনগর সরকার গঠনের সাদৃশ্য রয়েছে। মুক্তিযুদ্ধকালীন সময়ে গঠিত গণপ্রজাতন্ত্রী বাংলাদেশ, সরকার মুজিবনগর সরকার নামে পরিচিত। ১৯৭১ সালের ১০ এপ্রিল এ সরকার গঠিত হয়। একই বছর ১৭ এপ্রিল মেহেরপুর জেলার বৈদ্যনাথতলা গ্রামে মুজিবনগর সরকার শপথ গ্রহণ করে। বঙ্গবন্ধু শেখ মুজিবুর রহমানের নামে বৈদ্যনাথতলার নামকরণ করা হয় মুজিবনগর। দেশি-বিদেশি ১২৭ জন সাংবাদিক ও কিছু গণ্যমান্য ব্যক্তিবর্গের উপস্থিতিতে কঠোর নিরাপত্তা ব্যবস্থার মধ্যে মুজিবনগর সরকারের শপথ গ্রহণ অনুষ্ঠানটি হয়। এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। প্রথমদিকে এ সরকারের সদর দপ্তর মুজিবনগরে স্থাপিত হলেও পরবর্তীকালে তা কলকাতার ৮ নম্বর থিয়েটার রোডে স্থানান্তরিত করা হয়। স্বাধীন বাংলাদেশ প্রতিষ্ঠায় এ সরকারই কেন্দ্রীয় নির্দেশনা কমিটি হিসেবে কাজ করে। উদ্দীপকে উল্লিখিত ফিদেল কাস্ত্রো ১৯৫৯ সালে কিউবায় বিপ্লবী সরকার গঠন করেন। মেক্সিকো গিয়ে তিনি চে গুয়েভারাকে সঙ্গে নিয়ে বিপ্লবী দল গঠন করেন। কিউবায় ফিরে এসে বাতিস্তা সরকারের বিরুদ্ধে গেরিলা যুদ্ধ শুরু করেন। যা মুক্তিযুদ্ধের সময় বাংলাদেশে গঠিত মুজিবনগর সরকারের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উক্ত সরকার অর্থাৎ মুজিবনগর সরকারের কূটনৈতিক তৎপরতার ফলাফল ছিল সুদূরপ্রসারী। মুক্তিযুদ্ধ ও বাঙালির প্রতি বিশ্বব্যাপী সে সহানুভূতির সৃষ্টি হয়েছিল তা ছিল বহির্বিশ্বে মুজিবনগর সরকারের কূটনৈতিক তৎপরতারই ফল। এ সরকারের কূটনৈতিক তৎপরতার মুখ্য উদ্দেশ্য ছিল দুইটি। ১. বাংলাদেশের মুক্তিযুদ্ধের প্রতি সমর্থন আদায় করা। ২. মুক্তিযুদ্ধের জন্য তহবিল সংগ্রহ করা। মুজিবনগর সরকার ঢাকা বিশ্ববিদ্যালয়ের উপাচার্য বিচারপতি আবু সাঈদ চৌধুরীকে বিশেষ দূত নিয়োগ করে মুক্তিযুদ্ধের পক্ষে বহির্বিশ্বের সমর্থন ও জনমত আদায়ের চেষ্টা করে। এ সময় উল্লেখযোগ্য পদক্ষেপ হিসেবে কলকাতা, দিল্লি, লন্ডন, ওয়াশিংটন, নিউইয়র্কসহ অন্যান্য শহরে বাংলাদেশ সরকারের মিশন স্থাপন করা হয়। সরকারের প্রচেষ্টায় একে একে বিশ্বের বিভিন্ন দেশে কর্মরত বাঙালি কূটনীতিকগণ পাকিস্তানের পক্ষ ত্যাগ করে মুজিবনগর সরকারের প্রতি সমর্থন দান করে। এছাড়া এ সরকার যুক্তরাজ্যের বিভিন্ন 'অ্যাকশন কমিটি' এর সভাপতি ও সাধারণ সম্পাদকের সাথে যোগাযোগ করে 'বাংলাদেশ ফান্ড' নামে তহবিল গঠন করে। এ সরকারের প্রচেষ্টার ফলে সোভিয়েত ইউনিয়ন ও ভারত বাংলাদেশকে সমর্থন করে। অবশেষে স্বাধীন বাংলাদেশের জন্ম হয়। উপরিউক্ত আলোচনার প্রেক্ষিতে বলা যায়, মুজিবনগর সরকারের কূটনৈতিক তৎপরতার ফলাফল ছিল সুদূরপ্রসারী।"
        }
      ]
    },
    {
      "number": "8",
      "uddipok": "১৯৬০ সালে অসমিয়া ভাষাকে আসামের অফিসিয়াল ভাষা করার জন্য বিল পাসের সময় বাংলা ভাষাভাষীরা আন্দোলন করে। আন্দোলনের চূড়ান্ত পর্যায়ে ১৯৬১ সালের ১৯ মে হরতাল চলাকালে সাধারণ মানুষের মিছিলে পুলিশ গুলি চালালে এগারো জন প্রাণ হারায়।",
      "tag": "RB, DIN.B, CB, CTG.B, SB, JB, BB 17,ISCD 24",
      "sub_questions": [
        {
          "label": "ক",
          "question": "কত সালে ফোর্ট উইলিয়াম দুর্গ নির্মিত হয়?",
          "explanation": "১৭০০ সালে ফোর্ট উইলিয়াম দুর্গ নির্মিত হয়।"
        },
        {
          "label": "খ",
          "question": "কোন কোন দল নিয়ে যুক্তফ্রন্ট গঠিত হয়?",
          "explanation": "১৯৫৩ সালে আওয়ামী মুসলিম লীগের কাউন্সিল অধিবেশনে 'যুক্তফ্রন্ট গঠনের সিদ্ধান্ত গৃহীত হয়। যুক্তফ্রন্ট পাঁচটি বিরোধী রাজনৈতিক দলের সমন্বয়ে গঠিত হয়। যথা- ১. মওলানা ভাসানীর নেতৃত্বাধীন আওয়ামী মুসলিম লীগ, ২. শেরে বাংলা এ.কে. ফজলুল হকের কৃষক-শ্রমিক পার্টি, ৩. মাওলানা আতাহার আলীর নেজামে ইসলাম পার্টি, ৪. হাজী দানেশের বামপন্থী গণতন্ত্রী দল এবং ৫. আবুল হাশিমের খিলাফত-ই-রাব্বানি।"
        },
        {
          "label": "গ",
          "question": "উদ্দীপকে পঠিত বিষয়ের যে আন্দোলনকে ইঙ্গিত করে সে আন্দোলনের দুই জন শহিদের পরিচয় দাও।",
          "explanation": "উদ্দীপকের বিষয়টির সাথে আমার পঠিত বইয়ের ভাষা আন্দোলনের সাদৃশ্য রয়েছে। উদ্দীপকে দেখা যায়, ১৯৬০ সালে আসামের বিধান সভায় অসমিয়া ভাষাকে দাপ্তরিক ভাষা করার বিল পাশের সময় সেখানকার বাংলা ভাষাভাষীরা আন্দোলন শুরু করে। এ আন্দোলনের চূড়ান্ত পর্যায়ে ১৯৬১ সালের ১৯ মে হরতাল চলাকালে পুলিশের গুলিতে ১১ জন প্রাণ হারায়। আসামের এ ঘটনার সাথে পূর্ব-বাংলার ভাষা আন্দোলন ও ১৯৫২ সালের ২১ ফেব্রুয়ারি পুলিশের গুলিতে ভাষা শহিদদের নিহত হওয়ার ঘটনা সাদৃশ্যপূর্ণ।১৯৫২ সালের ২১ ফেব্রুয়ারি বাংলা ভাষার দাবিতে ছাত্রসমাজ ১৪৪ ধারাভঙ্গ করে মিছিল বের করলে পুলিশের গুলিতে সালাম, বরকত, রফিক,জব্বারসহ কয়েকজন নিহত হন। ভাষা শহিদদের মধ্যে একজন হলেন শহিদ আবুল বরকত। তিনি ঢাকা বিশ্ববিদ্যালয়ের রাষ্ট্রবিজ্ঞান বিভাগের একজন মেধাবী ছাত্র ছিলেন। শহিদ বরকত মুর্শিদাবাদে জন্মগ্রহণ করেন।'তমদ্দুন মজলিস' কর্তৃক প্রকাশিত ভাষা আন্দোলনের মুখপত্র সাপ্তাহিক সৈনিকের মাধ্যমে ভাষা আন্দোলনের প্রেরণা লাভ করেন তিনি। ১৪৪ ধারা ভেঙে বিক্ষোভ প্রদর্শনরত ছাত্র-জনতার ওপর পুলিশ গুলিবর্ষণ করলে গুলিবিদ্ধ হন আবুল বরকত। ২০০০ সালে বাংলাদেশ সরকার তাকেএকুশে পদক প্রদান করে। ভাষার দাবিতে আরেকজন শহিদ শফিউর রহমান। তিনি পশ্চিমবঙ্গের চব্বিশ পরগণা জেলায় জন্মগ্রহণ করেন। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। মৃত্যুর সময় তিনি ঢাকা হাইকোর্টে হিসাবরক্ষক শাখায় কেরানি পদে চাকরিরত ছিলেন। ১৯৫২ সালের ২২ ফেব্রুয়ারি ছাত্র-জনতার বিক্ষোভ মিছিলে পুনরায় পুলিশের গুলিবর্ষণে শফিউর রহমান নিহত হন। ২০০৫ সালে তাকে মরণোত্তর একুশে পদকে ভূষিত করা হয়।"
        },
        {
          "label": "ঘ",
          "question": "'উত্ত আন্দোলন জাতীয়তার গণ্ডি পেরিয়ে আন্তর্জাতিক পরিমণ্ডলে আজ স্বীকৃত'- উক্তিটির যথার্থতা বিশ্লেষণ করো।",
          "explanation": "'উক্ত আন্দোলন অর্থাৎ ১৯৫২ সালের ভাষা আন্দোলন বর্তমানে জাতীয় গণ্ডি পেরিয়ে আন্তর্জাতিক পরিমণ্ডলে স্বীকৃত'- উক্তিটি যথার্থ। সমগ্র পাকিস্তানের সংখ্যাগরিষ্ঠ লোকের ভাষা ছিল বাংলা। এক পরিসংখ্যান অনুসারে পাকিস্তানের মোট জনসংখ্যার ৫৬.৪০% মানুষের ভাষা ছিল বাংলা। অথচ পাকিস্তানি শাসকগোষ্ঠী মাত্র ৩.২৭% মানুষের ভাষা উর্দুকে একমাত্র রাষ্ট্রভাষা হিসেবে প্রতিষ্ঠিত করার চেষ্টা করে। ফলে বাংলাকে রাষ্ট্রভাষা করার দাবিতে ২১ ফেব্রুয়ারি ছাত্রসমাজ ও আপামর জনসাধারণ ১৪৪ ধারা ভঙ্গ করে মিছিল বের করে। মিছিলে পুলিশের অতর্কিত গুলিবর্ষণে শহিদ হন আবদুস সালাম, রফিক উদ্দিন, আবুল বরকতসহ অনেকেই। তাদের রক্ত বৃথা যায়নি। ১৯৫৬ সালের সংবিধানে বাংলাকে রাষ্ট্রভাষার মর্যাদা দেওয়া হয়। ১৯৯৯ সালের ১৭ নভেম্বর ইউনেস্কো (UNESCO) ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয়। এ স্বীকৃতি দানের মাধ্যমে মাতৃভাষার চিরন্তন আবেদনকে বিশ্ববাসী স্বীকার করে নেয়। এদিন জাতিসংঘ সাধারণ পরিষদের সম্মেলনে সদস্য রাষ্ট্রসমূহের সর্বসম্মতিক্রমে ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে এবং সকল সদস্য রাষ্ট্রে দিবসটি উদ্যাপনের জন্য প্রস্তাব গৃহীত হয়। ফলে ১৯৫২ সাল থেকে যে ২১ ফেব্রুয়ারি শুধু আমাদের ছিল, আন্তর্জাতিক স্বীকৃতির মধ্য দিয়ে তা বিশ্ব সভায় আসন করে নেয়। UNESCO এর ঘোষণায় বলা হয়- \"21 February is proclaimed International Mother Language Day throughout the world to commemorate the martyrs who sacrificed their lives on this day in 1952\" ২০০০ সাল থেকে দিবসটি জাতিসংঘের সদস্য দেশসমূহে যথাযোগ্য মর্য্যাদায় পালিত হয়ে আসছে। উপরের আলোচনায় প্রতীয়মান হয়, ভাষা আন্দোলন বর্তমানে জাতীয়তার গণ্ডি পেরিয়ে আন্তর্জাতিক পরিমণ্ডলে স্বীকৃতি লাভ করেছে।"
        }
      ]
    },
    {
      "number": "9",
      "uddipok": "সনাতন সমাজে সবচেয়ে জঘন্য ও বর্বর প্রথা ছিল 'সতীদাহ প্রথা'। গুপ্ত সাম্রাজ্যের সময় থেকেই এ প্রথার প্রচলন ছিল বলে মনে করা হয়। গ্রিক ঐতিহাসিক ডায়োডরাস তার খ্রিষ্টীয় প্রথম শতকের লেখায় এ প্রথার বিবরণ দিয়েছেন।",
      "tag": "RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "কে স্বত্ববিলোপ নীতির প্রবর্তন করেন?",
          "explanation": "লর্ড ডালহৌসি (Lord Dalhousie) স্বত্ববিলোপ নীতির প্রবর্তন করেন।"
        },
        {
          "label": "খ",
          "question": "কলকাতা নগরীর গোড়াপত্তন হয় কীভাবে? ব্যাখ্যা করো।",
          "explanation": "১৬৯০ সালে মোগলদের সাথে ইংরেজদের শান্তি স্থাপিত হলে জব চার্নক ভাগীরথী নদীর তীরবর্তী কলকাতা, সুতানটি ও গোবিন্দপুর নামক তিনটি গ্রামের জমিদারি স্বত্ব মাত্র ১২০০ টাকার বিনিময়ে ক্রয় করেন। এ তিনটি গ্রামকে কেন্দ্র করেই বর্তমান কলকাতা নগরীর গোড়াপত্তন হয়।"
        },
        {
          "label": "গ",
          "question": "উদ্দীপকে উল্লিখিত প্রথা বিলোপের সাথে কোন গভর্নর এর নাম জড়িত? তার সামাজিক সংস্কারসমূহ ব্যাখ্যা করো।",
          "explanation": "উদ্দীপকে উল্লিখিত সতীদাহ প্রথা বিলোপের সাথে ভারতের লর্ড উইলিয়াম বেন্টিংক-এর নাম জড়িত। লর্ড উইলিয়াম বেন্টিংক তার শাসনামলে ভারতীয় সমাজে কিছু সামাজিক সংস্কার সাধন করেন। যা তৎকালীন ভারতীয় সমাজে আমূল পরিবর্তন নিয়ে আসে। তার সামাজিক সংস্কারমূলক কাজের মধ্যে সর্বাধিক উল্লেখযোগ্য 'সতীদাহ প্রথা' রহিতকরণ। প্রাচীনকাল থেকেই এদেশের হিন্দু সমাজে 'সহমরণ' (মৃত স্বামীর সাথে স্বেচ্ছায় একই চিতায় স্ত্রীর মৃত্যুবরণ করা) এবং 'অনুমরণ' (বিদেশে স্বামীর মৃত্যু হলে বিধবাকে একাকী চিতায় পুড়িয়ে মারা) প্রথা প্রচলিত ছিল। অনেক সময় অনেক। -বিহ্বার অনিচ্ছা স্বত্ত্বেও সামাজিকতা রক্ষার খাতিরে জোরপূর্বক তাদের এ প্রথা মানতে বাধ্য করা হতো। লর্ড বেন্টিংক রাজা রামমোহন রায় ও দ্বারকানাথ ঠাকুরের সহায়তায় ১৮২৯ সালে এ অমানবিক প্রথা রহিত করেন। এছাড়া তিনি শিশু কন্যাসন্তান হত্যা ও প্রথম সন্তানকে শালাক বলি দেবার প্রথা রহিত করেন। তার আরেকটি উল্লেখযোগ্য সামাজিক। অবদান ছিল 'ঠগী দমন'। কর্নেল স্লিম্যান এর সহায়তায় ১৮৩০ সালে তাদের কঠোরভাবে দমন ও শান্তি প্রদান করা হয়। সুতরাং বলা যায়, উদ্দীপকে উল্লিখিত 'সতীদাহ প্রথা' বিলোপের সাথে জড়িত গভর্নর জেনারেল লর্ড উইলিয়াম বেন্টিংকের সামাজিক সংস্কারসমূহ গুরত্বপূর্ণ ছিল।"
        },
        {
          "label": "ঘ",
          "question": "'শান্তি ও সংস্কারের জন্য তার শাসনামল ছিল এক গৌরবোজ্জ্বল অধ্যায়'- উক্তিটির যথার্থতা বিচার করো।",
          "explanation": "উদ্দীপকে উল্লিখিত শাসক অর্থাৎ লর্ড উইলিয়াম বেন্টিংক-এর শাসনামল \"শান্তি ও সংস্কারের জন্য ছিল এক গৌরবোজ্জ্বল অধ্যায়\"- উক্তিটি যথার্থ। -লর্ড উইলিয়াম বেন্টিংক ভারতের গর্ভনর জেনারেলের দায়িত্বকালীন সময় (১৮২৮-১৮৩৫ সাল) কিছু উল্লেখযোগ্য সংস্কার কার্যক্রম পরিচালনা করেন যার ফলাফল ছিল অত্যন্ত ইতিবাচক। তিনি ১৮২৯ সালে রাজা রামমোহন রায়ের সহায়তায় 'সতীদাহ প্রথা' রহিত করেন ও ১৮৩০ সালে হেনরি স্লিম্যানের সহায়তায় ঠগী দস্যুদের দমন করেন। এর ফলে একদিকে সমাজে শান্তি-শৃঙ্খলা ফিরিয়ে নিয়ে আসে অন্যদিকে সেখানে ইতিবাচক পরিবর্তন আসে। তিনি শিশু হত্যার মত ঘৃণিত প্রথাও সমাজ থেকে তুলে দেন। তার একান্ত প্রচেষ্টায় ভারতে অনেক বাধা-বিপত্তি সত্ত্বেও ফারসি ও সংস্কৃত ভাষার স্থলে ইংরেজি সরকারি ভাষারূপে প্রতিষ্ঠিত হয়। ফলে ভারতবাসী পাশ্চাত্য জ্ঞান-বিজ্ঞানের সুফল ভোগ করতে সক্ষম হয়। প্রশাসনিক ক্ষেত্রে প্রয়োজনীয় রদবদলের পাশাপাশি এদেশীয় বিচারক ও কর্মচারীদের বেতন স্কেল ও পদমর্যাদা বাড়ানো হয়। লর্ড মেকলের সহায়তায় তিনি আইন কমিশন গঠন করে 'ইন্ডিয়ান পেনাল কোড' তৈরি করেন যা মামলার নিষ্পত্তির ক্ষেত্রে আজও গাইড বুক হিসেবে স্বীকৃত। কিছু গুরুত্বপূর্ণ আর্থিক সংস্কারের পাশাপাশি তিনি দেশের অভ্যন্তরে মালামাল চলাচলের ওপর থেকে শুল্ক উঠিয়ে নেন। দেশীয় সেনাবাহিনীকে বেত্রাঘাত করে শাস্তিদানের যে নিয়ম ছিল তিনি তা রহিত করেন। তার সম্পর্কে Dr. Ishwari Prasad বলেন \"Bentinck's glories were the glories of peace. His reign stands in sharp contrast to the years that proceeded on those that followed it.\" উপরের আলোচনা থেকে প্রতীয়মান হয়, প্রশ্নোক্ত বক্তব্যটি যথার্থ।"
        }
      ]
    },
    {
      "number": "10",
      "uddipok": "রাজা ফার্ডিনান্ড এর ষড়যন্ত্রের ফলে গ্রানাডার সুলতান আবুল হাসান সিংহাসন ছেড়ে পালিয়ে যেতে বাধ্য হন। এরপর পুত্র আবু আব্দুল্লাহকে নামমাত্র সুলতান বানানো হয়। ফার্ডিনান্ড ও আবু আব্দুল্লাহর ষড়যন্ত্রের ফলে স্পেনে মুসলিম শাসনের চূড়ান্ত সমাপ্তি ঘটে।",
      "tag": "RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "কত সালে ভাস্কো-দা-গামা ভারতীয় উপমহাদেশে আগমন করেন?",
          "explanation": "পর্তুগিজ নাবিক ভাস্কো-দা-গামা ১৪৯৮ সালে ভারতীয় উপমহাদেশে আগমন করেন।"
        },
        {
          "label": "খ",
          "question": "উপমহাদেশের ইঙ্গ-ফরাসি দ্বন্দ্বের সংক্ষিপ্ত বিবরণ দাও।",
          "explanation": "ভারতীয় উপমহাদেশে বাণিজ্যিক প্রতিদ্বন্দ্বিতা এক পর্যায়ে সাম্রাজ্য বিস্তারের রূপ নিলে ইঙ্গ-ফরাসি দ্বন্দ্বের সূত্রপাত ঘটে। ইউরোপের সপ্তবর্ষব্যাপী ইঙ্গ-ফরাসি যুদ্ধকে কেন্দ্র করে ভারতেও উভয় পক্ষের মধ্যে জন্ম শুরু হয়। দাক্ষিণাত্যের কর্নাটকে প্রাধান্য প্রতিষ্ঠাকে কেন্দ্র করে ইংরেজ ও ফরাসিদের মধ্যে তিনটি যুদ্ধ হয়। এ যুদ্ধে ফরাসিদের পরাজয়ের মধ্য দিয়ে উপমহাদেশে ইংরেজদের একক আধিপত্য প্রতিষ্ঠিত হয়।"
        },
        {
          "label": "গ",
          "question": "উদ্দীপকের ষড়যন্ত্রের সাথে তোমার পঠিত কোন ষড়যন্ত্রের সাদৃশ্য রয়েছে? উক্ত ষড়যন্ত্রের সাথে জড়িত যুদ্ধের কারণ ব্যাখ্যা করো।",
          "explanation": "উদ্দীপকে উল্লেখ করা ষড়যন্ত্রের ঘটনার সাথে আমার পড়া পলাশী যুদ্ধে মীরজাফরের ষড়যন্ত্রের সাদৃশ্য রয়েছে। উল্লেখিত ষড়যন্ত্রের সাথে জড়িত যুদ্ধ অর্থাৎ পলাশী যুদ্ধের ক্ষেত্র প্রস্তুত করার ক্ষেত্রে কিছু বিষয় অনুঘটক হিসেবে কাজ করেছিল। প্রথমত, সিরাজ-উদ-দৌলা বাংলার মসনদে বসার পর ইংরেজ বণিকরা তার প্রতি আনুগত্য প্রদর্শন করেনি। এ ছাড়া তারা নবাবের নির্দেশ অমান্য করে কলকাতায় দূর্গ নির্মাণ অব্যাহত রাখে। ফলে নবাব ইংরেজদের প্রতি ক্ষুদ্ধ হন। দ্বিতীয়ত, ইংরেজরা ইস্ট ইন্ডিয়া কোম্পানির নামে অনুমোদিত 'দত্তক' ব্যক্তিগত বাণিজ্যের ক্ষেত্রে যথেচ্ছ ব্যবহার করে শুল্ক ফাঁকি দিতে থাকে। তৃতীয়ত, বাংলার অভ্যন্তরীণ অরাজকতার সুযোগে ইংরেজরা 'আলীনগরের সন্ধি'-র শর্তগুলো মেনে চলতে অস্বীকৃতি জানায়। চতুর্থত, ইংরেজরা নবাব সিরাজ-উদ-দৌলার বিরুদ্ধে ষড়যন্ত্রকারী ঘসেটি বেগম ও শওকত জংকে সহায়তা করতে সম্মত হয়। পণ্যমত, দেওয়ান রাজ বল্লভের পুত্র - কৃষ্ণদাস প্রচুর সম্পদ নিয়ে কলকাতায় ইংরেজদের আশ্রয় নেয়। ইংরেজরা তাকে নবাবের কাছে প্রত্যর্পণ করতে অস্বীকৃতি জানায়। এসব কারণে নবাবের সাথে ইংরেজদের সম্পর্কের অবনতি ঘটে। নবাব সিরাজ-উদ- দৌলা দুর্বিনীত ইংরেজদের শায়েস্তা করে রাজ্যে তার নিয়ন্ত্রণ দৃঢ় করতে তাদের বিরুদ্ধে যুদ্ধে জড়িয়ে পড়েন। উদ্দীপকে বর্ণিত রাজা ফার্ডিনান্ডের ষড়যন্ত্রের ফলে গ্রানাডার মুসলিম শাসক সিংহাসনচ্যুত হন। এরপর তার পুত্র আবু আব্দুল্লাহকে নামমাত্র সুলতান বানানো হয়, যা পলাশী যুদ্ধের ঘটনার ইঙ্গিতবহ।"
        },
        {
          "label": "ঘ",
          "question": "\"উক্ত যুদ্ধের ফলাফল ছিল সুদূরপ্রসারী\"- পাঠ্যবইয়ের নিরিখে তা বিশ্লেষণ করো।",
          "explanation": "'উক্ত যুদ্ধ অর্থাৎ পলাশী যুদ্ধের ফলাফল ছিল সুদূরপ্রসারী'- উক্তিটি যথার্থ। পলাশী যুদ্ধের পরিণতিতে ইংরেজ বণিকের মানদণ্ড শাসকের রাজদণ্ডে, উন্নীত হয়। প্রথমত, পলাশীর যুদ্ধের মধ্য দিয়ে বাংলার স্বাধীনতার অবসান ঘটে এবং ভারতে ইংরেজ উপনিবেশিক শাসনের দ্বার খুলে যায়। দ্বিতীয়ত, এ যুদ্ধের ফলে বাংলার রাষ্ট্রক্ষমতা বিভাজিত হয়ে দ্বৈতশাসনের উদ্ভব ঘটে। মীরজাফরকে মসনদে বসানো হলেও প্রকৃত ক্ষমতার অধিকারী ছিল ইংরেজরা। তৃতীয়ত, পলাশী যুদ্ধের পর ইংরেজরা তাদের সামরিক শ্রেষ্ঠত্বের মাধ্যমে অনুগ্রহ প্রার্থী হতে অনুগ্রহ বিতরণকারী শক্তিতে পরিণত হয়। চতুর্থত, এ যুদ্ধের ফলে সমৃদ্ধ বাংলার একচেটিয়া বাণিজ্য ইংরেজদের হস্তগত হয়। বাংলার সম্পদ ব্যাপকহারে ইংল্যান্ডে পাচার হতে থাকে। পঞ্চমত, ইংরেজদের প্রতিদ্বন্দ্বী ফরাসিরা এ সময় সমূলে উৎপাটিত হয়। ষষ্ঠত, এ সময় থেকে নবাবের দরবারে ইংরেজ রেসিডেন্ট রাখা এবং - অভ্যন্তরীণ বিশৃঙ্খলা দমনে ইংরেজ সেনাবাহিনীর সহায়তা নেওয়া বাধ্যতামূলক করার মাধ্যমে বাংলার রাজনীতিতে ইংরেজদের স্থায়ী হস্তক্ষেপের সুযোগ সৃষ্টি হয়। সপ্তমত, পলাশী যুদ্ধের মধ্য দিয়েই ভারতে মধ্যযুগের অবসান ও আধুনিক যুগের সূচনা হয়। পরিশেষে বলা যায়, পলাশী যুদ্ধের মাধ্যমে বাংলার স্বাধীন নবাবি আমলের অবসান ঘটে ও বাংলা তথা ভারতে ইংরেজ শাসনের ভিত্তি রচিত হয়। উপমহাদেশের রাজনীতি, অর্থনীতি, সমাজ ও সংস্কৃতিসহ সব ক্ষেত্রে ব্যাপক প্রভাব পড়ে। ভারতবর্ষের ইতিহাসে নতুন পর্বের সূচনা হয়। সুতরাং, পলাশী যুদ্ধের ফলাফল ছিল সুদূরপ্রসারী।"
        }
      ]
    },
    {
      "number": "11",
      "uddipok": "২০১৪ সালে বলিভিয়ায় সামরিক বাহিনীর সদস্যরা উন্নত পরিবেশ ও জীবনমান বৃদ্ধির দাবিতে বিক্ষোভ করে। বিদ্রোহী সৈন্যদের। বহিষ্কার করে বিদ্রোহ দমনে সক্ষম হন দেশটির প্রেসিডেন্ট। পরবর্তীতে তিনি সেনাবাহিনীতে ব্যাপক সংস্কার করেন।",
      "tag": "DB, DIN.B, CB, CTG.B, SB 19,RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "কে স্বত্ববিলোপ নীতি প্রবর্তন করেন?",
          "explanation": "লর্ড ডালহৌসি স্বত্ববিলোপ নীতি প্রবর্তন করেন।"
        },
        {
          "label": "খ",
          "question": "লক্ষ্ণৌ চুক্তির গুরুত্ব ব্যাখ্যা করো।",
          "explanation": "১৯১৬ সালে কংগ্রেস ও মুসলিম লীগ উত্তর ভারতের লক্ষ্মৌতে ভারতের শাসনতান্ত্রিক সংস্কারের প্রশ্নে একটি সমঝোতায় পৌছে, যা 'লক্ষ্ণৌ চুক্তি' নামে পরিচিত। লক্ষ্ণৌ চুক্তি হচ্ছে ব্রিটিশ শাসনাধীন উপমহাদেশে হিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষৌ চুক্তির ভূমিকা ছিল অপরিসীম।"
        },
        {
          "label": "গ",
          "question": "উদ্দীপকের সাথে পাঠ্যবইয়ের কোন বিদ্রোহের মিল আছে? ব্যাখ্যা করো।",
          "explanation": "উদ্দীপকে উল্লিখিত বিদ্রোহের সাথে ১৮৫৭ সালের সিপাহি বিদ্রোহের সাদৃশ্য রয়েছে। পলাশি যুদ্ধের একশ বছর পর ভারতের উত্তর ও পূর্বাঞ্চলে প্রধানত সিপাহিদের নেতৃত্বে যে ব্যাপক সশস্ত্র বিদ্রোহ সংঘটিত হয়, তা ভারতের প্রথম স্বাধীনতা সংগ্রাম বা সিপাহি বিদ্রোহ নামে পরিচিত। ১৮৫৬ সালে সেনাবাহিনীতে এনফিল্ড নামে একটি নতুন রাইফেলের প্রচলন প্রত্যক্ষভাবে বিদ্রোহ ডেকে আনে। এনফিল্ড রাইফেলের কার্তুজে চর্বি মিশ্রিত থাকতো এবং বন্দুকে ভরার আগে তা দাঁত দিয়ে কাটতে হতো। সেনাদের মাঝে গুজব রটে যে, কার্তুজে শুকর ও গরুর চর্বি মিশ্রিত রয়েছে। আর হিন্দু- মুসলমান উভয় সম্প্রদায়ের সিপাহিদের ধর্ম নষ্ট করার জন্য ইচ্ছাকৃতভাবে এ কাতুর্জের প্রচলন করা হয়েছে। এর ফলশ্রুতিতে তারা বিদ্রোহ করে। পশ্চিমবঙ্গের ব্যারাকপুর সেনানিবাসে এ বিদ্রোহের সূচনা করেন সিপাহি মঙ্গল পাণ্ডে। দ্রুত এই বিদ্রোহ প্রায় পুরো ভারতে ছড়িয়ে পড়ে। ১৮৫৭ সালের এ বিদ্রোহের ফলেই ভারতে ইংরেজদের কোম্পানি শাসনের অবসান ঘটে এবং সরাসরি ব্রিটিশ সরকারের শাসন প্রবর্তিত হয়। উদ্দীপকের ঘটনায় বলিভিয়ায় ২০১৪ সালে সামরিক বাহিনীর সদস্যরা উন্নত জীবনযাত্রার দাবিতে বিক্ষোভ করে। উভয়ক্ষেত্রেই অপ্রাপ্তিজনিত ক্ষোভের বিষয়টি ক্রিয়াশীল ছিল। এ দিক থেকে উদ্দীপকের এ বিদ্রোহের সাথে পাঠ্যপুস্তকের সিপাহি বিদ্রোহের সাদৃশ্য লক্ষণীয়।"
        },
        {
          "label": "ঘ",
          "question": "উক্ত বিদ্রোহের ফলাফল ছিল সুদূরপ্রসারী পঠিত বিষয়ের আলোকে বিশ্লেষণ করো।",
          "explanation": "উল্লিখিত বিদ্রোহ অর্থাৎ সিপাহি বিদ্রোহের ফলাফল ছিল সুদূরপ্রসারী- উক্তিটি যথার্থ। সিপাহি বিদ্রোহই ছিল ব্রিটিশ সাম্রাজ্যবাদের বিরুদ্ধে ভারতীয়দের প্রথম স্বাধীনতা সংগ্রাম। এ বিদ্রোহ দমনের পর ব্রিটিশ সরকার এমন কিছু পদক্ষেপ নেয় যা ভারতে তাদের শাসনের ধরনে ব্যাপক পরিবর্তন আনে। ভারতের রাজনীতি, সমাজসহ সর্বক্ষেত্রে এসব পরিবর্তন সুদূরপ্রসারী প্রভাব রেখেছিল। সিপাহি বিদ্রোহ ভারতে. ব্রিটিশ সরকারের নীতি ও শাসনকার্যের ব্যাপারে বিরাট পরিবর্তন আনে। এর মধ্যে সবচেয়ে উল্লেখযোগ্য ছিল কোম্পানির শাসনের অবসান। ১৮৫৮ খ্রিস্টাব্দে মহারানি ভিক্টোরিয়ার এক ঘোষণাপত্র দ্বারা' ভারত' প্রত্যক্ষভাবে ব্রিটিশ সরকারের কর্তৃত্বাধীনে আসে। ব্রিটিশ পার্লামেন্ট ভারতে অধিকতর সুশাসন প্রতিষ্ঠার লক্ষ্যে আইন পাস করে। ভারতের জন্য একজন 'ভারত সচিবের' পদ সৃষ্টি করা হয়। ব্রিটিশ সরকার ভারতীয়দের কাছে অজনপ্রিয় পুরনো রাজ্য বিস্তার নীতি থেকে সরে যায়। মহারানীর ঘোষণাপত্রে 'স্বত্ববিলোপ নীতি' পরিত্যক্ত হয়। এছাড়া জাতি-ধর্ম নির্বিশেষে যোগ্যতা অনুযায়ী সবাইকে উচ্চ রাজপদে নিযুক্তির প্রতিশ্রুতি দেওয়া হয়। মহাবিদ্রোহের পর ভারতীয় সমাজে বিভিন্ন সংস্কার কার্যক্রমে সাবধানতা অবলম্বন করা হয়। এ বিদ্রোহের পরিণতিতেই মুঘল সাম্রাজ্যের সম্পূর্ণ বিলুপ্তি ঘটে। ব্রিটিশ সরকার হিন্দু ও মুসলমানদের ঐক্যের শক্তি অনুধাবন করতে পেরে কুখ্যাত 'ভাগ কর ও শাসন কর' (Divide and Rule) নীতি অনুসরণ শুরু করে। এটি কালক্রমে হিন্দু-মুসলিম সাম্প্রদায়িক সম্প্রীতির ব্যাপক ক্ষতি করে। উপরের আলোচনার পরিপ্রক্ষিতে বলা যায়, সিপাহি বিদ্রোহ সফল না হলেও ভারতে পরবর্তীকালে সংঘটিত সকল আন্দোলনে প্রেরণা যুগিয়েছিল। ভারতের সমাজ ও রাজনীতিতে এর প্রভাব ছিল সুদূরপ্রসারী।"
        }
      ]
    }
  ]
}