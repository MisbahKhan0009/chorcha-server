{
  "title": "ঝালকাঠি কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "মিঃ এডওয়ার্ড নামের একজন পর্তুগিজ নাবিক সমুদ্র পথে তার দেশ থেকে অন্য একটি দেশে গমন করেন। তার এই যাত্রা ধনসম্পদে পরিপূর্ণ এ দেশটির ব্যবসা-বাণিজ্য এবং যোগাযোগ ক্ষেত্রে এক নতুন যুগের সূচনা করে। ধনসম্পদে পরিপূর্ণ এদেশটিতে অন্যান্য দেশ থেকে আগত শক্তির সঙ্গে প্রতিদ্বন্দ্বিতা করতে গিয়ে এডওয়ার্ডের দেশের ব্যবসায়ীরা একসময় পরাজিত হয়ে দেশটি ত্যাগ করতে বাধ্য হয়।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "বাংলা ভাষার প্রথম ব্যাকরণ লেখেন ন্যাথানিয়েল ব্রাসি হ্যালহেড।"
        },
        {
          "label": "খ",
          "question": "",
          "explanation": "ভারতবর্ষে ইউরোপীয়দের আগমনের প্রধান কারণ ছিল ব্যবসা-বাণিজ্য। ইউরোপীয় বণিকরা এ উপমহাদেশে মূলত তিনটি পণ্য সংগ্রহ করতে এসেছিল- মসলা, সুগন্ধিদ্রব্য এবং সিল্ক। ইউরোপে দক্ষিণ ও দক্ষিণ-পূর্ব এশিয়া অঞ্চলে উৎপন্ন মসলার চাহিদা ছিল ব্যাপক। ভারতের উন্নতমানের রেশমিবস্ত্র ও সূক্ষ্ম মসলিন কাপড়ের ব্যাপক চাহিদা ছিল সেখানে। সার্বিকভাবে বলা যায়, এখানকার বিপুল সম্পদ আহরণ করার জন্যই ইউরোপীয় বণিকরা এসেছিল। এছাড়া খ্রিষ্টধর্ম প্রচার ও পরবর্তী সময়ে উপনিবেশ স্থাপন করাও ছিল তাদের অনেকের উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে আমার পাঠ্যবইয়ের ভারতবর্ষে পর্তুগিজদের আগমনের ঘটনার মিল রয়েছে। দুঃসাহসী পর্তুগিজ নাবিক ভাস্কো-দা-গামা ১৪৯৮ সালের ২৭ মে ভারতের পশ্চিম-উপকূলের কালিকট বন্দরে উপস্থিত হন। তিনিই সমুদ্রপথে ভারতে আসা প্রথম ইউরোপীয়। ভাস্কো-দা-গামার এ জলপথ আবিষ্কারের পর থেকেই পর্তুগিজরা ভারতে আসতে শুরু করে। বাণিজ্য করতে আসা পর্তুগিজরা ক্রমে সাম্রাজ্য বিস্তারের স্বপ্ন দেখে। ভাস্কো-দা-গামা পরবর্তী পর্তুগিজ বণিক আলভারেজ ক্যাঘ্রাল কালিকটে থাকা আরব বণিক ও নাবিকদের ওপর হত্যাযজ্ঞ চালিয়ে তাদের সেখান থেকে বিতাড়িত করেন। ১৫০৯ সালে আল বুকার্ক ভারতবর্ষে পর্তুগিজ রাজার প্রতিনিধি হয়ে এসে পশ্চিম উপকূলের চৌল, বোম্বাই, সালসেটি, কোচিন, গোয়া, দিউ এসব স্থানে কুঠি স্থাপন করেন। তাছাড়া তারা তৎকালীন পূর্ব ভারতের চট্টগ্রাম, সাতগাঁও ও উড়িষ্যায় বসতি স্থাপন করেন। তবে একপর্যায়ে পর্তুগিজদের কার্যকলাপে ক্ষুদ্ধ হয়ে সম্রাট শাহজাহান হুগলি থেকে তাদের বিতাড়িত করেন। আগে এলেও শেষ পর্যন্ত ভারতবর্ষে আসা অন্যান্য ইউরোপীয় শক্তির সাথে প্রতিদ্বন্দ্বিতায় টিকতে না পেরে পর্তুগিজরা এ অঞ্চল ত্যাগ করেছিল। উদ্দীপকে মিঃ এডওয়ার্ড নামের একজন পর্তুগিজ নাবিক সমুদ্র পথে তার দেশ থেকে অন্য একটি দেশে গমন করেন। তার এই যাত্রা ধনসম্পদে পরিপূর্ণ এ দেশটির ব্যবসা-বাণিজ্য এবং যোগাযোগ ক্ষেত্রে এক নতুন যুগের সূচনা করে। ধনসম্পদে পরিপূর্ণ এদেশটিতে অন্যান্য দেশ হতে আগত শক্তির সঙ্কো প্রতিদ্বন্দ্বিতা করতে গিয়ে এডওয়ার্ডের দেশের ব্যবসায়ীরা একসময় পরাজিত হয়ে দেশটি ত্যাগ করতে বাধ্য হয়। উদ্দীপকে বর্ণিত এ ঘটনার সাথে ভারতবর্ষে পর্তুগিজদের আগমনের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "মিঃ এডওয়ার্ডের দেশের ব্যবসায়ীদের মতো তথা পর্তুগিজদের মতো ইউরোপীয় ডাচ, ইংরেজ ও ফরাসি বণিকদল ভাতবর্ষে ব্যবসা করতে এসে সাম্রাজ্য বিস্তারের দিকে ঝুঁকে পড়ে। ভাস্কো-দা-গামার ভারতে আসার জলপথ আবিষ্কারের পর থেকেই পর্তুগিজরা ভারতে আসতে শুরু করে। বাণিজ্য করতে আসা পর্তুগিজরা ক্রমে সাম্রাজ্য বিস্তারের স্বপ্ন দেখে। ভাস্কো-দা-গামা পরবর্তী পর্তুগিজ বণিক আলভারেজ ক্যাব্রাল কালিকটে থাকা আরব বণিক ও নাবিকদের ওপর হত্যাযজ্ঞ চালিয়ে তাদের সেখান থেকে বিতাড়িত করেন। ১৫০৯ সালে আল বুকার্ক ভারতবর্ষে পর্তুগিজ রাজার প্রতিনিধি হয়ে এসে পশ্চিম উপকূলের চৌল, বোম্বাই, সালসেটি, কোচিন, গোয়া, দিউ এসব স্থানে কুঠি স্থাপন করেন। তাছাড়া তারা তৎকালীন পূর্ব ভারতের চট্টগ্রাম, সাতগাঁও ও উড়িষ্যায় বসতি স্থাপন করেন। তবে একপর্যায়ে পর্তুগিজদের কার্যকলাপে ক্ষুব্ধ হয়ে সম্রাট শাহজাহান হুগলি থেকে তাদের বিতাড়িত করেন। পর্তুগিজদের বিদায়ের পর ভারতবর্ষে আধিপত্য বিস্তারকে কেন্দ্র করে ফরাসি, ডাচ ও ইংরেজদের মধ্যে প্রতিযোগিতা শুরু হয়। কিন্তু কৌশল ও সামরিক শক্তিতে কেউ ইংরেজদের সঙ্গে প্রতিযোগিতায় টিকতে পারেনি। তারা একে একে ভারতবর্ষ ত্যাগে বাধ্য হয়েছিল। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্ব ভারতীয় দ্বীপপুঞ্জে (বর্তমান দক্ষিণ-পূর্ব এশিয়া) বাণিজ্য করতে আসে। ইংরেজ বণিকরা মুঘল সম্রাট জাহাঙ্গীরের কাছ থেকে ভারতের পশ্চিম উপকূলীয় বন্দর সুরাটে বাণিজ্য কুঠি স্থাপনের অনুমতি আদায় করে। ব্রিটিশ ইস্ট ইন্ডিয়া কোম্পানি ক্রমে পূর্ব ভারতে হরিহরপুর, বালাসোর; পাটনা এবং কাশিমবাজারে বাণিজ্য কুঠি স্থাপন করে। ইংরেজরা প্রথমে বাণিজ্যকে কেন্দ্র করে ভারতে এলেও এক পর্যায়ে উচ্চাভিলাষী হয়ে রাজনৈতিক ক্ষমতা অর্জনে সচেষ্ট হয়। স্থানীয় শাসকদের অন্তর্কোন্দল ও সামরিক দুর্বলতার সুযোগ নিয়ে তারা নিজেদের শক্তি বৃদ্ধি করে এবং এক সময় ভারতে দখলদারিত্ব প্রতিষ্ঠা করে। পরিশেষে বলা যায়, পর্তুগিজ বণিকদের মতো ডাচ, ফরাসি ও ইংরেজ বনিকদল ভারতবর্ষে ব্যবসা করতে এসে সাম্রাজ্য বিস্তারের দিকে ঝুঁকে পড়ে এবং এক পর্যায়ে ইংরেজদের ক্ষমতা দখলের মাধ্যমে ভারতের স্বাধীনতা ভূলুষ্ঠিত হয়।"
        }
      ]
    },
    {
      "number": "2",
      "uddipok": "বাবর ভারতীয় উপমহাদেশে আগমন করে ইব্রাহিম লোদির সাথে পানিপথের প্রথম যুদ্ধে লিপ্ত হন। তিনি মাত্র বারো হাজার সৈন্য নিয়ে ইব্রাহিম লোদিকে মোকাবেলা করেন। ইব্রাহিম লোদির লক্ষাধিক সৈন্যকে পরাজিত করে তিনি মুঘল সাম্রাজ্য প্রতিষ্ঠা করেন।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "১৯৫৩ সালের ১৪ নভেম্বর যুক্তফ্রন্ট গঠিত হয়।"
        },
        {
          "label": "খ",
          "question": "",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "",
          "explanation": "জাউদ্দীপকের যুদ্ধের সাথে আমার পাঠ্যপুস্তকের পলাশীর যুদ্ধের মিল রয়েছে। ভারতবর্ষের রাজনৈতিক ইতিহাসে ১৭৫৭ সালে সংঘটিত পলাশীর যুদ্ধ একটি তাৎপর্যপূর্ণ ঐতিহাসিক ঘটনা। ১৭৫৭ সালের ২৩শে জুন ভাগীরথী নদীর তীরে পলাশীর প্রান্তরে ইংরেজ ইস্ট ইন্ডিয়া কোম্পানির সাথে নবাব সিরাজ-উদ-দৌলার যুদ্ধ সংঘটিত হয়। এ যুদ্ধ ভারতবর্ষে ইংরেজদের আধিপত্য বিস্তারের পথ প্রশস্ত করে। উদ্দীপকে এ যুদ্ধের চিত্রই লক্ষণীয়। উদ্দীপকে উল্লেখিত বাবর ভারতীয় উপমহাদেশে আগমন করে ইব্রাহিম লোদীর সাথে পানিপথের প্রথম যুদ্ধে লিপ্ত হন। তিনি মাত্র বারো হাজার সৈন্য নিয়ে ইব্রাহিম লোদীর লক্ষাধিক সৈন্যকে পরাস্ত করে ভারতবর্ষে মুঘল সাম্রাজ্য প্রতিষ্ঠা করেন। অনুরূপভাবে, রবার্ট ক্লাইভ দেশীয় বিশ্বাসঘাতকদের সাথে ষড়যন্ত্র পাকাপোক্ত করে বাংলার নবাব সিরাজ-উদ-দৌলার বিরুদ্ধে আলীনগরের সন্ধি ভঙ্গের অভিযোগে যুদ্ধ ঘোষণা করেন। নবাব ইংরেজদের দূরভিসন্ধিমূলক কার্যকলাপে আগে থেকেই সচেতন ছিলেন। তিনি ৫০টি কামান, ৩৫ হাজার পদাতিক এবং ১৫ হাজার অশ্বারোহী সৈন্যের বিশাল বাহিনী নিয়ে মুর্শিদাবাদের ২৩ মাইল দক্ষিণে ভাগীরথী নদীর তীরে অবস্থান নেন। অপরদিকে মাত্র ৮টি কামান, ২২০০ দেশীয় সিপাহি এবং ৮০০ ইউরোপীয় গোলন্দাজ ও পদাতিক সৈন্য নিয়ে ইংরেজরা পলাশীর আম্রকাননে অবস্থান গ্রহণ করলে ২৩শে জুন তারিখে যুদ্ধের অবতারণা ঘটে। এ যুদ্ধ ইতিহাসে পলাশীর যুদ্ধ নামে, পরিচিত। নবাবের প্রধান সেনাপতি মীর জাফর আলী খান ইংরেজদের সাথে হাত মিলানোয় তার অনুগত সৈন্যরা যুদ্ধের এক পর্যায়ে নিষ্ক্রিয় হয়ে থাকে। এ কারণে এ যুদ্ধ প্রহসনে পরিণত হয় এবং নবারের পরাজয় ঘটে। পলাশীর যুদ্ধে নবাবের পরাজয়ের মধ্য দিয়ে বাংলায় স্বাধীন নবাবি যুগের অবসান ঘটে এবং ক্রমেই সম্পূর্ণ ভারতবর্ষে ইংরেজদের নিয়ন্ত্রণ প্রতিষ্ঠিত হয়। তাই বলা যায়, উদ্দীপকে বর্ণিত যুদ্ধের সাথে পলাশীর যুদ্ধ সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উক্ত যুদ্ধ তথা পলাশীর যুদ্ধের সাথে বক্সারের যুদ্ধের ফলাফল ও তাৎপর্যে পার্থক্য লক্ষ করা যায়। বক্সারের যুদ্ধের গুরুত্ব ছিল যেমন ব্যাপক, তেমনি সুদূরপ্রসারী। ইংরেজ ইতিহাসবিদ জেমস স্মিথ (James Smith) এটিকে একটি চূড়ান্ত যুদ্ধ হিসেবে অভিহিত করেছেন। তিনি বলেন, \"Plassey was a cannonade, but Buxar a decisive battle\" (পলাশীর যুদ্ধ ছিল কামানের লড়াই, কিন্তু বক্সার ছিল চূড়ান্ত লড়াই)। পলাশীর যুদ্ধে শুধু বাংলার নবাব পরাজিত হয়েছিলেন, কিন্তু বক্সারের যুদ্ধে বাংলার নবাব, অযোধ্যার নবাব এবং মুঘল সম্রাট সম্মিলিতভাবে পরাজিত হন। এর মধ্য দিয়ে ভারতীয় শাসকদের সামরিক ক্ষমতা ও দক্ষতা ইংরেজদের তুলনায় নিম্নস্তরের বলে প্রমাণিত হয়। পলাশীর যুদ্ধ ছিল মূলত একটি ষড়যন্ত্রমূলক যুদ্ধ, যেখানে বিশ্বাসঘাতকতা গুরুত্বপূর্ণ ভূমিকা পালন করেছিল। এ যুদ্ধে সিরাজ-উদ-দৌলার পরাজয়ের ফলে ব্রিটিশরা সরাসরি শাসন না করলেও তারা নবাবদের নিজেদের ক্রীতদাসে পরিণত করে। অন্যদিকে বক্সারের যুদ্ধের মাধ্যমে ব্রিটিশরা সামরিকভাবে তাদের প্রকৃত শক্তির প্রমাণ দেয়। বক্সারের যুদ্ধে ইংরেজদের জয়লাভের ফলে তারা বাংলার দেওয়ানি লাভ করে, যা ব্রিটিশ শাসনের ভিত্তি মজবুত করে। উপরের আলোচনার পরিপ্রেক্ষিতে তাই বলা যায়, পলাশীর যুদ্ধ ছিল ব্রিটিশদের জন্য একটি সামরিক বিজয় যা বিশ্বঘাতকতার মাধ্যমে অর্জিত হয়েছিল। অন্যদিকে বক্সারের যুদ্ধ ছিল প্রকৃত সামরিক শক্তির লড়াই, যা ব্রিটিশদের ভারতীয় উপমহাদেশের নিরঙ্কুশ শাসক হতে সাহায্য করেছিল। পলাশীর যুদ্ধ বাংলার ইতিহাসের মোড় ঘুরিয়ে দিলেও বক্সারের যুদ্ধের পর ব্রিটিশরা কেবল বাংলা নয়, সমগ্র ভারত শাসনের পথ প্রশস্ত করে।"
        }
      ]
    },
    {
      "number": "3",
      "uddipok": "মিশুর মামা ইংল্যান্ড প্রবাসী। তিন মাসের ছুটি শেষে আজ আবার বিমানযোগে ইংল্যান্ড যাবেন। ইংল্যান্ড ইউরোপের একটি দেশ। এক সময় ইউরোপ থেকে ভারতে আসতে হত জলপথে। ইউরোপ থেকে ভারত আসার জলপথ আবিষ্কার করে পর্তুগালের নাবিক ভাস্কো-দা-গামা। পরবর্তীতে এ পথ ধরে ইউরোপের বিভিন্ন দেশের বণিকেরা এ উপমহাদেশে আগমন করে। ইউরোপীয়দের মধ্যে সর্বপ্রথম আসে পর্তুগিজরা। বিভিন্ন জাতির মধ্যে ইংরেজরা দীর্ঘসময় এ উপমহাদেশে প্রভাব বিস্তার করেছিল।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "পর্তুগিজরা সর্বপ্রথম দক্ষিণ- পশ্চিম ভারতের কালিকটে কুঠি স্থাপন করে।"
        },
        {
          "label": "খ",
          "question": "",
          "explanation": "ভারতে আসার জলপথ আবিষ্কারের প্রধান কারণ ছিল ব্যবসা-বাণিজ্য। ভাস্কো-দা-গামা ইউরোপ থেকে ভারতীয় উপ মহাদেশে আসার জলপথ আবিষ্কার করেন। এর মূল লক্ষ্য ছিল ইউরোপের সাথে এশিয়ার বাণিজ্যিক সম্পর্ক বৃদ্ধি করা। ধনসম্পদে পরিপূর্ণ ভারতের সাথে প্রাচীনকাল থেকেই ইউরোপের স্থলপথে যোগাযোগ ছিল। কিন্তু ইউরোপ থেকে স্থলপথে মধ্য এশিয়া হয়ে ভারতবর্ষে বাণিজ্য করা ছিল যেমন ব্যয়বহুল, তেমনি ঝুঁকিপূর্ণ। এ কারণে ইউরোপীয়দের জন্য ভারতে আসার জলপথ আবিষ্কার অপরিহার্য হয়ে ওঠে।"
        },
        {
          "label": "গ",
          "question": "",
          "explanation": "পর্তুগিজদের এদেশে আগমনের সুফল হিসেবে উদ্দীপকের মিশুর মামা' বাণিজ্য, সংস্কৃতি, নৌপরিবহন ব্যবস্থা ও নৌবাণিজ্যের উন্নয়ন প্রকৃতি দিককে শনাক্ত করবে। পর্তুগিজ নাবিক ভাস্কো-দা-গামা ১৪৯৮ সালে উত্তমাশা অন্তরীপ থেকে দক্ষিণ ভারতের কালিকট বন্দরে পৌছান। তার আগমনের মধ্য দিয়ে ভারতবর্ষ ও ইউরোপের মধ্যে বাণিজ্যিক যোগাযোগের ক্ষেত্রে এক নবযুগের সূচনা হয়। উদ্দীপকের মিশুর মামা পর্তুগিজদের এদেশে আগমনের সুফল হিসেবে বেশ কিছু দিক শনাক্ত করবে। যেমন- সমুদ্রপথে বাণিজ্যের প্রসার, নৌপরিবহন ও নৌবাণিজ্যের উন্নয়ন, শিল্প ও কারিগরি জ্ঞানের বিকাশ, খ্রিষ্টধর্ম প্রচার ও সাংস্কৃতিক বিনিময়, নতুন খাদ্য ও ফসলের প্রচলন, পশ্চিমা অর্থনৈতিক ও প্রশাসনিক ধারা প্রবর্তন প্রভৃতি। পর্তুগিজদের ভারতবর্ষে আগমনের ফলে ইউরোপের সাথে বাণিজ্যিক সংযোগ স্থাপিত হয়। ভারতের স্থানীয় ব্যবসায়ীদের জন্যও নতুন বাজার সৃষ্টি হয়। পর্তুগিজরা উন্নতমানের জাহাজ ও নৌ কৌশল নিয়ে আসে, যা পরবর্তীতে ভারতীয় নৌবাণিজ্যের অগ্রগতিতে সহায়ক হয়। ইউরোপীয় স্থাপত্যশৈলী ও। অন্যান্য কারিগরি জ্ঞান ভারতীয়দের মধ্যে ছড়িয়ে পড়ে। ইউরোপীয় হিসেবে পর্তুগিজদের আগমনের মাধ্যমেই বিভিন্ন সুস্বাদু ফল যেমন-পেঁপে, পেয়ারা, জলপাই, আনারস, কামরাঙার সাথে উপমহাদেশের মানুষ পরিচিত হ্যা। এছাড়া এদেশে দীর্ঘদিন শাসন ও ব্যবসা করার কারণে এখানকার ভাষা ও সংস্কৃতিতে পর্তুগিজদের ভাষা ও সংস্কৃতির প্রভাব পড়ে। যদিও তাদের ঔপনিবেশিক শাসন শোষণমূলক ছিল, তবু তাদের কিছু ইতিবাচক অবদান ভারতবর্ষের ইতিহাসে গুরুত্বপূর্ণ হয়ে আছে।"
        },
        {
          "label": "ঘ",
          "question": "",
          "explanation": "উদ্দীপকের বর্ণিত শেষোক্ত জাতিটি হচ্ছে ইংরেজ। ইংরেজরা তাদের আধিপত্য বিস্তার করে দীর্ঘসময় ভারতে বাণিজ্য করার অধিকার স্থাপন করে- এ বিষয়টির সাথে আমি একমত। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। ১৪৯৮ সালে পর্তুগিজ নাবিক ভাস্কো-দা-গামা প্রথম ইউরোপীয় হিসেবে সমুদ্রপথে ভারতে আসার পর থেকে একের পর এক ইউরোপীয় জাতি এখানে বাণিজ্যের উদ্দেশ্যে আসতে থাকে। এদের মধ্যে ছিল পর্তুগিজ, ওলন্দাজ, দিনেমার, ইংরেজ, ফরাসি ইত্যাদি। এদের উদ্দেশ্য মূলত ছিল বাণিজ্য বা সম্পদ আহরণ করা। ভারতীয় উপমহাদেশের ধনসম্পদের কথা জানতে পেরে ইউরোপীয় দেশের বণিকরা বাণিজ্যিক কোম্পানি গঠন করে একে একে এ অঞ্চলে আসে। এক সময় ভারতের সম্পদ করায়ত্ত এমনকি রাজনৈতিক ক্ষমতা দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাতপ্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। কালক্রমে তাদের বণিকের মানদণ্ড পরিণত হয় রাজদণ্ডে। ভারতবর্ষ পরিণত হয় সুবিশাল ব্রিটিশ সাম্রাজ্যের অংশে।। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ দিয়ে আরত ও পূর্বভারতীয় দ্বীপপুলে বাণিজ্য করতে আসে। মুঘল সম্রাট জাহাঙ্গীরের এক ফরমানবলে ওই ইংরেজ বণিকরা ভারতের পশ্চিম উপকূলীয় বন্দর সুরাটে কুঠি স্থাপনের অনুমতি পায়। ব্রিটিশ ইস্ট ইন্ডিয়া কোম্পানি ক্রমে উড়িষ্যার হরিহরপুর, বালাসোর, পাটনা এবং কাশিমবাজারে বাণিজ্যকুঠি স্থাপন করে। কোম্পানি একসময় পশ্চিমবাংলার কলকাতা, সুতানটি এবং গোবিন্দপুরের জমিদারি লাভ করে। পরে সেখানেই মহানগর কলকাতা গড়ে ওঠে যা দীর্ঘসময় ব্রিটিশ ভারতের রাজধানী ছিল। ইংরেজরা প্রথমে বাণিজ্যকে কেন্দ্র করে এদেশে এলেও স্থানীয় শাসকদের প্রাসাদ ষড়যন্ত্র, অন্তর্কোন্দল ও দুর্বল শাসনব্যবস্থার সুযোগ নিয়ে নিজেদের শক্তি বৃদ্ধি করে। এক সময় তারা এদেশে দখলদারিত্ব প্রতিষ্ঠা করে। পরিশেষে বলা যায়, ঔপনিবেশিক ইংরেজরা যেমন ছিল সুকৌশলী, তেমনি সুসংগঠিত। আর এর বলেই তারা অন্য প্রতিন্দন্দ্বীদের হটিয়ে দীর্ঘসময় ভারতে বাণিজ্য করার অধিকার স্থাপন করে।"
        }
      ]
    },
    {
      "number": "4",
      "uddipok": "মোহনপুর একটি বৃহত্তর ইউনিয়ন। এ ইউনিয়নে বসবাসকারী হিন্দু- মুসলমান নানা কারণে একে অপরের সাথে ঝগড়া-বিবাদে লিপ্ত হয়। ফলে অধিকাংশ সময় ইউনিয়নে অস্থিতিশীল পরিস্থিতি বিদ্যমান থাকে। বিষয়টি অনুধাবন করতে পেরে রফিক সাহেব উভয় সম্প্রদায়ের জন্য একটি প্রস্তাব পেশ করেন। তার এ প্রস্তাবের সূত্র ধরে পরবর্তীতে ধর্মের ভিত্তিতে ইউনিয়নটি বিভক্ত হয়ে দুটি আলাদা ইউনিয়নে পরিণত হয় ।",
      "tag": "JGC 25",
      "sub_questions": [
        {
          "label": "ক",
          "question": "সর্বদলীয় রাষ্ট্রভাষা সংগ্রাম পরিষদ কবে গঠিত হয়?",
          "explanation": "১৯৫২ সালের ৩১ জানুয়ারি সর্বদলীয় রাষ্ট্রভাষা সংগ্রাম পরিষদ গঠিত হয়।"
        },
        {
          "label": "খ",
          "question": "'ভাগ কর, শাসন কর' নীতি বলতে কী বোঝায়?",
          "explanation": "ব্রিটিশ ভারতের রাজনৈতিক ইতিহাসে তাদের \"ভাগ কর ও শাসন কর নীতি\" একটি অনন্য সাধারণ ও উল্লেখযোগ্য নীতি| উপমহাদেশে ব্রিটিশ শাসনকে অপরিহার্য করে তোলা ও কায়েম করে রাখার এটি গুরুত্বপূর্ণ কৌশল| \"ভাগ কর ও শাসন কর নীতি\" বলতে মূলত ব্রিটিশ সরকারের মুসলিম-হিন্দু দুটি বৃহৎ সম্প্রদায়কে বিভক্ত করে শাসন করার কুটকৌশলকেই বুঝায়| এ নীতির অন্যতম মূল উদ্দেশ্য ছিল সাম্প্রদায়িকতাকে উস্কে দিয়ে এদের সদ্ভাব ও সম্প্রীতি নষ্ট করে বিরোধ স্থায়ী করা|"
        },
        {
          "label": "গ",
          "question": "জনাব রফিক সাহেবের প্রস্তাব পাঠ্যসূচির কোন ঘটনাকে ইঙ্গিত করে? ব্যাখ্যা কর।",
          "explanation": "জনাব রফিক সাহেবের প্রস্তাব পাঠ্যবই এর লাহোর প্রস্তাবের ঘটনাকে ইঙ্গিত করে। নিচে ব্যাখ্যা করা হলোঃ উদ্দীপকে মোহনপুর একটি বৃহত্তর ইউনিয়ন। এ ইউনিয়নে বসবাসকারী হিন্দু- মুসলমান নানা কারণে একে অপরের সাথে ঝগড়া-বিবাদে লিপ্ত হয়। ফলে অধিকাংশ সময় ইউনিয়নে অস্থিতিশীল পরিস্থিতি বিদ্যমান থাকে। বিষয়টি অনুধাবন করতে পেরে রফিক সাহেব উভয় সম্প্রদায়ের জন্য একটি প্রস্তাব পেশ করেন। তার এ প্রস্তাবের সূত্র ধরে পরবর্তীতে ধর্মের ভিত্তিতে ইউনিয়নটি বিভক্ত হয়ে দুটি আলাদা ইউনিয়নে পরিণত হয় ।উদ্দীপকের মতো ১৯০৫ সালের ১৬ই অক্টোবর ভারতের ভাইসরয় লর্ড কার্জনের আদেশে ১ম বঙ্গভঙ্গ সম্পন্ন হয়। বাংলা বিভক্ত করে ফেলার ধারনাটি অবশ্য কার্জন থেকে শুরু হয়নি। ১৭৬৫ সালের পর থেকেই বিহার ও ওড়িশা বাংলার অন্তর্ভুক্ত ছিল। ফলে সরকারী প্রশাসনিক এলাকা হিসেবে বাংলা অতিরিক্ত বড় হয়ে যায় এবং ব্রিটিশ সরকারের পক্ষে এটির সুষ্ঠু শাসনক্রিয়া দুরূহ হয়ে পড়ে। বঙ্গভঙ্গের সূত্রপাত এখান থেকেই। সুতরাং বলা যায় যে, উদ্দীপকের ঘটনার সাথে পাঠ্যবই এর \"বঙ্গভঙ্গ\" ঘটনার মিল রয়েছে।"
        },
        {
          "label": "ঘ",
          "question": "রফিক সাহেবের উদ্যোগের সফলতা তোমার পাঠ্যপুস্তকের আলোকে বিশ্লেষণ কর।",
          "explanation": "রফিক সাহেবের উদ্যোগের সফলতা পাঠ্যপুস্তকের আলোকে বিশ্লেষণ করা হলোঃ ১৯০৫ সালের ১৬ই অক্টোবর, ভারতে ব্রিটিশ ভাইসরয় লর্ড কার্জন কর্তৃক বাংলার বিভাজন যা ভারতে ব্রিটিশ বিরোধী গণআন্দোলনের সূচনা তৈরি করে। বঙ্গভঙ্গের ফলাফল ছিল সুদূরপ্রসারী। যদিও বঙ্গভঙ্গের ফলাফল সাময়িক ছিল তবুও বিশেষ করে পূর্ববঙ্গের সংখ্যাগরিষ্ঠ মুসলমান সম্প্রদায় এর থেকে বেশী লাভবান হয়েছিল। নিম্মে বঙ্গভঙ্গের ফলাফল নিয়ে বিস্তারিত আলোচনা করা হল। মুসলমানদের প্রতিক্রিয়াঃ বঙ্গভঙ্গের ফলে নতুন প্রদেশ পূর্ববঙ্গ ও আসামের রাজধানী হয় ঢাকা। রাজধানী ঢাকাকে কেন্দ্র করে বিভিন্ন শিল্প প্রতিষ্ঠান গড়ে ওঠে। ফলে মুসলমানগণ নানাবিধ সুযোগ-সুবিধা লাভে সক্ষম হয়। অফিস-আদালত, শিক্ষা প্রতিষ্ঠানসহ বড় বড় অট্টালিকা গড়ে ওঠায় ঢাকার শ্রীবৃদ্ধি ঘটে। বঙ্গভঙ্গকে মুসলমানগণ তাদের হৃত গৌরব ও মর্যাদা ফিরে পাবার আনন্দে মেতে ওঠে। নবাব স্যার সলিমুলস্নাহ পরিকল্পনাটি কার্যকর করার দিন ঢাকার এক জনসভায় বলেন, ‘বঙ্গভঙ্গ আমাদেরকে নিষ্ক্রিয়তার হাত থেকে মুক্তি দিয়েছে। এটা আমাদের উদ্দীপ্ত করেছে কর্ম সাধনায় এবং সংগ্রামে।’ অর্থাৎ বঙ্গভঙ্গের ফলে পূর্ব বাংলার গণমানুষের ভাগ্যের দ্বার উন্মোচিত হয়। হিন্দু সম্প্রদায়ের প্রতিক্রিয়াঃ শুরু থেকেই বঙ্গভঙ্গের বিরুদ্ধে হিন্দুদের অবস্থান ছিল অত্যন্ত কঠিন। বাংলার হিন্দুরা এর বিরুদ্ধে প্রচন্ড ঝড় তুলেছিল। তারা একে মাতৃভূমির অঙ্গচ্ছেদ হিসাবেও উল্লেখ করে। ধর্মভিত্তিক জাতীয়তাবাদী চেতনার বিকাশঃ হিন্দুদের বঙ্গভঙ্গ রদ আন্দোলন মোকাবেলা করার জন্য মুসলিম বুদ্ধিজীবি ও নেতৃবৃন্দ ১৯০৬ সালে ‘মুসলিম লীগ’ নামক একটি রাজনৈতিক সংগঠন প্রতিষ্ঠা করে। এভাবে হিন্দু -মুসলিম সম্পর্কে তিক্ততার সৃষ্টি হয়। বঙ্গভঙ্গের ফলে হিন্দু ও মুসলমান উভয় সম্প্রদায়ের মধ্যে ধর্মভিত্তিক জাতীয়তাবাদী চেতনার সৃষ্টি হয়। উগ্র হিন্দু জাতীয়তাবাদের উত্থান ও সাম্প্রদায়িকতার সৃষ্টিঃ ১৯০৫ সালে বঙ্গভঙ্গের ফলে ভারতীয় রাজনীতিতে বিশেষ করে বাংলা, পাঞ্জাব ও মহারাষ্ট্রে সন্ত্রাসবাদী ও নাশকতামূলক কার্যকলাপ বৃদ্ধি পায়। সমগ্র ভারতে উগ্র হিন্দু জাতীয়তাবাদী আত্মপ্রকাশ করে। দেশের বিভিন্ন স্থানে হিন্দু-মুসলিম সাম্প্রদায়িক দাঙ্গা-হাঙ্গামা শুরু হতে থাকে। পরিশেষে বলা যায় যে, এর ইতিবাচক এবং নেতিবাচক উভয় প্রতিক্রিয়া আছে।"
        }
      ]
    },
    {
      "number": "5",
      "uddipok": "সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসকগোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে এ অঞ্চলে দুটি স্বাধীন রাষ্ট্রের জন্ম হয়।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "ভারতীয় জাতীয় কংগ্রেসের প্রতিষ্ঠিতা অ্যালান অক্টাভিয়ান হিউম।"
        },
        {
          "label": "খ",
          "question": "",
          "explanation": "দ্বৈতশাসন বলতে বাংলায় রবার্ট ক্লাইভের উদ্যোগে ইংরেজ কোম্পানি ও দেশীয় নবাবের সমন্বয়ে প্রবর্তিত শাসনব্যবস্থাকে বোঝায়। দ্বৈতশাসন ব্যবস্থায় দেশীয় নবাবের হাতে বিচার ও'শাসন বিভাগের দায়িত্ব থাকে। অন্যদিকে, ইস্ট ইন্ডিয়া কোম্পানির ওপর রাজস্ব এবং দেশরক্ষার দায়িত্ব ন্যস্ত হয়। ক্লাইভের এ শাসন নীতির উদ্দেশ্য ছিল এদেশের আর্থিক ক্ষমতা নিজেদের কব্জায় নেওয়া ও দেশীয় শাসকবর্গের বিরুদ্ধে জনসাধারণকে বিক্ষুব্ধ করে তোলা। বলা হয়, দ্বৈত শাসনব্যবস্থায় বাংলার নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত ঘটনার সাথে আমার পাঠ্যবইয়ের ঐতিহাসিক লাহোর প্রস্তাবের সাদৃশ্য রয়েছে। ১৯৪০ সালের ২৩ মার্চ মুসলিম, লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হয়, যা 'লাহোর প্রস্তাব' নামে পরিচিত। ব্রিটিশ সরকার ১৯৩৫ সালের ভারত শাসন আইনের মাধ্যমে হিন্দু ও মুসলমানদের রাজনৈতিক সমস্যা সমাধানে ব্যর্থ হলে মুসলিম লীগ মুহাম্মদ আলী জিন্নাহর 'দ্বি-জাতি' তত্ত্বের ভিত্তিতে ঐতিহাসিক লাহোর প্রস্তাব উত্থাপন করে। এর প্রধান প্রস্তাব ছিল ভারতবর্ষের উত্তর-পশ্চিম ও পূর্বাঞ্চলের যেসব অঞ্চল মুসলিম সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করা। এ প্রস্তাবের ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উদ্দীপকে দেখা যায়, সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসক গোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে উক্ত অঞ্চলে দুটি স্বাধীন রাষ্ট্রের জন্ম হয়, যা লাহোর প্রস্তাবের সাথে সাদৃশ্যপূর্ণ।."
        },
        {
          "label": "ঘ",
          "question": "",
          "explanation": "নিম্নের অনুরূপ: \"উত্ত প্রস্তাব অর্থাৎ লাহোর প্রস্তাবের ফলেই দুটি স্বাধীন রাষ্ট্রের জন্ম হয়েছিল\"- উক্তিটি যথার্থ। ১৯৪০ সালে মুসলিম লীগের লাহোর অধিবেশনে মুসলমানদের পৃথক রাষ্ট্র প্রতিষ্ঠার দাবি সংবলিত লাহোর প্রস্তাব গৃহীত হয়। মূলত ভারতে হিন্দু-মুসলিম দ্বন্দ্ব কংগ্রেস প্রতিষ্ঠার পর থেকেই অনুভূত হচ্ছিল। মুসলিম লীগ সভাপতি মুহম্মদ আলী জিল্লাহ তার দ্বিজাতি তত্ত্বে ঘোষণা করেন \"আমাদের সামনে উন্মুক্ত একমাত্র পথ হলো প্রধান জাতিগুলোর স্বতন্ত্র মাতৃভূমি গঠনে সহায়তা করে ভারতকে দুটি স্বশাসিত জাতীয় রাষ্ট্রে বিভক্ত করা।\" তিনি আরও বলেন, ভারতে হিন্দু-মুসলমান দুটি আলাদা জাতি। ধর্মভিত্তিক জাতি তত্ত্ব প্রয়োগ করে তিনি মুসলমানদের জন্য স্বতন্ত্র মাতৃভূমি ও রাষ্ট্র দাবি করেন। মোহাম্মদ আলী জিন্নাহ প্রদত্ত দ্বি-জাতি তত্ত্বকে ভিত্তি করেই লাহোর প্রস্তাব উত্থাপিত হয়। প্রস্তাবে ভারতবর্ষের উত্তর-পশ্চিম ও পূর্বাঞ্চলের যে সব অঞ্চলে মুসলমানরা সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠার কথা বলা হয়। কংগ্রেস ও কলকাতার হিন্দু পত্রিকাগুলো লাহোর প্রস্তাবের তীব্র সমালোচনা করে একে 'পাকিস্তান প্রস্তাব' নামে আখ্যায়িত করে। পরবর্তীতে ১৯৪৭ সালে ভারত-পাকিস্তান নামে দুটি স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায়, লাহোর প্রস্তাবের আলোকেই দুটি স্বাধীন রাষ্ট্র তথা ভারত ও পাকিস্তান রাষ্ট্রের জন্ম হয়।"
        }
      ]
    },
    {
      "number": "6",
      "uddipok": "\"তেলের শিশি ভাঙল বলে খোকার প্রতি রাগ করিস। তোরা তো সব বুড়ো খোকা ভারত ভেঙে ভাগ করিস\"। কবিতাটি পড়তে গিয়ে সোহেলের তার দাদুর কথা মনে পড়ে গেল। তিনি বলতেন পূর্ববঙ্গের কৃষকদের ঘামে-ঝরা অর্থে কলকাতার জমিদারগণ ব্রিটিশ সরকারের রাজস্ব পরিশোধ করেন। কিন্তু পূর্ববঙ্গের কোন উন্নয়ন হয় না।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সর্বোচ্চ খেতাব 'বীরশ্রেষ্ঠ'।"
        },
        {
          "label": "খ",
          "question": "",
          "explanation": "ব্রিটিশ শাসকরা ভারতীয় উপমহাদেশে তাদের শাসন সুপ্রতিষ্ঠিত রাখার জন্য যে নীতি অবলম্বন করেন তা 'ভাগ কর শাসন কর' নীতি নামে পরিচিত। ভারতে ঔপনিবেশিক শাসনের শুরু থেকেই ব্রিটিশরা 'ভাগ করো শাসন করো' নীতি অনুসরণ করে এসেছে। একপেশে সাম্প্রদায়িক নীতির ফলে সৃষ্ট হিন্দু-মুসলিম দ্বন্দ্ব, ১৯০৫ সালে সংঘটিত বঙ্গভঙ্গ, ১৯১১ সালে বঙ্গভঙ্গ রদ ঘোষণা ছিল ব্রিটিশ শাসকদের এ নীতির প্রতিফলন। মূলত ভারতীয়দের জাতীয়তাবাদী চেতনা ও আন্দোলনকে নিয়ন্ত্রণ করাই ছিল এ নীতির মূল উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের দাদুর ভারত ভাগের সাথে আমার পাঠ্যপুস্তকের বঙ্গভঙ্গের অর্থনৈতিক কারণের মিল রয়েছে। ব্রিটিশ ভারতের রাজধানী তখন ছিল পশ্চিমবঙ্গের কলকাতা। তাই সরকারের সব নজর ছিল মহানগর কলকাতা তথা পশ্চিমবঙ্গের ওপর। কলকাতাকেন্দ্রিক পশ্চিমবাংলার তুলনায় ভাটি অঞ্চলের নদ-নদীবহুল পূর্ব বাংলা শিল্প, ব্যবসা-বাণিজ্য, শিক্ষাদীক্ষাসহ বিভিন্ন দিকে তানেক অনেক পিছিয়ে ছিল। যা কিছু উন্নতি-অগ্রগতি সবই ছিল কলকাতার মধ্যেই সীমাবদ্ধ। ফলে, পূর্ব বাংলার উন্নতি ব্যাহত হয়। অথচ এখান থেকে যে কাঁচামাল সরবরাহ করা হত তার জন্য সুষ্ঠু যোগাযোগব্যবস্থাও ছিল না। ফলে পূর্ব বাংলার অর্থনৈতিক অবস্থা ক্রমেই খারাপ হতে থাকে। এ অবস্থা বিবেচনা করে বঙ্গভঙ্গের প্রয়োজন ছিল বলে অনেকেই মনে করেন। উদ্দীপকের সোহেলের দাদু বলতেন, পূর্ববঙ্গের কৃষকদের ঘামে-ঝরা অর্থে কলকাতার জমিদারগণ ব্রিটিশ সরকারের রাজস্ব পরিশোধ করেন। কিন্তু পূর্ববঙ্গের কৃষকদের কোনো উন্নয়ন হয় না, যা উপরে বর্ণিত বঙ্গভঙ্গের অর্থনৈতিক কারণের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের দাদুর বর্ণিত কারণেই তথা শুধু অর্থনৈতিক কারণেই বঙ্গভঙ্গ হয়নি। এর পেছনে প্রশাসনিক ও রাজনৈতিক কারণও ছিল। লর্ড কার্জনের বজাভঙ্গ ছিল একটি প্রশাসনিক সংস্কার। উপমহাদেশের এক-তৃতীয়াংশ লোকের বাস ছিল বাংলা প্রেসিডেন্সিতে। কলাকাতা থেকে - বাংলার পূর্বাংশের আইন-শৃঙ্খলা রক্ষা ও শাসনকার্য সুষ্ঠুভাবে পরিচালনা করা ছিল কঠিন কাজ। যে কারণে লর্ড কার্জন গোটা বাংলা অঞ্চলকে একটি প্রশাসনিক ইউনিটে রাখা যুক্তিসংগত মনে করেননি। এ কারণে প্রশাসনিক সুবিধার কথা বলে লর্ড কার্জন বাংলা প্রদেশকে ভাগ করে পূর্বাঞ্চলে পূর্ববঙ্গ ও আসাম, নামে একটি নতুন প্রদেশ সৃষ্টি করেন। প্রশাসনিক সুবিধার কথা বলা হলেও এর পেছনে রাজনৈতিক উদ্দেশ্যও ছিল বলে ঐতিহাসিকরা মনে করেন। বাংলাকে বিভক্ত করার পেছনে ব্রিটিশদের প্রতিপক্ষকে দুর্বল করার কৌশল 'ভাগ কর ও শাসন কর' নীতিরও প্রতিফলন বলে ধারণা করা হয়। উনিশ শতকের শুরু থেকে তৎকালীন ভারতের রাজধানী 'কলকাতাকেন্দ্রিক শিক্ষিত জনগোষ্ঠী ক্রমেই জাতীয়তাবাদী চেতনায় উদ্বুদ্ধ হয়ে উঠছিল। সর্বভারতীয় পর্যায়েও বাঙালি রাজনৈতিক নেতৃবৃন্দ ও বুদ্ধিজীবীদের প্রভাব ছিল। এরকম রাজনীতি ও সমাজসচেতন হিন্দু ও মুসলমান বাঙালি ঐক্যবদ্ধ শক্তি ব্রিটিশ শাসনের ভিত নাড়িয়ে দিতে পারে সে বিষয়ে ব্রিটিশ শাসকরা অবগত ছিলেন। ফলে বাংলার জাতীয়তাবাদী চেতনা ও আন্দোলনকে নিয়ন্ত্রণ করার উদ্দেশ্যে বঙ্গভঙ্গের মাধ্যমে ব্রিটিশদের 'ভাগ কর ও শাসন কর' নীতির প্রয়োগ করা হয়েছিল। উপরের আলোচনার পরিপেক্ষিতে তাই বলা যায়, শুধু অর্থনৈতিক কারণেই বঙ্গভঙ্গ করা হয়নি। এর পেছনে প্রশাসনিক ও রাজনৈতিক কারণও ছিল।"
        }
      ]
    },
    {
      "number": "7",
      "uddipok": "স্মৃতির মিনার ভেঙেছে তোমার ? ভয় কি বন্ধু, আমার এখনো চার কোটি পরিবার, খাড়া রয়েছি তো। যে ভিত কখনো কোনো রাজন্য পারেনি ভাঙতে।",
      "tag": "JGC 25",
      "sub_questions": [
        {
          "label": "ক",
          "question": "বঙ্গভঙ্গ রদ হয় কত সালে?",
          "explanation": "১৯১১ সালের ১২ ডিসেম্বর বঙ্গভঙ্গ রদ হয়।"
        },
        {
          "label": "খ",
          "question": "আলীগড় আন্দোলন বলতে কী বোঝায়?",
          "explanation": "স্যার সৈয়দ আহমদ খান ব্রিটিশ শাসিত ভারতের মুসলমানদের মর্যাদাসহকারে সমাজ প্রতিষ্ঠার লক্ষ্যে যে আন্দোলন করেন তা আলীগড় আন্দোলন নামে পরিচিত। আলীগড় আন্দোলন মূলত অষ্টাদশ শতাব্দী ও ঊনবিংশ শতাব্দীতে ভারতীয় মুসলমানদের রক্ষণশীল মনোভাব, কুসংস্কার, অজ্ঞতা এবং ব্রিটিশ বিরোধী মনোভাবের কারণে অর্থনৈতিক, সামাজিক ও সাস্কৃতিক দিক দিয়ে হিন্দুসমাজের তুলনায় পশ্চাৎপদতার কারণে তাদেরকে পুনর্জাগরিত করার প্রয়াস চালানো হয়। আলীগড় আন্দোলন হলো মুসলমানদের পুনরুজ্জীবনবাদী আন্দোলন।"
        },
        {
          "label": "গ",
          "question": "উপরের কবিতাটি কোন ঘটনার পরিপ্রেক্ষিতে রচিত হয়? ব্যাখ্যা কর।",
          "explanation": "উপরের কবিতাটি ভাষা আন্দোলনের পরিপ্রেক্ষিতে রচিত হয়েছে। নিচে ব্যাখ্যা করা হলোঃ ১৯৫২ সালের ২১শে ফেব্রুয়ারি (৮ই ফাল্গুন ১৩৫৮) এ আদেশ অমান্য করে ঢাকা বিশ্ববিদ্যালয়ের বহু সংখ্যক ছাত্র ও প্রগতিশীল কিছু রাজনৈতিক কর্মী মিলে বিক্ষোভ মিছিল শুরু করেন। মিছিলটি ঢাকা মেডিকেল কলেজের কাছাকাছি এলে পুলিশ ১৪৪ ধারা অবমাননার অজুহাতে আন্দোলনকারীদের ওপর গুলিবর্ষণ করে। গুলিতে নিহত হন বাদামতলী কমার্শিয়াল প্রেসের মালিকের ছেলে রফিক সালাম, এম. এ. ক্লাসের ছাত্র বরকত ও আব্দুল জব্বারসহ আরও অনেকে। এছাড়া ১৭ জন ছাত্র-যুবক আহত হয়। শহীদদের রক্তে রাজপথ রঞ্জিত হয়ে ওঠে। শোকাবহ এ ঘটনার অভিঘাতে সমগ্র পূর্ব বাংলায় তীব্র ক্ষোভ ছড়িয়ে পড়ে। ২১শে ফেব্রুয়ারির ছাত্র হত্যার প্রতিবাদে সারাদেশে বিদ্রোহের আগুন দাউ দাউ করে জ্বলে ওঠে। সুতরাং বলা যায় যে, উপরের কবিতাটি ভাষা আন্দোলনের পরিপ্রেক্ষিতে রচিত হয়েছে।"
        },
        {
          "label": "ঘ",
          "question": "উক্ত ঘটনাটি ছিল বাঙালি জাতীয়তাবাদী আন্দোলনের ভিত্তি বিশ্লেষণ কর।",
          "explanation": "ভাষা আন্দোলন ছিল বাঙালি জাতীয়তাবাদী আন্দোলনের ভিত্তি- কথাটি যথার্থ। নিচে এর যথার্থতা বিশ্লেষণ করা হলোঃ ভাষা আন্দোলন বাঙালির গণচেতনা ও স্বাধিকার আন্দোলনের এক বলিষ্ঠ ভূমিকা। ভাষার জন্য আন্দোলন এবং জীবনদানের মাধ্যমে তা প্রতিষ্ঠিত করা পৃথিবীর ইতিহাসে এক বিরল দৃষ্টান্ত। বিশ্বের আর কোনো দেশের মানুষের ভাষার জন্য সংগ্রাম ও রক্তদানের ইতিহাস নেই। তাই ভাষা আন্দোলন বাংলার জনগণের মধ্যে নতুন জাতীয় চেতনার উন্মেষ ঘটায় এবং বাঙালি জাতীয়তাবাদের ভিত্তি প্রতিষ্ঠিত করে। এ আন্দোলনই পর্যায়ক্রমে বাঙালি জাতিকে ১৯৭১ সালের মহান মুক্তিযুদ্ধের চেতনায় উদ্বুদ্ধ করেছিল। ভাষা আন্দোলনের মধ্য দিয়ে বাঙালি জাতি যে গণতান্ত্রিক আন্দোলনের সূত্রপাত করেছিল, তা পরবর্তী আন্দোলনগুলোর জন্য আশীর্বাদ বয়ে আনে। ১৯৫৪ সালের যুক্তফ্রন্টের ঐতিহাসিক বিজয়, ১৯৬২ সালের শিক্ষা আন্দোলন, ১৯৬৬ সালের ৬ দফা, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১ সালের মহান মুক্তিযুদ্ধের জন্য বিশেষভাবে প্রেরণা জুগিয়েছে ১৯৫২ সালের ভাষা আন্দোলন। সুতরাং ভাষা আন্দোলনই পরবর্তীকালে সব রাজনৈতিক আন্দোলনের মাধ্যমে ধীরে ধীরে স্বাধীনতার পথকে সুপ্রশস্ত করেছে, এটি অস্বীকার করার সুযোগ নেই। তাই এ কথা বলার অপেক্ষা রাখে না যে, ভাষা আন্দোলনই বাঙালি জাতীয়তাবাদের মূলভিত্তি ও চেতনা এবং একাত্তরের মহান মুক্তিযুদ্ধের সফল অনুপ্রেরণা। পরিশেষে বলা যায় যে, ভাষা আন্দোলন ছিলো বাঙালি স্বাধিকার আন্দোলনের ভিত্তি।"
        }
      ]
    },
    {
      "number": "8",
      "uddipok": "ফয়সালের সাথে সামাজিক যোগাযোগ মাধ্যম ফেসবুকে এক বিদেশি বন্ধুর পরিচয় হয় এবং কথোপকথনের সময় নিজ ভাষার একটি গানের কথা বলে, যা সংবাদপত্রে ছাপা হয়েছিল। উক্ত গানটি কয়েকটি ভাষায় অনূদিত হয়েছে।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ব্রিটেনের একজন সংগীতশিল্পী ছিলেন।"
        },
        {
          "label": "খ",
          "question": "",
          "explanation": "তুরস্কের খলিফার মর্যাদা রক্ষায় ভারতীয় মুসলমানরা যে আন্দোলন গড়ে তুলেছিল তা খিলাফত আন্দোলন নামে পরিচিত। ১৯১৪ সালে প্রথম বিশ্বযুদ্ধ শুরু হলে তুরস্ক ব্রিটিশদের বিরুদ্ধে এবং জার্মানির পক্ষে যুদ্ধে অংশ নেয়। যুদ্ধে জার্মানির পরাজয় হলে ব্রিটিশরা তুরস্কের প্রতি কঠোর অবস্থান নেয়। ভারতের মুসলমানরা তখন তুরস্কের খলিফার মর্যাদা অক্ষুণ্ণ রাখতে খিলাফত আন্দোলন শুরু করে। ১৯১৯ সালের অক্টোবরে লক্ষ্ণৌতে নেতৃস্থানীয় ভারতীয় মুসলমানদের একটি বৈঠকে সর্বভারতীয় খিলাফত কমিটি গঠিত হয়। খিলাফত কমিটি সিদ্ধান্ত নেয় যে, ব্রিটিশ সরকার খলিফার মর্যাদা রক্ষার প্রতিশ্রুতি না দিলে মুসলমানরা সরকারের সঙ্গে অসহযোগ এবং প্রয়োজনে ব্রিটিশ পণ্য বর্জন করবে। এভাবেই গড়ে ওঠে খিলাফত আন্দোলন।"
        },
        {
          "label": "গ",
          "question": "",
          "explanation": "ফয়সালের বর্ণনায় 'আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি'- এ ঐতিহাসিক গানের চিত্র ফুটে উঠেছে। একুশের প্রথম স্মরণিকা শহিদ স্মরণে প্রথম প্রকাশিত হয়েছিল আব্দুল গাফফার চৌধুরী রচিত এ কবিতাটি। একটি খবরের কাগজের শেষের পাতায় কবিতাটি 'একুশের গান' শিরোনামে প্রথম প্রকাশিত হয়। ১৯৫৪ সালে হাসান হাফিজুর রহমান সম্পাদিত একুশে সংকলনে গানটি প্রকাশিত হয়। তৎকালীন মুসলিম লীগ সরকার একুশের সংকলনটি বাজেয়াপ্ত করে। তৎকালীন যুব লীগের সাংস্কৃতিক সম্পাদক কবিতাটিতে গানের সুর দিলে শিল্পী আতিকুল ইসলাম এটি গেয়ে শোনান। ১৯৫৪ সালে সুরকার আলতাফ মাহমুদ নতুন করে গানটিতে সুরারোপ করেন। অদ্যাবধি তার সুরেই গানটি গাওয়া হচ্ছে। বর্তমানে এ গানটি প্রভাতফেরির অনিবার্য গান হিসেবে বিবেচিত। গানটি ইতিমধ্যে সুইডিশ, ইংরেজি ও জাপানি ভাষায় অনূদিত হয়েছে। বিবিসি শ্রোতা জরিপে এটি বাংলা ভাষায় ৩য় শ্রেষ্ঠ গান হিসেবে মনোনীত হয়েছে। উদ্দীপকে আমরা দেখি, ফয়সাল তার বন্ধুর সাথে যে গানের কথা বলে তা বিভিন্ন ভাষায় অনূদিত হয়েছে, যা 'আমার ভাইয়ের রক্তে রাঙানো' গানটির অনুরূপ।"
        },
        {
          "label": "ঘ",
          "question": "",
          "explanation": "উক্ত গান অর্থাৎ আবদুল গাফ্ফার চৌধুরী রচিত আমার ভাইয়ের রক্তে গানটি ১৯৫২ সালের ভাষা আন্দোলনে প্রেরণাদায়ক ছিল। ১৯৪৭ সালের পাকিস্তান সৃষ্টির পর পশ্চিমা শাসকগোষ্ঠী বাংলা ভাষাকে ধ্বংসের যে ষড়যন্ত্রে লিপ্ত হয়, এর বিরুদ্ধে পূর্ব বাংলার ছাত্র সমাজ বিভিন্ন সাংস্কৃতিক কর্মকান্ডের মাধ্যমে প্রতিবাদ জানায়। ১৯৪৭ সালে কামরুদ্দিন আহমেদের নেতৃত্বে গঠিত 'গণ আজাদী লীগ' মাতৃভাষায় শিক্ষাদানের দাবি জানায়। এছাড়া সাংস্কৃতিক সংগঠন তমদ্দুন মজলিশ 'পাকিস্তানের রাষ্ট্রভাষা বাংলা না উর্দু' নামে পুস্তিকা প্রকাশ করে। পুস্তিকাটিতে রাষ্ট্রভাষা বাংলা দাবির পক্ষে যুক্তি উপস্থাপন করা হয়। বাংলাকে রাষ্ট্রভাষা হিসেবে অভিধানের লক্ষ্যে পূর্ব বাংলার ছাত্র-শিক্ষক, সাহিত্যিক ও বুদ্ধিজীবীগণ নানা সাংস্কৃতিক কর্মকাণ্ডের মাধ্যমে পাকিস্তানি শোষকগোষ্ঠীর বিরুদ্ধে তীব্র প্রতিক্রিয়া ব্যক্ত করে। গান, কবিতা, সংগীত, বক্তৃতা প্রভৃতির মাধ্যমে সারা বাংলায় ব্যাপক আন্দোলন গড়ে ওঠে। সাহিত্যিকরা তাদের লিখিত কবিতা জনসম্মুখে পাঠ করে বাঙালি জাতিয়তাবাদী চেতনায় জনগণকে উজ্জীবিত করে। আর একুশের প্রথম কবিতা হলো \"কাঁদতে আসিনি ফাঁসির দাবি নিয়ে এসেছি।\" কবিতাটি রচনা - করেন চট্টগ্রামের কবি মাহবুবুল আলম চৌধুরী। ঢাকা মেডিকেল চত্বরে ২১ ফেব্রুয়ারির হত্যাকান্ডের খবর শুনে তাৎক্ষণিক তিনি ঐতিহাসিক এই কবিতাটি রচনা করেন। এভাবে নানা সাংস্কৃতিক কর্মকান্ডের দ্বারা উজ্জীবিত হয়ে বাঙালি প্রতিষ্ঠা করে মায়ের ভাষার সম্মান, যা বাঙালি জাতীয়তাবাদী চেতনার ভিত্তি হিসেবে কাজ করে।"
        }
      ]
    },
    {
      "number": "9",
      "uddipok": "মতিন সাহেব তৎকালীন পাকিস্তান সরকারের অধীনে চাকরি করতেন। ' পাকিস্তান থেকে পালিয়ে এসে তিনি মুক্তিযুদ্ধে অংশগ্রহণ করেন। তিনি বিভিন্ন স্থানে প্রাণপণ যুদ্ধ করে শহিদ হন। তার লক্ষ্য ছিলো- দেশকে মুক্ত করা। পরবর্তীতে তিনি সর্বশ্রেষ্ঠ জাতীয় খেতাব লাভ করেন। তার এই দেশপ্রেমের উদাহরণ অনন্য। মতিন সাহেবের মতো মুক্তিযোদ্ধারা ইতিহাসের শ্রেষ্ঠ সন্তান হিসেবে বিবেচিত।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সর্বশ্রেষ্ঠ খেতাব 'বীরশ্রেষ্ঠ'।"
        },
        {
          "label": "খ",
          "question": "",
          "explanation": "ভাষা আন্দোলনের প্রেক্ষাপটে তমদ্দুন মজলিশ গঠন করা হয়েছিল। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম ও' রসায়ন বিভাগের অধ্যাপক নুরুল হক ভূঁইয়া ১৯৪৭ সালের ১ সেপ্টেম্বর 'তমদ্দুন মজলিস' গঠন করেন। এ সংগঠনের উদ্যোগে ১৯৪৭ সালের ১৫ সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়। মূলত তমদ্দুন মজলিশই ছিল ভাষার দাবিতে গড়ে ওঠা প্রথম সংগঠন।"
        },
        {
          "label": "গ",
          "question": "",
          "explanation": "মতিন সাহেবের দেশপ্রেমের উদাহরণ অনুসরণ করে আমি মুক্তিযুদ্ধে শহিদদের আত্মত্যাগের বিষয়টি উপলব্ধি করতে পারব। এর ফলে আমি মুক্তিযুদ্ধের প্রতি শ্রদ্ধাশীল হয়ে উঠতে পারব। মহান মুক্তিযুদ্ধে অবদানের স্বীকৃতিস্বরূপ মুক্তিযোদ্ধাদের ৪টি উপাধিতে ভূষিত করা হয়েছে। এর মধ্যে সর্বশ্রেষ্ঠ খেতাব হলো বীরশ্রেষ্ঠ খেতাব। মুক্তিযুদ্ধে বীরত্ব ও আত্মত্যাগের স্বীকৃতিস্বরূপ বাংলাদেশ সরকার ৭জনকে সর্বোচ্চ খেতাব বীরশ্রেষ্ঠ উপাধিতে ভূষিত করে। বীরশ্রেষ্ঠদের উদাহরণ অনুসরণ করে মুক্তিযুদ্ধের প্রতি শ্রদ্ধাশীল হতে হলে তাঁদের আদর্শ, ত্যাগ ও দেশপ্রেমকে জীবনে ধারন করা প্রয়োজন। বীরশ্রেষ্ঠদের জীবন ও আত্মত্যাগ সম্পর্কে জানা, দেশপ্রেম ও নৈতিক মূল্যবোধ চর্চা সাহসিকতা ও আত্মত্যাগের মানসিকতা লালন, জাতীয় দিবসগুলো যথাযথভাবে পালন করা, নতুন প্রজন্মকে মুক্তিযুদ্ধের চেতনায় উদ্বুদ্ধ করার মাধ্যমে আমরা মুক্তিযুদ্ধের প্রতি শ্রদ্ধাশীল হতে পারি। উদ্দীপকেও আমরা দেখতে পাই, মতিন সাহেব পাকিস্তান থেকে পালিয়ে আসেন এবং মুক্তিযুদ্ধে প্রাণপণ যুদ্ধ করে শহিদ হয়ে সর্বশ্রেষ্ঠ জাতীয় খেতাব লাভ করেন। মুক্তিযুদ্ধের সময়ও বীরত্ব ও আত্মত্যাগের জন্য সাতজনকে সর্বশ্রেষ্ঠ খেতাব 'বীরশ্রেষ্ঠ' দেওয়া হয়। তাই বলা যায়, মতিন সাহেব তথা বীরশ্রেষ্ঠদের আত্মত্যাগ ও দেশের প্রতি তাদের ভালোবাসা আমাদেরকে মুক্তিযুদ্ধের প্রতি শ্রদ্ধাশীল করে তোলে।"
        },
        {
          "label": "ঘ",
          "question": "",
          "explanation": "'মুক্তিযোদ্ধারা সর্বকালের শ্রেষ্ঠ সন্তান'- উক্তিটি যথার্থ। কেননা দেশের জন্য জীবন বাজি রেখে মুক্তিযোদ্ধারাই আমাদের স্বাধীনতা এনে দিয়েছেন। ১৯৭১ সালের মুক্তিযুদ্ধ আমাদের ইতিহাসের সবচেয়ে গৌরবোজ্জ্বল অধ্যায়। অসংখ্য মুক্তিযোদ্ধা তাদের জীবন উৎসর্গ করে আমাদের স্বাধীনতা এনে দিয়েছেন। পাকিস্তানি হানাদার বাহিনীর বিরুদ্ধে দীর্ঘ ১ মাসের মুক্তিযুদ্ধে ৩০ লাখ মানুষ প্রাণ হারায় এবং ২ লাখ ৭৬ হাজার নারীর সম্ভ্রমহানি ঘটে। তাদের এই আত্মত্যাগের কারণেই আজ আমরা স্বাধীন জাতি হিসেবে বিশ্ব দরবারে পরিচিত। কোনো প্রাপ্তির আশা ছাড়া শুধু দেশমাতৃকাকে শত্রুমুক্ত করার লক্ষ্য নিয়ে যুদ্ধে ঝাঁপিয়ে পড়েছিল মুক্তিযোদ্ধারা। যুদ্ধে পাকিস্তানি বাহিনীর গুলির আঘাতে তারা শহিদ হয়েছে। যুদ্ধ শেষে ফিরে এসে অনেকেই চাকরি এবং পরিবার কিছুই ফিরে পায়নি। মুক্তিযোদ্ধাদের এ ধরনের চরম ত্যাগের বিনিময়েই ১৯৭১ সালের ১৬ ডিসেম্বর মুক্তিযুদ্ধে চূড়ান্ত বিজয়ের মাধ্যমে বাংলাদেশ একটি সার্বভৌম রাষ্ট্র হিসেবে আবির্ভূত হয়। উপরের আলোচনার পরিপ্রেক্ষিতে এ কথা নিঃসন্দেহে বলা যায় যে, মুক্তিযোদ্ধাদের মহান আত্মত্যাগের বিনিময়ে আমরা স্বাধীন সার্বভৌম বাংলাদেশ পেয়েছি। তাই মুক্তিযোদ্ধারাই এ দেশের শ্রেষ্ঠ সন্তান।"
        }
      ]
    },
    {
      "number": "10",
      "uddipok": "২০২১ খ্রিষ্টাব্দের মে মাসে ইসরায়েলি সামরিক বাহিনী আকস্মিকভাবে ফিলিস্তিনের গাজা উপত্যকায় হামলা চালায়। এই হামলায় স্বাধীনতাকামী হাজার হাজার নারী-পুরুষ, শিশু নির্মমভাবে নিহত হয়। ব্যবসা প্রতিষ্ঠান ঘরবাড়ি, পত্রিকা অফিস, স্কুল-কলেজ, অনেক কিছু ধ্বংস্তূপে পরিণত হয়। শেষ পর্যন্ত ইসরায়েলি সামরিক বাহিনী কর্তৃক আক্রমণ বন্ধ হয়, বন্ধ হয় গণহত্যা।",
      "tag": "JGC 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধে ১১টি সেক্টর ছিল।"
        },
        {
          "label": "খ",
          "question": "",
          "explanation": "স্বাধীনতা সংগ্রামকে আইনগত বৈধতা দেওয়ার লক্ষ্যে ১৯৭১ সালের ১০ এপ্রিল 'আইনের ধারাবাহিকতা বলবৎকরণ' আদেশসহ স্বাধীনতার ঘোষণাপত্র জারি করা হয়। স্বাধীনতার এই ঘোষণাপত্র অনুযায়ী ১৯৭১ সালে প্রবাসী সরকার গঠিত হয়। স্বাধীনতার ঘোষণাপত্রে উল্লেখ করা হয়, ১৯৭০ সালের নির্বাচনে নির্বাচিত প্রতিনিধিদের নিয়ে একটি গণপরিষদ গঠিত হবে। উক্ত গণপরিষদের দ্বারা ১৯৭১ সালের ১০ এপ্রিল প্রবাসী সরকার গঠন করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির ওপর পাক-হানাদার বাহিনী কর্তৃক গণহত্যার সাদৃশ্য বিদ্যমান। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চলাইট'। ২৫ মার্চ রাতে রাও ফরমান আলীর নেতৃত্বে পুরনো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম নির্যাতন চালানো হয়। এছাড়া রাজারবাগ পুলিশ লাইনস, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লক্ষ বাঙালিকে হত্যা করে। উদ্দীপকে ইসরায়েলি সামরিক বাহিনী ফিলিস্তিনের গাজা উপত্যকায় হামলা চালিয়ে স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে হত্যা করে। ব্যবসা প্রতিষ্ঠান, ঘর-বাড়ি, পত্রিকা অফিস, স্কুল-কলেজ, পেট্রোল পাম্পসহ অনেক কিছু ধ্বংসস্তূপে পরিণত হয়। যা ১৯৭১ সালের ২৫ মার্চ রাতে পাকবাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত ঘটনা অর্থাৎ ১৯৭১ সালের ২৫ মার্চ পাকবাহিনী কর্তৃক সংঘটিত গণহত্যা ছিল বাংলাদেশের ইতিহাসে একটি বেদনাদায়ক অধ্যায়- উক্তিটি যথার্থ। পাকিস্তান সেনাবাহিনী কর্তৃক ১৯৭১ সালের ২৫ মার্চ ঘুমন্ত নিরস্ত্র নিরীহ। - বাঙালির ওপর রাত ১১ টার পর নির্বিচারে গণহত্যা শুরু হয়। সেই রাত ছিল বাঙালির জন্য কলঙ্কময় রাত। রাতের অন্ধকারে বর্বর পাকিস্তানি সেনারা নিরীহ ও নিরস্ত্র বাঙালির ওপর মর্টার, মেশিনগান নিয়ে ঝাঁপিয়ে পড়ে। বিশেষ করে রাজারবাগ পুলিশ লাইনস, পিলখানা, তাছাড়া ঢাকা বিশ্ববিদ্যালয়ের হলগুলোতেও আক্রমণ হয় গভীর রাতে। জহুরুল হক হল, জগন্নাথ হল, রোকেয়া হলে চালায় হত্যা ও পাশবিক নির্যাতন। শিল্পী, সাহিত্যিক ও বুদ্ধিজীবীদের হত্যা করার জন্য পাকিস্তানি সেনারা শিক্ষা প্রতিষ্ঠানগুলোতে হামলা চালায়। ২৫ মার্চের সেই গভীর রাতে পুরান ঢাকা, কচুক্ষেত, তেজগাঁও, ইন্দিরা রোড, মিরপুর, মোহাম্মদপুর, ঢাকা বিমানবন্দরের অভ্যন্তরে, রায়েরবাজার, গণকটুলি, ধানমন্ডি, কলাবাগান, কাঁঠালবাগান প্রভৃতি স্থানে ব্যাপক হত্যাযজ্ঞ চালায়। এ রাতে প্রায় ৫০ হাজার লোককে হত্যা করা হয়। বাঙালির ইতিহাসে এ রাত 'কালরাত' নামে পরিচিত। পরিশেষে বলা যায়, নিঃসন্দেহে ১৯৭১ সালের ২৫ মার্চের গণগত্যা বাংলাদেশের ইতিহাসে একটি মর্মান্তিক ঘটনা।"
        }
      ]
    },
    {
      "number": "11",
      "uddipok": "দাদু তার নাতিকে এমন একজন ভাষা শহিদের গল্প শোনালেন যিনি পাকিস্তান সরকারের সচিবালয়ের পিয়ন ছিলেন। ১৯৫২ সালের একুশে ফেব্রুয়ারি তারিখে ১৪৪ ধারা ভঙ্গ করে মিছিলে যোগ দিয়ে তিনি পুলিশের গুলিতে আহত হন। দেড় মাস ঢাকা মেডিকেলে মৃত্যুর সঙ্গে সংগ্রাম করে অবশেষে তিনি মারা যান। মরণোত্তর একুশে পদক প্রদান করে রাষ্ট্রীয়ভাবে তাকে সম্মানিত করা হয়। তার নামে একটি গ্রাম ও একটি ফোটিবিয়াস নামকরণ করা হয়।",
      "tag": "JGC 25",
      "sub_questions": [
        {
          "label": "ক",
          "question": "কে সর্বপ্রথম বাংলাদেশের শহিদ মিনার উদ্বোধন করেন?",
          "explanation": "শহিদ শফিউরের পিতা সর্বপ্রথম বাংলাদেশের শহিদ মিনার উদ্বোধন করেন।"
        },
        {
          "label": "খ",
          "question": "'আন্তর্জাতিক মাতৃভাষা দিবস' পটভূমির সূচনায় প্রবাসী বাঙালিদের অবদান সংক্ষেপে লেখো।",
          "explanation": "আন্তর্জাতিক মাতৃভাষা দিবস পালনের পটভূমি সূচনায় প্রবাসী বাঙালিদের অবদান অনস্বীকার্য। কানাডার ভ্যাংকুভারে বসবাসকারী দু'জন প্রবাসী বাঙালি রফিকুল ইসলাম ও আবদুস সালাম এ বিষয়ে উদ্যোগ গ্রহণ করে। কানাডা প্রবাসী বহুভাষী জনের সংগঠন 'Mother Language Lovers of the World' ২১ ফেব্রুয়ারির ঘটনা আন্তর্জাতিক স্বীকৃতি প্রাপ্তির ক্ষেত্রে ভূমিকা রেখেছিল। ইউনেস্কোর (UNESCO) নিকট প্রেরিত চিঠির প্রেক্ষিতে ও তাদের ঐকান্তিক প্রচেষ্টায় ১৯৯৯ সালে ২১ ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি পায়।"
        },
        {
          "label": "গ",
          "question": "উদ্দীপকের ভাষা শহিদের ন্যায় দুইজন ভাষা শহিদের পরিচয় দাও।",
          "explanation": "উদ্দীপকের বিষয়টির সাথে আমার পঠিত বইয়ের ভাষা আন্দোলনের সাদৃশ্য রয়েছে। উদ্দীপকে দেখা যায়, ১৯৬০ সালে আসামের বিধান সভায় অসমিয়া ভাষাকে দাপ্তরিক ভাষা করার বিল পাশের সময় সেখানকার বাংলা ভাষাভাষীরা আন্দোলন শুরু করে। এ আন্দোলনের চূড়ান্ত পর্যায়ে ১৯৬১ সালের ১৯ মে হরতাল চলাকালে পুলিশের গুলিতে ১১ জন প্রাণ হারায়। আসামের এ ঘটনার সাথে পূর্ব-বাংলার ভাষা আন্দোলন ও ১৯৫২ সালের ২১ ফেব্রুয়ারি পুলিশের গুলিতে ভাষা শহিদদের নিহত হওয়ার ঘটনা সাদৃশ্যপূর্ণ।১৯৫২ সালের ২১ ফেব্রুয়ারি বাংলা ভাষার দাবিতে ছাত্রসমাজ ১৪৪ ধারাভঙ্গ করে মিছিল বের করলে পুলিশের গুলিতে সালাম, বরকত, রফিক,জব্বারসহ কয়েকজন নিহত হন। ভাষা শহিদদের মধ্যে একজন হলেন শহিদ আবুল বরকত। তিনি ঢাকা বিশ্ববিদ্যালয়ের রাষ্ট্রবিজ্ঞান বিভাগের একজন মেধাবী ছাত্র ছিলেন। শহিদ বরকত মুর্শিদাবাদে জন্মগ্রহণ করেন।'তমদ্দুন মজলিস' কর্তৃক প্রকাশিত ভাষা আন্দোলনের মুখপত্র সাপ্তাহিক সৈনিকের মাধ্যমে ভাষা আন্দোলনের প্রেরণা লাভ করেন তিনি। ১৪৪ ধারা ভেঙে বিক্ষোভ প্রদর্শনরত ছাত্র-জনতার ওপর পুলিশ গুলিবর্ষণ করলে গুলিবিদ্ধ হন আবুল বরকত। ২০০০ সালে বাংলাদেশ সরকার তাকেএকুশে পদক প্রদান করে। ভাষার দাবিতে আরেকজন শহিদ শফিউর রহমান। তিনি পশ্চিমবঙ্গের চব্বিশ পরগণা জেলায় জন্মগ্রহণ করেন। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। মৃত্যুর সময় তিনি ঢাকা হাইকোর্টে হিসাবরক্ষক শাখায় কেরানি পদে চাকরিরত ছিলেন। ১৯৫২ সালের ২২ ফেব্রুয়ারি ছাত্র-জনতার বিক্ষোভ মিছিলে পুনরায় পুলিশের গুলিবর্ষণে শফিউর রহমান নিহত হন। ২০০৫ সালে তাকে মরণোত্তর একুশে পদকে ভূষিত করা হয়।"
        },
        {
          "label": "ঘ",
          "question": "শহিদদের আত্মত্যাগই ভাষা আন্দোলনের গতিকে তাৎপর্যময় করে তোলে- বিশ্লেষণ করো।",
          "explanation": "উদ্দীপকের বিষয়টির সাথে আমার পঠিত বইয়ের ভাষা আন্দোলনের সাদৃশ্য রয়েছে। উদ্দীপকে দেখা যায়, ১৯৬০ সালে আসামের বিধান সভায় অসমিয়া ভাষাকে দাপ্তরিক ভাষা করার বিল পাশের সময় সেখানকার বাংলা ভাষাভাষীরা আন্দোলন শুরু করে। এ আন্দোলনের চূড়ান্ত পর্যায়ে ১৯৬১ সালের ১৯ মে হরতাল চলাকালে পুলিশের গুলিতে ১১ জন প্রাণ হারায়। আসামের এ ঘটনার সাথে পূর্ব-বাংলার ভাষা আন্দোলন ও ১৯৫২ সালের ২১ ফেব্রুয়ারি পুলিশের গুলিতে ভাষা শহিদদের নিহত হওয়ার ঘটনা সাদৃশ্যপূর্ণ।১৯৫২ সালের ২১ ফেব্রুয়ারি বাংলা ভাষার দাবিতে ছাত্রসমাজ ১৪৪ ধারাভঙ্গ করে মিছিল বের করলে পুলিশের গুলিতে সালাম, বরকত, রফিক,জব্বারসহ কয়েকজন নিহত হন। ভাষা শহিদদের মধ্যে একজন হলেন শহিদ আবুল বরকত। তিনি ঢাকা বিশ্ববিদ্যালয়ের রাষ্ট্রবিজ্ঞান বিভাগের একজন মেধাবী ছাত্র ছিলেন। শহিদ বরকত মুর্শিদাবাদে জন্মগ্রহণ করেন।'তমদ্দুন মজলিস' কর্তৃক প্রকাশিত ভাষা আন্দোলনের মুখপত্র সাপ্তাহিক সৈনিকের মাধ্যমে ভাষা আন্দোলনের প্রেরণা লাভ করেন তিনি। ১৪৪ ধারা ভেঙে বিক্ষোভ প্রদর্শনরত ছাত্র-জনতার ওপর পুলিশ গুলিবর্ষণ করলে গুলিবিদ্ধ হন আবুল বরকত। ২০০০ সালে বাংলাদেশ সরকার তাকেএকুশে পদক প্রদান করে। ভাষার দাবিতে আরেকজন শহিদ শফিউর রহমান। তিনি পশ্চিমবঙ্গের চব্বিশ পরগণা জেলায় জন্মগ্রহণ করেন। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। মৃত্যুর সময় তিনি ঢাকা হাইকোর্টে হিসাবরক্ষক শাখায় কেরানি পদে চাকরিরত ছিলেন। ১৯৫২ সালের ২২ ফেব্রুয়ারি ছাত্র-জনতার বিক্ষোভ মিছিলে পুনরায় পুলিশের গুলিবর্ষণে শফিউর রহমান নিহত হন। ২০০৫ সালে তাকে মরণোত্তর একুশে পদকে ভূষিত করা হয়।"
        }
      ]
    }
  ]
}