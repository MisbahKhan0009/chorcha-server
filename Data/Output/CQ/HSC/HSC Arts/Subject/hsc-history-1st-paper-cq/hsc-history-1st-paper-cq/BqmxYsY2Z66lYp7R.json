{
  "title": "ঢাকা, ময়মনসিংহ, রাজশাহী, সিলেট ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৭৭৮ খ্রিস্টাব্দে ক্যাপ্টেন কুক প্রশান্ত মহাসাগরের বুকে হাওয়াই দ্বীপপুঞ্জ আবিষ্কার করেন। হাওয়াই এ পৌঁছালে আদিবাসীরা ক্যাপ্টেন কুক ও তার সঙ্গীদের স্বাগত জানায়। কিন্তু বিভিন্ন কারণে শেষ পর্যন্ত আদিবাসীরা ক্যাপ্টেন কুক এবং তার সঙ্গীদের অনেককে হত্যা ও বাকিদের দ্বীপ থেকে বিতাড়িত করে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "পলাশী ভাগীরথী নদীর তীরে অবস্থিত।"
        },
        {
          "label": "খ",
          "question": "",
          "explanation": "ধন-সম্পদে ভারতবর্ষ ভরপুর থাকায় এবং বাণিজ্যিক ও কৃষি সুবিধা থাকায় ইউরোপীয়রা ভারতবর্ষে আগমন করে।   প্রাচীনকাল থেকে ই ভারতবর্ষ ছিল ধন-সম্পদ ও ঐশ্বর্যে ভরপুর। এছাড়াও ভারতবর্ষে বাণিজ্যিক সুবিধা, সমৃদ্ধ কৃষি ব্যবস্থা ও ছিইউরোপীয় দেশসমূহে পুঁজিবাদের বিকাশ ও নতুন বাজার অনুসন্ধানে ইউরোপীয়রা ভারতবর্ষে আগমন করে। তারা প্রথমে ব্যবসায়িক উদ্দেশ্যে আগমন করলেও পরবর্তীতে ক্ষমতা দখল করে ঔপনিবেশিক শাসন শুরু করে।ল।"
        },
        {
          "label": "গ",
          "question": "",
          "explanation": "উদ্দীপকের সাথে পর্তুগিজ নাবিক ভাস্কো দা গামা ভারতে আসার সাথে সাদৃশ্য রয়েছে। জলপথে ইউরোপীয়দের ভারতে আগমন নিম্নে উদ্দীপকের ন্যায় ব্যাখ্যা করা হলো:   পর্তুগিজ নাবিক ভাস্কো দা গামা দক্ষিণ আফ্রিকার উত্তমাশা অন্তরীপ হয়ে ভারতের কালিকট বন্দরে ১৪৯৮ সালে উপস্থিত হন। এ সময় স্থানীয় রাজা তাকে অতিথেয়তা প্রদান করেন। তিনি জলপথে ভারতবর্ষ আসার পথ আবিষ্কার করেন। যার ফলে ইউরোপীয় ব্যবসায় বাণিজ্য ও যোগাযোগ ক্ষেত্রে একটি নতুন সূচনা ঘটে। যার ফলে অল্প সময়ের মধ্যে তারা বিভিন্ন স্থানে বাণিজ্যকুঠি স্থাপন করতে পারে। কিন্তু পরবর্তীতে পর্তুগিজদের বিভিন্ন দস্যুতা দেখা যায় এবং অপকর্ম পরিলক্ষিত হয়। এছাড়াও তারা জোরপূর্বক ভাবে ধর্মান্তরিতকরণসহ বিভিন্ন কারণে সাধারণ মানুষ ও শাসকদের সাথে সংঘর্ষে লিপ্ত হয়। যার কারণে তাদের ভারতবর্ষ থেকে চলে যেতে হয়।   উদ্দীপকেও ক্যাপ্টেন কুক হাওয়াই দ্বীপপুঞ্জ আবিষ্কার করেন এবং যখন তিনি হাওয়াই দ্বীপপুঞ্জে উপস্থিত হন তখন স্থানীয়রা তাকে ও তার সঙ্গীদের স্বাগত জানায়। কিন্তু পরবর্তীতে স্থানীয় আদিবাসীরা ক্যাপ্টেন কুক এবং তার অনেক সঙ্গীদের হত্যা করেএ এবং বাকিদের বিতাড়িত করেতাই বলা যায়, উদ্দীপকের সাথে ইউরোপীয়দের ভারতে আগমনের সাদৃশ্য রয়েছে।।"
        },
        {
          "label": "ঘ",
          "question": "",
          "explanation": "উক্ত জাতিসমূহের আগমনের ফলে ভারতের স্বাধীনতা ক্রমান্বয়ে বিপন্ন হয়। নিম্নে উক্তিটি বিশ্লেষণ করা হলো :   ১৪৯৮ সালে পর্তুগিজ নাবিক ভাস্কো দা গামা সর্বপ্রথম ভারতবর্ষে জলপথে আসার পথ আবিষ্কার করেন। এতে ফলে ভারতবর্ষে বাণিজ্যের সুবিধা বেড়ে যায়, যার ফলে বিভিন্ন বণিকগোষ্টি ধীরে ধীরে ভারতবর্ষে আসা শুরু করে। লাভজনক ব্যবসায়ের পরিস্থিতি দেখার কারণে ধীরে ধীরে ইংরেজ, ওলন্দাজ, দিনেমার প্রভৃতি বণিকরা আসতে শুরু করে। এছাড়াও ১৬০০ সালে ইস্ট ইন্ডিয়া কোম্পানি এবং ১৬০২ সালে ডাচ ইস্ট ইন্ডিয়া কোম্পানি গঠন করে। এছাড়াও পরবর্তীতে ১৬৬৪ সালে ফরাসিরাও ফরাসি ইস্ট ইন্ডিয়া কোম্পানি গঠন করে এবং সবাই ব্যবসায়িক কার্য পরিচালনা করতে থাকে।   কিন্তু এই বণিকদের কারণে ধীরে ধীরে ভারতবর্ষের স্বাধীনতা বিপন্ন হতে থাকে। পর্তুগিজদের দস্যুতা এবং বিভিন্ন অপকর্মের পাশাপাশি জোরপূর্বক ধর্মান্তরিত করার অপরাধ দেখা যায়। এছাড়াও ইংরেজদের রাজনৈতিক কুটকৌশল এর মাঝে বিভিন্ন ইউরোপীয় শক্তি এখানে টিকতে পারে না। পরবর্তীতে ব্রিটিশরা বাংলার রাজনৈতিক ক্ষমতা দখল করে, যার ফলে ভারত বর্ষ প্রায় ২০০ বছর ইংরেজদের কাছে পরাধীন থাকে। তাই বলা যায়, উক্ত জাতিসমূহের আগমনের ফলে ভারতের স্বাধীনতা ক্রমান্বয়ে বিপন্ন হয়।"
        }
      ]
    },
    {
      "number": "2",
      "uddipok": "খলিফা আলী রা. এবং সিরিয়ার গভর্নর মুয়াবিয়া এর মধ্যে বিভিন্ন কারণে মতানৈক্যের ফলে সিফিফিনের যুদ্ধ সংঘটিত হয়। এই যুদ্ধে আলী রা. এর বাহিনীর বিজয়ের সম্ভাবনা দেখা দিলে মুয়াবিয়ার প্রতিনিধি আমর ইবনে আল আস এর কূটনৈতিক চালে আলী রা. যুদ্ধ বন্ধ করেন। এর ফলে আলী রা. খিলাফত হারান।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "রবার্ট ক্লাইভ দ্বৈত শাসন ব্যবস্থাপনা প্রবর্তন করেন।"
        },
        {
          "label": "খ",
          "question": "",
          "explanation": "নবাব সিরাজউদ্দৌলা ইংরেজদের ঔদ্ধত্য আচরণের কারণে অভিযান পরিচালনা করলে ফোর্ট উইলিয়াম থেকে কিছু ইংরেজ কর্মচারী বন্দী হয়। নবাব তাদেরকে একটি ছোট ও অন্ধকার প্রকোষ্ঠে আবদ্ধ করে রাখেন এবং এই সময়ে ১৪৬ জন বন্দীর মধ্যে ১২৩ জন শ্বাসরুদ্ধ হয়ে মারা যায়। এটি অন্ধকূপ হত্যাকাণ্ড হিসেবে খ্যাত। তবে আধুনিক ঐতিহাসিকগণ এই হত্যাকাণ্ডের কোন সত্যতা খুঁজে পাননি।"
        },
        {
          "label": "গ",
          "question": "",
          "explanation": "উদ্দীপকে উল্লিখিত যুদ্ধের সাথে ভারতীয় উপমহাদেশের পলাশী যুদ্ধের সাদৃশ্য রয়েছে। নিম্নে তা ব্যাখ্যা করা হলো :   বাংলার নবাব আলীর্বাদ খানের মৃত্যুর পর নবাব সিরাজউদ্দৌলা বাংলার শাসনভার গ্রহণ করেন। কিন্তু তার শাসনভার গ্রহণ তার খালা ঘসেটি বেগম সহ অনেক আপনজনদের পছন্দ হয়নি। যার ফলে তারা সিরাজউদ্দৌলাকে ক্ষমতাচ্যুত করার জন্য বিভিন্ন ষড়যন্ত্র করতে থাকেন। এরই পরিপ্রেক্ষিতে তারা ইংরেজদের ষড়যন্ত্রে যোগ দেয়। যার ফলে রবার্ট ক্লাইভ তাদের এই ষড়যন্ত্রকে সফল করার উদ্যোগ নেয়। আর যুদ্ধ করার জন্য রবাট ক্লাইভ নবাবের বিরুদ্ধে আলিনগর সন্ধী ভঙ্গের একটি মিথ্যা অভিযোগ আরোপ করে, যার ফলে যুদ্ধ ঘোষণা হয়। ১৭৫৭ সালের ২৩ জুন পলাশীর প্রান্তরে উভয়পক্ষ যুদ্ধে লিপ্ত হয়। কিন্তু যুদ্ধে নবাবের সেনাপতি মীরজাফর নবাবের সাথে বিশ্বাসঘাতকতা করে। যার ফলে তার এই কুটকৌশলের কারণে যুদ্ধে নবাবের পরাজয় ঘটে।   উদ্দীপকেও সিফপিনের যুদ্ধের কথা বলা হয়েছে। এই যুদ্ধ মুয়াবিয়া ও আলী রা. এর মধ্যে সংঘটিত হয়। যুদ্ধে যখন মুয়াবিয়ার হার নিশ্চিত তখন আলী রা. মুয়াবিয়ার প্রতিনিধি আমর ইবনে আল আস এর কূটনৈতিক চালে যুদ্ধ বন্ধ করেন। যার ফলে আলী রা. খিলাফতের শাসনভার হারান।   তাই বলা যায়, উদ্দীপকে উল্লিখিত যুদ্ধের সাথে ভারতীয় উপমহাদেশের পলাশী যুদ্ধের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উক্ত যুদ্ধ তথা পলাশী যুদ্ধের ফলাফল নিম্নে বিশ্লেষণ করা হলো :   ভারতবর্ষে ইউরোপীয়দের বাণিজ্যের জন্য আসার কারনে বিভিন্ন সময় জনগণের স্বাধীনতা বিপন্ন হয়। এরই ধারাবাহিকতায় ১৭৫৭ সালে নবাব সিরাজউদ্দৌলার আপনজন এবং ইংরেজিদের কূটচাল এর কাছে যুদ্ধে নবাব সিরাজউদ্দৌলায় পরাজয় ঘটে। যার মাধ্যমে পরোক্ষভাবে ক্ষমতা ইংরেজদের কাছে চলে যায়। আর এরই মধ্যে দিয়ে ইংরেজরা বণিক মানদণ্ড থেকে স্থলাভিষিক্ত হয়ে শাসক রাজদণ্ডে অভিষিক্ত হয়। এছাড়াও তারা দ্বৈত শাসনের উদ্ভব ঘটায়, যেখানে মীরজাফর মসনদে বসা থাকলেও প্রকৃত ক্ষমতার অধিকারী ছিল ইংরেজরাই। এছাড়াও তারা এই সময়ে ভারতবর্ষে একচেটিয়া ভাবে বাণিজ্যের অধিকার পায়। যার ফলে ফরাসিরা একটা সময় পর সমূলে উৎপাটিত হয়। এছাড়াও এই সুযোগে তারা ব্যাপক হারে সম্পদ তাদের দেশে পাচার করতে থাকে। পাশাপাশি বিভিন্ন কার্যক্রমে ব্রিটিশ সেনাবাহিনীকে বাধ্যতামূলক করে তারা বাংলার রাজনীতিতে স্থায়ী হস্তক্ষেপে সুযোগ তৈরি করে।   তাই বলা যায়, পলাশী যুদ্ধের মধ্য দিয়ে ইংরেজ শাসনের ভিত্তি রচনা হয়।"
        }
      ]
    },
    {
      "number": "3",
      "uddipok": "প্রথম বিশ্বযুদ্ধের পর উসমানীয় সাম্রাজ্যের খিলাফতের স্থলে কামাল আততুর্কের নেতৃত্বে তুরস্ক একটি প্রজাতন্ত্র হিসেবে ঘোষিত হয়। অতঃপর বিভিন্ন সংস্কারের মাধ্যমে তুরষ্ক একটি ধর্মনিরপেক্ষ, গণতান্ত্রিক ও আধুনিক রাষ্ট্র হিসেবে গড়ে ওঠে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "ভারতের শেষ মোগল সম্রাটের নাম দ্বিতীয় বাহাদুর শাহ।"
        },
        {
          "label": "খ",
          "question": "",
          "explanation": "ভারতবর্ষে ইংরেজদের বিরুদ্ধে বিদ্রোহের জন্য মঙ্গল পান্ডে পরিচিত।   মঙ্গল পান্ডে ছিল ব্রিটিশ ভারতের একজন সিপাহী। ১৮৫৭ সালের ২৯ শে মার্চ প্রকাশ্যে বন্দুকের গুলি ছুঁড়ে মঙ্গল পান্ডে ব্রিটিশ সরকারের বিরুদ্ধে বিদ্রোহ করেন। যার ফলে তার এই বিদ্রোহ ভারতবর্ষের বিভিন্ন অঞ্চলে ছড়িয়ে পড়ে। আর বিদ্রোহ দমন করার জন্য তৎকালীন ভারতের গভর্নর জেনারেল লর্ড ক্যানিং বুদ্ধিমত্তার সাথে সামরিক আদালতে তার বিচার করে এবং তাকে ফাঁসি দেয়।"
        },
        {
          "label": "গ",
          "question": "",
          "explanation": "উদ্দীপকের ন্যায় ১৮৫৮ খ্রিস্টাব্দে ভারতবর্ষে ব্রিটিশ শাসন প্রতিষ্ঠা পায়। এর ফলে শাসনব্যবস্থা যেরূপ পরিবর্তন পরিলক্ষিত হয় তা নিম্নে ব্যাখ্যা করা হলো :  ইস্ট ইন্ডিয়া কোম্পানির শাসন বিলুপ্ত করে ১৮৫৮ সালে একটি রাজকীয় ঘোষণার মধ্য দিয়ে রানী ভিক্টোরিয়া ভারতের শাসনভার গ্রহণ করেন। এই ঘোষণায় ভারতবর্ষে বিভিন্ন সুযোগ-সুবিধার প্রতিশ্রুতি দিয়ে তিনি বলেন, কোম্পানির শাসন আমলে ভারতীয় শাসক ও অন্যান্যদের যে সকল সুবিধা প্রদান করার প্রতিশ্রুতি রয়েছে সেগুলো প্রদান করা হবে। এছাড়াও ভারতীয় প্রজাদেরও ব্রিটিশ প্রজাদের মতো বিচার করা হবে, অর্থাৎ বর্ণ গোত্র নির্বিশেষে সকলকে শিক্ষাগত যোগ্যতার ভিত্তিতে সরকারি চাকরিতে নিয়োগ করা হবে। এছাড়াও সবার নিজ নিজ ধর্মীয় বিশ্বাসের প্রতি শ্রদ্ধা ও সহিষ্ণুতা প্রদর্শন করা হবে। অর্থাৎ এই শাসন ব্যবস্থায় জনগণের কল্যাণের জন্য প্রতিশ্রুতির বিষয়টিও লক্ষ্য করা যায়।   উদ্দীপকেও দেখা যায়, উসমানীয় সাম্রাজ্যের পর কামাল আতাতুর্কের নেতৃত্বে বিভিন্ন সংস্কারের মধ্যে দিয়ে আধুনিক তুরস্ক গঠিত হয়। যার ফলে একটি ধর্মনিরপেক্ষ, গণতান্ত্রিক ও আধুনিক রাষ্ট্র হিসেবে তুরস্ক গড়ে ওঠে।  তাই বলা যায়, উদ্দীপকের সাথে ১৮৫৮ সালে ভারতবর্ষে প্রবর্তিত শাসনব্যবস্থার সাদৃশ্য রয ়েছে।"
        },
        {
          "label": "ঘ",
          "question": "",
          "explanation": "কোম্পানির শাসন ব্যবস্থা বিলুপ্তির মাধ্যমে বৃটেনের মহারানী ভিক্টোরিয়া ভারত সম্রাজ্ঞী হন। নিম্নে তা বিশ্লেষণ করা হলো:  ১৮৫৮ সালে মহারানী ভিক্টোরিয়ার একটি ঘোষণার মধ্য দিয়ে ইস্ট ইন্ডিয়া কোম্পানির শাসনের অবসান ঘটে। এর ফলে ভারতের শাসন ব্যবস্থা এক বিপুল পরিবর্তন আসে। এই ঘোষণার আলোকে ১৮৫৮ সালের ২রা আগস্ট ব্রিটিশ পার্লামেন্টে এক আইন পাস হয়। এই আইনের মধ্য দিয়ে ইংল্যান্ডের মহারানী ভিক্টোরিয়ার হাতে ভারতের ক্ষমতা অর্পণ করা হয়। আইন অনুসারে তিনি ১৫ সদস্য বিশিষ্ট একটি কাউন্সিলের সাহায্যে ভারতের শাসন কাজ পরিচালনা করবেন। এছাড়াও ব্রিটিশরাণী প্রতিনিধি হিসেবে গভর্নর জেনারেলকে ভাইসরয় হিসেবে নিযুক্ত করেন। এ সময় কোম্পানির পরিচালক বোর্ড অফ কন্ট্রোলের পরিচালকদেরবিলুপ্ত করা হয়। পাশাপাশি ব্রিটিশ ক্যাবিনেট মন্ত্রীদের থেকে একজনকে ভারতের সচিব হিসেবে নিযুক্ত করেন।  ভারতবর্ষের জনগণ ইস্ট ইন্ডিয়া কোম্পানি যে শাসন শোষণের মধ্যে জীবনযাপন করতো মহারানী শাসনভার গ্রহণের ফলে তাই এই নিষ্পেষণ থেকে তারা মুক্তি লাভ করে। সমাজব্যবস্থা, রাষ্ট্রব্যবস্থা, শিক্ষাব্যবস্থা ইত্যাদি সবক্ষেত্রেই উন্নতি লক্ষ্য করা যায় এবং রাজনীতিতেও জনগণের অংশগ্রহণ পরিলক্ষিত হয়।"
        }
      ]
    },
    {
      "number": "4",
      "uddipok": "রাজনৈতিক মতাদর্শগত কারণে দ্বিতীয় বিশ্বযুদ্ধের সমাপ্তিতে জার্মানি দুটি অংশে বিভক্ত হয়। বিংশ শতাব্দীর শেষ দশকে সমাজতান্ত্রিক মতাদর্শ দুর্বল হয়ে পড়লে ১৯৯০ খ্রিস্টাব্দে একটি চুক্তির মাধ্যমে জার্মানির দুই অংশের একত্রীকরণ সম্পন্ন হয়।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "ভারতীয় জাতীয় কংগ্রেসের প্রতিষ্ঠাতা স্যার অ্যালান অক্টোভিয়ান হিউম।"
        },
        {
          "label": "খ",
          "question": "",
          "explanation": "ইউরোপীয় অপরাধীদের বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন, তা ইলবার্ট বিল নামে পরিচিত।   পূর্বে উপজেলা দণ্ডবিধি অনুসারে কোন ভারতীয় ম্যাজিস্ট্রেট ইউরোপীয় অপরাধীদের বিচার করতে পারতেন না। কিন্তু ইলবার্ট বিল পাসের মধ্য দিয়ে ভারতীয় বিচারকদের এই ক্ষমতা প্রদান করা হয়। এই বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতীয়লগত বৈষম্য নিরসনে সচেষ্ট হন।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে পাঠ্য বইয়ের বঙ্গভঙ্গের সাদৃশ্য রয়েছে। নিম্নে তা ব্যাখ্যা করা হলো :   বাংলা প্রেসিডেন্সির আয়তন অনেক বড় হওয়ার কারণে ব্রিটিশ শাসন প্রতিষ্ঠার পর থেকেই সীমানা পুনর্বিন্যাসনের জন্য বিভিন্ন মহলে অনেক প্রস্তাব উপস্থাপন করা হয়। এ সময় পূর্ব বাংলা, বিহার, উড়িষ্যা, মধ্যপ্রদেশ ও আসামের কিছু অংশ নিয়ে বাংলা প্রদেশ গঠিত ছিল। পরবর্তীতে ভারতের লর্ড কার্জন ১৯০৫ সালের ১৬ অক্টোবর বাংলা ভাগ করেন। এটি বঙ্গভঙ্গ নামে পরিচিত। এই পরিকল্পনায় বাংলাদেশের ঢাকা, চট্টগ্রাম, রাজশাহী, আসাম জলপাইগুড়ি, পার্বত্য ত্রিপুরা, মালদহ নিয়ে গঠিত নতুন প্রদেশ হয়। এই প্রদেশের রাজধানী হয় ঢাকা। অপরদিকে পশ্চিম বাংলা, বিহার, উড়িষ্যা নিয়ে গঠিত হয় পশ্চিমবাংলা প্রদেশ। মূলত ১৯০৩ সালে এই বঙ্গভঙ্গের পরিকল্পনাটি গৃহীত হয়। পরবর্তীতে ১৯০৪ সালে বাংলা ভারত সচিব অনুমোদন করলে ১৯০৫ সালের জুলাই মাসে এই পরিকল্পনাটি প্রকাশিত হয়।   উদ্দীপকেও দেখা যায় বিভিন্ন মতাদর্শের কারণে জার্মানি দুটি ভাগে বিভক্ত হয়ে যায়। তাই বলা যায়, উদ্দীপকের ঘটনার সাথে পাঠ্য বইয়ের বঙ্গভঙ্গের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "Divide and Rule ব্রিটিশ শাসকদের কৌশল - নিম্নে পাঠ্য বইয়ের নিরিখে তা বিশ্লেষণ করা হলো :   ব্রিটিশ শাসন স্থায়ী করার জন্য এই মূলত তারা Divide and Rule কৌশল অবলম্বন করে। মূলত ভারতের জাতীয় ঐক্য বিনষ্ট করে নিজেদের ক্ষমতা টিকিয়ে রাখার জন্যই ব্রিটিশরা এই কৌশল অবলম্বন করেছিল।   সে সময়ে কলকাতা থেকে ইংরেজ বিরোধী আন্দোলন বিভিন্ন সময় পরিচালিত হতো। পাশাপাশি কংগ্রেস প্রতিষ্ঠার পর তারা নিজেদের একটি শক্তিশালী রাজনৈতিক দল হিসেবে প্রতিষ্ঠা করে ফেলে। যার ফলে হিন্দু মুসলিমের সম্মিলিত এই ঐক্যবদ্ধ শক্তি ব্রিটিশদের জন্য বিপদজনক হয়ে যায়। যার ফলে যে এই জাতীয়তাবাদী আন্দোলন দমন করার জন্য ইংরেজরা বঙ্গভঙ্গের সিদ্ধান্ত নেয়। বঙ্গভঙ্গের মাধ্যমে ব্রিটিশরা ভারতীয় জাতীয় ঐক্য দুর্বল করার ব্যবস্থা করেন। এই বঙ্গভঙ্গ কে ভারতের মুসলমানদের স্বাগত জানালেও হিন্দুরা তা স্বাগত জানায় নাই। যার ফলে ব্রিটিশরা বঙ্গভঙ্গ করলে এই দুই সম্প্রদায় আলাদা হয়ে পড়ে। যার ফলে ঐক্য বিনষ্ট হয়। অর্থাৎ এতে করে ব্রিটিশদের যে মূল কূট কৌশল ঐক্য বিনষ্ট করা তা সফল হয়।"
        }
      ]
    },
    {
      "number": "5",
      "uddipok": "রমজান তার বাবার কাছে শুনতে পায় একটি দাবিকে প্রতিষ্ঠা করার জন্য এদেশের যুবকদের তাজা রক্ত দেওয়ার কিছু ইতিহাস। বাবা তাকে বলে রক্তের বিনিময়ে তাদের সেভদাবি বাস্তবে রূপ নেয় এবং বর্তমানে আন্তর্জাতিক মহলেও দাবিটি স্বীকৃতি লাভ করায় সারা বিশ্বের দিনটি মর্যাদার সাথে পালিত হচ্ছে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "বাংলা একাডেমির পূর্ব নাম বর্ধমান হাউস।"
        },
        {
          "label": "খ",
          "question": "",
          "explanation": "ভাষা আন্দোলনে বিভিন্নভাবে বঙ্গবন্ধু ভূমিকা পালন করেন। ১৯৪৭ সালের ৫ ডিসেম্বর খাজা নাজিমুদ্দিনের বাসভবনের মুসলিম লীগ ওয়ার্কিং কমিটির বৈঠক চলাকালে বাংলাকে রাষ্ট্রভাষা করার দাবিতে অনুষ্ঠিত মিছিলে তিনি নেতৃত্ব দেন। পরবর্তীতে বঙ্গবন্ধুর প্রতিষ্ঠিত ছাত্রলীগের ১০ দফা দাবির অন্যতম দাবি ছিল বাংলাকে রাষ্ট্রভাষা করা। এছাড়াও ১৯৪৮ সালের ভাষা আন্দোলনের জন্য প্রথম হরতাল পালিত হয়; যার নেতৃত্ব দেন বঙ্গবন্ধু। এই হরতালের নেতৃত্ব দেয়ায় তিনি গ্রেফতার হন। এছাড়াও ১৯৫২ সালে ভাষা আন্দোলনের চূড়ান্ত পর্বে তিনি জেল থেকে নির্দেশনা প্রদান করেন ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ঘটনার সাথে পাঠ্যপুস্তক এর ভাষা আন্দোলনের মিল খুঁজে পাওয়া যায়। নিম্নে তা ব্যাখ্যা করা হলো :   তৎকালীন ভারতবর্ষ ভেঙ্গে ১৯৪৭ সালে ভারত ও পাকিস্তান নামে দুটি নতুন রাষ্ট্র প্রতিষ্ঠা পায়। পাকিস্তানের ৫৬ শতাংশ জনগণের মাতৃভাষা ছিল বাংলা। কিন্তু শাসকগোষ্ঠী ষড়যন্ত্রের মাধ্যমে এই ভাষাকে অবমূল্যায়ন করে উর্দুকে রাষ্ট্রভাষা হিসেবে ঘোষণা করে। যার প্রতিবাদে বাংলার জনতা ১৯৫২ সালের ২১শে ফেব্রুয়ারি রাজপথে নেমে আসে। আর এই সময় বাঙ্গালীদের উপর পুলিশ গুলি চালালে রফিক, শফিক, জব্বার, বরকতসহ আরো অনেকেই শহীদ হন। এতে করে পরবর্তীতে বাংলা রাষ্ট্রভাষা হিসেবে প্রতিষ্ঠা পায়। ভাষার জন্য বুকের তাজা রক্ত ঢেলে দেওয়ার এই বিরল ইতিহাসের জন্য ১৯৯৯ সালে একুশে ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয় জাতিসংঘ। বর্তমানে এ বিশ্বের ১৮৮ টি দেশে আন্তর্জাতিক মাতৃভাষা দিবস পালিত হয়।  উদ্দীপকেও রমজানের বাবা যেই দাবিটির কথা বলেছেন, সেটি প্রতিষ্ঠা করার জন্য এদেশের যুবকেরা বুকের তাজা রক্ত দেওয়ার কথা জানা যায়। এছাড়াও তাদের রক্তের বিনিময়ে এই দাবিটি বাস্তবে রূপ নেয়। পরবর্তীতে এই দাবিটি আন্তর্জাতিক মহলেও স্বীকৃতি পায় এবং দিনটি সারা বিশ্বে মর্যাদার সাথে পালিত হয়।তাই বলা যায়, উদ্দীপকে উল্লিখিত ঘটনার সাথে পাঠ্যপুস্তক এর ভাষা আন্দোলনের মিল খুঁজে পাওয়া যায়।"
        },
        {
          "label": "ঘ",
          "question": "",
          "explanation": "উক্ত আন্দোলন তথা ভাষা আন্দোলন ছিল বাঙালি জাতির প্রথম জাতীয়তাবাদী আন্দোলন। নিম্নে পাঠ্যপুস্তকের আলোকে তা বিশ্লেষণ করা হলো:   ১৯৪৭ সালের পাকিস্তান সৃষ্টির পর থেকেই পশ্চিম পাকিস্তানিরা বিভিন্নভাবে পূর্ব পাকিস্তানের উপর শোষণ বঞ্চনা চালিয়ে যেতে থাকে। যেখানে দেশের ৫৬ শতাংশ মানুষ বাংলায় কথা বলে সেখানে বাংলা কেরে রাষ্ট্রভাষা হিসেবে ঘোষণা না করে উর্দুকে রাষ্ট্রভাষা ঘোষণা করা হয়। এতে করে পুরো বাঙালি জাতি ক্ষিপ্ত হয়ে ওঠে। তারা তা মেনে নিতে চায়নি। এছাড়াও বাংলাকে রাষ্ট্রভাষা হিসেবে বেছে না নেওয়ায় চাকরিসহ বিভিন্ন ক্ষেত্রে বাঙ্গালীদের পিছিয়ে পড়া সম্ভাবনা দেখা যায়। এটি ছিল তো মূলত বাঙালিদের হেয় করা এবং অধিকার থেকে বঞ্চিত করার একটি কূটকৌশল।   এর ফলে বাংলার জনগণের মধ্যে এক নতুন জাতীয় চেতনার উন্মেষ ঘটে। এই চেতনা পাকিস্তানি জাতীয়তাবাদ এর ভিত্তিকে দুর্বল করে দিয়ে বাঙালি জাতীয়তাবাদের জন্ম দেয়। যার মধ্য দিয়ে বাঙ্গালীদের মেয়ে রাজনৈতিক সাংস্কৃতিক অর্থনৈতিক মুক্তির আকাঙ্ক্ষা জাগ্রত হয়। আর এই আকাঙ্খারী বহিঃপ্রকাশ ছিল ১৯৫২ সালের ২১শে ফেব্রুয়ারিতে বাঙ্গালীদের সুসংগঠিত আন্দোলন। এই আন্দোলনের মধ্য দিয়েই সর্বপ্রথম বাঙালি জাতীয়তাবাদ এর বিষয়টি ফুটে উঠে।  তাই বলা যায়, ভাষা আন্দোলন ছিল বাঙালি জাতির প্রথম জাতীয়তাবাদী আন্দোলন।"
        }
      ]
    },
    {
      "number": "6",
      "uddipok": "ভারতের আসাম প্রদেশে যথেষ্ট সংখ্যক লোক বাংলা ভাষায় কথা বলে। আসামের বিধানসভায় ১৯৬০ খ্রিস্টাব্দে অসমীয়া ভাষাকে আসামের দাপ্তরিক ভাষা করার জন্য বিল পাশের সময় বাংলা ভাষাভাষীরা আন্দোলন শুরু করে। এই আন্দোলনের চূড়ান্ত পর্যায়ে ১৯৬১ খ্রিস্টাব্দের ১৯ মে হরতাল চলাকালে সাধারণ মানুষের মিছিলে পুলিশ গুলি চালালে ১১ জন প্রাণ হারায়।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "ব্রিটিশ ভারতের শেষ ভাইসরয় ছিলেন লর্ড মাউন্ট ব্যাটেন।"
        },
        {
          "label": "খ",
          "question": "",
          "explanation": "লাহোর প্রস্তাবের মূল বক্তব্য হলো: ● ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থা প্রত্যাহার করে ভৌগোলিক অবস্থান অনুযায়ী পাশাপাশি এলাকাকে অঞ্চল হিসেবে চিহ্নিত করতে হবে।  ● প্রদেশ সমূহকে স্বায়ত্তশাসন দিতে হবে । ● সংখ্যালঘুদের অধিকার নিশ্চিত করতে হবে। ● মুসলিম সংখ্যাগরিষ্ঠ অঞ্চল নিয়ে একাধিক স্বাধীন মুসলিম রাষ্ট্র গঠন করতে হবে"
        },
        {
          "label": "গ",
          "question": "",
          "explanation": "উদ্দীপকের বিষয়টির সাথে পঠিত বইয়ের ভাষা আন্দোলনের সাদৃশ্য রয়েছে। ভাষা আন্দোলনের দুজন শহীদের পরিচয় নিম্নে ব্যাখ্যা করা হলো: আব্দুস সালাম: ভাষাশহীদ আব্দুস সালাম ১৯২৫ সালের ২৭ নভেম্বর ফেনী জেলার দাগনভূঞা জন্মগ্রহণ করেন। তিনি একজন সরকারি পিয়ন হিসেবে চাকরিরত ছিলেন। ১৯৫২ সালের একুশে ফেব্রুয়ারি ছাত্র জনতার সাথে তিনিও যোগ দিয়েছিলেন ভাষা আন্দোলনের মিছিলে। কিন্তু পুলিশের গুলি লাগে তার গায়ে। পরবর্তীতে প্রায় দেড় মাস ঢাকা মেডিকেল কলেজে তিনি চিকিৎসাধীন অবস্থায় ছিলেন। অবশেষে ১৯৫২ সালের ৭ এপ্রিল তিনি মৃত্যুবরণ করেন।  আব্দুল জব্বার: ভাষা শহীদ আব্দুল জব্বার ১৯১৯ সালের ১১ অক্টোবর ময়মনসিংহের গফরগাঁও জন্মগ্রহণ করেন। দীর্ঘদিন তিনি বার্মায় কর্মরত ছিলেন। ১৯৫২ সালের ২০ ফেব্রুয়ারী তিনি ঢাকায় এসে ঢাকা মেডিকেল ছাত্রদের আবাসস্থলে উঠেন। একুশে ফেব্রুয়ারি রাষ্ট্রভাষার দাবীতে যখন আপামর জনতা রাজপথে নামে তখন তিনি ও যোগ দেন তাদের সাথে। এসময় পুলিশের গুলিতে তিনি শহীদ হন।"
        },
        {
          "label": "ঘ",
          "question": "",
          "explanation": "উক্ত আন্দোলনের তথা ভাষা আন্দোলনের চেতনা জাতীয়তার গণ্ডি পেরিয়ে আজ আন্তর্জাতিক পরিমন্ডলে স্বীকৃত - নিম্নে উক্তিটির যথার্থতা বিশ্লেষণ করা হলো:   পাকিস্তান রাষ্ট্র সৃষ্টির পর থেকেই বিভিন্নভাবে বাংলার উপর শোষণ চালিয়ে যাচ্ছিল পশ্চিম পাকিস্তানিরা। সমগ্র পাকিস্তানের প্রায় ৫৬ ভাগ মানুষ বাংলা কথা বললেও তারা বাংলাকে পাকিস্তানের রাষ্ট্রভাষা হিসেবে স্বীকৃতিতে নারাজ হয়েছিল। এতে করে বিক্ষোভে ফেটে পড়ে বাংলার আপামর সাধারণ জনতা। দেশের মানুষ বাঙালি জাতীয়তাবাদের ঐক্যে সম্মিলিত হতে থাকে। পরবর্তীতে ভাষার দাবিতে ১৯৫২ সালের ২১শে ফেব্রুয়ারি বাঙালিরা আন্দোলন শুরু করলে পুলিশ আন্দোলনে গুলি চালায়। এতে জব্বার, রফিক, সালাম, বরকত আরো অনেকে শহীদ হন। যার পরিপ্রেক্ষিতে পাকিস্তানের শাসকগোষ্ঠী বাংলাকে রাষ্ট্রভাষা মর্যাদা দিতে বাধ্য হয়।   ১৯৫২ সালের পর থেকে শহীদ দিবস হিসেবে পালিত হয়ে আসছিল। পরবর্তীতে ১৯৯৯ সালের ১৭ নভেম্বর ইউনেস্কোর প্যারিস অধিবেশনে একুশে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করা হয়। তারপর পরবর্তী বছর তথা ২০০০ সালের একুশে ফেব্রুয়ারি থেকে এ জাতিসংঘের সদস্য দেশগুলো যথাযথ মর্যাদায় একুশে ফেব্রুয়ারিকে আন্তর্জাতিক মাতৃভাষা দিবস হিসেবে পালন করে আসছে।   তাই বলা যায়, ভাষা আন্দোলনের চেতনা জাতীয়তার গণ্ডি পেরিয়ে আজ আন্তর্জাতিক পরিমন্ডলে স্বীকৃত - উক্তিটি যথার্থ।"
        }
      ]
    },
    {
      "number": "7",
      "uddipok": "পাকিস্তান সৃষ্টির পর থেকে পাকিস্তানের প্রতিরক্ষা বিভাগে পূর্ব ও পশ্চিম পাকিস্তানের অফিসার সংখ্যার একটি তুলনামূলক চিত্র :",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "পাকিস্তানের প্রথম সংবিধান ১৯৫৬ সালে গৃহীত হয়।"
        },
        {
          "label": "খ",
          "question": "",
          "explanation": "১৯৫৪ সালের ৮ মার্চ পুরো বাংলাদেশ পরিষদের নির্বাচনে পাঁচটি দলের সমন্বয়ে যুক্তফ্রন্ট নির্বাচনে অংশগ্রহণ করে বিজয় লাভ করে।   এই নির্বাচনে ২৩৭টি মুসলিম আসন এবং ৭২ টি অমুসলিমাসন মোট ৩০৯ টি আসন ছিল। ২৩৭টি মুসলিম আসনের মধ্যে যুক্তফ্রন্ট ২২৪টি আসন লাভ করে। অপরদিকে মুসলিম লিগ মাত্র ৯ টি আসনে বিজয়ী হয়। অপর চারটি আসনে স্বতন্ত্র প্রার্থীরা বিজয় লাভ করে। অপরদিকে অমুসলিমদের আসনগুলোর মধ্যে যুক্তফ্রন্ট ১৩ টি আসনে বিজয় লাভ করে"
        },
        {
          "label": "গ",
          "question": "",
          "explanation": "উদ্দীপকে পূর্ব পাকিস্তানের প্রতি সামরিক চাকরিতে বৈষম্য দেখানো হয়েছে। নিম্নে তা ব্যাখ্যা করা হলো :   তৎকালীন সময়ে পুরো পাকিস্তানের জনগণের সামরিক বাহিনীর চাকরি ছিল এক ধরনের সোনার হরিণ। এছাড়া অন্যান্য সরকারি চাকরিতেও ছিল পুরো পাকিস্তানিদের প্রতি বৈষম্য। যার ফলে বাঙালিরা অর্থনৈতিকভাবে পশ্চিম পাকিস্তান থেকে পিছিয়ে পড়ে। উক্ত সময়ে সেনা, নৌ ও  বিমান বাহিনীর উচ্চপদে বাঙালিদের সংখ্যা ছিল খুবই কম।   সে সময় পাকিস্তানের দুই অঞ্চলের মধ্যে সামরিক বৈষম্য ছিল অনেক। সকল সামরিক বাহিনীর সদর দপ্তর ছিল পশ্চিম পাকিস্তানে। আবার অস্ত্র কারখানা ও ছিল সেখানে। সেই সময়ে বার্ষিক প্রায় ৭০ বাকি ব্যয় হতো প্রতিরক্ষা খাতে কিন্তু প্রতিরক্ষা খাতের সকল সুবিধা এই ভোগ করতে পশ্চিম পাকিস্তানিরা। এই ক্ষেত্রে পূর্ব বাংলার মানুষজন চরম বৈষম্যের শিকার হত।   তাই বলা যায়, উদ্দীপকে পূর্ব পাকিস্তানের প্রতি সামরিক চাকরিতে বৈষম্য দেখানো হয়েছে।"
        },
        {
          "label": "ঘ",
          "question": "",
          "explanation": "এরূপ বৈষম্য সমূহ বাংলাদেশের স্বাধীনতা যুদ্ধকে ত্বরান্বিত করেছিল - নিম্নে উক্তিটির বিষয়ে মতামত তুলে ধরা হলো :   ১৯৪৭ সালে এই তৎকালীন ভারতবর্ষ থেকে দুটি নতুন রাষ্ট্রের সৃষ্টি হয়। এর মধ্যে একটি ভারত এবং অপরটি পাকিস্তান। আর পাকিস্তানের দুটি অংশ - পূর্ব পাকিস্তান এবং পশ্চিম পাকিস্তান। কিন্তু প্রতিষ্ঠার পর থেকেই পশ্চিম পাকিস্তানের শাসকগোষ্ঠী পূর্ব বাংলার উপর সাংস্কৃতিক, রাজনৈতিক, অর্থনৈতিক, প্রশাসনিক, সামাজিক প্রভৃতি ক্ষেত্রে বৈষম্য সৃষ্টি করতে থাকে।   পাকিস্তান সৃষ্টির পর থেকেই রাষ্ট্রভাষা নিয়ে জনগণের মধ্যে ক্ষোভ সৃষ্টি হয় । যার ফলে নিজেদের রাষ্ট্রভাষা আদায়ের জন্য ভাই এবং ১৯৫২ সালে বুকে তাজা রক্ত জরায় বাঙালিরা। আবার ১৯৫৪ সালের প্রাদেশিক নির্বাচনে যুক্তফ্রন্টের বিজয়ের পরেও তাদেরকে কিছুদিনের মধ্যে বরখাস্ত করে। সকল খাতেই পূর্ব বাংলা এবং পশ্চিম পাকিস্তানের মধ্যে বিরূপ বৈষম্য পরিলক্ষিত হয়। এছাড়াও ১৯৬৯ সালে সামরিক শাসন জারি করে পূর্ব বাংলার মানুষের রাজনৈতিক অধিকার কেড়ে নেওয়া হয়। বাঙালির অধিকার আদায়ের লক্ষ্য ১৯৬৬ সালে যখন বঙ্গবন্ধু শেখ মুজিবুর রহমান ৬ দফা দাবি প্রস্তাব করেন তখনও সেটি মানা হয় নি।   এর উপর নানাবিধ বৈষম্যের ফলে বাঙালিরা ধীরে ধীরে বুঝতে পারে, পাকিস্তানি শাসকগোষ্ঠী বাঙ্গালীদের শুধুমাত্র শোষণ করতে চায়। যার ফলে দিন দিন বাঙ্গালীদের ক্ষোভ জমতে থাকে। আর এই ক্ষোভেরই বহিঃপ্রকাশ হচ্ছে ১৯৭১ সালের স্বাধীনতা যুদ্ধে আপামর বাঙালির ঝাপিয়ে পড়া ও দেশের স্বাধীনতা ছিনিয়ে আতাই বলা যায়, এরূপ বৈষম্য সমূহ বাংলাদেশের স্বাধীনতা যুদ্ধকে ত্বরান্বিত করেছিল - উক্তিটি যথার্থ। না।"
        }
      ]
    },
    {
      "number": "8",
      "uddipok": "“আর যদি একটি গুলি চলে, আর যদি আমার লোককে হত্যা করা হয়” - তোমাদের কাছে অনুরোধ রইল প্রত্যেক ঘরে ঘরে দুর্গ গড়ে তুলো।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "১৯৭১ এর অসহযোগ আন্দোলনে ৪ দফা দাবি পেশ করা হয়।"
        },
        {
          "label": "খ",
          "question": "",
          "explanation": "মৌলিক গণতন্ত্র হচ্ছে মূলত এক ধরনের সীমিত গণতন্ত্র, যেখানে কেবল নির্দিষ্ট সংখ্যক ভোটারের প্রেসিডেন্ট নির্বাচনের অধিকার ছিল। আইয়ুব খান নিজের শাসন প্রতিষ্ঠার জন্য এবং ক্ষমতা কুক্ষিগত করার জন্য হাজার ১৯৫৮ সালে প্রচলিত গণতান্ত্রিক পদ্ধতি পরিত্যাগ করে নতুন মৌলিক গণতন্ত্র প্রবর্তন করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত উক্তিটি পাঠ্য বইয়ের ৭ই মার্চের ভাষণের ঘটনাকে নির্দেশ করে। নিম্নে তা ব্যাখ্যা করা হলো :   ১৯৭১ সালে বঙ্গবন্ধু শেখ মুজিবুর রহমান অসহযোগ আনদোলনের জন্য ডাক দেন। এ সময় অসহযোগ আন্দোলনের গতিধারা বাড়াতে দুই ও তিন মার্চ বঙ্গবন্ধু শেখ মুজিবুর রহমানের আহব্বানে সারা দেশে শান্তিপূর্ণভাবে ধর্মঘট পালিত হয়। কিন্তু এই শান্তিপূর্ণ মিছিল চলাকালীন সময়ে ঢাকা, চট্টগ্রাম, রাজশাহী, খুলনা, যশোরসহ বিভিন্ন জায়গায় সামরিক বাহিনীর গুলিবর্ষণে বহু মানুষ হতাহত হয়। আর তাই আন্দোলনকে বিজ্ঞান করতে এবং পরবর্তী নির্দেশনা জনগণকে জানাতে বঙ্গবন্ধু ১৯৭১ সালের ৭ মার্চে বর্তমান সোহরাওয়ার্দী উদ্যানে এক অগ্নিঝরা ভাষণ দেন।   ভাষণে বঙ্গবন্ধু উপস্থিত জনতার উদ্দেশ্যে বলেন, “আর যদি একটি গুলি চলে, আর যদি আমার লোককে হত্যা করা হয়” - তোমাদের কাছে অনুরোধ রইল প্রত্যেক ঘরে ঘরে দুর্গ গড়ে তুলো। তোমাদের যার যা কিছু আছ, তা নিয়ে শত্রুর মোকাবিলা করতে হবে। তাই বলা যায়, উদ্দীপকে বর্ণিত উক্তিটি পাঠ্য বইয়ের ৭ই মার্চের ভাষণের ঘটনাকে নির্দেশ করে।"
        },
        {
          "label": "ঘ",
          "question": "",
          "explanation": "উক্ত ভাষণ তথা ঐতিহাসিক ৭ মার্চের ভাষণের গুরুত্ব নিম্নে বিশ্লেষণ করা হলো :   ১৯৭১ সালের ৭ই মার্চের ভাষণে বঙ্গবন্ধু শেখ মুজিবুর রহমান পাকিস্তানি বাহিনীদের শোষণ , অসহযোগ আন্দোলনের পটভূমি এবং তাদের প্রতিরোধের জন্য সুস্পষ্ট নির্দেশনা প্রদান করেন। এ সময় তিনি সবাইকে যার যা কিছু আছে তাই নিয়ে আন্দোলনে নেওয়ার জন্য আহ্বান জানান। এ সময় তিনি এমনভাবে সবার প্রতি ঘোষণা জানান যাতে স্বাধীনতার ঘোষণার কোন কিছুই বাকি থাকে না। কিন্তু তার এই পরোক্ষ স্বাধীনতার ঘোষণার কারণে পাকিস্তানি শাসকর্ষিতার বিরুদ্ধে স্বাধীনতা ঘোষণা উপস্থাপনের অভিযোগ আনতে পারছিল না ।   ৭ই মার্চের ভাষণের পর বঙ্গবন্ধুর ডাকে শুরু হওয়া অসহযোগ আন্দোলনের ফলে দেশের প্রশাসনিক কাঠামো পুরো ভেঙে পড়ে। মূলত তার এই ভাষনে এমন ভাবে স্বাধীনতার ঘোষণাটি তুলে ধরে যেটি ছিল মূলত বাঙ্গালীদের কাছে স্বাধীনতার একটি গ্রীন সিগন্যাল। যার ফলে তারা স্থানীয়ভাবে প্রতিরোধ বাহিনী গড়ে তুলতে শুরু করে। এরই পরিপ্রেক্ষিতে ২৫শে মার্চের আক্রমণের পর এবং বঙ্গবন্ধুর সুস্পষ্ট স্বাধীনতার ঘোষণার সাথে সাথেই বাঙালি জাতি ঐক্যবদ্ধ হয়ে পাকিস্তানি বাহিনীকে প্রতিরোধ করতে যুদ্ধে ঝাঁপিয়ে পড়ে। মূলত ৭ই মার্চের ভাষণের বঙ্গবন্ধু বাঙালি জাতিকে ঐক্যবদ্ধ হতে এবং ঐক্যবদ্ধভাবে আন্দোলন করতে দিকনির্দেশনা করেছিলেন। এক কথায় স্বাধীন ভাষণ থেকে বাংলাদেশের প্রকৃত স্বাধীনতা সংগ্রাম শুরু।   তাই বলা যায়, ঐতিহাসিক ৭ মার্চের ভাষণের গুরুত্ব অপরিসীম।"
        }
      ]
    },
    {
      "number": "9",
      "uddipok": "মিতুর বাবা বাংলাদেশের মহান মুক্তিযুদ্ধের শহীদ হন। তার মা এবং প্রতিবেশী নারীরা মুক্তিযোদ্ধাদের আশ্রয় প্রদানসহ সমর্থ্য অনুযায়ী খাবার সরবরাহ করতেন। এছাড়া তারা সকলে মিলে আহত মুক্তিযোদ্ধাদের সেবা শুশ্র‍্যষার দায়িত্ব গ্রহণ করতেন।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "কনসার্ট ফর বাংলাদেশের উদ্যোক্তা কে?",
          "explanation": "কনসার্ট ফর বাংলাদেশের উদ্যোক্তা ভারতের বিখ্যাত সেতারাবাদক পন্ডিত রবি শঙ্কর।"
        },
        {
          "label": "খ",
          "question": "স্বাধীন বাংলা বেতার কেন্দ্র কি?",
          "explanation": "স্বাধীন বাংলা বেতার কেন্দ্র ১৯৭১ সালের মুক্তিযুদ্ধের সময় গুরুত্বপূর্ণ ভূমিকা পালন করে। এই বেতার কেন্দ্র থেকে এই স্বাধীনতার ঘোষণাটি দেশবাসীর কাছে জানানো হয়। যুদ্ধকালীন সময়ে মুক্তিযোদ্ধাদের অনুপ্রেরণা যোগাতে ও মনোবল বৃদ্ধি করতে বিভিন্ন সংবাদ প্রচার করা হতো এবং দেশাত্মবোধক গান প্রচার করা হতো । এটি চট্টগ্রাম থেকে কার্যক্রম পরিচালনা করলেও পরবর্তীতে মুজিবনগর সরকার গঠনের পর কলকাতায় স্থানান্তর করা হয়।"
        },
        {
          "label": "গ",
          "question": "উদ্দীপকে উল্লিখিত মিতুর মায়ের কর্মকাণ্ডের সাথে তোমার পাঠ্যবইয়ের কাদের সাথে মিল পাওয়া যায়।",
          "explanation": "উদ্দীপকে উল্লিখিত মিতুর মায়ের কর্মকাণ্ডের সাথে পাঠ্যবইয়ের মুক্তিযুদ্ধে নারীদের কর্মকাণ্ডের সাথে মিল পাওয়া যায়। নিম্নে তা ব্যাখ্যা করা হলো : বাংলাদেশের স্বাধীনতার যুদ্ধে অনেক নারী সরাসরি যুদ্ধে অংশগ্রহণ করেছিলেন। তারামন বিবি ও ডাক্তার সিতারা বেগম জীবন বাজি রেখে সম্মুখ যুদ্ধে অংশগ্রহণ করে বীর প্রতীক খেতাবপ্রাপ্ত হয়েছিলেন। এছাড়াও অনেক নারী মুক্তিযোদ্ধাদের বিভিন্নভাবে সহযোগিতা করে যুদ্ধে অংশগ্রহণ করেছিলেন। তাদের এই অংশগ্রহণ ছিল অভূতপূর্ব। মুক্তিযুদ্ধের সময় নারীরা মুক্তিযোদ্ধাদের খাবার ও আশ্রয় দিয়ে, অস্ত্র লুকিয়ে রাখতে সাহায্য করে, আহত মুক্তিযোদ্ধাদের সেবা প্রদান করে এবং তাদের বিভিন্ন তথ্য আদান-প্রদান এর সাহায্য করে গুরুত্বপূর্ণ অবদান রেখেছিল।  উদ্দীপকেও মিতুর মা প্রতিবেশীদের সহায়তায় মুক্তিযোদ্ধাদের আশ্রয় প্রদান করতেন এবং সমর্থ্য অনুযায়ী খাবার সরবরাহ করতেন। এছাড়া তারা সকলে মিলে আহত মুক্তিযোদ্ধাদের সেবা শুশ্রুষার দায়িত্ব গ্রহণ করততাই বলা যায়, উদ্দীপকে উল্লিখিত মিতুর মায়ের কর্মকাণ্ডের সাথে পাঠ্যবইয়ের মুক্তিযুদ্ধে নারীদের কর্মকাণ্ডের সাথে মিল পাওয়া যায়।েন।"
        },
        {
          "label": "ঘ",
          "question": "বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর অবদান ছিল তাৎপর্যপূর্ণ - উক্তিটি বিশ্লেষণ কর। ",
          "explanation": "বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর তথা নারীদের অবদান ছিল তাৎপর্যপূর্ণ - নিম্নে উক্তিটি বিশ্লেষণ করা হলো: ১৯৭১ সালে দীর্ঘ ৯ মাসের সশস্ত্র সংগ্রামের পর আমরা অর্জন করি সুমহান স্বাধীনতা। এই যুদ্ধে বাংলার আপামর জনতা অংশ নিয়েছিল। যুদ্ধে বিভিন্নভাবে মানুষ অংশ নিয়েছিল। কেউ ছিল সম্মুখযোদ্ধা, কেউ ছিল সহযোগী যোদ্ধা আবার কেউ ছিলেন সহায়তাকারী। মুক্তিযুদ্ধে সবভাবে ই নারীরা অংশগ্রহণ করেছিলেন। যেমন তারামন বিবি, কাঁকন বিবি, ডাক্তার সেতারা বেগম এবং হালিমা খাতুন, মমতাজ বেগম প্রমুখ নারীরা সরাসরি যুদ্ধে অংশগ্রহণ করেছিলেন।  আবার অনেক নারীরা সহযোগী যোদ্ধা ও সহায়তাকারী হিসেবে যুদ্ধে অসামান্য অবদান করেছিলেন। তারা নিজেদের জীবন বাজি রেখে মুক্তিযোদ্ধাদের খাবার ও আশ্রয় দিয়ে তাদের সহায়তা করেছিলেন। তারা বিভিন্ন ক্যাম্প ও হাসপাতালে তারা আহত মুক্তিযোদ্ধাদের সেবা শুশ্রূষা করেছিলেন। আবার তারা বিভিন্ন সময় জীবন বাজি রেখে মুক্তিযোদ্ধাদের অস্ত্র লুকিয়ে রাখতে সহায়তা করেছিলেন এবং তাদের জন্য বিভিন্ন খবর আদান প্রদানে কাজ করতেন। যা মুক্তিযোদ্ধাদের জন্য ছিক অত্যন্ত সাহাতাই বলা যায়, বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর তথা নারীদের অবদান ছিল তাৎপর্যপূর্ণ - উক্তিটি যথার্থ।য্যকরী।"
        }
      ]
    },
    {
      "number": "10",
      "uddipok": "মার্কিন যুক্তরাষ্ট্রের স্বাধীনতা যুদ্ধে গ্রেট ব্রিটেনের বিরুদ্ধে ফ্রান্স মার্কিন যুক্তরাষ্ট্রের স্বাধীনতা ঘোষণা ও স্বীকৃতি যুদ্ধকে স্বীকৃতি ও সমর্থন দেয়। এছাড়া ফ্রান্স অর্থ, বস্ত্র ও সৈন্য দিয়ে সাহায্য করে। এভাবে ফ্রান্স মার্কিন যুক্তরাষ্ট্রের স্বাধীনতা যুদ্ধে বন্ধু রাষ্ট্রের ভূমিকা পালন করে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ইংল্যান্ডের নাগরিক ছিলেন।"
        },
        {
          "label": "খ",
          "question": "",
          "explanation": "ভারতের প্রভাবশালী নেহেরু পরিবারের জন্ম নেওয়া ও ভারতের প্রথম নারী প্রধানমন্ত্রী ইন্দিরা গান্ধী। তিনি অক্সফোর্ড বিশ্ববিদ্যালয়ে পড়াশোনা শেষে ভারতের স্বাধীনতা আন্দোলনে অংশ নেন। পরবর্তীতে লালবাহাদুর শাস্ত্রীর মৃত্যুর পর তিনি প্রধানমন্ত্রী হিসেবে দায়িত্ব গ্রহণ করেন।১৯৭১ সালে বাংলাদেশের মুক্তিযুদ্ধে তিনি সর্বাত্মক ভাবে সহায়তা করেছিলেন।"
        },
        {
          "label": "গ",
          "question": "",
          "explanation": "উদ্দীপকের বিষয়ের সাথে পাঠ্য বইয়ের মুক্তিযুদ্ধে ভারতের সহায়তার বিষয়ের সাদৃশ্য রয়েছে। নিম্নে তা ব্যাখ্যা করা হলো:   বাংলাদেশের মুক্তিযুদ্ধে ভারত সরকার বিভিন্নভাবে সহায়তা করেছিল। যুদ্ধকালীন সময় প্রায় ১ কোটি মানুষ শরণার্থী হিসেবে ভারতে আশ্রয় নিয়েছিল। এসকল শরণার্থীদের সহায়তায় বিপল অর্থ ব্যয় করে ভারত সরকার। এছাড়াও বাংলাদেশের মুক্তিযোদ্ধাদের ট্রেনিং প্রদান, কলকাতায় প্রবাসী সরকার গঠনসহ বিভিন্ন কাজে বাংলাদেশকে অত্যন্ত সহায়তা করেছিল।   পাশাপাশি ভারতের প্রধানমন্ত্রী ইন্দিরা গান্ধী বাংলাদেশের পক্ষে বিশ্ব জনমত গড়ে তোলার জন্য বিভিন্ন তৎপরতা গঠন করেছিলেন। তার তৎপরতায় অনেক দেশ বাংলাদেশের পক্ষে আসে। মুক্তিযুদ্ধের শেষ দিকে ভারত সরকার বাংলাদেশকে সরাসরি সামরিক সহযোগিতা দিতে থাকে। এছাড়াও ৬ ডিসেম্বর বাংলাদেশের স্বাধীন দেশ হিসেবে স্বীকৃতি দেওয়ার পরবর্তীতে বাংলাদেশকে সরাসরি সহায়তা করার মধ্য দিয়ে বাংলাদেশের স্বাধীনতা অর্জনের পথকে সুগম করে দেয়।   উদ্দিপকেও যুক্তরাষ্ট্রের স্বাধীনতা যুদ্ধে গ্রেট ব্রিটেনের বিরুদ্ধে ফ্রান্স মার্কিন যুক্তরাষ্ট্রের স্বাধীনতা ঘোষণা ও স্বীকৃতি যুদ্ধকে স্বীকৃতি ও সমর্থন দেয়। এছাড়া ফ্রান্স অর্থ, বস্ত্র ও সৈন্য দিয়ে সাহায্য করে।   তাই বলা যায়, উদ্দীপকের বিষয়ের সাথে পাঠ্য বইয়ের মুক্তিযুদ্ধে ভারতের সহায়তার বিষয়ের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উক্ত দেশ তথা ভারতের ভূমিকা বাংলাদেশের স্বাধীনতা যুদ্ধকে ত্বরান্বিত করেছিল। নিম্নে তা বিশ্লেষণ করা হলো :   বাংলাদেশের স্বাধীনতা যুদ্ধকে ত্বরান্বিত করতে ভারতের অগ্রগণ্য ভূমিকা ছিল। বাংলাদেশের যুদ্ধে ভারত সামরিক এবং কূটনৈতিক ক্ষেত্রে অবদান রেখে সহায়তা করেছিল। যুদ্ধে বাংলাদেশের সাধারণ আমজনতাকে সামরিক যোদ্ধা হিসেবে রূপ দিতে তারা হালকা অশ্রু দিয়ে জনগণকে ট্রেনিং প্রদান করতে সহায়তা করেছিল। এ ছাড়াও তৎকালীন ভারতের প্রধানমন্ত্রী ইন্দিরা গান্ধী বাংলাদেশের পক্ষে বিশ্ব জনমত গড়ে তোলার জন্য তৎপর ছিলেন। তার তৎপরতায় অনেক দেশ বাংলাদেশের পক্ষে আসে। মুক্তিযুদ্ধকালীন সময়ে বাংলাদেশ থেকে প্রায় এক কোটি শরণার্থী ভারতে আশ্রয় গ্রহণ করেছিল। ভারত সরকার বিপুল অর্থ ব্যয় করে তাদের সহায়তা করেছিল।   এছাড়াও বাংলাদেশের মুক্তিযুদ্ধের শেষ দিকে বাংলাদেশকে স্বীকৃতি দিয়েছে এবং বাংলাদেশ ও ভারতের যৌথ বাহিনী গঠন করে তীব্র প্রতিরোধ গড়ে তোলে। যার ফলে দিশেহারা হয়ে ১৯৭১ সালের ১৬ই ডিসেম্বর পাকিস্তানি সেনাবাহিনী বাংলাদেশকে স্বাধীনতা ঘোষণা করে আত্মসমর্পণ করতে বাধ্য হয়েছিল। আর এরই মধ্য দিয়ে আমরা অর্জন করি আমাদের স্বাধীনতা।   তাই বলা যায়, ভারতের ভূমিকা বাংলাদেশের স্বাধীনতা যুদ্ধকে ত্বরান্বিত করেছিল।"
        }
      ]
    },
    {
      "number": "11",
      "uddipok": "বিশ্ব শান্তিরক্ষা ও কার্যকর করার ক্ষেত্রে জাতিসংঘ একটি বিশেষায়িত প্রতিষ্ঠান। জাতিসংঘ চলমান ক ও খ রাষ্ট্রের মধ্যে যুদ্ধ বন্ধে উদ্যোগ অব্যাহত রেখেছে। সম্প্রতি যুদ্ধ বন্ধে এই প্রতিষ্ঠান সাধারণ পরিষদে প্রস্তাব পাস করেছে।",
      "tag": "DB, MB, RB, SB 23",
      "sub_questions": [
        {
          "label": "ক",
          "question": "",
          "explanation": "সেপ্টেম্বর অন যশোর রোড কবিতার রচয়িতা বিখ্যাত মার্কিন কবি অ্যালেন্স গিন্সবার্গ।"
        },
        {
          "label": "খ",
          "question": "",
          "explanation": "১৯৭১ সালে বাংলাদেশের মুক্তিযুদ্ধের শেষ দিকে যখন পাকিস্তানি হানাদার বাহিনী বুঝে গিয়েছিল তাদের পরাজয় সুনিশ্চিত, তখন তারা বাঙ্গালীদেরকে মেধাশূন্য করার জন্য একটি নীল নকশা প্রণয়ন করে। ১৪ ডিসেম্বর তারা বাংলাদেশের বিভিন্ন খ্যাতনামা শিক্ষক, আইনজীবী, সাংবাদিক ও প্রমুখ বুদ্ধিজীবীদের হত্যা করে। তাদের স্মরণে প্রতি বছর ১৪ই ডিসেম্বর শহীদ বুদ্ধিজীবী দিবস হিসেবে পালন করা হয়। তাই ১৪ ডিসেম্বর বাঙালি জাতির কাছে স্মরণীয়।"
        },
        {
          "label": "গ",
          "question": "",
          "explanation": "উদ্দীপকের মত বাংলাদেশের মুক্তিযুদ্ধে জাতিসংঘের ভূমিকা একই রকম ছিল না। নিম্নে তা ব্যাখ্যা করা হলো :   বিশ্বজুড়ে শান্তিরক্ষা ও কার্যকর করার জন্য জাতিসংঘ কাজ করে থাকে। বর্তমানে ক ও খ রাষ্ট্রের মধ্যে চলমান যুদ্ধ বন্ধের জন্য উদ্যোগ অব্যাহত রেখেছে জাতিসংঘ। এছাড়াও যুদ্ধ বন্ধ করার জন্য জাতিসংঘ সাধারণ পরিষদে একটি প্রস্তাবও পাস করেছে।   তবে বাংলাদেশের মুক্তিযুদ্ধ চলাকালীন সময়ে জাতিসংঘ এরকম উল্লেখযোগ্য কোন ভূমিকা রাখেনি। ইয়াহিয়া খান যখন বাঙালিদের উপর তীব্র হত্যাকাণ্ড চালিয়ে যায়, তখন জাতিসংঘ এক রকম নিরব দর্শকের ভূমিকা পালন করেছিল। এই ধরনের নারকীয় হত্যাকাণ্ড, মৌলিক মানবাধিকার লংঘন ইত্যাদির বিরুদ্ধে কার্যকর ভূমিকা রাখেনি। মূলত সেই সময়ে ভেটো প্রদানকারী পাঁচটি বৃহৎ শক্তির বাইরে জাতিসংঘের নিজস্ব উদ্যোগ গ্রহণ করার ক্ষমতা খুবই সীমিত ছিল, যার ফলে পাকিস্তানি সেনাবাহিনীর নারকীয় হত্যাকান্ড ও মানবাধিকার লঙ্ঘনের বিরুদ্ধে কোন উদ্যোগ নিতে সক্ষম হয়নি। তবে মানবিক বিপর্যয় সংক্রান্ত কর্মকাণ্ডে ভূমিকা রাখতে সক্ষম হয়েছিল। এছাড়াও মুজিবনগর সরকারের স্বীকৃতি পাওয়ার জন্য সকল বৈধতা থাকা সত্ত্বেও মুক্তিযুদ্ধকালীন সময়ে জাতিসংঘ মুজিবনগর সরকারকে স্বীকৃতি প্রদান করেনি।  তাই বলা যায়, উদ্দীপকের মত বাংলাদেশের মুক্তিযুদ্ধে জাতিসংঘের ভূমিকা একই রকম ছিল না। তখন জাতিসংঘের ভূমিকা ছিল নেতিবাচক।"
        },
        {
          "label": "ঘ",
          "question": "",
          "explanation": "বাংলাদেশের মুক্তিযুদ্ধে উক্ত ভূমিকা তথা জাতিসংঘের নেতিবাচক ভূমিকার বাস্তবতা বিশ্লেষণ করা হলো:   জাতিসংঘের প্রধান লক্ষ্য ও উদ্দেশ্য ও বিশ্ব শান্তি ও নিরাপত্তা রক্ষা করা হলেও পাকিস্তানী হানাদার বাহিনী যখন বাঙ্গালীদের উপর নির্যাতন চালিয়েছিলে এবং ধ্বংস চালিয়েছিল তখন জাতিসংঘ নিরব দর্শকের ভূমিকা পালন করেছিল। বাঙ্গালীদের উপর চলমান এই গণহত্যা বন্ধের জন্য রাশিয়া ও পোল্যান্ড সহ বিভিন্ন রাষ্ট্র আবেদন জানালেও জাতিসংঘ সম্পূর্ণ নীরব ভূমিকা পালন করে।   অপরদিকে বাংলাদেশের যখন বিজয় সুনিশ্চিত তখন বাংলাদেশের বিজয়কে রুখে দিতে যুক্তরাষ্ট্র যুদ্ধ বিরতির প্রস্তাব করলে রাশিয়ার নাকোচের কারণে জাতিসংঘ সেই প্রস্তাব নিষেধ করতে বাধ্য হয়। ২৫ শে মার্চের পূর্বে জাতিসংঘ ঢাকা থেকে সকল জাতিসংঘ কর্মীকে ও প্রত্যাহার করে নেন কিন্তু এই গণহত্যার বিষয়ে কোনো উদ্যোগ নেয়নি। মূলত সেই সময়ে ভেটো প্রদানকারী পাঁচটি বৃহৎ শক্তির বাইরে জাতিসংঘের নিজস্ব উদ্যোগ গ্রহণ করার ক্ষমতা খুবই সীমিত ছিল, যার ফলে পাকিস্তানি সেনাবাহিনীর নারকীয় হত্যাকান্ড ও মানবাধিকার লঙ্ঘনের বিরুদ্ধে কোন উদ্যোগ নিতে সক্ষম হয়নি।   তাই বলা যায়, বাংলাদেশের মুক্তিযুদ্ধের জাতিসংঘের বাস্তবতা এবং ভূমিকা ছিল সম্পূর্ণ নেতিবাচক।"
        }
      ]
    }
  ]
}