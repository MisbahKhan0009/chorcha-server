{
  "title": "আইডিয়াল কলেজ, ধানমন্ডি ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "ব্রিটিশদের বিরুদ্ধে আমেরিকার স্বাধীনতা যুদ্ধে ফ্রান্স আমেরিকার প্রতি সমর্থন প্রদান করে। ফ্রান্স আর্থিক এবং সামরিক উভয় ক্ষেত্রে আমেরিকাকে সাহায্য প্রদান করে। অবশেষে প্যারিস চুক্তির মাধ্যমে যুক্তরাষ্ট্রের স্বাধীনতা স্বীকার করে ব্রিটিশরা আমেরিকা ত্যাগ করে।",
      "tag": "ISCD 23",
      "sub_questions": [
        {
          "label": "ক",
          "question": "সাইমন ড্রিং কে ছিলেন?",
          "explanation": "সাইমন ড্রিং ছিলেন মুক্তিযুদ্ধকালে বাংলাদেশে অবস্থানরত ব্রিটিশ সাংবাদিক।"
        },
        {
          "label": "খ",
          "question": "'কনসার্ট ফর বাংলাদেশ' কী? ব্যাখ্যা করো।",
          "explanation": "১৯৭১ সালের ১ আগস্ট নিউইয়র্কে 'কনসার্ট ফর বাংলাদেশ' নামে বাংলাদেশকে সহায়তা করার উদ্দেশ্যে একটি কনসার্টের আয়োজন করা হয়েছিল। যুক্তরাষ্ট্রের সংস্কৃতিকর্মীরা বাংলাদেশের মুক্তিযুদ্ধের সমর্থনে এগিয়ে এসেছিলেন। ভারতের বিশ্বখ্যাত সেতারবাদক রবিশঙ্কর তার পশ্চিমা শিল্পী বন্ধুদের সঙ্গে মিলে এর আয়োজন করেন। এ কনসার্টে অংশ নেন পণ্ডিত রবি শঙ্কর, জর্জ হ্যারিসন, রিলো স্টার, বব ডিলান, লিয়ন রাসেল, বিলি প্রেস্টন, আলী আকবর খান প্রমুখ। এ কনসার্টের মাধ্যমে শরণার্থীদের জন্য শুধু যে বিপুল সাহায্য আসে শুধু তাই নয়, যুক্তরাষ্ট্রের জনগণের মধ্যে বাংলাদেশে পাকিস্তানের চালানো নির্মমতার বিষয়ে সচেতনতা তৈরি হয়।"
        },
        {
          "label": "গ",
          "question": "উদ্দীপকের ফ্রান্সের সাথে বাংলাদেশের মুক্তিযুদ্ধে কোন দেশের ভূমিকার মিল রয়েছে? আলোচনা করো।",
          "explanation": "উদ্দীপকে ফ্রান্সের ভূমিকার সাথে বাংলাদেশের মুক্তিযুদ্ধে ভারতের ভূমিকার মিল রয়েছে। মুক্তিযুদ্ধ্যে ভারত সরকার বাংলাদেশকে যে সহযোগিতা প্রদান করেছিল, তার মধ্যে কয়েকটি পর্যায় লক্ষ করা যায়। প্রথম পর্যায়ে ভারত সরকার বাংলাদেশের মুক্তিযুদ্ধকে সমর্থন প্রদান করে, শরণার্থীদের আশ্রয় প্রদান করে, মুক্তিযোদ্ধাদের প্রশিক্ষণ প্রদান করে এবং প্রবাসী বাংলাদেশ সরকারকে ভারতের মাটিতে অবস্থান করে কার্যক্রম পরিচালনার অনুমতি দেয়। দ্বিতীয় পর্যায়ে ভারতীয় সশস্ত্র বাহিনী প্রচ্ছন্নভাবে মুক্তিযোদ্ধাদের সাথে পাকিস্তানিদের ঘাঁটিতে আক্রমণে অংশ নেয় এবং আর্ন্তজাতিক সমর্থন আদায়ে সচেষ্ট হয়। তৃতীয় পর্যায়ে ৩ ডিসেম্বর ১৯৭১ সালে পাকিস্তান ভারত আক্রমণ করলে ভারতীয় ও বাংলাদেশের মুক্তিবাহিনীর সমন্বয়ে যৌথবাহিনী গঠন করে সরাসরি পাকিস্তানের বিরুদ্ধে যুদ্ধে অংশ নেয়। এ পর্যায়ে ভারত বাংলাদেশ নামক রাষ্ট্রকে আনুষ্ঠানিক স্বীকৃতি প্রদান করে। উদ্দীপকে বর্ণিত আমেরিকার স্বাধীনতার যুদ্ধে ফ্রান্স আর্থিক ও সামরিক উভয় ক্ষেত্রে আমেরিকাকে সাহায্য করে। এ ঘটনাটি বাংলাদেশের মহান মুক্তিযুদ্ধে ভারতের সহযোগিতার কথা স্মরণ করিয়ে দেয়।"
        },
        {
          "label": "ঘ",
          "question": "উক্ত দেশের ভূমিকা বাংলাদেশের স্বাধীনতাকে ত্বরান্বিত করেছিল- বিশ্লেষণ করো।",
          "explanation": "উত্ত দেশ অর্থাৎ ভারতের ভূমিকা বাংলাদেশের স্বাধীনতাকে ত্বরান্বিত। করেছিল- উক্তিটি যথার্থ। ১৯৭১ সালের মুক্তিযুদ্ধে পাকিস্তানি হানাদার বাহিনীর অত্যাচার, উৎপীড়ন ও নির্যাতনের বিরুদ্ধে বাংলাদেশের পক্ষে সর্বপ্রথম সাহায্যের হাত বাড়িয়ে দেয় ভারত। তারা ২৫ মার্চের কালরাতের হত্যাযজ্ঞ ও এর পরবর্তী নয় মাস ধরে পাক হানাদার বাহিনীর হত্যাযজ্ঞের নানা চিত্র বহির্বিশ্বে তুলে ধরে। ভারতের তৎকালীন প্রধানমন্ত্রী ইন্দিরা গান্ধী প্রথম বাংলাদেশের মুক্তিযুদ্ধকে আন্তর্জাতিক পরিসরে পরিচিত করেন। ভারতের জনগণ ও সরকার প্রায় এক কোটি শরণার্থীকে আশ্রয় দান করে। এছাড়াও ভারত সরকার মুক্তিযুদ্ধকে সমর্থন প্রদান, মুক্তিযোদ্ধাদের প্রশিক্ষণ প্রদান, প্রবাসী বাংলাদেশ সরকারকে ভারতের মাটিতে অবস্থান করে কার্যক্রম পরিচালনা প্রকৃতির অনুমতি প্রদান করে। মুক্তিযুদ্ধ শুরু হলে ভারতীয় সশস্ত্র বাহিনী প্রচ্ছন্নভাবে মুক্তিযোদ্ধাদের সাথে পাকিস্তানিদের ঘাঁটিতে আক্রমণে অংশ দেয়। সবশেষে ১৯৭১ সালের ৩ ডিসেম্বর পাকিস্তান ভারত আক্রমণ করলে ভারতীয় ও বাংলাদেশের মুক্তি বাহিনীর সমন্বয়ে যৌথবাহিনী গঠন করে সরাসরি পাকিস্তানের বিরুদ্ধে যুদ্ধে অংশ নেয়। অতঃপর ভারত ৬ ডিসেম্বর স্বাধীন রাষ্ট্র হিসেবে বাংলাদেশকে প্রথম স্বীকৃতি প্রদান করে। উপরের আলোচনার পরিপ্রেক্ষিতে বলা যায়, ভারতের ভূমিকা বাংলাদেশের স্বাধীনতাকে ত্বরান্বিত করেছিল।"
        }
      ]
    },
    {
      "number": "2",
      "uddipok": "ব্রিটিশ ইতিহাসবিদ জেকব এফ ফিল্ড ২০১৩ সালে একটি গ্রন্থ রচনা করেন যেখানে প্রাচীন স্পার্টা নগররাষ্ট্র থেকে শুরু করে ১৯৮৭ খ্রি. পর্যন্ত ৪১ টি ভাষণকে পৃথিবীর শ্রেষ্ঠ ভাষণের মর্যাদা দেয়া হয়। বাংলাদেশের একজন অবিসংবাদিত নেতার ভাষণও সেই গ্রন্থে স্থান পেয়েছে, যে ভাষণটি বাঙালির ইতিহাসে অমর কাব্য হিসেবে পরিচিত। উক্ত ভাষণই ছিল বস্তুত বাঙালির পরোক্ষ স্বাধীনতার ঘোষণা।",
      "tag": "ISCD 23",
      "sub_questions": [
        {
          "label": "ক",
          "question": "ঐতিহাসিক লাহোর প্রস্তাব উত্থাপন করেন কে?",
          "explanation": "ঐতিহাসিক লাহোর প্রস্তাব উত্থাপন করেন শেরে বাংলা এ. কে. ফজলুল হক।"
        },
        {
          "label": "খ",
          "question": "দ্বি-জাতি তত্ত্ব কী? বুঝিয়ে লেখো।",
          "explanation": "দ্বি-জাতি তত্ত্ব হলো মুহাম্মদ আলী জিন্নাহ ঘোষিত একটি তত্ত্ব যাতে ভারতবর্ষে হিন্দু ও মুসলমানদের দুটি আলাদা জাতি হিসেবে চিহ্নিত করা হয়েছে। ১৯৩৭ সালের নির্বাচনের তিক্ত অভিজ্ঞতা এবং নির্বাচনের পর বিজয়ী কংগ্রেস সভাপতির বক্তব্যে মুহাম্মদ আলী জিল্লাহ বুঝতে পারেন যে সংখ্যালঘু মুসলিম সম্প্রদায়ের আশা-আকাঙ্ক্ষা হিন্দু নেতৃবৃন্দের শাসনাধীনে বাস্তবায়ন করা সম্ভব নয়। তাই মুসলমানদের স্বার্থের কথা বিবেচনা করে ১৯৩৯ সালে জিল্লাহ তার বহুল আলোচিত সমালোচিত দ্বি-জাতি তত্ত্বের ঘোষণা দেন।"
        },
        {
          "label": "গ",
          "question": "উদ্দীপকে কোন অবিসংবাদিত বাঙালি নেতার ভাষণের কথা বলা হয়েছে? উত্ত ভাষণের বৈশিষ্ট্যসমূহ আলোচনা করো।",
          "explanation": "উদ্দীপকে অবিসংবাদিত বাঙালি নেতা বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের কথা বলা হয়েছে। বঙ্গবন্ধু ১৯৭১ সালের ৭ মার্চ রেসকোর্স ময়দানে যে অবিস্মরণীয় ভাষণ দিয়েছিলেন তা এককথায় অনন্য। এটি বাংলার স্বাধীনতা সংগ্রামের ইতিহাসে এক অনন্য মাইলফলক। একটি ভাষণ জাতিকে কতটা উদ্দীপ্ত করতে পারে এটি তার উজ্জ্বল দৃষ্টান্ত। অনন্য বৈশিষ্ট্যমন্ডিত এ ভাষণের ভাব, ভাষা, বাক্য ও শব্দচয়ন একাধারে রাজনীতিবিদ, ভাষাবিদ, কূটনীতিবিদসহ সকল শ্রেণিকে অভিভূত করেছে। এর মাধ্যমে জনগণ বুঝে নিল যে, নেতা স্বাধীনতা ঘোষণা করেছেন কিন্তু শাসনবর্গ তাকে দায়ী করতে পারল না। ভাষণটি এমনই অনন্য বৈশিষ্ট্যের অধিকারী যে ইউনেস্কো একে বিশ্ব প্রামাণ্য ঐতিহ্য হিসেবে স্বীকৃতি দিয়েছেন। উদ্দীপকেও এ ভাষণের ইঙ্গিত রয়েছে। উদ্দীপকের বর্ণনায় দেখা যায়, ইতিহাসবিদ জেকব এফ ফিল্ডের গ্রন্থে বাংলাদেশের একজন অবিসংবাদিত নেতার ভাষণ পৃথিবীর শ্রেষ্ঠ ৪১টি ভাষণের অন্যতম হিসেবে স্থান পেয়েছে সে ভাষণটি বাঙালির ইতিহাসে অমর কাব্য হিসেবে পরিচিত। এখানে স্পষ্টতই বঙ্গবন্ধুর ৭ মার্চের ঐতিহাসিক ভাষণের কথাই বলা হয়েছে। অনন্য বৈশিষ্ট্যের জন্য এ ভাষণটি পুরো বিশ্বমানবতার সম্পদ হিসেবে ইতিযাসে অমর হয়ে আছে।"
        },
        {
          "label": "ঘ",
          "question": "উত্ত ভাষণই ছিল বাঙালির পরোক্ষ স্বাধীনতার ঘোষণা- ব্যাখ্যা করো।",
          "explanation": "'উক্ত ভাষণ তথা ৭ মার্চের ভাষণ ছিল পরোক্ষভাবে স্বাধীনতার ঘোষণা'- উক্তিটি যথার্থ। বাংলাদেশের স্বাধীনতা সংগ্রামের ইতিহাসে ৭ মার্চের ভাষণ অত্যন্ত তাৎপর্যপূর্ণ। ১৯৭০ সালের নির্বাচনের পর পাকিস্তানি কর্তৃপক্ষ নির্বাচনে বিজয়ী বাঙালির কাছে ক্ষমতা হস্তান্তরে টালবাহানা শুরু করে। সেসময় জনগণ অধীর আগ্রহে বঙ্গবন্ধুর নির্দেশের অপেক্ষা করছিল। তারা আর ঘরে ফিরে যেতে প্রস্তুত ছিল না। ততদিনে তাদের মনে স্বায়ত্তশাসন নয়, বরং স্বাধীনতা লাভের আকাঙ্ক্ষা জেগে উঠেছে। তারা স্বাধীনতার জন্য জীবন দিতেও প্রস্তুত হয়।৭ মার্চের ভাষণের পরদিন থেকে সারা দেশে ব্যাপক আন্দোলন শুরু হয়ে যায়। পাকিস্তানি কর্তৃপক্ষ জাহাজ ও বিমানযোগে সৈনা ও অস্ত্র আনতে থাকে। প্রতিটি ক্যান্টনমেন্টে কৌশলে বাঙালি সৈন্যদের নিরস্ত্র করার প্রক্রিয়া শুরু হয়ে যায়। জনগণও বিভিন্ন জায়গায় সামরিক যান চলাচলে বাধা দেওয়া শুরু করে। সেনাবাহিনীর বাঙালি অফিসার ও সৈনিকগণ ৭ মার্চের ভাষণের দিক নির্দেশনা অনুযায়ী প্রস্তুতি নিতে শুরু করে। ১৯ মার্চ পাকিস্তানি সেনাবাহিনী জয়দেবপুরে বাঙালি সেনাদের নিরস্ত করতে আসছে শুনে জনগণ প্রতিরোধ গড়ে তোলে। সর্বোপরি এ ভাষণের পর প্রত্যেক জেলা, থানা, এমনকি ইউনিয়ন পর্যায়েও ব্যাপক প্রতিরোধ গড়ে উঠতে থাকে। ১৯৭১ সালের মুক্তিযুদ্ধের সময় এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। এই একটি ভাষণই পুরো জাতিকে দীর্ঘ ৯ মাস ভয়াবহ যুদ্ধের মধ্যে প্রবল মানসিক শক্তি যুগিয়েছে। এ ভাষণটি ছিল বাঙালির প্রতিরোধ ও মুক্তির লক্ষ্যে চূড়ান্ত সংগ্রামের দিকনির্দেশনা। উপরের আলোচনা শেষে বলা যায়, বাঙালির অধিকার আদায় ও মুক্তি সংগ্রামে বঙ্গবন্ধুর ৭ মার্চের ভাষণের গুরুত্ব অপরিসীম।"
        }
      ]
    },
    {
      "number": "3",
      "uddipok": "ভারতে কমিউনিস্ট আন্দোলনের বিরুদ্ধে ত্রিশের দশকে তিনটি ষড়যন্ত্র মামলা করা হয়েছিল। এই মামলাগুলো হলো যথাক্রমে 'পেশোয়ার ষড়যন্ত্র মামলা', 'মিরাট ষড়যন্ত্র মামলা' এবং 'কানপুর ষড়যন্ত্র মামলা'। ভারতের রাজনৈতিক ইতিহাসে এই মামলাগুলো দীর্ঘস্থায়ী প্রভাব ফেলেছিল।",
      "tag": "ISCD 23",
      "sub_questions": [
        {
          "label": "ক",
          "question": "আগরতলা মামলার অফিসিয়াল নাম কী ছিল?",
          "explanation": "আগরতলা মামলার অফিসিয়াল নাম ছিল 'রাষ্ট্র বনাম শেখ মুজিবুর রহমান এবং অন্যান্য'।"
        },
        {
          "label": "খ",
          "question": "অপারেশন সার্চলাইট' কী",
          "explanation": "১৯৭১ সালের ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত বাঙালির ওপর নৃশংস হত্যাকাণ্ড শুরু করে যা অপারেশন সার্চলাইট নামে পরিচিত। ২৫ মার্চ রাতে প্রথম হামলার শিকার হন ফার্মগেট এলাকার মিছিলরত বাঙালি ছাত্র-জনতা। একই সঙ্গে রাজারবাগ পুলিশ লাইন ও শিলখানায় পাকিস্তানি সেনাবাহিনী আক্রমণ করে। এভাবে তারা পুরো পূর্ব পাকিস্তানে নৃশংস হত্যাযজ্ঞ চালায়।"
        },
        {
          "label": "গ",
          "question": "উদ্দীপকের মামলার সাথে তোমার পাঠ্যবইয়ের কোন মামলার মিল পাওয়া যায়? ব্যাখ্যা করো।",
          "explanation": "উদ্দীপকের মামলার সাথে আমার পঠিত আগরতলা মামলার সাদৃশ্য রয়েছে। ১৯৬৮ সালের ৬ জানুয়ারি পাকিস্তান সরকার ঘোষণা করে যে দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan Observer, January 7, 1968)। অতঃপর সরকার ১৯৬৮ সালের ১৮ জানুয়ারি বঙ্গবন্ধু শেখ মুজিবুর রহমানকে প্রধান আসামি করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত বঙ্গবন্ধু শেখ মুজিবুর রহমানের রাজনৈতিক কর্মকাণ্ডকে রুদ্ধ করে দেয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকে ভারতে কমিউনিস্ট আন্দোলনের বিরুদ্ধে ত্রিশের দশকে ৩টি ষড়যন্ত্র মামলা দায়ের করার কথা বলা হয়েছে। ষড়যন্ত্রমূলক এসব মামলার সাথে আগরতলা মামলার সাদৃশ্য লক্ষ করা যায়।"
        },
        {
          "label": "ঘ",
          "question": "উক্ত মামলার পরিণতি কী হয়েছিল? পাঠবইয়ের আলোকে বিশ্লেষণ করো।",
          "explanation": "উত্ত মামলা অর্থাৎ আগরতলা মামলা (১৯৬৮) ব্যর্থতায় পর্যবসিত হওয়ায় আইয়ুব খানের সরকার গ্রহণযোগ্যতা হারায়। পাকিস্তান সরকার যে লক্ষ্য নিয়ে মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্য হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের হড়যন্ত্র হিসেবে গণ্য করে। বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উত্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য যয়। এর মধ্য দিয়ে পাকিস্তান সরকারের দুর্বলতা প্রমাণিত হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে বলা যায়, এ মামলা মিথ্যা প্রমাণিত হওয়াতেই সরকার গ্রহণযোগ্যতা হারায়।"
        }
      ]
    },
    {
      "number": "4",
      "uddipok": "",
      "tag": "ISCD 23",
      "sub_questions": [
        {
          "label": "ক",
          "question": "বক্সারের যুদ্ধ কত সালে সংঘটিত হয়?",
          "explanation": "বক্সারের যুদ্ধ সংঘটিত হয় ১৭৬৪ সালে।"
        },
        {
          "label": "খ",
          "question": "'আইনগত কাঠামো আদেশ' বলতে কী বোঝ?",
          "explanation": "'আইনগত কাঠামো আদেশ' হলো ইয়াহিয়া খান কর্তৃক প্রবর্তিত একটি প্রশাসনিক সংস্কারমূলক ব্যবস্থা। আইনগত কাঠামো আদেশের মাধ্যমে ইয়াহিয়া খান পশ্চিম পাকিস্তানে এক ইউনিট ব্যবস্থা ভেঙে দিয়ে চারটি নতুন প্রদেশ সৃষ্টি করেন। তারপর তিনি 'এক ব্যক্তি এক ভোট' নীতি ঘোষণা করেন। তিনি পূর্ব পাকিস্তানের সংখ্যাগরিষ্ঠতার দাবি মেনে নেন। এছাড়া উক্ত আদেশে ১৯৬১ সালের আদমশুমারির লোকসংখ্যা অনুযায়ী প্রাদেশিক পরিষদের আসন সংখ্যা বণ্টন করা হয়। প্রাপ্ত বয়স্কদের ভোটে জাতীয় ও প্রাদেশিক পরিষদের সদস্যগণ নির্বাচিত হবেন বলা হয়।"
        },
        {
          "label": "গ",
          "question": "উল্লিখিত ছকের প্রশ্নবোধক স্থানে কোন নির্বাচনের কথা বলা হয়েছে? আলোচনা করো।",
          "explanation": "উদ্ভাবিত হকের প্রশ্নবোধক স্থানে ১৯৭০ সালে অনুষ্ঠিত পাকিস্তানের সাধারণ নির্বাচনের কথা বলা হয়েছে। ১৯৭০ সালের নির্বাচন ছিল সর্বজনীন ভোটাধিকারের ভিত্তিতে অনুষ্ঠিত ঐক্যবদ্ধ পাকিস্তানের প্রথম ও শেষ সাধারণ নির্বাচন। ইয়াহিয়া খান তার আইনগত কাঠামো আদেশে ১৯৬১ সালের আদমশুমারি অনুযায়ী প্রাদেশিক পরিষদের আসনসংখ্যা নির্ধারণ করে দেন। এছাড়া জাতীয় পরিষদে প্রদেশসমূহের আসন সংখ্যাও নির্ধারণ করে দেওয়া হয়েছিল। জাতীয় পরিষদে সংরক্ষিত নারী আসনসহ মোট ৩১৩টি আসন বরাদ্দ দেওয়া হয়। এছাড়া পূর্ব পাকিস্তান প্রাদেশিক পরিষদে ৩১০ আসন এবং পাকিস্তানের পশ্চিমাঞ্চলের প্রদেশসমূযের জন্য মোট ৩০০ আসন নির্ধারণ করা হয়েছিল। উদ্দীপকেও এ বিষয়ের ধারণা প্রকাশ পেয়েছে। উদ্দীপকের ছকচিত্রে একটি সাধারণ নির্বাচনে জাতীয় পরিষদে ৩১৩ এবং প্রাদেশিক পরিষদে ৩০০ আসনের উল্লেখ রয়েছে, যা উপরে আলোচিত ১৯৭০ এর নির্বাচনের আসন বণ্টনের সাথে সাদৃশ্যপূর্ণ। তাই বলা যায়, উদ্দীপকের প্রশ্নবোধক স্বস্থানে ১৯৭০ এর নির্বাচনের কথা বলা হয়েছে।"
        },
        {
          "label": "ঘ",
          "question": "বাঙালির জাতীয় জীবনে উক্ত নির্বাচনের প্রভাব ব্যাখ্যা করো।",
          "explanation": "বাঙালির জাতীয় জীবনে উস্ত নির্বাচনের প্রভাব অপরিসীম। স্বাধীন সার্বভৌম বাংলাদেশের অভ্যুদয়ের পেছনে ১৯৭০ সালের নির্বাচনের গুরুত্ব অনেক। পাকিস্তানি শাসনামলে ১৯৫৪ সালের নির্বাচনের পর এটিই ছিল সবচেয়ে বেশি অবাধ ও নিরপেক্ষ নির্বাচন। ১৯৪৭ সালের পর থেকে বাঙালি জাতি ভাষা, সাহিত্য ও সংস্কৃতি সর্বক্ষেত্রে যে স্বাতন্ত্র্য দাবি করে আসছিল, ১৯৭০ সালের নির্বাচনে বাঙালির সে স্বাতন্ত্র্য পরিচয়ের বিজয় ঘটে। পূর্ব বাংলার জনগণ স্বায়ত্তশাসনের যে দাবি করে আসছিল তা পশ্চিম পাকিস্তানি শাসকগোষ্ঠী অবৈধ বলে ঘোষণা করে। এ নির্বাচনের ফলে ছয় দফাভিত্তিক স্বায়ত্তশাসনের দাবির বৈধতা প্রমাণিত হয়। সর্বোপরি ইয়াহিয়া খানের ঘোষণা অনুযায়ী নির্বাচিত সরকারের হাতে ক্ষমতা হস্তান্তরের সময় এলে তিনি তা না করে নিরীহ বাঙালির ওপর - সেনাবাহিনীর মাধ্যমে গণহত্যা চালান। শুরু হয় বাংলার মানুষের মুক্তির সশস্ত্র সংগ্রাম, যার পরিণতিতে ১৯৭১ সালের ১৬ ডিসেম্বর মুক্তিযুদ্ধে বাঙালি চূড়ান্ত বিজয় অর্জনের মাধ্যমে পৃথিবীর বুকে বাংলাদেশ নামে একটি সার্বভৌম রাষ্ট্রের জন্ম হয়। উপরের আলোচনা শেষে বলা যায়, স্বাধীন সার্বভৌম বাংলাদেশের অভ্যুদয়ে ১৯৭০-এর নির্বাচনের গুরুত্ব ও প্রভাব ছিল সূদূরপ্রসারী ও তাৎপর্যপূর্ণ"
        }
      ]
    },
    {
      "number": "5",
      "uddipok": "যুক্তরাষ্ট্রে বহুদিন যাবৎ বহু সংখ্যক মুসলমান বসবাস করে। সেখানকার মুসলমানদের স্বার্থ রক্ষার জন্য একটি রাজনৈতিক দল গড়ে ওঠে। উক্ত রাজনৈতিক দলটি মুসলমানদের স্বার্থ সংরক্ষণে নানামুখী পদক্ষেপ গ্রহণ করে।",
      "tag": "ISCD 23",
      "sub_questions": [
        {
          "label": "ক",
          "question": "লক্ষ্ণৌ চুক্তি কত সালে স্বাক্ষরিত হয়?",
          "explanation": "লক্ষৌ চুক্তি স্বাক্ষরিত হয় ১৯১৬ সালে।"
        },
        {
          "label": "খ",
          "question": "কয়টি রাজনৈতিক দল নিয়ে যুক্তফ্রন্ট গঠিত হয়? দলগুলোর নাম লিখ।",
          "explanation": "মূলত পাঁচটি বিরোধী রাজনৈতিক দল নিয়ে যুক্তফ্রন্ট গঠিত হয়। ১৯৫৪ সালের নির্বাচনে মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা নেয় বিরোধী দলগুলো। এরই পরিপ্রেক্ষিতে ১৯৫৩ সালে মওলানা ভাসানীর নেতৃত্বাধীন আওয়ামী মুসলিম লীগ, শেরে বাংলা একে ফজলুল হকের কৃষক-শ্রমিক পার্টি, মাওলানা আতাহার আলীর নেজামী-ই-ইসলামি পার্টি, হাজী দানেশের বামপন্থি গণতন্ত্রী দল এবং খিলাফত-ই-রাব্বানীর সমন্বয়ে গঠিত হয় যুক্তফ্রন্ট।"
        },
        {
          "label": "গ",
          "question": "উদ্দীপকে উল্লিখিত রাজনৈতিক দল দ্বারা কোন রাজনৈতিক দলকে নির্দেশ করে? ব্যাখ্যা করো।",
          "explanation": "উদ্দীপকে উল্লিখিত রাজনৈতিক দল দ্বারা ভারতবর্ষের মুসলিমদের প্রথম রাজনৈতিক দল মুসলিম লীগকে নির্দেশ করে। ১৯০৬ সালে ভারতীয় মুসলমানদের রাজনৈতিক সংগঠন মুসলিম লীগের আত্মপ্রকাশ একটি স্বতন্ত্র রাজনৈতিক ধারার সূচনা করে। ভারতীয় জাতীয় কংগ্রেস প্রতিষ্ঠার পর থেকেই স্যার সৈয়দ আহম্মদ খানসহ বিশিষ্ট। মুসলিম নেতৃবৃন্দ মুসলমানদের দাবি-দাওয়া আদায়ের লক্ষ্যে একটি স্বতন্ত্র রাজনৈতিক দল গঠনের প্রয়োজনীয়তা অনুভব করে আসছিলেন। ভারতীয় জাতীয় কংগ্রেস অসাম্প্রদায়িক দল হলেও মূলত হিন্দুদের স্বার্থসংশ্লিষ্ট বিষয়ে বেশি মনোযোগী ছিল। ফলে ১৯০৬ সালে ৩৫ সদস্যের মুসলিম প্রতিনিধি দল আগা খানের নেতৃত্বে সিমলায় ইংরেজ ভাইসরয় লর্ড মিন্টোর সাথে সাক্ষাৎ করে রাজনৈতিক বিষয়ে মতবিনিময় করেন। একই বছ্যা ঢাকার শাহবাগে অনুষ্ঠিত হয় 'মোহামেডান এডুকেশনাল কনফারেন্স'-এর বার্ষিক সম্মেলন। সম্মেলনের শেষ দিনে ১৯০৬ সালের ৩০ ডিসেম্বর ভারতের বিভিন্ন স্থান থেকে আগত মুসলিম প্রতিনিধিগণ 'অল ইন্ডিয়া মুসলিম লীগ' নামে মুসলমানদের জন্য একটি রাজনৈতিক দল গঠন করেন। তবে ভারতীয় কংগ্রেসের সদস্যরা এর বিরোধিতা করে। উদ্দীপকে বলা হয়েছে, যুক্তরাষ্ট্রে বহুদিন যাবৎ বহু সংখ্যক মুসলমান বসবাস করে। ফলে সেখানকার মুসলমানদের স্বার্থ রক্ষার জন্য একটি রাজনৈতিক দল গড়ে ওঠে। উক্ত রাজনৈতিক দলটি গড়ে ওঠার প্রেক্ষাপটের সাথে মুসলিম লীগ গঠনের প্রেক্ষাপট ও উদ্দেশ্য সাদৃশ্যপূর্ণ। তাই বলা যায়, উদ্দীপকে উল্লিখিত রাজনৈতিক দল দ্বারা মুসলিম লীগকে নির্দেশ করে।"
        },
        {
          "label": "ঘ",
          "question": "মুসলমানদের স্বার্থ সংরক্ষণের উন্দ্র রাজনৈতিক দলটির ভূমিকা বিশ্লেষণ করো।",
          "explanation": "মুসলমানদের স্বার্থ সংরক্ষণে মুসলিম লীগের ভূমিকা অনবদ্য। ভারতীয় জাতীয় কংগ্রেস জাতি-ধর্ম-সম্প্রদায় নির্বিশেষে সকল ভারতীয়র স্বার্থ রক্ষার লক্ষ্যেই প্রতিষ্ঠিত হয়েছিল। এর শীর্ষ নেতাদের মধ্যে মওলানা আজাদের মতো মুসলিমরা ছিলেন। কিন্তু ক্রমে দলটির সঙ্গে মুসলিম সম্প্রদায়ের দূরত্ব সৃষ্টি হয়। কারণ বিভিন্ন রাজনৈতিক ঘটনা ও কংগ্রেসের কার্যকলাপের পরিপ্রেক্ষিতে মুসলিমদের মনে এ ধারণা জোরদার হয় যে, দলটি সংখ্যাগরিষ্ঠ হিন্দুদের স্বার্থকে প্রাধান্য দিচ্ছে। অন্যদিকে পাশ্চাত্য ও ইংরেজি শিক্ষার প্রতি অনীহা, ব্রিটিশ সরকারের বিরূপ মনোভাব প্রভৃতি কারণে মুসলমানগণ হিন্দুদের তুলনায় রাজনৈতিকভাবে ও জ্ঞান-বিজ্ঞানের দিক দিয়ে পিছিয়ে পড়েছিল। উনিশ শতকে এ বিষয়টি স্যার সৈয়দ আহমদ খান, সৈয়দ নওয়াব আলী চৌধুরী, নবাব সলিমুল্লাহ প্রমুখ নেতৃবৃন্দ উপলব্ধি করতে পেরেছিলেন। এছাড়া কংগ্রেস এ সময় বজাভঙ্গের বিরোধিতা করায় মুসলমানদের মনে ক্ষোভের জন্ম নেয়। তারা নিজস্ব দাবি-দাওয়া আদায়ের লক্ষ্যে একটি স্বতন্ত্র দল গঠনের বিষয়টি ব্রিটিশ সরকারের কাছে তুলে ধরেন। ফলশ্রুতিতে All India Muslim League নামে একটি রাজনৈতিক দলের আত্মপ্রকাশ ঘটে। মুসলিম লীগ গঠনের প্রাথমিক উদ্দেশ্যের মধ্যে মুসলমানদের রাজনৈতিক অধিকার ও স্বার্থ সংরক্ষণ করা এবং তাদের আশা-আকাঙ্ক্ষা ব্রিটিশ সরকারের কাছে তুলে ধরার বিষয়টি ছিল অন্যতম। প্রতিষ্ঠার পর থেকেই দলটি মুসলমানদের স্বার্থ রক্ষায় কাজ করে। সুতরাং, প্রশ্নোত্ব বজ্রব্যটি যথার্থ বলে আমি মনে করি।"
        }
      ]
    },
    {
      "number": "6",
      "uddipok": "ভারতবর্ষে পিছিয়ে পড়া মুসলমানদের স্বার্থ সংরক্ষণের লক্ষ্যে জনাব 'ক' একটি সংস্কার আন্দোলন গড়ে তোলেন। তিনি একজন উচ্চ শিক্ষিত ব্যক্তি ছিলেন এবং তিনি দীর্ঘদিন ব্রিটিশদের অধীনে চাকুরী করছেন। তাঁর সংস্কার আন্দোলন ইতিহাসে 'আলিগড় আন্দোলন' নামে পরিচিত। তাঁর এই সংস্কার আন্দোলনের ফলে পিছিয়ে পড়া মুসলমানরা শিক্ষা- দীক্ষায় দ্রুত এগিয়ে যায়।",
      "tag": "ISCD 23",
      "sub_questions": [
        {
          "label": "ক",
          "question": "কত সালে বলভক্তা করা হয়েছিল?",
          "explanation": "১৯০৫ সালে বাভল করা হয়েছিল।"
        },
        {
          "label": "খ",
          "question": "স্বদেশী আন্দোলন কী? ব্যাখ্যা করো।",
          "explanation": "ভারতীয় জাতীয় কংগ্রেস ১৯০৫ সালে সংঘটিত বাগভঙ্গের বিরোধিতা করে ইংরেজ শাসনের বিরুদ্ধে যে প্রবল আন্দোলনের ডাক দেয় তা স্বদেশী আন্দোলন নামে পরিচিত। বঙ্গভঙ্গকে মুসলমান সম্প্রদায় স্বাগত জানালেও কংগ্রেস একে ইংরেজ সরকারের 'ভাগ 'কর এবং শাসন কর' (Divide and Rule) নীতি হিসেবে উল্লেখ করে সকল প্রকার ব্রিটিশ পণ্য ও শিক্ষা বর্জন করে। গড়ে ওঠে স্বদেশী স্কুল ও কল-কারখানা। ইতিহাসে এটি স্বদেশী আন্দোলন নামে খ্যাত। এ আন্দোলনের এক পর্যায়ে ব্রিটিশ সরকার ১৯১১ সালে বঙ্গভঙ্গ রদ ঘোষণা করে।"
        },
        {
          "label": "গ",
          "question": "উদ্দীপকে উল্লিখিত সংস্কারক দ্বারা ভারতবর্ষের কোন সংস্কারককে বোঝানো হয়েছে? আলোচনা করো।",
          "explanation": "উদ্দীপকে উল্লিখিত সংস্কার দ্বারা ভারতবর্ষের অন্যতম সংস্কারক স্যার সৈয়দ আহমদ খানকে বোঝানো হয়েছে। সৈয়দ আহমদ খান ছিলেন একজন স্বনামধন্য মুসলিম সমাজ সংস্কারক ও চিন্তাবিদ। তিনি তার দূরদর্শিতা, প্রজ্ঞা ও অভিজ্ঞতার আলোকে উপলব্ধি করতে পেরেছিলেন, ধর্মীয় গোঁড়ামি এবং ইংরেজি শিক্ষার প্রতি অনীহা, ভারতে মুসলমানদের পিছিয়ে পড়ার কারণ। উপরন্তু মুসলমানদের ইংরেজবিদ্বেষী মনোভাব শাসক ইংরেজদের এ সম্প্রদায়ের প্রতি বীতশ্রদ করে তোলে। এ অবস্থায় স্যার সৈয়দ আহমদ খান মুসলমানদের আধুনিক। পাশ্চাত্য তথা ইংরেজি শিক্ষা গ্রহণ উদ্বুদ্ধ করেন। এর পাশাপাশি মুসলমান সম্প্রদায়ের মধ্যে সামাজিক, রাজনৈতিক, সাংস্কৃতিক সকল ক্ষেত্রে প্রগতিশীল ভাবধারার প্রসারের লক্ষ্যে তিনি আলীগড় আন্দোলনের সূচনা করেন। তিনি মুসলমানদের স্বার্থেই শাসক ইংরেজদের সাথে সম্পর্ক উন্নয়নের কোনো বিকর নেই বলে মনে করতেন। উদ্দীপকে আমরা যে মনীষীর কর্মকাণ্ডের পরিচয় পাই তার সংস্কার আন্দোলন ইতিহাসে আলীগড় 'আন্দোলন' নামে পরিচিত। তাঁর এই সংস্কার আন্দোলনের ফলে পিছিয়ে পড়া মুসলমানরা শিক্ষা-দীক্ষায় দ্রুত এগিয়ে যায়। এখানে স্পষ্টতই ভারতীয় মুসলিম জাগরণের পুরোধা স্যার সৈয়দ আহমদের কথাই বলা হয়েছে।"
        },
        {
          "label": "ঘ",
          "question": "ভারতবর্ষে মুসলামানদের উন্নয়নে উত্ত সংস্কারকের কৃতিত্ব মূল্যায়ন করো",
          "explanation": "ভারতবর্ষে মুসলমানদের উন্নয়নে উক্ত সংস্কারক তথা স্যার সৈয়দ আহমদের কৃতিত্ব অসামান্য। ব্রিটিশ শাসিত ভারতে যেসব মনীষী ও সমাজ সংস্কারক পশ্চাদপদ মুসলমানদের অজ্ঞতা, সামাজিক শোষণ ও রাজনৈতিক বঞ্চনা থেকে উদ্ধার করার ক্ষেত্রে অগ্রণী ভূমিকা পালন করেন, তাদের মধ্যে স্যার সৈয়দ আহমদ খান অন্যতম। মুসলমান সম্প্রদায়ের মধ্যে প্রগতিশীল ভাবধারা প্রসারের লক্ষ্যে তিনি আলীগড় আন্দোলনের সূচনা করেন। ১৮৬৪ সালে তিনি 'অনুবাদ সমিতি' নামে একটি প্রতিষ্ঠান গঠন করে ইতিহাস, বিজ্ঞান ও সাহিত্যের শ্রেষ্ঠ গ্রন্থাবলি অনুবাদের ব্যবস্থা করেন। এটি পরবর্তীকালে 'সাহিত্য ও বিজ্ঞান পরিষদ' নামে পরিচিত হয়। সংগঠনটি মুসলমানদের মধ্যে আধুনিক পাশ্চাত্য শিক্ষা ও জ্ঞান-বিজ্ঞান প্রচারের প্রধান কেন্দ্র ছিল। এছাড়া ১৮৭০ সালে 'তাহযিব-উল-আখলাক' পত্রিকা, ১৮৭৫ সালে Mohammadan Anglo-Oriental College, ১৮৭৭ সালে আলীগড় কলেজ এবং ১৮৮৬ সালে Mohammadan Literary Society প্রভৃতি প্রতিষ্ঠার মাধ্যমে সৈয়দ আহমদ মুসলিম সমাজের মধ্যে আধুনিক শিক্ষা বিস্তার, উদারনৈতিক মনোভাবের চর্চা ও কুসংস্কার দূর করায় অগ্রণী ভূমিকা পালন করেন। তাই বলা যায়, উদ্দীপকের মনীষীর মতো স্যার সৈয়দ আহমদ খান তৎকালীন ভারতীয় মুসলিম সম্প্রদায়ের নবজাগরণের অন্যতম পথনির্দেশক।"
        }
      ]
    },
    {
      "number": "7",
      "uddipok": "",
      "tag": "ISCD 23",
      "sub_questions": [
        {
          "label": "ক",
          "question": "বাংলাদেশের জাতীয় দিবস কত তারিখে?",
          "explanation": "বাংলাদেশের জাতীয় দিবস ২৬ মার্চ তারিখে।"
        },
        {
          "label": "খ",
          "question": "'হান্টার কমিশন' বলত কী বোঝ?",
          "explanation": "১৮৮২ খ্রিস্টাব্দে স্যার উইলিয়াম হান্টারের নেতৃত্বে একটি শিক্ষা কমিশন গঠিত হয়, যেটি ইতিহাসে হান্টার কমিশন নামে পরিচিত। লর্ড রিপনের উল্লেখযোগ্য সংস্কারের মধ্যে শিক্ষা সংস্কার অন্যতম। ভারতের মানুষকে আধুনিক শিক্ষায় শিক্ষিত করার লক্ষ্যে তিনি স্যার উইলিয়াম হান্টারের নেতৃত্বে 'হান্টার কমিশন' নামে একটি শিক্ষা কমিশন। গঠন করেন। এ কমিশন প্রাথমিক শিক্ষার জন্য বিদ্যালয় স্থাপন, মাধ্যমিক শিক্ষাকে দুই ভাগে ভাগ করা, উচ্চ শিক্ষার উপর থেকে সরকারি নিয়ন্ত্রণ প্রত্যাহার, নারী শিক্ষা ও মুসলিম সম্প্রদায়ের মধ্যে শিক্ষা বিস্তার প্রভৃতি সুপারিশ করে। এ কমিশনের ফলে ভারতবাসীর শিক্ষা গ্রহণের পথ প্রশস্ত হয়।"
        },
        {
          "label": "গ",
          "question": "উল্লিখিত ছক দ্বারা তোমার পাঠ্যবইয়ের কোন ঘটনাকে নির্দেশ। করে? বুঝিয়ে লেখো ।",
          "explanation": "উল্লিখিত ছক আমার পাঠ্যবইয়ের বঙ্গভঙ্গের ঘটনাকে নির্দেশ করে। ভারতের রাজনৈতিক ইতিহাসে বজাভা একটি গুরুত্বপূর্ণ ঘটনা। ইংরেজ শাসনাধীন বাংলা প্রেসিডেন্সি ছিল ভারতের অন্যতম বড় প্রদেশ। তাই কলকাতা থেকে বাংলার পূর্বাঞ্চলে প্রশাসনিক কার্যক্রম পরিচালনা করা কষ্টকর ছিল। ১৯০৫ সালের দিকে এ অঞ্চলে হিন্দু-মুসলিম সম্প্রীতির অবনতি ঘটলে লর্ড কার্জন প্রশাসনিক সুবিধা ও সাম্প্রদায়িক সম্প্রীতি প্রতিষ্ঠার লক্ষ্যে বাংলা প্রেসিডেন্সিকে দুটি প্রদেশে ভাগ করেন। পূর্বাঞ্চলে 'পূর্ববঙ্গ ও আসাম' নামে একটি নতুন প্রদেশ সৃষ্টি করেন, যার রাজধানী করা হয় ঢাকা। আর বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিমবঙ্গ নামে অপর একটি প্রদেশ গঠন করা হয়। কলকাতাকে এ প্রদেশের রাজধানী করা হয়। এ ঘটনার ফলে হিন্দু-মুসলিম জাতিগত বিভেদ তৈরি হয়। উদ্দীপকে উল্লিখিত ছকে ১৯০৫, লর্ড কার্জন, পূর্ববঙ্গ ও আসামের রাজধানী ঢাকা, পশ্চিম বঙ্গের রাজধানী কলকাতা এবং সবশেষে সাম্প্রদায়িক বিভেদ ইত্যাদি বিষয়গুলো উপস্থাপন করা হয়েছে। উত্ত সাল, ব্যক্তি এবং অন্যান্য প্রত্যেকটি বিষয়ই বঙ্গভঙ্গের ঘটনার সাথে সম্পৃক্ত। তাই বলা যায়, উল্লিখিত ছক দ্বারা আমার পাঠ্যবইয়ের বঙ্গভঙ্গের ঘটনাকে নির্দেশ করে।"
        },
        {
          "label": "ঘ",
          "question": "উত্ত ঘটনার প্রভাব কী হয়েছিল? ব্যাখ্যা করো।",
          "explanation": "ঘটনাটি অর্থাৎ বঙ্গভঙ্গ ঐ অঞ্চলের ইতিহাসে ইতিবাচক ও নেতিবাচক উভয় ধরনের প্রভাব বিস্তার করেছিল। ১৯০৫ সালের বঙ্গভঙ্গ বাংলার ইতিহাসে একটি গুরুত্বপূর্ণ অধ্যায়। বঙ্গভজা কার্যকর হলে হিন্দু ও মুসলমান সম্প্রদায় বিপরীতমুন্নী প্রতিক্রিয়া দেখায়। উন্নয়নের আশায় পূর্ববঙ্গের অনগ্রসর মুসলমানরা একে স্বাগত জানায়। কিন্তু পশ্চিমবঙ্গের জনগণ বিশেষ করে শিক্ষিত ও অবস্থাপন্ন ফিন্দুরা এর প্রতিবাদে ব্যাপক আন্দোলন গুড়ে তোলে, যা স্বদেশি আন্দোলন নামে পরিচিত। তারা বিষয়টিকে বাঙালি জাতীয়তাবাদী আন্দোলন নস্যাৎ ও মাতৃভূমিকে ভাগ করার ব্রিটিশ ষড়যন্ত্র হিসেবে আখ্যা দেয়। অবশেষে ব্রিটিশ সরকার ১৯১১ সালে বঙ্গভঙ্গ রদের ঘোষণা দেয়। বক্তাভঙ্গের ফলে এ অঞ্চলে হিন্দু-মুসলিম বিভেদ চরম আকার ধারণ করে। ফলে উভয় সম্প্রদায়ের মধ্যে ধর্মভিত্তিক জাতীয়তাবাদের সূত্রপাত ঘটে। তারা নিজেদের স্বতন্ত্র রাজনৈতিক শক্তি হিসেবে আত্মপ্রকাশ ঘটায়, যা সাময়িকভাবে ব্রিটিশ সরকারের 'ভাগ কর এবং শাসন কর' নীতি বাস্তবায়ন করলেও পরবর্তীতে তা ইংরেজ সরকারের বিরুদ্ধে বিদ্রোহের জ্বালানি যোগায়। বঙ্গভঙ্গের ফলে কলকাতা ভারতবর্ষের রাজধানীর মর্যাদা হারায় এবং হিন্দু-মুসলিম দ্বন্দ্ব সংঘাতে রূপ নেয়। ১৯৪০ সালের লাহোর প্রস্তাব ছিল মূলত বংগভঙ্গেরই বর্ধিত রূপ। যার ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উপরের আলোচনা শেষে বলা যায়, বঙ্গভঙ্গ বাংলার ইতিহাসে ইতিবাচক ও নেতিবাচক উভয় ধরনের প্রভাব বিস্তার করেছিল।"
        }
      ]
    },
    {
      "number": "8",
      "uddipok": "জনাব 'ক' ভারতবর্ষের ভাইসরয় নিযুক্ত হওয়ার পর এদেশীয়দের কল্যাণে কতগুলো সংস্কার আনয়ন করেন। তাঁর এই সংস্কারকার্যের ফলে সুবিধাবঞ্চিত ভারতের জনগণ আর্থ-সামাজিকভাবে লাভবান হয়। ফলে জনগণ তাঁকে একজন ভালো শাসক হিসেবে গ্রহণ করে।",
      "tag": "ISCD 23",
      "sub_questions": [
        {
          "label": "ক",
          "question": "অসহযোগ আন্দোলনের নেতা কে ছিলেন?",
          "explanation": "অসহযোগ আন্দোলনের নেতা ছিলেন মহাত্মা গান্ধী।"
        },
        {
          "label": "খ",
          "question": "ইলবার্ট বিল কী? বুঝিয়ে লেখো।",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "উদ্দীপকে উল্লিখিত সংস্কারকের সাথে ভারতবর্ষের কোন ভাইসরয় এর মিল রয়েছে? ব্যাখ্যা করো।",
          "explanation": "উদ্দীপকে উল্লিখিত সংস্কারকের সাথে, ভারতবর্ষে ব্রিটিশ ভাইসরয় লর্ড রিপনের মিল রয়েছে। লর্ড রিপন তার উদারনৈতিক শাসনের জন্য সুপরিচিত। উদারনৈতিক শাসন ও জনকল্যাণমূলক সংস্কারের জন্য ভারতবর্ষে তার নাম শ্রদ্ধাভরে স্মরণ করা হয়। ভারতে আসার আগে ১৮৫২ থেকে ১৮৭৯ সাল পর্যন্ত তিনি ইংল্যান্ডের প্রধানমন্ত্রী গ্ল্যাডস্টোনের উদারনৈতিক দলের সদস্য ছিলেন। পরবর্তী সময়ে ১৮৮০ সালে লর্ড লিটনের পদত্যাগের পর তিনি ভারতের ভাইসরয় নিযুক্ত হন। তিনি ভারতবাসীর মত প্রকাশে পূর্ণ স্বাধীনতা প্রদানের লক্ষ্যে ১৮৮২ সালে লর্ড লিটন কর্তৃক প্রবর্তিত বিধিনিষেধমূলক 'সংবাদপত্র আইন' (Vernacular Press Act) রহিত করেন। শিক্ষাব্যবস্থার উন্নয়নকল্পে ১৮৮২ সালে তিনি 'হান্টার কমিশন' (Hunter Commission) গঠন করেন। এছাড়াও স্থানীয় স্বায়ত্তশাসনমূলক আইন প্রণয়ন ও বঙ্গীয় প্রজাস্বত্ব আইন তার শাসনামলের উল্লেখযোগ্য কীর্তি। উদ্দীপকে বলা হয়েছে, জনাব 'ক' ভারতবর্ষের ভাইসরয় নিযুক্ত হওয়ার পর এদেশীয়দের কল্যাণে কতগুলো সংস্কার আনয়ন করেন। তাঁর এই সংস্কারকার্যের ফলে সুবিধাবঞ্চিত ভারতের জনগণ আর্থ-সামাজিকভাবে লাভবান হয়। এখানে স্পষ্টতই ভারতবর্ষের জনগণের কল্যাণকামী শাসক লর্ড রিপনকে ইঙ্গিত করা হয়েছে। তাই বলা যায়, উদ্দীপকে উল্লিখিত সংস্কারকের সাথে ভারতবর্ষে নিযুক্ত ব্রিটিশ ভাইসরয় লর্ড রিপনের মিল রয়েছে।"
        },
        {
          "label": "ঘ",
          "question": "উক্ত ভাইসরয় এর সংস্কারকার্য ভারতবাসীর জন্য কল্যাণকর হয়েছিল- বিশ্লেষণ করো।",
          "explanation": "'উত্ত ভাইসরয় তথা লর্ড রিপন-এর সংস্কারকার্য ভারতবাসীর জন্য কল্যাণকর হয়েছিল'- উক্তিটি যথার্থ। ১৮৮০ সালে লর্ড রিপন ব্রিটিশ ভারতের ভাইসরয় হিসেবে নিযুক্ত হন। ভাইসরয় হিসেবে নিযুক্ত হয়েই তিনি বেশ কিছু জনকল্যাণমূলক সংস্কার সাধন করেন, যা তাকে ভারতবাসীর কাছে একজন উদারপন্থি ও শান্তিপ্রিয় শাসক হিসেবে পরিচিতি দান করে। লর্ড রিপন ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত সংবাদপত্র আইন (Vernacular Press Act) রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক বিষয়ে মতামত প্রকাশে পূর্ণ স্বাধীনতা প্রদান করেন। ভারতের শিক্ষাব্যবস্থার উন্নয়নের জন্য তিনি ১৮৮২ সালে উইলিয়াম হান্টারের নেতৃত্বে 'হান্টার কমিশন' গঠন করেন। এ কমিশনের সুপারিশক্রমে তিনি ভারতীয় শিক্ষাব্যবস্থার বিশেষ করে প্রাথমিক ও মাধ্যমিক শিক্ষাব্যবস্থার ব্যাপক উন্নয়ন করেন। লর্ড রিপনের আরেকটি উল্লেখযোগ্য সংস্কার হলো ১৮৮২ সালে স্থানীয় স্বায়ত্তশাসনমূলক আইন (Bengal Municipal Act) প্রণয়ন। এ আইনের মাধ্যমে স্থানীয় জনগণ কর্তৃক নির্বাচিত প্রতিনিধি নিয়ে জেলা বোর্ড এবং লোকাল বোর্ড গঠিত হয়। অর্থাৎ জনগণকে পৌরসভা পরিচালনার কর্তৃত্ব প্রদান করা হয়। এভাবে স্থানীয় স্বায়ত্তশাসনে জনগণের অংশগ্রহণকে উৎসাহিত করে লর্ড রিপন ভারতবাসীর হৃদয়ে গণতন্ত্রের পথপ্রদর্শক রূপে স্মরণীয় হয়ে আছেন। বঙ্গীয় প্রজাস্বত্ব আইন (Bengal Tenancy Act) তার শাসনামলেরই একটি উল্লেখযোগ্য কীর্তি। এছাড়াও লর্ড রিপন শ্রমিকদের কল্যাণে 'ফ্যাক্টরি আইন' পাস করেন এবং অবাধ বাণিজ্যনীতি প্রবর্তনের মাধ্যমে লবণ ও অন্যান্য বাণিজ্য দ্রব্যের ওপর থেকে শুল্ক হ্রাস করে ভারতবাসীর প্রশংসা অর্জন করেন। তাই তাকে 'Ripon the Good' বলে ডাকা হতো। পরিশেষে বলা যায়, লর্ড রিপন ভারতীয়দের আশা-আকাঙ্ক্ষার মর্যাদা দানের মাধ্যমে ভারতীয়দের মনে স্মরণীয় হয়ে রয়েছেন।"
        }
      ]
    },
    {
      "number": "9",
      "uddipok": "জয়নাল সাহেব একটি বই পড়ছিলেন। বইটিতে এশিয়া অঞ্চলের জনগণের সংগ্রামের ঘটনা বর্ণিত হয়েছে। ঐ অঞ্চলের জনগণের সাহস, বুদ্ধি ও সম্পদ থাকা সত্ত্বেও সরকারের বৈষম্যনীতির ফলে তারা চাকরি, শিক্ষাদীক্ষা ও অর্থনৈতিকসহ বিভিন্ন ক্ষেত্রে বঞ্চিত। তাদের বঞ্চনা ও শোষণের হাত হতে রক্ষার জন্য এগিয়ে আসেন এক অবিসংবাদিত আপসহীন নেতা। তিনি দাবি জানান, জনগণের স্বার্থরক্ষার জন্য প্রতিরক্ষা ও পররাষ্ট্রবিষয় থাকবে ফেডারেল সরকারে হাতে এবং ব্যবসাবাণিজ্য, সকল প্রকার কর ও শুল্ক ধার্য ও আদায়, আঞ্চলিক সংহতি ও জাতীয় নিরাপত্তা রক্ষার জন্য নিজস্ব মিলিশিয়া বা আধা সামরিক বাহিনী গঠন ও পরিচালনার দায়িত্ব প্রদেশের হাতে থাকবে।",
      "tag": "ISCD 23",
      "sub_questions": [
        {
          "label": "ক",
          "question": "ইউরোপ থেকে ভারতবর্ষে আগমনের জলপথ আবিষ্কার করেন কে?",
          "explanation": "ইউরোপ থেকে ভারতবর্ষে আগমনের জলপথ আবিষ্কার করেন পর্তুগিজ নাবিক ভাস্কো-দা-গামা।"
        },
        {
          "label": "খ",
          "question": "দেওয়ানি বলতে কী বোঝ?",
          "explanation": "দেওয়ানি বলতে রাজস্ব আদায় সংক্রান্ত ক্ষমতাকে বোঝায়। ভারতবর্ষে ইংরেজ ইস্ট ইন্ডিয়া কোম্পানির প্রধান রবার্ট ক্লাইভ অযোধ্যার নবাব সুজাউদ্দৌলা ও মুঘল সম্রাট শাহ আলমের সাথে পৃথক চুক্তি সম্পাদনের মাধ্যমে বাংলা, বিহার ও উড়িষ্যার রাজস্ব আদায়ের যে অধিকার লাভ করেন তাই দেওয়ানি হিসেবে পরিচিত। মূলত এ দেওয়ানি লাভের মাধ্যমে কোম্পানি নিজ কোষাগার পূর্ণ করেছিল এবং বাংলার ব্যবসা-বাণিজ্যের ওপর একচ্ছত্র আধিপত্য প্রতিষ্ঠা করেছিল।"
        },
        {
          "label": "গ",
          "question": "উদ্দীপকে বর্ণিত নেতার দাবিনামায় বঙ্গবন্ধু শেখ মুজিবুর রহমানের কোন কর্মসূচির প্রতিফলন ঘটেছে? আলোচনা করো।",
          "explanation": "উদ্দীপকে বর্ণিত নেতার দাবিনামায় বঙ্গবন্ধু শেখ মুজিবুর রহমানের ঐতিহাসিক ছয় দফা কর্মসূচির প্রতিফলন ঘটেছে। ১৯৬৬ সালের ১৬ ফেব্রুয়ারি বঙ্গবন্ধু শেখ মুজিবুর রহমান লাহোরে এক সাংবাদিক সম্মেলনে ঐতিহাসিক 'ছয়দফা' কর্মসূচি ঘোষণা করেন। মূলত এই 'ছয়দফা' ছিল স্বায়ত্তশাসনের দাবি ও বাঙালি জাতীয়তাবাদের চূড়ান্ত বহিঃপ্রকাশ। পশ্চিম পাকিস্তানের অন্যায় অত্যাচারের প্রতি পূর্ব পাকিস্তানের প্রতিবাদ ছিল এই ছয়দফা। 'ছয়দফার' ধারা বিশ্লেষণে দেখা যায় এ প্রস্তাবে একটি শাসনতান্ত্রিক কাঠামো প্রণয়নের কথা বলা হয়, যা হবে ফেডারেশনভিত্তিক। কেন্দ্রীয় সরকারের পাশাপাশি অঙ্গরাষ্ট্রগুলোর ক্ষমতা বৃদ্ধি, পূর্ব পাকিস্তানের জন্য পৃথক ব্যাংকিং রিজার্ভ রাখা, অঙ্গরাষ্ট্রগুলোর সবরকম কর আদায় করার ক্ষমতা আখালিক বাহিনী গঠনের ক্ষমতার কথাও ছিল 'ছয়দফা' প্রস্তাবে। পূর্ব পাকিস্তানের মানুষের অধিকার ও আশা-আকাঙ্ক্ষার বহিঃপ্রকাশ ঘটেছিল বঙ্গবন্ধু শেখ মুজিবুর রহমান প্রস্তাবিত এই দাবিতে। তিনি নিজে 'ছয়দফা'কে 'আমাদের বাঁচার দাবি' বলে উল্লেখ করেছেন। উদ্দীপকে দেখা যায়, একটি অঞ্চলের জনগণকে সরকারের বঞ্চনা ও শোষণের হাত থেকে রক্ষার জন্য এগিয়ে আসেন. এক অবিসংবাদিত নেতা। তিনি দাবি জানান, জনগণের স্বার্থরক্ষার জন্য প্রতিরক্ষা ও পররাষ্ট্রবিষয় থাকবে 'ফেডারেল সরকারের হাতে এবং ব্যবসা-বাণিজ্য, সকল প্রকার কর ও শুল্ক ধার্য ও আদায়, আঞ্চলিক সংহতি ও জাতীয় নিরাপত্তা রক্ষার জন্য নিজস্ব মিলিশিয়া বা আধাসামরিক বাহিনী গঠন ও পরিচালনার দায়িত্ব প্রদেশের হাতে থাকবে। উদ্দীপকের নেতার এ দাবিনামা বঙ্গবন্ধু শেখ মুজিবুর রহমানের ঐতিহাসিক ছয়দফা দাবির সাথে সাদৃশ্যপূর্ণ। তাই বলা যায়, উদ্দীপকের নেতার দাবিনামায় বঙ্গবন্ধু শেখ মুজিবুর রহমানের ছয় দফা কর্মসূচির প্রতিফলন ঘটেছে"
        },
        {
          "label": "ঘ",
          "question": "ঐতিহাসিক ছয়দফাকে \"ম্যাগনাকাটা\" বলা হয় কেন? ব্যাখ্যা করো।",
          "explanation": "ঐতিহাসিক ছয়দফা দাবিতে বাঙালির বাঁচার দাবি প্রতিফলিত হয়েছিল বলে একে 'ম্যাগনাকার্টা' বলা হয়। ম্যাগনাকার্টা হলো ব্রিটেনের রাজা কর্তৃক জনগণকে মৌলিক অধিকার প্রদানের এক প্রতিশ্রুতি। ১২১৫ সালে ইংল্যান্ডের রাজা জন একগুচ্ছ নাগরিক অধিকার জনগণকে প্রদান করেন, যা জনগণের স্বাভাবিক শোষণহীন সমাজে বেড়ে ওঠার রক্ষাকবচ। ছয়দফায় বাঙালির জাতীয় নিরাপত্তার নিশ্চয়তা, সত্যিকার গণতন্ত্র প্রতিষ্ঠার প্রতিশ্রুতি, শোষণ পরিসমাপ্তির প্রতিশ্রুতি ব্যক্ত করা হয়। অর্থনীতি, রাজনীতি, জননিরাপত্তা প্রভৃতি বিষয়ে পাকিস্তানের উভয় অংশের জনগণের সমান সুযোগ নিশ্চিত করার কথা বলা হয়। যা বাস্তবায়িত হলে ১৯ বছর যাবৎ পূর্ব পাকিস্তানের জনগণের শোষণ মুক্তি হতো এবং তারা পরাধীনতা' হতে মুক্তি পেত। এ দাবিতে যে আর্থিক বিধিব্যবস্থার কথা বলা হয়েছে তা বাস্তবায়ন করা সম্ভব হলে পূর্ব পাকিস্তানের সম্পদ পশ্চিম পাকিস্তানে পাচার করা সম্ভব হতো না, ফলে এখানে স্বয়ংসম্পূর্ণ অর্থনীতি গড়ে উঠত। আক্ষরিক অর্থেই পূর্ব পাকিস্তানের জনগণ অর্থনৈতিকভাবে স্বাবলম্বী হয়ে উঠত। যা তাদের রাজনৈতিক পরাধীনতার শৃঙ্খল ভাঙার অনুঘটক হিসেবে কাজ করত। সুতরাং ছয়দফাকে সত্যিকার অর্থেই বাঙালির মুক্তির সনদ বা ম্যাগনাকার্টা বলা যুক্তিযুক্ত।"
        }
      ]
    },
    {
      "number": "10",
      "uddipok": "এশিয়া মহাদেশের দেশটি উত্তরাঞ্চল ও দক্ষিণাঞ্চল এ দু'অংশে বিভত্ত। উত্তরাঞ্চল ছিল প্রশাসনের কেন্দ্রবিন্দু। নেতৃত্ব ও কর্তৃত্ব উভয় ক্ষেত্রেই উত্তরাঞ্চলের প্রাধান্য ছিল। উত্তরাখালের শাসকগোষ্ঠী সর্বপ্রথম দক্ষিণাংশের মানুষের ভাষার উপর আঘাত হানে। ফলে উত্তর ও দক্ষিণের এই বৈষম্য দূর করার লক্ষ্যে দক্ষিণাংশের মানুষেরা আন্দোলন সংগ্রাম গড়ে তোলে।",
      "tag": "ISCD 23",
      "sub_questions": [
        {
          "label": "ক",
          "question": "ভাষা আন্দোলন চলাকালে পাকিস্তানের গভর্নর জেনারেল কে ছিলেন?",
          "explanation": "ভাষা আন্দোলন চলাকালে পাকিস্তানের গভর্নর জেনারেল ছিলেন মোহাম্মদ আলী জিন্নাহ।"
        },
        {
          "label": "খ",
          "question": "ভাষা আন্দোলনে নারী সমাজের ভূমিকা উল্লেখ করো।",
          "explanation": "ভাষা আন্দোলনের পূর্বাপর ঘটনাপ্রবাহ ও আন্দোলনের সঙ্গে নারী সমাজ বিশেষভাবে সম্পৃক্ত ছিল। রাজপথের আন্দোলন থেকে পূর্ববাংলার ব্যবস্থাপক পরিষদের সামগ্রিক কর্মকাণ্ডে বাংলা ভাষার পক্ষে নারীরা ছিলেন আপসহীন। বায়ান্নর ভাষা আন্দোলনে ঢাকা বিশ্ববিদ্যালয়ের ছাত্রদের সাথে ছাত্রীরাও দুঃসাহসী ভূমিকা রাখেন। ২১ শে ফেব্রুয়ারি ১৪৪ ধারা ভাঙার মতো সাহসী ভূমিকা রেখেছিলেন শামসুন্নাহার, রওশন আরা, সুফিয়া ইব্রাহিমসহ আরও অনেকে। তাই বলা যায়, ভাষা আন্দোলনে নারীরা সক্রিয় ভূমিকা পালন করেছিলেন।"
        },
        {
          "label": "গ",
          "question": "উর্দুকে পাকিস্তানের রাষ্ট্রভাষা করার উদ্দেশ্যসমূহ কী ছিল? আলোচনা করো।",
          "explanation": "উর্দুকে পাকিস্তানের রাষ্ট্রভাষা করার প্রধান উদ্দেশ্য ছিল সংখ্যাগরিষ্ঠ বাংলাভাষী জনগোষ্ঠীকে দমিয়ে রাখা। পাকিস্তান সৃষ্টির আগেই এ রাষ্ট্রের ভাষা কী হবে তা নিয়ে বিতর্ক শুরু হয়। তবে এ রাষ্ট্র প্রতিষ্ঠায় অগ্রণী ভূমিকা পালনকারী মোহাম্মদ আলী জিন্নাহ উর্দুভাষী হওয়ার তিনি উর্দুকে পাকিস্তানের রাষ্ট্রভাষা করার প্রস্তাব করেন। ১৯৪৭ সালে চৌধুরী খলিকুজ্জামান ও ড. জিয়াউদ্দীন আহমদও উর্দুকে পাকিস্তানের রাষ্ট্রভাষা করার প্রস্তাব দেন। পাকিস্তানের সংখ্যাগরিষ্ঠ ৫৬.৪০% মানুষের মুখের ভাষা বাংলা বা অন্যান্য ভাষা বাদ দিয়ে মাত্র ৩.২৭% মানুষের ভাষা উর্দুকে রাষ্ট্রভাষা করার পেছনে বেশকিছু উদ্দেশ্য লুকায়িত ছিল বলে আমি মনে করি। প্রথমত পাকিস্তানের রাজনীতিবিদদের মধ্যে উর্দুভাষীদের আধিপত্য ছিল। তাই তারা ভাষাভাষীর দিক থেকে সংখ্যালঘু হলেও তাদের মাতৃভাষাকে রাষ্ট্রভাষা হিসেবে প্রতিষ্ঠিত করে। দ্বিতীয়ত পশ্চিম পাকিস্তানি শাসকগোষ্ঠী বাঙালিদের সবসময় নিচু চোখে দেখত। তাই তাদের মাতৃভাষাকে মূল্যায়ন করার প্রয়োজন মনে করেননি। তৃতীয়ত বাংলাকে রাষ্ট্রভাষা হিসেবে স্বীকৃতি দিলে পূর্ববাংলার জনগণ মাতৃভাষায় শিক্ষালাভের সুযোগ পাবে। ফলে শিক্ষা-দীক্ষায় ও কর্মক্ষেত্রে তারা এগিয়ে যাবে এই আশংকায় তারা উর্দুকে একমাত্র রাষ্ট্রভাষা হিসেবে প্রতিষ্ঠা করতে চেয়েছিল। এছাড়া মুসলিম লীগের গোঁড়া ডানপন্থী নেতৃবৃন্দ বাংলাকে হিন্দুয়ানী ভাষা বলে আখ্যাত করে সংখ্যাগরিষ্ঠের এ ভাষাকে উপেক্ষা করে এবং উর্দুকে রাষ্ট্রভাষা হিসেবে প্রতিষ্ঠা করে। সর্বোপরি পাকিস্তান রাষ্ট্রের উর্দুভাষী রাজনীতিবিদ ও বুদ্ধিজীবীরা সমাজ ও রাষ্ট্রের সর্বক্ষেত্রে নিজেদের প্রভাব অক্ষুন্ন রাখার উদ্দেশ্যেই উর্দুকে রাষ্ট্রভাষা হিসেবে প্রতিষ্ঠা করে।"
        },
        {
          "label": "ঘ",
          "question": "বাঙালির জাতীয় জীবনে ঐতিহাসিক ভাষা আন্দোলনের গুরুত্ব ব্যাখ্যা করো।",
          "explanation": "বাঙালির জাতীয় জীবনে ঐতিহাসিক ভাষা আন্দোলনের গুরুত্ব অপরিসীম। ১৯৫২ সালের ভাষা আন্দোলন বাংলাদেশের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আন্দোলন বাঙালিকে স্বতন্ত্র জাতিগত পরিচয় সম্পর্কে সচেতন করে তোলে। ভাষা আন্দোলনের মাধ্যমে বাঙালি অধিকার আদায়ের বিষয়ে সচেতন হয়ে ওঠে। ফলে তারা পরবর্তী বিভিন্ন আন্দোলনে অংশগ্রহণ করে দাবি আদায়ে সচেষ্ট হয়। পাকিস্তান রাষ্ট্রের প্রতি সৃষ্ট হতাশা থেকে বাঙালিরা মুসলিম লীগকে প্রত্যাখ্যান করে ১৯৫৪ সালের নির্বাচনে ব্যালট বিপ্লব ঘটায়। নির্বাচনে মুসলিম লীগের বিরোধী পক্ষ যুক্তফ্রন্ট জয়ী হয়। এরপর ১৯৬২ সালে শরীফ শিক্ষা কমিশনের বিরুদ্ধে বাঙালি আন্দোলন করে। ১৯৬৬ সালে বাঙালির মুক্তির সনদ ছয় দফা দাবি ঘোষণা করেন আওয়ামী লীগ নেতা বঙ্গবন্ধু শেখ মুজিবুর রহমান। এর অন্যতম ছিল প্রাদেশিক স্বায়ত্তশাসনের দাবি। এর পথ ধরে আসে ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচন। পাকিস্তানি শাসকরা নির্বাচনে বাঙালির প্রধান রাজনৈতিক দল আওয়ামী লীগের বিপুল বিজয় মেনে নিতে অস্বীকৃতি জানায়। বরং বাঙালিকে দমিয়ে দিতে গণহত্যা চালায়। ফলে অনিবার্য হয়ে হয়ে ওঠে ১৯৭১ সালের মুক্তিযুদ্ধ। রক্তক্ষয়ী এ যুদ্ধের মধ্য দিয়ে পূর্ব পাকিস্তান পরিণত হয় স্বাধীন ও সার্বভৌম বাংলাদেশে। উপরের আলোচনার প্রেক্ষিতে বলা যায়, ভাষা আন্দোলন ছিল বাঙালির স্বাধিকার আন্দোলনের প্রথম ধাপ, যার মাধ্যমে বাঙালি জাতীয়তাবাদের উন্মেষ ঘটেছিল। আর স্বাধীন বাংলাদেশ রাষ্ট্র তারই চূড়ান্ত পরিণতি"
        }
      ]
    },
    {
      "number": "11",
      "uddipok": "",
      "tag": "ISCD 23",
      "sub_questions": [
        {
          "label": "ক",
          "question": "মুক্তিযুদ্ধের সময় সমগ্র দেশকে কয়টি সেক্টরে বিভক্ত করা হয়েছিল?",
          "explanation": "মুক্তিযুদ্ধের সময় সমগ্র দেশকে ১১টি সেক্টরে বিভক্ত করা হয়েছিল"
        },
        {
          "label": "খ",
          "question": "দ্বৈতশাসন বলতে কী বোঝ?",
          "explanation": "দ্বৈতশাসন বলতে বাংলায় রবার্ট ক্লাইভের উদ্যোগে ইংরেজ কোম্পানি ও দেশীয় নবাবের সমন্বয়ে প্রবর্তিত শাসনব্যবস্থাকে বোঝায়। দ্বৈতশাসন ব্যবস্থায় দেশীয় নবাবের হাতে বিচার ও শাসন বিভাগের দায়িত্ব থাকে। অন্যদিকে, ইস্ট ইন্ডিয়া কোম্পানির ওপর রাজস্ব এবং দেশরক্ষার দায়িত্ব ন্যস্ত হয়। ক্লাইভের এ শাসন নীতির উদ্দেশ্য ছিল এদেশের আর্থিক ক্ষমতা নিজেদের কব্জায় নেওয়া ও দেশীয় শাসকবর্গের বিরুদ্ধে জনসাধারণকে বিক্ষুদ্ধ করে তোলা। বলা হয়, দ্বৈত শাসনব্যবস্থায় বাংলার নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা"
        },
        {
          "label": "গ",
          "question": "উল্লিখিত ছকের প্রশ্নেবোধক স্থানে কোন সরকারের নির্দেশ করে? ব্যাখ্যা করো।",
          "explanation": "উল্লিখিত ছকের প্রশ্নবোধক স্থানে মুক্তিযুদ্ধকালীন বাংলাদেশ সরকার তথা মুজিবনগর সরকারকে নির্দেশ করে। উদ্দীপকের ছকে বঙ্গবন্ধু শেখ মুজিবুর রহমান, সৈয়দ নজরুল ইসলাম, তাজউদ্দীন আহমদ, এ.এইচ.এম/ কামারুজ্জামান প্রভৃতি ব্যক্তিবর্গের নাম দেখা যাচ্ছে। উল্লিখিত ব্যক্তিবর্গের প্রত্যেকেই ছিলেন মুজিবনগর সরকারের সদস্য। উদ্দীপকের ছকে প্রদত্ত কাঠামো অনুযায়ী বলতে পারি, মুজিবনগর সরকারের ব্লষ্ট্রপতি ছিলেন বঙ্গবন্ধু শেখ মুজিবুর রহমান, উপরাষ্ট্রপতি (অস্থায়ী রাষ্ট্রপতি) সৈয়দ নজরুল ইসলাম এবং প্রধানমন্ত্রী ছিলেন তাজউদ্দীন আহমদ। এছাড়াও খন্দকার মোশতাক আহমেদ পররাষ্ট্র মন্ত্রণালয় এবং আইন ও সংসদ বিষয়াবলির দায়িত্বে; এ. এইচ. এম কামারুজ্জামান স্বরাষ্ট্র, ত্রাণ ও পুনর্বাসন এবং কৃষি; ক্যাপ্টেন এম, মনসুর আলী অর্থ ও রাজস্ব, বাণিজ্য ও শিল্প এবং যোগাযোগ মন্ত্রণালয়ের দায়িত্বে ছিলেন। ১৯৭১ সালের ২৬ মার্চ প্রথম প্রহরে বঙ্গবন্ধু শেখ মুজিবুর রহমান। স্বাধীনতার ঘোষণা দিলে সারা দেশে ব্যাপক প্রতিরোধ শুরু হয়। যে যার মতো প্রতিরোধ ব্যবস্থা গড়ে তোলে। এছাড়াও ইস্ট পাকিস্তান রাইফেলস (ইপিআর) এর বাঙালি সদস্যদের দ্বারা যে প্রতিরোধ ব্যবস্থা গড়ে ওঠে তা সঠিকভাবে পরিচালনা করার জন্য একটি কাঠামোর প্রয়োজনীয়তা দেখা দেয়। যার ফলে ১৯৭১ সালের ১০ এপ্রিল মুজিবনগর সরকার গঠিত হয়।"
        },
        {
          "label": "ঘ",
          "question": "বাংলাদেশের স্বাধীনতা যুদ্ধে উক্ত সরকারের অবদান মূল্যায়ন করো।",
          "explanation": "বাংলাদেশের স্বাধীনতা যুদ্ধে উক্ত সরকার তথা মুজিবনগর সরকারের ভূমিকা অপরিসীম। ১৯৭১ সালের ১০ এপ্রিল তারিখে গঠিত মুজিবনগর সরকারই বাংলাদেশের মুক্তিযুদ্ধ পরিচালনা করে। প্রতিবেশী ভারত তাদের এ বিষয়ে অস্ত্র, প্রশিক্ষণ, ভারতে অবস্থান নিয়ে কার্যক্রম পরিচালনার অনুমতি ও কূটনৈতিক সমর্থন দিয়ে সহায়তা করেছিল। ১৯৭১ সালের ১৭ এপ্রিল শপথ গ্রহণ করার পর থেকেই এ সরকার মুক্তিযুদ্ধ পরিচালনা শুরু করে। স্বাধীনতা সংগ্রামের অবিসংবাদিত নেতা জাতির পিতা বঙ্গবন্ধু শেখ মুজিবুর রহমানের অনুপস্থিতিতে উপরাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদ দক্ষতার সঙ্গে মুজিবনগর সরকারের কার্যক্রম পরিচালনা করেন। তাজউদ্দীন আহমদের সভাপতিত্বে সেক্টর কমান্ডারদের বৈঠকে সীমানা চিহ্নিতকরণ, বাংলাদেশের ভেতরে গেরিলা ঘাঁটি স্থাপন ইত্যাদি বিষয়ে পরিকল্পনা প্রণয়ন করা হয়। এ সরকার গোটা দেশের যুদ্ধাঞ্চলকে ১১টি সেক্টরে বিভক্ত করে সীমানা চিহ্নিত করে। মুক্তিযুদ্ধ পরিচালনার জন্য মুজিবনগর সরকার নিয়মিত ও অনিয়মিত বাহিনী গড়ে তোলে। কৃষক, শ্রমিক, ছাত্র, যুবকসহ সকল স্তরের জনগণকে নিয়ে অনিয়মিত বাহিনী গঠিত হয়। এ বাহিনীর সদস্যসংখ্যা ছিল ১ লক্ষ ১২ হাজার। মুক্তিযুদ্ধের পক্ষে বিদেশে জনমত গঠনেও মুজিবনগর সরকার ব্যাপক কর্মসূচি গ্রহণ করে। বিভিন্ন দেশে 'এ সরকার দূত পাঠায়। এ সরকারের জোরদার কূটনৈতিক তৎপরতায় মুক্তিযুদ্ধের পক্ষে বিশ্বের বিভিন্ন দেশের সমর্থন পাওয়া সহজতর হয়। উপরের আলোচনার ভিত্তিতে বলা যায়, মুজিবনগর সরকারের কার্যকর দিকনির্দেশনা ও সঠিক নেতৃত্বেই বাংলাদেশের বিজয় অর্জিত হয়েছে।"
        }
      ]
    }
  ]
}