{
  "title": "হলি ক্রস কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৯৪৩ সালে রোমান সাম্রাজ্যের পতনের পর প্রাচ্যে প্রবেশ পথ এক প্রকার ইউরোপীয়দের জন্য বন্ধ হয়ে পড়ে। তখন তারা সমুদ্র পথে প্রাচ্য অভিযান শুরু করে। তৎকালীন সময়ে বিভিন্ন সাম্রাজ্যের উত্থান-পতনে ইউরোপের অর্থনীতি দুর্বল হয়ে পড়ে। সেই সময় ভারতবর্ষ তাদের কাছে। সোনার ডিম পাড়া হাঁস হিসেবে গণ্য হয়। এছাড়াও বিভিন্ন পর্যটক দ্বারা বর্ণিত সমৃদ্ধ ভারতবর্ষের ছবি তাদের লালায়িত করতে সক্ষম হয়।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "ইংরেজ ইস্ট ইন্ডিয়া কোম্পানি ফোর্ট উইলিয়াম দুর্গ নির্মাণ করেন।"
        },
        {
          "label": "খ",
          "question": "",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "",
          "explanation": "ভারতবর্ষে ইউরোপীয়দের আগমনের প্রধান কারণ ছিল বাণিজ্যিক। প্রাচীনকাল থেকেই ভারতবর্ষ অত্যন্ত সমৃদ্ধ অঞ্চল ছিল। ভারতের ধনসম্পদে প্রলুব্ধ হয়ে যুগে যুগে অনেক বিদেশি এ উপমহাদেশে আগমন করেছে। একই উদ্দেশ্যে এদেশে এসেছে ইউরোপীয় বণিকগোষ্ঠী। কিন্তু সময়ের সাথে সাথে তারা সামরিক ও রাজনৈতিক ক্ষমতা লাভ করে এবং ঔপনিবেশিক শাসন প্রতিষ্ঠা করে। মূলত সতেরো শতকের শুরুর দিকে ভারতবর্ষে ব্যবসা বাণিজ্যের উদ্দেশ্যে বিভিন্ন ইউরোপীয় বণিকগোষ্ঠীর আগমন শুরু হয়। তাদের এ আগমনের অন্যতম কারণ ছিল মসলা ও মূল্যবান পণ্যের চাহিদা। ইউরোপীয়দের কাছে ভারতীয় মসলার (লবঙ্গ, দারুচিনি, গোলমরিচ, এলাচ) বিশাল চাহিদা ছিল। এছাড়া ভারতীয় মসলিন, রেশম, তুলা ও চা অত্যন্ত জনপ্রিয় ছিল। নতুন সমুদ্রপথ আবিষ্কারের ফলে ইউরোপীয় দেশগুলোর সরাসরি ভারতীয় বাণিজ্যে অংশগ্রহণের সুযোগ সৃষ্টি হয়। অর্থনৈতিক লাভ ও বাণিজ্য সম্প্রসারণের জন্য ভারতবর্ষে ইউরোপীয়দের আগমন শুরু হয়। ভারতবর্ষ ছিল একটি বিশ্বব্যাপী বাণিজ্য কেন্দ্র এবং ইউরোপীয়রা এখান থেকে পণ্য নিয়ে ইউরোপ ও অন্যান্য দেশে বিক্রি করে প্রচুর মুনাফা অর্জন করত। ব্রিটিশ ইস্ট ইন্ডিয়া কোম্পানি এবং ফরাসি ইস্ট ইন্ডিয়া কোম্পানি বাণিজ্য সম্প্রসারণের উদ্দেশ্যেই প্রতিষ্ঠিত হয়। এছাড়া মধ্যস্থতাকারীদের এড়ানোর লক্ষ্যে ইউরোপীয়রা ভারতবর্ষে আসে। ইউরোপীয়রা আগে আরব ও তুর্কি ব্যবসায়ীদের কাছ থেকে ভারতীয় পণ্য কিনত। ফলে দাম বেশি পড়ত। সরাসরি ভারতে আসার ফলে তারা মধ্যস্থতাকারীদের এড়িয়ে কম খরচে বাণিজ্য করতে পারত। সুতরাং বলা যায়, ভারতবর্ষে ইউরোপীয়দের আগমনের মূল উদ্দেশ্য ছিল বাণিজ্য।"
        },
        {
          "label": "ঘ",
          "question": "",
          "explanation": "ভারতবর্ষে আগত ইউরোপীয় কোম্পানিগুলোর মধ্যে উল্লেখযোগ্য পর্তুগিজ ইস্ট ইন্ডিয়া কোম্পানি, ডাচ ইস্ট ইন্ডিয়া কোম্পানি, ইংরেজ ইস্ট ইন্ডিয়া কোম্পানি, ড্যানিশ ইস্ট ইন্ডিয়া কোম্পানি এবং ফরাসি ইস্ট ইন্ডিয়া কোম্পানি। পর্তুগিজদের মধ্যে যে দুঃসাহসী নাবিক প্রথম সমুদ্রপথে আসেন তিনি হলেন ভাস্কো-দা-গামা। স্বল্প সময়ের মধ্যে পর্তুগিজরা উপমহাদেশের পশ্চিম উপকূলের কালিকট, চৌল, বোম্বাই, সালসেটি, বেসিন, কোচিন, গোয়া, দিউ প্রভৃতি বন্দরে কুঠি স্থাপন করতে সক্ষম হয়। ১৬ শতকের শেষ দিকে অন্যান্য ইউরোপীয় শক্তির সাথে প্রতিদ্বন্দ্বিতায় টিকতে না পেরে তারা উপমহাদেশ ত্যাগ করে। পর্তুগিজদের আগমনের পরপরই ভারতবর্ষে হল্যান্ডের অধিবাসী ওলন্দাজ বা ডাচরা 'ডাচ ইস্ট ইন্ডিয়া কোম্পানি' গঠন করে বাণিজ্যের উদ্দেশ্যে ১৬০২ সালে আসেন। ভারতবর্ষে তারা কোম্পানির সনদ অনুযায়ী কালিকট, নাগাপট্টম, বাংলার চুঁচুড়া ও বাঁকুড়ায় বাণিজ্য কুঠি স্থাপন করে। কিন্তু ইংরেজদের সঙ্গে ১৭৫৯ সালে সংঘটিত বিদারার যুদ্ধে পরাজিত হওয়ায় ১৮০৫ সালে সকল বাণিজ্য কেন্দ্র গুটিয়ে ভারতবর্ষ ত্যাগ করতে বাধ্য হয়। এরপর দিনেমার বা ডেনমার্কের অধিবাসী একদল বণিক বাণিজ্য করার উদ্দেশ্যে 'ডেনিশ ইস্ট ইন্ডিয়া কোম্পনি' গঠন করেন। ১৬০২ সালে তারা দক্ষিণ ভারতের তাজোর জেলায় ত্রিবার এবং ১৬৭৬ সালে বাংলার শ্রীরামপুরে বাণিজ্য কুঠি স্থাপন করে। কিন্তু বাংলায় তারা লাভজনক ব্যবসা করতে ব্যর্থ হয়। ১৮৪৫ সালে ইংরেজদের কাছে বাণিজ্য কুঠি বিক্রি করে বাণিজ্যিক সফলতা ছাড়াই দিনেমাররা এদেশ ত্যাগ করে। সমুদ্রপথে ইউরোপীয় বণিকদের সাফল্য দেখে ভারতবর্ষে আসার জন্য ইংল্যান্ডের একদল বণিক ১৬০০ সালে ইস্ট ইন্ডিয়া কোম্পানি গঠন করে। বণিক সংঘটি ১৬০০ সালে রানি এলিজাবেথের কাছ থেকে ১৫ বছর মেয়াদি প্রাচ্যে একচেটিয়া বাণিজ্য করার সনদপত্র লাভ করে। ১৬১২ সালে সুরাটে তারা প্রথম বাণিজ্য কুঠি স্থাপন করে। ভারতীয় উপমহাদেশে সর্বশেষে আগত ইউরোপীয় বণিক কোম্পানি হচ্ছে ফরাসি ইস্ট ইন্ডিয়া কোম্পানি। ১৬৬৪ সালে এই বাণিজ্যিক কোম্পানি গঠিত হয়। ১৬৬৮ সালে কোম্পানি সর্বপ্রথম সুরাট এবং পরের বছর মসলিপট্রমে বাণিজ্য কুঠি স্থাপন করে। ১৬৭৩ সালে পন্ডিচেরিতে ফরাসি উপনিবেশ গড়ে ওঠে। ইংরেজদের সঙ্গে দাক্ষিণাত্যের কর্ণাটকের যুদ্ধে পরাজিত হয়ে ফরাসি কোম্পানি ভারতবর্ষ ত্যাগ করে। পরিশেষে বলা যায়, ভারতবর্ষে ইউরোপীয় কোম্পানিগুলো বাণিজ্য করার উদ্দেশ্যে আসলেও পরবর্তীতে তারা আধিপত্য বিস্তারের প্রতিদ্বন্দ্বিতায় লিপ্ত হয়। এই প্রতিদ্বন্দ্বিতায় ইংরেজ ইস্ট ইন্ডিয়া কোম্পানি জয়ী হয়ে ভারতবর্ষে ইংরেজ শাসনের সূচনা করেন।"
        }
      ]
    },
    {
      "number": "2",
      "uddipok": "বঙ্কিম চন্দ্রের 'আনন্দমঠ' উপন্যাস পড়ার সময় রকিব বাংলায় সংঘটিত একটি দুর্ভিক্ষের বিশদ বর্ণনা পড়লো। মূলত ক্ষমতাহীন নবাবের শাসন, নবাবের উপর বিদেশি শক্তির প্রভাব ও তাদের লুটপাট উক্ত দুর্ভিক্ষের অন্যতম কারণ ছিল। এই দুর্ভিক্ষে প্রায় এক কোটি মানুষ খাবারের অভাবে মারা যায় যা সমগ্র বাংলার জনসংখ্যার এক-তৃতীয়াংশ।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "আলীবর্দী খান ছিলেন বাংলার নবাব। তিনি ১৭৪০ থেকে ১৭৫৬ সাল পর্যন্ত বাংলার শাসনকার্য পরিচালনা করেন।"
        },
        {
          "label": "খ",
          "question": "",
          "explanation": "ভারতবর্ষে ব্রিটিশ সাম্রাজ্যের গোড়াপত্তনের ক্ষেত্রে বক্সারের যুদ্ধ অত্যন্ত গুরুত্বপূর্ণ। বক্সারের যুদ্ধের গুরত্ব যেমন ব্যাপক তেমনি সুদূরপ্রসারী। ইংরেজ ইতিহাসবিদ জেমস স্মিথ এটিকে একটি চূড়ান্ত যুদ্ধ হিসেবে অভিহিত করেছেন। পলাশীর যুদ্ধে শুধু বাংলার নবাব পরাজিত হয়েছিল। কিন্তু বক্সারের যুদ্ধে বাংলার নবাব, অযোধ্যার নবাব এবং মুঘল সম্রাট সম্মিলিতভাবে পরাজিত হন। এ যুদ্ধের মাধ্যমে ভারতের সার্বভৌম ক্ষমতার পতন ঘটে।"
        },
        {
          "label": "গ",
          "question": "",
          "explanation": "উদ্দীপকে ১৭৭০ সালের বাংলার ভয়াবহ দুর্ভিক্ষের প্রতি ইগিত করা হয়েছে। ১৭৬৫ সালে ব্রিটিশ ইস্ট ইন্ডিয়া কোম্পানি দেওয়ানি লাভ করলে বাংলায় এক অভূতপূর্ব প্রশাসনিক জটিলতার সৃষ্টি হয়। দেওয়ানি লাভের ফলে ব্রিটিশ ইস্ট ইন্ডিয়া কোম্পানিকে বিনা শুল্কে বাণিজ্যের পাশাপাশি বাংলার রাজস্ব আদায়ের ক্ষমতা দেয়া হয়। ফলে বাংলার নবাব ক্ষমতা শূন্য হয়ে পড়েন। অথচ রাজ্যের সব ব্যয়ভার, প্রশাসনিক কর্মকাণ্ড নবাবকেই পরিচালনা করতে হতো। যার ফলে বাংলায় এক অচলাবস্থা তৈরি হয়। এরই প্রেক্ষিতে ১৭৭০ সালে গ্রীষ্মকালে দেখা দেয় ভয়াবহ দুর্ভিক্ষ, যা ইতিহাসে 'ছিয়াত্তরের মন্বন্তর' নামে পরিচিত। উদ্দীপকে বণিত রকিব বঙ্কিম চন্দ্রের 'আনন্দমঠ' উপন্যাস পড়ার সময় বাংলায় সংঘটিত একটি দুর্ভিক্ষের বিশদ বর্ণনা পড়লো। মূলত ক্ষমতাহীন নবাবের শাসন, নবাবের উপর বিদেশি শক্তির প্রভাব ও তাদের লুটপাট উত্ত দুর্ভিক্ষের অন্যতম কারণ ছিল। এই দুর্ভিক্ষে প্রায় এক কোটি মানুষ খাবারের অভাবে মারা যায়, যা সমগ্র বাংলার জনসংখ্যার এক-তৃতীয়াংশ। অনুরূপ দুর্ভিক্ষের সাথে সাদৃশ্যপূর্ণ ছিয়াত্তরের মন্বন্তর। ১৭৬৫-৭০ সালে বাংলায় বাৎসরিক রাজস্ব আদায়ের পরিমাণ যা ছিল দুর্ভিক্ষের বছরও আদায় প্রায় তার কাছাকাছি ছিল। ফলে চরম শোষণ নির্যাতনে বাংলার মানুষ হতদরিদ্র ও অসহায় হয়ে পড়ে। দ্বৈতশাসন ব্যবস্থায় নবাবের হাতে পর্যাপ্ত অর্থ না থাকায় প্রশাসন পরিচালনায় তিনি সম্পূর্ণরূপে ব্যর্থ হন। এ দুর্ভিক্ষে বাংলার প্রায় এক-তৃতীয়াংশ মানুষ মৃত্যুমুখে পতিত হয়। দুর্ভিক্ষের ভয়াবহতা বর্ণনা করে কোম্পানির মুর্শিদাবাদ প্রতিনিধি রিচার্ড বেচার দেখেন, \"দেশের কয়েকটি অংশে যে জীবিত মানুষ মৃত মানুষ ভক্ষণ করিতেছে তাহা গুজব নয়, অতি সত্য\"। সুতরাং বলা যায়, উদ্দীপকে ১৭৭০ সালের ভয়াবহ দুর্ভিক্ষের কথা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "উক্ত দুর্ভিক্ষের অর্থাৎ ১৭৭০ সালের দুর্ভিক্ষের ফলাফল ছিল ভয়াবহ। ১৭৭০ সালের দুর্ভিক্ষ (যা ছিয়াত্তরের মন্বন্তর নামে পরিচিত) বাংলা, বিহার ও উড়িষ্যায় ভয়াবহ প্রভাব ফেলেছিল। এই দুর্ভিক্ষের কারণ ছিল ব্রিটিশ ইস্ট ইন্ডিয়া কোম্পানির দ্বৈতশাসন ও কঠোর কর নীতি, এবং প্রাকৃতিক দুর্যোগ। এ দুর্ভিক্ষের ফলে বাংলা অঞ্চলে এক বিশাল মানবিক বিপর্যয় ঘটে। ১৭৭০ সালের দুর্ভিক্ষে বাংলার প্রায় ১ কোটি মানুষ (প্রায় এক-তৃতীয়াংশ জনসংখ্যা) মৃত্যুবরণ করে। বিশেষ করে দরিদ্র কৃষক ও শ্রমিক শ্রেণি সবেচেয়ে বেশি ক্ষতিগ্রস্ত হয়। কৃষি উৎপাদন ব্যাপকভাবে কমে যায়। ফলে খাদ্যশস্যের সংকট আরো বাড়ে। খাদ্যদ্রব্যের অভাবে মানুষ মৃত মানুষের মাংস ভক্ষণ শুরু করে। কৃষকদের অনেকেই ঋণগ্রস্ত হয়ে জমি ছেড়ে দিতে বাধ্য হয়। মজুতদারি ও অতিরিক্ত কর সংগ্রহের কারণে বাজার ব্যবস্থা ভেঙে পড়ে। দুর্ভিক্ষের সময়েও ইস্ট ইন্ডিয়া কোম্পানি তাদের কর সংগ্রহ অব্যাহত রাখে যা পরিস্থিতিকে আরও ভয়াবহ করে তোলে। এছাড়া ১৭৭০ সালের ভয়াবহ দুর্ভিক্ষের কারণে বহু গ্রাম সম্পূর্ণ জনশূন্য হয়ে পড়ে। চোরাচালান, দস্যুতা ও সামাজিক বিশৃঙ্খলা বৃদ্ধি পায়। এই দুর্ভিক্ষ শুধু বাংলার সমাজে নয় স্বয়ং ইউরোপে আলোড়ন সৃষ্টি করে। দুর্ভিক্ষের ফলাফল এতটাই ভয়াবহ ছিল যে ইংল্যান্ডে দ্বৈতশাসন নীতির কুফল ও ইস্ট ইন্ডিয়া কোম্পানির কঠোর শাসননীতি ব্যাপক সমালোচিত হয়। ফলে ইস্ট ইন্ডিয়া কোম্পানির দ্বৈতশাসন নীতির অবসান ঘটে। পরিশেষে বলা যায়, ১৭৭০ সালের ছিয়াত্তরের মন্বন্তর বাংলার ইতিহাসে এক গভীর ক্ষতের সৃষ্টি করেছিল এবং ব্রিটিশ ঔপনেবেশিক শাসনের নিষ্ঠুর বাস্তবতাকে উন্মোচন করেছিল।"
        }
      ]
    },
    {
      "number": "3",
      "uddipok": "সংস্কারবাদী শাসক হিসেবে ভারতের ইতিহাসে মিঃ 'ক' বিশেষভাবে পরিচিত। ইংরেজ ঔপনিবেশিক শাসনামলে ব্রিটিশ শাসকদের মধ্যে তিনি ভারতীয়দের কল্যাণে নানা সংস্কারমূলক পদক্ষেপ গ্রহণ করেন। হান্টার কমিশন গঠন, স্থানীয় স্বায়ত্তশাসনমূলক আইন প্রণয়ন, ইলবার্ট বিল প্রণয়ন, বেজাল টিন্যান্সি আইন পাস ইত্যাদি তাঁর অন্যতম সংস্কারকর্ম।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "ভারতের শেষ গভর্নর জেনারেল লর্ড মাউন্ট ব্যাটেন।"
        },
        {
          "label": "খ",
          "question": "",
          "explanation": "মহারানি ভিক্টোরিয়ার রাজকীয় ঘোষণা বলতে ১৮৫৮ সালের সেই ঐতিহাসিক ঘোষণাকে বোঝায়, যা ভারতের প্রশাসনিক ব্যবস্থায় বিশাল পরিবর্তন আনে। মহারানি ভিক্টোরিয়ার রাজকীয় ঘোষণা ১৮৫৮ সালের ১ নভেম্বর জারি করা হয়। এর মাধ্যমে ভারত ব্রিটিশ ইস্ট ইন্ডিয়া কোম্পানির শাসন থেকে সরাসরি ব্রিটিশ সরকারের অধীনে আসে। এটি ছিল ভারতীয় উপমহাদেশের ইতিহাসে একটি গুরুত্বপূর্ণ মোড় যা মহারানি ভিক্টোরিয়ার নামে ইংল্যান্ডের রানির প্রতিনিধি লর্ড ক্যানিং কর্তৃক ঘোষণা করা হয়। এ ঘোষণার মাধ্যমে ভারতীয় উপমহাদেশে ব্রিটিশ শাসনের নতুন অধ্যায় শুরু হয়। যা প্রায় ৯০ বছর স্থায়ী হয় এবং ১৯৪৭ সালে ভারতের স্বাধীনতার মাধ্যমে শেষ হয়।"
        },
        {
          "label": "গ",
          "question": "",
          "explanation": "উদ্দীপকে লর্ড রিপনকে ইঙ্গিত করা হয়েছে। লর্ড রিপন তার উদারনৈতিক শাসনের জন্য সুপরিচিত। উদারনৈতিক শাসন ও জনকল্যাণমূলক সংস্কারের জন্য ভারতবর্ষে তার নাম শ্রদ্ধাভরে স্মরণ। করা হয়। তার শাসনামলের উল্লেখযোগ্য সংস্কারের মধ্যে হান্টার কমিশন প্রণয়ন, ইলবার্ট বিল প্রণয়ন, বেঙ্গল টিন্যান্সি আইন পাস প্রভৃতি উল্লেখযোগ্য। উদ্দীপকেও অনুরূপ কার্যক্রম লক্ষণীয়। উদ্দীপকে দেখা যায়, সংস্কারবাদী শাসক হিসেবে ভারতের ইতিহাসে মিঃ 'ক' বিশেষভাবে পরিচিত। ইংরেজ ঔপনিবেশিক শাসনামলের ব্রিটিশ শাসকদের মধ্যে তিনি ভারতীয়দের কল্যাণে নানা সংস্কারমূলক পদক্ষেপ গ্রহণ করেন। হান্টার কমিশন গঠন, স্থানীয় স্বায়ত্তশাসনমূলক আইন প্রণয়ন, ইলবার্ট বিল প্রণয়ন, বেঙ্গল টিন্যান্সি আইন পাস ইত্যাদি তার অন্যতম সংস্কারকর্ম। একইভাবে লর্ড রিপনও তার সংস্কার কার্যক্রমের জন্যই অধিক পরিচিত। তিনি শিক্ষা বিস্তারের লক্ষ্যে ১৮৮২ সালে উইলিয়াম হান্টারের নেতৃত্বে একটি শিক্ষা কমিশন গঠন করেন, যা হান্টার কমিশন নামে পরিচিত। লর্ড রিপনের একটি উল্লেখযোগ্য সংস্কার হলো ১৮৮২ সালে স্থানীয় স্বায়ত্তশাসনমূলক আইন প্রণয়ন। প্রজাস্বত্ত আইনও (Bangal Tenancy Act) তার শাসনামলের একটি উল্লেখযোগ্য কীর্তি। এছাড়া ইলবার্ট বিল প্রণয়ন তার শাসনামলের গুরুত্বপূর্ণ সংস্কার। এ বিলের মাধ্যমে তিনি ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। সুতরাং বলা যায়, উদ্দীপকের মি: 'ক' এবং লর্ড রিপন একে অন্যের প্রতিরূপ।"
        },
        {
          "label": "ঘ",
          "question": "",
          "explanation": "পাঠ্যবইয়ের উক্ত শাসক তথা ভাইসরয় লর্ড রিপন ব্রিটিশ ভারতের ইতিহাসে গুরুত্বপূর্ণ স্থান দখল করে আছেন। ১৮৮০ সালে লর্ড রিপন ব্রিটিশ ভারতের ভাইসরয় নিযুক্ত হন। ভাইসরয় নিযুক্ত হয়েই তিনি বেশ কিছু জনকল্যাণমূলক সংস্কার সাধন করেন, যা তাকে ভারতবাসীর কাছে একজন উদারপন্থি ও শান্তিপ্রিয় শাসক হিসেবে পরিচিতি দান করে। লর্ড রিপন ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত সংবাদপত্র আইন (Vemacular Press Act) রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক বিষয়ে মতামত প্রকাশে পূর্ণ স্বাধীনতা প্রদান করেন। ভারতের শিক্ষাব্যবস্থার উন্নয়নের জন্য তিনি ১৮৮২ সালে উইলিয়াম হান্টারের নেতৃত্বে 'হান্টার কমিশন' গঠন করেন। এ কমিশনের সুপারিশক্রমে তিনি ভারতীয় শিক্ষাব্যবস্থা বিশেষ করে প্রাথমিক ও মাধ্যমিক শিক্ষাব্যবস্থার ব্যাপক উন্নয়ন করেন। লর্ড রিপনের আরেকটি উল্লেখযোগ্য সংস্কার হলো ১৮৮২ সালে স্থানীয় স্বায়ত্তশাসনমূলক আইন (Bengal Municipal Act) প্রণয়ন। এ আইনের মাধ্যমে স্থানীয় জনগণ কর্তৃক নির্বাচিত প্রতিনিধি নিয়ে জেলা বোর্ড এবং লোকাল বোর্ড গঠিত হয়। অর্থাৎ জনগণকে পৌরসভা পরিচালনার কর্তৃত্ব প্রদান করা হয়। এভাবে স্থানীয় স্বায়ত্তশাসনে জনগণের অংশগ্রহণকে উৎসাহিত করে লর্ড রিপন ভারতবাসীর হৃদয়ে গণতন্ত্রের পথপ্রদর্শক রূপে স্মরণীয় হয়ে আছেন। বঙ্গীয় প্রজাস্বত্ব আইন (Bangal Tenancy Act) তার শাসনামলেরই একটি উল্লেখযোগ্য কীর্তি। এছাড়াও লর্ড রিপন শ্রমিকদের কল্যাণে 'ফ্যাক্টরি আইন' পাস করেন এবং অবাধ বাণিজ্যনীতি প্রবর্তনের মাধ্যমে লবণ ও অন্যান্য বাণিজ্য দ্রব্যের ওপর থেকে শুল্ক হ্রাস করে ভারতবাসীর প্রশংসা অর্জন করেন। তাই তাকে 'Ripon the Good' বলে ডাকা হত। পরিশেষে বলা যায়, লর্ড রিপন ভারতীয়দের আশা-আকাঙ্ক্ষার মর্যাদা দানের মাধ্যমে ভারতীয়দের মনে স্মরণীয় হয়ে রয়েছেন।"
        }
      ]
    },
    {
      "number": "4",
      "uddipok": "আলম সাহেব একজন খ্যাতনামা মুসলিম রাজনীতিবিদ। তিনি তাঁর ধর্মের অনুসারীদের পৃথক আবাসভূমি প্রতিষ্ঠার জন্য তার দলের বার্ষিক সম্মেলনে একটি প্রস্তাব উত্থাপন করেন। উক্ত প্রস্তাবে একাধিক রাষ্ট্র প্রতিষ্ঠার ইঙ্গিত ছিল।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "১৯৪৬ খ্রিস্টাব্দে মন্ত্রিমিশন পরিকল্পনা পেশ করা হয়।"
        },
        {
          "label": "খ",
          "question": "",
          "explanation": "প্রাদেশিক স্বায়ত্তশাসন বলতে কেন্দ্র ও প্রদেশের দ্বৈতশাসন ব্যবস্থাকে বোঝায়। ১৯৩৫ সালে ভারতে প্রাদেশিক স্বায়ত্তশাসন চালু হয়। ১৯৩৫ সালের ভারত শাসন আইনে ভারতবর্ষকে ১১টি প্রদেশে বিভক্ত করা হয়। প্রত্যেক প্রদেশে একজন গভর্নর নিযুক্ত করা হয়। কেন্দ্র ও প্রদেশ মিলে যুগ্ম এই শাসন ব্যবস্থাই প্রাদেশিক স্বায়ত্তশাসন।"
        },
        {
          "label": "গ",
          "question": "",
          "explanation": "নিম্নের অনুরূপ: জয়নুল হক সাহেবের দাবিটি ঐতিহাসিক লাহোর প্রস্তাবের কথা স্মরণ করিয়ে দেয়। ১৯৪০ সালের ২৩ মার্চ লাহোরে অনুষ্ঠিত মুসলিম লীগের অধিবেশনে বাংলার নেতা শেরে বাংলা এ.কে. ফজলুল হক বিখ্যাত লাহোর প্রস্তাব উত্থাপন করেন। এ প্রস্তাবে ভারতের উত্তর-পশ্চিম ও পূর্বাঞ্চলে মুসলিম সংখ্যাগরিষ্ঠ এলাকাসমূহে একাধিক স্বাধীন রাষ্ট্র গঠনের কথা উল্লেখ ছিল। যেমনটি উদ্দীপকের প্রস্তাবেও লক্ষণীয়। উদ্দীপকে বর্ণিত জয়নুল হক সাহেব একজন খ্যাতনামা মুসলিম রাজনীতিবিদ। তিনি তার ধর্মের অনুসারীদের জন্য পৃথক আবাসভূমি প্রতিষ্ঠার জন্য দলের বার্ষিক সম্মেলনে একটি প্রস্তাব উত্থাপন করেন। উক্ত প্রস্তাবে একাধিক রাষ্ট্রের প্রতি ইঙ্গিত ছিল। এ প্রস্তাবের সাথে সাদৃশ্যপূর্ণ লাহোর প্রস্তাব। ১৯৪০ সালের ২৩ মার্চ মুসলিম লীগের লাহোর অধিবেশনে এই প্রস্তাবটি গৃহীত হয় বলে এটি ইতিহাসে 'লাহোর প্রস্তাব' নামে খ্যাত।. লাহোর প্রস্তাবে সংখ্যাগরিষ্ঠ মুসলিম এলাকাগুলো নিয়ে রাষ্ট্রসমূহ গঠন করার কথা বলা হয়েছিল। যার-ফলে বাঙালি মুসলমান একটি 'স্বাধীন বাংলা রাষ্ট্র' প্রতিষ্ঠার স্বপ্ন দেখেছিল। কিন্তু ১৯৪৬ সালের ৯ এপ্রিল দিল্লিতে মুসলিম লীগের দলীয় আইনসভার সদস্যদের এক কনভেনশনে নীতিবহির্ভূতভাবে জিন্নাহ 'লাহোর প্রস্তাব' সংশোধন করেন। এতে মুসলিম সংখ্যাগরিষ্ঠ এলাকাসমূহ নিয়ে একটি রাষ্ট্র গঠনের কথা বলা হয়। সুতরাং বলা যায়, উদ্দীপকে লাহোর প্রস্তাবের প্রতিচ্ছবি তুলে ধরা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত প্রস্তাব তথা ঐতিহাসিক লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল। বিষয়টি এখন ঐতিহাসিকভাবে সত্য। ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী একে ফজলুল হক এই অধিবেশনে দ্বিজাতি তত্ত্বের ভিত্তিতে ঐতিহাসিক লাহোর প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী পাশাপাশি এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ফলে ১৯৪৭সালের ১৪ আগস্ট মূল প্রস্তাবে উল্লেখ না থাকলেও পাকিস্তান নামে একটি স্বাধীন সার্বভৌম রাষ্ট্র জন্ম লাভ করে। পরবর্তীতে ১৯৭১ সালে পাকিস্তানের দুই অংশের মাঝে নানা অমিল ও দ্বন্দ্ব এবং বৈষম্যকে কেন্দ্র করে যুদ্ধ সংঘটিত হয়। নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায় যে, লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল।"
        }
      ]
    },
    {
      "number": "5",
      "uddipok": "বাংলাদেশের অভ্যুদয়ের ইতিহাসে পুরুষের পাশাপাশি নারী সমাজের ভূমিকা অসামান্য। বায়ান্নর ভাষা আন্দোলন, উনসত্তরের গণঅভ্যুত্থান, একাত্তরের মুক্তিযুদ্ধ সর্বক্ষেত্রেই নারী পুরুষের পাশাপাশি সক্রিয় ভূমিকা পালন করেছে। এদেশ প্রতিষ্ঠায়, সফলতায় ও সমৃদ্ধিতে নারী সমাজের ভূমিকা চির অম্লান।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "পাকিস্তানের জনসংখ্যার ৫৬,৪০ শতাংশের ভাষা ছিল বাংলা।"
        },
        {
          "label": "খ",
          "question": "",
          "explanation": "মাতৃভাষা দিবসের তাৎপর্য অপরিসীম। কেননা এ দিবস পৃথিবীর সব জাতিগোষ্ঠীর মানুষের মাতৃভাষার অধিকার ও মর্যাদার স্বীকৃতির কথা স্মরণ করিয়ে দেয়। বাংলা ভাষার মর্যাদা রক্ষার জন্য ১৯৫২ সালে বাঙালি প্রাণ উৎসর্গ করেছিল। এর স্বীকৃতিস্বরূপ UNESCO ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। এর মাধ্যমে মাতৃভাষার চিরন্তন আবেদনকে বিশ্ববাসী স্বীকার করে নেয় এবং বাংলাদেশের অহংকার বাঙালির ভাষা বিশ্বসভায় আসন করে নেয়। এ কারণেই মাতৃভাষা দিবসের তাৎপর্য অপরিসীম।"
        },
        {
          "label": "গ",
          "question": "",
          "explanation": "বাংলাদেশের অভ্যুদয়ে নারী সমাজের ভূমিকা ছিল ব্যাপক ও তাৎপর্যপূর্ণ। বাংলাদেশের অভ্যুদয়ের ইতিহাসে পুরুষের পাশাপাশি নারী সমাজ বায়ান্নর ভাষা আন্দোলন থেকে শুরু করে বাষট্টির শিক্ষা আন্দোলন ও উনসত্তরের গণঅভ্যুত্থানে অসামান্য অবদান রাখতে সক্ষম হয়। এছাড়াও ১৯৭১ সালে মহান মুক্তিযুদ্ধে নিয়মিত বাহিনী ও মুক্তিযোদ্ধাদের পাশাপাশি এ দেশের নারীদের ভূমিকা ছিল উল্লেখযোগ্য। মুক্তিযুদ্ধে ছাত্র, কৃষক, শ্রমিক, জেলে, কামার-কুমার, শিক্ষক, লেখক, সাংবাদিক, চিকিৎসক প্রভৃতি লোকদের মত নারীদেরও ভূমিকা ছিল অনস্বীকার্য। ১৯৭১ সালের মার্চ থেকেই দেশের প্রতিটি অঞ্চলে যে সংগ্রাম পরিষদ গঠিত হয় তাতে নারীদের বিশেষ করে ছাত্রীদের অংশগ্রহণ ছিল স্বতঃস্ফূর্ত। দেশকে স্বাধীন করতে পুরুষের পাশাপাশি নারীরাও গুরুত্বপূর্ণ অবদান রাখেন। মুক্তিযুদ্ধের সময় বহু নারী সামরিক প্রশিক্ষণ নিয়েছিলেন। কলকাতায় নারীদের জন্য মুজিবনগর সরকারের খোলা প্রশিক্ষণ ক্যাম্পে প্রায় ৪০০ জন যুদ্ধের প্রশিক্ষণ নেন। ত্রিপুরার আগরতলায়ও নারীদের আধুনিক অস্ত্রের উচ্চতর ট্রেনিং দেওয়া হয়। নারীরা শুধু প্রশিক্ষণই নেননি, তাদের মধ্যে অনেক রণাঙ্গণে গিয়ে প্রত্যক্ষ যুদ্ধেও অংশ নিয়েছেন। মুক্তিযুদ্ধে বীরত্বের স্বীকৃতিস্বরূপ দু'জন নারী 'বীর প্রতীক' খেতাব পর্যন্ত অর্জন করেন। একজন তারামন বিবি, অন্যজন ডাক্তার সিতারা বেগম। এছাড়া সারাদেশের অসংখ্য নারী জীবনের ঝুঁকি নিয়ে মুক্তিযোদ্ধাদের আশ্রয় ও খাবার দিয়ে, অস্ত্র লুকিয়ে রেখে বা শত্রুসেনাদের অবস্থান সম্পর্কে তথ্য দিয়ে সহায়তা করেছেন। আহত মুক্তিযোদ্ধাদের চিকিৎসাসেবা দিয়েছেন অনেক নারী। যুদ্ধের নয় মাসে প্রায় দুই লাখ নারী পাকিস্তানি সেনাদের হাতে সম্ভ্রম হারান। বঙ্গবন্ধু শেখ মুজিবুর রহমান তাদের মমতাভরে 'বীরাঙ্গনা' বলে সম্বোধন করেছিলেন। সুতরাং বলা যায়, বাংলাদেশের অভ্যুদয়ে নারী সমাজের ভূমিকা ছিল অপরিসীম।"
        },
        {
          "label": "ঘ",
          "question": "",
          "explanation": "বাংলা ভাষার বিশুদ্ধতা রক্ষায় আমি ব্যক্তিগত, পারিবারিক ও সামাজিকভাবে বিভিন্ন উদ্যোগ গ্রহণ করতে পরি। বাংলা ভাষার বিশুদ্ধতা রক্ষায় আমাদের ব্যক্তিগত, সামাজিক ও রাষ্ট্রীয় পর্যায়ে বিভিন্ন পদক্ষেপ গ্রহণ করা জরুরি। ব্যক্তিগত পর্যায়ে আমি বাংলা ভাষার চর্চা, বাংলা বই পড়া এবং সন্তানদের বাংলা শেখানোর পদক্ষেপ নিতে পারি। দৈনন্দিন জীবনে যথাসম্ভব বাংলা ভাষা ব্যবহার করতে পোরি। বিশেষ করে লিখিত ও কথ্য ভাষায় বিশুদ্ধ বাংলা প্রয়োগ করতে পারি। সাহিত্য, ইতিহাস ও গবেষণাধর্মী বাংলা বই পড়ার অভ্যাস গড়ে তুলতে পারি এবং অন্যদেরও উৎসাহিত করতে পারি। এছাড়া পরিবারে শিশুদের মাতৃভাষায় কথা বলা ও লেখা শেখানো এবং বাংলা ভাষার প্রতি ভালোবাসা তৈরি করতে পারি। বাংলা ভাষার বিশুদ্ধতা রক্ষায় শিক্ষা প্রতিষ্ঠানের মাধ্যমে আমি গুরুত্বপূর্ণ কিছু পদক্ষেপ গ্রহণ করতে পারি। বিশুদ্ধ বাংলা ভাষার ব্যবহার বৃদ্ধির লক্ষ্যে স্কুল, কলেজ ও বিশ্ববিদ্যালয়ে বাংলা ভাষার গুরুত্ব তুলে ধরতে এবং পাঠ্যবইয়ে বিশুদ্ধ ও প্রমিত বাংলা ব্যবহারের নিশ্চয়তা একান্ত আবশ্যক। উচ্চ শিক্ষায় বাংলা ভাষা ও সাহিত্য নিয়ে গবেষণা ও চর্চা বাড়ানো জরুরি। এছাড়া ভাষার সৌন্দর্য, ঐতিহ্য ও ইতিহাস সম্পর্কে শিক্ষার্থীদের সচেতন করতে পারি। বাংলার বিশুদ্ধতা রক্ষায় বাংলা কনটেন্ট তৈরি, বাংলা সফটওয়‍্যার ও অ্যাপ ডেভেলপ এবং বাংলা ফন্ট ও কীবোর্ড ব্যবহারের প্রচলন করতে পারি। বাংলাকে সরকারি দাপ্তরিক ভাষা হিসেবে সর্বস্তরে কার্যকরভাবে প্রয়োগ করতে এবং অন্য ভাষার অযথা আধিপত্য কমাতে হবে। শুধু আনুষ্ঠানিকতা নয় বরং প্রতিদিন ভাষার প্রতি ভালোবাসা ও সম্মান দেখানোর সংস্কৃতি তৈরি করতে হবে। এছাড়া আন্তর্জাতিক পর্যায়ে বাংলা ভাষাকে আরও সমৃদ্ধ ও স্বীকৃত করতে প্রচার করতে পারি।। পরিশেষে বলা যায়, বাংলা ভাষার বিশুদ্ধতা রক্ষায় শুধু ব্যক্তিগত উদ্যোগ নয়, সম্মিলিতভাবে কাজ করতে হবে, যাতে আমাদের ভাষা শুধু ইতিহাসের অংশ হয়ে না থাকে বরং জীবনের প্রতিটি ক্ষেত্রে প্রাধান্য পায়।"
        }
      ]
    },
    {
      "number": "6",
      "uddipok": "",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "পূর্ব পাকিস্তানের মুখ্যমন্ত্রীর বাসভবনের নাম গভর্নর হাউস।"
        },
        {
          "label": "খ",
          "question": "",
          "explanation": "পূর্ব পাকিস্তানের মুখ্যমন্ত্রীর বাসভবনের নাম গভর্নর হাউস। আন্তর্জাতিক মাতৃভাষা দিবস বলতে ২১ ফেব্রুয়ারিকে বোঝানো হয়। ভাষার জন্য বাঙালির আত্মত্যাগ বিশ্ববাসীকে অধিকার আদায়ের সংগ্রামে উদ্বুদ্ধ করেছে। ১৯৯৯ সালে জাতিসংঘের ইউনেস্কো ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে। এরপর থেকে এ দিনটি বিশ্বের বিভিন্ন দেশে আন্তর্জাতিক মাতৃভাষা দিবস হিসেবে পালিত হচ্ছে। এর মাধ্যমে ২১ ফেব্রুয়ারি আন্তর্জাতিক মাতৃভাষা দিবসের মর্যাদা লাভ করে।"
        },
        {
          "label": "গ",
          "question": "",
          "explanation": "উদ্দীপকের চিত্রটি বাঙালির ঐতিহাসিক ভাষা আন্দোলনের ঘটনাকে স্মরণ করিয়ে দেয়। ১৯৪৭ সালে উপমহাদেশ বিভাগের মাধ্যমে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথমেই তারা আঘাত হানে বাঙালির ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। বাংলাকে রাষ্ট্রভাষা করার জন্য পাকিস্তানি শাসকগোষ্ঠীর বিরুদ্ধে রাষ্ট্রভাষা সংগ্রাম পরিষদ গঠিত হয়। ভাষা আন্দোলন ছিল বাঙালির সাংস্কৃতিক স্বাধিকার আন্দোলন। পুরবর্তীকালে এই আন্দোলন অর্থনৈতিক ও রাজনৈতিক আন্দোলনের জন্ম দেয়। পাকিস্তানের মোট জনগোষ্ঠীর ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশ জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি-ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। ১৯৫২ সালের ২১শে ফেব্রুয়ারি সালাম, রফিক, জব্বার ও বরকতের রক্তের বিনিময়ে ১৯৫৬ সালের সংবিধানে রাষ্ট্রভাষা হিসেবে বাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের চেতনা। উদ্দীপকের চিত্রে প্রদর্শিত স্থাপনাটি ভাষা শহিদদের প্রতি শ্রদ্ধা জানাতেই নির্মিত হয়েছে। তাই বলা যায় যে, এ চিত্রের মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "'উক্ত আন্দোলন তথা ভাষা আন্দোলন ছিল বাঙালি জাতির প্রথম জাতীয়তাবাদী আন্দোলন'- পাঠ্যপুস্তকের আলোকে মন্তব্যটি যথার্থ। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির ইতিহাসে আর খুঁজে পাওয়া যায় না। এ আন্দোলনের উদ্দীপনায়ই বাংলার পরবর্তী রাজনৈতিক আন্দোলনগুলো পরিচালিত হয়েছিল। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে - বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে। বাংলাদেশ নামে একটি স্বাধীন ও সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে।"
        }
      ]
    },
    {
      "number": "7",
      "uddipok": "মিসেস তপতী ইতিহাস ক্লাসে কয়েকটি দফা সংবলিত একটি ঐতিহাসিক কর্মসূচি সম্পর্কে বললেন। উক্ত কর্মসূচিটি বাঙালি জাতির মুক্তির জন্য বাঙালির ম্যাগনাকার্টা হিসেবে পরিচিত।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "১৯৭১ সালের ১৭ এপ্রিল মুজিবনগর সরকার শপথ গ্রহণ করে।"
        },
        {
          "label": "খ",
          "question": "",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার অজুহাতে ১৯৫৯ সালে 'মৌলিক গণতন্ত্র' নামে একটি নতুন স্থানীয় সরকারব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখা। মৌলিক গণতন্ত্র ব্যবস্থায়-১. ইউনিয়ন পরিষদ, ২. থানা পরিষদ, ৩. জেলা পরিষদ এবং ৪. বিভাগীয় পরিসদ এই চার স্তরের কাঠামো ছিল। পূর্ব পাকিস্তানের অধিকাংশ রাজনৈতিক দল এ ব্যবস্থ্যাকে জেনারেল আইয়ুব খান ও তার সমর্থক কায়েমি স্বার্থবাদী। গোষ্ঠীর ক্ষমতা কুক্ষিগত করার কৌশল বলে গণ্য করেছিল।"
        },
        {
          "label": "গ",
          "question": "উদ্দীপকে কোন কর্মসূচির প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ছয় দফা কর্মসূচির প্রতি ইঙ্গিত করা হয়েছে। ব্রিটিশ ঔপনিবেশিক শোষণ থেকে মুক্তির মহান উদ্দেশ্য সামনে নিয়ে পূর্ব বাংলা সমধর্মী পাকিস্তান রাষ্ট্রের সাথে যুক্ত হলেও তাদের ললাট থেকে শোষণ-বঞ্চনা দূরীভূত হয়নি। পশ্চিমা শাসকগোষ্ঠী পূর্ব বাংলাকে রাজনৈতিক, আর্থ-সামাজিক ও সাংস্কৃতিক শোষণের নিগরে আবদ্ধ করে ফেলে। পশ্চিমা শাসকগোষ্ঠীর এমন বিমাতাসূলভ আচরণ প্রকট আকার ধারণ করলে পূর্ব পাকিস্তানের জনমনে ক্ষোভের আগুন জ্বলে ওঠে। সেই পটভূমিতেই ছয় দফা দাবি উত্থাপন করা হয়। উদ্দীপকে উল্লেখিত মিসেস তপতী ইতিহাস ক্লাসে কয়েকটি দফা সম্বলিত একটি ঐতিহাসিক কর্মসূচি সম্পর্কে বললেন। উক্ত কর্মসূচিটি বাঙালি জাতির মুক্তির জন্য বাঙালির ম্যাগনাকার্টা হিসেবে পরিচিত। এর মাধ্যমে মূলত ছয় দফা দাবিকে ইজিাত করা হয়েছে। শেখ মুজিবুর রহমান ১৯৬৬ সালের ৫-৬ ফেব্রুয়ারি লাহোরে এক সাংবাদিক সম্মেলনে আনুষ্ঠানিকভাবে ছয় দফা দাবি প্রকাশ করেন। এ দাবিনামায় বাঙালির প্রাদেশিক স্বায়ত্তশাসন, ব্যবসা-বাণিজ্য পরিচালনার ক্ষমতা, রাজস্ব, সর্বজনীন ভোটের মাধ্যমে আইনসভা গঠন এবং নিজস্ব নিরাপত্তার জন্য অঙ্গরাজ্যগুলোর আঞ্চলিক সেনাবাহিনী বা মিলিশিয়া বাহিনী ইত্যাদি বিষয়ে দাবি জানানো হয়। এটিকে বাঙালি জাতির মুক্তির সনদ হিসেবে আখ্যায়িত করা হয়। সুতরাং বলা যায়, উদ্দীপকে বর্ণিত ঘটনা শেখ মুজিবুর রহমানের ছয় দফা দাবিরই প্রতিচ্ছবি।"
        },
        {
          "label": "ঘ",
          "question": "",
          "explanation": "উদ্দীপকের সাথে সাদৃশ্যপূর্ণ ছয় দফাসমূহ ছিল 'বাঙালির মুক্তির সনদ, বাঙালির ম্যাগনাকার্টা'- উক্তিটি যথার্থ। বাংলার স্বাধিকার ও স্বাধীনতা আন্দোলনের ইতিহাসে ছয় দফার গুরুত্ব অপরিসীম। এটি ছিল পূর্ব পাকিস্তানের মধ্যবিত্ত শ্রেণির আশা-আকাঙ্ক্ষার প্রতীকস্বরূপ। শেখ মুজিবুর রহমান নিজেই একে মধ্যবিত্ত তথা আপামর জনতার মুক্তির সনদ এবং বাংলার অধিকার প্রতিষ্ঠার নিশ্চিত পদক্ষেপ হিসেবে আখ্যায়িত করেছেন। এতে বাঙালির চরম প্রত্যাশিত স্বায়ত্তশাসনের দাবি জানানো হয়। অন্যভাবে বলতে গেলে ছয় দফা ছিল মূলত বাঙালির আত্মনিয়ন্ত্রণ ও স্বাধিকারের দাবি। সামাজিক, অর্থনৈতিক ও রাজনৈতিক ক্ষেত্রে একটি স্বতন্ত্র সত্তা হিসেবে বাঁচার দাবি। পাকিস্তানি শাসকগোষ্ঠীর শাসন-শোষণ ও বঞ্চনার হাত থেকে বাঙালি জাতিকে মুক্ত করার জন্য এটি ছিল সুচিন্তিত, সুপরিকল্পিত ও বাস্তবভিত্তিক অনুপ্রেরণাসমৃদ্ধ কর্মসূচি। ছয় দফা কর্মসূচি বাঙালি জাতীয়তাবাদী চেতনাকে সংগ্রামে রূপদান করে এবং জনগণের সংগ্রামী মনোভাবকে দৃঢ় করে। এই কর্মসূচির ভিত্তিতে ১৯৬৯-এর মাঝামাঝি সময়ে ক্ষমতাসীন শাসকগোষ্ঠীর বিরুদ্ধে বাংলার জনগণ ব্যাপক আন্দোলন শুরু করে, যা শেষ পর্যন্ত গণঅভ্যুত্থানে রূপ নেয়। পরবর্তী সময়ে এরই পথ ধরে তারা স্বাধীনতা সংগ্রামের দিকে অগ্রসর হয়। শেষ পর্যন্ত ১৯৭১-এর মহান মুক্তিযুদ্ধের মাধ্যমে বাঙালি জাতি স্বাধীনতা লাভ করে এবং অভ্যুদয় হয় স্বাধীন বাংলাদেশের। উপরের আলোচনায় প্রতীয়মান হয় যে, ছয় দফা ছিল পূর্ব পাকিস্তানের প্রতি পশ্চিমা শাসক গোষ্ঠীর দীর্ঘকাল ধরে অবজ্ঞা, অবিচার ও শোষণের বিরুদ্ধে বলিষ্ঠ প্রতিবাদ এবং বাঙালির মুক্তির সনদ, বাঙালির ম্যাগনাকাটা।"
        }
      ]
    },
    {
      "number": "8",
      "uddipok": "\"গুচ্ছ গুচ্ছ রক্তকরবীর মতো কিংবা সূর্যাস্তের জলন্ত মেঘের মতো আসাদের শার্ট উড়ছে হাওয়ায় নীলিমায়।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "১৯৬৬ সালের ৫-৬ ফেব্রুয়ারি ছয় দফা দাবি পেশ করা হয়।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে। নির্বাচনের ফলাফলে দেখা যায়, পূর্ব পাকিস্তানের জন্য বরাদ্দ ১৬৯টি আসনের মধ্যে আওয়ামী লীগ ১৬৭টি আসনে (সংরক্ষিত ৭টি মহিলা আসনসহ) জয়লাভ করে। দলটি ৩৯.২% ভোট পেয়ে সংখ্যাগরিষ্ঠতা অর্জন করে। অপরদিকে, পাকিস্তান পিপলস পার্টি ৮৮টি আসনে জয়ী হয়। নির্বাচনে আওয়ামী লীগ যেমন পশ্চিম পাকিস্তানে একটিও আসন পায়নি, তেমনি পাকিস্তান পিপলস পার্টিও পূর্ব পাকিস্তানে কোনো আসন পায়নি।"
        },
        {
          "label": "গ",
          "question": "",
          "explanation": "উদ্দীপকের কবিতার লাইনগুলো আমার পাঠ্যবইয়ের উনসত্তরের গণআন্দোলনের কথা মনে করিয়ে দেয়। এ আন্দোলনের পটভূমি নিম্নরূপ- আইয়ুব খান সরকারের দমননীতি, শোষণ, নিপীড়ন ও নির্যাতন পূর্ব পাকিস্তানিদের বিক্ষুব্ধ করে তুলেছিল। সেজন্য বাঙালিদের অন্যতম দাবি ছিল স্বায়ত্তশাসন। আওয়ামী লীগের ছয় দফার মধ্যে বাঙালি তাদের এ দাবির পূর্ণরূপ দেখতে পায়। কিন্তু আইয়ুব খান অস্ত্রের ভাষায় হয় দফা মোকাবিলা করার ঘোষণা দেন এবং এ আন্দোলন দমন করার জন্য আগরতলা ষড়যন্ত্র মামলা দায়ের করে ছয় দফার রূপকার শেখ মুজিবুর রহমানকে গ্রেফতার করেন। ফলে পূর্ব পাকিস্তানে প্রবল গণবিক্ষোভের - সৃষ্টি হয়। এ সময় বাংলার অকুতোভয় ছাত্রসমাজ ১১ দফা নিয়ে এগিয়ে এলে গণবিক্ষোভ গণবিস্ফোরণে রূপান্তরিত হয়। আন্দোলনের গতিবেগ বুঝে মওলানা আবদুল হামিদ খান ভাসানী তার এতদিনকার নীরবতা ভেঙে রাস্তায় বেরিয়ে আসেন। এর ফলে আন্দোলনে নতুন জোয়ার আসে। পূর্ব পাকিস্তানের সকল গণতান্ত্রিক শক্তি এক কাতারে শামিল হয়ে আওয়ামী লীগ নেতা শেখ মুজিবের মুক্তি দাবি করে। আইয়ুব খান সরকারের পতন ঘটে। তাই বলা যায়, উদ্দীপকের কবিতার লাইনগুলো আমার পাঠ্যবইয়ের উনসত্তরের গণআন্দোলনের কথা মনে করিয়ে দেয়। যার প্রেক্ষাপট রচিত হয়েছিল আইয়ুব খানের একনায়কতান্ত্রিক শাসনব্যবস্থার মধ্য দিয়ে।"
        },
        {
          "label": "ঘ",
          "question": "",
          "explanation": "উক্ত আন্দোলন তথা ১৯৬৯ সালের গণঅভ্যুত্থানের ফলাফল ছিল সুদূরপ্রসারী। প্রথমত, ১৯৬৯ সালের গণঅভ্যুত্থানে পূর্ব পাকিস্তানের সকল গণতান্ত্রিক শক্তি ঐক্যবদ্ধ হয়। এ আন্দোলনের মাধ্যমে ছাত্রসমাজ এক গুরুত্বপূর্ণ রাজনৈতিক শক্তি হিসেবে আবির্ভূত হয়। এই ছাত্রসমাজের এক বিরাট অংশ পরবর্তীতে মুক্তিযুদ্ধে যোগ দেয়। দ্বিতীয়ত, এ আন্দোলনের প্রেক্ষিতে পূর্ব পাকিস্তানের জনমনে বাঙালি জাতীয়তাবাদের চূড়ান্ত বিকাশ ঘটে এবং শেখ মুজিবুর রহমানসহ সকল রাজবন্দি নিঃশর্ত মুক্তি লাভ করেন। আওয়ামী লীগ নেতা শেখ মুজিবুর রহমান পূর্ব পাকিস্তানের প্রধান নেতায় পরিণত হন। তৃতীয়ত, এ আন্দোলনের ফলে আগরতলা ষড়যন্ত্র মামলা প্রত্যাহার করা হয়। শাসনতান্ত্রিক সমস্যা সমাধানের জন্য আইয়ুব খান রাউন্ড টেবিল - বৈঠক আহ্বান করতে বাধ্য হন। চতুর্থত, পূর্ব-পাকিস্তানের গভর্নর আবদুল মোনেম খান ক্ষমতাচ্যুত হয়ে পশ্চিম পাকিস্তানে পালিয়ে যান। পাকিস্তানি শাসকগোষ্ঠী ও এর সামরিক-বেসামরিক আমলা জনগণের ওপর তাদের নিয়ন্ত্রণ হারিয়ে দুর্বল হয়ে পড়ে। পঞ্চমত, এ আন্দোলনের ফলে আইয়ুব খানের পতন ঘটে এবং পরবর্তী সামরিক শাসক ইয়াহিয়া খান নির্বাচনের তারিখ ঘোষণা করতে বাধ্য হন। সামরিক শাসনের প্রতি জনগণের যে ভীতি ছিল তা এই আন্দোলনের মাধ্যমে দূর হয়ে যায়। সর্বোপরি, এ আন্দোলনের সফলতায় বাঙালি স্বাধীনতা আন্দোলনে ঝাঁপিয়ে পড়ার স্পৃহা খুঁজে পেয়েছিল।"
        }
      ]
    },
    {
      "number": "9",
      "uddipok": "নানচিং গণহত্যা পৃথিবীর ইতিহাসে বর্বরোচিত গণহত্যাগুলোর মধ্যে একটি। দ্বিতীয় বিশ্বযুদ্ধের প্রাক্কালে দ্বিতীয়-চীন-জাপান যুদ্ধ চলাকালে ১৯৩৭-৩৮ সালে জাপানি রাজকীয় সেনাবাহিনী কর্তৃক সংঘটিত একটি গণহত্যা। ৬ সপ্তাহব্যাপী এই গণহত্যা শুরু হয় ১৯৩৭ সালের ১৩ ডিসেম্বর। এই সময়ে জাপানের রাজকীয় সেনাবাহিনী অন্তত চার লাখ নিরীহ চীনা নারী, পুরুষ, শিশুকে নির্দয়ভাবে হত্যা করে।",
      "tag": "HCC 25",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব উত্থাপন করেন শেরে বাংলা এ. কে. ফজলুল হক।"
        },
        {
          "label": "খ",
          "question": "",
          "explanation": "মুক্তিযুদ্ধে বিদেশি রাষ্ট্রসমূহের সমর্থন, সাহায্য-সহযোগিতা লাভ এবং মুক্তিযুদ্ধকে সঠিকভাবে পরিচালনার জন্য প্রবাসী বাংলাদেশ সরকার গঠন করা হয়। ২৫ মার্চ কালরাতে পাকহানাদার বাহিনী ও তার দোসররা বাঙালির ওপর নৃশংস হত্যাযজ্ঞ ও অমানুষিক নির্যাতন চালায়। এ নির্যাতনের শিকার হয়ে হাজার হাজার মানুষ ভারতে আশ্রয় নেয়। এদের অন্ন, বস্ত্র ও. বাসস্থানের জন্য বাঙালি নেতৃবৃন্দকে ভারত সরকারের দ্বারস্থ হতে হয়। এছাড়া মুক্তিযুদ্ধ পরিচালনা ও একে গতিময় করার জন্য নেতৃবৃন্দকে ভারত সরকারের বিভিন্ন মন্ত্রণালয়ে সাহায্যের আবেদন করতে হয়। এসব কার্যক্রম সঠিকভাবে পরিচালনার জন্য প্রবাসী বাংলাদেশ সরকার গঠন করা হয়।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির ওপর পাক-হানাদার বাহিনী কর্তৃক গণহত্যার সাদৃশ্য বিদ্যমান।১৯৭১ সালের ২৫ মার্চ মধ্যরাতে বাখালির ইতিহাসের একটি কলডকজনর অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চ লাইট'। ২৫ মার্চ রাতে রাও ফরমান আলীর নেতৃত্বে পুরানো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম নির্যাতন চালানো হয়। এছাড়া রাজারবাগ পুলিশ লাইনস, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লক্ষ বাঙালির জীবন প্রদীপ নিভিয়ে দেয়। উদ্দীপকে দ্বিতীয় বিশ্বযুদ্ধের প্রাক্কালে দ্বিতীয় চীন-জাপান যুদ্ধ চলাকালে ১৯৩৭-১৯৩৮ সালে জাপানি রাজকীয় বাহিনী একটি গণহত্যা চালায়। এ গণহত্যার ১৯৩৭ সাল পর্যন্ত অন্তত চার লাখ নিরীহ চীনা নারী, পুরুষ ও শিশুকে হত্যা করে। এ হত্যাকান্ড ১৯৭১ সালের ২৫ মার্চ রাতে পাকিস্তানি বাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "",
          "explanation": "উক্ত ঘটনা অর্থাৎ ১৯৭১ সালের ২৫ মার্চ পাকবাহিনী কর্তৃক সংঘটিত গণহত্যা ছিল বাংলাদেশের ইতিহাসে একটি কলঙ্কময় অধ্যায়- উক্তিটি যথার্থ। পাকিস্তান সেনাবাহিনী কর্তৃক ১৯৭১ সালের ২৫ মার্চ ঘুমন্ত নিরস্ত্র, নিরীহ বাঙালির ওপর রাত ১১ টার পর নির্বিচারে গণহত্যা শুরু হয়। সেই রাত ছিল বাঙালির জন্য কলঙ্কময় রাত। রাতের অন্ধকারে বর্বর পাকিস্তানি সেনারা নিরীহ ও নিরস্ত্র বাঙালির ওপর মর্টার, মেশিনগান নিয়ে ঝাঁপিয়ে পড়ে। বিশেষ করে রাজারবাগ পুলিশ লাইনস, পিলখানা, ঢাকা বিশ্ববিদ্যালয়ের হলগুলোতেও আক্রমণ হয় গভীর রাতে। জহুরুল হক হল, জগন্নাথ হল, রোকেয়া হলে চালায় হত্যা ও পাশবিক নির্যাতন। শিল্পী, সাহিত্যিক ও বুদ্ধিজীবীদের হত্যা করার জন্য পাকিস্তানি সেনারা শিক্ষা প্রতিষ্ঠানগুলোতে হামলা চালায়। ২৫ মার্চের সেই গভীর রাতে পুরানো ঢাকা, কচুক্ষেত, তেজগাঁও, ইন্দিরা রোড, মিরপুর, মোহাম্মদপুর, ঢাকা বিমানবন্দরের অভ্যন্তরে, রায়েরবাজার, গণকটুলি, ধানমন্ডি, কলাবাগান, কাঁঠালবাগান প্রভৃতি স্থানে ব্যাপক হত্যাযজ্ঞ চালায়। এ রাতে প্রায় ৫০ হাজার লোককে হত্যা করা হয়। বাঙালির ইতিহাসে এ রাত 'কালরাত' নামে পরিচিত। পরিশেষে বলা যায়, নিঃসন্দেহে ১৯৭১ সালের ২৫ মার্চের গণহত্যা বাংলাদেশের ইতিহাসে একটি মর্মান্তিক ঘটনা।"
        }
      ]
    },
    {
      "number": "10",
      "uddipok": "মাথা জুড়ে ঝাঁকড়া চুলের উচ্ছ্বাস। হাতে গিটার। তীক্ষ্ম চোখ। বহুদিন গান গাননি জনতার মঞ্চে। এমন একটি মানুষ গেয়ে উঠলেন বাংলাদেশের গান। বাঙালির কাছে অতি পরিচিত সেই নাম জর্জ হ্যারিসন বিখ্যাত সংগীত দল দ্যা বিটলসের লিট গিটারিস্ট। বিশ্ব সংগীতের ইতিহাসে কনসার্ট ফর 'বাংলাদেশ এক মাইলফলক হিসেবে আবির্ভূত হলো। পৃথিবীর মানচিত্রে বাংলাদেশ তখনো এক অচেনা রাষ্ট্র। কিন্তু মেডিসন স্কয়ারের সংগীতের প্রবল জোয়ারে পৃথিবী জুড়ে, ছড়িয়ে গেল একটি নাম, বাংলাদেশ।",
      "tag": "",
      "sub_questions": [
        {
          "label": "ক",
          "question": "",
          "explanation": "এম. মনসুর আলী মুজিবনগর সরকারের অর্থ ও বাণিজ্যমন্ত্রী ছিলেন।"
        },
        {
          "label": "খ",
          "question": "",
          "explanation": "বাংলাদেশের স্বাধীনতাযুদ্ধে প্রচার মাধ্যম গুরুত্বপূর্ণ ভূমিকা রেখেছিল। ১৯৭১ সালের ২৬ মার্চ চট্টগ্রামের কালুরঘাট বেতারকেন্দ্রের শিল্পী ও প্রকৌশলীরা বিশেষ কোনো প্রস্তুতি ছাড়াই 'স্বাধীন বাংলা বেতার কেন্দ্র' স্থাপন করেন। স্বাধীন বাংলা বেতার কেন্দ্র মুক্তিযুদ্ধের সময়জুড়ে রণাঙ্গনের খবরসহ বিভিন্ন ধরনের উদ্দীপনামূলক অনুষ্ঠান সম্প্রচার করে। এ সময় বেশকিছু পত্র-পত্রিকা দেশের বিভিন্ন অঞ্চলের খবরাখবর সংগ্রহ করে প্রচার করতো। এছাড়া লন্ডনের বিবিসি, কলকাতার আকাশবাণীসহ বিদেশি সম্প্রচার মাধ্যম বাংলাদেশের মুক্তিযুদ্ধের পক্ষে আন্তর্জাতিক সম্প্রদায়ের সমর্থন যোগাড়ে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জর্জ হ্যারিসন সহ মুক্তিযুদ্ধে বিদেশি ব্যক্তিবর্গের ভূমিকা অপরিসীম। বাংলাদেশের মুক্তিযুদ্ধে জর্জ হ্যারিসন বিদেশি ব্যক্তিবর্গের ভূমিকা অত্যন্ত গুরুত্বপূর্ণ ছিল। তারা বিভিন্নভাবে মুক্তিযুদ্ধের প্রতি সমর্থন জানিয়ে বাংলাদেশের স্বাধীনতার পক্ষে বিশ্বজনমত তৈরি করতে সহায়তা করেছেন। যে সকল বিদেশি ব্যক্তিবর্গ মুক্তিযুদ্ধে ব্যাপক অবদান রেখেছেন তাদের মধ্যে জর্জ হ্যারিসন সহ উল্লেখযোগ্য হলো পণ্ডিত রবি শংকর, মাদার তেরেসা, অ্যাস্থনি ম্যাসকারেনহাস, আর্চার কে. ব্লাড, মার্কিন সিনেটর এডওয়ার্ড কেনেডি প্রমুখ। বিশ্বখ্যাত ভারতীয় সেতারবাদক পণ্ডিত রবি শংকর মুক্তিযুদ্ধের প্রচারণায় গুরুত্বপূর্ণ ভূমিকা রাখেন। তিনি জর্জ হ্যারিসনকে বাংলাদেশ ইস্যুতে সম্পৃক্ত করেন এবং \"Concert for Bangladesh\" আয়োজনের মূল উদ্যোক্সা ছিলেন। এ বৈচিত্র্যময় সংগীতানুষ্ঠানে ব্রিটিশ নাগরিক বিখ্যাত সংগীত শিল্পী জর্জ হ্যারিসন পাকিস্তান হানাদার বাহিনীর বর্বরোচিত মানবতাবিরোধী হত্যাকাণ্ডভিত্তিক হৃদয় বিদারক গান পরিবেশন করেন। মাদার তেরেসা ও তার মিশীনারীজ অব চ্যারিটির সদস্যদের নিয়ে ভারতে অবস্থানরত বাঙালি শরণার্থীদের সেবা করেছেন। তিনি এই অসহায় মানুষদের চরম দুর্দশা খুব কাছ থেকে দেখে পৃথিবীর বিবেকবান মানুষের কাছে সাহায্যের জন্য আবেদন জানিয়েছেন। মার্কিন সিনেটর এডওয়ার্ড কেনেডি কংগ্রেসে বাঙালিদের সাহায্য করার জন্য মার্কিন সিনেটে তীব্র বাকযুদ্ধ করেছেন। তিনি মার্কিন শরণার্থী শিবিরগুলো পরিদর্শন করে মার্কিন ত্রাণ বিতরণ করেছেন। সাংবাদিক অ্যান্থনি মাসকারেনহাস মুক্তিযুদ্ধের সময়কার গণহত্যা ও দমননীতির বিরুদ্ধে বিশাল ভূমিকা রাখেন। তিনি \"Sunday Times\"-এ প্রকাশিত \"Genocide\" শীর্ষক প্রতিবেদনে পাকিস্তানি বাহিনীর নৃশংসতা তুলে ধরেন, যা পশ্চিমা বিশ্বে ব্যাপক আলোড়ন সৃষ্টি করে। এছাড়া ঢাকায় নিযুক্ত মার্কিন কূটনীতিক আর্চার কে ব্লাড তার \"Blood Telegram\" এর মাধ্যমে মার্কিন প্রশাসনকে পাকিস্তানের নিষ্ঠুরতার বিরুদ্ধে অবস্থান নেওয়ার আহ্বান জানান। এছাড়া সাইমন ড্রিং, মার্ক ট্যালি, জোয়ান বায়েজ, মকবুল ফিদা হুসেন প্রমুখ ব্যক্তিবর্গ বাংলাদেশের মুক্তিযুদ্ধে নানাভাবে সহযোগিতা করেছেন। পরিশেষে বলা যায়, বাংলাদেশের মুক্তিযুদ্ধে জর্জ হ্যারিসনসহ আর বিদেশি ব্যক্তিবর্গের অবদান শুধু অর্থনৈতিক সহায়তায় মধ্যে সীমাবদ্ধ ছিল না, তারা আন্তর্জাতিক জনমত গঠনে গুরুত্বপূর্ণ ভূমিকা রাখেন। তাদের প্রচেষ্টায় ফলে পশ্চিমা বিশ্ব মুক্তিযুদ্ধের প্রকৃত চিত্র জানতে পারে এবং বাংলাদেশের প্রতি সহানুভূতিশীল হয়।"
        },
        {
          "label": "ঘ",
          "question": "",
          "explanation": "বাঙলির মুক্তিযুদ্ধে বহির্বিশ্বের বৃহৎ শক্তিবর্গের ভূমিকা ছিল তাৎপর্যপূর্ণ। বিশ্বের পরাশক্তিগুলো তাদের স্বার্থের সাথে সামঞ্জস্য রেখে বাংলাদেশের মুক্তিযুদ্ধ নিয়ে ভিন্ন ভিন্ন অবস্থান গ্রহণ করেছিল। কোনো কোনো পরাশক্তি বাংলাদেশের পক্ষে আবার কোনো কোনো পরাশক্তি পাকিস্তানের পক্ষাবলম্বন করেছিল। এসব পরাশক্তির মধ্যে যুক্তরাষ্ট্র, চীন এবং মুসলিম দেশগুলো পাকিস্তানের পক্ষে অন্যদিকে ভারত, সোভিয়েত ইউনিয়ন এবং ইউরোপের দেশগুলো বাংলাদেশের পক্ষে অবস্থান করে। তবে ১৯৭১ সালের ২৫ মার্চের কালরাত এবং পরবর্তী সময়ের নারকীয় হত্যাযজ্ঞ সম্পর্কে বিশ্বের বৃহৎ শক্তিবর্গ বাংলাদেশের পক্ষে অবস্থান নিয়ে তীব্র নিন্দা ও প্রতিবাদ জানায়। তবে বাংলাদেশের মুক্তিযুদ্ধে সবচেয়ে বড় অবদান ভারতের। সে সময় ইরাক বাংলাদেশের মুক্তিযুদ্ধের পক্ষে সমর্থন জানায়। মার্কিন প্রশাসনের বিরোধিতা সত্ত্বেও যুক্তরাষ্ট্রের জনগণ, প্রচার মাধ্যম, কংগ্রেসের অনেক সদস্য' মুক্তিযুদ্ধের পক্ষে সোচ্চার ছিল। ব্রিটেন ছিল মুক্তিযুদ্ধের সপক্ষে জনমত গঠনের মূলকেন্দ্র। এর পাশাপাশি অস্ট্রেলিয়া, জার্মানি, ফ্রান্স, জাপান ও কানাডার প্রচার মাধ্যমগুলো পাকিস্তানের বিরুদ্ধে বিশ্বজনমত গঠনে সাহায্য করে। তাছাড়া ইউরোপীয় দেশগুলোর মধ্যে ইতালি, স্পেন, ডেনমার্ক, সুইডেন প্রভৃতি রাষ্ট্র বাংলাদেশের মুক্তিযুদ্ধে সমর্থন ব্যক্ত করে। এমনকি কিউবা, যুগোস্লাভিয়া, পোল্যান্ড, বুলগেরিয়া, চেকোস্লোভাকিয়া প্রভৃতি সমাজতান্ত্রিক রাষ্ট্রও বাংলাদেশের মুক্তিযুদ্ধকে সমর্থন জানায়। উপরের আলোচনা থেকে বলা যায়, বাঙালির মুক্তিযুদ্ধে বহির্বিশ্বের বৃহৎ শক্তিবর্গের ভূমিকা ছিল অনস্বীকার্য।"
        }
      ]
    },
    {
      "number": "11",
      "uddipok": "২০২২ সালের আকস্মিক বন্যায় বাংলাদেশের অনেক অঞ্চল ভয়াবহ সংকটের মুখোমুখি হয়। খাদ্য, বস্ত্র ও বাসস্থানের অভাবে নিদারুণ কষ্টে দিনাতিপাত করে বানভাসি মানুষ। বেশ কিছু সংগঠন ও ব্যক্তিবর্গ সাংস্কৃতিক কর্মকাণ্ডে অর্জিত অর্থ নিয়ে দূর্গত মানুষের পাশে দাঁড়ায়।",
      "tag": "HCC 25",
      "sub_questions": [
        {
          "label": "ক",
          "question": "জর্জ হ্যারিসন কোন দেশের শিল্পী?",
          "explanation": "জর্জ হ্যারিসন ইংল্যান্ডের শিল্পী।"
        },
        {
          "label": "খ",
          "question": "মুজিবনগর সরকার বলতে কী বোঝায়?",
          "explanation": "বাংলাদেশের মুক্তিযুদ্ধ ও সঠিকভাবে পরিচালনার জন্য মেহেরপুর জেলার বৈদ্যনাথ তলা যে সরকার গঠন করা হয় তাকে মুজিবনগর সরকার বলা হয়।  মুজিবনগর সরকারি ১৯৭১ সালের ১০ এপ্রিল গঠিত হয় এবং ১৭ এপ্রিল শপথ গ্রহণ করে। পরবর্তীতে মুজিবনগর সরকারের সদর দপ্তর কলকাতার ৮ নং থিয়েটার রোডে স্থানান্তরিত হয়।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্য পুস্তকের কোন ঘটনার মিল পাওয়া যায়? ব্যাখ্যা কর।",
          "explanation": "উদ্দীপকের ঘটনার সাথে পাঠ্য পুস্তকের বিভিন্ন ও ব্যক্তিবর্গের সহযোগিতা ও সমর্থনের মিল পাওয়া যায়। নিম্নে তা ব্যাখ্যা করা হলো : ১৯৭১ সালে পাকিস্তানি হানাদার বাহিনীর আক্রমণের ফলে সমগ্র বাংলাদেশে সংকটাপন্ন অবস্থা বিরাজ করছিল। তারা নির্বিচারে গণহত্যা শুরু করলে প্রায় এক কোটি মানুষ হিসেবে ভারতে আশ্রয় গ্রহণ করে। এ সময় ভারতের ৭টি রাজ্য সরকার, ২৪টি সংগঠন ও ১২টি আন্তর্জাতিক সংস্থা শরণার্থীদের ত্রাণ কার্যক্রম পরিচালনা করে।  এছাড়াও তৎকালীন পপ সুপারস্টার বব ডিলান, জর্জ হ্যারিসন, এরিক ক্ল্যাপটন এর মত বিখ্যাত তারকাদের নিয়ে ১৯৭১ সালের ১ আগস্ট নিউইয়র্ক এর মেডিসন স্কয়ারে অনুষ্ঠিত হয় বিখ্যাত লাইভ অনুষ্ঠান “কনসার্ট ফর বাংলাদেশ”। অনুষ্ঠানটির উদ্যোগ নিয়েছিলেন ভারতীয় সেতারবাদক পন্ডিত রবি শঙ্কর। এই অনুষ্ঠানের অর্জিত সকল অর্থ বাংলাদেশের জন্য উৎসর্গ করেন উক্ত শিল্পীরা।  উদ্দীপকেও দেখা যায়, ২০২২ সালের আকস্মিক বন্যায় বিভিন্ন অঞ্চল সংকটের মুখোমুখি হয় এবং নিদারুণ কষ্টে দিনাতিপাত করে। এসময় বেশ কিছু সংগঠন ও ব্যক্তিবর্গ সাংস্কৃতিক কর্মকাণ্ডে অর্জিত অর্থ নিয়ে দূর্গত মানুষের পাশে দাঁড়ায়।  তাই বলা যায়, উদ্দীপকের ঘটনার সাথে পাঠ্য পুস্তকের বিভিন্ন ও ব্যক্তিবর্গের সহযোগিতা ও সমর্থনের মিল পাওয়া যায়।"
        },
        {
          "label": "ঘ",
          "question": "উক্ত কর্মকান্ডের ঐতিহাসিক গুরুত্ব তোমার পাঠ্যপুস্তকের আলোকে নিরূপণ কর।",
          "explanation": "উক্ত কর্মকাণ্ড তথা বিভিন্ন আন্তর্জাতিক সংস্থাসমূহের কর্মকান্ডের ঐতিহাসিক গুরুত্ব নিম্নে পাঠ্যবইয়ের আলোকে বিশ্লেষণ করা হলো : বিভিন্ন সংগঠন ও সংস্থাসমূহের উদ্যোগে বাংলাদেশের মানবিক সংকট ও স্বাধীনতা অর্জনের প্রচেষ্টার অল্প সময়ে সমগ্র বিশ্বে ছড়িয়ে পড়ে। যার ফলে অল্প সময়ে বিভিন্ন স্থানে বাংলাদেশের পক্ষে যেমন মানবিক আবেদন সৃষ্টি হয় তেমনি পাকিস্তানের বর্বরতার খবরটিও সারা বিশ্বে ছড়িয়ে পড়ে। এর ফলে বিশ্বজনমত গড়ে ওঠে এবং জনসমর্থনের ফলে বিভিন্ন দেশের সরকারের উপর বাংলাদেশের প্রতি সহানুভূতি প্রদর্শনের চাপ পড়ে।  এছাড়াও বাংলাদেশে সংকটাপন্ন অবস্থায় আশ্রয় নেয়া এক কোটি শরণার্থীর সহায়তায়ও বিভিন্ন প্রতিষ্ঠানে এর উদ্যোগ ছিল অত্যন্ত উপকারী। এ সময় ভারত সরকার বাংলাদেশের শরণার্থী সমস্যাটিকে মানবিক বিপর্যয়সংক্রান্ত সমস্যা হিসেবে প্রতিষ্ঠিত করতে সক্ষম হয়। যার ফলে জাতিসংঘের দুইটি মিশন বাঙ্গালীদের জন্য হয়ে কাজ করে। একটি ভারতের শরণার্থী শিবিরে, অন্যটি পূর্ব পাকিস্তানে। এর ফলে বাঙালিরা সংকটাপন্ন সময়েও বিভিন্ন সহযোগিতা পায়।  তাই বলা যায়, বিভিন্ন আন্তর্জাতিক সংস্থাসমূহের কর্মকান্ডের ঐতিহাসিক গুরুত্ব অপরিসীম।"
        }
      ]
    }
  ]
}