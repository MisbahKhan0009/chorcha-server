{
  "title": "ইস্পাহানি কলেজ, চট্টগ্রাম ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "ডেনমার্কের অধিবাসীদের বলা হয় দিনেমার।"
        },
        {
          "label": "খ",
          "question": "",
          "explanation": "ভারতীয় উপমহাদেশে পর্তুগিজ কর্তৃত্ব প্রতিষ্ঠার উদ্দেশ্যে পনেরো শতকে কালিকট হত্যাকান্ড সংঘটিত হয়। কালিকট বন্দরটি স্থাপন করেছিল আরব বণিকরা। এ বন্দরের মাধ্যমেই তারা ভারত মহাসাগরের বাণিজ্য নিয়ন্ত্রণ করত। কথিত আছে, পর্তুগিজ বণিক আলভারেজ ক্যাব্রাল কালিকটে অবস্থানরত আরব বণিকদের হত্যা করে কালিকটে নিজেদের কর্তৃত্ব প্রতিষ্ঠা করেছিল।"
        },
        {
          "label": "গ",
          "question": "",
          "explanation": "উদ্দীপকের ছকে'?' চিহ্নিত স্থানে আমার পাঠ্যবইয়ের ইংরেজ আমলের দ্বৈতশাসন ব্যবস্থাকে নির্দেশ করে। ১৭৬৫ সালে লর্ড ক্লাইভ বাংলার দেওয়ানি লাভ করে এক অভিনব শাসনব্যবস্থা প্রবর্তন করেন। এ ব্যবস্থায় নিযামত বা বাংলার আইনশৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেশরক্ষা, দেওয়ানি সংক্রান্ত বিচার প্রভৃতি দায়িত্ব অর্পিত হয় কোম্পানির ওপর। লর্ড ক্লাইভপ্রবর্তিত এ শাসনব্যবস্থাকেই দ্বৈতশাসন নামে অভিহিত করা হয়। এ শাসনব্যবস্থার মূল উদ্দেশ্য ছিল কোম্পানিকে শক্তিশালী করে নবাবকে ক্ষমতাসীন করে তোলা। দ্বৈতশাসনের ফলে নবাব পেলেন ক্ষমতাহীন দায়িত্ব আর কোম্পানি পেল দায়িত্বহীন ক্ষমতা। উদ্দীপকের ছকে পলাশী যুদ্ধের সাথে সিরাজ-উদ-দ্দৌলার পতন ও মীর জাফরের সিংহাসন লাভ ঘটনান্বয় সম্পর্কিত করা হয়েছে। আবার বক্সারের যুদ্ধের সাথে দিওয়ানি লাভ ও '?' চিহ্নিত ঘটনা সম্পর্কিত করা হয়েছে। এখানে '?' চিহ্নিত স্থানে দ্বৈতশাসন ব্যবস্থার প্রতিই ইঙ্গিত করা হয়েছে। কেননা, পলাশী যুদ্ধের মাধ্যমে যেমন সিরাজ-উদ-দ্দৌলার পতন ও মীর জাফরের সিংহাসন লাভের ঘটনা ঘটেছিল ঠিক তেমনি বক্সারের যুদ্ধের মাধ্যমে ইংরেজদের দিওয়ানি লাভ এবং দ্বৈতশাসন ব্যবস্থার উদ্ভব ঘটেছিল।"
        },
        {
          "label": "ঘ",
          "question": "",
          "explanation": "'উক্ত ঘটনা তথা দ্বৈতশাসন ব্যবস্থার শেষ পরিণতি হলো দুর্ভিক্ষ'-উক্তিটি যথার্থ। লর্ড ক্লাইভ বাংলার গভর্নর নিযুক্ত হয়ে দ্বৈতশাসনব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব না। নবাবের পক্ষে নায়েব রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, \"দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।\" এতে মারাত্মক মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে মৃত্যুবরণ করেছিল। উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে। বাড়িয়ে দিয়েছিল। ছিয়াত্তরের মন্বন্তরের মতো ভয়াবহ বিপর্যয়ের পেছনেও দায়ী ছিল বিতর্কিত এই শাসন ব্যবস্থা।"
        }
      ]
    },
    {
      "number": "2",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "মহারানির সনদ কত খ্রিষ্টাব্দে ঘোষিত হয়?",
          "explanation": "মহারানির সনদ ১৮৫৮ খ্রিষ্টাব্দে ঘোষিত হয়।"
        },
        {
          "label": "খ",
          "question": "",
          "explanation": "অজ্ঞতা ও অদূরদর্শিতাই ছিল বাংলার নবাব সিরাজ-উদ-দৌলার পতনের অন্যতম কারণ। পলাশী যুদ্ধে মীর মদনের মৃত্যুতে নবাব দিশেহারা হয়ে পড়েন। ষড়যন্ত্রের খবর পাওয়া সত্ত্বেও দুর্বলতার কারণে তিনি কারও বিরুদ্ধে কোনো ব্যবস্থা গ্রহণ করতে সাহসী হননি। বরং বাধ্য হয়ে কুচক্রী মীরজাফরের ওপরই বাংলার স্বাধীনতা রক্ষার গুরুদায়িত্ব অর্পণ করেন। মোহনলাল ও ফরাসি যোদ্ধা সিনফ্রের বাহিনী যখন নবাবের বিজয়কে নিশ্চিত করার পথে নিয়ে যাচ্ছিল ঠিক তখন বিশ্বাসঘাতক মীরজাফরের পরামর্শে নবার যুদ্ধবিরতির আদেশ দেন। এতে তার সমরকৌশলের অপরিপক্বতাই প্রকাশ পায়। এসব কারণেই পলাশীর যুদ্ধে নবাব সিরাজ-উদ-দৌলার পরাজয় ঘটে।"
        },
        {
          "label": "গ",
          "question": "",
          "explanation": "চার্টে নির্দেশিত যুদ্ধটি আমার পাঠ্যপুস্তকের বক্সারের যুদ্ধকে নির্দেশ করছে। মীর কাশিয় ছিলেন স্বাধীনচেতা ও প্রজাহিতৈষী। এজন্য তিনি স্বাধীনতা অর্জনের প্রচেষ্টা চালান। তার কর্মকাণ্ডে ইংরেজরা অসন্তুষ্ট হয়। যারা ইংরেজদের প্রতি বেশি অনুগত ছিল মীর কাশিম তাদের পদচ্যুত করে তাদের সম্পত্তি বাজেয়াপ্ত করেন। তার পদক্ষেপগুলো দেশ ও জনগণের স্বার্থে পরিচালিত হলেও এগুলো ছিল ইংরেজ স্বার্থবিরোধী। এজন্য ইংরেজদের সাথে তার সংঘর্ষ অবধারিত হয়ে পড়ে। । যার চূড়ান্ত ফল হিসেবে বক্সারের যুদ্ধ সংঘটিত হয়। বাংলার স্বাধীনতার সূর্য পুনরুদ্ধারের শেষ চেষ্টা হিসেবে মীর কাশিম অযোধ্যার নবাব সুজাউদ্দৌলা এবং দিল্লির সম্রাট শাহ আলমের সহযোগিতায় একটি ত্রিপক্ষীয় মৈত্রীজোট গঠন করেন। এ জোট ১৭৬৪ সালে বক্সারের প্রান্তরে মেজর মনরোর নেতৃত্বাধীন ইংরেজ বাহিনীর বিরুদ্ধে যুদ্ধে লিপ্ত হয় এবং পরাজয় বরণ করে। উদ্দীপকে মনরোর মাধ্যমে একজন ইংরেজ সেনাপতি এবং মীর কাশিম, অযোধ্যার নবাব সুজাউদ্দৌলা এবং মুঘল সম্রাট শাহ আলমের মৈত্রীতে একটি যুদ্ধকে বোঝানো হচ্ছে, যা মূলত উপরে আলোচিত বক্সারের যুদ্ধকেই ইঙ্গিত করে।"
        },
        {
          "label": "ঘ",
          "question": "",
          "explanation": "উক্ত যুদ্ধ তথা বক্সারের যুদ্ধে পরাজয়ের ফলে বাংলার স্বাধীনতা রক্ষার শেষ চেষ্টা ব্যর্থ হয়- উক্তিটি যথার্থ বলে আমি মনে করি। ১৭৫৭ সালে পলাশির যুদ্ধে নবাব সিরাজ-উদ-দৌলার পরাজয়ের মধ্য দিয়ে বাংলায় ইংরেজদের প্রত্যক্ষ ঔপনিবেশিক শাসনের পথ সুগম হয়। কিন্তু বক্সারের যুদ্ধে মীর কাশিমের পরাজয়ের ফলে বাংলার সার্বভৌমত্ব উদ্ধারের শেষ চেষ্টা ব্যর্থ হয়ে যায়। ফলে উপমহাদেশে ইংরেজদের প্রভাব-প্রতিপত্তি মর্যাদা বৃদ্ধি পায়। ফলে বিনা বাধায় তারা উপমহাদেশে আধিপত্য বিস্তারের সুযোগ লাভ করে। এ যুদ্ধে পরাজিত হয়ে অযোধ্যার নবাব সুজাউদ্দৌলা রোহিলাখণ্ডে পালিয়ে যান। দিল্লির সম্রাট শাহ আলম ইংরেজদের পক্ষে যোগ দেন। মীর কাশিম পরাজিত হয়ে আত্মগোপন করেন এবং ১৭৭৭ সালে তার মৃত্যু হয়। বক্সারের যুদ্ধে জয়লাভের পর ইংরেজরা অযোধ্যার নবাবের কাছ থেকে কারা ও এলাহাবাদ হস্তগত করতে সক্ষম হয়। এ যুদ্ধের ফলে শুধু বাংলার নবাবই পরাজিত হননি, তার মিত্র মুঘল সম্রাট শাহ আলম, অযোধ্যার নবাব সুজাউদ্দৌলাও পরাজিত হন। এই তিন শক্তির পরাজয়ে ইংরেজদের মর্যাদা ও শক্তি বৃদ্ধি পায়। বক্সারের যুদ্ধে জয়লাভের পর রবার্ট ক্লাইভ দিল্লির সম্রাটের কাছ থেকে আনুষ্ঠানিকভাবে বাংলা, বিহার, উড়িষ্যার দেওয়ানি লাভকরে। ফলে বাংলায় ইংরেজ অধিকার আইনত স্বীকৃত হয়। এভাবে বাংলার প্রকৃত শাসনক্ষমতা ইংরেজদের হস্তগত হয়। আলোচনা শেষে বলা যায়, বক্সারের যুদ্ধে মীর কাশিমের পরাজয় শুধু নবাবি আমলেরই পরিসমাপ্তি ঘটায়নি, বরং বাংলার স্বাধীনতারও পরিসমাপ্তি ঘটায়।"
        }
      ]
    },
    {
      "number": "3",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "মহারানির সনদ ১৮৫৮ খ্রিষ্টাব্দে ঘোষিত হয়।"
        },
        {
          "label": "খ",
          "question": "",
          "explanation": "১৯৩৫ সালের ভারত শাসন আইনের প্রতিক্রিয়া ভারতবর্ষের ইতিহাসে খুবই গুরুত্বপূর্ণ। ভারত শাসন আইনের মধ্য দিয়েই ১৯৪৭ সালে ভারত ও পাকিস্তান নামের দুটি রাষ্ট্রের জন্ম হয়েছিল। ১৯৩৫ সালের আইন অনুযায়ী গঠিত আইনসভা গণপরিষদের মর্যাদা লাভ করে। এ গণপরিষদের ওপর দায়িত্ব ছিল দেশের জন্য শাসনতন্ত্র প্রণয়ন করা। যদিও হিন্দু মুসলিম উভয়েই নিজেদের ভবিষ্যৎ নিয়ে উদ্বিগ্ন ছিল। ফলে পরস্পরের প্রতি সন্দেহ বাড়ে ও বিভিন্ন রকম দাঙ্গার জন্ম হয়। দাঙ্গা অধিক জোরদার হচ্ছিল বাংলা এবং পাঞ্জাব প্রদেশে। বস্তুত ধর্মভিত্তিক পৃথক পৃথক রাষ্ট্র গঠনের চিন্তা ১৯৩৫ সালের ভারত শাসন আইনের প্রেক্ষিতেই উদ্ভূত হয়েছিল।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের হকের 'ক' চিহ্নিত স্থানে স্বদেশী ও বয়কট আন্দোলনের প্রতিফলন ঘটেছে। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হলে কংগ্রেসের উগ্রপন্থি অংশের নেতৃত্বে যে আন্দোলন গড়ে ওঠে সেটিই ইতিহাসে স্বদেশী আন্দোলন নামে পরিচিত। এ আন্দোলনের মূল কর্মসূচি ছিল দুটি বয়কট ও স্বদেশী। উদ্দীপকের ছকে অনুরূপ বিষয় লক্ষণীয়। উদ্দীপকের ছকে উল্লিখিত বিলেতি পণ্য বর্জন, দেশীয় পণ্য ব্যবহার, জাতীয় বিদ্যালয় স্থাপন ও কারিগরি শিক্ষাকেন্দ্র স্থাপন প্রভৃতি ছিল স্বদেশী আন্দোলনের প্রধান কর্মসূচি। এ আন্দোলনের প্রধান' উদ্দেশ্য ছিল বয়কট তথা বিলেতি পণ্য বর্জন। ক্রমেই বয়কট শুধু বিলেতি পণ্যের মধ্যে সীমাবদ্ধ থাকে না, বিলেতি শিক্ষা বর্জনও কর্মসূচিতে যুক্ত হয়। ফলে স্বদেশী আন্দোলন শিক্ষাক্ষেত্রে জাতীয় শিক্ষা আন্দোলনে রূপ নেয়। বঙ্গভঙ্গ বিরোধী আন্দোলন করার অপরাধে সরকারী স্কুল কলেজ থেকে বহু শিক্ষার্থীকে বের করে দেওয়া হয় যে কারণে জাতীয় শিক্ষা প্রতিষ্ঠান গড়ে তোলার প্রয়োজনীয়তা দেখা দেয়। জাতীয় শিক্ষা আন্দোলনের ফলে বাংলার বিভিন্ন অঞ্চলে বেশ কিছু জাতীয় মহা-বিদ্যালয় স্থাপিত হয় এবং কয়েকটি কারিগরি শিক্ষাকেন্দ্রও গড়ে উঠে। স্বদেশী আন্দোলন ক্রমশ বাংলার বিভিন্ন অঞ্চলে ছড়িয়ে পড়ে। স্থানে স্থানে সমিতির মাধ্যমে বিলেতি পণ্য বর্জন এবং দেশীয় পণ্য ব্যবহারের শপথ নেওয়া হয়। ফলে বিলেতি পণ্যের চাহিদা কমে যেতে থাকে। একই সঙ্গে বাংলার বিভিন্ন অঞ্চলে এ সময় দেশি তাঁতবস্তু, সাবান, লবণ, চিনি ও চামড়ার দ্রব্য তৈরির কারখানা গড়ে ওঠে। সুতরাং বলা যায়, উদ্দীপকের ছকের 'ক' চিহ্নিত স্থানটিতে স্বদেশী আন্দোলনের প্রতিচ্ছবি দেখা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত আন্দোলন অর্থাৎ স্বদেশী আন্দোলন রাজনৈতিকভাবে পুরোপুরি সফল হয়নি- উক্তিটি যথার্থ বলে আমি মনে করি। উদ্দীপকের ইঙ্গিতকৃত স্বদেশী আন্দোলন পুরোপুরি সফল না হলেও এর ফলাফল ছিল সুদূরপ্রসারী। এ আন্দোলনের মধ্য দিয়ে গণসচেতনতার জন্ম হয়। এ আন্দোলনই উপমহাদেশে ব্রিটিশবিরোধী স্বাধীনতা আন্দোলনের সূচনা করে। তবে এ আন্দোলন সফলতার দ্বারপ্রান্তে পৌছতে ব্যর্থ হয়। স্বদেশী আন্দোলন তাৎক্ষণিক সফলতা লাভ করলেও পরবর্তীতে তা রাজনৈতিকভাবে সফলতা অর্জনে সক্ষম হয় নি। রাজনৈতিকভাবে সফল না হওয়ার অন্যতম কারণ ছিল হিন্দু মুসলিম সাম্প্রদায়িকতা। এ আন্দোলন থেকে মুসলমান সমাজ দূরে থাকার কারণে তা জাতীয় রূপলাভে 'ব্যর্থ হয়। এ আন্দোলনের মাধ্যমে বিলেতি দ্রব্য বর্জন আন্দোলনও সফল হয় নি। কেননা কলকাতার মাড়ওয়ারী অবাঙালি ব্যবসায়ী এবং বাংলার গ্রাম-গঞ্জের ব্যবসায়ীরা এই আন্দোলনের সঙ্গে যুক্ত হয় নি। সাধারণ মানুষ এমনকি নিম্ন বর্ণের হিন্দু সম্প্রদায়, দরিদ্র সমাজও এই আন্দোলনের সঙ্গে যুক্ত হয়নি। সর্বোপরি এই আন্দোলন গোপন সশস্ত্র সংগ্রামের পথে অগ্রসর হলে এ আন্দোলন থেকে জনগণ দূরে সরে যায়। বঙ্গভঙ্গ আন্দোলনের সূত্র ধরে বয়কট ও স্বদেশী আন্দোলন চলাকালীন ভারতীয় জাতীয় কংগ্রেসে চরমপন্থি দলের আবির্ভাব ঘটে। আন্দোলনকারীর। চরমপন্থি নেতাদের প্ররোচনায় ভিন্ন ভিন্ন কর্মপন্থা গ্রহণ করায় স্বদেশী আন্দোলনের রাজনৈতিক উদ্দেশ্য সফল হয়নি। উপরের এ আলোচনায় প্রতীয়মান হয়, গণবিচ্ছিন্নতা এবং হিন্দু মুসলিম সাম্প্রদায়িকতার জন্য স্বদেশি আন্দোলন রাজনৈতিকভাবে পুরোপুরি সফল হয়নি।"
        }
      ]
    },
    {
      "number": "4",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "মুসলিম লীগ গঠিত হয় ১৯০৬ সালে।"
        },
        {
          "label": "খ",
          "question": "",
          "explanation": "তুরস্কের খলিফার মর্যাদা রক্ষায় ভারতীয় মুসলমানরা যে আন্দোলন গড়ে তুলেছিল তা খিলাফত আন্দোলন নামে পরিচিত। ১৯১৪ সালে প্রথম বিশ্বযুদ্ধ শুরু হলে তুরস্ক ব্রিটিশদের বিরুদ্ধে এবং জার্মানির পক্ষে যুদ্ধে অংশ নেয়। যুদ্ধে জার্মানির পরাজয় হলে ব্রিটিশরা তুরস্কের প্রতি কঠোর অবস্থান নেয়। ভারতের মুসলমানরা তখন তুরস্কের খলিফার মর্যাদা অক্ষুণ্ণ রাখতে খিলাফত আন্দোলন শুরু করে। ১৯১৯ সালের অক্টোবরে লক্ষ্ণৌতে নেতৃস্থানীয় ভারতীয় মুসলমানদের একটি বৈঠকে সর্বভারতীয় খিলাফত কমিটি গঠিত হয়। খিলাফত কমিটি সিদ্ধান্ত নেয় যে, ব্রিটিশ সরকার খলিফার মর্যাদা রক্ষার প্রতিশ্রুতি না দিলে মুসলমানরা সরকারের সঙ্গে অসহযোগ এবং প্রয়োজনে ব্রিটিশ পণ্য বর্জন করবে। এভাবেই গড়ে ওঠে খিলাফত আন্দোলন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত শাসক আমার পাঠ্যবইয়ের ব্রিটিশ ভারতের ভাইসরয় লর্ড রিপনকে নির্দেশ করে। লর্ড রিপন তার উদারনৈতিক শাসনের জন্য সুপরিচিত। উদারনৈতিক শাসন ও জনকল্যাণমূলক সংস্কারের জন্য ভারতবর্ষে তার নাম শ্রদ্ধাভরে স্মরণ করা হয়। ভারতে আসার আগে ১৮৫২ থেকে ১৮৭৯ সাল পর্যন্ত তিনি ইংল্যান্ডের প্রধানমন্ত্রী গ্ল্যাডস্টোনের উদারনৈতিক দলের সদস্য ছিলেন। পরবর্তী সময়ে ১৮৮০ সালে লর্ড লিটনের পদত্যাগের পর তিনি ভারতের ভাইসরয় নিযুক্ত হন। তিনি ভারতবাসীর মত প্রকাশে পূর্ণ স্বাধীনতা প্রদানের লক্ষ্যে ১৮৮২ সালে লর্ড লিটন কর্তৃক প্রবর্তিত বিধিনিষেধমূলক 'সংবাদপত্র আইন' (Vernacular Press Act) রহিত করেন। শিক্ষাব্যবস্থার উন্নয়নকল্পে ১৮৮২ সালে তিনি 'হান্টার কমিশন' (Hunter Commission) গঠন করেন। এছাড়াও স্থানীয় স্বায়ত্তশাসনমূলক আইন প্রণয়ন ও বঙ্গীয় প্রজাস্বত্ব আইন তার শাসনামলের উল্লেখযোগ্য কীর্তি। উদ্দীপকে বলা হয়েছে, ভারতীয় উপমহাদেশে আগমনকারী ব্রিটিশ শাসকবর্গের মধ্যে জনৈক শাসক উন্নয়নমূলক ও জনহিতকর কাজের মাধ্যমে ভারতীয়দের মাঝে স্মরণীয় হয়ে আছেন। তিনি Vernacular Press Act, Hunter Commission, Municipal Act, Bengal Tenancy Act প্রণয়ন করেন, যা মূলত ব্রিটিশ ভারতের ভাইসরস লর্ড রিপনের কর্মকাণ্ডেরই প্রতিচ্ছবি। তাই বলা যায়, উদ্দীপকে ভাইসরয় লর্ড রিপনকেই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "উক্ত সংস্কারক তথা লর্ড রিপন তার সংস্কার কাজগুলোর মধ্যে ইলবার্ট বিল প্রণয়নের জন্য ইউরোপীয়দের সমালোচনার সম্মুখীন হন। ইলবার্ট বিল প্রণয়ন লর্ড রিপনের শাসনামলের অন্যতম গুরুত্বপূর্ণ সংস্কার। এ বিলের মাধ্যমে তিনি ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। প্রচলিত ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট ইতোপূর্বে ব্রিটিশ তথা ইউরোপীয় অপরাধীদের বিচার করতে পারতেন না। এটি বিচারবিভাগে কর্মরত ভারতীয় বিচারকদের মধ্যে ক্ষোভের সৃষ্টি করেছিল। তাই লর্ড রিপন 'ইলবার্ট বিল' প্রণয়নের মাধ্যমে ভারতীয় বিচারকদের সে ক্ষমতা প্রদান করেন। এ বিলের বিরুদ্ধে ইউরোপীয়দের মধ্যে তীব্র আলোচনা শুরু হয়। তারা এ বিলের বিরোধিতা করার জন্য ডিফেন্স অ্যাসোসিয়েশন (Defence Association) নামে একটি সংগঠন গড়ে তোলে এবং এর কাজ চালাতে তখনকার দিনেই প্রায় দেড় লাখ রুপি চাঁদা সংগ্রহ করে। ইউরোপীয়দের প্রবল বিক্ষোভের ফলে শেষ পর্যন্ত সরকার এ বিল সংশোধন করতে বাধ্য হয়। সংশোধিত বিলে বলা হয় ভারতীয় বিচারকরা জুরির মাধ্যমে ইউরেপীয় অপরাধীদের বিচার করতে পারবেন এবং এ জুরিদলের মধ্যে অর্ধেক বিচারক হবেন ইউরোপীয়।. আলোচনা শেষে বলা যায়, ভারতীয় বিচার বিভাগে বর্ণবৈষম্যমূলক আইনের সংশোধন প্রচেষ্টায় প্রণীত ইলবার্ট বিল ছিল লর্ড রিপনের অন্যতম সংস্কার প্রচেষ্টা। ইউরোপীয়দের তীব্র সমালোচনার মুখে এ বিলটি সংশোধন করা হলেও এ নিয়ে সৃষ্ট দ্বন্দ্ব ভারতবাসীর মধ্যে জাতীয়তাবাদের উন্মেষ ঘটাতে অবদান রাখে।"
        }
      ]
    },
    {
      "number": "5",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "বঙ্গভঙ্গ রদ করেন ব্রিটিশ রাজা পঞ্চম জর্জ।"
        },
        {
          "label": "খ",
          "question": "",
          "explanation": "হিন্দু-মুসলিম উভয় সম্প্রদায়ের মধ্যে ঐক্য সাধনের উদ্দেশ্যে লক্ষ্ণৌ চুক্তি স্বাক্ষরিত হয়। লক্ষ্ণৌ চুক্তি হচ্ছে ব্রিটিশ শাসনাধীন উপমহাদেশে হিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষৌ চুক্তির ভূমিকা ছিল অপরিসীম।"
        },
        {
          "label": "গ",
          "question": "",
          "explanation": "নিম্নের অনুরূপ: ছকে ঐতিহাসিক লাহোর প্রস্তাবের বিষয়টি উপস্থাপন করা হয়েছে। ১৯৩৯ সালে মোহাম্মদ আলী জিন্নাহর দ্বি-জাতি তত্ত্বকে বাস্তবরূপ দেওয়ার পথনির্দেশ করে লাহোর প্রস্তাব। ১৯৪০ সালের ২৩শে মার্চ মুসলিম লীগের লাহোর অধিবেশনে এ প্রস্তাবটি গৃহীত হয় বলে এটি ইতিহাসে লাহোর প্রস্তাব নামে খ্যাত। এই অধিবেশনের সভাপতি ছিলেন মোহাম্মদ আলী জিন্নাহ। এ. কে. ফজলুল হক ২৩শে মার্চের অধিবেশনে তার রচিত প্রস্তাবটি উত্থাপন করেন। এ প্রস্তাবে বলা হয় যে, কোনো শাসনতান্ত্রিক পরিকল্পনা এ দেশে কার্যকর হবে না, যদি এটি লাহোর প্রস্তাবের মূলনীতির ওপর প্রতিষ্ঠিত না হয়। এ প্রস্তাবে বলা হয় ভারতের উত্তর-পশ্চিম ও পূর্ব ভূ-ভাগের মুসলমান সংখ্যাগরিষ্ঠ অঞ্চলগুলোকে নিয়ে স্বাধীন রাষ্ট্র গঠন করতে হবে। এসব স্বাধীন রাষ্ট্রের সংশ্লিষ্ট অঙ্গ রাষ্ট্রগুলো স্বায়ত্ত্বশাসিত ও সার্বভৌম হবে। আরও বলা হয় যে, সর্বক্ষেত্রে সংখ্যালঘুদের বিভিন্ন স্বার্থ ও অধিকার রক্ষাকল্পে সংবিধানে প্রয়োজনীয় রক্ষাকবচ রাখতে হবে। উদ্দীপকের ছকে এ. কে. ফজলুল হক উত্থাপিত মুসলমানদের জন্য স্বাধীন রাষ্ট্রসমূহ প্রতিষ্ঠা, প্রাদেশিক স্বায়ত্তশাসন, সংখ্যালঘুদের অধিকার প্রভৃতি দাবিগুলো উল্লেখ করা হয়েছে, যা উপরে আলোচিত ঐতিহাসিক লাহোর প্রস্তাবের সাথে সাদৃশ্যপূর্ণ। তাই বলা যায়, ছকে ঐতিহাসিক লাহোর প্রস্তাব বিষয়টিই উপস্থাপন করা হয়েছে। এ প্রস্তাবের মূল বৈশিষ্ট্য ছিল আঞ্চলিক স্বাধিকার, আত্মনিয়ন্ত্রণের অধিকার ও সার্বভৌমত্ব অর্জন"
        },
        {
          "label": "ঘ",
          "question": "",
          "explanation": "নিম্নের অনুরূপ: \"উক্ত প্রস্তাব অর্থাৎ লাহোর প্রস্তাবের ফলেই দুটি স্বাধীন রাষ্ট্রের জন্ম হয়েছিল\"- উক্তিটি যথার্থ। ১৯৪০ সালে মুসলিম লীগের লাহোর অধিবেশনে মুসলমানদের পৃথক রাষ্ট্র প্রতিষ্ঠার দাবি সংবলিত লাহোর প্রস্তাব গৃহীত হয়। মূলত ভারতে হিন্দু-মুসলিম দ্বন্দ্ব কংগ্রেস প্রতিষ্ঠার পর থেকেই অনুভূত হচ্ছিল। মুসলিম লীগ সভাপতি মুহম্মদ আলী জিন্নাহ তার দ্বিজাতি তত্ত্বে ঘোষণা করেন \"আমাদের সামনে উন্মুক্ত একমাত্র পথ হলো প্রধান জাতিগুলোর স্বতন্ত্র মাতৃভূমি গঠনে সহায়তা করে ভারতকে দুটি স্বশাসিত জাতীয় রাষ্ট্রে বিভক্ত করা।\" তিনি আরও বলেন, ভারতে হিন্দু-মুসলমান দুটি আলাদা জাতি। ধর্মভিত্তিক জাতি তত্ত্ব প্রয়োগ করে তিনি মুসলমানদের জন্য স্বতন্ত্র মাতৃভূমি ও রাষ্ট্র দাবি করেন। মোহাম্মদ আলী জিন্নাহ প্রদত্ত দ্বি-জাতি তত্ত্বকে ভিত্তি করেই লাহোর প্রস্তাব উত্থাপিত হয়। প্রস্তাবে ভারতবর্ষের উত্তর-পশ্চিম ও পূর্বাঞ্চলের যে সব অঞ্চলে মুসলমানরা সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠার কথা বলা হয়। কংগ্রেস ও কলকাতার হিন্দু পত্রিকাগুলো লাহোর প্রস্তাবের তীব্র সমালোচনা করে একে 'পাকিস্তান প্রস্তাব' নামে আখ্যায়িত করে। পরবর্তীতে ১৯৪৭ সালে ভারত-পাকিস্তান নামে দুটি স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায়, লাহোর প্রস্তাবের আলোকেই দুটি স্বাধীন রাষ্ট্র তথা ভারত ও পাকিস্তান রাষ্ট্রের জন্ম হয়।"
        }
      ]
    },
    {
      "number": "6",
      "uddipok": "অস্ট্রেলিয়ায় বহু জাতির লোক বাস করে। সেখানে প্রথমবারের মতো মুসলিমদের প্রতিনিধিত্ব করার ঘোষণা দিয়ে 'অস্ট্রেলিয়ান মুসলিম পার্টি' নামে একটি রাজনৈতিক দলের আত্মপ্রকাশ ঘটেছে, যদিও অস্ট্রেলিয়ার অনেকগুলো রাজনৈতিক দল রয়েছে যারা মুসলিমদের বিরোধিতা করে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "'তাসখন্দ চুক্তির' মাধ্যমে পাক-ভারত যুদ্ধের অবসান ঘটে।"
        },
        {
          "label": "খ",
          "question": "",
          "explanation": "বাংলা ভাষার আন্তর্জাতিকায়ণ বলতে বিশ্বব্যাপী বাংলা ভাষার প্রচার, প্রসার ও গ্রহণযোগ্যতা বৃদ্ধির পাশাপাশি আন্তর্জাতিক স্বীকৃতিকে বোঝায়। বাংলা ভাষার আন্তর্জাতিকায়ণ এমন একটি উদ্যোগ যার মাধ্যমে বাংলা ভাষাকে আন্তর্জাতিক স্তরে যোগাযোগ, সংস্কৃতি, শিক্ষা, কূটনীতি ও প্রযুক্তির মাধ্যম হিসেবে প্রতিষ্ঠিত করে। সাম্প্রতিক সময়ে ইউনেস্কো কর্তৃক ২১শে ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি এবং বিভিন্ন দেশের শিক্ষাপ্রতিষ্ঠানে বাংলা ভাষা শিক্ষা চালু করার মাধ্যমে বাংলার আন্তর্জাতিকায়ণের পথে উল্লেখযোগ্য অগ্রগতি হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বণিত ঘটনার সাথে পাঠ্যবইয়ের 'মুসলিম লীগ' নামক রাজনৈতিক দলের সাদৃশ্য রয়েছে। ১৯০৬ সালে ভারতীয় মুসলমানদের রাজনৈতিক সংগঠন মুসলিম লীগের আত্মপ্রকাশ একটি স্বতন্ত্র রাজনৈতিক ধারার সূচনা করে। ভারতীয় জাতীয় কংগ্রেস প্রতিষ্ঠার পর থেকেই স্যার সৈয়দ আহমদ খানসহ বিশিষ্ট মুসলিম নেতৃবৃন্দ মুসলমানদের দাবি-দাওয়া আদায়ের লক্ষ্যে একটি স্বতন্ত্র রাজনৈতিক দল গঠনের প্রয়োজনীয়তা অনুভব করে আসছিলেন। ভারতীয় জাতীয় কংগ্রেস অসাম্প্রদায়িক দল হলেও মূলত হিন্দুদের স্বার্থসংশ্লিষ্ট বিষয়ে বেশি মনোযোগী ছিল। ফলে ১৯০৬ সালে ৩৫ সদস্যের মুসলিম প্রতিনিধি দল আগা খানের নেতৃত্বে সিমলায় ইংরেজ ভাইসরয় লর্ড মিন্টোর সাথে সাক্ষাৎ করে রাজনৈতিক বিষয়ে মতবিনিময় করেন। একই বছর ঢাকার শাহবাগে অনুষ্ঠিত হয় 'মোহামেডান এডুকেশনাল কনফারেন্স'-এর বার্ষিক সম্মেলন। সম্মেলনের শেষ দিনে ১৯০৬ সালের ৩০ ডিসেম্বর ভারতের বিভিন্ন স্থান থেকে আগত মুসলিম প্রতিনিধিগণ 'অল ইন্ডিয়া মুসলিম লীগ' নামে মুসলমানদের জন্য একটি রাজনৈতিক দল গঠন করেন। তবে ভারতীয় কংগ্রেসের সদস্যরা এর বিরোধিতা করে। উদ্দীপকে বলা হয়েছে, বহুজাতিক অস্ট্রেলিয়ায় প্রথমবারের মতো মুসলিমদের প্রতিনিধিত্বকারী রাজনৈতিক দল 'অস্ট্রেলিয়ান মুসলিম পার্টি'-এর আত্মপ্রকাশ ঘটে। অস্ট্রেলিয়ার অনেকগুলো রাজনৈতিক দল এর বিরোধিতা করে, যা 'মুসলিম লীগ' প্রতিষ্ঠার পটভূমির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপ: \"মুসলমানদের রাজনৈতিক অধিকার প্রতিষ্ঠাই ছিল উক্ত দলটির মুখ্য উদ্দেশ্য\"-উক্তিটি যথার্থ। ভারতীয় জাতীয় কংগ্রেস জাতি-ধর্ম-সম্প্রদায় নির্বিশেষে সকল ভারতীয়র স্বার্থ রক্ষার লক্ষ্যেই প্রতিষ্ঠিত হয়েছিল। এর শীর্ষ নেতাদের মধ্যে মওলানা আজাদের মতো মুসলিমরা ছিলেন। কিন্তু ক্রমে দলটির সঙ্গে মুসলিম সম্প্রদায়ের দূরত্ব সৃষ্টি হয়। কারণ বিভিন্ন রাজনৈতিক ঘটনা ও কংগ্রেসের কার্যকলাপের পরিপ্রেক্ষিতে মুসলিমদের মনে এ ধারণা জোরদার হয় যে, দলটি সংখ্যাগরিষ্ঠ হিন্দুদের স্বার্থকে প্রাধান্য দিচ্ছে। অন্যদিকে পাশ্চাত্য ও ইংরেজি শিক্ষার প্রতি অনীহা, ব্রিটিশ সরকারের বিরূপ মনোভাব প্রভৃতি কারণে মুসলমানগণ হিন্দুদের তুলনায় রাজনৈতিকভাবে ও জ্ঞান-বিজ্ঞানের দিক দিয়ে পিছিয়ে পড়েছিল। উনিশ শতকে এ বিষয়টি স্যার সৈয়দ আহমদ খান, সৈয়দ নওয়াব আলী চৌধুরী, নবাব সলিমুল্লাহ প্রমুখ নেতৃবৃন্দ উপলব্ধি করতে পেরেছিলেন। এছাড়া কংগ্রেস এ সময় বঙ্গভঙ্গের বিরোধিতা করায় মুসলমানদের মনে ক্ষোভের জন্ম নেয়। তারা নিজস্ব দাবি-দাওয়া আদায়ের লক্ষ্যে একটি স্বতন্ত্র দল গঠনের বিষয়টি ব্রিটিশ সরকারের কাছে তুলে ধরেন। ফলশ্রুতিতে All India Muslim League নামে একটি রাজনৈতিক' দলের আত্মপ্রকাশ ঘটে। মুসলিম লীগ গঠনের প্রাথমিক উদ্দেশ্যের মধ্যে মুসলমানদের রাজনৈতিক অধিকার ও স্বার্থ সংরক্ষণ করা এবং তাদের আশা-আকাঙ্ক্ষা ব্রিটিশ সরকারের কাছে তুলে ধরার বিষয়টি ছিল অন্যতম। প্রতিষ্ঠার পর থেকেই দলটি মুসলমানদের স্বার্থ রক্ষায় কাজ করে। সুতরাং, প্রশ্নোক্ত বক্তব্যটি যথার্থ বলে আমি মনে করি।"
        }
      ]
    },
    {
      "number": "7",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "'স্মৃতির মিনার' কবিতাটি রচনা করেন আলাউদ্দিন আল আজাদ।"
        },
        {
          "label": "খ",
          "question": "",
          "explanation": "১৯৫৪ সালের ৮ মার্চ অনুষ্ঠিত পূর্ব পাকিস্তানের প্রাদেশিক নির্বাচনে মুসলিম লীগ শোচনীয়ভাবে পরাজিত হয়। মুসলিম লীগের বিরুদ্ধে জোট বেধে লড়াই করা যুক্তফ্রন্ট বিপুল বিজয় অর্জন করে। যুক্তফ্রন্ট ৩০৯টি আসনের মধ্যে ২২৩টি মুসলিম' আসন লাভ করে। এর মধ্যে আওয়ামী মুসলিম লীগ ১৪৩, কৃষক-শ্রমিক পার্টি ৪৬, নেজাম-ই-ইসলামি পার্টি ২১ এবং বামপন্থী গণতন্ত্রী দল পায় ১৩টি আসন। অন্যদিকে মুসলিম লীগ পায় মাত্র ৯টি। অগণতান্ত্রিক শাসন, গণবিচ্ছিন্নতা ও দুর্নীতিসহ বিভিন্ন কারণে পূর্ব বাংলায় মুসলিম লীগের জনপ্রিয়তা শূন্যের কোঠায় নেমে আসারই প্রমাণ ছিল '৫৪ সালের ঐতিহাসিক নির্বাচন।"
        },
        {
          "label": "গ",
          "question": "",
          "explanation": "উদ্দীপকের চিত্রটি আমার পাঠ্যবইয়ের ঐতিহাসিক ভাষা আন্দোলনের ঘটনাটিকে স্মরণ করিয়ে দেয়। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি গুরুত্বপূর্ণ ঘটনা। এ আন্দোলনে মাতৃভাষার মর্যাদা রক্ষার জন্য মিছিল করতে গিয়ে ১৯৫২ সালের ২১ ফেব্রুয়ারি কয়েকজন বাঙালি পুলিশের গুলিতে শহিদ হন। ১৯৫২ সালের ২২ ফেব্রুয়ারি রাতে শহিদদের স্মরণে ঢাকা মেডিকেল কলেজ হোস্টেলের পাশে প্রথম শহিদ মিনার নির্মাণ করা হয়। কিন্তু ২৪ ফেব্রুয়ারি সকালে উদ্বোধনের পরপরই পাক সেনাবাহিনী শহিদ মিনারটি ভেঙে ফেলে। উদ্দীপকের চিত্রে এই প্রথম শহিদ মিনারটি দেখা যাচ্ছে। ১৯৪৭ সালে পাকিস্তান রাষ্ট্র সৃষ্টির পরপর ভাষা আন্দোলনের পটভূমি রচিত হয়। পাকিস্তানের মোট জনগোষ্ঠীর, ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে পশ্চিম পাকিস্তানি শাসকগোষ্ঠী রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালের মার্চ মাসে পাকিস্তানের গর্ভনর মোহাম্মদ আলী জিন্নাহ ঢাকা সফরে আসেন। ২৪ মার্চ কার্জন হলে বিশেষ সমাবর্তন অনুষ্ঠানে তিনি ঘোষণা করেন- উর্দুই হবে পাকিস্তানের একমাত্র রাষ্ট্রভাষা। ছাত্ররা 'না' 'না' বলে তীব্র প্রতিবাদ জানায়। প্রতিবাদ আর প্রতিরোধের ধারাবাহিকতায় ১৯৫২ সালে সারা দেশব্যাপী এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করে সব ধরনের শোভাযাত্রা, মিছিল ও সমাবেশ নিষিদ্ধ করা হয়। ছাত্ররা ১৪৪ ধারা ভঙ্গ করে মিছিল বের করলে একপর্যায়ে 'গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা কয়েকজন।"
        },
        {
          "label": "ঘ",
          "question": "",
          "explanation": "উক্ত ঘটনায় তথা ভাষা আন্দোলনে নারী সমাজ সক্রিয় ভূমিকা পালন করেছিলেন। ১৯৫২ সালের মহান ভাষা আন্দোলনে নারী সমাজের ভূমিকাও কম নয়। বিশেষ করে সেকালের রক্ষণশীল সমাজের রক্তচক্ষু উপেক্ষা করে তারা যেভাবে মিছিল-সমাবেশ করেছিলেন তা ওই নারীদের অসাধারণ দেশপ্রেম ও সাহসের পরিচয় বহন করে। ভাষা আন্দোলনের সময় নারীরা শুধু মিছিলেই যোগ দেননি, আহত ছাত্রদের চিকিৎসার জন্য বাড়ি বাড়ি গিয়ে চাঁদা তুলেছেন, ছাত্রদের পুলিশি গ্রেপ্তার-নির্যাতন থেকে রক্ষা করতে তাদের নিজেদের বাসা-বাড়িতে লুকিয়ে রেখেছেন। কেউবা কারাগারে বন্দি ছাত্রদের জন্য খাবার সংগ্রহ করেছেন। শহিদ মিনার গড়ার জন্য প্রায় সারারাত ধরে ইট বহন করেছিলেন মেয়েরা। ভাষা আন্দোলনে অংশগ্রহণকারী নারীদের মধ্যে ছিলেন এদেশের নারী আন্দোলনের অগ্রপথিক কবি বেগম সুফিয়া কামাল। আন্দোলনের অনেক কর্মীর সঙ্গে তার ছিল নিবিড় যোগাযোগ। মুনীর চৌধুরীর বোন 'ভাষাকন্যা' নাদেরা বেগম পুলিশের ঘেরাও থেকে আত্মগোপন করে সুফিয়া কামালের বাসায় গিয়ে আশ্রয় নেন। মেডিকেল ছাত্রী হালিমা খাতুন ছিলেন ভাষা আন্দোলনে ভূমিকা রাখা আরেক মহীয়সী নারী। তার ওপর মুসলিম গার্লস স্কুল থেকে মেয়েদের নিয়ে বিশ্ববিদ্যালয়ের আমতলায় আসার দায়িত্ব ছিল। সিদ্ধান্ত অনুযায়ী ১৪৪ ধারা ভাঙতে আসা শিক্ষার্থীদের মধ্যে তার দলই ছিল মেয়েদের প্রথম দল। বায়ান্নর ভাষা আন্দোলনে ঢাকার বাইরের যে নারীদের ভূমিকার কথা জানা যায় তাদের মধ্যে উল্লেখযোগ্য মমতাজ বেগম। ভাষা আন্দোলনের মিছিলে পুলিশের গুলিবর্ষণের প্রতিবাদে নারায়ণগঞ্জের মর্গান হাইস্কুলের ৩০০ ছাত্রী নিয়ে ২২ ফেব্রুয়ারি মিছিল বের করেছিলেন স্কুলটির প্রধান শিক্ষিকা মমতাজ বেগম। অন্যদিকে খুলনার স্কুলছাত্রী হামিদা খাতুন নারীদের ঐক্যবন্ধ করে ভাষা আন্দোলনে সম্পৃক্ত করতে গিয়ে লাঞ্ছিত হন। ভাষা আন্দোলনে আরো যেসব নারীর ভূমিকা ছিল তাদের অন্যতম সিলেটের যোবেদা খাতুন চৌধুরী। তাকে সহযোগিতা করেছিলেন শাহেরা বানু, সৈয়দা লুৎফুন্নেসা, সৈয়দা নজিবুন্নেসা খাতুন, প্রধান শিক্ষিকা রাবেয়া খাতুন প্রমুখ।"
        }
      ]
    },
    {
      "number": "8",
      "uddipok": "'কাঁদতে আসিনি ফাঁসির দাবি নিয়ে এসেছি’",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "ভাষা শহিদ শফিউর রহমানের পিতা সর্বপ্রথম শহিদ মিনার উদ্বোধন করেন।"
        },
        {
          "label": "খ",
          "question": "",
          "explanation": "ভাষা আন্দোলনের প্রেক্ষিতে গড়ে ওঠা প্রথম সংগঠন হলো 'তমদ্দুন মজলিস'। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম ও রসায়ন বিভাগের অধ্যাপক নুরুল হক ভূঁইয়া ১৯৪৭ সালের ১ সেপ্টেম্বর 'তমদ্দুন মজলিস' গঠন করেন। এ সংগঠনের উদ্যোগে ১৯৪৭ সালের ১৫ সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়। মূলত তমদ্দুন মজলিসই ছিল ভাষার দাবিতে গড়ে ওঠা প্রথম সংগঠন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত কবিতার লাইনটি আমার পাঠ্যবইয়ের ভাষা আন্দোলনে এদেশের মানুষের আত্মত্যাগের ঘটনাকে মনে করিয়ে দেয়। পাকিস্তানের স্বাধীনতা লাভের পর থেকে শাসক শ্রেণি বাঙালিদের প্রতি সহিংস ও বৈষম্যমূলক আচরণ করে। ১৯৪৭ সাল থেকে ১৯৫২ সালের ইতিহাস বাঙালিদের চরম হতাশা এবং বঞ্চনারই ইতিহাস। শুরু থেকেই পাকিস্তানি শাসকচক্র বাঙালি জাতির ওপর শোষণ, নির্যাতন ও নিপীড়ন চালাতে থাকে। তারা বাঙালি জাতিসভাকে ইতিহাস থেকে মুছে ফেলার জন্য বাঙালিদের বিরুদ্ধে এক ভয়াবহ ষড়যন্ত্রে লিপ্ত হয়। আর এ ষড়যন্ত্রের - রেশ ধরেই সূত্রপাত ঘটে ভাষা আন্দোলনের। তারা প্রথম ষড়যন্ত্র শুরু করে বাংলা ভাষা ও বাঙালি সংস্কৃতি নিয়ে। পাকিস্তানের রাষ্ট্রভাষা কী হবে এ নিয়ে প্রথম থেকেই কেন্দ্রীয় মুসলিম লীগ নেতৃবর্গের মধ্যে জল্পনা-কল্পনা শুরু হয়। মুসলিম লীগের কেন্দ্রীয় নেতৃবৃন্দ এবং কতিপয় বাঙালি বুদ্ধিজীবী একমাত্র উর্দুকে পাকিস্তানের রাষ্ট্রভাষা করার পক্ষে মত প্রকাশ করেন। পাকিস্তান শাসকগোষ্ঠী সমগ্র পাকিস্তানের শতকরা ৫৬.৪০ ভাগ লোকের মুখের ভাষা বাংলার পরিবর্তে শতকরা ৩.২৭ভাগ লোকের মুখের ভাষা উর্দুকে রাষ্ট্রভাষা করার সিদ্ধান্ত গ্রহণ করলে বাঙালি জনগণ বিক্ষুদ্ধ হয়ে ওঠে। রাষ্ট্রভাষার উদ্ভূত সমস্যা সম্পর্কে শাসকশ্রেণির স্বেচ্ছাচারী মনোভাব এবং একরোখা সিদ্ধান্ত গ্রহণের ফলে বাংলা ভাষা ও বাঙালি সংস্কৃতি রক্ষার দাবিতে পূর্ব বাংলার জনসাধারণ জাতীয়তাবোধে উদ্বুদ্ধ হয়। এর ফলে ১৯৫২ সালের একুশে ফেব্রুয়ারি ভাষার দাবিতে বাঙালিরা রাস্তায় নেমে আসে। এছাড়া কবি সাহিত্যিকগণ তাদের লেখনীর মাধ্যমে ভাষা আন্দোলনের প্রতি সমর্থন জানান। এ রকমই একটি কবিতার লাইন হলো কবি মাহবুবুল আলম চৌধুরী কর্তৃক রচিত 'কাঁদতে আসিনি ফাঁসির দাবি নিয়ে এসেছি'। সুতরাং বলা যায় যে, উদ্দীপকে কবিতার চরণটি আমাদের ভাষা আন্দোলনের কথা মনে করিয়ে দেয়।"
        },
        {
          "label": "ঘ",
          "question": "",
          "explanation": "উক্ত আন্দোলন তথা ভাষা আন্দোলন অসাম্প্রদায়িক চেতনার বিকাশ ঘটায়- মন্তব্যটি যথার্থ। ভাষা আন্দোলন বাংলাদেশের ইতিহাসে সুদূরপ্রসারী প্রভাব ফেলে। পাকিস্তান রাষ্ট্রযন্ত্রের বিরুদ্ধে এটি ছিল বাঙালি জাতির প্রথম সফল বিদ্রোহ। ভাষা আন্দোলন তৎকালীন রাজনীতি, সমাজ, অর্থনীতি, সংস্কৃতিতে গভীর প্রভাব ফেলতে সক্ষম হয়। ভাষা আন্দোলনের ফলে অসাম্প্রদায়িক চেতনার বিকাশ ঘটে। পাকিস্তান সৃষ্টির সাম্প্রদায়িক ভিত্তি ভেঙে বাঙালিরা অসাম্প্রদায়িক চেতনার আন্দোলন শুরু করে। ধীরেন্দ্রনাথ দত্তের বাংলা ভাষার পক্ষে বক্তব্যের সমর্থনে ১৯৪৮ সালে সংখ্যাগরিষ্ঠ জনগণ অধ্যুষিত পূর্ববঙ্গ পাকিস্তানি শাসকদের বিরুদ্ধে বিক্ষোভে ফেটে পড়ে। ভাষা আন্দোলনকে কেন্দ্র করেই দীর্ঘদিন পর হিন্দু-মুসলিম সম্প্রীতি বৃদ্ধি পায়। আওয়ামী মুসলিম লীগ নামক বৃহৎ রাজনৈতিক দল তাদের দলের নাম থেকে 'মুসলিম' শব্দ বাদ দিয়ে আওয়ামী লীগ নামকরণ করেন। বৃহৎ রাজনৈতিক দল হিসেবে এটি ধর্মীয় ভাঁওতাবাজির রাজনীতি ত্যাগ করে ধর্ম নিরপেক্ষতার আদর্শ গ্রহণ আর সকল ধর্মের লোকদের নিকট গ্রহণযোগ্য হয়ে ওঠে। ফলে পরবর্তী আন্দোলনসমূহে নেতৃত্ব আওয়ামী লীগের হাতেই চলে যায়। দেশে সাম্প্রদায়িক সম্প্রীতি বজায় থাকে। পরিশেষে বলা যায়, ভাষা আন্দোলন বাঙালিদের মাঝে অসাম্প্রদায়িক চেতনার বিকাশ ঘটায়।"
        }
      ]
    },
    {
      "number": "9",
      "uddipok": "",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "বিধবা বিবাহ আইন ১৮৬৫ সালে প্রবর্তিত হয়।"
        },
        {
          "label": "খ",
          "question": "",
          "explanation": "স্যার সৈয়দ আহমদ খান কর্তৃক মুসলমানদের মধ্যে রাজনৈতিক, সামাজিক ও সাংস্কৃতিকসহ সকল ক্ষেত্রে প্রগতিশীল ভাবধারা প্রসারের লক্ষ্যে পরিচালিত সংস্কার আন্দোলনই আলীগড় আন্দোলন নামে পরিচিত। ইংরেজি শিক্ষা ও সংস্কৃতি গ্রহণ না করে মুসলমানরা সব ক্ষেত্রে পিছিয়ে পড়ে। তৎকালীন মুসলমান সম্প্রদায়ের এ শোচনীয় দুরবস্থা থেকে তাদেরকে পরিত্রাণ করা সৈয়দ আহমদ খান জরুরি বলে মনে করেন। এ লক্ষ্যে তিনি মুসলমানদের মধ্যে আধুনিক শিক্ষা বিস্তারে যত্নবান হন। যা ইংরেজ সরকার ও মুসলমান সম্প্রদায়ের মধ্যে সম্প্রীতি স্থাপনে গুরুত্বপূর্ণ ভূমিকা পালন করে। যা ইতিহাসে আলীগড় আন্দোলন নামে অভিহিত।"
        },
        {
          "label": "গ",
          "question": "",
          "explanation": "নিম্নের অনুরূপ: ইসরায়েলি বাহিনীর বর্বরতার সাথে ১৯৭১ সালের ২৫ মার্চ কালরাত্রে বাঙালির ওপর পাকিস্তানিদের পরিচালিত নৃশংস হত্যাযজ্ঞের . সাদৃশ্য রয়েছে। ২৫ মার্চ রাতে ঢাকাসহ সারাদেশে পাকহানাদার বাহিনী নৃশংস হত্যাযজ্ঞ, অগ্নিসেংযোগ এবং অমানুষিক নির্যাতন চালায়। তারা আধুনিক মারণাস্ত্র যেমন- ট্যাঙ্ক, কামান, মেশিনগান নিয়ে বাংলার নিরস্ত্র জনতার ওপর ঝাঁপিয়ে পড়লে শুরু হয় ইতিহাসের জঘন্যতম নরহত্যা। নিরাপত্তার জন্য রাস্তায় গাছের গুড়ি ফেলে বেরিকেড সৃষ্টি করলেও মানুষ হানাদারদের ছোবল থেকে মুক্তি পায়নি। বিশেষ করে হিন্দু বস্তি এলাকা এবং ঢাকা বিশ্ববিদ্যালয়ের এলাকাগুলোতে নিষ্ঠুর নির্যাতন চালিয়ে গণহত্যায় মেতে ওঠে পাকবাহিনী। এতে হাজার হাজার মানুষের প্রাণহানি ঘটে। অসংখ্য নারী ও শিশু তাদের প্রাণ ও সম্ভ্রম হারায়। এছাড়া লক্ষ লক্ষ বাড়িঘর জ্বলে-পুড়ে নিঃশেষ হয়ে যায়। পাকবাহিনীর 'এ বর্বরতারই প্রতিফলন লক্ষ করা যায় উদ্দীপকের ইসরায়েলি বাহিনীর মধ্যে। ২০১৪ সালের মাঝামাঝি সময়ে ইসরায়েলি একটি গৌণ বিষয়কে কেন্দ্র করে গাজায় অমানবিক হামলা চালায়। এতে প্রায় কয়েক হাজার নিরস্ত্র, অসহায় ফিলিস্তিনি নারী, শিশু, পুরুষ নির্মমভাবে মৃত্যুবরণ করে। অনেক রক্তক্ষয়ের পর অবশেষে একটি চুক্তির মাধ্যমে এ গণহত্যা বন্ধ হয়। সুতরাং দেখা যায়, ১৯৭১ সালের পাকিস্তানি বাহিনী বাঙালির ওপর যে নির্যাতন চালায় তেমন নির্যাতনই চালায় ইসরায়েলি বাহিনী গাজার ওপর। তাই এ ঘটনা দুটি পরস্পর সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "এ-ধরনের একটি সরকার তথা মুজিবনগর সরকার গঠনের পরই চূড়ান্ত মুক্তিযুদ্ধ শুরু হয়ে যায়- উক্তিটি যথার্থ। ১৯৭১ সালের ১০ এপ্রিল তারিখে গঠিত মুজিবনগর সরকারই বাংলাদেশের মুক্তিযুদ্ধ পরিচালনা করে। প্রতিবেশী ভারত তাদের এ বিষয়ে অস্ত্র, প্রশিক্ষণ, ভারতে অবস্থান নিয়ে কার্যক্রম পরিচালনার অনুমতি ও কূটনৈতিক সমর্থন দিয়ে সহায়তা করেছিল। ১৯৭১ সালের ১৭ এপ্রিল শপথ গ্রহণ করার পর থেকেই এ সরকার মুক্তিযুদ্ধ পরিচালনা শুরু করে। বঙ্গবন্ধু শেখ মুজিবুর রহমানের অনুপস্থিতিতে উপরাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদ দক্ষতার সঙ্গে এ সরকারের কার্যক্রম পরিচালনা করেন। তাজউদ্দীন আহমদের সভাপতিত্বে সেক্টর কমান্ডারদের বৈঠকে সীমানা চিহ্নিতকরণ, বাংলাদেশের ভেতরে গেরিলা ঘাঁটি স্থাপন ইত্যাদি বিষয়ে পরিকল্পনা প্রণয়ন করা হয়। এ সরকার গোটা দেশের যুদ্ধাঞ্চলকে ১১টি। সেক্টরে বিভক্ত করে সীমানা চিহ্নিত করে। মুক্তিযুদ্ধ পরিচালনার জন্য মুজিবনগর সরকার নিয়মিত ও অনিয়মিত বাহিনী গড়ে তোলে। কৃষক, শ্রমিক, ছাত্র, যুবকসহ সকল স্তরের জনগণকে নিয়ে অনিয়মিত বাহিনী গঠিত হয়। এ বাহিনীর সদস্যসংখ্যা ছিল ১ লক্ষ ১২ হাজার। মুক্তিযুদ্ধের পক্ষে বিদেশে জনমত গঠনেও মুজিবনগর সরকার ব্যাপক কর্মসূচি গ্রহণ করে। বিভিন্ন দেশে এ সরকার দূত পাঠায়। এ সরকারের জোরদার কূটনৈতিক তৎপরতায় মুক্তিযুদ্ধের পক্ষে বিশ্বের বিভিন্ন দেশের সমর্থন পাওয়া সহজতর হয়। উপরের আলোচনার ভিত্তিতে বলা যায়, মুজিবনগর সরকারের কার্যকর -দিকনির্দেশনা ও সঠিক নেতৃত্বেই বাংলাদেশের স্বাধীনতা অর্জিত হয়েছে।"
        }
      ]
    },
    {
      "number": "10",
      "uddipok": "১৯৫০ সালে উত্তর ও দক্ষিণ কোরিয়ার মধ্যে যুদ্ধ শুরু হয়ে যায়। নিরাপত্তা পরিষদে সোভিয়েত ইউনিয়নের অনুপস্থিতির সুযোগে মার্কিন যুক্তরাষ্ট্র উত্তর কোরিয়াকে আক্রমণকারীরূপে ঘোষণা করার চেষ্টায় সফল হয়। ফলে জাতিসংঘের নেতৃত্বে উত্তর কোরিয়ার বিরুদ্ধে যুদ্ধ আরম্ভ হয়। অন্যদিকে, চীন ও রাশিয়া উত্তর কোরিয়াকে সাহায্যের জন্য অগ্রসর হয়।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ছিলেন ইংল্যান্ডের জনপ্রিয় গায়ক এবং গিটারিস্ট।"
        },
        {
          "label": "খ",
          "question": "",
          "explanation": "জাতিসংঘের ক্ষমতাশীল পাঁচটি সদস্য রাষ্ট্রের বিশেষ ক্ষমতাকে 'ভেটো ক্ষমতা' বলা হয়। সদস্য রাষ্ট্র যুক্তরাষ্ট্র, যুক্তরাজ্য, ফ্রান্স, চীন ও রাশিয়া- এই পাঁচটি রাষ্ট্র বিশেষ ক্ষমতাবলে জাতিসংঘের সিদ্ধান্তে আপত্তি জানাতে পারে। আবার কোনো রাষ্ট্র সদস্য হতে চাইলে তাকে জাতিসংঘের সদস্য করা না করার ব্যাপারে মত প্রদান বা বাধাদান করতে পারে। জাতিসংঘের পাঁচটি রাষ্ট্রের এই বিশেষ ক্ষমতাই হলো ভেটো প্রদানের ক্ষমতা।"
        },
        {
          "label": "গ",
          "question": "",
          "explanation": "উদ্দীপকের বর্ণনায় বাংলাদেশের মুক্তিযুদ্ধে বিরোধী রাষ্ট্রগুলোর মধ্যে মার্কিন যুক্তরাষ্ট্র ও চীনের ভূমিকার প্রতিফলন ঘটেছে। ১৯৭১ সালের ২৫ মার্চ কালরাতে বাংলাদেশে স্মরণকালের নৃশংসতম গণহত্যা শুরু হলে মার্কিন যুক্তরাষ্ট্র অন্ধভাবে পাকিস্তানকে সমর্থন করে। ১৯৭১ সালে সেপ্টেম্বর মাসে জাতিসংঘের ২৬তম সাধারণ অধিবেশনে মার্কিন প্রতিনিধি বাংলাদেশের মুক্তিযুদ্ধকে পাকিস্তানের সরকার ও জনগণের। অভ্যন্তরীণ সমস্যা বলে চিহ্নিত করেন। জাতিসংঘে মার্কিন যুক্তরাষ্ট্র যুদ্ধবিরতি প্রস্তাব উত্থাপন করে। এমনকি মার্কিন যুক্তরাষ্ট্র বাংলাদেশের বিপক্ষে পাকিস্তানের মিত্র হিসেবে বঙ্গোপসাগর অভিমুখে মার্কিন রণতরি ইউএসএস এন্টারপ্রাইজ পাঠায়। কিন্তু পরবর্তীতে সোভিয়েত ইউনিয়ন, পাল্টা ব্যবস্থা গ্রহণ করলে তাদের সিদ্ধান্ত বাতিল করতে বাধ্য হয়। মার্কিন প্রশাসনের পাকিস্তানমুখী নীতি ও বিশ্ব ব্যবস্থায় স্নায়ুযুদ্ধের প্রভাবে মার্কিন সরকার বাংলাদেশের বিরুদ্ধে অবস্থান গ্রহণ করে। বাংলাদেশের মুক্তিযুদ্ধে বিরোধিতাকারী অপর শক্তিধর দেশ ছিল চীন। বাংলাদেশের মুক্তিযুদ্ধে চীনের ভূমিকা দুটি পর্যায়ে বিভক্ত। প্রথম পর্যায়ে এপ্রিল থেকে নভেম্বর পর্যন্ত সময়কালে চীন কিছুটা নীরব ও নিরপেক্ষ ভূমিকা পালনের চেষ্টা করে। চীন সরকার এসময় পাকিস্তানের অখন্ডতা রক্ষায় চীনের ভূমিকার কথা উল্লেখ করে। দ্বিতীয় পর্যায়ে জুলাই মাসে মার্কিন কর্মকর্তা হেনরি কিসিঞ্জারের গোপনে চীন সফরের পর থেকে চীন সরাসরি পাকিস্তানের পক্ষে কথা বলা শুরু করে। আগস্ট মাসে ভারত-সোভিয়েত মৈত্রী চুক্তি স্বাক্ষর হলে ক্ষুব্ধ চীন মার্কিন বলয়ে যোগ দেয়। ১৯৭১ সালের মধ্যভাগে চীন পশ্চিম পাকিস্তান সীমান্ত দিয়ে প্রতিদিন গড়ে ১০০ ট্রাকভর্তি সমর উপকরণ পাঠাতো। এছাড়াও জাতিসংঘের 'আলোচনায় সোভিয়েত ইউনিয়ন বাংলাদেশে রাজনৈতিক সমস্যার সমাধানে প্রস্তাব উত্থাপন করলে চীন ভেটো প্রদান করে তা আটকে দেয়। উদ্দীপকে বলা হয়েছে, ১৯৫০ সালে উত্তর ও দক্ষিণ কোরিয়ার মধ্যে যুদ্ধ শুরু ফলে নিরাপত্তা পরিষদে সোভিয়েত ইউনিয়নের অনুপস্থিতির সুযোগে মার্কিন যুক্তরাষ্ট্র উত্তর কোরিয়াকে আক্রমণকারীরূপে ঘোষণা করে। ফলে জাতিসংঘের নেতৃত্বে উত্তর কোরিয়ার বিরুদ্ধে যুদ্ধ আরম্ভ হয়। যা ১৯৭১ সালে বাংলাদেশের মুক্তিযুদ্ধ বিরোধী দুটি বৃহৎ রাষ্ট্র তথা মার্কিন যুক্তরাষ্ট্র ও চীনের নেতিবাচক ভূমিকার প্রতি ইঙ্গিত করে।"
        },
        {
          "label": "ঘ",
          "question": "",
          "explanation": "উত্ত দেশগুলোর মত মুক্তিযুদ্ধে ভারত, সোভিয়েত ইউনিয়নসহ ইউরোপের বিভিন্ন দেশ বিভিন্ন ক্ষেত্রে ইতিবাচক ভূমিকা রেখেছে বলে আমি মনে করি। ১৯৭১ সালে বাংলাদেশের মুক্তিযুদ্ধ শুরু হলে বিশ্বব্যাপী পাকিস্তানি সেনাবাহিনীর নৃশংস হত্যাকাণ্ডের কথা প্রচারিত হতে থাকে। বাংলাদেশে পাকবাহিনীর মানবতাবিরোধী হত্যাকান্ড সংঘটিত হলে পার্শ্ববর্তী দেশ ভারত গুরুত্বপূর্ণ ভূমিকা পালন করে। প্রায় ১ কোটি মানুষ বাঁচার তাগিদে শরণার্থী হিসেবে ভারতের সীমান্ত সংলগ্ন রাজ্যগুলোতে আশ্রয় গ্রহণ করে। এছাড়াও মুক্তিযুদ্ধের শেষ পর্যায়ে ১৯৭১ সালের ৩ ডিসেম্বর ভারতে পাকিস্তানের আক্রমণের পরিপ্রেক্ষিতে বাংলাদেশ এবং ভারত সরকার মুক্তিবাহিনী ও ভারতীয় সেনাবাহিনীর সমন্বয়ে যৌথ কমান্ড গঠন করে। এদিন ভারত সরকার পাকিস্তানের বিরুদ্ধে সরাসরি যুদ্ধে লিপ্ত হয়। পরবর্তীতে ৬ ডিসেম্বর ভারত বাংলাদেশকে স্বাধীন দেশ হিসেবে স্বীকৃতি দিলে বাংলাদেশের স্বাধীনতা অর্জন সহজ হয়। ১৯৭১ সালে বাংলাদেশের মুক্তিযুদ্ধের সময় সোভিয়েত ইউনিয়নও গুরত্বপূর্ণ ভূমিকা পালন করেছিল। সমাজতান্ত্রিক ব্লকে বিভন্ত সোভিয়েত নীতি ছিল বাংলাদেশের পক্ষে। সোভিয়েত ইউনিয়ন পাকিস্তানি বাহিনীর গণহত্যা শুরু হলে পাকিস্তানকে তা বন্ধের দাবি পেশ করে। এ সময় স্নায়ুযুদ্ধের প্রেক্ষাপটে সোভিয়েত ইউনিয়ন আন্তর্জাতিক রাজনীতিতে মার্কিন যুক্তরাষ্ট্রের। চীন-পাকিস্তান ঘেঁষা নীতির বিরুদ্ধে ভারতকে শক্তিশালী করতে চেষ্টা করে। প্রথম দিকে বাংলাদেশ প্রশ্নে কিছুটা সাবধানী দৃষ্টিভঙ্গি নিলেও পরবর্তীতে সোভিয়েত ইউনিয়ন বাংলাদেশের মুক্তিযুদ্ধে জোরালো ভূমিকা পালন করে। ১৯৭১ সালের ১-১০ ডিসেম্বর জাতিসংঘে মার্কিন যুক্তরাষ্ট্র যুদ্ধ বিরতির প্রস্তাব পেশ করলে সোভিয়েত ইউনিয়ন যুদ্ধ বিরতির প্রস্তাবে পরপর তিনবার ভেটো প্রদান করে। সোভিয়েত পত্র-পত্রিকা ও প্রচার মাধ্যম বাংলাদেশের মুক্তিযুদ্ধের পক্ষে ব্যাপক জনমত সৃষ্টি করেছিল। তাছাড়া মুক্তিযুদ্ধকে সমর্থনের পাশাপাশি সোভিয়েত ইউনিয়ন বাংলাদেশকে সামরিক সাহায্য প্রদান করার জন্য ভারতকে নির্দেশ প্রদান করে। ১৯৭১ সালের ২৫ মার্চ পরবর্তী সময়ের নারকীয় হত্যাযজ্ঞ সম্পর্কে বিশ্বের বৃহৎ শক্তিবর্গ বাংলাদেশের সপক্ষে তীব্র নিন্দা ও প্রতিবাদ জানায়। সে সময় ব্রিটেন ছিল মুক্তিযুদ্ধের সপক্ষে জনমত গঠনের মূলকেন্দ্র। এর পাশাপাশি অস্ট্রেলিয়া, জামানি, ফ্রান্স, জাপান ও কানাডাসহ ইউরোপীয় দেশগুলো বাংলাদেশের মুক্তিযুদ্ধে সমর্থন ব্যক্ত করে। আলোচনা শেষে বলা যায়, উদ্দীপকে বর্ণিত বাংলাদেশের মুক্তিযুদ্ধে ভারত, সোভিয়েত ইউনিয়নসহ ইউরোপের বিভিন্ন দেশ আন্তর্জাতিকভাবে ব্যাপক সাহায্য ও সহযোগিতার মাধ্যমে বাংলাদেশের মুক্তিযুদ্ধে পাকিস্তানিদের বিরুদ্ধে বিজয় অর্জন করতে ভূমিকা রেখেছিল।"
        }
      ]
    },
    {
      "number": "11",
      "uddipok": "বিশ্বশান্তি রক্ষা ও কার্যকর করার ক্ষেত্রে জাতিসংঘ একটি বিশেষায়িত প্রতিষ্ঠান। জাতিসংঘ চলমান ক. ও খ রাষ্ট্রের মধ্যে যুদ্ধ বন্ধে উদ্যোগ অব্যাহত রেখেছে। সম্প্রতি যুদ্ধ বন্ধে এই প্রতিষ্ঠান সাধারণ পরিষদে প্রস্তাব পাস করেছে।",
      "tag": "IPSCC 25",
      "sub_questions": [
        {
          "label": "ক",
          "question": "",
          "explanation": "'সেপ্টেম্বর অন যশোর রোড' কবিতাটির রচয়িতা হলেন মার্কিন কবি অ্যাললেন গিন্সবার্গ।"
        },
        {
          "label": "খ",
          "question": "",
          "explanation": "১৯৫৪ সালের নির্বাচনে মুসলিম লীগকে পরাজিত করার উদ্দেশ্যে পূর্ব বাংলার পাঁচটি দল এক হয়ে 'যুক্তফ্রন্ট' গঠন করে। যুক্তফ্রন্ট মূলত পাঁচটি বিরোধী রাজনৈতিক দলের সমন্বয়ে গঠিত হয়। যথা-১. মওলানা ভাসানীর নেতৃত্বাধীন আওয়ামী মুসলিম লীগ, ২. শেরে বাংলা এ. কে. ফজলুল হকের কৃষক-শ্রমিক পার্টি, ৩. মাওলানা আতাহার আদীর নেজামে ইসলাম পার্টি, ৪. হাজী দানেশের বামপন্থী গণতন্ত্রী দল এবং ৫. খিলাফত-ই-রাব্বানি। নির্বাচনে যুক্তফ্রন্টের নির্বাচনি প্রতীক ছিল নৌকা। ১৯৫৪ সালের ৮ মার্চ অনুষ্ঠিত এ নির্বাচনে মুসলিম লীগ শোচনীয়ভাবে পরাজিত হয় এবং যুক্তফ্রন্ট একচেটিয়াভাবে বিজয়ী হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের মতো বাংলাদেশের মুক্তিযুদ্ধে জাতিসংঘের ভূমিকা একই রকম ছিল না। বিশ্বশান্তি এবং মানবতাবিরোধী কার্যক্রমের রক্ষক হয়েও বাংলাদেশের স্বাধীনতা যুদ্ধের সময় জাতিসংঘ গুরুত্বপূর্ণ কোনো দায়িত্ব পালন করেনি পাকিস্তান হানাদার বাহিনীর নির্বিচারে গণহত্যার এবং নারী নির্যাতনের বিরুদ্ধে তারা নিরব দর্শকের ভূমিকা পালন করে। লক্ষ্য ও উদ্দেশ্য অনুযায়ী মানবকল্যাণের কথা তখন তাদের মনে উদয় হয়নি। এছাড়া যুদ্ধ ও উত্তেজনা প্রশমনের লক্ষ্য নিয়ে তারা যাত্রা শুরু করলেও বাংলাদেশ-পাকিস্তান যুদ্ধ বন্ধের জন্য কোনো উদ্যোগ গ্রহণ করেনি। প্রায় ১ কোটি শরণার্থীর ভিড়ে জর্জরিত ভারতের বন্ধু রাষ্ট্রসমূহ রাশিয়া, পোল্যান্ড প্রভৃতি রাষ্ট্র জাতিসংঘকে বাংলাদেশের পাকহানাদার বাহিনীর গণহত্যা বন্ধ করে শান্তি প্রতিষ্ঠার আবেদন জানায়। তখনও জাতিসংঘ দায়িত্বহীনের মতো নীরবতা পালন করেছিল। এমনকি বাংলাদেশে পাকহানাদার বাহিনীর বর্বরোচিত আক্রমণ, নিপীড়ন এবং নির্যাতনে জাতিসংঘের নীরবতা দেখে বিশ্বের শান্তিপ্রিয় মানুষের মনেও হতাশার সৃষ্টি হয়। উদ্দীপকে দেখা যায়, জাতিসংঘ চলমান ক ও খ রাষ্ট্রের মধ্যে যুদ্ধ বন্ধে উদ্যোগ অব্যাহত রেখেছে। সম্প্রতি যুদ্ধ বন্ধে এই প্রতিষ্ঠান সাধারণ পরিষদে প্রস্তাব পাস করেছে। আন্তর্জাতিক শান্তি. রক্ষায় জাতিসংঘের এ কার্যকরী উদ্যোগ বাংলাদেশের মুক্তিযুদ্ধের সময় অনুপস্থিত ছিল। এছাড়া যুদ্ধের শেষ দিকে নিরাপত্তা পরিষদ ও সাধারণ পরিষদে যুদ্ধ বন্ধের প্রস্তাব উত্থাপন করা হলেও তা মূলত বাংলাদেশের স্বাধীনতা অর্জনে বাধা সৃষ্টির লক্ষ্যেই করা হয়েছিল। সুতরাং বলা যায়, উদ্দীপকের মতো বাংলাদেশের মুক্তিযুদ্ধে জাতিসংঘের ভূমিকা একই রকম ছিল না।"
        },
        {
          "label": "ঘ",
          "question": "",
          "explanation": "নিম্নের অনুরূপ: জাতিসংঘে বৃহৎ শক্তিধর রাষ্ট্রগুলোর আধিপত্যই মূলত বাংলাদেশের মুক্তিযুদ্ধে জাতিসংঘের নীরব ভূমিকা পালনের কারণ। বাংলাদেশের মুক্তিযুদ্ধের প্রেক্ষাপটে জাতিসংঘের ব্যর্থতা ছিল বিশেষভাবে লক্ষণীয়। মাত্র ২৫ বছরের ব্যবধানে পৃথিবীতে দুটি বিশ্বযুদ্ধ সংঘটিত হয়। বিশ্বযুদ্ধ দুটি ছিল মানবিক বিপর্যয় ও মানবসভ্যতার অগ্রযাত্রায় বিরাট বাধা। তাই যুদ্ধের পাশাপাশি বিশ্বব্যাপী চলছিল শান্তি স্থাপনের প্রচেষ্টা। এই প্রচেষ্টারই সূত্র ধরে 'যুদ্ধ নয়, শান্তি প্রতিষ্ঠা' এবং ভবিষ্যং প্রজন্মকে যুদ্ধের ভয়াবহতা থেকে মুক্তির লক্ষ্যে জাতিসংঘ প্রতিষ্ঠা লাঙ করে। শান্তির অমিয় বার্তা নিয়ে জাতিসংঘের সূচনা হলেও বাংলাদেশের মুক্তিযুদ্ধকালে এ সংগঠনটি অনেকটা নীরব দর্শকের ভূমিকা পালন করে। বাংলাদেশের নির্বাচিত গণপ্রতিনিধিদের হাতে ক্ষমতা না দিয়ে সামরিক শাসক ইয়াহিয়া খান যখন বাঙালি নিধনে তৎপর, তখন জাতিসংঘ কোনো ভূমিকা পালন করেনি। পাকিস্তানিদের নারকীয় হত্যাযজ্ঞ, মৌলিক মানবাধিকার লঙ্ঘনের বিরুদ্ধে জাতিসংঘ কার্যকর কোনো ব্যবস্থা গ্রহণ করতে পারেনি। এসময় পাকিস্তান বাহিনী যে নারকীয় হত্যাযজ্ঞ চালায় তার হাত থেকে রক্ষা পেতে যেসব নরনারী ভারতে আশ্রয় নিয়েছিল তাদের ব্যাপারেও জাতিসংঘ নীরব ছিল। প্রকৃত পক্ষে 'ভেটো' ক্ষমতা সম্পন্ন পাঁচটি বৃহৎ শক্তিধর রাষ্ট্রের বাইরে জাতিসংঘের নিজস্ব উদ্যোগে কোনো ব্যবস্থা গ্রহণ করার ক্ষমতা সীমিত। তাই বাংলাদেশের মুক্তিযুদ্ধকালে মানবিক বিপর্যয় রোধে জাতিসংঘ ব্যর্থ হয়। এ ব্যর্থতা বিশ্বের দৃষ্টিতে অনেকটাই দৃষ্টিকটু। বিশ্বের পরাশক্তিগুলো তাদের স্বার্থের সাথে সামঞ্জস্য রেখে বাংলাদেশের মুক্তিযুদ্ধে ভিন্ন ভিন্ন অবস্থান গ্রহণ করেছিলেন। এদের মধ্যে কোনো কোনো পরাশক্তি পাকিস্তানের পক্ষাবলম্বন করে। যথা: মার্কিন যুক্তরাষ্ট্র, চীন এবং মুসলিম রাষ্ট্রগুলো। অন্যদিকে ভারত, সোভিয়েত ইউনিয়ন এবং ইউরোপের দেশগুলো বাংলাদেশের পক্ষাবলম্বন করে। আলোচনা শেষে তাই বলা যায়, বৃহৎ শক্তিধর রাষ্ট্রগুলোর দ্বন্দ্ব ও আন্তর্জাতিক রাজনীতির দ্বি-মেরুকরণের ফলে বাংলাদেশের মুক্তিযুদ্ধে জাতিসংঘ কার্যকর ভূমিকা রাখতে ব্যর্থ হয়।"
        }
      ]
    }
  ]
}