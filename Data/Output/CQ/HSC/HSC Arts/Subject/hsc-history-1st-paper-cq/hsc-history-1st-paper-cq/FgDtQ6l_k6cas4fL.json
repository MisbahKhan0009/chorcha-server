{
  "title": "নটর ডেম কলেজ, ঢাকা ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "আলেকজান্ডার ৩২৭ খ্রিষ্টপূর্বাব্দে ভারতে অভিযান চালান। এ অভিযান অনেক সহজ হয়ে যায় যখন তক্ষসিলার রাজা অশোক আলেকজান্ডারকে সাহায্যের হাত বাড়িয়ে দেন। নিজ ক্ষমতা রক্ষার আশায় অশোক ভারতবর্ষের সাথে বিশ্বাসঘাতকতা করেন।",
      "tag": "NDCD 24",
      "sub_questions": [
        {
          "label": "ক",
          "question": "কৃষ্ণদাসের পিতার নাম কী?",
          "explanation": "কৃষ্ণদাসের পিতার নাম রাজবল্লভ।"
        },
        {
          "label": "খ",
          "question": "ভারতবর্ষে ইউরোপীয়দের আগমনের কারণ কী কী ছিল? লিখ।",
          "explanation": "ভারতবর্ষে ইউরোপীয়দের আগমনের প্রধান কারণ ছিল ব্যবসা- বাণিজ্য। ইউরোপীয় বণিকরা এ উপমহাদেশে মূলত তিনটি পণ্য সংগ্রহ করতে এসেছিল- মসলা, সুগন্ধিদ্রব্য এবং সিল্ক। ইউরোপে দক্ষিণ ও দক্ষিণ-পূর্ব এশিয়া অঞ্চলে উৎপন্ন মসলার চাহিদা ছিল ব্যাপক। ভারতের উন্নতমানের রেশমিবস্ত্র ও সূক্ষ্ম মসলিন কাপড়ের ব্যাপক চাহিদা ছিল সেখানে। সার্বিকভাবে বলা যায়, এখানকার বিপুল সম্পদ আহরণ করার জন্যই ইউরোপীয় বণিকরা এসেছিল। এছাড়া খ্রিষ্টধর্ম প্রচার ও পরবর্তী সময়ে উপনিবেশ স্থাপন করাও ছিল তাদের অনেকের উদ্দেশ্য।"
        },
        {
          "label": "গ",
          "question": "উদ্দীপকে অশোকের কর্মকান্ডের সাথে তুমি বাংলার নবাবী শাসনামলের কার কাজের মিল খুঁজে পাও? ব্যাখ্যা করো।",
          "explanation": "নিম্নের অনুরূপ: উদ্দীপকের তক্ষশিলার রাজা অস্থির কর্মকান্ডের সাথে আমি বাংলার নবাবি শাসনামলের বিশ্বাসঘাতক মীরজাফর আলী খানের কাজের মিল খুঁজে পাই। নবাব সিরাজ-উদ-দৌলার বিশ্বাসঘাতক সেনাপতি মীরজাফর নবাবির বিনিময়ে পলাশীর যুদ্ধে ইংরেজদের সহায়তা করার অঙ্গীকার করেন। এ জন্য রবার্ট ক্লাইভের সাথে তিনি গোপন চুক্তি করেন। পলাশীর যুদ্ধের সময় তার অনুগত সেনারা রণাঙ্গনে নিষ্ক্রিয় দাঁড়িয়ে থাকে। যুদ্ধের এক পর্যায়ে বীরযোদ্ধা মীরমদনের মৃত্যুতে হতভম্ব হয়ে সিরাজ-উদ-দৌলা সিপাহসালার মীরজাফর আলী খানকে ডেকে পাঠান। নবাব তাকে দেশের স্বাধীনতা রক্ষার শপথ করান। মীরজাফর মিথ্যাচার করে নবাবের প্রতি মৌখিক আনুগত্য প্রদর্শন করেন। কিন্তু দেশীয় বীর মোহনলাল ও ফরাসি সেনানায়ক সিনফ্রে প্রাণপণ যুদ্ধ করে নবাবের বিজয়কে সুনিশ্চিত করছেন, ঠিক সেই মুহূর্তে মীরজাফর নবাবকে যুদ্ধবিরতির পরামর্শ দেন। মীরজাফরের পরামর্শ মেনে নবাব তার সর্বনাশ ডেকে আনেন। নবাবের সৈন্যরা যুদ্ধ স্থগিত করে বিশ্রাম নেওয়ার সময়ই ক্লাইভ পাল্টা আক্রমণ করে তাদের ছত্রভঙ্গ করে দেয়। এতে পলাশীর প্রান্তরের যুদ্ধে নবাব সিরাজ-উদ-দৌলা পরাজিত হন এবং বাংলার স্বাধীনতার সূর্য অস্তমিত হয়। উদ্দীপকের অস্থির কর্মকাণ্ডে মীরজাফরের সেই বিশ্বাসঘাতকতারই ছায়া দেখা যায়। রাজা অভি নিজের ক্ষমতা রক্ষার আশায় ভারতবর্ষের সাথে বিশ্বাসঘাতকতা করে গ্রিক বিজেতা আলেকজান্ডারকে সাহায্যের হাত বাড়িয়ে দেন। তাই বলা যায়, তক্ষশিলার রাজা অস্থির কর্মকান্ডের সাথে মীরজাফরের বিশ্বাসঘাতকতার মিল পাওয়া যায়।"
        },
        {
          "label": "ঘ",
          "question": "তুমি কি মনে কর, উল্লিখিত ব্যক্তির কর্মকাণ্ড বাংলার স্বাধীনতা হারানোর জন্য একমাত্র কারণ? তোমার উত্তরের সপক্ষে যুক্তি দেখাও।",
          "explanation": "নিম্নের অনুরূপ” উল্লিখিত ব্যক্তি অর্থাৎ মীরজাফরের কর্মকাণ্ডকে বাংলার স্বাধীনতা হারানোর একমাত্র কারণ বলে আমি মনে করি না। পলাশীর যুদ্ধে নবাব সিরাজ-উদ-দৌলার পরাজয়ের মধ্য দিয়ে বাংলা তার স্বাধীনতা হারায়। নবাবের ওই পরাজয়ের পেছনে মীরজাফরের বিশ্বাসঘাতকতা ছাড়াও আরও কয়েকটি কারণ রয়েছে। প্রথমত, তরুণ নবাবের মধ্যে রাজনৈতিক দূরদর্শিতা, ও বিচক্ষণতার অভাব ছিল। তাই বারবার বিশ্বাসঘাতকদের গোপন ষড়যন্ত্রের খবর পাওয়া সত্ত্বেও নবাব তাদের বিষয়ে ব্যবস্থা নেননি। যুদ্ধক্ষেত্রে সুনিশ্চিত বিজয়কে উপেক্ষা করে যুদ্ধবিরতি ঘোষণা করা তার সমরনীতির অপরিপক্বতার পরিচয় বহন করে। নবাবের শত্রুপক্ষ ছিল ঐক্যবদ্ধ ও তাদের রণকৌশল উন্নততর ছিল। উদ্দীপকে দেখা যায়, গ্রিক বীর আলেকজান্ডার রাজ্য জয়ের নেশায় সুদূর ভারতে আসেন। তখন উত্তর-পশ্চিম ভারতের তক্ষশিলার রাজা অস্থি নিজের ক্ষমতা রক্ষার জন্য স্বদেশের সাথে বিশ্বাসঘাতকতা করে আলেকজান্ডারকে সাহায্যের হাত বাড়িয়ে দেন। এ ঘটনাটির সঙ্গে মীরজাফরের বিশ্বাসঘাতকতার মিল রয়েছে। তবে ওপরের আলোচনার ভিত্তিতে স্পষ্ট, বাংলার স্বাধীনতা হারানোর পেছনে সেটাই একমাত্র কারণ ছিল না।"
        }
      ]
    },
    {
      "number": "2",
      "uddipok": "লোকমান রসুলপুর গ্রামের মেম্বার হয়েই বুঝতে পারেন তিনি আসলে প্রকৃত জনপ্রতিনিধি নন। তিনি রাজনৈতিক নেতাদের হাতের পুতুল। এ অসহনীয় অবস্থা থেকে মুক্তিলাভের জন্য তাহেরপুরের মেম্বারের সাথে গোপনে পরামর্শ করে করণীয় করণীয় ঠিক করেন। কিন্তু চতুর রাজনৈতিক নেতৃবৃন্দ এটি বুঝতে পেরে লোকমানকে পদচ্যুত করে তার বোন জামাই শিমুলকে রসুলপুর গ্রামের মেম্বার পদে বসান।",
      "tag": "NDCD 24",
      "sub_questions": [
        {
          "label": "ক",
          "question": "কত সালে পলাশীর যুদ্ধ সংঘটিত হয়?",
          "explanation": "১৭৫৭ সালে পলাশীর যুদ্ধ সংঘটিত হয়।"
        },
        {
          "label": "খ",
          "question": "দ্বৈতশাসন কী? সংক্ষেপে লিখ।",
          "explanation": "দ্বৈতশাসন বলতে বাংলায় রবার্ট ক্লাইভের উদ্যোগে ইংরেজ কোম্পানি ও দেশীয় নবাবের সমন্বয়ে প্রবর্তিত শাসনব্যবস্থাকে বোঝায়। দ্বৈতশাসন ব্যবস্থায় দেশীয় নবাবের হাতে বিচার ও শাসন বিভাগের দায়িত্ব থাকে। অন্যদিকে, ইস্ট ইন্ডিয়া কোম্পানির ওপর রাজস্ব এবং দেশরক্ষার দায়িত্ব ন্যস্ত হয়। ক্লাইভের এ শাসন নীতির উদ্দেশ্য ছিল এদেশের আর্থিক ক্ষমতা নিজেদের কজায় নেওয়া ও দেশীয় শাসকবর্গের বিরুদ্ধে জনসাধারণকে বিক্ষুদ্ধ করে তোলা। বলা হয়, দ্বৈত শাসনব্যবস্থায় বাংলার নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা।"
        },
        {
          "label": "গ",
          "question": "উদ্দীপকের আলোকে পাঠ্যপুস্তকের সাদৃশ্যপূর্ণ ঘটনার বিবরণ তুলে ধরো।",
          "explanation": "উদ্দীপকের ঘটনার সাথে পাঠ্যপুস্তকের মীরজাফরের সিংহাসনচ্যুত হওয়া এবং তার জামাতা মীর কাশিমের বাংলার সিংহাসনে আরোহণের ঘটনা সাদৃশ্যপূর্ণ। পলাশীর যুদ্ধে সিরাজ-উদ-দৌলার পতনের পরে মীরজাফর বাংলার মসনদে বসেন। ইস্ট ইন্ডিয়া কোম্পানিকে পূর্ব প্রতিশ্রুতি মোতাবেক দেড় কোটি টাকা প্রদান করতে তিনি বাধ্য ছিলেন। একমাত্র ক্লাইভকে সন্তুষ্ট করে পঁচিশ লক্ষ টাকা প্রদান করে মীরজাফর কোম্পানির অন্যান্য চাহিদা পূরণ করতে গিয়ে বর্ধমান, নদীয়া এবং হুগলী পরগনার রাজস্ব তাদের দান করতে হয়। ফলে বাংলার রাজকোষের সমুদয় অর্থ কোম্পানিকে প্রদান করে তিনি কপর্দকশূন্য হয়ে পড়েন। একসময় মীরজাফর উপলব্ধি করতে পারেন তিনি নামমাত্র নবাব হয়ে ক্ষমতায় আসীন বটে, কিন্তু প্রকৃত ক্ষমতা ভোগ করতে থাকে ইংরেজ বণিকরা ফলে ইংরেজদের প্রতি বিরক্ত হয়ে মীরজাফর তাদের বাংলা থেকে বিতাড়নের চেষ্টায় ওলদাজদের সাহায্য কামনা করেন। মীরজাফরের ষড়যন্ত্র ও অকর্মণ্যতা ইংরেজদের কাছে স্পষ্ট হয়ে উঠলে অর্থ প্রদানের অক্ষমতা হেতু ইংরেজরা মীর জাফরকে সিংহাসনচ্যুত করে তার জামাতা মীর কাশিমকে বাংলার সিংহাসনে বসায়। উদ্দীপকে লোকমান রসূলপুর গ্রামের মেম্বার হয়েই বুঝতে পারে তিনি আসলে প্রকৃত জনপ্রতিনিধি নন। তিনি রাজনৈতিক নেতাদের হাতের পুতুল। এ অসহনীয় অবস্থা থেকে মুক্তিলাভের জন্য তাহেরপুরের মেম্বারের সাথে গোপনে পরামর্শ করে করণীয় ঠিক করেন। কিন্তু চতুর রাজনৈতিক নেতৃবৃন্দ এটি বুঝতে পেরে লোকমানকে পদচ্যুত করে তার বোন জামাই শিমুলকে রসূলপুর গ্রামের মেম্বার পদে বসান। উদ্দীপকের ঘটনার সাথে মীরজাফরের সিংহানচ্যুত হওয়া এবং তার জামাতা মীর কাশিমের বাংলার মসনদে আরোহণ সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আলোকে তোমার পাঠ্যবইয়ের সাথে ঘটে যাওয়া ঘটনার তাৎপর্য লিখ।",
          "explanation": "উদ্দীপকের ঘটে যাওয়া ঘটনা অর্থাৎ মীর কাশিমের বাংলার সিংহাসনে আরোহণ উপমহাদেশের ইতিহাসে তাৎপর্যপূর্ণ ঘটনা। মীরজাফরকে সিংহাসনচ্যুত করে ইংরেজরা তার জামাতা মীর কাশিমকে বাংলার সিংহাসনে বসান। মীর কাশিম ছিলেন রাজনৈতিক দূরদর্শিতার অধিকারী এবং সুদক্ষ শাসক। তিনি বুঝতে পেরেছিলেন, মীরজাফরের পতনের মূলে ছিল তার আর্থিক দুরবস্থা, সামরিক দুর্বলতা এবং ইস্ট ইন্ডিয়া কোম্পানির অর্থলোলুপতা। তাই তিনি আর্থিক ও সামরিক দুর্বলতা কাটিয়ে এমন কিছু ব্যবস্থা গ্রহণ করেন যাতে ইংরেজদের ওপর নির্ভরশীলতা কমিয়ে বাংলার স্বার্থরক্ষা করতে পারেন। কিন্তু স্বার্থবাদী ইংরেজদের মনে এসব উদ্যোগ সন্দেহের উদ্রেক করলে মীর কাশিমের সাথে তাদের দ্বন্দ্ব অবশ্যম্ভাবী হয়ে ওঠে। এ দ্বন্দ্বের পরিপ্রেক্ষিতেই বক্সারের যুদ্ধ সংঘটিত হয়। উপমহাদেশে ব্রিটিশ শক্তির প্রভাব-প্রতিপত্তি বৃদ্ধিতে বক্সারের যুদ্ধ গুরুত্বপূর্ণ একটি অধ্যায়। বক্সারের যুদ্ধ ছিল বাংলার স্বাধীনতা রক্ষার শেষ প্রচেষ্টা। মীর কাশিম অযোধ্যার নবাব এবং দিল্লির সম্রাটের সহযোগিতায় একটি ত্রিপক্ষীয় মৈত্রী জোট গঠন করে ১৭৬৪ খ্রিষ্টাব্দের ২২ অক্টোবর ইংরেজ বাহিনীর বিরুদ্ধে বক্সারে মিলিত হন। নবাব বক্সারের যুদ্ধে ইংরেজদের নিকট শোচনীয়ভাবে পরাজিত হন। এর ফলে ইংরেজরা এদেশের শাসনক্ষমতা হস্তগত করে। উপরের আলোচনার পরিপ্রেক্ষিতে বলা যায়, বাংলার মসনদে মীর কাশিমের আরোহণের ঘটনা ছিল তাৎপর্যপূর্ণ।"
        }
      ]
    },
    {
      "number": "3",
      "uddipok": "উনবিংশ শতাব্দির শেষভাগে ইহুদিরা আন্দোলনের মাধ্যমে পৃথক ইহুদীবাদী আবাসভূমি প্রতিষ্ঠার দাবিতে সোচ্চার হয়ে ওঠে। ইহুদিদের সম্প্রদায়ভিত্তিক কোনো আবাসস্থল বা দেশ পৃথিবীর কোথাও ছিল না। ১৯১৭ সালের ২ ২ নভেম্ব নভেম্বর ব্রিটিশ পররাষ্ট্র ও অর্থ বিষয়ক মন্ত্রী জেমস্ বেলফোরের একটি ঘোষণার মধ্য দিয়ে প্যালেস্টাইনে ইহুদি ইসরাইল রাষ্ট্রের উদ্ভব হয়।",
      "tag": "All.B 16,NDCD 24,NGC 23",
      "sub_questions": [
        {
          "label": "ক",
          "question": "মুসলিম লীগ কত সালে গঠিত হয়?",
          "explanation": "১৯০৬ সালে মুসলিম লীগ গঠিত হয়।"
        },
        {
          "label": "খ",
          "question": "অসহযোগ আন্দোলন কী? ব্যাখ্যা করো।",
          "explanation": "ব্রিটিশ সরকারের বিরুদ্ধে জাতীয় কংগ্রেসের আন্দোলনকে ইতিহাসে অসহযোগ আন্দোলন হিসেবে দেখা হয় যা এক যুগান্তকারী ঘটনা। স্বায়ত্তশাসনের ব্যাপারে ব্রিটিশদের প্রতিশ্রুতি ভঙ্গ, তুরস্কের ব্যবচ্ছেদ, অর্থনৈতিক সংকটসহ বিভিন্ন কারণে মহাত্মা গান্ধী অসহযোগ আন্দোলনের ডাক দেন। আন্দোলনের কর্মসূচি হিসেবে অফিস আদালত বর্জন, ছাত্র- ছাত্রীদের স্কুল-কলেজ বর্জন, বিলাতি দ্রব্য বর্জন, শ্রমিকদের কারখানা ত্যাগ প্রভৃতি গ্রহণ করা হয়। তবে এক পর্যায়ে কিছুসংখ্যক আন্দোলনকারীর উগ্র আচরণে এটি সহিংস রূপ ধারণ করলে গান্ধীজী তার কর্মসূচি উঠিয়ে নেন। এ আন্দোলন সংগ্রামী ভারতবাসীর উদ্দীপনায় শক্তি সঞ্চার করেছিল।"
        },
        {
          "label": "গ",
          "question": "উদ্দীপকের ব্রিটিশ পররাষ্ট্র মন্ত্রীর ঘোষণার ন্যায় কোন প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়? ব্যাখ্যা করো।",
          "explanation": "উদ্দীপকের ব্রিটিশ পররাষ্ট্র মন্ত্রীর ঘোষণার ন্যায় মোহাম্মদ আলী জিন্নাহর দ্বিজাতি তত্ত্বের ভিত্তিতে ঐতিহাসিক লাহোর প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়। হিন্দু-মুসলিম সাম্প্রদায়িক দাঙ্গার প্রেক্ষাপটে ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। জাতির যে কোনো সংজ্ঞা অনুযায়ী মুসলমানরা একটি পৃথক জাতি। সুতরাং, মুসলমানদের ভাষা, সাহিত্য ও সংস্কৃতি এবং সুন্দর জীবনযাপনের জন্য একটি পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ. কে. ফজলুল হক মুসলিম লীগের এই অধিবেশনে দ্বিজাতি তত্ত্বের ভিত্তিতে একটি প্রস্তাব উত্থাপন করেন। এরই ধারাবাহিকতায় ভারত ও পাকিস্তান নামের আলাদা দুটি রাষ্ট্রের জন্ম হয়। উদ্দীপকে আমরা দেখতে পাই, উনবিংশ শতাব্দীর শেষভাগে পৃথক ইহুদিবাদী আবাসভূমির দাবিতে ইহুদিরা সোচ্চার হয়ে ওঠে। ১৯১৭ সালের ২ নভেম্বর ব্রিটিশ পররাষ্ট্র ও অর্থবিষয়ক মন্ত্রী জেমস্ বেলফোরের একটি ঘোষণার মধ্য দিয়ে ইসরাইল রাষ্ট্রের উদ্ভব হয়। তাই বলা যায়, উদ্দীপকে ব্রিটিশ পররাষ্ট্রমন্ত্রীর ঘোষণার ন্যায় তৎকালীন বাংলার মুখ্যমন্ত্রী এ কে ফজলুল হক উত্থাপিত ঐতিহাসিক লাহোর প্রস্তাবে ভারত ও পাকিস্তান নামের আলাদা দুটি রাষ্ট্রের দাবি করা হয়।"
        },
        {
          "label": "ঘ",
          "question": "উক্ত প্রস্তাবের মধ্যেই স্বাধীন বাংলাদেশের বীজ নিহিত ছিল'- উক্তিটি সম্পর্কে তোমার মতামত দাও।",
          "explanation": "উত্ত প্রস্তাব তথা ঐতিহাসিক লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল। বিষয়টি এখন ঐতিহাসিকভাবে সত্য। ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ কে ফজলুল হক এই অধিবেশনে দ্বিজাতি তত্ত্বের ভিত্তিতে ঐতিহাসিক লাহোর-প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী পাশাপাশি এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ফলে ১৯৪৭ সালের ১৪ আগস্ট মূল প্রস্তাবে উল্লেখ না থাকলেও পাকিস্তান নামে একটি স্বাধীন সার্বভৌম রাষ্ট্র জন্ম লাভ করে। পরবর্তীতে ১৯৭১ সালে পাকিস্তানের দুই অংশের মাঝে নানা অমিল ও দ্বন্দ্ব এবং বৈষম্যকে কেন্দ্র করে যুদ্ধ সংঘটিত হয়। নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায় যে, লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল।"
        }
      ]
    },
    {
      "number": "4",
      "uddipok": "কাঁঠালদিয়া অনেক বড় ইউনিয়ন হওয়ায় সুষ্ঠুভাবে শাসন পরিচালনার জন্য জেলা প্রশাসক একে দুটি অংশে ভাগ করার সিদ্ধান্ত নেন। এ সিদ্ধান্তে উক্ত ইউনিয়নে বসবাসকারী হিন্দু সম্প্রদায়ের লোকজন ক্ষুদ্ধ হয়। তারা এ বিভক্তির বিরুদ্ধে আন্দোলন শুরু করলে জেলা প্রশাসক শেষ পর্যন্ত তাদের দাবি মেনে নিতে বাধ্য হন।",
      "tag": "NDCD 24",
      "sub_questions": [
        {
          "label": "ক",
          "question": "কত সালে বঙ্গভঙ্গ রদ হয়?",
          "explanation": "১৯১১ সালে বঙ্গভঙ্গ রদ করা হয়।"
        },
        {
          "label": "খ",
          "question": "ইলবার্ট বিল বলতে কী বোঝায়? ব্যাখ্যা করো।।",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "উদ্দীপকের সাথে ইতিহাসের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকের সাথে ইতিহাসের বঙ্গভঙ্গ ঘটনার সাথে মিল রয়েছে। ভারতের রাজনৈতিক ইতিহাসে বঙ্গভঙ্গ একটি গুরুত্বপূর্ণ ঘটনা। ইংরেজ শাসনাধীন বাংলা প্রেসিডেন্সি ছিল ভারতের অন্যতম বড় প্রদেশ। তাই কলকাতা থেকে বাংলার পূর্বাঞ্চলে প্রশাসনিক কার্যক্রম পরিচালনা করা কষ্টকর ছিল। ১৯০৫ সালের দিকে এ অঞ্চলে হিন্দু-মুসলিম সম্প্রীতির অবনতি ঘটলে লর্ড কার্জন প্রশাসনিক সুবিধা ও সাম্প্রদায়িক সম্প্রীতি প্রতিষ্ঠার লক্ষ্যে বাংলা প্রেসিডেন্সিকে দুটি প্রদেশে ভাগ করেন। পূর্বাঞ্চলে 'পূর্ববঙ্গ ও আসাম' নামে একটি নতুন প্রদেশ সৃষ্টি করেন, যার রাজধানী করা হয় ঢাকা। আর বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিমবঙ্গ নামে অপর একটি প্রদেশ গঠন করা হয়। কলকাতাকে এ প্রদেশের রাজধানী করা হয়। কিন্তু হিন্দু সম্প্রদায় বিশেষ করে শিক্ষিত ও অবস্থাপন্ন হিন্দুরা এর প্রতিবাদে তীব্র আন্দোলন গড়ে তুললে ব্রিটিশ সরকার ১৯১১ সালে বঙ্গভঙ্গ রদের ঘোষণা দেয়। উদ্দীপকে কাঁঠালদিয়া অনেক বড় ইউনিয়ন হওয়ায় সুষ্ঠুভাবে শাসন পরিচালনার জন্য জেলা প্রশাসক একে দুটি অংশে ভাগ করার সিদ্ধান্ত নেন। এ ঘটনায় মূলত বঙ্গভঙ্গেরই প্রতিফলন ঘটেছে।"
        },
        {
          "label": "ঘ",
          "question": "উক্ত ঘটনার ক্ষেত্রে হিন্দু ও মুসলমান সম্প্রদায়ের প্রতিক্রিয়া বিশ্লেষণ করো।",
          "explanation": "উক্ত ঘটনা অর্থাৎ বঙ্গভঙ্গের ক্ষেত্রে হিন্দু ও মুসলিম সম্প্রদায়ের প্রতিক্রিয়া ছিল বিপরীতমুখী। ১৯০৫ সালের বঙ্গভঙ্গ বাংলার ইতিহাসে একটি গুরুত্বপূর্ণ অধ্যায়। বঙ্গভঙ্গ কার্যকর হলে হিন্দু ও মুসলমান সম্প্রদায় বিপরীতমুখী প্রতিক্রিয়া দেখায়। উন্নয়নের আশায় পূর্ববঙ্গের অনগ্রসর মুসলমানরা একে- স্বাগত জানায়। কিন্তু পশ্চিমবঙ্গের জনগণ বিশেষ করে শিক্ষিত ও অবস্থাপর হিন্দুরা এর প্রতিবাদে ব্যাপক আন্দোলন গড়ে তোলে, যা স্বদেশি আন্দোলন নামে পরিচিত। তারা বিষয়টিকে বাঙালি জাতীয়তাবাদী আন্দোলন নস্যাৎ ও মাতৃভূমিকে ভাগ করার ব্রিটিশ ষড়যন্ত্র হিসেবে আখ্যা দেয়। অবশেষে ব্রিটিশ সরকার ১৯১১ সালে বঙ্গভঙ্গ রদের ঘোষণা দেয়। বঙ্গভঙ্গের ফলে এ অঞ্চলে হিন্দু-মুসলিম বিভেদ চরম আকার ধারণ করে। ফলে উভয় সম্প্রদায়ের মধ্যে ধর্মভিত্তিক জাতীয়তাবাদের সূত্রপাত ঘটে। তারা নিজেদের স্বতন্ত্র রাজনৈতিক শক্তি হিসেবে আত্মপ্রকাশ ঘটায়, যা সাময়িকভাবে ব্রিটিশ সরকারের 'ভাগ কর এবং শাসন কর' নীতি বাস্তবায়ন করলেও পরবর্তীতে তা ইংরেজ সরকারের বিরুদ্ধে বিদ্রোহের জ্বালানি যোগায়। বঙ্গভঙ্গের ফলে কলকাতা ভারতবর্ষের রাজধানীর মর্যাদা হারায় এবং হিন্দু-মুসলিম দ্বন্দ্ব সংঘাতে রূপ নেয়। ১৯৪০ সালের লাহোর প্রস্তাব ছিল মূলত বঙ্গভঙ্গেরই বর্ধিত রূপ। যার ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উপরে আলোচনার পরিপ্রেক্ষিতে বলা যায়, বঙ্গভঙ্গের ক্ষেত্রে হিন্দু ও মুসলমান সম্প্রদায়ের মধ্যে মিশ্র প্রতিক্রিয়া দেখা দেয়।"
        }
      ]
    },
    {
      "number": "5",
      "uddipok": "\"তুমি স্মরণীয় রক্তাক্ত ৮ই ফাল্গুন স্বৈরাচারের শিরায় শিরায় লেগেছিল যেদিন আগুন তুমি সেই ৮ই ফাল্গুন। শহীদ হলো যাঁরা নেই এই ক্ষণে রয়েছে তাঁদের প্রসূন ৮ই ফাল্গুন তুমি সুপ্রভ, তুমি সুদৃঢ় সুললিত ঐক্যের নবারুণ।\"",
      "tag": "NDCD 24",
      "sub_questions": [
        {
          "label": "ক",
          "question": "খিলাফত আন্দোলনের কয়েকজন নেতার নাম লিখ।",
          "explanation": "খেলাফত আন্দোলনের কয়েকজন নেতা হলেন- মওলানা মোহম্মদ আলী, মওলানা শওকত আলী, মওলানা আবুল কালাম আজাদ।"
        },
        {
          "label": "খ",
          "question": "আলীগড় আন্দোলনের উদ্দেশ্য কী ছিল? ব্যাখ্যা করো।",
          "explanation": "স্যার সৈয়দ আহমদ খানের আলীগড় আন্দোলনের মূল উদ্দেশ্য ছিল মুসলমানদের উদ্ধার ও পুনর্জাগরণ। ইংরেজি শিক্ষা ও সংস্কৃতি গ্রহণ না করে মুসলমানরা সব ক্ষেত্রে পিছিয়ে পড়ে। তৎকালীন মুসলমান সম্প্রদায়ের এ শোচনীয় দুরবস্থা থেকে তাদেরকে পরিত্রাণ করা সৈয়দ আহমদ খান জরুরি বলে মনে করেন। এ লক্ষ্যে আলীগড় আন্দোলনের মাধ্যমে সৈয়দ আহমদ ইংরেজ সরকার ও মুসলমান সম্প্রদায়ের মধ্যে সম্প্রতি স্থাপনে ব্রতী হন। আবার মুসলমানদের সর্বক্ষেত্রে আধুনিক করে গড়ে তোলার জন্য তাদের মধ্যে তিনি আধুনিক শিক্ষা বিস্তারে যত্নবান হন। মুসলমানদের মধ্যে প্রগতিশীল ভাবধারা প্রসারের উদ্দেশ্যে আলীগড় আন্দোলন পরিচালিত হয়েছিল।"
        },
        {
          "label": "গ",
          "question": "উদ্দীপকটি পাঠ্যবইয়ের কোন আন্দোলনকে স্মরণ করিয়ে দেয়? ব্যাখ্যা করো।",
          "explanation": "নিম্নের অনুরূপ: উদ্দীপকে বর্ণিত বিষয়বস্তু পাঠ্যবইয়ের ১৯৫২ সালের ভাষা আন্দোলনকে স্মরণ করিয়ে দেয়। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি গুরুত্বপূর্ণ ঘটনা। এ আন্দোলনে মাতৃভাষার মর্যাদা রক্ষার জন্য মিছিল করতে গিয়ে ১৯৫২ সালের ২১ ফেব্রুয়ারি কয়েকজন বাঙালি পুলিশের গুলিতে প্রাণ দেন। তাদের স্মরণেই রচিত হয় \"আমার ভাইয়ের রক্তে রাঙানো একুশে ফেব্রুয়ারি\" এই অমর গানটি এবং নির্মিত হয় শহিদ মিনার। তখন থেকে প্রতি বছর ২১ ফেব্রুয়ারি শহিদ মিনারে ফুল দিয়ে শহিদদের শ্রদ্ধাভরে স্মরণ করা হয়। উদ্দীপকে সে ঘটনারই চিত্র দেখা যায়। ১৯৪৭ সালে পাকিস্তান রাষ্ট্র সৃষ্টির পর থেকে এ আন্দোলনের পটভূমি রচিত হয়। প্রথম থেকেই পূর্ব বাংলার প্রতি পশ্চিমা শাসকগোষ্ঠী ভাষা- সংস্কৃতিসহ নানারকম বৈষম্য শুরু করে। পুরো পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালে বেশির ভাগ মানুষের মতামত উপেক্ষা করে পাকিস্তানী শাসকরা উর্দু ভাষাকে রাষ্ট্রভাষা হিসেবে ঘোষণা করে। ফলে বাঙালি ছাত্র, সাধারণ জনগণ ও বুদ্ধিজীবীরা প্রতিবাদমুখর হয়ে এ বৈষম্যমূলক সিদ্ধান্তের প্রতিবাদ জানায়। এভাবেই ভাষা আন্দোলনের সূত্রপাত ঘটে। ১৯৪৮ সালের মার্চ মাসে মোহাম্মদ আলী জিন্নাহ ঢাকা সফরে আসেন এবং ২১ মার্চ রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ কার্জন হলে বিশেষ সমাবর্তন অনুষ্ঠানে দৃঢ়কণ্ঠে ঘোষণা করেন- উর্দুই হবে পাকিস্তানের একমাত্র রাষ্ট্রভাষা। সাথে সাথে উভয় স্থানেই ছাত্র-জনতার মধ্য থেকে এর বিরুদ্ধে তীব্র প্রতিবাদ ওঠে এবং 'না' 'না' প্রতিধ্বনি হয়। ১৯৫২ সালে সারা দেশব্যাপী এ আন্দোলন ছড়িয়ে পড়ে। পূর্ব বাংলার তৎকালীন মুখ্যমন্ত্রী নূরুল আমীন ১৯৫২ সালের ২১ ফেব্রুয়ারি ঢাকায় ১৪৪ ধারা জারি করেন এবং সকল প্রকার শোভাযাত্রা, মিছিল ও সমাবেশ নিষিদ্ধ ঘোষণা করেন। ছাত্ররা ১৪৪ ধারা ভঙ্গ করে মিছিল বের করলে পুলিশ প্রথমে লাঠিচার্জ ও পরে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা কয়েকজন। আন্দোলন তীব্র আকার ধারণ করলে পশ্চিম পাকিস্তানি শাসকগোষ্ঠী বাংলাকে পাকিস্তানের অন্যতম রাষ্ট্রভাষা হিসেবে মেনে নিতে বাধ্য হয় এবং ১৯৫৬ সালে পাকিস্তানের সংবিধানে তা অন্তর্ভুক্ত হয়।"
        },
        {
          "label": "ঘ",
          "question": "উক্ত আন্দোলন বাঙালি জাতীয়তাবাদ বিকাশে মুখ্য ভূমিকা রেখেছিল- বিশ্লেষণ করো।",
          "explanation": "নিম্নের অনুরূপ: বাঙালি জাতীয়তাবাদ বিকাশে উক্ত আন্দোলন তথা ভাষা আন্দোলনের প্রভাব অপরিসীম। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির ইতিহাসে আর খুঁজে পাওয়া যায় না। এ আন্দোলনের উদ্দীপনায়ই বাংলার পরবর্তী রাজনৈতিক আন্দোলনগুলো পরিচালিত হয়েছিল। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের ছাত্র আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন, সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে।"
        }
      ]
    },
    {
      "number": "6",
      "uddipok": "তোরাব আলী অবাক হয়ে দেখলেন ক্ষমতাসীন সাজ্জাদ চৌধুরীর অনুগত লোকেরা চাকুরি পাচ্ছে, কর ফাঁকি দিয়ে ব্যবসায় করছে, অর্থনৈতিকভাবে এগিয়ে যাচ্ছে। অথচ তিনি নিজ যোগ্যতা থাকা সত্ত্বেও চাকুরি পেলেন না। কিন্তু এখানেও তাকে শোষণের শিকার হতে হলো। বাধ্য হয়ে এসব সমস্যার প্রতিকার চেয়ে সভা সমাবেশ করতে যান তোরাব আলী। সেখানেও তাকে পুলিশ লাঠিপেটা করে এবং বিনা অপরাধে দু'দিন জেলখানায় বন্দী করে রাখে।",
      "tag": "NDCD 24",
      "sub_questions": [
        {
          "label": "ক",
          "question": "আগরতলা মামলার মোট আসামি কতজন ছিল?",
          "explanation": "আগরতলা মামলার মোট আসামি ছিল ৩৫ জন।"
        },
        {
          "label": "খ",
          "question": "ছাত্র সংগ্রাম পরিষদ গঠনের প্রেক্ষাপট বর্ণনা করো।",
          "explanation": "গণঅভ্যুত্থানের প্রেক্ষাপটে ছাত্র সংগ্রাম পরিষদ গঠিত হয়। সরকার ১৯৬৮ সালের ১৮ জানুয়ারি বঙ্গবন্ধু শেখ মুজিবুর রহমানকে প্রধান আসামি করে ৩৫ জন সামরিক ও বেসামরিক নেতার বিরুদ্ধে আগরতলা মামলা দায়ের করে। এ অবস্থায় আওয়ামী লীগ নেতৃবৃন্দ কারারুদ্ধ ও অন্যান্য দলের নিষ্ক্রিয়তায় পূর্ব বাংলার সরকারবিরোধী আন্দোলন অনেকটা স্তিমিত হয়ে পড়ে। বাঙালির এই সংকটময় সময়ে আন্দোলনের নেতৃত্ব গ্রহণ করে এদেশের ছাত্র সমাজ। ১৯৬৯ সালের ৪ জানুয়ারি ডাকসু কার্যালয়ে এক সংবাদ সম্মেলনে পূর্ব পাকিস্তান ছাত্রলীগ ও পূর্ব পাকিস্তান ছাত্র ইউনিয়ন (মতিয়া ও মেনন উভয়ই গ্রুপ), সরকারি ছাত্রসংগঠন জাতীয় ছাত্র ফেডারেশন দোলন গ্রুপ এবং ঢাকা বিশ্ববিদ্যালয় 'ছাত্রসংসদ (ডাকসু) ঐক্যবদ্ধ হয়ে সর্বদলীয় ছাত্র সংগ্রাম পরিষদ গঠন করে।"
        },
        {
          "label": "গ",
          "question": "তোরাব আলীর অবস্থা আমাদেরকে পাকিস্তান শাসনামলের কোন বৈষম্যের কথা মনে করিয়ে দেয়? ব্যাখ্যা করো।",
          "explanation": "তোরাব আলীর অবস্থা আমাদেরকে পাকিস্তান শাসনামলের প্রশাসনিক, অর্থনৈতিক ও রাজনৈতিক বৈষম্যের কথা মনে করিয়ে দেয়। ১৯৪৭ সালে পাকিস্তান রাষ্ট্রের জন্ম হলে পূর্ব পাকিস্তানিরা সর্বপ্রথম প্রশাসনিক ক্ষেত্রে বঞ্চনার শিকার হয়। উচ্চপদস্থ সকল কর্মচারী নিয়োগ দেওয়া হতো পশ্চিম পাকিস্তান থেকে। দেশ ভাগের পর পূর্ব পাকিস্তানের নিয়ন্ত্রণ পশ্চিম পাকিস্তানিদের হাতে চলে যায়। ফলে পূর্ব পাকিস্তানে পুঁজিপতিদের বিকাশ সম্ভব হয়নি। এছাড়া সকল অর্থনৈতিক উন্নয়ন পশ্চিম পাকিস্তানকেন্দ্রিক হওয়ায় সকল বৈদেশিক বিনিয়োগ পশ্চিম পাকিস্তানে হয়।. এতে করে পূর্ব পাকিস্তান পশ্চিম পাকিস্তানের অঘোষিত কলোনিতে পরিণত হয়। রাজনৈতিক ক্ষেত্রে পাকিস্তানের তালমাটাল অবস্থা সামরিক শাসনকে উৎসাহিত করে। ফলে পশ্চিম পাকিস্তানের সামরিক সরকার কখনোই পূর্ব পাকিস্তানিদের নেতৃত্ব মেনে নিতে প্রস্তুত ছিল না। তাই ১৯৫৪ সালে ও ১৯৭০ সালের নির্বাচনে বাঙালি জয়ী হয়েও ক্ষমতায় বসতে পারেনি। উদ্দীপকে দেখতে পাই, তোরাব আলী যোগ্যতা থাকা স্বত্ত্বেও চাকরি না পেয়ে ব্যবসা শুরু করলে শোষণ-বঞ্চনার শিকার হন। বাধ্য হয়ে এসব সমস্যার প্রতিকার চেয়ে সভা-সমাবেশ করলে লাঠিপেটা ও বিনা অপরাধে দুইদিন জেল খাটতে হয়। যা পূর্ব পাকিস্তানিদের প্রতি পশ্চিম পাকিস্তানি শাসকদের প্রশাসনিক, অর্থনৈতিক ও রাজনৈতিক বৈষম্যের বহিঃপ্রকাশ।"
        },
        {
          "label": "ঘ",
          "question": "সাজ্জাদ চৌধুরী যেন স্বাধীনতাপূর্ব একটি নির্দিষ্ট অর্থনৈতিক শোষক গোষ্ঠীর প্রতিভূ- যুক্তিসহ বিশ্লেষণ করো।",
          "explanation": "সাজ্জাদ চৌধুরী যেন স্বাধীনতাপূর্ব একটি নির্দিষ্ট অর্থনৈতিক শোষকগোষ্ঠী তথা পশ্চিম পাকিস্তানি শোষকগোষ্ঠীর প্রতিভূ- উক্তিটি যথার্থ। ১৯৪৭ সালের ১৪ আগস্ট পাকিস্তানের জন্ম হয়। পাকিস্তানের রাজধানী ছিল করাচি। পূর্ব পাকিস্তানের মানুষকে তারা বিভিন্ন দিক দিয়ে শোয়ণ করত। তবে পশ্চিম পাকিস্তান কর্তৃক পূর্ব পাকিস্তান সর্বোচ্চ, বৈষম্যের শিকার হয়েছে অর্থনৈতিক ক্ষেত্রে। পশ্চিম পাকিস্তানে কেন্দ্রীয় সরকার প্রতিষ্ঠিত থাকায় কেন্দ্রের সরাসরি নিয়ন্ত্রণে পূর্ব পাকিস্তানের সব আয় পশ্চিম পাকিস্তানে চলে যায়। প্রাদেশিক সরকারের হাতে মুদ্রাব্যবস্থা ও অর্থনৈতিক কোনো নিয়ন্ত্রণ ছিল না। কেন্দ্রীয় ব্যাংকসহ সব ব্যাংক, বিমা, বাণিজ্যিক প্রতিষ্ঠানের সদর দপ্তর ছিল পশ্চিম পাকিস্তানে। ফলে পূর্ব পাকিস্তানের প্রয়োজনীয় অর্থ ব্যবস্থা পশ্চিম পাকিস্তানের ওপর নির্ভরশীল ছিল। এসব কারণে পূর্ব পাকিস্তানে কোনো উন্নয়নমূলক প্রতিষ্ঠান গড়ে ওঠেনি। পশ্চিম পাকিস্তানে ফেডারেল রাজধানী,, সকল প্রশাসনিক সদর দপ্তর স্থাপিত হওয়ায় রাস্তাঘাট নির্মাণ, বিদ্যুৎ ও সেচখাতে ব্যয়ের মাধ্যমে স্বাধীনতার কয়েক বছরের মধ্যেই পশ্চিম পাকিস্তান অর্থনৈতিকভাবে এগিয়ে যায়। ১৯৪৭ সালে পাকিস্তান স্বাধীন হওয়ার সময় যে ৩৮টি শিল্প কলকারখানা লাভ করেছিল তার মধ্যে পূর্ব বাংলায় ছিল ২০টি এবং পশ্চিম পাকিস্তানে ছিল ১৮টি। কিন্তু যতই দিন যেতে থাকে পশ্চিম পাকিস্তানে শিল্প কলকারখানার সংখ্যা বৃদ্ধি পেলেও পূর্ব বাংলায় তেমন উল্লেখযোগ্য কলকারখানা গড়ে ওঠেনি। আলোচনা শেষে বলা যায়, উদ্দীপকের সাজ্জাদ চৌধুরী নিঃসন্দেহে পশ্চিম পাকিস্তানের অর্থনৈতিক শোষকগোষ্ঠীর প্রতিনিধিত্ব করে।"
        }
      ]
    },
    {
      "number": "7",
      "uddipok": "তারিকুল ইসলাম একটি ঐতিহাসিক মামলার ওপর স্বল্পদৈর্ঘ্য ছায়াছবি নির্মাণের উদ্যোগে নিয়েছেন। স্ক্রিপ্টের ঘটনা হলো-একটি জাতির কল্যাণে আবির্ভাব ঘটবে এক মহান নেতার এবং তিনি নিজের জীবন বিপন্ন করে উক্ত জাতিকে শোষণ-বঞ্চনার হাত থেকে মুক্তি দিতে চাইবেন। ফলশ্রুতিতে তিনি সরকারের রোষানলে পড়বেন এবং ৩৪ জন সম্পযাগীসহ এক রাষ্ট্রদ্রোহী মামলায় জড়াবেন। পরিশেষে ব্যাপক গণআন্দোলনের মুখে তিনি মুক্তি লার্ভ করবেন।",
      "tag": "NDCD 24",
      "sub_questions": [
        {
          "label": "ক",
          "question": "জেনারেল ইয়াহিয়া খান কখন ক্ষমতা গ্রহণ করেন?",
          "explanation": "১৯৬৯ সালের ২৫ মার্চ জেনারেল ইয়াহিয়া খান ক্ষমতা গ্রহণ করেন।"
        },
        {
          "label": "খ",
          "question": "’অপারেশন সার্চলাইট' বলতে কী বোঝায়? লিখ।",
          "explanation": "১৯৭১ সালের ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত্র বাঙালির ওপর যে নৃশংস হত্যাকাণ্ড শুরু করে তা অপারেশন সার্চলাইট নামে পরিচিত। ১৯৭০ সালের নির্বাচনে পূর্ব বাংলার মানুষের প্রাণের দল আওয়ামী লীগ বিজয় অর্জন করে। পাকিস্তানি শাসকগোষ্ঠী বাঙালির কাছে ক্ষমতা হস্তান্তর না করে বরং বাঙালি জাতিকে দমিয়ে দিতে ১৯৭১ সালের ২৫ মার্চ রাতে গণহত্যা চালায়। এটি অপারেশন সার্চলাইট নামে পরিচিত।"
        },
        {
          "label": "গ",
          "question": "স্ক্রিপ্টটি কোন ঐতিহাসিক মামলার সঙ্গে সাদৃশ্যপূর্ণ? ব্যাখ্যা করো।",
          "explanation": "স্ক্রিপ্টটি ঐতিহাসিক আগরতলা মামলার সঙ্গে সাদৃশ্যপূর্ণ। ১৯৬৮ সালের ৬ জানুয়ারি পাকিস্তান- সরকার ঘোষণা করে যে দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan Observer, January 7, 1968)। অতঃপর সরকার ১৯৬৮ সালের ১৮ জানুয়ারি বঙ্গবন্ধু শেখ মুজিবুর রহমানকে প্রধান আসামি করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত বঙ্গবন্ধু শেখ মুজিবুর রহমানের রাজনৈতিক কর্মকাণ্ডকে বুদ্ধ করে দেয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকের ছায়াছবির স্ক্রিপ্টের ঘটনা হলো- একটি জাতির কল্যাণে আবির্ভাব ঘটবে এক মহান নেতার এবং তিনি নিজের জীবন বিপন্ন করে উত্ত জাতিকে শোষণ-বঞ্চনার হাত থেকে মুক্তি দিতে চাইবেন। ফলশ্রুতিতে তিনি সরকারের রোষানলে পড়বেন এবং ৩৪ জন সহযোগীসহ এক রাষ্ট্রদ্রোহী মামলায় জড়াবেন। উদ্দীপকে বর্ণিত স্ক্রিপ্টের সাথে আগরতলা মামলার সাদৃশ্য লক্ষ করা যায়।"
        },
        {
          "label": "ঘ",
          "question": "উদ্দীপকে মহান নেতা দেশপ্রেমের এক উজ্জ্বল পথপ্রদর্শক- পাঠ্যবইয়ের আলোকে বিশ্লেষণ",
          "explanation": "উদ্দীপকের মহান নেতা তথা বঙ্গবন্ধু শেখ মুজিবুর রহমান দেশপ্রেমের উজ্জ্বল পৃথপ্রদর্শক- বক্তব্যটি যথার্থ। বাংলাদেশের স্বাধীনতা সংগ্রামের মূল নেতৃত্বে ছিলেন বঙ্গবন্ধু শেখ মুজিবুর রহমান। তাঁর অপরিসীম ত্যাগ-তিতিক্ষার ফলে বিশ্ব মানচিত্রে স্বাধীন সার্বভৌম বাংলাদেশ রাষ্ট্রের উদ্ভব হয়। জীবনের অধিকাংশ সময় তিনি ব্যয় করেছেন দেশ ও দেশের মানুষের জন্য, যা বিশ্বে দেশপ্রেমের এক উজ্জল দৃষ্টান্ত হয়ে থাকবে। বাংলাদেশের স্বাধীনতা সংগ্রামের মহান স্থপতি বঙ্গবন্ধু শেখ মুজিবুর রহমান একজন প্রকৃত দেশপ্রেমিক। তিনি বাঙালির অধিকার আদায়ের জন্য সর্বদা সোচ্চার ছিলেন। ভাষা আন্দোলনে তিনি বলিষ্ঠ ভূমিকা পালন করেন। তিনি ছিলেন ভাষা আন্দোলনের প্রথম কারাবন্দীদের অন্যতম। সরকারি অত্যাচার, দমন- পীড়ন তাকে পিছু হঠাতে সক্ষম হয়নি। ১৯৫৪ সালের যুক্তফ্রন্ট নির্বাচন, ১৯৫৮ সালে জেনারেল আইয়ুব খানের সামরিক শাসন বিরোধী আন্দোলন, ১৯৬৬ সালে 'আমাদের বাঁচার দাবি ছয়দফা' কর্মসূচি পেশ ও ছয়দফা ভিত্তিক আন্দোলন, '৬৯-এর গণঅভ্যুত্থান, ১৯৭০ সালের সাধারণ নির্বাচনে আওয়ামী লীগের নিরঙ্কুশ বিজয়, ১৯৭১ সালের অসহযোগ আন্দোলন থেকে স্বাধীনতার ঘোষণা ও স্বাধীনতা অর্জন সকল ক্ষেত্রেই জাতির পিতা বঙ্গবন্ধু শেখ মুজিবুর রহমান অনন্য ভূমিকা পালন করেন। পাকিস্তানের ২৪ বছরের শাসনে ১২ বছর তিনি কারাগারে কাটিয়েছেন। ১৯৭১ সালের ২৫ শে মার্চ নিরস্ত্র বাঙালির ওপর পাকিস্তান হানাদার বাহিনী সশস্ত্র আক্রমণে ঝাঁপিয়ে পড়লে ২৬ শে মার্চ প্রথম প্রহরে তিনি স্বাধীনতা ঘোষণা করেন। তাঁর নামেই আমাদের মুক্তিযুদ্ধ পরিচালিত হয়। তিনি ছিলেন মুক্তিযুদ্ধের সর্বাধিনায়ক ও গণপ্রজাতন্ত্রী বাংলাদেশ-এর প্রথম রাষ্ট্রপতি। তাই সার্বিক আলোচনার প্রেক্ষিতে বলা যায়, বঙ্গবন্ধুর বলিষ্ঠ ও আপসহীন নেতৃত্বে আমরা স্বাধীনতা পেয়েছি। তিনি হলেন দেশপ্রেমের উজ্জ্বল পথপ্রদর্শক।"
        }
      ]
    },
    {
      "number": "8",
      "uddipok": "কুতুবপুর এলাকার বিশিষ্ট রাজনীতিবিদ এলাকার উন্নয়নের দাবির আন্দোলনে বন্দী হন। তার আটক হওয়ার খবর এলাকায় ছড়িয়ে পড়লে সবাই প্রচন্ড ক্ষুব্ধ হয়। পরের দিন উক্ত এলাকার বিভিন্ন শিক্ষা প্রতিষ্ঠানের ছাত্রছাত্রীরা উক্ত রাজনীতিবিদের মুক্তিসহ জাতীয় বাজেটে শিক্ষাখাতে সর্বোচ্চ বরাদ্দ, নিয়োগের ক্ষেত্রে দুর্নীতি রোধ, বেকারত্ব ১০ শতাংশে নামিয়ে আনা প্রভৃতি দাবি নিয়ে ব্যাপক আন্দোলন শুরু করে। আন্দোলন ক্রমশ সারা দেশে ছড়িয়ে পড়লে সরকার আন্দোলন থামাতে উক্ত রাজনীতিবিদকে মুক্তি দেন। কিন্তু তার নেতৃত্বে আন্দোলনের গতি আরও তীব্র হয় এবং এক গণঅভ্যুত্থানে সরকারের পতন ঘটে।",
      "tag": "NDCD 24",
      "sub_questions": [
        {
          "label": "ক",
          "question": "মুজিবনগর সরকার গঠিত হয় কত তারিখে?",
          "explanation": "মুজিবনগর সরকার ১৯৭১ সালের ১০ এপ্রিল গঠিত হয়।"
        },
        {
          "label": "খ",
          "question": "বুদ্ধিজীবী হত্যা বলতে কী বোঝায়? লিখ।",
          "explanation": "বাঙালি জাতিকে মেধাশূন্য করার ষড়যন্ত্রের অংশ হিসেবে ১৯৭১ সালের মুক্তিযুদ্ধের সময় যে অগণিত বুদ্ধিজীবীকে হত্যা করা হয়, তাকেই বুদ্ধিজীবী হত্যা বলা হয়। পাকিস্তানি বাহিনী চূড়ান্ত পরাজয়ের দুই দিন পূর্বে ১৪ ডিসেম্বর দেশের শ্রেষ্ঠ সন্তানদের নির্মমভাবে হত্যা করে। এদের মধ্যে অধ্যাপক, সাহিত্যিক, সাংবাদিক, চিকিৎসকসহ কেউ বাদ পড়েনি। বুদ্ধিজীবীদের হত্যাকান্ডে আলবদর ও রাজাকাররা প্রধান ভূমিকা পালন করেছিল।' নিঃসন্দেহে বুদ্ধিজীবী হত্যাকাণ্ড ছিল সামরিক জান্তার নীলনকশার বাস্তবায়ন।"
        },
        {
          "label": "গ",
          "question": "কুতুবপুর এলাকায় ছাত্রছাত্রীদের দাবিভিত্তিক আন্দোলনের সাথে স্বাধীনতাপূর্ব কোন আন্দোলনের সাদৃশ্য রয়েছে? ব্যাখ্যা করো।",
          "explanation": "কুতুবপুর এলাকায় ছাত্রছাত্রীদের দারিভিত্তিক আন্দোলনের সাথে স্বাধীনতাপূর্ব ১১ দফাভিত্তিক আন্দোলনের সাদৃশ্য রয়েছে। ১৯৬৯ সালের ৪ জানুয়ারি পূর্ব পাকিস্তান ছাত্র ইউনিয়ন, পূর্ব পাকিস্তান ছাত্রলীগ ও ডাকসুর নেতৃবৃন্দরা মিলে সর্বদলীয় ছাত্র সংগ্রাম পরিষদ গঠন করে। ছাত্র সংগ্রাম পরিষদ বঙ্গবন্ধুর ছয় দফার সাথে মিলিয়ে আরও কয়েকটি দাবি নিয়ে ১১ দফা দাবি পেশ করে। এ ১১ দফা দাবি আদায়ের লক্ষ্যে 'ডাক' ও ছাত্রসংগ্রাম পরিষদের যৌথ উদ্যোগে পূর্ব পাকিস্তানে ব্যাপক আন্দোলন গড়ে ওঠে। ১১ দফার উল্লেখযোগ্য দাবিগুলো- হলো আত্মনির্ভরশীল কলেজগুলোকে প্রাদেশিকীকরণের নীতি প্রত্যাহার, শিক্ষার ব্যাপক প্রসার, ছাত্র বেতন শতকরা ৫০ ভাগ হ্রাস, মাতৃভাষার মাধ্যমে শিক্ষাদান, ছাত্রদের আবাসিক ব্যয়ের ৫০ ভাগ সাহায্য হিসেবে প্রদান, চাকুরির সুযোগ সৃষ্টি করা এবং চাকুরির নিশ্চয়তা, আগরতলা মামলায় আটককৃতদের মুক্তিদান ইত্যাদিসহ ৬ দফার দাবিগুলো অন্তর্ভুক্ত ছিল। উদ্দীপকে কুতুবপুর এলাকার বিভিন্ন শিক্ষা প্রতিষ্ঠানের ছাত্রছাত্রীরা বন্দিকৃত রাজনীতিবিদের মুক্তিসহ জাতীয় বাজেটে শিক্ষাখাতে সর্বোচ্চ বরাদ্দ, নিয়োগের ক্ষেত্রে দুর্নীতি রোধ, বেকারত্ব ১০ শতাংশ নামিয়ে আনা প্রভৃতি দাবি নিয়ে ব্যাপক আন্দোলন শুরু করে, যা স্বাধীনতাপূর্ব ১১ দফাভিত্তিক আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের গণঅভুত্থান হলো আন্দোলনের এক চূড়ান্ত রূপ। সাদৃশ্যপূর্ণ উক্ত আন্দোলনের প্রেক্ষাপট বিশ্লেষণ করো।",
          "explanation": "উদ্দীপকের গণঅভ্যুত্থান তথা ১৯৬৯ সালের গণঅভ্যুত্থান হলো আন্দোলনের এক চূড়ান্ত রূপ। এ আন্দোলনের প্রেক্ষাপট আইয়ুব খানের স্বৈরাচারী শাসনের মধ্যেই নিহিত ছিল। ১৯৬৯ সালে আইয়ুব খানের বিরুদ্ধে সংঘটিত গণঅভ্যুত্থান হঠাৎ সৃষ্ট কোনো ঘটনা ছিল না। এটা ছিল এক দশকব্যাপী আইয়ুব সরকারের স্বৈরাচারী শাসনের বিরুদ্ধে গণতান্ত্রিক আন্দোলনের সফল পরিণতি। আইয়ুব খান সরকারের দমননীতি, শোষণ, নিপীড়ন ও নির্যাতন পূর্ব পাকিস্তানিদের বিক্ষুব্ধ করে তুলেছিল। সেজন্য বাঙালিদের অন্যতম দাবি ছিল স্বায়ত্তশাসন। ছয় দফার মধ্যে বাঙালি তাদের এ দাবির পূর্ণরূপ দেখতে পায়। কিন্তু আইয়ুব খান অস্ত্রের ভাষায় ছয় দফা মোকাবিলা করার ঘোষণা দেন এবং এ আন্দোলন দমন করার জন্য আগরতলা মামলা দায়ের করে ছয় দফার রূপকার বঙ্গবন্ধু শেখ মুজিবুর রহমানকে গ্রেফতার করেন। ফলে পূর্ব পাকিস্তানে প্রবল গণবিক্ষোভের সৃষ্টি হয়। এ সময় বাংলার অকুতোভয় ছাত্রসমাজ ১১ দফা নিয়ে এগিয়ে এলে গণবিক্ষোভ গণবিস্ফোরণে রূপান্তরিত হয়। আন্দোলনের গতিবেগ বুঝে মওলানা আবদুল হামিদ খান ভাসানী তার এতদিনকার নীরবতা ভেঙে রাস্তায় বেরিয়ে আসেন। এসময়ে ভাসানীর অনুসারী ছাত্রনেতা আসাদুজ্জামান মিছিলে গুলিবিদ্ধ হয়ে শহিদ হন। বিক্ষুব্ধ ছাত্ররা শহিদ আসাদের রক্তভেজা শার্ট নিয়ে তৎক্ষণাৎ মিছিলে বের হয়। এর ফলে আন্দোলনে নতুন জোয়ার আসে। পূর্ব পাকিস্তানের সকল গণতান্ত্রিক শক্তি এক কাতারে শামিল হয়ে বঙ্গবন্ধুর মুক্তি দাবি করে। আইয়ুব খান সরকারের পতন ঘটে। উপরের আলোচনা থেকে বলা যায়, ১৯৬৯ সালে গণঅভ্যুত্থান সংঘটিত হলেও এর প্রেক্ষাপট আরও অনেক পূর্বেই রচিত হয়েছিল এবং ১৯৬৯ সালের গণঅভ্যুত্থান ছিল আন্দোলনের এক চূড়ান্ত রূপ।"
        }
      ]
    },
    {
      "number": "9",
      "uddipok": "ড. আবুল হোসেন শিক্ষার্থীদের উদ্দেশ্যে বলেন, ১৯৭০ সালের সাধারণ নির্বাচন ছিল পূর্ব পাকিস্তানের বাঙালি জনগণের সর্বপ্রথম অধিকার আদায়ের নির্বাচন। এ নির্বাচনে আওয়ামী লীগের বিজয় পাকিস্তানি শাসকগোষ্ঠির মনোবল ভেঙ্গে দেয়। শেষ পর্যন্ত নানা টালবাহানা করে তারা আওয়ামী লীগ প্রধান বঙ্গবন্ধু শেখ মুজিবুর রহমানের হাতে ক্ষমতা হস্তান্তর করেনি। তা সত্ত্বেও এ নির্বাচনের মাধ্যমে বাঙালির। ৬ দফা ও এগার দফা বাস্তবায়নের পথ অনেক সহজ হয়",
      "tag": "NDCD 24",
      "sub_questions": [
        {
          "label": "ক",
          "question": "মুক্তিযুদ্ধের সময় সমগ্র বাংলাদেশকে কয়টি সেক্টরে ভাগ করা হয়?",
          "explanation": "মুক্তিযুদ্ধের সময় সমগ্র বাংলাদেশকে ১১টি সেক্টরে ভাগ করা হয়।"
        },
        {
          "label": "খ",
          "question": "মুক্তিযুদ্ধে প্রবাসী বাঙালিদের অবদান ব্যাখ্যা করো।",
          "explanation": "১৯৭১ সালের স্বাধীনতা যুদ্ধে প্রবাসীদের ভূমিকা ছিল তাৎপর্যপূর্ণ। মুক্তিযুদ্ধের সময় পাকিস্তানি দখলদার বাহিনীর হত্যাযজ্ঞ, নির্যাতন ও ধ্বংসের চিত্র বিশ্বের কাছে তুলে ধরার মাধ্যমে প্রবাসীরা গুরুত্বপূর্ণ অবদান রাখেন। তারা বাংলাদেশ সরকারের (মুজিবনগর) প্রতিনিধিদের অর্থ ও আশ্রয় দেওয়াসহ বিভিন্নভাবে সহযোগিতা করেছেন। প্রবাসীরা মুক্তিযুদ্ধের কারণ ও বাঙালিদের দুর্ভোগের প্রতি সংশ্লিষ্ট দেশের সরকারি ও বেসরকারি মহলের দৃষ্টি আকর্ষণের চেষ্টা করেন। বিশ্বের বিভিন্ন দেশ যে বাংলাদেশের স্বাধীনতার লড়াইকে অকুণ্ঠ সমর্থন দিয়েছিল তার পেছনে প্রবাসীদের তৎপরতার বড় ভূমিকা ছিল।"
        },
        {
          "label": "গ",
          "question": "১৯৭০ সালের নির্বাচনের ফলাফল বানচালের জন্য পাকিস্তানি শাসকগোষ্ঠী কীভাবে ভূমিকা রেখেছিল ড. আবুল হোসেনের বক্তব্যের আলোকে তা ব্যাখ্যা করো।",
          "explanation": "উদ্দীপকে ড. আবুল হোসেনের বক্তব্যের সাথে ১৯৭০ সালের নির্বাচনের সাদৃশ্য রয়েছে। ১৯৭০ সালের নির্বাচনের ফলাফল বানচালে পাকিস্তানি শাসকগোষ্ঠী ভূমিকা রেখেছিল। ১৯৭০ সালের নির্বাচন ছিল সর্বজনীন ভোটাধিকারের ভিত্তিতে অনুষ্ঠিত ঐক্যবদ্ধ পাকিস্তানের প্রথম ও শেষ সাধারণ নির্বাচন। এ নির্বাচনে আওয়ামী লীগ পূর্ব পাকিস্তানের জন্য নির্ধারিত জাতীয় পরিষদের ১৬৯টি আসনের মধ্যে ১৬৭টি এবং প্রাদেশিক পরিষদের ৩১০টি আসনের মধ্যে ২৯৮টি আসন লাভ করে পাকিস্তানের একক সংখ্যাগরিষ্ঠ দলে পরিণত হয়। কিন্তু পাকিস্তানের শাসকগোষ্ঠী আওয়ামী লীগের কাছে ক্ষমতা হস্তান্তর না করে টালবাহানা শুরু করে। প্রেসিডেন্ট ইয়াহিয়া খান ১৯৭১ সালের ১ মার্চ জাতীয় পরিষদের অধিবেশন অনির্দিষ্টকালের জন্য স্থগিত ঘোষণা করলে বঙ্গবন্ধু ২ মার্চ ঢাকায় এবং ৩ মার্চ সারা দেশে হরতাল আহ্বান করেন। ৭ মার্চ রেসকোর্স ময়দানে ঐতিহাসিক ভাষণের মাধ্যমে আন্দোলন চালিয়ে যাওয়ার কথা বলেন। প্রশাসন, আইন-শৃঙ্খলা বাহিনী, আমদানি-রপ্তানি কার্যক্রম, শিক্ষাপ্রতিষ্ঠান এবং সরকারি অফিস-আদালতে তার নির্দেশ পালিত হয়। এর ফলে গোটা পূর্ব পাকিস্তানে সরকারি কর্মকাণ্ড অচল হয়ে পড়ে, যা 'অসহযোগ আন্দোলন' নামে অভিহিত। উদ্দীপকে ড. আবুল হোসেন শিক্ষার্থীদের উদ্দেশ্যে বলেন, ১৯৭০ সালের সাধারণ নির্বাচন ছিল পূর্ব পাকিস্তানের বাঙালি জনগণের সর্বপ্রথম অধিকার আদায়ের নির্বাচন। এ নির্বাচনে আওয়ামী লীগের বিজয় পাকিস্তানি শাসকগোষ্ঠীর মনোবল ভেঙে দেয়। শেষ পর্যন্ত নানা টালবাহনা করে তারা আওয়ামী লীগ প্রধান বঙ্গবন্ধু শেখ মুজিবুর রহমানের হাতে ক্ষমতা হস্তান্তর করে নি। ড. আবুল হোসেন বক্তব্যের সাথে ১৯৭০ সালের নির্বাচনের সাদৃশ্য লক্ষ করা যায়।"
        },
        {
          "label": "ঘ",
          "question": "অনুচ্ছেদে উল্লিখিত নির্বাচনের তাৎপর্য বিশ্লেষণ করো।",
          "explanation": "অনুচ্ছেদে উল্লেখিত নির্বাচন তথা ১৯৭০ সালের নির্বাচন অত্যন্ত তাৎপর্যপূর্ণ। স্বাধীন, সার্বভৌম বাংলাদেশের অভ্যুদয়ের পেছনে ১৯৭০ সালের নির্বাচনের গুরুত্ব অনেক। পাকিস্তানি শাসনামলে ১৯৫৪ সালের নির্বাচনের পর এটিই ছিল সবচেয়ে বেশি অবাধ ও নিরপেক্ষ নির্বাচন। ১৯৪৭ সালের পর থেকে বাঙালি জাতি ভাষা, সাহিত্য ও সংস্কৃতি সর্বক্ষেত্রে যে স্বাতন্ত্র্য দাবি করে আসছিল, ১৯৭০ সালের নির্বাচনে বাঙালির সে স্বাতন্ত্র্য পরিচয়ের বিজয় ঘটে। পূর্ব বাংলার জনগণ স্বায়ত্তশাসনের যে দাবি করে আসছিল তা পশ্চিম পাকিস্তানি শাসকগোষ্ঠী অবৈধ বলে ঘোষণা করে। এ নির্বাচনের ফলে ছয় দফাভিত্তিক স্বায়ত্তশাসনের দাবির বৈধতা প্রমাণিত হয়। সর্বোপরি ইয়াহিয়া খানের ঘোষণা অনুযায়ী নির্বাচিত সরকারের হাতে ক্ষমতা হস্তান্তরের সময় এলে তিনি তা না করে নিরীহ বাঙালির ওপর সেনাবাহিনীর মাধ্যমে গণহত্যা চালান। শুরু হয় বাংলার মানুষের মুক্তির সশস্ত্র সংগ্রাম, যার পরিণতিতে ১৯৭১ সালের ১৬ ডিসেম্বর মুক্তিযুদ্ধে বাঙালি চূড়ান্ত বিজয় অর্জনের মাধ্যমে পৃথিবীর বুকে বাংলাদেশ নামে একটি সার্বভৌম রাষ্ট্রের জন্ম হয়। উপরের আলোচনা শেষে বলা যায়, স্বাধীন, সার্বভৌম বাংলাদেশের অভ্যুদয়ে ১৯৭০-এর নির্বাচনের গুরুত্ব ও প্রভাব ছিল সুদূরপ্রসারী ও তাৎপর্যপূর্ণ।"
        }
      ]
    },
    {
      "number": "10",
      "uddipok": "অরূপ কুমার আফ্রিকার একটি দেশে বসবাস করেন। তিনি ঐ দেশটির মুক্তিযুদ্ধের সময়েও সেখানে অবস্থান করেছিলেন। যুদ্ধ পরিচালনার জন্য নির্বাচনে জয়লাভকারী কিন্তু সদস্য দ্বারা একটি সরকার গঠন করা হয়েছিল সেখানে। সরকারের কাজ ছিল যুদ্ধ পরিচালনা করা এবং দেশটির পক্ষে বিশ্বজনমত গঠন করা। যুদ্ধ পরিচালনা করার জন্য দেশটিকে তারা এগারটি অংশে বিভক্ত করে।",
      "tag": "NDCD 24",
      "sub_questions": [
        {
          "label": "ক",
          "question": "মুক্তিবাহিনীর প্রধান সেনাপতি কে ছিলেন?",
          "explanation": "মুক্তিবাহিনীর প্রধান সেনাপতি ছিলেন কর্নেল এম এ জি ওসমানী।"
        },
        {
          "label": "খ",
          "question": "সাইমন ড্রিং বাংলাদেশের মুক্তিযুদ্ধের ইতিহাসে একটি গর্বিত নাম কেন? লিখ।",
          "explanation": "বাংলাদেশে পাকিস্তানি সেনাবাহিনীর ২৫ মার্চের নৃশংস গণহত্যার খবর বহির্বিশ্বে প্রচারের মাধ্যমে এবং বাংলাদেশের স্বাধীনতার পক্ষে জনমত গড়ে তোলার মাধ্যমে বাংলাদেশের মুক্তিযুদ্ধে গুরুত্বপূর্ণ ভূমিকা রাখেন সাইমন ড্রিং। এই কারণে সাইমন ড্রিং বাংলাদেশের মুক্তিযুদ্ধের ইতিহাসে গর্বিত নাম। বাংলাদেশের স্বাধীনতা যুদ্ধের সময় তিনি ডেইলি টেলিগ্রাফের প্রতিনিধি হিসেবে বাংলাদেশে কর্মরত ছিলেন। ১৯৭১ সালের ২৫ মার্চ নৃশংস হত্যাকান্ডের পর ২৭ মার্চ তিনি ঢাকা শহর ঘুরে নৃশংসতার ছবি তুলে ইংল্যান্ডে পাঠান। তার পাঠানো ছবি 'Daily Telegraph'-এ প্রকাশিত হলে বিশ্বমিডিয়ায় ব্যাপক আলোড়ন সৃষ্টি করে। মুক্তিযুদ্ধে অবদানের জন্য ২০১২ সালে বাংলাদেশ সরকার তাকে সম্মাননা জানায়।"
        },
        {
          "label": "গ",
          "question": "বাংলাদেশের মুক্তিযুদ্ধের কোন সরকারের সাথে অরূপ কুমারের দেখা দেশটির সরকারের মিল রয়েছে? ব্যাখ্যা করো।",
          "explanation": "বাংলাদেশের মুক্তিযুদ্ধের মুজিবনগর সরকারের সাথে অরূপ কুমারের দেখা দেশটির সরকারের মিল রয়েছে। পূর্ব পাকিস্তানের বাঙালিদের অধিকারের দাবিকে স্তব্ধ করে দিতে পশ্চিম পাকিস্তানের শাসকরা গণহত্যা শুরু করলে বঙ্গবন্ধু শেখ মুজিবুর রহমান স্বাধীনতা ঘোষণা করেন। শুরু হয় মুক্তিযুদ্ধ। এ যুদ্ধকে সঠিকভাবে পরিচালনা এবং মুক্তিযুদ্ধের পক্ষে বিশ্ব জনমত গঠনের লক্ষ্যে ১৯৭১ সালের ১০ এপ্রিল কুষ্টিয়ার মেহেরপুর জেলার বৈদ্যনাথতলায় (বর্তমান মুজিবনগর) গঠিত হয় বাংলাদেশের প্রথম সরকার। এ সরকারই মুজিবনগর সরকার নামে পরিচিত। মুজিবনগর সরকারের ১২টি মন্ত্রণালয় বা বিভাগ ছিল। এসব বিভাগের মাধ্যমেই যুদ্ধকালে সামরিক ও বেসামরিক প্রশাসন পরিচালিত হয়। এ সরকার প্রতিবেশী দেশ ভারতের সহায়তায় মুক্তিযোদ্ধাদের প্রশিক্ষণ ও অস্ত্র দিয়ে এবং যুদ্ধের পক্ষে রাজনৈতিক, কূটনৈতিক ও সামরিক সমর্থন আদায়ের মাধ্যমে স্বাধীন বাংলাদেশ প্রতিষ্ঠায় প্রত্যক্ষভাবে সহায়তা করে। উদ্দীপকে অরূপ কুমারের দেখা দেশটিতে যুদ্ধ পরিচালনার জন্য জয়লাভকারী সদস্য দ্বারা সরকার গঠন করা হয়েছিল। সরকারের কাজ ছিল যুদ্ধ পরিচালনা করা এবং দেশটির পক্ষে বিশ্বজনমত গঠন করা। উল্লিখিত সরকারের সাথে বাংলাদেশের মুক্তিযুদ্ধে মুজিবনগর সরকারের সাদৃশ্য লক্ষ করা যায়।"
        },
        {
          "label": "ঘ",
          "question": "তুমি কি মনে কর, এই ধরণের একটি সরকার গঠন ছাড়া বাংলাদেশও স্বাধীন হতো না? মতামতের সপক্ষে যুক্তি দাও।",
          "explanation": "হ্যাঁ, অবশ্যই আমি মনে করি মুজিবনগর সরকার গঠন ছাড়া বাংলাদেশ স্বাধীন হতো না। মুজিবনগর সরকার গঠন করেই শপথ গ্রহণ অনুষ্ঠানে বাংলাদেশকে ২৬ মার্চ হতে আনুষ্ঠানিকভাবে স্বাধীন, সার্বভৌম রাষ্ট্র হিসেবে ঘোষণার মাধ্যমে শুরু হয় মহান মুক্তিযুদ্ধ। বাংলার স্বাধীনতাকামী জনতা মুজিবনগর সরকার গঠিত হওয়ায় আশার আলো দেখতে পায়। যুদ্ধের প্রশিক্ষণ ও অস্ত্র সংগ্রহ করতে জনগণ ভারতে ভিড় জমালে এ সরকার প্রশিক্ষণ ও অস্ত্রের ব্যবস্থা করে তরুণদের যুদ্ধে পাঠায়। স্বাধীনতাযুদ্ধের চেতনাকে অক্ষুণ্ণ রাখার জন্য ও সংগ্রামী জনগণের মনোবল ঠিক রাখার জন্য মুজিবনগর সরকার স্বাধীন বাংলা বেতারকেন্দ্র ও পত্র- পত্রিকার মাধ্যমে যে প্রচেষ্টা চালিয়েছিল, তা ছিল মুক্তিযুদ্ধের প্রেরণার অন্যতম উৎস। বাংলাদেশে ২৬ মার্চ সকাল হতে স্বতঃস্ফূর্ত যুদ্ধ শুরু হলে এ সরকার মুক্তিযুদ্ধকে সুসংহতভাবে পরিচালনার জন্য বাংলাদেশের সেনা কর্মকর্তাদের সঙ্গে পরামর্শক্রমে যুদ্ধক্ষেত্রকে ১১টি সেক্টরে বিভক্ত করে। এছাড়া মুজিবনগর সরকারের অন্যতম গুরুত্বপূর্ণ একটি ভূমিকা হচ্ছে কলকাতা, দিল্লি, লন্ডন, ওয়াশিংটন, নিউইয়র্ক ও স্টকহোমসহ বিশ্বের বিভিন্ন দেশে বাংলাদেশ সরকারের মিশন স্থাপন করা। তাছাড়া ওইসব স্থানে গণপ্রজাতন্ত্রী বাংলাদেশ সরকারের প্রতিনিধি নিয়োগ করে বাংলাদেশ সরকারের পক্ষে প্রচারণা ও সমর্থন আদায়ের চেষ্টা করা। পরিশেষে বলা যায়, অরূপ কুমারের দেখা দেশটির মুক্তিযুদ্ধকালীন সরকারের অনুরূপ যদি বাংলাদেশের মুক্তিযুদ্ধের সময় মুজিবনগর সরকার গঠিত না হতো তাহলে বাংলাদেশও স্বাধীন হতো না।"
        }
      ]
    },
    {
      "number": "11",
      "uddipok": "ব্রিটেনের বিরুদ্ধে আমেরিকার স্বাধীনতা যুদ্ধে ফ্রান্স আমেরিকাকে সাহায্য করে। বিশ্বব্যাপী এই দুই ঔপনিবেশিক শক্তির পারস্পরিক প্রতিযোগিতা আমেরিকাকে ফ্রান্সের সমর্থন পেতে সাহায্য করেছিল। ফ্রান্স আর্থিক ও সামরিক উভয় ক্ষেত্রে আমেরিকাকে সাহায্য করে। ফ্রান্সের ভূমিকা আমেরিকার জনগণের স্বাধীনতার ইচ্ছাকে সফল করতে সাহায্য করে।",
      "tag": "NDCD 24",
      "sub_questions": [
        {
          "label": "ক",
          "question": "বাংলাদেশের শুক্তিযুদ্ধের সময় মুক্তিবাহিনীর সদস্যদের প্রশিক্ষণ দিয়েছিল কারা?",
          "explanation": "বাংলাদেশের মুক্তিযুদ্ধের সময় মুজিবনগর সরকারের প্রচেষ্টায় ভারতীয় সীমান্তরক্ষী বাহিনী মুক্তিবাহিনীর সদস্যদের প্রশিক্ষণ দিয়েছিল।"
        },
        {
          "label": "খ",
          "question": "বাংলাদেশের মুক্তিযুদ্ধে সোভিয়েত ইউনিয়নের ভূমিকা সংক্ষেপে বর্ণনা করো।",
          "explanation": "বাংলাদেশের মুক্তিযুদ্ধের পক্ষে সোভিয়েত ইউনিয়ন গুরুত্বপূর্ণ ভূমিকা পালন করে। বাংলাদেশের মুক্তিযুদ্ধের সময় রাশিয়ার তৎকালীন রাষ্ট্রপতি নিকোলাই পদগোর্নি পাকিস্তানকে একটি পত্রের মাধ্যমে পূর্ব পাকিস্তানের জনগণের ওপর অমানুষিক নির্যাতন বন্ধের জরুরি আহ্বান জানান। সোভিয়েত ইউনিয়ন (রাশিয়া) আন্তর্জাতিক মহলে বাংলাদেশের স্বাধীনতার পক্ষে কূটনৈতিক পদক্ষেপ গ্রহণ করে এবং স্বাধীনতা বিরোধী দেশগুলোর চক্রান্ত ব্যর্থ করতে বিশেষ ভূমিকা পালন করে।"
        },
        {
          "label": "গ",
          "question": "উদ্দীপকে ফ্রান্সের ভূমিকার সাথে বাংলাদেশের মুক্তিযুদ্ধের কোন দেশের ভূমিকার মিল রয়েছে? আলোচনা করো।",
          "explanation": "নিম্নের অনুরূপ: উদ্দীপকের বিষয়ের সাথে আমার পাঠ্যবইয়ের বাংলাদেশের মুক্তিযুদ্ধে বন্ধু রাষ্ট্র ভারতের ভূমিকার সাদৃশ্য রয়েছে। বাংলাদেশের মুক্তিযুদ্ধে মিত্ররাষ্ট্র ভারতের সামরিক, রাজনৈতিক, কূটনৈতিক, অর্থনৈতিক, অবদান অনস্বীকার্য। মুক্তিযুদ্ধের পক্ষে জনমত গঠন ও শরণার্থীদের আশ্রয়-খাদ্য দিয়ে সহায়তা করে সর্বস্তরের ভারতীয়- জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। মুক্তিযোদ্ধাদের প্রশিক্ষণের ব্যবস্থা করা, অস্ত্র সরবরাহ, মুক্তিযুদ্ধের পক্ষে আন্তর্জাতিক সমর্থন আদায় এবং সর্বশেষ যৌথবাহিনী গঠন করে বাংলাদেশের মুক্তিযুদ্ধে সর্বাত্মক সহযোগিতা করে ভারত। ভারতীয় সৈন্যবাহিনী ও বাংলাদেশের মুক্তিবাহিনীর সমন্বয়ে গঠিত যৌথবাহিনীর অভিযানের মুখে স্বল্প সময়ের ব্যবধানে ১৬ ডিসেম্বর, ১৯৭১ সালে চূড়ান্ত বিজয় অর্জনের মাধ্যমে বাংলাদেশ একটি স্বাধীন সার্বভৌম রাষ্ট্র হিসেবে বিশ্বের বুকে মাথা উঁচু করে দাঁড়ায়। উদ্দীপকে দেখা যায়, গ্রেট ব্রিটেনের বিরুদ্ধে মার্কিন যুক্তরাষ্ট্রের স্বাধীনতা যুদ্ধে মার্কিনীদের মিত্ররাষ্ট্র ফ্রান্স স্বীকৃতি ও সমর্থন প্রদান করে। এছাড়া অর্থ, অস্ত্র ও সৈন্য দিয়ে সাহায্য করে মার্কিন যুক্তরাষ্ট্রের স্বাধীনতা যুদ্ধে ফ্রান্স বন্ধু রাষ্ট্রের ভূমিকা পালন করে। বাংলাদেশের মুক্তিযুদ্ধে ভারতের ভূমিকা ছিল মার্কিন যুক্তরাষ্ট্রের স্বাধীনতা যুদ্ধে ফ্রান্সের ভূমিকার অনুরূপ।. তাই বলা যায়, উদ্দীপকের বিষয়ের সাথে বাংলাদেশের মুক্তিযুদ্ধে ভারতের অবদান সাদৃশ্যপূর্ণ।"
        },
        {
          "label": "ঘ",
          "question": "উক্ত দেশের ভূমিকা বাংলাদেশের স্বাধীনতাকে ত্বরান্বিত করেছিল-আলোচনা করো।",
          "explanation": "নিম্নের অনুরূপ: \"উত্ত দেশ তথা ভারতের ভূমিকা বাংলাদেশের স্বাধীনতা যুদ্ধে বিজয়কে ত্বরান্বিত করেছিল\"- উক্তিটি যথার্থ। ১৯৭১ সালে মুক্তিযুদ্ধকালীন ভারত একপর্যায়ে তার সীমান্ত উন্মুক্ত করে দেয়, বাংলাদেশ সরকারকে অবাধে ভারতীয় এলাকায় রাজনৈতিক তৎপরতা চালানোর সুযোগ করে দেয়। অস্ত্র ও প্রয়োজনীয় প্রশিক্ষণ দিয়ে সহায়তা করে। শরণার্থী শিবির স্থাপনের পাশাপাশি মে মাসে ভারতের প্রত্যক্ষ তত্ত্বাবধানে গঠিত হয় 'মুজিব বাহিনী'। মুক্তিযোদ্ধাদের ট্রেনিং, প্রবাসী সরকার গঠন ও স্বাধীন বাংলা বেতার কেন্দ্র স্থাপনে ভারত সহায়তা করে। তৎকালীন প্রধানমন্ত্রী ইন্দিরা গান্ধী ভারতীয় জনগণের পক্ষ থেকে এই ন্যায়যুদ্ধে সর্বাত্মক সহানুভূতি ও সাহায্যের আশ্বাস প্রদান করেন। তিনি বলেন, 'This house wishes to assure them that their struggle and sacrifices will receive the whole-hearted sympathy and support of the people of India' পাকিস্তান তার সশস্ত্রবাহিনীর সর্বাত্মক শক্তিমত্তা নিয়োগ করে। ভারতীয় ৮ ডিভিশন, ৩ বিগ্রেডের বিপরীতে পাকিস্তানের ছিল ৩ ডিভিশন ও ১টি বিগ্রেড। পাশাপাশি বাংলাদেশের ১ লক্ষ প্রশিক্ষণপ্রাপ্ত মুক্তিযোদ্ধা ও স্বেচ্ছাসেবক ছিল। স্থল, নৌ ও বিমান বাহিনী একযোগে যে আক্রমণ চালায়, তার বিপরীতে পাকিস্তানি বাহিনী পরাজয় মেনে নিতে বাধ্য হয়। এছাড়াও প্রায় ১ কোটি বাঙালি শরণার্থীকে দীর্ঘ নয় মাস ভরণপোষণ করে ভারত মানবিকতার পরিচয় দিয়েছিল। উপরের আলোচনার প্রেক্ষিতে বলা যায়, চূড়ান্ত পর্যায়ে যুদ্ধে সরাসরি অংশ নিয়ে ভারত বাংলাদেশের বিজয়কে নিশ্চিত করে।"
        }
      ]
    }
  ]
}