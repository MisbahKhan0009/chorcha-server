{
  "title": "ঢাকা, ময়মনসিংহ, রাজশাহী, দিনাজপুর, কুমিল্লা, চট্টগ্রাম, যশোর ২০২১",
  "subtitle": "ইতিহাস (11)",
  "questions": [
    {
      "number": "1",
      "uddipok": "আমাদের প্রতিবেশী একটি দেশের রাজনৈতিক ইতিহাসে রাজনীতি সচেতন ব্যক্তিবর্গ তাদের অধিকার আদায়ের জন্য বিক্ষিপ্তভাবে কাজ করতে থাকে। কিন্তু এভাবে কাজ করলে বিশৃঙ্খলা বৃদ্ধির সম্ভাবনা থাকে। এরূপ অবস্থায় সরকারকে সহযোগিতা ও নিজেদের অধিকার আদায়ের জন্য তাদের একটি সমন্বিত সংগঠন গড়ে তোলা প্রয়োজন হয়ে পড়ে। এ সময়ে একটি রাজনৈতিক সংগঠন গড়ে ওঠে। এ সংগঠনটি দেশটির স্বাধীনতা অর্জনে অগ্রণী ভূমিকা পালন করেছিল।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "১৯১৬ খ্রিষ্টাব্দে লক্ষ্মৌ চুক্তি সম্পাদিত হয়।"
        },
        {
          "label": "খ",
          "question": "",
          "explanation": "লর্ড রিপন তার শাসনামলে বিভিন্ন সমস্যার সমাধান করেন এবং নতুন নতুন সংস্কার কর্মসূচি গ্রহণ করেন। তার শাসনকালীন সময়ের অন্যতম কীর্তি হলো ইলবার্ট বিল নামে একটি আইনের পরিকল্পনা। এ বিলের উদ্দেশ্য ছিল বিচার ও প্রশাসনিক ক্ষেত্রে ভারতীয় ও ইউরোপীয়দের মধ্যে যে বৈষম্য ছিল তা দূর করা। লর্ড রিপন বিচার বিভাগের বৈষম্য দূরীকরণের জন্য সচিব ইলবার্টকে একটি বিল প্রণয়নের দায়িত্ব দেন। যার কারণে স্যার ইলবার্ট এর নামানুসারে এ বিলটি ইলবার্ট বিল নামে পরিচিত। এ বিলে ভারতীয় বিচারকদের ইউরোপীয় অপরাধীদের বিচার করার ক্ষমতা দেয়া হয়। এ বিলটি ১৮৮৩ সালে পাস হয়। ইলবার্ট বিল ছিল ভারতীয় রাজনৈতিক অগ্রযাত্রার পথে একটি গুরুত্বপূর্ণ ঘটনা। কেননা এ বিলকে কেন্দ্র করে ইউরোপীয়দের মনোভাবের প্রেক্ষিতে ভারতে জাতীয়তাবাদী আন্দোলনের গতি প্রসারিত হয়েছিল।"
        },
        {
          "label": "গ",
          "question": "",
          "explanation": "﻿উদ্দীপকের সাংগঠনের সাথে পাঠ্যবই এর কংগ্রেস সংগঠন এর মিল রয়েছে। নিচে ব্যাখ্যা করা হলোঃ   উদ্দোপকে আমাদের প্রতিবেশী একটি দেশের রাজনৈতিক ইতিহাসে রাজনীতি সচেতন ব্যক্তিবর্গ তাদের অধিকার আদায়ের জন্য বিক্ষিপ্তভাবে কাজ করতে থাকে। কিন্তু এভাবে কাজ করলে বিশৃঙ্খলা বৃদ্ধির সম্ভাবনা থাকে। এরূপ অবস্থায় সরকারকে সহযোগিতা ও নিজেদের অধিকার আদায়ের জন্য তাদের একটি সমন্বিত সংগঠন গড়ে তোলা প্রয়োজন হয়ে পড়ে। এ সময়ে একটি রাজনৈতিক সংগঠন গড়ে ওঠে। এ সংগঠনটি দেশটির স্বাধীনতা অর্জনে অগ্রণী ভূমিকা পালন করেছিল। কংগ্রেস ভারতের অন্যতম প্রাচীন রাজনৈতিক সংগঠন। ভারতের স্বাধীনতা আন্দোলনে জাতীয় কংগ্রেস নেতৃত্ব দান করেছিল। ১৯৪৭ সালে ভারত স্বাধীনতা অর্জন করলে, কংগ্রেস দেশের প্রধান রাজনৈতিক দলে পরিণত হয়। সুতরাং বলা যায় যে, উদ্দীপকের সাংগঠনের সাথে পাঠ্যবই এর কংগ্রেস সংগঠন এর মিল রয়েছে।"
        },
        {
          "label": "ঘ",
          "question": "",
          "explanation": "দেশটি হলো ভারত। ভারতের স্বাধীনতা সংগ্রামে উক্ত সংগঠন তথা কংগ্রেস ভূমিকা উল্লেখযোগ্য। নিচে বিশ্লেষণ করা হলোঃ ভারতীয় জাতীয় কংগ্রেস ভারতীয় উপমহাদেশ এর প্রথম রাজনৈতিক দল। ব্রিটিশদের পৃষ্ঠপোষকতায় কংগ্রেস প্রতিষ্ঠা হলেও, অতি অল্প সময়ের মধ্যে এ দলের মধ্যে ব্রিটিশ বিরোধী মনোভাবের উদ্ভব হয় এবং শেষ পর্যায়ে এ দলের নেতৃত্বে ব্রিটিশ উপনিবেশিক শাসনের অবসান হয়। ১৮৮৫ সালে প্রতিষ্ঠার পর থেকে কংগ্রেসের কার্যক্রম দুটি প্রধান নীতি অবলম্বন করে পরিচালিত হয়। একটি হচ্ছে সরকারি কর্মকাণ্ড ও নীতিমালার অত্যন্ত সংযত ভাষায় সমালোচনা করা; আর অপরটি হচ্ছে সরকারের নিকট বিভিন্ন সংস্কার দাবি বিনয়ের সাথে উত্থাপন করা। এ সংস্কার দাবিদাওয়াগুলো ছিল মূলত রাজনৈতিক ও অর্থনৈতিক।   ভারতীয়দের ক্রমবর্ধমান অসন্তোষ ও বিদ্রোহী মনোভাবকে নিরাপদ বহিঃপ্রকাশের পথ করে দেওয়ার জন্য কংগ্রেস প্রতিষ্ঠা করা হয়। অল্প সময়ের মধ্যেই কংগ্রেস ভারতীয় জনগণের রাজনৈতিক আশা-আকাঙ্ক্ষার মূর্ত প্রতীক এবং ব্রিটিশ বিরোধী স্বাধীনতা সংগ্রামের প্রধান মঞ্চ হিসেবে আবির্ভূত হয়। তাই বলা হয়, কংগ্রেস ভারতের জাতীয়তাবাদী চেতনাকে সংগঠিত এবং সুসংহত করে জাতিকে স্বাধিকার আন্দোলন থেকে স্বাধীনতা আন্দোলনের ধারায় প্রবাহিত করে। অবশেষে কংগ্রেস ভারতীয় উপমহাদেশে ব্রিটিশ শাসনের অবসান ঘটায় এবং ১৯৪৭ সালে ভারতের স্বাধীনতা অর্জনে অগ্রণী ভূমিকা পালন করে। পরিশেষে বলা যায় যে, ভারতের স্বাধীনতা সংগ্রামে কংগ্রেসের ভূমিকা রয়েছে।"
        }
      ]
    },
    {
      "number": "2",
      "uddipok": "একটি অঞ্চলের প্রশাসক দায়িত্ব গ্রহণের পর সেখানে বসবাসরত দুটি ধর্মীয় সম্প্রদায়ের মধ্যে সুসম্পর্কের অভাব দেখতে পান। সেখানে এক সম্প্রদায় অন্য সম্প্রদায়ের চেয়ে অপেক্ষাকৃত কম সুবিধা ভোগ করত। সে কারণে উক্ত প্রশাসক ঐ এলাকার মানুষের সমঅধিকার প্রদান এবং শাসনকার্য পরিচালনার সুবিধার্থে অঞ্চলটিকে দুটি প্রশাসনিক অঞ্চলে বিভক্ত করেন।",
      "tag": "DB, MB, RB, DIN.B, CB, CTG.B, JB 21,JCC 23",
      "sub_questions": [
        {
          "label": "ক",
          "question": "",
          "explanation": "১৯০৬ খ্রিষ্টাব্দে মুসলিম লীগ প্রতিষ্ঠিত হয়।"
        },
        {
          "label": "খ",
          "question": "",
          "explanation": "লাহোর প্রস্তাব বা পাকিস্তান প্রস্তাব, যাকে পাকিস্তানের স্বাধীনতার ঘোষণাও বলা হয়, তা হচ্ছে ভারতীয় উপমহাদেশে বসবাসকারী মুসলিমদের জন্য একটি পৃথক রাষ্ট্রের দাবী জানিয়ে উত্থাপিত প্রস্তাবনা।   ১৯৪০ সালের ২৩ মার্চ লাহোরে অনুষ্ঠিত মুসলীম লীগের অধিবেশনে মুহাম্মদ আলী জিন্নাহ এর সভাপতিত্বে মুসলিম লীগের পক্ষ হতে ঐতিহাসিক লাহোর প্রস্তাবের প্রারম্ভিক খসড়া তৈরি করেন পাঞ্জাবের মুখ্যমন্ত্রী সিকান্দার হায়াত খান যা আলোচনা ও সংশোধনের জন্য নিখিল ভারত মুসলিম লীগের সাবজেক্ট কমিটি সমীপে পেশ করা হয়। সাবজেক্ট কমিটি এ প্রস্তাবটিতে আমূল সংশোধন আনয়নের পর ২৩ মার্চ সাধারণ অধিবেশনে মুসলিম লীগের পক্ষ হতে বাংলার মুখ্যমন্ত্রী আবুল কাশেম ফজলুল হক সেটি উপস্থাপন করেন এবং চৌধুরী খালিকুজ্জামান ও অন্যান্য মুসলিম নেতৃবৃন্দ তা সমর্থন করেন।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে পাঠ্যবই এর \"বঙ্গভঙ্গ\" ঘটনার মিল রয়েছে। নিচে ব্যাখ্যা করা হলোঃ   উদ্দীপকে একটি অঞ্চলের প্রশাসক দায়িত্ব গ্রহণের পর সেখানে বসবাসরত দুটি ধর্মীয় সম্প্রদায়ের মধ্যে সুসম্পর্কের অভাব দেখতে পান। সেখানে এক সম্প্রদায় অন্য সম্প্রদায়ের চেয়ে অপেক্ষাকৃত কম সুবিধা ভোগ করত। সে কারণে উক্ত প্রশাসক ঐ এলাকার মানুষের সমঅধিকার প্রদান এবং শাসনকার্য পরিচালনার সুবিধার্থে অঞ্চলটিকে দুটি প্রশাসনিক অঞ্চলে বিভক্ত করেন। ১৯০৫ সালের ১৬ই অক্টোবর ভারতের ভাইসরয় লর্ড কার্জনের আদেশে ১ম বঙ্গভঙ্গ সম্পন্ন হয়। বাংলা বিভক্ত করে ফেলার ধারনাটি অবশ্য কার্জন থেকে শুরু হয়নি। ১৭৬৫ সালের পর থেকেই বিহার ও ওড়িশা বাংলার অন্তর্ভুক্ত ছিল। ফলে সরকারী প্রশাসনিক এলাকা হিসেবে বাংলা অতিরিক্ত বড় হয়ে যায় এবং ব্রিটিশ সরকারের পক্ষে এটির সুষ্ঠু শাসনক্রিয়া দুরূহ হয়ে পড়ে। বঙ্গভঙ্গের সূত্রপাত এখান থেকেই। সুতরাং বলা যায় যে, উদ্দীপকের ঘটনার সাথে পাঠ্যবই এর \"বঙ্গভঙ্গ\" ঘটনার মিল রয়েছে।"
        },
        {
          "label": "ঘ",
          "question": "",
          "explanation": "বঙ্গভঙ্গ হবার ঘটনার অনেক ইতিবাচক এবং নীতিবাচক প্রভাব রয়েছে। আমার উত্তরের সাপেক্ষে যুক্তি নিচে দেওয়া হলোঃ বঙ্গভঙ্গ হল ১৯০৫ সালের ১৬ই অক্টোবর, ভারতে ব্রিটিশ ভাইসরয় লর্ড কার্জন কর্তৃক বাংলার বিভাজন যা ভারতে ব্রিটিশ বিরোধী গণআন্দোলনের সূচনা তৈরি করে। বঙ্গভঙ্গের ফলাফল ছিল সুদূরপ্রসারী। যদিও বঙ্গভঙ্গের ফলাফল সাময়িক ছিল তবুও বিশেষ করে পূর্ববঙ্গের সংখ্যাগরিষ্ঠ মুসলমান সম্প্রদায় এর থেকে বেশী লাভবান হয়েছিল। নিম্মে বঙ্গভঙ্গের ফলাফল নিয়ে বিস্তারিত আলোচনা করা হল। মুসলমানদের প্রতিক্রিয়াঃ বঙ্গভঙ্গের ফলে নতুন প্রদেশ পূর্ববঙ্গ ও আসামের রাজধানী হয় ঢাকা। রাজধানী ঢাকাকে কেন্দ্র করে বিভিন্ন শিল্প প্রতিষ্ঠান গড়ে ওঠে। ফলে মুসলমানগণ নানাবিধ সুযোগ-সুবিধা লাভে সক্ষম হয়। অফিস-আদালত, শিক্ষা প্রতিষ্ঠানসহ বড় বড় অট্টালিকা গড়ে ওঠায় ঢাকার শ্রীবৃদ্ধি ঘটে। বঙ্গভঙ্গকে মুসলমানগণ তাদের হৃত গৌরব ও মর্যাদা ফিরে পাবার আনন্দে মেতে ওঠে। নবাব স্যার সলিমুলস্নাহ পরিকল্পনাটি কার্যকর করার দিন ঢাকার এক জনসভায় বলেন, ‘বঙ্গভঙ্গ আমাদেরকে নিষ্ক্রিয়তার হাত থেকে মুক্তি দিয়েছে। এটা আমাদের উদ্দীপ্ত করেছে কর্ম সাধনায় এবং সংগ্রামে।’ অর্থাৎ বঙ্গভঙ্গের ফলে পূর্ব বাংলার গণমানুষের ভাগ্যের দ্বার উন্মোচিত হয়। হিন্দু সম্প্রদায়ের প্রতিক্রিয়াঃ শুরু থেকেই বঙ্গভঙ্গের বিরুদ্ধে হিন্দুদের অবস্থান ছিল অত্যন্ত কঠিন। বাংলার হিন্দুরা এর বিরুদ্ধে প্রচন্ড ঝড় তুলেছিল। তারা একে মাতৃভূমির অঙ্গচ্ছেদ হিসাবেও উল্লেখ করে।  ধর্মভিত্তিক জাতীয়তাবাদী চেতনার বিকাশঃ হিন্দুদের বঙ্গভঙ্গ রদ আন্দোলন মোকাবেলা করার জন্য মুসলিম বুদ্ধিজীবি ও নেতৃবৃন্দ ১৯০৬ সালে ‘মুসলিম লীগ’ নামক একটি রাজনৈতিক সংগঠন প্রতিষ্ঠা করে। এভাবে হিন্দু -মুসলিম সম্পর্কে তিক্ততার সৃষ্টি হয়। বঙ্গভঙ্গের ফলে হিন্দু ও মুসলমান উভয় সম্প্রদায়ের মধ্যে ধর্মভিত্তিক জাতীয়তাবাদী চেতনার সৃষ্টি হয়। উগ্র হিন্দু জাতীয়তাবাদের উত্থান ও সাম্প্রদায়িকতার সৃষ্টিঃ ১৯০৫ সালে বঙ্গভঙ্গের ফলে ভারতীয় রাজনীতিতে বিশেষ করে বাংলা, পাঞ্জাব ও মহারাষ্ট্রে সন্ত্রাসবাদী ও নাশকতামূলক কার্যকলাপ বৃদ্ধি পায়। সমগ্র ভারতে উগ্র হিন্দু জাতীয়তাবাদী আত্মপ্রকাশ করে। দেশের বিভিন্ন স্থানে হিন্দু-মুসলিম সাম্প্রদায়িক দাঙ্গা-হাঙ্গামা শুরু হতে থাকে। পরিশেষে বলা যায় যে, বঙ্গভঙ্গ হবার ঘটনার অনেক ইতিবাচক এবং নীতিবাচক প্রভাব রয়েছে।"
        }
      ]
    },
    {
      "number": "3",
      "uddipok": "সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসকগোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয় একটি আইনের মাধ্যমে এ অঞ্চলে দুটি স্বাধীন রাষ্ট্রের জন্ম হয়।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "ভারতবর্ষে সর্বশেষ ভাইসরয় লর্ড মাউন্টব্যাটেন ছিলেন।"
        },
        {
          "label": "খ",
          "question": "",
          "explanation": "সাইমন কমিশন বা ইন্ডিয়ান স্ট্যাটু্যটরি কমিশন রিপোর্ট বা ভারতীয় সাংবিধানিক কমিশন ছিল ব্রিটিশ পার্লামেন্টের সাতজন সদসবৃন্দের দ্বারা গঠিত কমিশন যারা ১৯২৭ সালেতে ভারতের সংবিধানিক পুনর্গঠন অধ্যয়ন করতে এসেছিলেন। ভারতে ভারতীয় সমস্যাবলি অনুসন্ধান করে শাসনতান্ত্রিক সংস্কার সম্পর্কে প্রতিবেদন পেশ করার জন্য এই কমিশন গঠন করা হয়েছিল (১৯২৭)। এই কমিশন ছিল সরকার ও বিরোধীদলীয় আটজন সংসদ সদস্য নিয়ে গঠিত একটি সংসদীয় কমিশন। সভাপতি স্যার জন সাইমনের নামানুসারে এ কমিশন সাইমন কমিশন নামেও পরিচিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ঘটনার সাথে পাঠ্যবইয়ের লাহোর প্রস্তাবের মিল রয়েছে। নিচে ব্যাখ্যা করা হলোঃ  উদ্দীপকে সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসকগোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয় একটি আইনের মাধ্যমে এ অঞ্চলে দুটি স্বাধীন রাষ্ট্রের জন্ম হয়। লাহোর প্রস্তাব বা পাকিস্তান প্রস্তাব, যাকে পাকিস্তানের স্বাধীনতার ঘোষণাও বলা হয়, তা হচ্ছে ভারতীয় উপমহাদেশে বসবাসকারী মুসলিমদের জন্য একটি পৃথক রাষ্ট্রের দাবী জানিয়ে উত্থাপিত প্রস্তাবনা। ১৯৪০ সালের ২৩ মার্চ লাহোরে অনুষ্ঠিত মুসলীম লীগের অধিবেশনে মুহাম্মদ আলী জিন্নাহ এর সভাপতিত্বে মুসলিম লীগের পক্ষ হতে ঐতিহাসিক লাহোর প্রস্তাবের প্রারম্ভিক খসড়া তৈরি করেন পাঞ্জাবের মুখ্যমন্ত্রী সিকান্দার হায়াত খান যা আলোচনা ও সংশোধনের জন্য নিখিল ভারত মুসলিম লীগের সাবজেক্ট কমিটি সমীপে পেশ করা হয়। সাবজেক্ট কমিটি এ প্রস্তাবটিতে আমূল সংশোধন আনয়নের পর ২৩ মার্চ সাধারণ অধিবেশনে মুসলিম লীগের পক্ষ হতে বাংলার মুখ্যমন্ত্রী আবুল কাশেম ফজলুল হক সেটি উপস্থাপন করেন এবং চৌধুরী খালিকুজ্জামান ও অন্যান্য মুসলিম নেতৃবৃন্দ তা সমর্থন করেন।  সুতরাং বলা যায় যে, উদ্দীপকে উল্লিখিত ঘটনার সাথে পাঠ্যবইয়ের লাহোর প্রস্তাবের মিল রয়েছে।"
        },
        {
          "label": "ঘ",
          "question": "",
          "explanation": "উক্ত প্রস্তাব বা লাহোর প্রস্তাবের ফলে দুটি স্বাধীন রাষ্ট্র ভারত ও পাকিস্থানের জন্ম হয়েছিল। পাঠ্যবইয়ের আলোকে নিচে আমার মতামত দেওয়া হলোঃ  লাহোর প্রস্তাব বা পাকিস্তান প্রস্তাব, যাকে পাকিস্তানের স্বাধীনতার ঘোষণাও বলা হয়, তা হচ্ছে ভারতীয় উপমহাদেশে বসবাসকারী মুসলিমদের জন্য একটি পৃথক রাষ্ট্রের দাবী জানিয়ে উত্থাপিত প্রস্তাবনা। ১৯৪০ সালের ২৩ মার্চ লাহোরে অনুষ্ঠিত মুসলীম লীগের অধিবেশনে মুহাম্মদ আলী জিন্নাহ এর সভাপতিত্বে মুসলিম লীগের পক্ষ হতে ঐতিহাসিক লাহোর প্রস্তাবের প্রারম্ভিক খসড়া তৈরি করেন পাঞ্জাবের মুখ্যমন্ত্রী সিকান্দার হায়াত খান যা আলোচনা ও সংশোধনের জন্য নিখিল ভারত মুসলিম লীগের সাবজেক্ট কমিটি সমীপে পেশ করা হয়। সাবজেক্ট কমিটি এ প্রস্তাবটিতে আমূল সংশোধন আনয়নের পর ২৩ মার্চ সাধারণ অধিবেশনে মুসলিম লীগের পক্ষ হতে বাংলার মুখ্যমন্ত্রী আবুল কাশেম ফজলুল হক সেটি উপস্থাপন করেন এই প্রস্তাবের পর ভারত বর্ষে হিন্দু মুসলিম বিভাজন ক্রমেই স্পষ্ট হয়ে উঠে।  ছয় বছর পর ১৯৪৬ সালের সাধারণ নির্বাচনে মুসলিম এলাকায় মুসলিম লীগের প্রার্থী এবং হিন্দু এলাকায় কংগ্রেসের প্রার্থীরা বিপুল ভোটে জয়ী হন। মুসলিমদের জন্য আলাদা রাষ্ট্র প্রতিষ্ঠার দাবিতেই মুসলমানরা দলে দলে ভোট কেন্দ্রে গিয়ে সেসময় মুসলিম লীগকে ভোট দিয়েছিল। ওই নির্বাচনের ফলের ভিত্তিতেই লর্ড মউন্টব্যাটেন ১৯৪৭ সালের জুন মাসে ধর্মের ভিত্তিতে ভারত বর্ষ ভাগের ঘোষণা দেন। ১৪ই অগাস্ট বৃটিশরা শাসনভার ছেড়ে দিলে দ্বি-জাতি তত্তে্বর ভিত্তিতে জন্ম হয় ভারত ও পাকিস্তানের। পরিশেষে বলা যায় যে, লাহোর প্রস্তাবের ফলে দুটি স্বাধীন রাষ্ট্র ভারত ও পাকিস্থানের জন্ম হয়েছিল।"
        }
      ]
    },
    {
      "number": "4",
      "uddipok": "করিম সাহেব তার এলাকার পিছিয়ে পড়া নিজ সম্প্রদায়ের মধ্যে পাশ্চাত্য শিক্ষা ও পাশ্চাত্য ভাবধারার প্রসার এবং তাদেরকে আধুনিক শিক্ষায় শিক্ষিত করার জন্য বিভিন্ন সংস্থা গঠন, পত্রিকা প্রকাশ, ইংরেজি শিক্ষার জন্য স্কুল ও কলেজ প্রতিষ্ঠা করেন। তার ইচ্ছা ছিল শিক্ষার আলো জ্বালিয়ে নিজ সম্প্রদায়কে কুসংস্কারমুক্ত ও অধিকার সচেতন করা।",
      "tag": "DB, MB, RB, DIN.B, CB, CTG.B, JB 21,JCC 23",
      "sub_questions": [
        {
          "label": "ক",
          "question": "",
          "explanation": "১৮৫৮ খ্রিষ্টাব্দে ভারতে কোম্পানি শাসনের অবসান ঘটে।"
        },
        {
          "label": "খ",
          "question": "",
          "explanation": "স্বদেশী আন্দোলন ভারতে ব্রিটিশ বিরোধী আন্দোলন। এ আন্দোলন ১৯০৫ সালের বঙ্গভঙ্গ হতে উদ্ভূত হয়ে ১৯০৮ সাল পর্যন্ত চলমান ছিল। এ আন্দোলন ছিল গান্ধী-পূর্ব আন্দোলনসমূহের মধ্যে সর্বাপেক্ষা সফল। প্রাথমিক পর্যায়ে সংবাদপত্রে বিবৃতি প্রদান, অসংখ্য সভা-সমাবেশ অনুষ্ঠিত ও স্মারকলিপি পেশ করে এবং ১৯০৪ সালের মার্চ ও ১৯০৫ সালের জানুয়ারি মাসে কলকাতা টাউন হলে অনুষ্ঠিত বিশাল সম্মেলন প্রভৃতি নরমপন্থী উপায়ে বঙ্গভঙ্গ পরিকল্পনার বিরোধিতা করা হয়েছিল। এ সকল কৌশলের সার্বিক ব্যর্থতা নতুন ধরনের বিরোধিতা যথা ব্রিটিশ পণ্য বর্জন, রাখি বন্ধন, অরন্ধন ইত্যাদি পন্থা অনুসন্ধানে বঙ্গভঙ্গ বিরোধীদের অনুপ্রাণিত করে।"
        },
        {
          "label": "গ",
          "question": "",
          "explanation": "উদ্দীপকের করিম সাহেবের কাজের সাথে পাঠ্যবই এর সৈয়দ আহমেদ খান এর কাজের মিল রয়েছে। নিচে ব্যাখ্যা করা হলোঃ উদ্দীপকে করিম সাহেব তার এলাকার পিছিয়ে পড়া নিজ সম্প্রদায়ের মধ্যে পাশ্চাত্য শিক্ষা ও পাশ্চাত্য ভাবধারার প্রসার এবং তাদেরকে আধুনিক শিক্ষায় শিক্ষিত করার জন্য বিভিন্ন সংস্থা গঠন, পত্রিকা প্রকাশ, ইংরেজি শিক্ষার জন্য স্কুল ও কলেজ প্রতিষ্ঠা করেন। তার ইচ্ছা ছিল শিক্ষার আলো জ্বালিয়ে নিজ সম্প্রদায়কে কুসংস্কারমুক্ত ও অধিকার সচেতন করা। উদ্দীপকের মতো পশ্চাৎপদ মুলমানদের উচ্চ শিক্ষা বিশেষ করে ইংরেজি শিক্ষার প্রয়োজন উপলব্ধি করে সৈয়দ আহমেদ খান বিভিন্ন কার্যক্রম গ্রহণ করেন। এই লক্ষ্যে তিনি ১৮৫৮ সালে মোরারাদাবাদে একটি বিদ্যালয় খোলেন। একই ভাবে তিনি ১৮৬৪ সালে গাজীপুরে ‘আলিগড় বৈজ্ঞানিক সমিতি’ যার উদ্দেশ্য ছিল পাশ্চাত্যের বিভিন্ন বই ভারতীয় ভাষায় অনুবাদ করা। সুতরাং বলা যায় যে, উদ্দীপকের করিম সাহেবের কাজের সাথে পাঠ্যবই এর সৈয়দ আহমেদ খান এর কাজের মিল রয়েছে।"
        },
        {
          "label": "ঘ",
          "question": "",
          "explanation": "সৈয়দ আহমেদ খানের কার্যক্রম তার সম্রদায়ের অধিকার প্রতিষ্ঠায় ব্যপক প্রভাব বিস্তার করে। নিচে পাঠ্য বই অনুসারে বিশ্লেষণ করা হলোঃ পশ্চাৎপদ মুলমানদের উচ্চ শিক্ষা বিশেষ করে ইংরেজি শিক্ষার প্রয়োজন উপলব্ধি করে সৈয়দ আহমেদ খান বিভিন্ন কার্যক্রম গ্রহণ করেন। এই লক্ষ্যে তিনি ১৮৫৮ সালে মোরারাদাবাদে একটি বিদ্যালয় খোলেন। একই ভাবে তিনি ১৮৬৪ সালে গাজীপুরে ‘আলিগড় বৈজ্ঞানিক সমিতি’ যার উদ্দেশ্য ছিল পাশ্চাত্যের বিভিন্ন বই ভারতীয় ভাষায় অনুবাদ করা।সৈয়দ আহমেদ খানের চিন্তাধারা ও কাজকর্ম ভারতবর্ষে মুসলমানদের মধ্যে একটি নতুন চেতনার জন্ম দেয়।  এর প্রভাবে প্রভাবান্বিত এই মুসলমান বুদ্ধিজীবীরাই পরবর্তীতে আলিগড় আন্দোলনের সূচনা করেন যার উদ্দেশ্য ছিল ভারতীয় রাজনীতিতে মুসলিমদের অধিকার নিশ্চিত করা। তবে এই আন্দোলন গোঁড়া মৌলবি ও মোল্লাদের বিরোধিতা সম্মুখীন হয়। নিজের বিভিন্ন উদ্যোগ ও বৃটিশদের পৃষ্ঠপোষকতার ফলে ঊনবিংশ শতাব্দীর শেষভাগে সৈয়দ আহমদ ভারতবর্ষের জাতীয় নেতায় পরিণত হন। ১৮৭৮ সালে লর্ড লিটন তাঁকে রাজকীয় আইনসভায় মনোনয়ন দান করেন। ১৮৮৭ সালে লর্ড ডাফরিন তাঁকে পাবলিক সার্ভিস কমিশনের সদস্য হিসেবে নিয়োগ প্রদান করেন। ১৮৮৮ সালে বৃটিশ সরকার তার নাইটহুড প্রদান করে। এর পর থেকে তিনি স্যার সৈয়দ আহমদ; হিসাবে পরিচিত হতে থাকেন।  পরিশেষে বলা যায় যে, সৈয়দ আহমেদ খানের কার্যক্রম তার সম্রদায়ের অধিকার প্রতিষ্ঠায় ব্যপক প্রভাব বিস্তার করে।"
        }
      ]
    },
    {
      "number": "5",
      "uddipok": "“ওরা আমার মুখের কথা কাইড়া নিতে চায়। ওরা কথায় কথায় শিকল পরায় আমার হাতে পায়।”",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "১৯৫৬ খ্রিষ্টাব্দে পাকিস্তানের সংবিধান রচিত হয়।"
        },
        {
          "label": "খ",
          "question": "",
          "explanation": "তমদ্দুন মজলিশ ইসলামী আদর্শাশ্রয়ী একটি সাহিত্য ও সাংস্কৃতিক সংগঠন। দেশে ইসলামী আদর্শ ও ভাবধারা সমুন্নত করার প্রত্যয় নিয়ে ভারত বিভাগের অব্যবহিত পরেই ঢাকায় গড়ে উঠে এই সংগঠনটি। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেমের উদ্যোগে ১৯৪৭ সালের ১ সেপ্টেম্বর এটি প্রতিষ্ঠিত হয় এবং এর নামকরণ হয় পাকিস্তান তমদ্দুন মজলিশ।"
        },
        {
          "label": "গ",
          "question": "",
          "explanation": "উদ্দীপকের কবিতাটি পাঠ্যবইয়ের উল্লিখিত ভাষা আন্দোলনের সাথে সাদৃশ্যপূর্ণ। নিচে ব্যাখ্যা করা হলো।   বাংলা ভাষা আন্দোলন ছিল ১৯৪৭ থেকে ১৯৫৬ পর্যন্ত তৎকালীন পূর্ব বাংলায় (বর্তমান বাংলাদেশে) সংঘটিত একটি সাংস্কৃতিক ও রাজনৈতিক আন্দোলন। মৌলিক অধিকার রক্ষাকল্পে বাংলা ভাষাকে ঘিরে সৃষ্ট এ আন্দোলনের মাধ্যমে তদানীন্তন পাকিস্তান অধিরাজ্যের অন্যতম রাষ্ট্রভাষা হিসেবে প্রতিষ্ঠার লক্ষ্যে গণদাবির বহিঃপ্রকাশ ঘটে। ১৯৪৮ সালে পাকিস্তান অধিরাজ্য সরকার পূর্ব পাকিস্তান তথা পূর্ব বাংলাকে ইসলামীকরণ তথা আরবিকরণের অংশ হিসেবে ঘোষণা করে যে, উর্দুই হবে পাকিস্তানের একমাত্র রাষ্ট্রভাষা, পাশাপাশি বিকল্প হিসেবে আরবি হরফে বাংলা লিখন অথবা সমগ্র পাকিস্তানের রাষ্ট্রভাষা আরবি করারও প্রস্তাব দেওয়া হয়। ফলস্বরূপ বাংলাভাষার সম-মর্যাদার দাবিতে পূর্ব বাংলায় আন্দোলন দ্রুত দানা বেঁধে ওঠে। আন্দোলন দমনে পুলিশ ১৪৪ ধারা জারি করে ঢাকা শহরে মিছিল, সমাবেশ ইত্যাদি বেআইনি ও নিষিদ্ধ ঘোষণা করে। সুতরাং বলা যায় যে, উদ্দীপকের কবিতাটি পাঠ্যবইয়ের উল্লিখিত ভাষা আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ভাষা আন্দোলন ছিলো বাঙালি স্বাধিকার আন্দোলনের প্রথম ধাপ- কথাটি যথার্থ। নিচে বিশ্লেষণ করা হলোঃ   ভাষা আন্দোলন বাঙালির গণচেতনা ও স্বাধিকার আন্দোলনের এক বলিষ্ঠ ভূমিকা। ভাষার জন্য আন্দোলন এবং জীবনদানের মাধ্যমে তা প্রতিষ্ঠিত করা পৃথিবীর ইতিহাসে এক বিরল দৃষ্টান্ত। বিশ্বের আর কোনো দেশের মানুষের ভাষার জন্য সংগ্রাম ও রক্তদানের ইতিহাস নেই। তাই ভাষা আন্দোলন বাংলার জনগণের মধ্যে নতুন জাতীয় চেতনার উন্মেষ ঘটায় এবং বাঙালি জাতীয়তাবাদের ভিত্তি প্রতিষ্ঠিত করে। এ আন্দোলনই পর্যায়ক্রমে বাঙালি জাতিকে ১৯৭১ সালের মহান মুক্তিযুদ্ধের চেতনায় উদ্বুদ্ধ করেছিল। ভাষা আন্দোলনের মধ্য দিয়ে বাঙালি জাতি যে গণতান্ত্রিক আন্দোলনের সূত্রপাত করেছিল, তা পরবর্তী আন্দোলনগুলোর জন্য আশীর্বাদ বয়ে আনে।   ১৯৫৪ সালের যুক্তফ্রন্টের ঐতিহাসিক বিজয়, ১৯৬২ সালের শিক্ষা আন্দোলন, ১৯৬৬ সালের ৬ দফা, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১ সালের মহান মুক্তিযুদ্ধের জন্য বিশেষভাবে প্রেরণা জুগিয়েছে ১৯৫২ সালের ভাষা আন্দোলন। সুতরাং ভাষা আন্দোলনই পরবর্তীকালে সব রাজনৈতিক আন্দোলনের মাধ্যমে ধীরে ধীরে স্বাধীনতার পথকে সুপ্রশস্ত করেছে, এটি অস্বীকার করার সুযোগ নেই। তাই এ কথা বলার অপেক্ষা রাখে না যে, ভাষা আন্দোলনই বাঙালি জাতীয়তাবাদের মূলভিত্তি ও চেতনা এবং একাত্তরের মহান মুক্তিযুদ্ধের সফল অনুপ্রেরণা। পরিশেষে বলা যায় যে, ভাষা আন্দোলন ছিলো বাঙালি স্বাধিকার আন্দোলনের প্রথম ধাপ।"
        }
      ]
    },
    {
      "number": "6",
      "uddipok": "দক্ষিণ আফ্রিকার জোহানেসবার্গে ১৯৭৬ খ্রিষ্টাব্দে ১৬ জুন আঞ্চলিক কর্তৃপক্ষ শেতাঙ্গ ডাচদের জার্মানডাচ ভাষায় শিক্ষাদান বাধ্যতামূলক করলে শিক্ষার্থীরা প্রতিবাদে রাস্তায় নেমে আসে। এর প্রতিবাদে তারা তাদের মাতৃভাষা জুলুকে প্রতিষ্ঠিত করার জন্য প্রতিবাদ সভাও ডাকে। তৎকালীন বর্ণবাদী সরকার প্রতিবাদ সভায় যোগ দিতে যাওয়া শিক্ষার্থীদের ওপর গুলি চালালে শতাধিক শিক্ষার্থী নিহত হয়। দক্ষিণ আফ্রিকায় এদিনটি বিশেষ মর্যাদায় পালিত হয়।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "কেন্দ্রীয় শহিদ মিনার ঢাকার কেন্দ্রস্থলে ঢাকা মেডিক্যাল কলেজের বহিঃপ্রাঙ্গণে অবস্থিত।"
        },
        {
          "label": "খ",
          "question": "",
          "explanation": "আন্তর্জাতিক মাতৃভাষা দিবস বাংলাদেশের জনগণের ভাষা আন্দোলন এবং ভাষাশহীদদের স্মরণে পালিত দিবস। ১৯৫২ সালের একুশে ফেব্রুয়ারি বাংলা ভাষার রাষ্ট্রীয় মর্যাদার দাবিতে ঢাকায় কয়েকজন ছাত্র-জনতা পুলিশের গুলিতে শহীদ হন। তাঁদের স্মরণে ২০০০ সালের ২১ ফেব্রুয়ারি থেকে সারা বিশ্বে এ দিবস পালন শুরু হয়। ১৯৯৯ সালের ১৭ নভেম্বর প্যারিসে অনুষ্ঠিত ইউনেস্কোর সাধারণ সম্মেলনে ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার দাবি জানিয়ে বাংলাদেশের পক্ষ থেকে একটি প্রস্তাব পেশ করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিক্ষার্থীদের সাথে পাঠ্যবইয়ের ভাষা আন্দোলনের সময়ের শিক্ষার্থীদের কাজের সাদৃশ্য রয়েছে। নিচে ব্যাখ্যা ব্যাখ্যা করা হলোঃ   উদ্দীপকে দক্ষিণ আফ্রিকার জোহানেসবার্গে ১৯৭৬ খ্রিষ্টাব্দে ১৬ জুন আঞ্চলিক কর্তৃপক্ষ শেতাঙ্গ ডাচদের জার্মানডাচ ভাষায় শিক্ষাদান বাধ্যতামূলক করলে শিক্ষার্থীরা প্রতিবাদে রাস্তায় নেমে আসে। এর প্রতিবাদে তারা তাদের মাতৃভাষা জুলুকে প্রতিষ্ঠিত করার জন্য প্রতিবাদ সভাও ডাকে। তৎকালীন বর্ণবাদী সরকার প্রতিবাদ সভায় যোগ দিতে যাওয়া শিক্ষার্থীদের ওপর গুলি চালালে শতাধিক শিক্ষার্থী নিহত হয়। দক্ষিণ আফ্রিকায় এদিনটি বিশেষ মর্যাদায় পালিত হয়। উদ্দীপকের মতো পূর্ব পাকিস্তানের ছাত্রসমাজ বিক্ষুব্ধ হয়ে ওঠে। তারা বাংলাকে অন্যতম রাষ্ট্রভাষা করার দাবিতে ১৯৪৭ সালের ৬ ডিসেম্বর ঢাকা বিশ্ববিদ্যালয় প্রাঙ্গণে ছাত্রসভার আয়োজন করে। সভার পরও মিছিল-প্রতিবাদ অব্যাহত থাকে। এ মাসেরই শেষদিকে রাষ্ট্রভাষা সংগ্রাম পরিষদ গঠিত হয়, যার আহবায়ক ছিলেন তমদ্দুন মজলিসের অধ্যাপক নূরুল হক ভূঁইয়া। সুতরাং বলা যায় যে, উদ্দীপকে উল্লিখিত শিক্ষার্থীদের সাথে পাঠ্যবইয়ের ভাষা আন্দোলনের সময়ের শিক্ষার্থীদের কাজের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "ভাষা আন্দোলন পরবর্তী বিভিন্ন আন্দোলনে শিক্ষার্থীদের ভূমিকা উল্লেখযোগ্য। নিচে বিশ্লেষণ করা হলো:   বাংলাদেশের সচেতন ছাত্র সমাজ পাকিস্তানি নরপশুদের এই নারকীয় হত্যাযজ্ঞ মেনে নেয়নি কোন ভাবেই। তারা হতের কলম ফেলে জাতির বৃহত্তর প্রয়োজনে তুলে নেয় অস্ত্র। ছড়িয়ে পড়ে এদেশের গ্রামেগঞ্জে। বিপুল সংখ্যক ছাত্র মুক্তিযুদ্ধে যোগ দেয়। প্রয়োজনীয় প্রশিক্ষণের জন্যে চলে যায় প্রতিবেশী রাষ্ট্রে। প্রশিক্ষণ প্রাপ্ত মুক্তিবাহিনী হিসেবে ছাত্ররা পাকিস্তানি সৈন্যদের বিরদ্ধে নিজেদের সংঘবদ্ধ করে গেরিলা পদ্ধতিতে যুদ্ধে অংশ গ্রহণ করতে থাকে। অসংখ্য ছাত্র মুক্তিসেনা দেশের বিভিন্ন অংশে হামলা চালিয়ে বিস্তীর্ণ এলাকা শত্রুমুক্ত করে। এভাবে সামনা-সামনি ও গেরিলা যুদ্ধের তীব্রতায় পাকিস্তানি সৈন্যবাহিনী বিপর্যস্ত হয়ে পড়ে। অবশেষে তারা সম্মিলিত মুক্তিবাহিনীর কাছে আত্মসমর্পণ করে। ছাত্র-সমাজের অংশ গ্রহণ না হলে এদেশের স্বাধীনতা সংগ্রাম সাফল্য মন্ডিত হতে পারতো না।   তাছাড়া মুক্তিযুদ্ধের সপক্ষে জনমত গঠনেও ছাত্র সমাজের প্রত্যক্ষ অংশগ্রহণ অত্যন্ত গর্বের সঙ্গে স্বীকার করতে হবে। বস্তুতপক্ষে আমাদের স্বাধীনতা সংগ্রামে ছাত্র সমাজের যে অগ্রণী ভূমিকা রয়েছে তার কোন তুলনা নেই। পরিশেষে বলা যায় যে, ভাষা আন্দোলন পরবর্তী বিভিন্ন আন্দোলনে শিক্ষার্থীদের ভূমিকা উল্লেখযোগ্য।"
        }
      ]
    },
    {
      "number": "7",
      "uddipok": "জনাব ‘ক’ তার অঞ্চলে একজন জনপ্রিয় নেতা। মানুষের সামগ্রিক কল্যাণের জন্য তিনি কাজ করেন। এলাকার মানুষের অধিকার আদায়ের নিমিত্তে সরকারের নিকট তিনি কয়েকটি দাবি পেশ করেন। তার দাবিসমূহ ঐ এলাকার গণমানুষের মুক্তির দাবিতে পরিণত হয়।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "১৭ এপ্রিল ১৯৭১ সালে মুজিবনগর সরকার শপথ গ্রহণ করেন।"
        },
        {
          "label": "খ",
          "question": "",
          "explanation": "স্বাধীন বাংলা বেতার কেন্দ্র একটি অস্থায়ী বেতার সম্প্রচার কেন্দ্র যা বাংলাদেশের স্বাধীনতা যুদ্ধকালে প্রতিষ্ঠা করা হয়েছিল। ১৯৭১ খ্রিষ্টাব্দের ৬ ডিসেম্বর ভারত বাংলাদেশকে সার্বভৌম স্বাধীন রাষ্ট্র হিসাবে আনুষ্ঠানিক স্বীকৃতি দেবার পর এর নাম বদলে বাংলাদেশ বেতার করা হয়। এরই ধারাবাহিকতায় ১৯৭১ খ্রিষ্টাব্দের ২২ ডিসেম্বর স্বাধীন বাংলাদেশে ঢাকা থেকে সম্প্রচার শুরু করে বাংলাদেশ বেতার, যা এতকাল রেডিও পাকিস্তানের ঢাকা কেন্দ্র হিসেবে প্রতিষ্ঠিত ছিল। মুক্তিযুদ্ধের সময় মুক্তিযোদ্ধা ও দেশবাসীর মনোবলকে উদ্দীপ্ত করতে \"স্বাধীন বাংলা বেতার কেন্দ্র\" অবিস্মরণীয় ভূমিকা রেখেছিল। যুদ্ধের সময়ে প্রতিদিন মানুষ অধীর আগ্রহে স্বাধীন বাংলা বেতার কেন্দ্রের অনুষ্ঠান শোনার জন্য অপেক্ষা করত।"
        },
        {
          "label": "গ",
          "question": "",
          "explanation": "উদ্দীপের ঘটনার সাথে আমার পাঠ্যবই এর ছয় দফা দাবির মিল রয়েছে। নিচে ব্যাখ্যা করা হলোঃ উদ্দীপকে জনাব ‘ক’ তার অঞ্চলে একজন জনপ্রিয় নেতা। মানুষের সামগ্রিক কল্যাণের জন্য তিনি কাজ করেন। এলাকার মানুষের অধিকার আদায়ের নিমিত্তে সরকারের নিকট তিনি কয়েকটি দাবি পেশ করেন। তার দাবিসমূহ ঐ এলাকার গণমানুষের মুক্তির দাবিতে পরিণত হয়। উদ্দীপকের মতো ছয় দফা আন্দোলন বাংলাদেশের একটি ঐতিহাসিক ও গুরুত্বপূর্ণ রাজনৈতিক ঘটনা। ১৯৬৬ সালের ৫ ও ৬ ফেব্রুয়ারি পাকিস্তানের লাহোরে অনুষ্ঠিত বিরোধী রাজনৈতিক দলগুলোর এক সম্মেলনে আওয়ামী লীগের পক্ষ থেকে শেখ মুজিবুর রহমান পূর্ব পাকিস্তানের স্বায়ত্তশাসন প্রতিষ্ঠার লক্ষ্যে “৬ দফা দাবি” পেশ করেন।  সুতরাং বলা যায় যে, উদ্দীপের ঘটনার সাথে আমার পাঠ্যবই এর ছয় দফা দাবির মিল রয়েছে।"
        },
        {
          "label": "ঘ",
          "question": "",
          "explanation": "উক্ত দাবিসমূহ ছিল ঐ অঞ্চলের মানুষের সার্বিক মুক্তির রূপরেখা—কথাটি যথার্থ। নিচে আমার মতামত বই অনুযায়ী তুলে ধরা হলোঃ ছয়দফা কর্মসূচি পাকিস্তানের দু অংশের মধ্যকার বৈষম্য এবং পূর্ব বাংলায় পশ্চিম পাকিস্তানের অভ্যন্তরীণ উপনিবেশিক শাসনের অবসানের লক্ষ্যে আওয়ামী লীগ ঘোষিত কর্মসূচি।১৯৬৬ সালের ২১ ফেব্রুয়ারি আওয়ামী লীগের ওয়ার্কিং কমিটির সভায় ছয়দফা প্রস্তাব এবং দাবি আদায়ের লক্ষ্যে আন্দোলনের কর্মসূচি গৃহীত হয়। বঙ্গবন্ধু শেখ মুজিবুর রহমান ও তাজউদ্দিন আহমদের ভূমিকা সম্বলিত ছয় দফা কর্মসূচির একটি পুস্তিকা প্রকাশ করা হয়। এরপর ১৮ মার্চ আওয়ামী লীগের কাউন্সিল অধিবেশনে শেখ মুজিবুর রহমানের নামে ‘আমাদের বাঁচার দাবি: ৬-দফা কর্মসূচি’ শীর্ষক একটি পুস্তিকা প্রচার করা হয়।   পশ্চিম পাকিস্তানের বিরোধী দলীয় নেতারা মুজিবুর রহমানের ছয়দফা কর্মসূচিকে পাকিস্তানের অখন্ডতা বিনষ্ট করার পদক্ষেপ হিসেবে চিহ্নিত করে তাঁর প্রস্তাব প্রত্যাখ্যান করেন। আইয়ুব সরকার তাঁকে নিরাপত্তা আইনে গ্রেফতার করে এবং অবশেষে আগরতলা ষড়যন্ত্র মামলায় অভিযুক্ত করে বিশেষ ট্রাইব্যুনালে তাঁর বিচার শুরু করে। এ মামলার বিরুদ্ধে সারা পূর্ব পাকিস্তানে বিক্ষোভ শুরু হয় এবং ১৯৬৯ সালের প্রথমদিকে এ বিক্ষোভ গণঅভুত্থানের রূপ পরিগ্রহ করে।   গণদাবির মুখে সরকার ১৯৬৯ সালের ২২ ফেব্রুয়ারি শেখ মুজিবুর রহমানকে নিঃশর্ত মুক্তিদানে বাধ্য হয়। আওয়ামী লীগ ১৯৭০ সালের সাধারণ নির্বাচনে ছয়দফা কর্মসূচির স্বপক্ষে গণরায়ের জন্য নির্বাচনী প্রচারণা চালায়। এ নির্বাচনে শেখ মুজিব ছয়দফার পক্ষে পূর্ব পাকিস্তানের জনগণের নিরঙ্কুশ সমর্থন লাভ করেন। কিন্তু জুলফিকার আলী ভুট্টো শেখ মুজিবুর রহমানের সঙ্গে রাজনৈতিক মীমাংসার পূর্বে ১৯৭১ সালের ৩ মার্চ অনুষ্ঠেয় জাতীয় পরিষদের অধিবেশনে যোগদানে অসম্মতি জানান। ১৯৭১ সালের ২৫ মার্চ পূর্ব পাকিস্তানে পাকবাহিনীর নির্বিচার হত্যাযজ্ঞের ফলে একদিকে ছয়দফা কর্মসূচির পরিসমাপ্তি ঘটে এবং নয় মাস মুক্তিযুদ্ধের পর অভ্যুদয় ঘটে স্বাধীন সার্বভৌম বাংলাদেশের। পরিশেষে বলা যায় যে, উক্ত দাবিসমূহ ছিল ঐ অঞ্চলের মানুষের সার্বিক মুক্তির রূপরেখা।"
        }
      ]
    },
    {
      "number": "8",
      "uddipok": "সামরিক শাসক গণতান্ত্রিক শাসনব্যবস্থা পুনঃপ্রতিষ্ঠার জন্য দেশে সাধারণ নির্বাচনের আয়োজন করেন। নির্বাচনে তার পছন্দের দলটি সংখ্যাগরিষ্ঠ আসনে জয়লাভ করতে ব্যর্থ হয়। অন্যদিকে অপর দলটি বিপুল ভোটে জয়লাভ করে প্রাদেশিক ও জাতীয় আইন পরিষদে নিরঙ্কুশ সংখ্যাগরিষ্ঠতা লাভ করে। ফলে উক্ত সামরিক শাসক নির্বাচিত জনপ্রতিনিধিদের কাছে নিয়মতান্ত্রিক উপায়ে ক্ষমতা হস্তান্তরে গড়িমসি শুরু করেন এবং বিভিন্ন ধরনের ষড়যন্ত্রের নীলনকশা করতে থাকেন। একপর্যায়ে অধিকার বঞ্চিত হয়ে বিজয়ী দলের নেতা স্বাধীনতার ডাক দেন।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "ঐতিহাসিক রেসকোর্স ময়দান'-এর বর্তমান নাম সোহরাওয়ার্দী উদ্যান।"
        },
        {
          "label": "খ",
          "question": "",
          "explanation": "স্বাধীন-বাংলাদেশের-অভ্যুদয়ের-ইতিহাসে ঊনসত্তরের গণঅভ্যুত্থান একটি বড় ভূমিকা পালন করে। স্বৈরাচারী শাসকের পতন, গণতন্ত্র প্রতিষ্ঠা, সামরিক-বেসামরিক আমলাদের কর্তৃত্বের অবসান, জনগণের রাজনৈতিক অধিকার প্রতিষ্ঠার জন্য ১৯৬৯ সালে পূর্ব বাংলার ছাত্র-জনতা ছয় দফা ও এগার দফার ভিত্তিতে যে দুর্বার গণআন্দোলন গড়ে তোলে এবং সামরিক শাসক আইয়ুব শাহীর পতন ঘটায় ইতিহাসে তাই ১৯৬৯ সালের গণঅভ্যুত্থান হিসেবে পরিচিতি পেয়েছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত নির্বাচনের সাথে পাঠ্যবই এ বর্ণিত সত্তর এর নির্বাচনের মিল রয়েছে। নিচে বর্ণনা করা হলোঃ  উদ্দীপকে সামরিক শাসক গণতান্ত্রিক শাসনব্যবস্থা পুনঃপ্রতিষ্ঠার জন্য দেশে সাধারণ নির্বাচনের আয়োজন করেন। নির্বাচনে তার পছন্দের দলটি সংখ্যাগরিষ্ঠ আসনে জয়লাভ করতে ব্যর্থ হয়। অন্যদিকে অপর দলটি বিপুল ভোটে জয়লাভ করে প্রাদেশিক ও জাতীয় আইন পরিষদে নিরঙ্কুশ সংখ্যাগরিষ্ঠতা লাভ করে। ফলে উক্ত সামরিক শাসক নির্বাচিত জনপ্রতিনিধিদের কাছে নিয়মতান্ত্রিক উপায়ে ক্ষমতা হস্তান্তরে গড়িমসি শুরু করেন এবং বিভিন্ন ধরনের ষড়যন্ত্রের নীলনকশা করতে থাকেন। একপর্যায়ে অধিকার বঞ্চিত হয়ে বিজয়ী দলের নেতা স্বাধীনতার ডাক দেন। উদ্দীপকের মতো সত্তরের সাধারণ নির্বাচন ছিল বাঙালির প্রাণের জোয়ার। এই জোয়ারের প্রবল ঢেউয়ে সাধারণ মানুষকে মাতিয়ে তোলেন বঙ্গবন্ধু শেখ মুজিবুর রহমান। নিঃসন্দেহে বলা যায় স্বাধীন বাংলাদেশের স্বপ্নে বিভোর বাঙালির সামনে দরজা খুলে যায়। প্রতি পদক্ষেপের হিসাবে উঠে আসে স্বাধীনতার সূর্য। আওয়ামী লীগের বিপুল সংখ্যাগরিষ্ঠতা থাকা সত্ত্বেও পাকিস্তানি সামরিক শাসকগোষ্ঠী ক্ষমতা হস্তান্তরে টালবাহানা শুরু করে দেয়।  সুতরাং বলা যায় যে, উদ্দীপকে বর্ণিত নির্বাচনের সাথে পাঠ্যবই এ বর্ণিত সত্তর এর নির্বাচনের মিল রয়েছে।"
        },
        {
          "label": "ঘ",
          "question": "",
          "explanation": "“একটি স্বাধীন সার্বভৌম রাষ্ট্র গড়ে ওঠার পিছনে উক্ত নির্বাচনের গুরুত্ব ও প্রভাব ছিল সুদূরপ্রসারী”- কথাটি যথার্থ। নিচে পাঠ্যবইয়ের আলোকে বিজয়টি বিশ্লেষণ করা হলো: ১৯৭০ সালের প্রথম জাতীয় নির্বাচন ঘিরে পুরো পাকিস্তানেই ছিল উত্সবের আমেজ। সরকার বেতার ও টেলিভিশনে জাতীয় নেতাদের প্রাক-নির্বাচনী ভাষণ সম্প্রচারের ব্যবস্থা করে। বাংলার অবিসংবাদিত নেতা শেখ মুজিবুর রহমান এ সুযোগ গ্রহণ করেন, যাতে তিনি আনুষ্ঠানিকভাবে উপস্থাপন করেন তার নির্বাচনী ইশতেহার। আওয়ামী লীগ সভাপতি শেখ মুজিবুর রহমানের রেকর্ডকৃত ভাষণটি সম্প্রচার করা হয় ১৯৭০ সালের ২৮ অক্টোবর। পুরো ইশতেহার ঘোষণার সময় প্রতিটি প্রতিশ্রুতির ক্ষেত্রে প্রেক্ষাপট তুলে ধরেন আওয়ামী লীগের সভাপতি। তিরি উল্লেখ করেন, আগে অনেকেই উল্লেখ করেছেন, ছয় দফার কারণে বা অন্য কোনো কারণে ইসলাম বিপন্ন। এ ধরনের অপপ্রচারের বিরুদ্ধে সোচ্চার থাকতেও আহ্বান জানান শেখ মুজিবুর রহমান।   পর্যালোচনা করে দেখা যায়, আগামী দিনের রাষ্ট্রনায়ক একজন শেখ মুজিবুর রহমান অত্যন্ত দূরদর্শী দৃষ্টিতে জনগণের সামনে একটি যথাযথ নির্বাচনী ইশতেহার তুলে ধরেছেন। যাতে ছিল একটি আধুনিক, অগ্রগামী ও স্বানির্ভর রাষ্ট্রের রূপরেখা। ঐতিহাসিক প্রেক্ষাপটে যা ছিল অনন্য। পরিশেষে বলা যায় যে, একটি স্বাধীন সার্বভৌম রাষ্ট্র গড়ে ওঠার পিছনে উক্ত নির্বাচনের গুরুত্ব ও প্রভাব ছিল সুদূরপ্রসারী।"
        }
      ]
    },
    {
      "number": "9",
      "uddipok": "“এবারের সংগ্রাম আমাদের মুক্তির সংগ্রাম, এবারের সংগ্রাম আমাদের স্বাধীনতার সংগ্রাম। জয় বাংলা।”",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "আগরতলা মামলার আসামি ছিলো ৩৫ জন।"
        },
        {
          "label": "খ",
          "question": "",
          "explanation": "অসহযোগ আন্দোলন ১৯৭১ সালের মার্চে পাকিস্তানের সামরিক সরকারের বিরুদ্ধে আওয়ামী লীগ ও পূর্ব পাকিস্তানের সাধারণ জনগণ কর্তৃক পরিচালিত একটি ঐতিহাসিক আন্দোলন। ১ মার্চে পাকিস্তানের জাতীয় পরিষদের অধিবেশন স্থগিতের ঘোষণার পর জনগণের স্বতস্ফুর্ত আন্দোলন শুরু হলেও আনুষ্ঠানিকভাবে শেখ মুজিবুর রহমানের আহ্বানে ২ মার্চে অসহযোগ আন্দোলন শুরু হয়ে ২৫ মার্চ পর্যন্ত চলমান থাকে। মোট ২৫ দিন স্থায়ী হয় এই আন্দোলন। আন্দোলনের মুখ্য উদ্দেশ্য ছিল, পাকিস্তানের কেন্দ্রীয় সরকার থেকে পূর্ব পাকিস্তানের স্বায়ত্তশাসন নিশ্চিত করা। এই সময়কালে ক্রমশ পূর্ব পাকিস্তানের বেসামরিক প্রশাসনের উপর থেকে পশ্চিম পাকিস্তানের কেন্দ্রীয় সরকারের নিয়ন্ত্রণ প্রায় অচল হয়ে পড়ে। আন্দোলনের একপর্যায়ে সেনানিবাসের বাইরে পুরো পূর্ব পাকিস্তান কার্যত শেখ মুজিবুর রহমানের নির্দেশে চলছিল।"
        },
        {
          "label": "গ",
          "question": "",
          "explanation": "উদ্ধৃতাংশটি ৭ই মার্চের বাংলাদেশের স্বাধীনতা সংগ্রামের ঘোষণাকে ইঙ্গিত করে। নিচে তা ব্যাখ্যা করা হলোঃ   ৭ ই মার্চে বঙ্গবন্ধু শেখ মুজিবুর রহমানের বক্তব্য শোনার জন্য রমনা রেসকোর্সে লক্ষ লক্ষ লোকের সমাগম। বেশিরভাগ লোকের হাতে ছিল প্রতিরোধের প্রতীক লাঠি। বিরামহীন জয়বাংলা শ্লোগান। সর্বত্র গগনভেদী শ্লোগান: ‘জয় বাংলা; আপোষ না সংগ্রাম, সংগ্রাম সংগ্রাম; আমার দেশ তোমার দেশ, বাংলাদেশ বাংলাদেশ; পরিষদ না রাজপথ, রাজপথ রাজপথ; বীর বাঙালি অস্ত্র ধর, বাংলাদেশ স্বাধীন কর; ঘরে ঘরে দূর্গ গড়, বাংলাদেশ স্বাধীন কর।’ বঙ্গবন্ধু তাঁর ঐতিহাসিক ভাষণে ২৫ মার্চ ঢাকায় জাতীয় পরিষদের নির্ধারিত অধিবেশনে যোগদানের জন্য তিনটি শর্ত ঘোষণা করেন :   (১) সামরিক আইন প্রত্যাহার করতে হবে। (২) সামরিক বাহিনীকে ব্যারাকে ফিরিয়ে নিতে হবে, বেসামরিক জনতার উপর সেনাবাহিনীর বর্বর অত্যাচার তদন্ত করতে হবে এবং (৩) অনতিবিলম্বে প্রাদেশিক সরকার গঠন করার ঘোষণা দিতে হবে। তিনি ঘোষণা দেন যে, যতক্ষণ এসব দাবি মানা না হবে ততক্ষণ পর্যন্ত সকল অফিস আদালত, শিক্ষা প্রতিষ্ঠান বন্ধ থাকবে এবং সরকারের সাথে কোনরকমের সহযোগিতা প্রদান করা হবে না।   বঙ্গবন্ধু আরোও ষোষণা দেন যে, দেশ পুরোপুরি মুক্ত না হওয়া পর্যন্ত এই অবৈধ সরকারকে কোনো রাজস্ব কর দেয়া হবে না এবং পূর্ববাংলা থেকে পশ্চিম পাকিস্তানে কোনো টাকা পাঠানো যাবে না। তিনি প্রত্যেকটি গৃহকে প্রতিরোধের দুর্গে পরিণত করার এবং যার যা হাতিয়ার আছে তা দিয়ে শত্রুর মোকাবেলা করার জন্য জনগণকে নির্দেশ দেন। বঙ্গবন্ধু তাঁর ভাষণ শেষ করেন এই বলে: ‘এবারের সংগ্রাম আমাদের মুক্তির সংগ্রাম, এবারের সংগ্রাম আমাদের স্বাধীনতার সংগ্রাম। জয় বাংলা।’"
        },
        {
          "label": "ঘ",
          "question": "",
          "explanation": "উক্ত ভাষণটি হলো সাতই মার্চের ভাষণ। নিচে এর গুরুত্ব বিশ্লেষণ করা হলোঃ  বঙ্গবন্ধুর ৭ ই মার্চের ভাষণ বাঙালির মুক্তির সনদ হিসেবে পরিচিতি। স্বাধীনতার মহান স্থপতি জাতির জনক বঙ্গবন্ধু শেখ মুজিবুর রহমান ১৯৭১ সালের ৭ মার্চ তৎকালীন সাময়িক অবস্থা উপেক্ষা করে পাকিস্তানী শাসকগোষ্ঠীর সামনেই ঢাকায় অবস্থিত রেসকোর্স ময়দানে লাখো মানুষের সামনের বজ্রকন্ঠে ঐতিহাসিক ৭ ই মার্চের ভাষণ প্রদান করেন। এই ঐতিহাসিক ৭ মার্চের ভাষণের সেই ধারাবাহিকতায় ২৬ মার্চ ১৯৭১ জাতির পিতা ঘোষণা করেন বাঙালি জাতির বহুকাঙ্খিত স্বাধীনতার ঘোষণা।  বঙ্গবন্ধুর ৭ ই মার্চ ভাষণের সাথে সাথেই পূর্ব পাকিস্তানের ছাত্রসমাজ আক্রমণাত্মক কর্মসূচি পালনের ঘোষণা এবং দেশব্যাপী ধর্মঘট পালনের আহ্বান দেয় এবং বঙ্গবন্ধু অসহযোগ আন্দোলনের আহ্বান জানান। শেখ মুজিবুর রহমান তার ভাষণের সার্বিক বিষয় ও উদ্ভূত রাজনৈতিক পরিস্থিতি নিয়ে এবং বাঙালির অধিকার নিয়ে সব সময় সোচ্চার ছিলেন। শেখ মুজিবুর রহমান যা বিশ্বাস করতেন সেই বিশ্বাস নিয়ে দেশের এবং দেশের মানুষের জন্য আন্দোলন করতেন। তার সেই বিশ্বাস থেকেই তিনি ৭ ই মার্চের বক্তৃতা করেন। কারণ তৎকালীন সময়ের আন্তর্জাতিক পটভূমিতে বাংলাদেশের স্বাধীনতা সংগ্রাম একটি নতুন রূপ ধারন করে এবং তার এই আন্দোলন সম্পূর্ণ বিশ্বে বিচ্ছিন্নতাবাদী আন্দোলন হিসেবে পরিচিতি লাভ করে। শেখ মুজিবুর রহমান এর এই ৭ ই মার্চের আন্দোলন স্বাধীনতাকামী বাঙালির মুক্তির আন্দোলনের রূপ হিসেবে আত্মপ্রকাশ করে এবং এই স্বাধীনতা সম্পূর্ণ ভাবে নির্ভর করেছিলো ৭ মার্চের ভাষণের এবং বঙ্গবন্ধুর দিকনির্দেশনার ওপর। বঙ্গবন্ধু তার ভাষণে চারটি শর্ত আরোপ করেন। তিনি প্রস্তাব দেন পূর্ব পাকিস্তান থেকে মার্শাল ল’ প্রত্যাহার এবং সেনাবাহিনীকে তাদের নিজস্ব ব্যারাকে ফেরত নেয়া শুধুই তাই নয় তিনি আরও প্রস্তাব দেন নির্বাচিত প্রতিনিধির কাছে ক্ষমতা হস্তান্তর করা এবং যে হত্যাকাণ্ড সংঘটিত হয়েছে তার বিচার বিভাগীয় তদন্ত করা। এই ভাষণের শেষেই তিনি বলেন এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম। এবং এর পরেই তিনি স্বাধীনতার ঘোষণা দিয়ে মানুষকে মুক্তিযুদ্ধের প্রস্তুতি গ্রহণ করতে বলেন।"
        }
      ]
    },
    {
      "number": "10",
      "uddipok": "২০২১ খ্রিষ্টাব্দের মে মাসে ইসরায়েলি সামরিক বাহিনী আকস্মিকভাবে ফিলিস্তিনের গাজা উপত্যকায় হামলা চালায়। এ হামলায় স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে নিহত হয়। ব্যবসায় প্রতিষ্ঠান, ঘরবাড়ি, পত্রিকা অফিস, স্কুল, কলেজ, পেট্রোল পাম্পসহ অনেক কিছু ধ্বংসস্তূপে পরিণত হয়। শেষপর্যন্ত ইসরায়েলি সামরিক বাহিনী কর্তৃক আক্রমণ বন্ধ হয়, বন্ধ হয় গণহত্যা।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "তাজউদ্দীন আহমেদ মুজিবনগর সরকারের প্রধানমন্ত্রী ছিলেন।"
        },
        {
          "label": "খ",
          "question": "",
          "explanation": "মুজিবনগর সরকার (যা বাংলাদেশ এর প্রবাসী বাংলাদেশ সরকার নামেও পরিচিত) মুক্তিযুদ্ধ চলাকালীন ১৯৭১ সালের ১০ এপ্রিল জনগনের রায়ে নির্বাচিত সদস্যদের নিয়ে গঠন করা হয়। ১৯৭১ সালের ১৭ই এপ্রিল এই সরকারের মন্ত্রিপরিষদের সদস্যরা বৈদ্যনাথতলায় (বর্তমান মুজিবনগর) শপথ গ্রহণ করেন। ১৯৭১ সালের ২৬শে মার্চ বাংলাদেশের স্বাধীনতা ঘোষণা এবং পাকিস্তানি হানাদার বাহিনীর বিরুদ্ধে দেশের জনগণের প্রতিরোধযুদ্ধ শুরু হলেও বাংলাদেশের মুক্তিযুদ্ধ পরিচালনার জন্য মুক্তিবাহিনী সংগঠন ও সমন্বয়, আন্তর্জাতিক সম্প্রদায়ের সমর্থন আদায় এবং এই যুদ্ধে প্রত্যক্ষ সহায়তাকারী রাষ্ট্র ভারতের সরকার ও সেনাবাহিনীর সঙ্গে সাংগঠনিক সম্পর্ক রক্ষায় এই সরকারের ভূমিকা ছিল অপরিসীম।"
        },
        {
          "label": "গ",
          "question": "",
          "explanation": "২৫ মার্চ কালরাতের ঘটনা বাংলাদেশের ইতিহাসে একটি বেদনাদায়ক অধ্যায়। নিচে বিশ্লেষণ করা হলোঃ   ২৫ মার্চ সকাল থেকেই ঢাকার পরিস্থিতি ছিল থমথমে। মুজিব-ইয়াহিয়া আলোচনা পণ্ড হয়ে গেছে- এ খবর দাবানলের মত ছড়িয়ে পড়ায় বীর বাঙালি ধানমণ্ডি ৩২ নম্বরে বঙ্গবন্ধুর বাসভবনের সামনে অবস্থান নিয়ে নেতার নির্দেশের অপেক্ষায়। পৃথিবীর ইতিহাসের নৃশংসতম হত্যাযজ্ঞের একটি ঘটেছিল আমাদের এই ভূমে। এ রাতেই বাংলার বুকে নেমে এসেছিল মৃত্যুর ঘনতমসা।রাতের অন্ধকারে পাকিস্তানি সেনাবাহিনী পাশব শক্তি নিয়ে ঝাঁপিয়ে পড়েছিল নিরীহ-নিরস্ত্র   স্বাধীনতাকামী বাঙালি জনসাধারণের ওপর। পূর্বপরিকল্পনা অনুযায়ী পূর্ণ সামরিক সম্ভার নিয়ে রাত ১০টার পর সারা দেশে পৃথিবীর ইতিহাসের জঘন্যতম হত্যাযজ্ঞ ও ধ্বংসলীলা শুরু করে তারা। সামরিক ভাষায় ‘অপারেশন সার্চলাইট’ নামে পরিচিত ছিল এ হত্যা-অভিযান। শান্তিপূর্ণ সমাধানের পথ এড়িয়ে প্রেসিডেন্ট ইয়াহিয়া বাঙালি হত্যার নীলনকশা বাস্তবায়নের পথেই এগিয়েছিল। অত্যাচার, উৎপীড়ন, পাশবিকতা, নৃশংসতা আর হিংস্রতার কালো থাবায় বিভীষিকা ছড়িয়ে দিয়েছিল পুরো ঢাকা শহরে। বর্বর হত্যাযজ্ঞের এ দিনটি ‘গণহত্যা দিবস” হিসাবে বাংলাদেশে পালিত হচ্ছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনার সাথে ২৫ মার্চ, ১৯৭১ এর অপারেশন সার্চলাইট নামক গনহত্যার মিল আছে।নিচে ব্যাখ্যা করা হলঃ  উদ্দীপকে ২০২১ খ্রিষ্টাব্দের মে মাসে ইসরায়েলি সামরিক বাহিনী আকস্মিকভাবে ফিলিস্তিনের গাজা উপত্যকায় হামলা চালায়। এ হামলায় স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে নিহত হয়। ব্যবসায় প্রতিষ্ঠান, ঘরবাড়ি, পত্রিকা অফিস, স্কুল, কলেজ, পেট্রোল পাম্পসহ অনেক কিছু ধ্বংসস্তূপে পরিণত হয়। শেষ পর্যন্ত ইসরায়েলি সামরিক বাহিনী কর্তৃক আক্রমণ বন্ধ হয়, বন্ধ হয় গণহত্যা।  উদ্দীপকের মতো পৃথিবীর ইতিহাসের নৃশংসতম হত্যাযজ্ঞের একটি ঘটেছিল আমাদের এই ভূমে। ২৫ মার্চ রাতেই বাংলার বুকে নেমে এসেছিল মৃত্যুর ঘনতমসা।রাতের অন্ধকারে পাকিস্তানি সেনাবাহিনী পাশব শক্তি নিয়ে ঝাঁপিয়ে পড়েছিল নিরীহ-নিরস্ত্র স্বাধীনতাকামী বাঙালি জনসাধারণের ওপর। পূর্বপরিকল্পনা অনুযায়ী পূর্ণ সামরিক সম্ভার নিয়ে রাত ১০টার পর সারা দেশে পৃথিবীর ইতিহাসের জঘন্যতম হত্যাযজ্ঞ ও ধ্বংসলীলা শুরু করে তারা। সামরিক ভাষায় ‘অপারেশন সার্চলাইট’ নামে পরিচিত ছিল এ হত্যা-অভিযান। শান্তিপূর্ণ সমাধানের পথ এড়িয়ে প্রেসিডেন্ট ইয়াহিয়া বাঙালি হত্যার নীলনকশা বাস্তবায়নের পথেই এগিয়েছিল। পরিশেষে বলা যায় যে, উদ্দীপকের ঘটনার সাথে ২৫ মার্চ, ১৯৭১ এর অপারেশন সার্চলাইট নামক গনহত্যার মিল আছে।"
        }
      ]
    },
    {
      "number": "11",
      "uddipok": "একটি অঞ্চলের জনগণ কেন্দ্রীয় সরকারের বিমাতাসুলভ আচরণের কারণ নির্বাচিত জনপ্রতিনিধিদের নেতার স্বাধীনতা ঘোষণার প্রেক্ষিতে একটি সরকার গঠন করে। উক্ত সরকার নবপ্রতিষ্ঠিত রাষ্ট্রের আন্তর্জাতিক স্বীকৃতি আদায়ের লক্ষ্যে ব্যাপক কূটনৈতিক তৎপরতা চালায় ।",
      "tag": "DB, MB, RB, DIN.B, CB, CTG.B, JB 21",
      "sub_questions": [
        {
          "label": "ক",
          "question": "",
          "explanation": "বাংলাদেশের মুক্তিযুদ্ধের সর্বাধিনায়ক ছিলেন \"জাতির জনক বঙ্গবন্ধু শেখ মুজিবুর রহমান\"।"
        },
        {
          "label": "খ",
          "question": "",
          "explanation": "যুদ্ধের শুরু থেকে পাকিস্তানি হানাদার বাহিনীর মূল ‘টার্গেট’ বুদ্ধিজীবীরা থাকলেও তাদের এ পরিকল্পনার ব্যাপক অংশটি ঘটে যুদ্ধ শেষ হওয়ার মাত্র ক’দিন আগে। পাকিস্তানি হানাদার বাহিনী তাদের পরাজয় নিশ্চিত জেনে বাংলাদেশের বুদ্ধিজীবী হত্যা করার ঘৃণ্য পরিকল্পনা করে। বুদ্ধিজীবী হত্যার প্রধান কারণ ছিল দুটি। প্রথমটি ছিল - বাঙালি জাতিকে নেতৃত্বহীন করা। দ্বিতীয়টি ছিল - স্বাধীন হতে যাওয়া দেশটিকে বুদ্ধিবৃত্তিকভাবে দেউলিয়ায় পরিণত করা।"
        },
        {
          "label": "গ",
          "question": "",
          "explanation": "উদ্দীপকে বর্ণিত সরকারের সাথে পাঠ্যবইয়ের মুজিবনগর সরকারের সাদৃশ্য রয়েছে। নিচে ব্যাখ্যা করা হলোঃ   উদ্দীপকে একটি অঞ্চলের জনগণ কেন্দ্রীয় সরকারের বিমাতাসুলভ আচরণের কারণ নির্বাচিত জনপ্রতিনিধিদের নেতার স্বাধীনতা ঘোষণার প্রেক্ষিতে একটি সরকার গঠন করে। উক্ত সরকার নবপ্রতিষ্ঠিত রাষ্ট্রের আন্তর্জাতিক স্বীকৃতি আদায়ের লক্ষ্যে ব্যাপক কূটনৈতিক তৎপরতা চালায় । উদ্দীপকের মতো বাংলাদেশের মুক্তিযুদ্ধের সময় প্রবাসী সরকার বা মুজিবনগর সরকারের ভূমিকা ছিলো উল্লেখযোগ্য, বিদেশী সাহায্য আনা, আন্তর্জাতিক মাধ্যমে দেশের হয়ে প্রচার প্রচারণা, মুক্তিযুদ্ধে নেতৃত্ব সহ বিভিন্ন স্থানে মুজিবনগর সরকারের ভূমিকা উল্লেখযোগ্য। সুতরাং বলা যায় যে, উদ্দীপকে বর্ণিত সরকারের সাথে পাঠ্যবইয়ের মুজিবনগর সরকারের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "“মুজিবনগর সরকারের কূটনৈতিক কার্যক্রমের ফলে একটি স্বাধীন সার্বভৌম রাষ্ট্রের প্রতিষ্ঠা সহজতর হয়েছিল” –কথাটি যথার্থ। নিচে উক্তিটি বিশ্লেষণ করা হলোঃ   মুজিবনগর সরকার (যা প্রবাসী বাংলাদেশ সরকার নামেও পরিচিত) মুক্তিযুদ্ধ চলাকালীন ১৯৭১ সালের ১০ এপ্রিল জনগনের রায়ে নির্বাচিত সদস্যদের নিয়ে গঠন করা হয়। ১৯৭১ সালের ১৭ই এপ্রিল এই সরকারের মন্ত্রিপরিষদের সদস্যরা বৈদ্যনাথতলায় (বর্তমান মুজিবনগর) শপথ গ্রহণ করেন। যুদ্ধকালীন সময়ে সরকারের বিভিন্নমুখী তৎপরতা যুদ্ধকে গতিময় রাখতে সহায়তা করে। পররাষ্ট্র দপ্তরের প্রধান কাজ ছিল বহির্বিশ্বে জনমত গড়ে তোলা এবং যথাসম্ভব বন্ধু রাষ্ট্রদের থেকে প্রাতিষ্ঠানিক স্বীকৃতি আদায়ের চেষ্টা চালানো। যদিও বা পররাষ্ট্র মন্ত্রণালয় নামে আলাদা একটি মন্ত্রণালয় ও তার কর্মী ছিল তথাপি পররাষ্ট্র দপ্তরের প্রায় সব কাজ প্রধানমন্ত্রীর সরাসরি তত্ত্বাবধানে পরিচালিত হত। প্রধানমন্ত্রী এসব কাজ পরিচালনার জন্য বিশেষ দূত হিসেবে আবু সাঈদ চৌধুরীকে নিয়োগ করেন।   পরিশেষে বলা যায় যে, “মুজিবনগর সরকারের কূটনৈতিক কার্যক্রমের ফলে একটি স্বাধীন সার্বভৌম রাষ্ট্রের প্রতিষ্ঠা সহজতর হয়েছিল”।"
        }
      ]
    }
  ]
}