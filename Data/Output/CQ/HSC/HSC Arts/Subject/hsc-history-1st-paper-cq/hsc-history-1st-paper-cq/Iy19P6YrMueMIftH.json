{
  "title": "ঢাকা, রাজশাহী, যশোর ২০২২",
  "subtitle": "ইতিহাস (11)",
  "questions": [
    {
      "number": "1",
      "uddipok": "মোহনপুর থানার অধিকাংশ জনগোষ্ঠী বিভিন্ন প্রকার কুসংস্কার, অন্ধবিশ্বাস ও ধর্মীয় গোঁড়ামিতে লিপ্ত। গ্রামের সচেতন নাগরিক করিম সাহেব বিষয়টি উপলব্ধি করতে পেরে এ সমস্ত কুসংস্কার দূর করার লক্ষ্যে একটি ধর্মীয় আন্দোলন করেন। ধর্মীয় আন্দোলন হিসেবে শুরু হলেও তা ধীরে ধীরে রাজনৈতিক আন্দোলনে পরিণত হয়।",
      "tag": "DB, RB, JB 22,BGC 23",
      "sub_questions": [
        {
          "label": "ক",
          "question": "কে Vernacular Press Act রহিত করেন?",
          "explanation": "লর্ড রিপন Vernacular Press Act রহিত করেন।"
        },
        {
          "label": "খ",
          "question": "১৯৪৭ সালের ভারত স্বাধীনতা আইনের গুরুত্ব কী ছিল?",
          "explanation": "ভারতীয় উপমহাদেশের শাসনতান্ত্রিক ইতিহাসে ১৯৪৭ সালের ভারত স্বাধীনতা আইনের গুরুত্ব অপরিসীম। ভারত স্বাধীনতা আইনের ফলে ভারতবর্ষে প্রায় ১৯০ বছরের ব্রিটিশ শাসনের অবসান ঘটে। এ আইন দ্বারা গভর্নর জেনারেল ও গভর্নরের স্বেচ্ছাধীন ক্ষমতা বিলুপ্ত করায় ভবিষ্যতে ভারত ও পাকিস্তানে সংসদীয় ও দায়িত্বশীল সরকার প্রতিষ্ঠার পথ সুগম হয়। সশস্ত্র স্বাধীনতা যুদ্ধ বা বিনা রক্তপাতে এ আইন দ্বারা দুটি স্বাধীন সার্বভৌম রাষ্ট্রের জন্ম হয়।"
        },
        {
          "label": "গ",
          "question": "উদ্দীপকের নেতার সঙ্গে তোমার পাঠ্যবইয়ের কোন নেতার কাজের মিল রয়েছে? ব্যাখ্যা করো।",
          "explanation": "উদ্দীপকের নেতার সঙ্গে পাঠ্যবইয়ের হাজী শরীয়তউল্লাহর কাজের মিল রয়েছে। ভারতীয় উপমহাদেশে ধর্মীয় সংস্কার আন্দোলন তথা ফরায়েজি আন্দোলনের প্রবক্তা হাজী শরীয়তউল্লাহ বিশেষভাবে উল্লেখযোগ্য। তিনি মুসলিম সমাজে গড়ে ওঠা নানা অনৈসলামিক রীতিনীতি, মুসলমানদের কুসংস্কার ও নীতিবর্জিত কার্যকলাপ বন্ধের জন্য ফরায়েজি আন্দোলন গড়ে তোলেন। এটি শুরুতে ধর্মীয় আন্দোলন হিসেবে শুরু হলেও ক্রমেই সেটি রাজনৈতিক আন্দোলনে পরিণত হয়। উদ্দীপকের করিম সাহেবের কর্মকাণ্ডেও এ আন্দোলনের প্রতিফলন ঘটেছে। উদ্দীপকের করিম সাহেব মোহনপুরের কুসংস্কারাচ্ছন্ন ও ধর্মীয় গোঁড়ামিতে লিপ্ত জনগণের মধ্যে তা দূর করার লক্ষ্যে একটি ধর্মীয় আন্দোলন শুরু করেন। এটি ধর্মীয় আন্দোলন হিসেবে শুরু হলেও তা ধীরে ধীরে রাজনৈতিক আন্দোলনে পরিণত হয়। একইভাবে হাজী শরীয়তউল্লাহ তৎকালীন মুসলমানদের মধ্যে বিদ্যমান কবরপূজা, পিরপূজা, মানতের মতো নানা ধর্মীয় কুসংস্কার ও অনৈসলামিক কর্মকাণ্ড দূর করার লক্ষ্যে ধর্মীয় সংস্কার আন্দোলন শুরু করেন। তিনি মুসলিম সমাজকে এসব কুসংস্কার ও অনৈসলামিক কর্মকাণ্ড থেকে দূরে সরে ইসলাম ধর্মের প্রকৃত রূপে ফিরে যাওয়ার তাগিদ দেন এবং এ লক্ষ্য অর্জনে ইসলামের ফরজ সম্পাদনের ওপর গুরুত্বারোপ করেন। তার এ সংস্কার আন্দোলন 'ফরায়েজি আন্দোলন' নামে পরিচিত হয়। পরবর্তী পর্যায়ে এ আন্দোলনে রাজনৈতিক' মাত্রা যোগ হয় এবং এটি কৃষকসহ প্রজাদের অধিকার আদায়ের আন্দোলনে পরিণত হয়। তাই বলা যায়, উদ্দীপকের করিম সাহেবের ধর্মীয় আন্দোলনে হাজী শরীয়তউল্লাহর ফরায়েজি আন্দোলনের প্রতিচ্ছবি ফুটে উঠেছে।"
        },
        {
          "label": "ঘ",
          "question": "উক্ত কর্মকাণ্ডের ফলাফল তোমার পাঠ্যবইয়ের আলোকে বিশ্লেষণ করো।",
          "explanation": "উক্ত কর্মকাণ্ড তথা ফরায়েজি আন্দোলন তৎকালীন সমাজে ব্যাপক পরিবর্তন এনেছিল। উপমহাদেশে মুসলিম পুনর্জাগরণের ইতিহাসে হাজী শরীয়তউল্লাহ কর্তৃক প্রবর্তিত ফরায়েজি আন্দোলন বিশেষভাবে স্মরণীয়। এ আন্দোলন ব্রিটিশ শাসনের যাঁতাকলে পিষ্ট বাংলার সর্বহারা কৃষক, শ্রমিক ও মেহনতী মানুষের মধ্যে যে বিদ্রোহের আগুন প্রজ্জ্বলিত করে তা সত্যিই বিস্ময়কর। সংস্কারধর্মী এ আন্দোলন মূলত অরাজনৈতিক হলেও বাঙালির মুক্তি সংগ্রামের ইতিহাসে অনেক তাৎপর্যপূর্ণ। অষ্টাদশ শতকে যেসব আন্দোলন সংগ্রাম বাংলার ধর্মীয়, সামাজিক ও রাজনৈতিক জীবনে বিপুল প্রভাব বিস্তার করেছিল ফরায়েজি আন্দোলন তার অন্যতম। একে বাংলার মুসলিম সমাজের বিকাশ এবং ব্রিটিশ বিরোধী সংগ্রামের ইতিহাসে একটি উল্লেখযোগ্য পর্ব হিসেবে বিবেচনা করা যায়। পূর্ব বাংলার মুসলিম সমাজ যখন কুসংস্কারে নিমজ্জিত, গরিব কৃষকসহ নিরীহ জনসাধারণ ইংরেজদের কুশাসন এবং জমিদার, মহাজন ও নীলকরদের অত্যাচারে অতিষ্ঠ ঠিক সেই ক্রান্তিকালে হাজী শরীয়তউল্লাহ কর্তৃক ফরায়েজি আন্দোলন পরিচালিত হয়। এ আন্দোলনের মাধ্যমে ধর্মীয় সংস্কারের পাশাপাশি বাংলার মুসলমান সম্প্রদায় তথা গরিব কৃষক শ্রেণির ভাগ্য পরিবর্তনের চেষ্টা করা হয়। ফরায়েজি আন্দোলন দীর্ঘস্থায়ী না হলেও মুসলিমদের জাগিয়ে তোলার পাশাপাশি অত্যাচারী ব্রিটিশ, হিন্দু জমিদার ও নীলকরদের বিরুদ্ধে শক্ত প্রতিরোধ গড়ে তুলেছিল। এ আন্দোলনের ফলে তৎকালীন সমাজেও ব্যাপক পরিবর্তন আসে। এ আন্দোলন তৎকালীন সমাজের মানুষের মধ্যে সচেতনতা বৃদ্ধি করে। মুসলমানরা তাদের রাজনৈতিক অধিকার সম্পর্কে সচেতন হয়। তাদের মধ্যে নানা অনৈসলামিক কর্মকাণ্ড ও কুসংস্কার দূরীভূত হয়। সার্বিক আলোচনার পরিপ্রেক্ষিতে বলা যায়, ফরায়েজি আন্দোলনের সুদূরপ্রসারী ফলাফল ছিল। এটি তৎকালীন সমাজ থেকে কুসংস্কার দূর করে জনগণের অধিকার প্রতিষ্ঠায় কার্যকর ভূমিকা পালন করে।"
        }
      ]
    },
    {
      "number": "2",
      "uddipok": "২০২০ সালের ৫ মে ভারতীয় ও চীনা সেনারা তাদের নিয়ন্ত্রণ রেখা পূর্ব লাদাখের বিভিন্ন স্থানে মুখোমুখি সংঘর্ষে লিপ্ত হয়। এতে ২০ জন ভারতীয় সেনা নিহত হবার প্রতিবাদে ভারত 'বয়কট চীন' কর্মসূচি গ্রহণ করে। ভারতজুড়ে তখন একটাই স্লোগান \"চীনের জিনিস চাইনা\"। এছাড়াও কলকাতার বড় বাজারে চীনা পণ্য পুড়িয়ে প্রতিবাদ জানায়।",
      "tag": "DB, RB, JB 22",
      "sub_questions": [
        {
          "label": "ক",
          "question": "ভারতবর্ষের ইতিহাসে ব্রিটিশ শাসন কয় ভাগে বিভক্ত?",
          "explanation": "ভারতবর্ষের ইতিহাসে ব্রিটিশ শাসন দুই ভাগে বিভক্ত।"
        },
        {
          "label": "খ",
          "question": "হান্টার কমিশন ঘটনা বলতে কী বোঝায়?",
          "explanation": "১৮৮২ খ্রিষ্টাব্দে স্যার উইলিয়াম হান্টারের নেতৃত্বে একটি শিক্ষা কমিশন গঠিত হয়, যেটি ইতিহাসে হান্টার কমিশন নামে পরিচিত। লর্ড রিপনের উল্লেখযোগ্য সংস্কারের মধ্যে শিক্ষা সংস্কার অন্যতম। ভারতের মানুষকে আধুনিক শিক্ষায় শিক্ষিত করার লক্ষ্যে তিনি স্যার উইলিয়াম হান্টারের নেতৃত্বে 'হান্টার কমিশন' নামে একটি শিক্ষা কমিশন গঠন করেন। এ কমিশন প্রাথমিক শিক্ষার জন্য বিদ্যালয় স্থাপন, মাধ্যমিক শিক্ষাকে দুই ভাগে ভাগ করা, উচ্চ শিক্ষার উপর থেকে সরকারি নিয়ন্ত্রণ প্রত্যাহার, নারী শিক্ষা ও মুসলিম সম্প্রদায়ের মধ্যে শিক্ষা বিস্তার প্রভৃতি সুপারিশ করে। এ কমিশনের ফলে ভারতবাসীর শিক্ষা গ্রহণের পথ প্রশস্ত হয়।"
        },
        {
          "label": "গ",
          "question": "উদ্দীপকে বর্ণিত ঘটনা তোমার পাঠ্যবইয়ের কোন আন্দোলনের সাথে সাদৃশ্যপূর্ণ? ব্যাখ্যা দাও।",
          "explanation": "উদ্দীপকে বর্ণিত ঘটনা আমার পাঠ্যবইয়ের স্বদেশি আন্দোলনের সাথে সাদৃশ্যপূর্ণ। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হওয়ার | পর বিপ্লবী তৎপরতার মাধ্যমে যে আন্দোলন গড়ে ওঠে ইতিহাসে সেটি স্বদেশি আন্দোলন নামে পরিচিত। এ আন্দোলনের মূল কর্মসূচি ছিল দুটি- বয়কট ও স্বদেশি। বয়কট এর প্রধান উদ্দেশ্য ছিল বিলেতি পণ্য বর্জন, যা উদ্দীপকেও লক্ষণীয়। উদ্দীপকে দেখা যায়, ২০২০ সালের ৫ মে ভারতীয় ও চীনা সেনারা তাদের নিয়ন্ত্রণ রেখা পূর্ব লাদাখের বিভিন্ন স্থানে মুখোমুখি সংঘর্ষে লিপ্ত হয়। এতে ২০ জন ভারতীয় সেনা নিহত হবার প্রতিবাদে ভারত 'বয়কট চীন' কর্মসূচি গ্রহণ করে। ভারত জুড়ে তখন একটাই স্লোগান \"চীনের জিনিস চাই না\"। এছাড়াও কলকাতার বড় বাজারে চীনা পণ্য পুড়িয়ে ফেলা হয়। অনুরূপ ঘটনার সাথে সাদৃশ্যপূর্ণ ঘটনা হলো স্বদেশি আন্দোলন। সরকারের বলাভঙ্গের সিদ্ধান্তের বিরুদ্ধে কংগ্রেস ও হিন্দু নেতৃবর্গের অংশগ্রহণে আন্দোলন মাথাচাড়া দিয়ে ওঠে। এ আন্দোলনের প্রধান কর্মসূচি ছিল গুপ্ত হত্যা, দাঙ্গা, বিভিন্ন নাশকতামূলক কার্য ইত্যাদি। আন্দোলনকারীরা এক পর্যায়ে ব্রিটিশ পণ্য ও শিক্ষা বর্জন করে। গড়ে ওঠে স্বদেশি স্কুল এবং কল-কারখানা। ইতিহাসে এটি স্বদেশি আন্দোলন নামে খ্যাত। অচিরেই বঙ্গভঙ্গ বিরোধী এ আন্দোলন ব্যাপক আকার ধারণ করে। দেশের বিভিন্ন স্থানে ছাত্রসমাজ সভা সমিতির মাধ্যমে এই আন্দোলন জনপ্রিয় করে তোলে। ছাত্রসমাজ দোকানে বাজারে প্রভৃতি স্থানে পিকেটিং শুরু করে এবং ক্রেতাগণকে বিলেতি দ্রব্য ক্রয় না করার জন্য অনুরোধ করে। ছাত্ররা বিলেতি পণ্য বিশেষতঃ বস্তু, লবণ, চিনি, সিগারেট ক্রয় করে পোড়াতে থাকে। ছাত্র- ছাত্রীরা ইংরেজদের প্রতিষ্ঠিত স্কুল-কলেজ বয়কট করে। শ্রমিকরাও কলকারখানায় ধর্মঘট আরম্ভ করে কাজ বয়কট করে। সুতরাং বলা যায়, স্বদেশি আন্দোলনের বয়কট কর্মসূচি উদ্দীপকে বর্ণিত ভারতের 'বয়কট চীন' কর্মসূচির সাথে সামঞ্জস্যপূর্ণ।"
        },
        {
          "label": "ঘ",
          "question": "এই আন্দোলন জাতীয় পর্যায়ে সাড়া জাগাতে ব্যর্থ হয় কেন? মতামত দাও।",
          "explanation": "সরকারি দমননীতি, কংগ্রেসের বিভাজন, সাম্প্রদায়িক রিভেদ ও সাংগঠনিক দুর্বলতা প্রভৃতি কারণে এই আন্দোলন তথা স্বদেশি আন্দোলন জাতীয় পর্যায়ে সাড়া জাগাতে ব্যর্থ হয়। ভারতের জাতীয়তাবাদী আন্দোলনের ইতিহাসে স্বদেশি আন্দোলন ছিল এক উল্লেখযোগ্য এবং তাৎপর্যপূর্ণ অধ্যায়। ভারতীয় জাতীয় সংগ্রামের ইতিহাসে এ আন্দোলনের গুরুত্ব অপরিসীম। তবে আগ্রহ, উদ্দীপনা ও চাঞ্চল্যের সঙ্গে এ আন্দোলন শুরু হলেও আশানুরূপ সাফল্য লাভ করতে পারে নি। নানা কারণে সকল শ্রেণির মানুষ এ আন্দোলনে শামিল না হওয়ায় তা জাতীয় পর্যায়ে সাড়া জাগাতে ব্যর্থ হয়। স্বদেশি আন্দোলনের ব্যর্থতার অন্যতম কারণ সরকারি নিপীড়ন ও দমননীতি। সরকার এই আন্দোলনের বৈপ্লবিক সম্ভাবনা বুঝতে পেরে প্রচণ্ড দমননীতির আশ্রয় নেয়। সরকারি দমননীতির পাশাপাশি কংগ্রেসের অভ্যন্তরীণ দ্বন্দ্ব এবং বিভাজন এ আন্দোলনকে বিশেষভাবে দুর্বল করে দেয়। ভারতের একমাত্র শক্তিশালী রাজনৈতিক এ দলটি স্বদেশি আন্দোলনকে সর্বান্তকরণে সমর্থন করেন নি। তদুপরি এ আন্দোলন শক্তিশালী সংগঠনের অভাবে সুসংগঠিত পথে পরিচালিত হয় নি। হিন্দু-মুসলিম সম্পর্কের অবনতিও এ আন্দোলনের ব্যর্থতার অন্যতম কারণ। আন্দোলনের প্রথম দিকে কিছু সংখ্যক মুসলমান শামিল হলেও অধিকাংশ মুসলমান স্বদেশি আন্দোলন থেকে নিজেদের দূরে সরিয়ে রাখে। মুসলিম সমাজ এই আন্দোলন থেকে দূরে থাকার কারণে স্বাভাবিকভাবে আন্দোলন শক্তিশালী হতে পারে নি। সাধারণ মানুষ এমনকি নিম্ন বর্ণের হিন্দু সম্প্রদায়, দরিদ্র সমাজও এ আন্দোলনের মর্ম বোঝার চেষ্টা না করায় আন্দোলন তৃণমূলে পৌঁছাতে সক্ষম হয় নি। সর্বোপরি এই আন্দোলন গোপন সশস্ত্র সংগ্রামের পথে অগ্রসর হলে এ আন্দোলন থেকে জনগণ দূরে সরে যায়। ফলে গণ বিচ্ছিন্ন এ আন্দোলন সর্বজনীন এবং জাতীয় রূপ লাভে ব্যর্থ হয়। পরিশেষে বলা যায়, উপরে উল্লেখিত কারণে স্বদেশি আন্দোলন আশানুরূপ সাফল্য লাভ করতে পারে নি। বাংলার বাইরে মহারাষ্ট্র ছাড়া অন্য কোথাও এ আন্দোলন আন্তরিকতার সঙ্গে গ্রহণ না করায় শেষ পর্যন্ত তা ব্যর্থতায় পর্যবসিত হয়।"
        }
      ]
    },
    {
      "number": "3",
      "uddipok": "মার্কিন যুক্তরাষ্ট্রের স্বাধীনতা যুদ্ধে ফ্রান্স এবং স্পেন অস্ত্র ও রসদ দিয়ে সাহায্য করে। এমনকি আমেরিকার স্বাধীনতা যুদ্ধে সরাসরি অংশগ্রহণ করে। অবশেষে ১৭৭৬ সালে আমেরিকা স্বাধীন হয়।",
      "tag": "DB, RB, JB 22",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ছিলেন ইংল্যান্ডের জনপ্রিয় গায়ক এবং গিটারিস্ট।"
        },
        {
          "label": "খ",
          "question": "",
          "explanation": "রাজনৈতিক, সামাজিক, জাতিগত বিভিন্ন নিরাপত্তাজনিত কারণে নিজস্ব ভূমি ছেড়ে বা আশ্রয়ের সন্ধানে অন্যদেশে অস্থায়ীভাবে অবস্থানকৃত জনসমষ্টিকে শরণার্থী বলে। শরনার্থী বা উদ্বাস্তু এমন ব্যক্তি যিনি নিজ ভূমি ছেড়ে অন্য দেশে অস্থায়ীভাবে অবস্থান করেন। জাতিগত সহিংসতা, ধর্মীয় উগ্রতা, রাজনৈতিক কারণে সমাজবদ্ধ জনগোষ্ঠীর নিরাপত্তাহীনতাই এর প্রধান কারণ। উদাহরণস্বরূপ ১৯৭১ সালের মুক্তিযুদ্ধে ১ কোটি বাঙালি শরণার্থীর কথা বলা যায়, যারা পাকিস্তানী হানাদার বাহিনীর নারকীয় হত্যাযজ্ঞ থেকে বাঁচতে ভারতে শরণার্থী হিসেবে আশ্রয় নিয়েছিল।"
        },
        {
          "label": "গ",
          "question": "",
          "explanation": "উদ্দীপকের বিষয়ের সাথে আমার পাঠ্যবইয়ের বাংলাদেশের মুক্তিযুদ্ধে বন্ধু রাষ্ট্র ভারতের ভূমিকার সাদৃশ্য রয়েছে। বাংলাদেশের মুক্তিযুদ্ধে মিত্ররাষ্ট্র ভারতের সামরিক, রাজনৈতিক, কূটনৈতিক, অর্থনৈতিক অবদান অনস্বীকার্য। মুক্তিযুদ্ধের পক্ষে জনমত গঠন ও শরণার্থীদের আশ্রয়-খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। মুক্তিযোদ্ধাদের প্রশিক্ষণের ব্যবস্থা করা, অস্ত্র সরবরাহ, মুক্তিযুদ্ধের পক্ষে আন্তর্জাতিক সমর্থন আদায় এবং সর্বশেষ যৌথবাহিনী গঠন করে বাংলাদেশের মুক্তিযুদ্ধে সর্বাত্মক সহযোগিতা করে ভারত। ভারতীয় সৈন্যবাহিনী ও বাংলাদেশের মুক্তিবাহিনীর সমন্বয়ে গঠিত যৌথবাহিনীর অভিযানের মুখে স্বল্প সময়ের ব্যবধানে ১৬ ডিসেম্বর, ১৯৭১ সালে চূড়ান্ত বিজয় অর্জনের মাধ্যমে বাংলাদেশ একটি স্বাধীন সার্বভৌম রাষ্ট্র হিসেবে বিশ্বের বুকে মাথা উঁচু করে দাঁড়ায়। উদ্দীপকে দেখা যায়, গ্রেট ব্রিটেনের বিরুদ্ধে মার্কিন যুক্তরাষ্ট্রের স্বাধীনতা যুদ্ধে মার্কিনীদের মিত্ররাষ্ট্র ফ্রান্স স্বীকৃতি ও সমর্থন প্রদান করে। এছাড়া অর্থ, অস্ত্র ও সৈন্য দিয়ে সাহায্য করে মার্কিন যুক্তরাষ্ট্রের স্বাধীনতা যুদ্ধে -ফ্রান্স বন্ধু রাষ্ট্রের ভূমিকা পালন করে। বাংলাদেশের মুক্তিযুদ্ধে ভারতের। ভূমিকা ছিল মার্কিন যুক্তরাষ্ট্রের স্বাধীনতা যুদ্ধে ফ্রান্সের ভূমিকার অনুরূপ। তাই বলা যায়, উদ্দীপকের বিষয়ের সাথে বাংলাদেশের মুক্তিযুদ্ধে ভারতের অবদান সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উত্ত দেশটি তথা ভারত মুক্তিযুদ্ধে শরণার্থীদের আশ্রয়দান, অস্ত্র ও রসদ সরবরাহ, বহির্বিশ্বে মুক্তিযুদ্ধের পক্ষে জনমত গঠনসহ বিবিধ ক্ষেত্রে ভূমিকা রেখেছে বলে আমি মনে করি। বাংলাদেশের মুক্তিযুদ্ধে ভারতের অবদান অত্যন্ত গুরুত্বপূর্ণ ও প্রশংসনীয়। বাঙালি শরণার্থীদের আশ্রয়দান ও প্রতিপালন, যুদ্ধের প্রশিক্ষণসহ অস্ত্র ও রসদ সরবরাহ এবং বহির্বিশ্বে পাকিস্তানি বর্বরতার ভয়াবহতা প্রকাশে ভারত সরকারের অবদান অনস্বীকার্য। দেশটির অতুলনীয় ও প্রত্যক্ষ সথয়তা ১৯৭১ সালের ১৬ ডিসেম্বর বাংলাদেশের স্বাধীনতা অর্জনকে ত্বরান্বিত করেছিল। ১৯৭১ সালের মুক্তিযুদ্ধে ঐতিহাসিক ভূমিকার জন্য মূল কৃতিত্বের দাবিদার প্রতিবেশি রাষ্ট্র ভারত। বিশ্বের বড় বড় শক্তির হুমকি উপেক্ষা করে তৎকালীন ভারত সরকার স্বাধীন বাংলাদেশের পক্ষে আন্তর্জাতিক সমর্থন আদায় ও বিশ্ব জনমত গঠনে সবচেয়ে গুরুত্বপূর্ণ ভূমিকা রাখে। ভারতের জনগণ ও সরকার প্রায় এক কোটি শরণার্থীকে আশ্রয়, খাদ্য, বস্ত্র, চিকিৎসা, মুক্তিযোদ্ধাদের অস্ত্র এবং প্রশিক্ষণ দিয়ে সাহায্য করে। শরণার্থীদের সহায়তা করতে ভারত সরকার তার নাগরিকদের ওপর কর আরোপ করে। সরকারি পর্যায়ের বাইরেও ভারতের অধিকাংশ রাজনৈতিক দল, বুদ্ধিজীবী, সংস্কৃতিকর্মী ও সাধারণ মানুষ মুক্তিযুদ্ধের সময় বাংলাদেশের প্রতি অনুষ্ঠ সমর্থন ও সহযোগিতার হাত বাড়িয়ে দেয়। ভারতের প্রখ্যাত সংগীতজ্ঞ ও সেতারাবাদক পণ্ডিত রবি সংকর যুক্তরাষ্ট্রের নিউইয়র্কে বহুল আলোচিত \"কনসার্ট ফর বাংলাদেশ\" অনুষ্ঠানের অন্যতম উদ্যোক্তা। তাছাড়া ভারতীয় প্রচার মাধ্যমগুলোও পাক হানাদার বাহিনী কর্তৃক বাঙালি নিধনের সংবাদ দ্রুত প্রচারে বলিষ্ঠ ভূমিকা পালন করে। তদুপরি বাংলাদেশের মুক্তিযুদ্ধে ভারতীয় সেনাবাহিনীর অবদান অপরিসীম। বাংলাদেশের স্বাধীনতা অর্জনে অনেক ভারতীয় সৈন্য নিজের জীবন উৎসর্গ করেছে যেটি ইতিহাসে বিরল দৃষ্টান্ত স্থাপন করেছে। উপর্যুক্ত আলোচনার প্রেক্ষিতে বলা যায়, ভারতের অপরিসীম সহায়তা ও প্রত্যক্ষ সমর্থনে স্বাধীন সার্বভৌম রাষ্ট্র হিসেবে বিশ্ব মানচিত্রে স্বাধীন বাংলাদেশের অভ্যুদয় ঘটে।"
        }
      ]
    },
    {
      "number": "4",
      "uddipok": "বাবর ভারতীয় উপমহাদেশে আগমন করে ইব্রাহিম লোদীর সাথে পানিপথের প্রথম যুদ্ধে লিপ্ত হন। তিনি মাত্র বার হাজার সৈন্য নিয়ে ইব্রাহিম লোদীকে মোকাবেলা করেন। ইব্রাহিম লোদীর লক্ষাধিক সৈন্যকে পরাস্ত করে তিনি মুঘল সাম্রাজ্য প্রতিষ্ঠা করেন।",
      "tag": "DB, RB, JB 22",
      "sub_questions": [
        {
          "label": "ক",
          "question": "ইস্ট ইন্ডিয়া কোম্পানি কত সালে' গঠিত হয়?",
          "explanation": "ইস্ট ইন্ডিয়া কোম্পানি ১৬০০ সালে গঠিত হয়।"
        },
        {
          "label": "খ",
          "question": "অন্ধকূপ হত্যা কী? ব্যাখ্যা করো।",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের যুদ্ধের সাথে তোমার পাঠ্যপুস্তকের কোন যুদ্ধের মিল রয়েছে? ব্যাখ্যা করো।",
          "explanation": "উদ্দীপকের যুদ্ধের সাথে আমার পাঠ্যপুস্তকের পলাশীর যুদ্ধের মিল রয়েছে। ভারতবর্ষের রাজনৈতিক ইতিহাসে ১৭৫৭ সালে সংঘটিত পলাশীর যুদ্ধ একটি তাৎপর্যপূর্ণ ঐতিহাসিক ঘটনা। ১৭৫৭ সালের ২৩শে জুন ভাগীরথী নদীর তীরে পলাশীর প্রান্তরে ইংরেজ'ইস্ট ইন্ডিয়া কোম্পানির সাথে নবাব সিরাজ-উদ-দৌলার যুদ্ধ সংঘটিত হয়। এ যুদ্ধ ভারতবর্ষে ইংরেজদের আধিপত্য বিস্তারের পথ প্রশস্ত করে। উদ্দীপকে এ যুদ্ধের চিত্রই লক্ষণীয়। উদ্দীপকে উল্লেখিত বাবর ভারতীয় উপমহাদেশে আগমন করে ইব্রাহিম লোদীর সাথে পানিপথের প্রথম যুদ্ধে লিপ্ত হন। তিনি মাত্র বার হাজার সৈন্য নিয়ে ইব্রাহিম লোদীর লক্ষাধিক সৈন্যকে পরাস্ত করে ভারতবর্ষে মুঘল সাম্রাজ্য প্রতিষ্ঠা করেন। অনুরূপভাবে, রবার্ট ক্লাইভ দেশীয় বিশ্বাসঘাতকদের সাথে ষড়যন্ত্র পাকাপোক্ত করে বাংলার নবাব সিরাজ-উদ-দৌলার বিরুদ্ধে আলীনগরের সন্ধি ভঙ্গের অভিযোগে যুদ্ধ ঘোষণা করেন। নবাব ইংরেজদের দুরভিসন্ধিমূলক কার্যকলাপে আগে থেকেই সচেতন ছিলেন। তিনি ৫০টি কামান, ৩৫ হাজার পদাতিক এবং ১৫ হাজার অশ্বারোহী সৈন্যের বিশাল বাহিনী নিয়ে মুর্শিদাবাদের ২৩ মাইল দক্ষিণে ভাগীরথী নদীর তীরে অবস্থান নেন। অপরদিকে মাত্র ৮টি কামান, ২২০০ দেশীয় সিপাহি এবং ৮০০ ইউরোপীয় গোলন্দাজ ও পদাতিক সৈন্য নিয়ে ইংরেজরা পলাশীর আম্রকাননে অবস্থান গ্রহণ করলে ২৩শে জুন তারিখে যুদ্ধের অবতারণা ঘটে। এ যুদ্ধ ইতিহাসে পলাশীর যুদ্ধ নামে পরিচিত। নবাবের প্রধান সেনাপতি মীর জাফর আলী খান ইংরেজদের সাথে হাত মিলানোয় তার অনুগত সৈন্যরা যুদ্ধের এক পর্যায়ে নিষ্ক্রিয় হয়ে থাকে। এ কারণে এ যুদ্ধ প্রহসনে পরিণত হয় এবং নবাবের পরাজয় ঘটে। পলাশীর যুদ্ধে নবাবের পরাজয়ের মধ্য দিয়ে বাংলায় স্বাধীন নবাবি যুগের অবসান ঘটে এবং ক্রমেই সম্পূর্ণ ভারতবর্ষে ইংরেজদের নিয়ন্ত্রণ প্রতিষ্ঠিত হয়। তাই বলা যায়, উদ্দীপকে বর্ণিত যুদ্ধের সাথে পলাশীর যুদ্ধ সামঞ্জস্যপূর্ণ।"
        },
        {
          "label": "ঘ",
          "question": "উক্ত যুদ্ধে নবাবের পরাজয়ের কারণগুলো বিশ্লেষণ করো।",
          "explanation": "উক্ত যুদ্ধ তথা পলাশীর যুদ্ধে নবাব সিরাজ-উদ-দৌলার পতনের কারণগুলোর মধ্যে মীর জাফরের বিশ্বাসঘাতকতা, নবাবের অদূরদর্শিতা এবং সমরকুশলতার অভাব প্রভৃতি কারণগুলো ছিল উল্লেখযোগ্য। প্রকৃত প্রস্তাবে পলাশীর নবাব সিরাজ-উদ-দৌলার বাহিনীর মূল অংশ মীর জাফর, রায় দুর্লভ ও ইয়ার লতিফের নেতৃত্বে বিশ্বাসঘাতকতা করে নিষ্ক্রিয় ছিল। এ যুদ্ধে ইংরেজদের বীরত্বের কোনো 'মহিমা নেই। বিশ্বাসঘাতকতার মাধ্যমে ইংরেজরা নবাবকে পরাজিত করে। এছাড়া নবাবের পতনের জন্য তিনি নিজেও অনেকটা দায়ী ছিলেন।। নবাব সিরাজ-উদ-দৌলার রাজনৈতিক অদূরদর্শিতা এবং রাজনৈতিক বিচক্ষণতার অভাব তার পতনের অন্যতম কারণ। তার চরিত্রে দৃঢ়তা এবং কঠোরতার অভাব ছিল। তাই বারবার বিশ্বাসঘাতক এবং ষড়যন্ত্রকারীদের গোপন ষড়যন্ত্রের সংবাদ জানা সত্ত্বেও তাদের শাস্তি না দিয়ে ক্ষমা প্রদর্শন করে মারাত্মক ভুল করেন। দেশদ্রোহীদের ক্ষমা প্রদর্শনের মতো দুর্বলতা পরোক্ষভাবে তার পতনকে সুনিশ্চিত করে। সমরনীতির পরিপক্কতার অভাবে তিনি যুদ্ধক্ষেত্রে সুনিশ্চিত বিজয়কে উপেক্ষা করে যুদ্ধবিরতি ঘোষণা করেন, যা তার পতন ত্বরান্বিত করে। এছাড়া সূক্ষ্ম কূটনীতি ও রণকৌশলে রবার্ট ক্লাইড নিঃসন্দেহে নবাবের তুলনায় উন্নত ছিলেন। মাদ্রাজের ইস্ট ইন্ডিয়া কোম্পানির সামান্য কর্মচারী থেকে স্বীয় সাহস, উচ্চাকাঙ্ক্ষা, অসাধারণ কর্মদক্ষতা প্রদর্শন করেই ক্লাইভ উচ্চপদ লাভ করেছিলেন। পরিস্থিতি পর্যবেক্ষণের ক্ষমতা এবং অবস্থা অনুযায়ী ব্যবস্থা নেয়ার ক্ষেত্রে রবার্ট ক্লাইভ ছিলেন খুবই পারদর্শী। ফলে তার কূটকৌশলের কাছে তরুণ নবাব পরাজিত হন। পরিশেষে বলা যায়, পলাশীর যুদ্ধে নবাব সিরাজ-উদ-দৌলার পতনের পেছনে বহুবিধ কারণ বিদ্যমান ছিল।"
        }
      ]
    },
    {
      "number": "5",
      "uddipok": "মধ্যযুগে ইউরোপের নাবিকরা জাহাজ নিয়ে সমুদ্রে অভিযান। পরিচালনা করে নতুন নতুন দেশ ও জলপথ আবিষ্কারের চেষ্টা করত। ১৪৯২ সালে ইতালির নাবিক কলম্বাস আমেরিকা মহাদেশ আবিষ্কার। করেন। আমেরিকার স্থানীয় সরলমনা অধিবাসীরা তাকে অতিথি। হিসাবে স্বাগত জানায়।",
      "tag": "DB, RB, JB 22",
      "sub_questions": [
        {
          "label": "ক",
          "question": "ভারতে আসার জলপথ কে আবিষ্কার করেন?",
          "explanation": "পর্তুগিজ নাবিক ভাস্কো-দা-গামা ভারতে আসার জলপথ আবিষ্কার করেন।"
        },
        {
          "label": "খ",
          "question": "যোশেফ ডুপ্লে কে ছিলেন? ব্যাখ্যা করো।",
          "explanation": "যোশেফ ডুপ্লে ফরাসি ইস্ট ইন্ডিয়া কোম্পানির গভর্নর জেনারেল ছিলেন। যোশেফ ডুপ্লে ছিলেন তীক্ষ্ণ বুদ্ধিসম্পন্ন রাজনীতিক। তিনি ১৭৩১ সালে চন্দননগরের শাসনকর্তা নিযুক্ত হয়ে উপমহাদেশে আগমন করেন। দীর্ঘ দশ বছর কৃতিত্বের সাথে চন্দননগরের শাসনকাজ পরিচালনার পর তিনি পন্ডিচেরীর গভর্নর হন।"
        },
        {
          "label": "গ",
          "question": "উদ্দীপকের বর্ণনার সাথে তোমার পাঠ্যপুস্তকের কোন নাবিকের। মিল পাওয়া যায়? ব্যাখ্যা করো।",
          "explanation": "উদ্দীপকের বর্ণনার সাথে পর্তুগিজ নাবিক ভাস্কো-দা-গামার মিল পাওয়া যায়। ইউরোপীয় নাবিকদের মধ্যে ভাস্কো-দা-গামাই প্রথম সমুদ্রপথে ভারতবর্ষে আসেন। তিনি দীর্ঘ সমুদ্রযাত্রার পর ১৪৯৮ সালের ২৭ মে ভারতের দক্ষিণ- পশ্চিম উপকূলের কালিকট বন্দরে পৌঁছান। ভাস্কো-দা-গামার ভারতে আগমন বহির্বিশ্বের সঙ্গে এ অঞ্চলের ব্যবসা-বাণিজ্য ও যোগাযোগের সূচনা করার পাশাপাশি এখানে বিদেশি উপনিবেশ প্রতিষ্ঠারও পথ খুলে দেয়। উদ্দীপকেও এ ধরনের ঘটনার প্রতিচ্ছবি লক্ষণীয়। উদ্দীপকে দেখা যায়, মধ্যযুগে ইউরোপের নাবিকরা জাহাজ নিয়ে সমুদ্রে অভিযান পরিচালনা করে নতুন নতুন দেশ ও জলপথ আবিষ্কারের চেষ্টা করে। অবশেষে ১৪৯২ সালে ইতালির নাবিক কলম্বাস আমেরিকা মহাদেশ 'আবিষ্কার করেন। ঠিক একইভাবে পর্তুগিজ নাবিক ভাস্কো-দা-গামা ইউরোপ থেকে ভারতীয় উপমহাদেশে আসার জলপথ আবিষ্কার করেন। প্রাচীনকাল থেকে ইউরোপের সাথে ভারতের স্থলপথে যোগাযোগ ছিল। কিন্তু ইউরোপ থেকে স্থলপথে মধ্য এশিয়া হয়ে ভারতবর্ষে বাণিজ্য করা ছিল যেমন ব্যয়বহুল, তেমনি ঝুঁকিপূর্ণ। এ কারণে ইউরোপীয়দের জন্য ভারতে আসার জলপথ আবিষ্কার অপরিহার্য হয়ে ওঠে। এ জলপথ আবিষ্কারে প্রথম সফল হন পর্তুগিজ নাবিক ভাস্কো-দা-গামা। তিনি আফ্রিকা মহাদেশের উত্তমাশা অন্তরীপ হয়ে ভারতের কালিকট বন্দরে আসেন। ভারতে আসার এ নতুন জলপথ আবিষ্কার হওয়ায় ইউরোপের সঙ্গে এ অঞ্চলের প্রত্যক্ষ বাণিজ্যিক যোগাযোগ স্থাপিত হয়। আর এই আবিষ্কার ভারতের ইতিহাসের গতিধারায় বিরাট পরিবর্তন আনে। কলম্বাসের আমেরিকা আবিষ্কারও ছিল যুগান্তকারী ঘটনা। সুতরাং বলা যায়, উদ্দীপকের ক্রিস্টোফার কলম্বাসের সাথে পর্তুগিজ নাবিক ভাস্কো-দা- গামার মিল রয়েছে।"
        },
        {
          "label": "ঘ",
          "question": "\"উক্ত নাবিকের দেখানো পথ ধরে পরবর্তীতে ভারতীয় উপমহাদেশে অন্যান্য জাতির আগমন ঘটেছিল\"- যুক্তি দাও।",
          "explanation": "উক্ত নাবিক তথা ভাস্কো-দা-গামার দেখানো পথ ধরেই পরবর্তীতে ভারতীয় উপমহাদেশে অন্যান্য জাতির আগমন ঘটেছিল মন্তব্যটি যথার্থ। ভারতবর্ষে ইউরোপীয়দের ব্যাপকভাবে আগমন ঘটে মুঘল আমলে। এক্ষেত্রে পথ প্রদর্শকের ভূমিকা পালন করে পর্তুগিজ নাবিক ভাস্কো-দা- গামা। ১৪৯৮ সালে তার আবিষ্কৃত পথ ধরে একে একে ডাচ, দিনেমার, ফরাসি ও ইংরেজরা এ অঞ্চলে আগমন করে। ১৪৯৮ সালে ভাস্কো-দা-গামার উপমহাদেশে আগমন ভৌগোলিক আবিষ্কারের দিক দিয়ে একটি গুরুত্বপূর্ণ ঘটনা। তার ঐতিহাসিক সমুদ্রপথ আবিষ্কারের সূত্র ধরেই ইউরোপীয় বণিকদের ভারত তথা প্রাচ্যে আগমন | শুরু হয়। ভাস্কো-দা-গামার স্বদেশ প্রত্যাবর্তনের পরপরই পর্তুগিজরা ভারতে আসে। তাদের অনুসরণ করে বাণিজ্য করার উদ্দেশ্যে ওলন্দাজদেরও ভারতে আগমন ঘটে। পর্তুগিজ ও ওলন্দাজদের ভারতবর্ষে রমরমা মসলা বাণিজ্যের খবরে আকর্ষিত, হয়ে ডেনমার্কের অধিবাসীরা ভারতবর্ষে আসে। ইংরেজ বণিকরাও ভারতে পর্তুগিজ ও ওলন্দাজ বণিকদের বাণিজ্যিক সাফল্যে অনুপ্রাণিত হয়। ইংল্যান্ডের একদল বনিক ভারতের সাথে বাণিজ্য করার জন্য ইস্ট ইন্ডিয়া কোম্পানি নামে একটি বাণিজ্য সংঘ গঠন করে। ১৬০০ সালের ৩১ ডিসেম্বর ইংল্যান্ডের রানী প্রথম এলিজাবেথ এ কোম্পানিকে প্রাচ্যে বাণিজ্য পরিচালনার জন্য রাজকীয় সনদ প্রদান করেন। ইস্ট ইন্ডিয়া কোম্পানি ১৬১২ সালে ভারতের পশ্চিমে উপকূলে গুজরাটের সুরাটে প্রথম বাণিজ্যকুঠি স্থাপন করে। উপমহাদেশে আগত ইউরোপীয় জাতিগুলোর মধ্যে একেবারে শেষ পর্যায়ে ফরাসিদের আগমন ঘটে। তারাও ভারতবর্ষে আসার জন্য ভাস্কো-দা-গামার আবিষ্কৃত সমুদ্র পথ অনুসরণ করে। উপর্যুক্ত আলোচনার প্রেক্ষিতে বলা যায়, পর্তুগিজ নাবিক ভাস্কো-দা-গামার দেখানো পথ ধরেই ভারতীয় উপমহাদেশে অন্যান্য ইউরোপীয় জাতির আগমন ঘটেছিল।"
        }
      ]
    },
    {
      "number": "6",
      "uddipok": "জনগণের দাবি-দাওয়া সরকারের নিকট তুলে ধরার জন্য এবং আশা-আকাঙ্ক্ষার প্রতিফলন ঘটাতে রাজনৈতিক দলগুলো গুরুত্বপূর্ণ ভূমিকা পালন করে। এ উদ্দেশ্যকে সামনে রেখে সর্বপ্রথম একটি রাজনৈতিক দল। গঠিত হয়। যা জনগণের মধ্যে ব্যাপক সাড়া ফেলে।",
      "tag": "DB, RB, JB 22",
      "sub_questions": [
        {
          "label": "ক",
          "question": "মুসলিম লীগ কত সালে গঠিত হয়?",
          "explanation": "মুসলিম লীগ ১৯০৬ সালে গঠিত হয়।"
        },
        {
          "label": "খ",
          "question": "লাহোর প্রস্তাব কী?",
          "explanation": "১৯৪০ সালের ২৩ মার্চ লাহোরে অনুষ্ঠিত মুসলিম লীগের ২৭তম অধিবেশনে ভারতের ভবিষ্যৎ স্বাধীন রাষ্ট্র সম্পর্কিত শেরে বাংলা এ. কে. ফজলুল হকের উত্থাপিত প্রস্তাবই লাহোর প্রস্তাব। লাহোর প্রস্তাব একটি ঐতিহাসিক প্রস্তাব। এ প্রস্তাবের মূল বক্তব্যের ভিত্তিতেই ১৯৪৭ সালে ভারত ভাগ হয়ে ভারত ও পাকিস্তান নামে দুটি স্বাধীন রাষ্ট্রের উদ্ভব হয় এবং পরবর্তী সময়ে ১৯৭১ সালে পাকিস্তান বিভক্ত হয়ে বাংলাদেশ নামে একটি নতুন রাষ্ট্র আত্মপ্রকাশ করে। লাহোর প্রস্তাবের মূল বক্তব্যে ভৌগোলিক সীমানা পুনর্বিন্যাসের পাশাপাশি পূর্বাঞ্চলীয় স্বাধীন রাষ্ট্রগুলোর প্রদেশগুলোর সার্বভৌমত্বের কথা বলা হয়। ঐতিহাসিক এ প্রস্তাবের মূল বক্তব্যেই স্বাধীন বাংলাদেশের বীজ লুকায়িত ছিল।"
        },
        {
          "label": "গ",
          "question": "উদ্দীপকের বর্ণনা তোমার পাঠ্যপুস্তকের যে ঘটনার সাথে। সাদৃশ্যপূর্ণ তা ব্যাখ্যা করো।",
          "explanation": "উদ্দীপকের বর্ণনা ভারতীয় জাতীয় কংগ্রেস প্রতিষ্ঠার সাথে সাদৃশ্যপূর্ণ। ভারতীয় উপমহাদেশে জাতীয়তাবাদের বিকাশ তথা রাজনীতির ইতিহাসে ১৮৮৫ সাল বিশেষভাবে স্মরণীয়। কেননা, এ বছরই প্রথম সর্বভারতীয় রাজনৈতিক দল ভারতীয় জাতীয় কংগ্রেস, প্রতিষ্ঠিত হয়। নিয়মতান্ত্রিক পন্থায় সরকারের কাছে জনগণের দাবি-দাওয়া উত্থাপনের লক্ষ্যে এ দলটি গঠিত হয়। এটি ভারতের সর্বপ্রথম ও সর্ববৃহৎ রাজনৈতিক প্রতিষ্ঠান। উদ্দীপকে বর্ণিত দলটিতেও অনুরূপ প্রতিচ্ছবি লক্ষণীয়। উদ্দীপকে দেখা যায়, জনগণের দাবি-দাওয়া সরকারের নিকট তুলে ধরার জন্য সর্বপ্রথম একটি রাজনৈতিক দল গঠিত হয়। একই উদ্দেশ্যে ভারতীয় জাতীয় কংগ্রেসও প্রতিষ্ঠা হয়েছিল। এ দলটির প্রতিষ্ঠা ছিল একটি যুগান্তকারী ঘটনা। উনবিংশ শতকের মাঝামাঝি থেকে ভারতের ইংরেজি শিক্ষিত মধ্যবিত্ত শ্রেণি তাদের ন্যায্য দাবি-দাওয়া ও অধিকার আদায়ের জন্য সর্বভারতীয় একটি রাজনৈতিক দল গঠনের প্রয়োজনীয়তা অনুভব করে। এজন্য তারা বিভিন্ন প্রস্তুতি গ্রহণ করতে থাকে। এ ব্যাপারে এগিয়ে আসেন ভারতীয় সিভিল সার্ভিসের অবসর প্রাপ্ত ইংরেজ কর্মকর্তা এলান অক্টাভিয়ান হিউম। তারই উদ্যোগে ১৮৮৫ সালের ২৮ ডিসেম্বর ভারতীয় জাতীয় কংগ্রেসের আনুষ্ঠানিক যাত্রা শুরু হয়। প্রথমদেিক নিয়মতান্ত্রিক পন্থায় সরকারের কাছে দাবি জানানো হলেও ক্রমেই এটি সংগ্রামের মাধ্যমে দাবি আদায়ের নীতি গ্রহণ করে। এক পর্যায়ে এটি সবচেয়ে বড় ও শক্তিশালী বিরোধী দলে পরিণত হয়। সুতরাং বলা যায়, উদ্দীপকে সর্বভারতীয় জাতীয় কংগ্রেসের প্রতিচ্ছবিই ফুটে উঠেছে।"
        },
        {
          "label": "ঘ",
          "question": "উক্ত দল দেশটির সকল শ্রেণির মানুষের আশা-আকাঙ্ক্ষার প্রতিফলন ঘটাতে কতটুকু সক্ষম হয়েছিল? মতামত দাও।",
          "explanation": "উক্ত দল তথা সর্বভারতীয় জাতীয় কংগ্রেস দেশটির হিন্দু সম্প্রদায়ের আশা-আকাঙ্ক্ষার প্রতিফলন ঘটাতে সক্ষম হয়েছিল ঠিকই, তবে মুসলিম সম্প্রদায়ের আশা-আকাঙ্ক্ষার প্রতিফলনে দলটি ব্যর্থ হয়। জাতীয় কংগ্রেসের প্রতিষ্ঠা ভারতের রাজনৈতিক ইতিহাসে এক নব যুগের সূচনা করে। ভারতের মুক্তি সংগ্রামে কংগ্রেসের ভূমিকা অনন্য। এ দলটি প্রতিষ্ঠার অন্যতম উদ্দেশ্য ছিল হিন্দু-মুসলমান দল-মত-নির্বিশেষে সকল ভারতীয় জনগণের ন্যায্য দাবি আদায়। কিন্তু শিগগিরই এটি হিন্দুদের স্বার্থসংশ্লিষ্ট বিষয়ে বেশি মনোযোগী হয়ে ওঠায় মুসলিম সম্প্রদায়ের সকল আশা আকাঙ্ক্ষা ধূলিসাৎ হয়ে যায়। প্রতিষ্ঠালগ্নে ভারতীয় জাতীয় কংগ্রেস ছিল সর্বভারতীয় অসাম্প্রদায়িক সংগঠন। এক মহান ব্রত নিয়ে দলটি গঠিত হয়েছিল। ১৮৮৫ সালে প্রতিষ্ঠিত এ দলটির সকল সম্প্রদায়ের প্রতিনিধিত্ব করার কথা ছিল। তাই ধর্ম-বর্ণ-নির্বিশেষে ভারতীয়রা এ দলের পতাকাতলে সমবেত হয়েছিল। তবে নানা কারণে শেষ পর্যন্ত দলটি ভারতীয় মুসলমানদের সংখ্যাগরিষ্ঠের আস্থা 'ও সমর্থন লাভ করতে পারে নি। উনিশ শতকের শেষ ও বিশ শতকের প্রথম দিকের কতিপয় ঘটনায় মুসলমানদের ধর্মীয় ও সম্প্রদায়গত চেতনা আহত হয়। মুসলমানদের স্বার্থ ও অধিকার রক্ষাকল্পে দলটি কোনো গুরুত্বপূর্ণ পদক্ষেপও গ্রহণ করেনি। এমনকি ১৯০৩ সালে উত্তর প্রদেশে হিন্দু- মুসলমানদের মধ্যে সংঘটিত সাম্প্রদায়িক দাঙ্গায় দলটি হিন্দুদের মৌন সম্মতি দিয়ে নীরব থাকে। তদুপরি ১৯০৫ সালের বঙ্গভঙ্গকে অধিকতর সুযোগ-সুবিধার আশায় মুসলমানরা সমর্থন করলেও দলটি বঙ্গভঙ্গ বিরোধী অবস্থান নেয়। এতে মুসলমানরা আরো ক্ষুব্ধ হয়। এক পর্যায়ে মুসলমানদের উপলব্ধি হয়, কংগ্রেস তাদের স্বার্থ পরিপূর্ণভাবে রক্ষা করছে না। ফলে ক্রমেই দলটিতে মুসলিম প্রতিনিধির সংখ্যা কমতে থাকে। এভাবে মুসলিম প্রতিনিধির সংখ্যা কমে যাওয়ায় দলটি বাস্তবিকই এক হিন্দু প্রতিষ্ঠানে পরিণত হয়। সার্বিক আলোচনার প্রেক্ষিতে বলা যায়, ভারতীয় জাতীয় কংগ্রেস ধর্মনিরপেক্ষ প্রতিষ্ঠান হিসেবে যাত্রা শুরু করলেও পরবর্তীতে হিন্দু সম্প্রদায়ের স্বার্থ বেশি প্রাধান্য পাওয়ায় তা সাম্প্রদায়িক প্রতিষ্ঠানে পরিণত হয়। এজন্য দলটি মুসলমানদের আশা-আকাঙ্ক্ষার প্রতিফলন ঘটাতে ব্যর্থ হয়।"
        }
      ]
    },
    {
      "number": "7",
      "uddipok": "সোবাহান পাড়া কল্যাণ সমিতি তালতলী উপজেলার একটি ঐতিহ্যবাহী সমিতি। কিন্তু ইদানীং সভাপতি এবং সাধারণ সম্পাদকের মধ্যে সম্পর্কের দারুণ অবনতি ঘটে। সাধারণ সম্পাদকের অভিযোগ, সভাপতি নিজ আত্মীয়-স্বজনকে সমিতির বিভিন্ন প্রকল্পে নিয়োগসহ বিভিন্ন সুযোগ-সুবিধা দিচ্ছেন। সাধারণ সম্পাদক প্রতিকার করতে না পেরে উক্ত সমিতি থেকে বের হয়ে সোবাহান পাড়া উন্নয়ন প্রকল্প নামে আলাদা একটি সমিতি গঠন করেন। এ সমিতির লক্ষ্য ছিল তালতলী উপজেলার উন্নয়নে কাজ করা এবং সকলের সাথে সুসম্পর্ক বজায় রাখা।",
      "tag": "DB, RB, JB 22",
      "sub_questions": [
        {
          "label": "ক",
          "question": "রাজা রামমোহন রায়কে 'রাজা' উপাধি দিয়েছিলেন কে?'",
          "explanation": "মুঘল সম্রাট দ্বিতীয় আকবর রাজা রামমোহন রায়কে 'রাজা' উপাধি দিয়েছিলেন।"
        },
        {
          "label": "খ",
          "question": "রাওলাট আইন বলতে কী বোঝায়?",
          "explanation": "রাওলাট আইন হলো ব্রিটিশ ভারতে ব্রিটিশ বিরোধী আন্দোলন দমনের উদ্দেশ্যে ১৯১৯ সালে প্রণীত আইন। প্রথম বিশ্বযুদ্ধের পর ব্রিটিশ ভারতে সরকার বিরোধী আন্দোলন এবং সশস্ত্র আন্দোলন দমন করার জন্য ১৯১৯ সালে রাওলাট আইন প্রণীত হয়। এই আইনের দ্বারা ভারতীয় জনগণের স্বাধীনতা ও অধিকার হরণ করা হয়। এই আইনে কোনো রকম সাক্ষ্য-প্রমাণ ছাড়াই যেকোনো সন্দেহভাজন ব্যক্তিকে গ্রেফতার ও যতদিন খুশি আটক রাখার বিধান করা হয়েছিল। ফলে ভারতবর্ষের সকল নাগরিক ন্যায় বিচার লাভের অধিকার থেকে বঞ্চিত হয়েছিল।"
        },
        {
          "label": "গ",
          "question": "উদ্দীপকের সোবাহান পাড়া কল্যাণ সমিতির কর্মকাণ্ডের সাথে ইতিহাসের কোন সংগঠনের সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের সোবাহান পাড়া কল্যাণ সমিতির কর্মকাণ্ডের সাথে ইতিহাসের অন্যতম রাজনৈতিক সংগঠন ভারতীয়, জাতীয় কংগ্রেসের সাদৃশ্য লক্ষ করা যায়। ভারতীয় উপমহাদেশে ভারতীয় জাতীয় কংগ্রেস বিশেষভাবে স্মরণীয়। এটি ভারতের সর্বপ্রথম ও সর্ববৃহৎ রাজনৈতিক প্রতিষ্ঠান। প্রতিষ্ঠালগ্নে এ দলটি অসাম্প্রদায়িক হলেও ক্রমেই তা সংখ্যাগরিষ্ঠের তথা হিন্দুদের সংগঠনে পরিণত হয়। দলটিতে মুসলিমদের স্বার্থ উপেক্ষিত হওয়ায় একপর্যায়ে ভাঙন শুরু হয় এবং মুসলমানরা \"মুসলিম লীগ\" নামে আলাদা রাজনৈতিক দল গঠন করে। উদ্দীপকেও অনুরূপ চিত্র ফুটে উঠেছে। উদ্দীপকে দেখা যায়, সোবাহান পাড়া কল্যাণ সমিতি তালতলী উপজেলার একটি ঐতিহ্যবাহী সমিতি। কিন্তু ইদানীং সভাপতি এবং সাধারণ সম্পাদকের মধ্যে সম্পর্কের দারুণ অবনতি ঘটে। সাধারণ সম্পাদকের অভিযোগ, সভাপতি নিজ আত্মীয়-স্বজনকে সমিতির বিভিন্ন প্রকল্পে নিয়োগসহ বিভিন্ন সুযোগ-সুবিধা দিচ্ছেন। সাধারণ সম্পাদক সভাপতির এমন স্বজনপ্রীতির প্রতিকার করতে না পেরে উক্ত সমিতি থেকে বের হয়ে সোবাহান পাড়া উন্নয়ন প্রকল্প নামে আলাদা একটি সমিতি গঠন করেন। একইভাবে ভারতীয় জাতীয় কংগ্রেস ছিল সর্বভারতীয় রাজনৈতিক সংগঠন। প্রতিষ্ঠালগ্নে দলটি অসাম্প্রদায়িক সংগঠন ছিল। ১৮৮৫ সালে প্রতিষ্ঠিত এ দলটির সব সম্প্রদায়ের প্রতিনিধিত্ব করার কথা ছিল। তাই ধর্ম-বর্ণ-নির্বিশেষে ভারতীয়রা এ দলের পতাকাতলে সমবেত হয়েছিল। তবে ক্রমেই এটি হিন্দুদের সংগঠনে পরিণত হয়। দলটিতে হিন্দুরা সংখ্যাগরিষ্ঠ হওয়ায় দলটি হিন্দু সম্প্রদায়ের স্বার্থসংশ্লিষ্ট বিষয়ে বেশি মনোযোগী হয়ে ওঠে এবং হিন্দু সম্প্রদায়কে সকল সুযোগ-সুবিধা প্রদান করে। অপরদিকে মুসলিম সম্প্রদায় উপেক্ষিত হতে থাকে। তাদের সকল আশা-আকাঙ্ক্ষা ধূলিসাৎ হয়ে যায়। ১৯০৫ সালে সংঘটিত বঙ্গভঙ্গের বিরুদ্ধে কংগ্রেসের অবস্থান মুসলমান সম্প্রদায়কে আহত করে। এক পর্যায়ে মুসলমানদের উপলব্ধি হয়, কংগ্রেস তাদের স্বার্থ পরিপূর্ণভাবে রক্ষা করছে না। ফলে তারা তাদের আলাদা সংগঠনের প্রয়োজনীয়তা 'থেকেই ১৯০৬ সালে নিখিল ভারত মুসলিম লীগ গঠন করে। সুতরাং বলা যায়, উদ্দীপকের সোবাহান পাড়া কল্যাণ সমিতির কর্মকাণ্ডের সাথে ভারতীয় জাতীয় কংগ্রেসের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "সোবাহান পাড়া উন্নয়ন প্রকল্পের লক্ষ্য ছিল তালতলী উপজেলার উন্নয়নে কাজ করা এবং সকলের সাথে সুসম্পর্ক স্থাপন\"- পাঠ্যবইয়ের আলোকে বিশ্লেষণ করো।",
          "explanation": "সোবহান পাড়া উন্নয়ন প্রকল্পের সাথে সাদৃশ্যপূর্ণ নিখিল ভারত মুসলিম লীগ। এ দলটির লক্ষ্য ছিল ভারতের উন্নয়নে কাজ করা এবং সকলের সাথে সুসম্পর্ক স্থাপন। ভারতের রাজনৈতিক দলগুলোর মধ্যে নিখিল ভারত মুসলিম লীগ উল্লেখযোগ্য। ১৯০৬ সালের ৩০ ডিসেম্বর এ দলটি গঠিত হয়। প্রাথমিক ভাবে মুসলমানদের স্বার্থ ও দাবি আদায়ের লক্ষ্যে দলটি গঠিত হলেও এর অন্যতম উদ্দেশ্য ছিল ভারতের মুসলমানদের উন্নয়নে কাজ করা এবং অন্যান্য সম্প্রদায়ের সাথে সম্ভাব গড়ে তোলা। ব্রিটিশ শাসিত ভারতে এক মহৎ উদ্দেশ্য নিয়ে মুসলিম লীগ গঠিত হয়। প্রাথমিকভাবে এ দলটির উদ্দেশ্য ছিল তিনটি। যথা- ক. ভারতের মুসলমানদের মধ্যে ব্রিটিশ সরকারের প্রতি সহযোগিতা ও আনুগত্যের মনোভাব বজায় রাখা; খ. মুসলমানদের রাজনৈতিক অধিকার ও স্বার্থ সংরক্ষণ করা এবং তাদের আশা-আকাঙ্ক্ষা সরকারের কাছে তুলে ধরা; গ. উপর্যুক্ত লক্ষ্যের ক্ষতি না করে ভারতের অন্যান্য সম্প্রদায়ের সাথে সুসম্পর্ক বজায় রাখা। মুসলিম লীগের এসকল উদ্দেশ্য ভারতের মুসলমান সমাজকে দারুণভাবে আকৃষ্ট করে। 'সাম্প্রদায়িক সম্প্রীতি বজায় রাখার উদ্দেশ্যে মুসলিম লীগ বিভিন্ন কর্মসূচি পালন করে। হিন্দু-মুসলিমদের মধ্যে সম্পর্ক দৃঢ় করার লক্ষ্যে দলটি নানা ধরনের চেষ্টা করে। ভারতের সকল মুসলমানদের অধিকার ও স্বার্থ সংরক্ষণ করে দলটি অন্যান্য সম্প্রদায়ের স্বার্থেও কাজ করে। ভারতের অন্যতম রাজনৈতিক দল কংগ্রেসের সাথে সম্ভাব বজায় রেখে দলটি ভারতের উন্নয়নে কাজ করে। ভারতের আর্থ- সামাজিক উন্নয়নেও দলটির ভূমিকা তাৎপর্যপূর্ণ। হিন্দু-মুসলিম ধর্ম-বর্ণ নির্বিশেষে সবার আর্থ-সামাজিক উন্নয়নে দলটি ব্রিটিশ সরকারের কাছে দাবি দাওয়া তুলে ধরে। এছাড়া শিক্ষাসহ নানা ক্ষেত্রে অপরিসীম অবদান রাখে। আলোচনার শেষে তাই বলা যায়, ভারতের উন্নয়নে কাজ করা এবং সকলের সাথে সুসম্পর্ক বজায় রাখার লক্ষ্যেই নিখিল ভারত মুসলিম লীগ গঠিত হয়েছিল।"
        }
      ]
    },
    {
      "number": "8",
      "uddipok": "একটি সামাজিক অনুষ্ঠানের বক্তব্যে একজন বক্তা উর্দু এবং ফার্সি ভাষায় বক্তৃতা করলেন। পরে তা আবার বাংলায়ও অনুবাদ করেন। অনুষ্ঠান শেষে বক্তা একজন শ্রোতাকে তার বক্তব্যের মূল্যায়ন করতে। বলেন। শ্রোতা তাকে বলেন, আপনি নিজ ভাষাতে বক্তব্য দিলেই ভালো করতেন।",
      "tag": "DB, RB, JB 22,BAFSCK 23",
      "sub_questions": [
        {
          "label": "ক",
          "question": "কে সর্বপ্রথম গণপরিষদে বাংলাকে অন্যতম রাষ্ট্রভাষা করার প্রস্তাব দেন?",
          "explanation": "ধীরেন্দ্রনাথ দত্ত সর্বপ্রথম গণপরিষদে বাংলাকে অন্যতম রাষ্ট্রভাষা করার প্রস্তাব দেন।"
        },
        {
          "label": "খ",
          "question": "লর্ড রিপনের শিক্ষা সংস্কার ব্যাখ্যা করো।",
          "explanation": "লর্ড রিপনের উল্লেখযোগ্য সংস্কারগুলোর অন্যতম শিক্ষা সংস্কার। লর্ড রিপন ভারতের মানুষকে আধুনিক শিক্ষায় শিক্ষিত করতে ১৮৮২ সালে স্যার উইলিয়াম হান্টারের নেতৃত্বে একটি শিক্ষা কমিশন গঠন করেন। 'হান্টার কমিশন' প্রাথমিক শিক্ষার জন্য বিদ্যালয় স্থাপন, মাধ্যমিক শিক্ষাকে দুই ভাগ করা, উচ্চ শিক্ষার উপর থেকে সরকারি নিয়ন্ত্রণ প্রত্যাহার, নারীশিক্ষা ও মুসলিম সম্প্রদায়ের মধ্যে শিক্ষা বিস্তারের সুপারিশ করে। হান্টার কমিশনের অধিকাংশ সুপারিশ সরকার গ্রহণ করে। এর ফলে ভারতবাসীর শিক্ষা গ্রহণের পথ সহজ ও উন্মুক্ত হয়।"
        },
        {
          "label": "গ",
          "question": "উদ্দীপকে বর্ণিত শ্রোতার বক্তব্যে যে আন্দোলনের বাহঃপ্রকাশ ঘটেছে তা ব্যাখ্যা করো।",
          "explanation": "উদ্দীপকে বর্ণিত শ্রোতার বক্তব্যে ভাষা আন্দোলনের বহিঃপ্রকাশ ঘটেছে। পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। পাকিস্তানের সংখ্যাগরিষ্ঠের ভাষা বাংলা হওয়া সত্ত্বেও তারা এদেশের সংস্কৃতিকে ধ্বংস করার জন্য উর্দুকে রাষ্ট্রভাষা করার চক্রান্ত করে। এ চক্রান্তের বিরুদ্ধে পূর্ব বাংলার জনগণ মাতৃভাষার মর্যাদা রক্ষার দাবিতে আন্দোলন শুরু করে, যেটি ইতিহাসে ভাষা আন্দোলন নামে খ্যাত। উদ্দীপকে বর্ণিত শ্রোতার বক্তব্যে এ আন্দোলনের বহিঃপ্রকাশ লক্ষণীয়। উদ্দীপকে দেখা যায়, একটি সামাজিক অনুষ্ঠানে একজন বক্তা উর্দু এবং ফার্সি ভাষায় বক্তৃতা দেয়ার পর আবার বাংলায় অনুবাদ করেন। অনুষ্ঠান শেষে একজন শ্রোতা তাকে বলেন, আপনি নিজ ভাষাতে বক্তব্য দিলেই ভালো করতেন। শ্রোতার এ বক্তব্যে ভাষা আন্দোলনের প্রতিচ্ছবি ফুটে উঠেছে। কেননা, এ আন্দোলন ছিল মাতৃভাষার মর্যাদা রক্ষার দাবিতে সংঘটিত আন্দোলন। পাকিস্তানি শাসকগোষ্ঠীর অগণতান্ত্রিক মনোভাব ও বৈষম্যমূলক আচরণের পরিপ্রেক্ষিতে এ আন্দোলন শুরু হয়। পাকিস্তানের ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশের মুখের ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সবাই এ বৈষম্যমূলক আচরণের বিরুদ্ধে প্রতিবাদ জানায়। তারা বাংলা ভাষার মর্যাদা রক্ষার্থে দেশব্যাপী তীব্র আন্দোলন গড়ে তোলে। ১৯৫২ সালে ২১ ফেব্রুয়ারি এ -আন্দোলন চূড়ান্ত রূপ লাভ করে। এ দিন সরকারের জারি করা ১৪৪ ধারা ভঙ্গ করে বাঙালি রাজপথে নামলে পুলিশ তাদের ওপর গুলি চালায়। পুলিশের গুলিতে শহিদ হন রফিক, বরকত, শফিউর, জব্বার, সালাম প্রমুখ। তাদের আত্মত্যাগের বিনিময়ে বাংলা রাষ্ট্রভাষার মর্যাদা লাভ করে। বাংলা ভাষার মর্যাদা রক্ষায় বাঙালির এ আত্মত্যাগের প্রতি গভীর শ্রদ্ধা প্রদর্শনই উদ্দীপকে বর্ণিত শ্রোতার বক্তব্যে প্রকাশ পেয়েছে।"
        },
        {
          "label": "ঘ",
          "question": "'উত্ত আন্দোলনের মাধ্যমে অর্জিত ভাষাটি পৃথিবীতে দেশটির মর্যাদা বৃদ্ধি করেছে'- পাঠ্যপুস্তকের আলোকে বিশ্লেষণ করো।",
          "explanation": "'উক্ত আন্দোলন তথা ভাষা আন্দোলনের মাধ্যমে অর্জিত ভাষাটি পৃথিবীতে দেশটির মর্যাদা বৃদ্ধি করেছে'- উক্তিটি যথার্থ। ১৯৫২ সালের ভাষা আন্দোলনের ইতিহাস বর্তমানে জাতীয়তার গণ্ডি পেরিয়ে আন্তর্জাতিক পরিমণ্ডলে স্বীকৃত। একুশে ফেব্রুয়ারি এখন আন্তর্জাতিক মাতৃভাষা দিবস। বিশ্বের প্রতিটি দেশ ২১ ফেব্রুয়ারিতে বাঙালি ভাষা শহিদদের স্মরণ করে গভীর শ্রদ্ধায় যা পরোক্ষভাবে দেশটির মর্যাদা বৃদ্ধি করেছে। ভাষা আন্দোলন বাঙালির প্রথম স্বাধিকার আন্দোলন। এ আন্দোলনের ফলে বাংলাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। পৃথিবীতে বাঙালিই একমাত্র জাতি, যারা মাতৃভাষাকে রাষ্ট্রভাষা হিসেবে প্রতিষ্ঠিত করতে নিজেদের জীবন উৎসর্গ করেছে। তাদের এ অবদান চিরকাল স্মরণীয়। ভাষা আন্দোলনের এ বীর শহিদদের আত্মত্যাগের প্রতি শ্রদ্ধা এবং মানুষের জীবনে মাতৃভাষার গুরুত্ব উপলব্ধির জন্য \"Mother Language Lovers of the World\" নামে একটি সংগঠন ২১ শে ফেব্রুয়ারিকে 'আন্তর্জাতিক মাতৃভাষা দিবস' হিসেবে স্বীকৃতি আদায়ে জাতিসংঘের মহাসচিব বরাবর একটি পত্র প্রেরণ করেন। ১৯৯৯ সালের ১৭ নভেম্বর ইউনেস্কোর ঘোষণায় বলা হয়, \"21 February is proclaimed International Mother Language Day through the world to commemorate the martyrs who sacrificed their lives on this day in 1952\"। ইউনেস্কোর এ স্বীকৃতিতে আন্তর্জাতিক সম্প্রদায়ের কাছে বাংলা ভাষা ও বাংলাদেশের মর্যাদা বৃদ্ধি পেয়েছে। ২০১০ সাল থেকে জাতিসংঘের সদস্য রাষ্ট্রগুলোতে ২১ ফেব্রুয়ারি আন্তর্জাতিক মাতৃভাষা দিবস পালিত হয়ে আসছে। ভাষা আন্দোলনের এ বীর শহিদদের রক্তের বিনিময়ে প্রতিষ্ঠিত শহিদ মিনার যেমন আজ কালের সাক্ষ্য বহন করছে তেমনি বাংলা ভাষা আজ বাংলাদেশের সীমা ছাড়িয়ে আন্তর্জাতিক অঙ্গনে ভাষার চেতনা বিকাশে এক যুগান্তকারী এবং গুরুত্বপূর্ণ ভূমিকা পালন করছে। সার্বিক আলোচনার প্রেক্ষিতে বলা যায়, ভাষা আন্দোলনের মাধ্যমে অর্জিত বাংলা ভাষা পৃথিবীতে বাংলাদেশের মর্যাদা বৃদ্ধি করেছে।"
        }
      ]
    },
    {
      "number": "9",
      "uddipok": "২০২২ সালের ২৪ ফেব্রুয়ারি রাশিয়া ইউক্রেনে একটি বড় আক্রমণ শুরু করে। জাতিসংঘের শরণার্থী বিষয়ক সংস্থা বলেছে, রুশ অভিযান শুরুর পর ২৪ ঘণ্টাতেই ইউক্রেনের প্রায় পাঁচ লক্ষ মানুষ গৃহহীন হয়ে সীমান্ত অতিক্রম করে পোল্যান্ড, মলদোভা, রোমানিয়ার ভূ-খণ্ডে ঢুকে পড়েছে। পোল্যান্ড কর্তৃপক্ষ ঘোষণা দিয়েছে তারা দশ লক্ষ ইউক্রেনীয় শরণার্থীদের আশ্রয় দেবে।",
      "tag": "DB, RB, JB 22,SSNIC 23",
      "sub_questions": [
        {
          "label": "ক",
          "question": "",
          "explanation": "২৫ মার্চের সাংকেতিক নাম অপারেশন সার্চলাইট।"
        },
        {
          "label": "খ",
          "question": "",
          "explanation": "১৯৭১ সালের ২৫শে মার্চ রাতে পাকিস্তানি বাহিনীর নারকীয় হত্যাযজ্ঞের প্রেক্ষিতে বঙ্গবন্ধু শেখ মুজিবুর রহমান ২৬শে মার্চ প্রথম প্রহরে বাংলাদেশের স্বাধীনতা ঘোষণা করেন। ১৯৭১ সালের ২৫ মার্চের কালরাত্রিতে পাকিস্তানি হানাদার বাহিনীর পৈশাচিক হত্যাকাণ্ডের বিষয়টি জানতে পেরে বঙ্গবন্ধু স্বাধীনতার ঘোষণা দেওয়ার সিদ্ধান্ত নেন। পাকিস্তানি সৈন্যদের হাতে বন্দি হওয়ার আগে তিনি টিএন্ডটি ও ইপিআরের ওয়ারলেসের মাধ্যমে গুরুত্বপূর্ণ স্থানে স্বাধীনতার ঘোষণা পৌঁছে দেন। স্বাধীনতার এ ঘোষণাটি খুব দ্রুতই সর্বত্র ওয়ারলেস যোগে ছড়িয়ে পড়ে।।"
        },
        {
          "label": "গ",
          "question": "",
          "explanation": "উদ্দীপকের ঘটনা বাংলাদেশের মুক্তিযুদ্ধে বাঙালি শরণার্থীদের প্রতি ভারতের দেওয়া মানবিক সহায়তার সাথে সাদৃশ্যপূর্ণ। বাংলাদেশের মুক্তিযুদ্ধে বহির্বিশ্বের ভূমিকা বিশেষভাবে ভারতের ভূমিকা উল্লেখযোগ্য। ১৯৭১ সালের স্বাধীনতাযুদ্ধে ভারত সরকার বাংলাদেশের প্রায় এক কোটি শরণার্থীকে সে দেশে আশ্রয় দেয়। এ সময় ভারত নিজেই অর্থনৈতিক ও জনসংখ্যা সমস্যায় জর্জরিত থাকলেও দীর্ঘ নয় মাস ধরে শরণার্থীদের বোঝা কাঁধে নিয়ে মানবতার দৃষ্টান্ত স্থাপন করে। ভারত, সরকার কর্তৃক বাংলাদেশি শরণার্থীদের আশ্রয়দানের মানবিক চিত্রটি উদ্দীপকে লক্ষণীয়। উদ্দীপকে দেখা যায়, ২০২২ সালের ২৪ ফেব্রুয়ারি ইউক্রেনে রাশিয়ার আক্রমণ শুরুর পর ২৪ ঘণ্টাতেই ইউক্রেনের প্রায় পাঁচ লক্ষ মানুষ সীমান্ত অতিক্রম করে পোল্যান্ড, মলদোভা, রোমানিয়ার ভূখণ্ডে ঢুকে পড়েছে। এ পরিস্থিতিতে পোল্যান্ড কর্তৃপক্ষ দশ লক্ষ ইউক্রেনীয় শরণার্থীদের আশ্রয় দেয়ার ঘোষণা দেয়। এ বিষয়টি ১৯৭১ সালের মুক্তিযুদ্ধে ভারত সরকার কর্তৃক প্রদত্ত সহায়তার সাথে সাদৃশ্যপূর্ণ। ১৯৭১ সালের ২৫ মার্চ কালরাতে পাকিস্তানি সামরিক বাহিনীর অতর্কিত আক্রমণে হতবিহ্বল বাঙালিরা আত্মরক্ষার্থে ভারতীয় সীমান্তের দিকে ধাবিত হয়। এই মানবিক বিপর্যয়ের মুহূর্তে ভারত সরকার তৎক্ষনাৎ সীমান্ত উন্মুক্ত করে দেয়। পাকিস্তানি বর্বরতার হাত থেকে রেহাই পেতে হাজার হাজার মানুষ ভারতে আশ্রয় গ্রহণ করে। জুন থেকে পাকিস্তানি নৃশংসতা এত বৃদ্ধি পায় যে, প্রতিদিন গড়ে এক লক্ষ লোক সীমান্ত পাড়ি দিয়ে ভারতে আশ্রয় নেয়। ফলে পরবর্তী কয়েক মাসের মধ্যে ভারতে আশ্রয় গ্রহণকারীর সংখ্যা, প্রায় কোটিতে গিয়ে পৌঁছে। ভারত সরকারের নির্দেশে ত্রিপুরা, আসাম, মেঘালয়, পশ্চিম বাংলায় শরণার্থী শিবির খোলা হয়। তারা লঙ্গরখানা স্থাপন করে বুভুক্ষু মানুষের খাদ্যের ব্যবস্থা করে। তাই বলা যায়, উদ্দীপকের ঘটনার মধ্য দিয়ে ১৯৭১ সালের মুক্তিযুদ্ধে বাঙালি শরণার্থীদের আশ্রয়দানে ভারত সরকারের অবদান তুলে ধরা হয়েছে।"
        },
        {
          "label": "ঘ",
          "question": "",
          "explanation": "বাংলাদেশের স্বাধীনতা যুদ্ধে আশ্রয়দানকারী দেশটি তথা ভারত বিভিন্নভাবে সহযোগিতা করেছিল। বাংলাদেশের মুক্তিযুদ্ধে ভারতের অবদান অত্যন্ত গুরুত্বপূর্ণ ও প্রশংসনীয়। বাঙালি শরণার্থীদের আশ্রয়দান, যুদ্ধের প্রশিক্ষণসহ অস্ত্র ও রসদ সরবরাহ এবং বহির্বিশ্বে পাকিস্তানি বর্বরতার ভয়াবহতা প্রকাশে ভারত সরকারের অবদান অনস্বীকার্য। দেশটির প্রত্যক্ষ সহায়তা ১৯৭১ সালের ১৬ ডিসেম্বর বাংলাদেশের চূড়ান্ত বিজয় অর্জনকে ত্বরান্বিত করেছিল। \"মানুষ মানুষের জন্য, জীবন জীবনের জন্য\" এই চিরন্তন বাক্যটির প্রতিফলন আক্ষরিক অর্থেই বাংলাদেশের মুক্তিযুদ্ধে ভারতের অকুন্ঠ সমর্থন ও সীমাহীন ত্যাগের মধ্যে প্রতিভাত হয়ে উঠেছিল। এ সময় ভারত সরকার পাকিস্তান হানাদার বাহিনীর বাঙালি নিধনের তীব্র নিন্দা ও প্রতিবাদ জানিয়েই ক্ষান্ত হয় নি, বরং বাঙালি শরণার্থীদের আশ্রয় দানে এগিয়ে এসেছিল। ভারতের সংবাদপত্র ও প্রচার মাধ্যমগুলোও পাকিস্তানি হানাদার বাহিনী কর্তৃক বাঙালি নিধনের সংবাদ প্রচারে বলিষ্ঠ ভূমিকা পালন করে। ভারতীয় প্রচারমাধ্যমের সংবাদ দ্রুত বহির্বিশ্বে প্রচার হলে বিশ্ব জনমত সোচ্চার হয়ে উঠে। এমনকি ভারতের প্রধানমন্ত্রী ইন্দিরা গান্ধী বাংলাদেশের স্বাধীনতার পক্ষে সমর্থন আদায়ের জন্য ২৪ অক্টোবর থেকে বিশ্বের বিভিন্ন দেশ সফর করেন। বাঙালি শরণার্থীদের চাপে ভারত সরকার দিশেহারা হয়ে জাতিসংঘে পাকিস্তান হানাদার বাহিনীর নির্যাতনমূলক কর্মকাণ্ড বন্ধের দাবি উত্থাপন করে। কিন্তু পাকিস্তান মার্কিন যুক্তরাষ্ট্র এবং গণচীনের বন্ধুরাষ্ট্র হওয়ায় জাতিসংঘের নেতিবাচক ভূমিকায় ভারত সরকার মর্মাহত হয়। বাংলাদেশে পাকহানাদার বাহিনীর নির্যাতন বন্ধে জাতিসংঘের আশানুরূপ সাড়া না পেয়ে ভারত পাকহানাদার বাহিনীর নারকীয় হত্যাযজ্ঞ, ধর্ষণ, লুণ্ঠন ও অগ্নিসংযোগের বীভৎস ঘটনা প্রচার মাধ্যমে বিশ্ববাসীর নিকট তুলে ধরে। মুক্তিযুদ্ধের শেষ পর্যায়ে ১৯৭১ সালের ৩ ডিসেম্বর ভারতে পাকিস্তানের আক্রমণের পরিপ্রেক্ষিতে বাংলাদেশ এবং ভারত সরকার মুক্তিবাহিনী ও ভারতীয় সেনাবাহিনীর সমন্বয়ে যৌথ কমান্ড গঠন করে। এদিন ভারত সরকার পাকিস্তানের বিরুদ্ধে সরাসরি যুদ্ধে লিপ্ত হয়। পরবর্তী ৬ ডিসেম্বর ভারত বাংলাদেশকে স্বাধীন দেশ হিসেবে স্বীকৃতি দিলে বাংলাদেশের স্বাধীনতা অর্জনের মোড় ঘুরে যায়। পরিশেষে বলা যায়, মুক্তিযুদ্ধে বাংলাদেশকে সমর্থন দিয়ে এবং নানাভাবে সহযোগিতা করে বন্ধুরাষ্ট্র ভারত আমাদের কৃতজ্ঞতার বন্ধনে আবদ্ধ করেছে।"
        }
      ]
    },
    {
      "number": "10",
      "uddipok": "১৯২৯ সালে শ্রমিক আন্দোলনকে দমনের জন্য এবং ব্রিটিশ রাজশক্তির বিরুদ্ধে ষড়যন্ত্রের অভিযোগে ৩৩ জন শ্রমিক সংগঠককে গ্রেফতার করা হয়েছিল। এই মামলায় অভিযুক্ত আসামিদের সমর্থনে দেশে বিদেশে তীব্র প্রতিক্রিয়ার সৃষ্টি হয়। অবশেষে ১৯৩৩ সালে মামলাটি প্রত্যাহার করা হয়।",
      "tag": "DB, RB, JB 22",
      "sub_questions": [
        {
          "label": "ক",
          "question": "",
          "explanation": "বাঙালি জাতিকে মেধাশূন্য করার ষড়যন্ত্রের অংশ হিসেবে ১৯৭১ সালের মুক্তিযুদ্ধের সময় অগণিত বুদ্ধিজীবীকে হত্যা করা হয়। পাকিস্তানি বাহিনী চূড়ান্ত পরাজয়ের দুই দিন পূর্বে ১৪ ডিসেম্বর দেশের শ্রেষ্ঠ র সন্তানদের নির্মমভাবে হত্যা করে। এদের মধ্যে অধ্যাপক, সাহিত্যিক, সাংবাদিক, চিকিৎসকসহ কেউ বাদ পড়েনি। বুদ্ধিজীবীদের হত্যাকাণ্ডে আলবদর ও রাজাকাররা প্রধান ভূমিকা পালন করেছিল। নিঃসন্দেহে বুদ্ধিজীবী হত্যাকাণ্ড ছিল সামরিক জান্তার নীল নকশার বাস্তবায়ন।"
        },
        {
          "label": "খ",
          "question": "",
          "explanation": "বাঙালি জাতিকে মেধাশূন্য করার ষড়যন্ত্রের অংশ হিসেবে ১৯৭১ সালের মুক্তিযুদ্ধের সময় অগণিত বুদ্ধিজীবীকে হত্যা করা হয়। পাকিস্তানি বাহিনী চূড়ান্ত পরাজয়ের দুই দিন পূর্বে ১৪ ডিসেম্বর দেশের শ্রেষ্ঠ র সন্তানদের নির্মমভাবে হত্যা করে। এদের মধ্যে অধ্যাপক, সাহিত্যিক, সাংবাদিক, চিকিৎসকসহ কেউ বাদ পড়েনি। বুদ্ধিজীবীদের হত্যাকাণ্ডে আলবদর ও রাজাকাররা প্রধান ভূমিকা পালন করেছিল। নিঃসন্দেহে বুদ্ধিজীবী হত্যাকাণ্ড ছিল সামরিক জান্তার নীল নকশার বাস্তবায়ন।"
        },
        {
          "label": "গ",
          "question": "",
          "explanation": "উদ্দীপকের বর্ণনার সাথে ঐতিহাসিক আগরতলা মামলার মিল রয়েছে। সামরিক স্বৈরাচারী প্রেসিডেন্ট আইয়ুব খানের শাসনামলের সবচেয়ে ঘৃণ্য ও প্রহসনমূলক ঘটনা হলো আগরতলা মামলা। মামলাটির দাপ্তরিক নাম ছিল \"রাষ্ট্র বনাম শেখ মুজিবুর রহমান এবং অন্যান্য\"। পূর্ব পাকিস্তানকে রাজনৈতিকভাবে দুর্বল ও নেতৃত্বশূন্য করার লক্ষ্যেই এ মামলাটি দায়ের করা হয়েছিল। উদ্দীপকে এ মামলারই প্রতিচ্ছবি লক্ষণীয়। উদ্দীপকে দেখা যায়, ১৯২৯ সালে শ্রমিক আন্দোলনকে দমনের জন্য এবং ব্রিটিশ রাজশক্তির বিরুদ্ধে ষড়যন্ত্রের অভিযোগে ৩৩ জন শ্রমিক সংগঠককে গ্রেফতার করা হয়েছিল। এই মামলায় অভিযুক্ত আসামিদের সমর্থনে দেশে বিদেশে তীব্র প্রতিক্রিয়া সৃষ্টি হলে ১৯৩৩ সালে মামলাটি প্রত্যাহার কর হয়। অনুরূপভাবে ছয় দফা ভিত্তিক আন্দোলন গণআন্দোলনে রূপ নিলে আইয়ুব সরকার আন্দোলন নস্যাৎ করতে, ভিন্ন কৌশল গ্রহণ করে। বাঙালিদের জাতীয়তাবাদী আন্দোলন নস্যাৎ এবং পাকিস্তানের রাজনীতিতে বঙ্গবন্ধু শেখ মুজিবুর রহমানকে নিষ্ক্রিয়' ও নির্মূল করার উদ্দেশ্যে ১৯৬৮ - সালের ১৮ জানুয়ারি সরকার একটি রাষ্ট্রদ্রোহিতার মামলা করে। শেখ মুজিবুর রহমানকে প্রধান আসামি করে মোট ৩৫ জন সামরিক ও বেসামরিক ব্যক্তিকে মামলায় প্রধান আসামি করা হয়। এ মামলাটি ইতিহাসে \"আগরতলা মামলা\" নামে পরিচিত। প্রহসনমূলক এ মামলা পূর্ব পাকিস্তানের জনগণের মনে তীব্র প্রতিক্রিয়ার সৃষ্টি করে। মামলার আসামিদের মুক্তি ও মামলা প্রত্যাহারের দাবিতে রাজনৈতিক দল ছাত্্র সংগঠনগুলোর পরিচালনায় যে আন্দোলন পরিচালিত হয় তা আইয়ুব বিরোধী গণআন্দোলনে পরিণত হয়। অবশেষে তীব্র আন্দোলনের মুখে সরকার ১৯৬৯ সালের ২২ ফেব্রুয়ারি আগরতলা মামলা প্রত্যাহার করতে বাধ্য হয়। তাই বলা যায়, উদ্দীপকের বর্ণনায় ঐতিহাসিক আগরতলা মামলাকেই ইন্গিত করেছে।"
        },
        {
          "label": "ঘ",
          "question": "",
          "explanation": "উক্ত মামলা তথা আগরতলা মামলা মিথ্যা প্রমাণিত হওয়ায় সরকার এক করুণ পরিস্থিতির সম্মুখীন হয়- উক্তিটি যথার্থ। বাংলাদেশের স্বাধীনতা সংগ্রামের ইতিহাসে ১৯৬৮ সালের আগরতলা মামলা অত্যন্ত গুরুত্বপূর্ণ। পূর্ব পাকিস্তানকে রাজনৈতিকভাবে দুর্বল ও নেতৃত্বশূন্য করে এ অঞ্চলে স্বৈরাচারী প্রেসিডেন্ট আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে মামলাটি মিথ্যা প্রমাণিত হওয়ায় এবং গণদাবির মুখে শেষ পর্যন্ত সরকারের উদ্দেশ্য সফল হয় নি। পাকিস্তান সরকার যে লক্ষ্য নিয়ে ঐতিহাসিক আগরতলা মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালির স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। ফলে বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে বলা যায়, ঐতিহাসিক আগরতলা মামলা মিথ্যা প্রমাণিত হওয়াতেই আইয়ুব খানের সরকার গ্রহণযোগ্যতা হারায়।"
        }
      ]
    },
    {
      "number": "11",
      "uddipok": "লিজা গার্মেন্টস ফ্যাক্টরির মালিক একজন স্বৈরতান্ত্রিক ব্যক্তিত্ব।। শ্রমিক শোষণ, শ্রমিকদের ন্যায্য অধিকার প্রদান না করা, সঠিক সময়ে বেতন প্রদানে কার্পণ্য তার চরিত্রের অন্যতম বৈশিষ্ট্য। এই ফ্যাক্টরির শ্রমিক সংগঠনের নেতা আবুল বাসার শ্রমিকদের ন্যায্য অধিকার আদায়ের ক্ষেত্রে সবসময় সোচ্চার। এক্ষেত্রে তার জনপ্রিয়তাও তুজো। ফ্যাক্টরির মালিক আবুল বাসারের জনপ্রিয়তাকে নস্যাৎ করার জন্য তার বিরুদ্ধে অভিযোগ দায়ের করলে বাসারকে আটক করা হয়। কিন্তু শ্রমিক আন্দোলনের মুখে মালিক তাকে ছেড়ে দিতে বাধ্য হয়।",
      "tag": "DB, RB, JB 22",
      "sub_questions": [
        {
          "label": "ক",
          "question": "কত সালে জম্মু ও কাশ্মীর বিপ্লবী পরিষদ গঠন করা হয়?",
          "explanation": "১৯৬৫ সালে জম্মু ও কাশ্মির বিপ্লবী পরিষদ গঠন করা হয়।"
        },
        {
          "label": "খ",
          "question": "বাংলা ভাষার আন্তর্জাতিকায়নে ইউনেস্কোর ভূমিকা প্রশংসনীয়- ব্যাখ্যা করো।",
          "explanation": "বাংলা ভাষার আন্তর্জাতিকায়নে ইউনেস্কোর ভূমিকা অত্যন্ত প্রশংসনীয়। ১৯৫২ সালে ভাষা আন্দোলনের গুরুত্ব অনুধাবন করে ১৯৯৯ সালের ১৭ নভেম্বর ইউনেস্কো ২১ ফেব্রুয়ারিকে \"আন্তর্জাতিক মাতৃভাষা দিবস\" হিসেবে স্বীকৃতি দেয়। এ স্বীকৃতি আন্তর্জাতিক সম্প্রদায়ের কাছে বাংলা ভাষা ও বাংলাদেশের মর্যাদা বৃদ্ধিতে গুরুত্বপূর্ণ ভূমিকা পালন করে। তাই বাংলা ভাষার আন্তর্জাতিকায়নে ইউনেস্কোর ভূমিকা অত্যন্ত প্রশংসনীয় এবং তাৎপর্যপূর্ণ।"
        },
        {
          "label": "গ",
          "question": "উদ্দীপকের ঘটনাটি পাঠ্যবইয়ের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের ঘটনাটি পাঠ্যবইয়ের ঐতিহাসিক আগরতলা মামলার সাথে সাদৃশ্যপূর্ণ। ১৯৪৭ সালে সৃষ্ট পাকিস্তান রাষ্ট্রে পূর্ব পাকিস্তানের প্রতি পাকিস্তানি শাসকগোষ্ঠী সীমাহীন বৈষম্য প্রদর্শন করে। এসব বৈষম্যের প্রতিকার ও পূর্ব পাকিস্তানের ন্যায্য অধিকার অর্জনের লক্ষ্যে বরাবন্ধু শেখ মুজিবুর রহমান ১৯৬৬ সালের ৫-৬ ফেব্রুয়ারি লাহোরে ছয় দফা দাবি উত্থাপন করেন। যা পূর্ব বাংলায় ব্যাপক জনপ্রিয়তা লাভ করে। ছয় দফা দাবি আদায়ে বাঙালির ঐক্যবদ্ধ তীব্র আন্দোলন শুরু হলে এ আন্দোলন দমন ও পাকিস্তানের রাজনীতিতে বঙ্গবন্ধুকে নির্মূল করার লক্ষ্যে তৎকালীন সামরিক সরকার বঙ্গবন্ধুকে প্রধান আসামি করে একটি মামলা দায়ের করে। এ মামলাটিই ইতিহাসে আগরতলা মামলা নামে পরিচিত। উদ্দীপকে এ মামলাটির প্রতিচ্ছবি লক্ষণীয়। উদ্দীপকে দেখা যায়, লিজা গার্মেন্টস ফ্যাক্টরির মালিক একজন স্বৈরতান্ত্রিক ব্যক্তিত্ব। এই ফ্যাক্টরির শ্রমিক সংগঠনের জনপ্রিয় নেতা আবুল বাসার শ্রমিকদের ন্যায্য অধিকার আদায়ের ক্ষেত্রে সবসময় সোচ্চার। ফ্যাক্টরির * মালিক আবুল বাসারের জনপ্রিয়তাকে নস্যাৎ করার জন্য তার বিরুদ্ধে অভিযোগ দায়ের করে তাকে আটক করে। কিন্তু শ্রমিক আন্দোলনের মুখে তাকে ছেড়ে দিতে বাধ্য হয়। অনুরূপভাবে প্রেসিডেন্ট আইয়ুব খান ছিলেন সামরিক ও স্বৈরাচারী শাসক। তার সামরিক ও দ্বৈরাচারী শাসন এবং দমন- পীড়নে বাঙালির জীবন অতিষ্ঠ হয়ে পড়লে বঙ্গবন্ধু শেখ মুজিবুর রহমান বাঙালির ন্যায়সংগত অধিকার সংবলিত ছয় দফা দাবি পেশ করেন। সামরিক সরকার এ দাবি প্রত্যাখ্যান করলে বাঙালি তীব্র আন্দোলন গড়ে তোলে। এ পরিস্থিতিতে সরকার বাঙালির জাতীয়তাবাদী আন্দোলনকে নস্যাৎ এবং বঙ্গবন্ধুকে নির্মূল করার উদ্দেশ্যে তাকে প্রধান আসামি করে মোট ৩৫ জন ব্যক্তির বিরুদ্ধে ১৯৬৮ সালের ১৮ জানুয়ারি একটি রাষ্ট্রদ্রোহিতার মামলা করে। এটি ঐতিহাসিক আগরতলা মামলা নামে খ্যাত। এ মামলা পূর্ব পাকিস্তানের মানুষের মনে তীব্র প্রতিক্রিয়া সৃষ্টি করে। মামলা প্রত্যাহারের দাবিতে পূর্ব পাকিস্তানে সামরিক শাসন বিরোধী গণআন্দোলন শুরু হয়। এ প্রেক্ষিতে সরকার ১৯৬৯ সালের ২১ ফেব্রুয়ারি আগরতলা মামলা প্রত্যাহার করতে বাধ্য হয়। তাই বলা যায়, উদ্দীপকের ঘটনাটির সাথে ঐতিহাসিক আগরতলা মামলা সামঞ্জস্যপূর্ণ।"
        },
        {
          "label": "ঘ",
          "question": "\"উদ্দীপকের মহান ব্যক্তি দেশপ্রেমের এক উজ্জ্বল পথ প্রদর্শক\"- পাঠ্যবইয়ের আলোকে বিশ্লেষণ করো।",
          "explanation": "?উদ্দীপকের মহান ব্যক্তি তথা বঙ্গবন্ধু শেখ মুজিবুর রহমান দেশপ্রেমের এক উজ্জ্বল পথ প্রদর্শক- উক্তিটি যথার্থ। বাংলাদেশের রাজনৈতিক ইতিহাসে বঙ্গবন্ধু শেখ মুজিবুর রহমান এক অবিস্মরণীয় নাম। তার অপরিসীম ত্যাগ-তিতিক্ষার ফলে বিশ্ব মানচিত্রে স্বাধীন সার্বভৌম বাংলাদেশ রাষ্ট্রের উদ্ভব হয়। জীবনের অধিকাংশ সময় তিনি ব্যয় করেছেন দেশ ও দেশের মানুষের জন্য, যা বিশ্বে দেশপ্রেমের এক উজ্জ্বল দৃষ্টান্ত হয়ে থাকবে। বাংলাদেশের স্বাধীনতা সংগ্রামের মহান স্থপতি বঙ্গবন্ধু শেখ মুজিবুর রহমান একজন প্রকৃত দেশ প্রেমিক। তিনি বাঙালির অধিকার আদায়ে সর্বদা সোচ্চার ছিলেন। ভাষা আন্দোলনে তিনি বলিষ্ঠ ভূমিকা পালন করেন। ছিলেন ভাষা আন্দোলনের প্রথম কারাবন্দীদের মধ্যে তিনি অন্যতম। সরকারি অত্যাচার ও দমন-পীড়ন তাকে পিছু হটাতে সক্ষম হয় নি। ১৯৫৪ সালের যুক্তফ্রন্ট নির্বাচন, ১৯৫৮ সালে জেনারেল আইয়ুব খানের সামরিক শাসনবিরোধী আন্দোলন, ১৯৬৬ সালে 'আমাদের বাঁচার দাবি ছয়দফা' কর্মসূচি পেশ ও ছয় দফাভিত্তিক আন্দোলন, '৬৯-এর গণঅভুত্থান,"
        }
      ]
    }
  ]
}