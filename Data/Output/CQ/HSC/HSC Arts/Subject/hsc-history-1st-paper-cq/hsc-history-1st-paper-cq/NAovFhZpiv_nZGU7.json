{
  "title": "আজিজুল হক কলেজ, বগুড়া ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "রাজশাহী যেমনি স্বাস্থ্যকর একটি স্থান, তেমনি একটি বাণ্যিজিক প্রসিদ্ধ স্থান। যে কারণে সুদূর চট্টগ্রাম থেকে কয়েকটি ব্যবসায়িক সংগঠন ব্যবসার উদ্দেশ্যে রাজশাহী আগমন করে। একটি মাত্র সংগঠন ব্যতীত অন্য সংগঠনগুলো ব্যবসায় সুবিধা করতে না পেরে চট্টগ্রামে ফিরে যায়। টিকে থাকা সংগঠনের সাফল্যের মূল কারণ ছিল বাণ্যিজিক কৌশল, পর্যাপ্ত মূলধন, জনবল ও সংগঠনটির পেশীশক্তি প্রভৃতি।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "ভারতবর্ষের ন্যায় পৃথিবীর কোথাও এত প্রচুর ও সস্তা খাদ্যদ্রব্য দেখা যায়নি- উক্তিটি পর্যটক বার্নিয়ারের।"
        },
        {
          "label": "খ",
          "question": "",
          "explanation": "আল বুকার্কের 'নীলজল নীতি' হলো একটি সাম্রাজ্যবাদী নীতি। ১৫০৯ সালে বুকার্ক ভারতে পর্তুগিজ বাণিজ্য কেন্দ্রগুলোর শাসনকর্তা হয়ে আসেন। শাসনকর্তা হয়ে আসার পর তিনি নৌবহর গড়ে তোলেন। তাছাড়া তিনি প্রাচ্যে পর্তুগিজ সাম্রাজ্য প্রতিষ্ঠার পরিকল্পনা করেন। ১৫১০ সালে গোয়া দখল করে একে পর্তুগিজ শক্তি ও বাণিজ্যের প্রধান কেন্দ্র হিসেবে গড়ে তোলেন। এছাড়া তিনি ১৫১১ সালে মালাক্কা দখল করেন। পরে ১৫১২ সালে তিনি বেনান্তরিমের দুর্গ ও ১৫১৫ সালে হরমুজ দখল করেন। আল বুকার্কের এ সাম্রাজ্যবাদী নীতিকে 'নীলজল নীতি' হিসেবে অভিহিত করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত ঘটনা আমার পাঠ্যবইয়ের ভারত উপমহাদেশে ইউরোপীয়দের আগমনের ঘটনার সাথে সাদৃশ্যপূর্ণ। ১৪৯৮ সালে পর্তুগিজ নাবিক ও অভিযাত্রী ভাস্কো-দা-গামা আফ্রিকা মহাদেশের উত্তমাশা অন্তরীপ ঘুরে ভারতবর্ষে প্রবেশের জলপথ আবিষ্কার করেন। ফলে ভারতবর্ষের সাথে ইউরোপের তুলনামূলকভাবে নিরাপদ বাণিজ্যিক যোগাযোগ স্থাপিত হয়। পর্তুগিজদের এ জলপথ অনুসরণ করে একে একে ইউরোপীয় ওলন্দাজ, দিনেমার, ফরাসি ও ইংরেজ বণিকরা ব্যবসায়-বাণিজ্যের উদ্দেশ্যে ভারতবর্ষে আসে। তবে একমাত্র ইংরেজরাই প্রতিযোগিতায় টিকে থাকতে সক্ষম হয়। ইংরেজরা বাণিজ্য করতে এলেও ভারতের স্থানীয় রাজন্যবর্গের অন্তর্কলহের সুযোগ নিয়ে এখানকার রাজনীতিতে হস্তক্ষেপ করে। এর চূড়ান্ত পর্যায়ে ইংরেজরা ষড়যন্ত্রের মাধ্যমে বাংলার নবাব সিরাজ-উদ-দৌলাকে ক্ষমতাচ্যুত করে। বাংলার নবাব ১৭৫৭ সালে ইংরেজদের সঙ্গে পলাশীর প্রান্তরে এক প্রহসনের যুদ্ধে হেরে যায়। এভাবে ইংরেজ জাতি এ অঞ্চলে নিজেদের আধিপত্য প্রতিষ্ঠা করে। উদ্দীপকের বর্ণনায় দেখা যায়, কুয়াকাটা একটি স্বাস্থ্যকর ও বাণিজ্যিক প্রসিদ্ধ স্থান। এ নিমিত্তেই কয়েকটি বহিঃদেশের ব্যবসা প্রতিষ্ঠান এখানে ব্যবসা করতে আসে। তন্মধ্যে আল আমিন গ্রুপ বাণিজ্যিক কৌশল, মূলধন, জনবল, পেশি শক্তি প্রভৃতির সাহায্যে সাফল্য লাভ করে। আর অন্য প্রতিষ্ঠানগুলো ব্যবসায় সুবিধা করতে না পেরে ফিরে যায়। যা ইউরোপীয় ইংরেজ জাতির বাংলা অঞ্চলে এবং পরবর্তীতে গোটা ভারতীয় উপমহাদেশে নিজেদের আধিপত্য প্রতিষ্ঠার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের সংগঠনের সাথে আমার পঠিত সাদৃশ্যপূর্ণ সংগঠন হলো ইংরেজ ইস্ট ইন্ডিয়া কোম্পানি। নিচে ইংরেজ ইস্ট ইন্ডিয়া কোম্পানির সাফল্যের কারণ বিশ্লেষণ করা হলো- ভারতবর্ষে ইংরেজ ইস্ট ইন্ডিয়া কোম্পানির আধিপত্য বিস্তার ঘটেছিল বেশ কিছু কারণে। প্রথমদিকে তাদের মূল উদ্দেশ্য ছিল বাণিজ্য এবং পরবর্তীতে তারা বাজার সম্প্রসারণে মনোযোগ দেয়। পাশাপাশি ব্রিটিশ সরকারও তাদের সাহায্য করতে থাকে। ক্রমেই তাদের বাণিজ্য কৌশলের কাছে অন্যান্য শক্তিগুলো যেমন- পূর্তগিজ, দিনেমার, ফরাসিরা পরাজিত হতে থাকে। ইংরেজরা বাণিজ্য কৌশলের অংশ হিসেবে হুগলি, মালদহ, রাজমহল প্রভৃতি স্থানে কুঠি স্থাপন করে। এভাবে অর্থনৈতিকভাবে ইংরেজরা শক্তিশালী হয়ে ওঠে। তারা মুঘল শাসকদের কাছ থেকে আরও সুবিধালাভের অভিপ্রায় শক্তি প্রয়োগের নীতি গ্রহণ করে। তাছাড়া ক্রমেই তারা বিনাশুল্কে বাণিজ্য করার সুযোগ পেয়ে তাদের ব্যবসার সম্প্রসারণ করতে থাকে এবং নিজেদের বড় শক্তিতে পরিণত করে। অনেক ঐতিহাসিক মনে করেন, মুঘল সম্রাটদের উদারতা ও পরবর্তী পর্যায়ে দুর্বলতার সুযোগ নিয়েই ইংরেজ ইস্ট ইন্ডিয়া কোম্পানি অর্থনৈতিক ও সামরিকভাবে শক্তিশালী হয়ে উঠেছিল। উদ্দীপকে বলা হয়েছে, টিকে থাকা সংগঠনের বাণিজ্যিক কৌশল, পর্যাপ্ত মূলধন, জনবল ও সংগঠনটির পেশীশক্তি প্রভৃতি তাদেরকে অন্যান্য ব্যবসায়িক সংগঠন থেকে শক্তিশালী করে তোলে। একপর্যায়ে অন্যান্য সংগঠনগুলো তাদের সাথে প্রতিযোগিতায় টিকতে না পেরে চট্টগ্রামে ফিরে আসে। আলোচনা শেষে বলা যায়, উদ্দীপকে টিকে থাকা সংগঠনটির একক আধিপত্য লাভের কারণগুলো ইংরেজ ইস্ট ইন্ডিয়া কোম্পানিরই প্রতিচ্ছবি।"
        }
      ]
    },
    {
      "number": "2",
      "uddipok": "",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "বক্সারের যুদ্ধ ১৭৬৪ সালে সংঘটিত হয়।"
        },
        {
          "label": "খ",
          "question": "",
          "explanation": "২১৯৭১ সালের ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত্র বাঙালির ওপর যে নৃশংস হত্যাকাণ্ড শুরু করে তা অপারেশন সার্চলাইট নামে পরিচিত। ১৯৭০ সালের নির্বাচনে পূর্ব বাংলার প্রধান রাজনৈতিক দল আওয়ামী লীগ বিজয় অর্জন করে। পাকিস্তানি শাসকগোষ্ঠী বাঙালির কাছে ক্ষমতা হস্তান্তর না করে বরং বাঙালি জাতিকে দমিয়ে দিতে ১৯৭১ সালের ২৫ মার্চ রাতে গণহত্যা চালায়। এটি অপারেশন সার্চলাইট নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: ছকে ঐতিহাসিক লাহোর প্রস্তাবের বিষয়টি উপস্থাপন করা হয়েছে। ১৯৩৯ সালে মোহাম্মদ আলী জিন্নাহর দ্বি-জাতি তত্ত্বকে বাস্তবরূপ দেওয়ার পথনির্দেশ করে লাহোর প্রস্তাব। ১৯৪০ সালের ২৩শে মার্চ মুসলিম লীগের লাহোর অধিবেশনে এ প্রস্তাবটি গৃহীত হয় বলে এটি ইতিহাসে লাহোর প্রস্তাব নামে খ্যাত। এই অধিবেশনের সভাপতি ছিলেন মোহাম্মদ আলী জিন্নাহ। এ. কে. ফজলুল হক ২৩শে মার্চের অধিবেশনে তার রচিত প্রস্তাবটি উত্থাপন করেন। এ প্রস্তাবে বলা হয় যে, কোনো শাসনতান্ত্রিক পরিকল্পনা এ দেশে কার্যকর হবে না, যদি এটি লাহোর প্রস্তাবের মূলনীতির ওপর প্রতিষ্ঠিত না হয়। এ প্রস্তাবে বলা হয় ভারতের উত্তর-পশ্চিম ও পূর্ব ভূ-ভাগের মুসলমান সংখ্যাগরিষ্ঠ অঞ্চলগুলোকে নিয়ে স্বাধীন রাষ্ট্র গঠন করতে হবে। এসব স্বাধীন রাষ্ট্রের সংশ্লিষ্ট অঙ্গ রাষ্ট্রগুলো স্বায়ত্বশাসিত ও সার্বভৌম হবে। আরও বলা হয় যে, সর্বক্ষেত্রে সংখ্যালঘুদের বিভিন্ন স্বার্থ ও অধিকার রক্ষাকল্পে সংবিধানে প্রয়োজনীয় রক্ষাকবচ রাখতে হবে। উদ্দীপকের ছকে এ. কে. ফজলুল হক উত্থাপিত মুসলমানদের জন্য স্বাধীন রাষ্ট্রসমূহ প্রতিষ্ঠা, প্রাদেশিক স্বায়ত্তশাসন, সংখ্যালঘুদের অধিকার প্রভৃতি দাবিগুলো উল্লেখ করা হয়েছে, যা উপরে আলোচিত ঐতিহাসিক লাহোর প্রস্তাবের সাথে সাদৃশ্যপূর্ণ। তাই বলা যায়, ছকে ঐতিহাসিক লাহোর প্রস্তাব বিষয়টিই উপস্থাপন করা হয়েছে। এ প্রস্তাবের মূল বৈশিষ্ট্য ছিল আঞ্চলিক স্বাধিকার, আত্মনিয়ন্ত্রণের অধিকার ও সার্বভৌমত্ব অর্জন।"
        },
        {
          "label": "ঘ",
          "question": "",
          "explanation": "উক্ত বিষয়টি তথা ঐতিহাসিক লাহোর প্রস্তাবের 'ফলাফল ছিল সুদূরপ্রসারী- উক্তিটি যথার্থ। ১৯৩৯ সালে মোহাম্মদ আলী জিন্নাহ তার দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ কে ফজলুল হক দ্বিজাতি তত্ত্বের ভিত্তিতে ঐতিহাসিক লাহোর প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী পাশাপাশি এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ঐতিহাসিক লাহোর প্রস্তাবের ফলস্বরূপ ১৯৪৭ সালে ১৪ আগস্ট মূল প্রস্তাবে উল্লেখ না থাকলেও ভারতের সাথে পাকিস্তান নামে একটি স্বাধীন সার্বভৌম রাষ্ট্র জন্ম লাভ করে। পরবর্তীতে ১৯৭১ সালে পাকিস্তানের দুই অংশের মাঝে নানা অমিল, দ্বন্দ্ব এবং বৈষম্যকে কেন্দ্র করে যুদ্ধ সংঘটিত হয়। দীর্ঘ নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায় যে, লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল। তাই ঐতিহাসিক লাহোর প্রস্তাবের ফলাফল ছিল সুদূরপ্রসারী- উক্তিটি সমর্থনযোগ্য।"
        }
      ]
    },
    {
      "number": "3",
      "uddipok": "শিক্ষক ক্লাসে শিক্ষার্থীদের কয়েকটা গ্রুপে ভাগ করে একজন বিখ্যাত ব্যক্তি সম্পর্কে লিখতে বললেন। বিভিন্ন গ্রুপের লেখা থেকে জানা গেল যে, উত্ত ব্যক্তিটি একাধারে চিন্তাবিদ, শিক্ষাবিদ, রাজনীতিবিদ, ধার্মিক, দেশপ্রেমিক ও জনদরদি। তিনি একটি এডুকেশনাল কনফারেন্সের প্রতিষ্ঠাতা। তিনি একটি আন্দোলনের সূত্রপাতও করেছিলেন।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "ভারত ১৯৪৭ সালের ১৫ আগস্ট তারিখে স্বাধীনতা লাভ করে।"
        },
        {
          "label": "খ",
          "question": "",
          "explanation": "ফরায়েজি আন্দোলন হচ্ছে হাজি শরিয়তুল্লাহ কর্তৃক পরিচালিত একটি ধর্মীয় সংস্কার আন্দোলন, যা এক পর্যায়ে কৃষক আন্দোলনে রূপ নেয়। হাজি শরিয়তুল্লাহ ছিলেন উনিশ শতকের বাংলার ইসলামি সংস্কারক ও কৃষক নেতা। তিনি পবিত্র হজ পালন করতে গিয়ে দীর্ঘদিন মক্কায় অবস্থান করেন। একসময় দেশে ফিরে তিনি লক্ষ করেন, বাংলার মুসলিম সমাজে এমন কিছু আচার ও বিশ্বাস প্রবেশ করেছে, যা ইসলামের মূল চেতনার পরিপন্থি। এজন্য তিনি বাংলা তথা ভারতবর্ষে প্রচলিত ইসলামি রীতি-নীতিকে কোরআন এবং হাদিসের আলোকে বিশুদ্ধ করার জন্য সংস্কার আন্দোলন শুরু করেন। ইসলামের ফরজ বা অবশ্য করণীয় বিষয়গুলোর ওপর জোর দেওয়ার কারণে হাজি শরিয়তুল্লাহর কর্মসূচি 'ফরায়েজি আন্দোলন' নামে পরিচিতি পায়।"
        },
        {
          "label": "গ",
          "question": "",
          "explanation": "উদ্দীপকে শ্রেণিশিক্ষক যে ব্যক্তির পরিচয় ও কর্ম সম্পর্কে ইজিাত প্রদান করেছিলেন তিনি স্যার সৈয়দ আহমদ খান। স্যার সৈয়দ আহমদ খান ছিলেন একজন প্রসিদ্ধ মুসলিম সংস্কারক ও চিন্তাবিদ। তিনি তার দূরদর্শী চিন্তার মাধ্যমে উপলব্ধি করতে পেরেছিলেন যে, মুসলমানদের দুর্দশা ও পিছিয়ে পড়ার অন্যতম কারণ ছিল তাদের ধর্মীয় গোঁড়ামি ও পাশ্চাত্য শিক্ষার প্রতি বিদ্বেষ। তিনি মুসলমানদের পাশ্চাত্য শিক্ষা গ্রহণে উদ্বুদ্ধ করেন এবং ইংরেজদের সাথে তাদের সম্পর্ক উন্নয়নের প্রতি জোর দেন। মুসলমান সম্প্রদায়ের মধ্যে রাজনৈতিক, সামাজিক ও সাংস্কৃতিক সকল ক্ষেত্রেই প্রগতিশীল ভাবধারা বিকাশের লক্ষ্যে তিনি আলীগড় আন্দোলনের সূচনা করেন। তার উল্লেখযোগ্য কৃতিত্বের মধ্যে ছিল বিজ্ঞান সমিতি, ভারতীয় মুসলমানদের শিক্ষা উন্নয়ন সমিতি এবং মোহামেডান এডুকেশনাল কনফারেন্স (১৮৮৬) ইত্যাদি সংস্থা প্রতিষ্ঠা। উদ্দীপকের শিক্ষক ক্লাসে শিক্ষার্থীদের কয়েকটা গ্রুপে ভাগ করে একজন বিখ্যাত ব্যক্তি সম্পর্কে লিখতে বললেন। বিভিন্ন গ্রুপের লেখা থেকে জানা গেল তিনি একজন চিন্তাবিদ, শিক্ষাবিদ, রাজনীতিবিদ, দেশপ্রেমিক যিনি একটি এডুকেশনাল কনফারেন্সের প্রতিষ্ঠাতা। এক্ষেত্রে আমরা স্যার সৈয়দ আহমদ খানের কর্মের সাথে মিল খুঁজে পাই। স্যার সৈয়দ আহমদ খান এর ঐকান্তিক প্রচেষ্টায় মুসলমানদের মধ্যে আধুনিক ভাবধারার চেতনা জাগ্রত হয় এবং পরবর্তীকালে তা তাদের রাজনৈতিক জীবনকেও প্রভাবিত করে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি আলোচিত ব্যক্তি অর্থাৎ স্যার সৈয়দ আহমদ খানের প্রচেষ্টায় মুসলমানরা জ্ঞান-বিজ্ঞানে উন্নতি করেছিল। স্যার সৈয়দ আহমদ খান ছিলেন একজন দূরদর্শী, চিন্তাবিদ, শিক্ষাবিদ ও সমাজ সংস্কারক। তিনি অতি দ্রুত একটি সত্য উপলব্ধি করতে পেরেছিলেন যে, ভারতীয় মুসলমানদের পিছিয়ে পড়ার অন্যতম কারণ ছিল ইংরেজি শিক্ষার প্রতি ঘৃণা ও তাদের ধর্মীয় গোঁড়ামি। মুসলমানদের পাশ্চাত্য শিক্ষা গ্রহণের প্রতি উদ্বুদ্ধ করতে তিনি এক পর্যায়ে শুরু করেন 'আলীগড় আন্দোলন'। ইংরেজিতে রচিত মূল্যবান বইগুলো উর্দু ভাষায় অনুবাদ করে মুসলমান সম্প্রদায়ের মধ্যে বিতরণের উদ্দেশ্য তিনি 'বিজ্ঞান সমিতি' নামে সংস্থা গঠন করেন এবং 'তাহজিবুল আখলাক' নামে পত্রিকা প্রকাশের মাধ্যমে মুসলিম সমাজের কুসংস্কার দূর করতে সচেষ্ট হন। সেই সাথে 'ভারতীয় মুসলমানদের শিক্ষা উন্নয়ন সমিতি' নামে একটি সংস্থা প্রতিষ্ঠা করেন। ১৮৭৫ সালে প্রতিষ্ঠা করেন 'মোহামেডান এ্যাংলো ওরিয়েন্টাল স্কুল'। বিজ্ঞানমনস্ক সৈয়দ আহমদ খান কুরআনের বিজ্ঞানসম্মত ব্যাখ্যা দেন। এছাড়াও তিনি আধুনিক বিজ্ঞান চিন্তার সাথে ইসলামের সামঞ্জস্য বিধান করার কাজে ব্রতী হন। উদ্দীপকে আলোচিত ব্যক্তি অর্থাৎ স্যার সৈয়দ আহমদ খানের একান্ত চেষ্টায় মুসলমানগণ পাশ্চাত্য শিক্ষা গ্রহণে আগ্রহী হয় এবং জ্ঞান-বিজ্ঞানে প্রভৃত উন্নতি সাধন করে। তাই বলা যায়, মুসলমানদের পাশ্চাত্য শিক্ষা গ্রহণ ও ধর্মীয় গোঁড়ামি দূর করে জ্ঞান-বিজ্ঞানের প্রতি উৎসাহী করে তোলার ক্ষেত্রে স্যার সৈয়দ আহমদ খানের অবদান ছিল অপরিসীম।"
        }
      ]
    },
    {
      "number": "4",
      "uddipok": "জনাব এহসান একজন দেশপ্রেমিক। তার এলাকার একটি নারকীয় হত্যাকান্ডের প্রতিবাদে তিনি হিংসা-বিদ্বেষহীন আন্দোলনের ডাক দেন। ঐ আন্দোলনের অন্যতম কর্মসূচি ছিল সরকারি খেতাব, পদবি ও শিক্ষা প্রতিষ্ঠান বর্জন করা।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "ভারতে ১৮৫৮ সালে কোম্পানি শাসনের অবসান হয়।"
        },
        {
          "label": "খ",
          "question": "",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "",
          "explanation": "উদ্দীপকের আন্দোলনের সাথে পাঠ্যবইয়ের অসহযোগ আন্দোলনের মিল রয়েছে। অসহযোগ আন্দোলন ভারতবর্ষের রাজনৈতিক ইতিহাসে গুরুত্বপূর্ণ স্থান দখল করে রয়েছে। ব্রিটিশ সরকার ১৯১৯ সালের মার্চে চরমপন্থি বিপ্লবী আন্দোলন দমন করার উদ্দেশ্যে রাওলাট আইন পাশ করে বিনাবিচারে শত শত লোককে কারাবন্দি করে। উক্ত আইনের বিরুদ্ধে গান্ধীজীর সত্যগ্রহ ও প্রতিবাদ আন্দোলনের পটভূমিতে সংঘটিত হয় ১৯১৯ সালের ১৩ এপ্রিল জালিয়ানওয়ালাবাগের হত্যাকাণ্ড। ব্রিটিশ জেনারেল ডায়ার নিরস্ত্র জনতার উপর গুলি চালিয়ে প্রায় ৪০০ লোককে হত্যা করে। এতে ব্রিটিশ বিরোধী মনোভাব চাজগণ হয়ে ওঠে। এরই পরিপ্রেক্ষিতে মহাত্মা গান্ধী অসহযোগ আন্দোলনের ডাক দেন। জাতীয় কংগ্রেস অসহযোগ আন্দোলনের কর্মসূচি হিসেবে সরকারি চাকরি ও পদবি ত্যাগ, সরকারি শিক্ষা প্রতিষ্ঠানসহ আদালত ও আইন ব্যবসায় বর্জন, বিলাতি দ্রব্য পরিহার ইত্যাদি প্রস্তাব গ্রহণ করে। উদ্দীপকে দেখা যায়, জনাব এহসান তার এলাকার একটি নারকীয় হত্যাকান্ডের প্রতিবাদে হিংসা বিদ্বেষহীন এক আন্দোলনের ডাক দেন। এই আন্দোলনের কর্মসূচি ছিল খেতাব, পদবি ও সরকারি শিক্ষা প্রতিষ্ঠান বর্জন। এখানে অসহযোগ আন্দোলনের প্রতিফলন লক্ষ করা যায়।"
        },
        {
          "label": "ঘ",
          "question": "",
          "explanation": "আমি মনে করি, উস্ত্র আন্দোলন তথা অসহযোগ আন্দোলন সফল হয়নি। ১৯২০ সালের ১০ আগস্ট সেভার্স চুপ্তির পর ঐ বছরের সেপ্টেম্বর মাসে কলকাতায় কংগ্রেসের বিশেষ অধিবেশনে মহাত্মা গান্ধীর অসহযোগ আন্দোলনের কর্মসূচি গৃহীত হয়। একই সময়ে নাগপুরে খিলাফত কমিটি। ও মুসলিম লীগ অসহযোগ আন্দোলনের বিস্তারিত কর্মসূচি অনুমোদন করে এবং উভয় সংগঠন স্বাধীনতাকে তাদের চূড়ান্ত লক্ষ্য বলে ঘোষণা করে। ১৯২১ সালের শুরুতে উভয় আন্দোলন তীব্র ও ব্যাপক আকার ধারণ করে। ছাত্র-শ্রমিক-চাকুরিজীবী-আইনজীবী সকলেই ব্রিটিশবিরোধী আন্দোলনে ঝাঁপিয়ে পড়ে। আন্দোলনের জন্য তহবিল সংগ্রহ ও স্বেচ্ছাসেবকদের সংগঠন গড়া রাজনৈতিক কর্মসূচির অন্তর্ভুক্ত হয়। এ আন্দোলন দমন করার জন্য ব্রিটিশ সরকার হাজার হাজার লোককে গ্রেফতার করে। অনেকে আবার স্বেচ্ছায় কারাবরণ করে। মুসলমানরা ব্রিটিশ সেনাবাহিনী ত্যাগের চুমকি দেয়। ১৯২১ সালের আহমেদাবাদে কংগ্রেসের বার্ষিক অধিবেশনে আইন অমান্য আন্দোলনের কর্মসূচি গৃহীত হয় এবং সর্বত্র অচলাবস্থা সৃষ্টির উদ্দেশ্যে সরকারকে কর ও খাজনা প্রদান স্থগিত রাখার সিদ্ধান্ত হয়। কিন্তু আন্দোলনের চূড়ান্ত পর্যায়ে অহিংসার স্থলে সহিংসতার ঘটনা ঘটে। ১৯২১ সালের আগস্ট মাসে মালাবারে মুসলমান কৃষকেরা জমিদারের বিরুদ্ধে বিদ্রোহ করে এবং দাজ্য-হ্যামার আশ্রয় নেয়। এরপর ১৯২২ সালের ফেব্রুয়ারিতে উত্তর প্রদেশের চৌরিচোরা নামক স্থানে একদল বিক্ষুব্ধ জনতা থানা আক্রমণ করে ২১ জন সিপাহি ও একজন দারোগাকে জীবন্ত পুড়িয়ে মারে। গান্ধী তার অহিংস ও অসহযোগ আন্দোলনকে এভাবে সহিংসতায় পরিণত হতে দেখে শঙ্কিত হন। তিনি হঠাৎ আন্দোলনের সকল কর্মসূচি এককভাবে প্রত্যাহার করেন। এতে সারাদেশে হতাশার সৃষ্টি হয়। আলোচনা শেষে বলা যায়, অসহযোগ আন্দোলন সফল না হলেও এই গণজাগরণ ছিল অদ্ভুতপূর্ব ও অবিস্মরণীয়। উপমহাদেশের স্বাধিকার আন্দোলনের ইতিহাসে এ আন্দোলনের অবদান ও গুরুত্ব অপরিসীম।"
        }
      ]
    },
    {
      "number": "5",
      "uddipok": "\"সে অসংখ্য ভাইবোনদের নামে আমার হাজার বছরের ঐতিহ্যে লালিত যে ভাষায় আমি মাকে সম্বোধনে অভ্যন্ত সেই ভাষা ও স্বদেশের নামে এখানে এই বিশ্ববিদ্যালয়ের উন্মুক্ত প্রাঙ্গণে আমি তাদের ফাঁসির দাবি নিয়ে এসেছি\"",
      "tag": "AHC 25",
      "sub_questions": [
        {
          "label": "ক",
          "question": "কত খ্রিষ্টাব্দে যুক্তফ্রন্ট গঠিত হয়?",
          "explanation": "১৯৫৩ খ্রিস্টাব্দে যুক্তফ্রন্ট গঠিত হয়।"
        },
        {
          "label": "খ",
          "question": "",
          "explanation": "ছিয়াত্তরের মন্বন্তরের মূল কারণ ছিল দ্বৈতশাসন ব্যবস্থা। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে। এছাড়া সব দিক দিয়ে প্রজাদের ওপর অত্যাচার চালানো হয়। এ শাসনব্যবস্থার কারণে জনগণের দুর্দশা চরমে পৌঁছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর'।"
        },
        {
          "label": "গ",
          "question": "",
          "explanation": "উদ্দীপকের অংশটুকু ১৯৫২ সালের ঐতিহাসিক ভাষা আন্দোলনকে স্মরণ করিয়ে দেয়। নিচে ভাষা আন্দোলনের প্রেক্ষাপট বর্ণনা করা হলো- ১৯৪৭ সালের ১৪ আগস্ট তারিখে পাকিস্তান সৃষ্টির পর থেকে পশ্চিম পাকিস্তানি শাসকগোষ্ঠী পূর্ব পাকিস্তানের উপর নির্যাতনের নানা স্টিম রোলার চালাতে থাকে। এ লক্ষ্যে তারা নানা ঘৃণ্য ষড়যন্ত্রে লিপ্ত হয়ে বাঙালির মুখের ভাষা 'বাংলাকে' ধ্বংস করার জন্য তৎপর হয়। ফলে পূর্ব বাংলার ছাত্রসমাজ 'তমদ্দুন মজলিস' নামক সংগঠনের মাধ্যমে বাংলা ভাষাকে রক্ষার জোর প্রচেষ্টা চালাতে থাকে। তবে পাকিস্তানের গভর্নর মোহাম্মদ আলী জিন্নাহ ১৯৪৮ সালের মার্চ মাসে ঢাকায় এসে উর্দুকে পাকিস্তানের রাষ্ট্রভাষা করার কথা বললে বাঙালিরা এর তীব্র প্রতিবাদ করে। অতঃপর খাজা নাজিমুদ্দিনের ঘোষণা এবং ১৯৫০ সালে লিয়াকত আলী খানের ঘোষণায় পাকিস্তানের ৫৬.৪০ ভাগের মুখের ভাষা রক্ষার আন্দোলনে ফেটে পড়ে পূর্ব পাকিস্তানের ক্ষুব্ধ জনগণ। অবশেষে আন্দোলন হটাতে সরকার ১৯৫২ সালের ২১ ফেব্রুয়ারি তারিখে ১৪৪ ধারা জারি করে। তবে সর্বদলীয় রাষ্ট্রভাষা সংগ্রাম পরিষদের নেতৃত্বে ছাত্ররা ১৪৪ ধারা ভঙ্গ করে মিছিল বের করলে পুলিশ মিছিলে গুলি বর্ষণ করে। এতে রফিক, সালাম, বরকত, জব্বার সহ অনেক ছাত্র নিহত হন। উিদ্দীপকের কবিতাংশটি ঢাকার রাজপথে মিছিলরত ছাত্রদের গুলি করে হত্যার প্রতিবাদে চট্টগ্রামের কবি মাহবুবুল আলম চৌধুরী 'কাঁদতে আসিনি, ফাঁসির দাবি নিয়ে এসেছি' শিরোনামে রচনা করেন। তাই বলা যায়, উদ্দীপকের কবিতাংশটিতে ভাষা আন্দোলনের প্রতিচ্ছবি ফুটে উঠেছে।"
        },
        {
          "label": "ঘ",
          "question": "",
          "explanation": "\"উত্ত আন্দোলন তথা ভাষা আন্দোলনের মধ্যেই আমাদের স্বাধীনতার বীজ নিহিত ছিল\"- উক্তিটি যথার্থ। ১৯৪৭ সালে পাকিস্তান রাষ্ট্রের অভ্যুদয়ের পর থেকেই পশ্চিম পাকিস্তানের শাসকরা পূর্ব পাকিস্তানের জনগণের ওপর অর্থনৈতিক ও রাজনৈতিকসহ নানা ধরনের শোষণ চালাতে থাকে। তারা বাঙালির ভাষা ও সংস্কৃতি ধ্বংসেরও প্রচেষ্টা চালায়। বাঙালি ভাষা আন্দোলনের মাধ্যমে তাদের মাতৃভাষা ও সংস্কৃতির মর্যাদা রক্ষা করে। এ আন্দোলন পরিণতি পেয়েছিল ১৯৫২ সালে। ভাষা আন্দোলনকে বলা হয় বাঙালির স্বাতন্ত্র্য ও জাতীয়তাবোধের প্রথম স্ফুরণের ঘটনা। এ আন্দোলনের মধ্য দিয়ে পূর্ব পাকিস্তানের বাংলাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। ভাষার দাবি থেকে বাঙালি ক্রমে অর্থনৈতিক ও রাজনৈতিক মুক্তির জন্য স্বাধিকারের দাবির পথে এগিয়ে যায়। এ অগ্রযাত্রায় একে একে আসে ১৯৫৪ সালের নির্বাচনে যুক্তফ্রন্টের ঐতিহাসিক বিজয়, শেখ মুজিবুর রহমানের ১৯৬৬ সালের ঐতিহাসিক ছয় দফা, উনসত্তরের গণঅভ্যুত্থান ও ১৯৭০ সালের নির্বাচন। ছয় দফাকে বলা হয়েছিল বাঙালির মুক্তির সনদ বা বাঙালির ম্যাগনাকার্টা। ১৯৭০ সালের নির্বাচনে আওয়ামী লীগের বিপুল বিজয়কে মেনে নিতে অস্বীকৃতি জানিয়ে পাকিস্তানের স্বৈরশাসকরা পূর্ব পাকিস্তানে বর্বর গণহত্যা শুরু করে। তখন স্বাধীনতার জন্য অস্ত্র ধরা ছাড়া বাঙালির জন্য আর কোন পথ খোলা ছিল না। এভাবেই ১৯৭১ সালে নয় মাসের রক্তক্ষয়ী সশস্ত্র মুক্তিযুদ্ধের মধ্য দিয়ে স্বাধীন বাংলাদেশ রাষ্ট্রের অভ্যুদয় ঘটে। উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে পূর্ব পাকিস্তানের বাঙালিরা প্রথম অন্যায়ের বিরুদ্ধে প্রতিরোধ গড়ে তোলার প্রেরণা পায়। এ আন্দোলনের মাধ্যমে যে জাতীয়তাবাদের উন্মেষ হয় তারই বাস্তব ফল হল স্বাধীন বাংলাদেশ।"
        }
      ]
    },
    {
      "number": "6",
      "uddipok": "ব্যয়ের খাত পশ্চিম পাকিস্তান পূর্ব পাকিস্তান রাজস্ব খাত ৭৫% ২৫% শিল্প উন্নয়নমূলক কর্পোরেশন ৫৮% ৪২% উন্নয়ন প্রকল্পে বৈদেশিক মুদ্রা ব্যয় ৮০% ২০% আমেরিকান সাহায্যের ব্যয় ৬৬% ৩৪% বৈদেশিক সাহায্যের ব্যয় ৯৬% 8% বিনিয়োগ সংস্থা ও শিল্পঋণ ৮০% ২০% শিল্প উন্নয়ন ব্যাংক ৭৬% ২৪% গৃহনির্মাণ ও অন্যান্য ৮৮% ১২%",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "'একুশ' নিয়ে প্রথম গানটির গীতিকার আবদুল গাফ্ফার চৌধুরী।"
        },
        {
          "label": "খ",
          "question": "",
          "explanation": "আন্তর্জাতিক মাতৃভাষা দিবস হলো বাংলাদেশের ভাষা শহিদ দিবস। যেটি প্রতিবছর ২১ ফেব্রুয়ারিতে পালিত হয়। মূলত ১৯৪৮ সালে মোহাম্মদ আলী জিন্নাহ যখন উর্দুকে রাষ্ট্রভাষা করার কথা ঘোষণা করেন তখন বাংলার ছাত্র সমাজ তার প্রতিবাদ করেন। ছাত্ররা তাদের মায়ের ভাষা রক্ষার জন্য দৃঢ় সংকল্প করেন। তারা ১৯৫২ সালের ২১ ফেব্রুয়ারিতে পুলিশের গুলি উপেক্ষা করে আন্দোলন করেন। এভাবে ভাষার জন্য জীবনদানের ঘটনা পৃথিবীর ইতিহাসে বিরল। ফলে UNESCO ২১ ফেব্রুয়ারিকে আন্তর্জাতিকভাবে স্বীকৃতি প্রদান করে। ১৯৯৯ সালে ঘোষণার প্রেক্ষিতে ২০০০ সাল থেকে এ দিন আন্তর্জাতিক মাতৃভাষা হিসেবে পালিত হয়।"
        },
        {
          "label": "গ",
          "question": "",
          "explanation": "উদ্দীপকের ছকটিতে পূর্ব পাকিস্তানের প্রতি অর্থনৈতিক বৈষম্য দেখানো হয়েছে। পশ্চিম পাকিস্তানে কেন্দ্রীয় সরকার প্রতিষ্ঠিত থাকায় কেন্দ্রের সরাসরি নিয়ন্ত্রণে পূর্ব পাকিস্তানের সব আয় পশ্চিম পাকিস্তানে চলে যায়। প্রাদেশিক সরকারের হাতে মুদ্রাব্যবস্থা ও অর্থনৈতিক কোনো নিয়ন্ত্রণ ছিল না। কেন্দ্রীয় ব্যাংকসহ সব ব্যাংক, বিমা, বাণিজ্যিক প্রতিষ্ঠানের সদর দপ্তর ছিল পশ্চিম পাকিস্তানে। ফলে পূর্ব পাকিস্তানের প্রয়োজনীয় অর্থ ব্যবস্থা পশ্চিম পাকিস্তানের ওপর নির্ভরশীল ছিল। এসব কারণে পূর্ব পাকিস্তানে কোনো উন্নয়নমূলক প্রতিষ্ঠান গড়ে ওঠেনি। ১৯৫৬ সাল পর্যন্ত পশ্চিম পাকিস্তানে রাজধানী স্থাপনসহ বিভিন্ন উন্নয়নমূলক কর্মকান্ডে বিপুল বিনিয়োগ করা হয়। এর পুরো সুফল ভোগ করে পশ্চিম পাকিস্তানের ব্যবসায়ীসহ ধনিক শ্রেণি। শুধু করাচি শহর নির্মাণেই ব্যয় করা হয়েছিল ৫,৭০০ মিলিয়ন টাকা। এটি ছিল পাকিস্তান সরকারের মোট ব্যয়ের ৫৬.৪%। অথচ এ সময় পূর্ব পাকিস্তানে সরকারি ব্যয় ছিল মোট বাজেটের মাত্র ৫.১০%। পাকিস্তানের রাজধানী ছিল করাচিতে। পশ্চিম পাকিস্তানে ফেডারেল রাজধানী, সকল প্রশাসনিক সদরদপ্তর স্থাপিত হওয়ায় রাস্তাঘাট নির্মাণ, বিদ্যুৎ ও সেচখাতে ব্যয়ের মাধ্যমে স্বাধীনতার কয়েক বছরের মধ্যেই পশ্চিম পাকিস্তান অর্থনৈতিকভাবে এগিয়ে যায়। ১৯৪৭ সালে পাকিস্তান স্বাধীন হওয়ার সময় যে ৩৮টি শিল্প কলকারখানা লাভ করেছিল তার মধ্যে পূর্ব বাংলায় ছিল ২০টি এবং পশ্চিম পাকিস্তানে ছিল ১৮টি। কিন্তু যতই দিন যেনে পাকে পশ্চিম পাকিস্তানে শিল্পকলকারখানার সংখ্যা বৃদ্ধি পেতে থাকে, অন্যদিকে পূর্ব বাংলায় তেমন উল্লেখযোগ্য কলকারখানা গড়ে ওঠেনি। উদ্দীপকের ছকটিতে পশ্চিম পাকিস্তান ও পূর্ব পাকিস্তানের মধ্যে রাজস্ব ব্যয়, শিল্প উন্নয়ন ব্যয়, বৈদেশিক সাহায্যের ব্যয় ইত্যাদি ক্ষেত্রে পার্থক্য তুলে ধরা হয়েছে যা দুই প্রদেশের মধ্যকার বৈষম্যকেই নির্দেশ করে। তাই বলা যায়, ছকে পশ্চিম পাকিস্তান কর্তৃক পূর্ব পাকিস্তানের প্রতি অর্থনৈতিক বৈষম্য দেখানো হয়েছে।"
        },
        {
          "label": "ঘ",
          "question": "",
          "explanation": "পাকিস্তানের দুই প্রদেশের মধ্যকার অর্থনৈতিক বৈষম্য স্বাধীনতা আন্দোলনের প্রেরণা যোগালেও রাজনৈতিক, সামরিক, প্রশাসনিক, সাংস্কৃতিক বৈষম্যও ছিল প্রকট। অর্থনৈতিক বৈষম্যের পাশাপাশি পশ্চিম পাকিস্তানি শাসকরা প্রশাসনিক, রাজনৈতিক, সামরিক, শিক্ষা ও সাংস্কৃতিক সবক্ষেত্রে পূর্ব পাকিস্তানের প্রতি বৈষম্য ও নিপীড়নমূলক নীতি অনুসরণ করে। আর এসব বৈষম্যের প্রতিবাদে পূর্ব পাকিস্তানে স্বাধিকার আন্দোলনের সূত্রপাত হয়। উদ্দীপকে পূর্ব পাকিস্তানের প্রতি পশ্চিম পাকিস্তানের অর্থনৈতিক বৈষম্য দেখানো হয়েছে। তবে এ অর্থনৈতিক বৈষম্যই বাঙালির স্বাধিকার আন্দোলনের একমাত্র কারণ ছিল না। পাকিস্তান রাষ্ট্রের জন্মের অব্যবহিত পর থেকেই পূর্ব বাংলা রাজনৈতিক বৈষম্যের শিকারে পরিণত হয়। পূর্ব পাকিস্তানের ওপর পশ্চিম পাকিস্তানিদের বৈষম্যমূলক আচরণের আরেকটি ক্ষেত্র ছিল সামরিক বৈষম্য। সামরিক বাহিনীতে বাঙালিদের প্রতিনিধিত্ব ছিল অতি নগণ্য। ১৯৫৫ সালের এক হিসাবে দেখা যায়, সামরিক বাহিনীর মোট ২.২১১ জন কর্মকর্তার মধ্যে বাঙালি ছিল মাত্র ৮২ জন। অন্যদিকে পূর্ব পাকিস্তান পশ্চিম পাকিস্তান কর্তৃক সর্বোচ্চ বৈষম্যের শিকার হয়েছে প্রশাসনিক ক্ষেত্রে। পাকিস্তানের বিভিন্ন মন্ত্রণালয়ের বেশিরভাগ কর্মকর্তা ছিল পশ্চিম পাকিস্তানের অধিবাসী। এছাড়া কেন্দ্রীয় সরকারের দপ্তরেও পশ্চিম পাকিস্তানিদের সংখ্যাধিক্য ছিল। আবার, শিক্ষাখাতে সর্বোচ্চ বরাদ্দ ছিল পশ্চিম পাকিস্তানিদের জন্য। অথচ ১৯৪৭ সালে পশ্চিম পাকিস্তানের তুলনায় পূর্ব পাকিস্তানের ছাত্র-ছাত্রী সংখ্যায় ছিল দ্বিগুণ। ১৯৫৫ থেকে ১৯৬৭ সাল্ পর্যন্ত শিক্ষাখাতে পশ্চিম পাকিস্তানের জন্য বরাদ্দ ছিল ২০৮৪ মিলিয়ন রুপি এবং পূর্ব পাকিস্তানের জন্য ৭৯৭ মিলিয়ন রুপি। মোট জনসংখ্যার ৫৬% মানুষের মুখের ভাষা বাংলা হওয়ার পরও শুধু উর্দুকে পাকিস্তানের শাসকরা রাষ্ট্র ভাষা করতে চেয়েছিল। এভাবে ভাষা, সাহিত্য ও সংস্কৃতির দিক থেকে পশ্চিম পাকিস্তান পূর্ব পাকিস্তানের প্রতি চরম অবহেলা প্রদর্শন করেছে। এমন বৈষম্যই বাঙালিকে পরবর্তীতে স্বাধিকার আদায়ে উদ্বুদ্ধ করে। উপরের আলোচনা থেকে বোঝা যায়, শুধু অর্থনৈতিক কারণে নয়; বরং ১৯৪৭ থেকে ১৯৭১ পর্যন্ত রাজনৈতিক, প্রশাসনিক ও সামাজিক শোষণ বাঙালিদের স্বাধিকার আন্দোলনের দিকে ধাবিত করে ।"
        }
      ]
    },
    {
      "number": "7",
      "uddipok": "সুজন তার ভাইয়ের সাথে মহানগর নাট্য থিয়েটারে নাটক দেখতে যায়। নাটকের কাহিনিতে দেখা যায়, একটি দেশে গভীর রাতে ঘুমন্ত জনগণের ওপর দেশের সেনাবাহিনী আক্রমণ চালায়। ঘর-বাড়ি পুড়িয়ে দেয়। বিশ্ববাসী একে গণহত্যা বলে আখ্যায়িত করে।",
      "tag": "AHC 25",
      "sub_questions": [
        {
          "label": "ক",
          "question": "যুক্তফ্রন্ট কত দফা কর্মসূচি ঘোষণা করে?",
          "explanation": "যুক্তফ্রন্ট ২১-দফা কর্মসূচি ঘোষণা করে।"
        },
        {
          "label": "খ",
          "question": "মুক্তিযুদ্ধে প্রচার মাধ্যমের ভূমিকা ব্যাখ্যা করো।",
          "explanation": "বাংলাদেশের স্বাধীনতাযুদ্ধে প্রচার মাধ্যম গুরুত্বপূর্ণ ভূমিকা রেখেছিল। ১৯৭১ সালের ২৬ মার্চ চট্টগ্রামের কালুরঘাট বেতারকেন্দ্রের শিল্পী ও প্রকৌশলীরা বিশেষ কোনো প্রস্তুতি ছাড়াই 'স্বাধীন বাংলা বেতার কেন্দ্র' স্থাপন করেন। এ বেতার কেন্দ্রের মাধ্যমে মানুষ জানতে পারে যে, বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেছেন। স্বাধীন বাংলা বেতার কেন্দ্র মুক্তিযুদ্ধের সময়জুড়ে রণাঙ্গনের খবরসহ বিভিন্ন ধরনের উদ্দীপনামূলক অনুষ্ঠান সম্প্রচার করে। এ সময় বেশকিছু পত্র-পত্রিকা দেশের বিভিন্ন অঞ্চলের খবরাখবর সংগ্রহ করে প্রচার করতো। এছাড়া লন্ডনের বিবিসি, কলকাতার আকাশবানীসহ বিদেশি সম্প্রচার মাধ্যম বাংলাদেশের মুক্তিযুদ্ধের পক্ষে আন্তর্জাতিক সম্প্রদায়ের সমর্থন যোগাড়ে সহায়তা করে।"
        },
        {
          "label": "গ",
          "question": "উদ্দীপকে সুজনের দেখা নাটকের কাহিনিতে পঠিত বইয়ের কোন ঘটনার প্রতিফলন দেখা যায়? বর্ণনা করো।",
          "explanation": "উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির ওপর পাক-হানাদার বাহিনী কর্তৃক গণহত্যার সাদৃশ্য বিদ্যমান। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চ লাইট'। ২৫ মার্চ রাতে রাও ফরমান আলীর নেতৃত্বে পুরনো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম নির্যাতন চালানো হয। এছাড়া রাজারবাগ পুলিশ লাইন, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লক্ষ বাঙালির জীবন প্রদীপ নিভিয়ে দেয়।' উদ্দীপকে ইসরায়েলী সামরিক বাহিনী ফিলিস্তিনের গাজা উপত্যকায় হামলা চালিয়ে স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে হত্যা করে। ব্যবসা প্রতিষ্ঠান, ঘর-বাড়ি, পত্রিকা অফিস, স্কুল-কলেজ, পেট্রোল পাম্পসহ অনেক কিছু ধ্বংসস্তূপে পরিণত হয়। যা ১৯৭১ সালের ২৫ মার্চ রাতে পাকবাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "উক্ত ঘটনার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে- মতামত দাও।",
          "explanation": "\"উক্ত ঘটনা অর্থাৎ ২৫ মার্চের গণহত্যার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে\"- এ বক্তব্যের সাথে আমি একমত। ১৯৭১ সালের ২৫ মার্চ বিভিন্ন স্থানে পাকিস্তানি বাহিনী গণহত্যা, নির্যাতন, ধ্বংসযজ্ঞ চালায়। সে রাতেই ২৬ মার্চ প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন। এরপর তিনি গ্রেফতার হন। যার ফলে ২৬ মার্চ থেকেই সর্বাত্মক প্রতিরোধ শুরু হয়ে যায়। ২৫ মার্চের গণহত্যার সংবাদ পাওয়ার সাথে সাথে বিভিন্ন স্থানে কর্মরত ইপিআর, সেনাবাহিনী, পুলিশ, আনসার, স্বেচ্ছাসেবক বাহিনীর যুবক প্রতিরোধ গড়ে তোলে। কোনো রকম পূর্ব প্রস্তুতি' ছাড়াই ছাত্র-জনতা স্বতঃস্ফূর্তভাবে পাকিস্তানি বাহিনীর বিরুদ্ধে রুখে দাঁড়ায়। ঢাকা সেনানিবাস থেকে পালিয়ে এসে বাঙালি সেনা কর্মকর্তা আনোয়ার হোসেন ৩৫০ জন ইপিআর- আনসার-ছাত্র-শ্রমিকের এক বাহিনীর নেতৃত্ব দিয়ে পাকিস্তান বাহিনীর বিরুদ্ধে লড়াই শুরু করেন। এতে প্রায় ১২৬ জন পাকিস্তানি সেনা নিহত হয়। এপ্রিল মাসের অধিকাংশ সময় এভাবেই বিভিন্ন সরকারি অস্ত্রাগার, রেলওয়ে পুলিশ ফাঁড়ি, ট্রেজারি প্রভৃতি স্থান হতে অস্ত্র সংগ্রহ করে প্রতিরোধ প্রস্তুতি নেয়া হয়। এক পর্যায়ে গঠিত হয় মুজিবনগর সরকার। যার মাধ্যমে প্রতিরোধ যুদ্ধ সুসংগঠিত রূপ লাভ করে। উপরের আলোচনার পরিপ্রেক্ষিতে বলা যায়, ২৫ মার্চের ঘটনার পরপরই দেশের বিভিন্ন স্থানে জনতার ব্যাপক প্রতিরোধ গড়ে ওঠে- উক্তিটি যথার্থ।"
        }
      ]
    },
    {
      "number": "8",
      "uddipok": "দক্ষিণ আফ্রিকার জোহানেসবার্গে ১৯৭৬ খ্রিষ্টাব্দে ১৬ জুন আঞ্চলিক কর্তৃপক্ষ শেতাঙ্গ ডাচদের জার্মানডাচ ভাষায় শিক্ষাদান বাধ্যতামূলক করলে শিক্ষার্থীরা প্রতিবাদে রাস্তায় নেমে আসে। এর প্রতিবাদে তারা তাদের মাতৃভাষা জুলুকে প্রতিষ্ঠিত করার জন্য প্রতিবাদ সভাও ডাকে। তৎকালীন বর্ণবাদী সরকার প্রতিবাদ সভায় যোগ দিতে যাওয়া শিক্ষার্থীদের ওপর গুলি চালালে শতাধিক শিক্ষার্থী নিহত হয়। দক্ষিণ আফ্রিকায় এদিনটি বিশেষ মর্যাদায় পালিত হয়।",
      "tag": "AHC 25",
      "sub_questions": [
        {
          "label": "ক",
          "question": "কেন্দ্রীয় শহিদ মিনার ঢাকার কোন স্থানে অবস্থিত?",
          "explanation": "কেন্দ্রীয় শহিদ মিনার ঢাকার কেন্দ্রস্থলে ঢাকা মেডিক্যাল কলেজের বহিঃপ্রাঙ্গণে অবস্থিত।"
        },
        {
          "label": "খ",
          "question": "আন্তর্জাতিক মাতৃভাষা দিবস কী? ব্যাখ্যা কর।",
          "explanation": "আন্তর্জাতিক মাতৃভাষা দিবস বাংলাদেশের জনগণের ভাষা আন্দোলন এবং ভাষাশহীদদের স্মরণে পালিত দিবস। ১৯৫২ সালের একুশে ফেব্রুয়ারি বাংলা ভাষার রাষ্ট্রীয় মর্যাদার দাবিতে ঢাকায় কয়েকজন ছাত্র-জনতা পুলিশের গুলিতে শহীদ হন। তাঁদের স্মরণে ২০০০ সালের ২১ ফেব্রুয়ারি থেকে সারা বিশ্বে এ দিবস পালন শুরু হয়। ১৯৯৯ সালের ১৭ নভেম্বর প্যারিসে অনুষ্ঠিত ইউনেস্কোর সাধারণ সম্মেলনে ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার দাবি জানিয়ে বাংলাদেশের পক্ষ থেকে একটি প্রস্তাব পেশ করা হয়।"
        },
        {
          "label": "গ",
          "question": "উদ্দীপকে উল্লিখিত শিক্ষার্থীদের সাথে তোমার পাঠ্যবইয়ের ভাষা আন্দোলনের কোন শ্রেণির কাজের সাদৃশ্য রয়েছে? ব্যাখ্যা কর ।",
          "explanation": "উদ্দীপকে উল্লিখিত শিক্ষার্থীদের সাথে পাঠ্যবইয়ের ভাষা আন্দোলনের সময়ের শিক্ষার্থীদের কাজের সাদৃশ্য রয়েছে। নিচে ব্যাখ্যা ব্যাখ্যা করা হলোঃ   উদ্দীপকে দক্ষিণ আফ্রিকার জোহানেসবার্গে ১৯৭৬ খ্রিষ্টাব্দে ১৬ জুন আঞ্চলিক কর্তৃপক্ষ শেতাঙ্গ ডাচদের জার্মানডাচ ভাষায় শিক্ষাদান বাধ্যতামূলক করলে শিক্ষার্থীরা প্রতিবাদে রাস্তায় নেমে আসে। এর প্রতিবাদে তারা তাদের মাতৃভাষা জুলুকে প্রতিষ্ঠিত করার জন্য প্রতিবাদ সভাও ডাকে। তৎকালীন বর্ণবাদী সরকার প্রতিবাদ সভায় যোগ দিতে যাওয়া শিক্ষার্থীদের ওপর গুলি চালালে শতাধিক শিক্ষার্থী নিহত হয়। দক্ষিণ আফ্রিকায় এদিনটি বিশেষ মর্যাদায় পালিত হয়। উদ্দীপকের মতো পূর্ব পাকিস্তানের ছাত্রসমাজ বিক্ষুব্ধ হয়ে ওঠে। তারা বাংলাকে অন্যতম রাষ্ট্রভাষা করার দাবিতে ১৯৪৭ সালের ৬ ডিসেম্বর ঢাকা বিশ্ববিদ্যালয় প্রাঙ্গণে ছাত্রসভার আয়োজন করে। সভার পরও মিছিল-প্রতিবাদ অব্যাহত থাকে। এ মাসেরই শেষদিকে রাষ্ট্রভাষা সংগ্রাম পরিষদ গঠিত হয়, যার আহবায়ক ছিলেন তমদ্দুন মজলিসের অধ্যাপক নূরুল হক ভূঁইয়া। সুতরাং বলা যায় যে, উদ্দীপকে উল্লিখিত শিক্ষার্থীদের সাথে পাঠ্যবইয়ের ভাষা আন্দোলনের সময়ের শিক্ষার্থীদের কাজের সাদৃশ্য রয়েছে।"
        },
        {
          "label": "ঘ",
          "question": "ভাষা আন্দোলন পরবর্তী বিভিন্ন আন্দোলনে তাদের ভূমিকা বিশ্লেষণ কর।",
          "explanation": "ভাষা আন্দোলন পরবর্তী বিভিন্ন আন্দোলনে শিক্ষার্থীদের ভূমিকা উল্লেখযোগ্য। নিচে বিশ্লেষণ করা হলো:   বাংলাদেশের সচেতন ছাত্র সমাজ পাকিস্তানি নরপশুদের এই নারকীয় হত্যাযজ্ঞ মেনে নেয়নি কোন ভাবেই। তারা হতের কলম ফেলে জাতির বৃহত্তর প্রয়োজনে তুলে নেয় অস্ত্র। ছড়িয়ে পড়ে এদেশের গ্রামেগঞ্জে। বিপুল সংখ্যক ছাত্র মুক্তিযুদ্ধে যোগ দেয়। প্রয়োজনীয় প্রশিক্ষণের জন্যে চলে যায় প্রতিবেশী রাষ্ট্রে। প্রশিক্ষণ প্রাপ্ত মুক্তিবাহিনী হিসেবে ছাত্ররা পাকিস্তানি সৈন্যদের বিরদ্ধে নিজেদের সংঘবদ্ধ করে গেরিলা পদ্ধতিতে যুদ্ধে অংশ গ্রহণ করতে থাকে। অসংখ্য ছাত্র মুক্তিসেনা দেশের বিভিন্ন অংশে হামলা চালিয়ে বিস্তীর্ণ এলাকা শত্রুমুক্ত করে। এভাবে সামনা-সামনি ও গেরিলা যুদ্ধের তীব্রতায় পাকিস্তানি সৈন্যবাহিনী বিপর্যস্ত হয়ে পড়ে। অবশেষে তারা সম্মিলিত মুক্তিবাহিনীর কাছে আত্মসমর্পণ করে। ছাত্র-সমাজের অংশ গ্রহণ না হলে এদেশের স্বাধীনতা সংগ্রাম সাফল্য মন্ডিত হতে পারতো না।   তাছাড়া মুক্তিযুদ্ধের সপক্ষে জনমত গঠনেও ছাত্র সমাজের প্রত্যক্ষ অংশগ্রহণ অত্যন্ত গর্বের সঙ্গে স্বীকার করতে হবে। বস্তুতপক্ষে আমাদের স্বাধীনতা সংগ্রামে ছাত্র সমাজের যে অগ্রণী ভূমিকা রয়েছে তার কোন তুলনা নেই। পরিশেষে বলা যায় যে, ভাষা আন্দোলন পরবর্তী বিভিন্ন আন্দোলনে শিক্ষার্থীদের ভূমিকা উল্লেখযোগ্য।"
        }
      ]
    },
    {
      "number": "9",
      "uddipok": "২০১৪ সালে ইসরাইল একটি গৌণ বিষয়কে কেন্দ্র করে গাজাতে অমানবিক হামলা চালায়। এতে প্রায় কয়েক হাজার নিরস্ত্র, অসহায় ফিলিস্তিনি নারী, শিশু, পুরুষ নির্মমভাবে মৃত্যুবরণ করে। অনেক রক্তক্ষয়ের পর অবশ্য ইসরায়েলী বাহিনী ফিলিস্তিনের সাথে একটি চুক্তি করতে সম্মত হয়। বন্ধ হয় গণহত্যা।",
      "tag": "AHC 25",
      "sub_questions": [
        {
          "label": "ক",
          "question": "",
          "explanation": "আইয়ুব খান মৌলিক গণতন্ত্র প্রবর্তন করেন।"
        },
        {
          "label": "খ",
          "question": "",
          "explanation": "মুক্তিযুদ্ধে বিদেশি রাষ্ট্রসমূহের সমর্থন, সাহায্য-সহযোগিতা লাভএবং মুক্তিযুদ্ধকে সঠিকভাবে পরিচালনার জন্য প্রবাসী বাংলাদেশ সরকার গঠন করা হয়। ২৫ মার্চ কালরাত্রিতে পাকহানাদার বাহিনী ও তার দোসররা বাঙালির ওপর নৃশংস হত্যাযজ্ঞ ও অমানুষিক নির্যাতন চালায়। এ নির্যাতনের শিকার হয়ে হাজার হাজার মানুষ ভারতে আশ্রয় গ্রহণ করে। এদের অন্ন, বস্ত্র ও বাসস্থানের জন্য বাঙালি নেতৃবৃন্দকে ভারত সরকারের দ্বারস্থ হতে হয়। এছাড়া মুক্তিযুদ্ধ পরিচালনা ও একে গতিময় করার জন্য নেতৃবৃন্দকে ভারত সরকারের বিভিন্ন মন্ত্রণালয়ে সাহায্যের আবেদন করতে হয়। এসব কার্যক্রম সঠিকভাবে পরিচালনার জন্য প্রবাসী বাংলাদেশ সরকার গঠন করা হয়।"
        },
        {
          "label": "গ",
          "question": "",
          "explanation": "ইসরায়েলি বাহিনীর বর্বরতার সাথে ১৯৭১ সালের ২৫ মার্চ কালরাত্রে বাঙালির ওপর পাকিস্তানিদের পরিচালিত নৃশংস হত্যাযজ্ঞের সাদৃশ্য রয়েছে। ২৫ মার্চ রাতে ঢাকাসহ সারাদেশে পাকহানাদার বাহিনী নৃশংস হত্যাযজ্ঞ, - অগ্নিসেংযোগ এবং অমানুষিক নির্যাতন চালায়। তারা আধুনিক মারণাস্ত্র যেমন- ট্যাঙ্ক, কামান, মেশিনগান নিয়ে বাংলার নিরস্ত্র জনতার ওপর ঝাঁপিয়ে পড়লে শুরু হয় ইতিহাসের জঘন্যতম নরহত্যা। নিরাপত্তার জন্য রাস্তায় গাছের গুড়ি ফেলে বেরিকেড সৃষ্টি করলেও মানুষ হানাদারদের ছোবল থেকে মুক্তি পায়নি। বিশেষ করে হিন্দু বস্তি এলাকা এবং ঢাকা বিশ্ববিদ্যালয়ের এলাকাগুলোতে নিষ্ঠুর নির্যাতন চালিয়ে গণহত্যায় মেতে ওঠে পাকবাহিনী। এতে হাজার হাজার মানুষের প্রাণহানি ঘটে। অসংখ্য নারী ও - শিশু তাদের প্রাণ ও সম্ভ্রম হারায়। এছাড়া লক্ষ লক্ষ বাড়িঘর জ্বলে-পুড়ে নিঃশেষ হয়ে যায়। পাকবাহিনীর এ বর্বরতারই প্রতিফলন লক্ষ করা যায় উদ্দীপকের ইসরায়েলি বাহিনীর মধ্যে। ২০১৪ সালের মাঝামাঝি সময়ে ইসরায়েলি একটি গৌণ বিষয়কে কেন্দ্র করে গাজায় অমানবিক হামলা চালায়। এতে প্রায় কয়েক হাজার নিরস্ত্র, অসহায় ফিলিস্তিনি নারী, শিশু, পুরুষ নির্মমভাবে মৃত্যুবরণ করে। অনেক রক্তক্ষয়ের পর অবশেষে একটি চুক্তির মাধ্যমে এ গণহত্যা বন্ধ হয়। সুতরাং দেখা যায়, ১৯৭১ সালের পাকিস্তানি বাহিনী বাঙালির ওপর যে নির্যাতন চালায় তেমন নির্যাতনই চালায় ইসরায়েলি বাহিনী গাজার ওপর। তাই এ ঘটনা দুটি পরস্পর সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ইসরায়েলি বর্বরতার উত্তরে ফিলিস্তিনিদের কর্মকাণ্ড মুক্তিযুদ্ধে বাঙালিদের কর্মকান্ডের তুলনায় অনেকটাই দুর্বল এবং নমনীয়। ১৯৭১ সালের ২৫ মার্চ রাতে পাকবাহিনী বাঙালিদের ওপর অত্যাচার চালায়। এর প্রতিবাদে বাঙালি জনসাধারণ অসীম সাহসিকতার সাথে পাকবাহিনীর বিরুদ্ধে দুর্বার প্রতিরোধ ব্যবস্থা গড়ে তোলে। বাংলার মাটি যে দুর্জয় ঘাঁটি তা বীর বাঙালিরা তাদের তেজোদীপ্ত কর্মকান্ডের মাধ্যমে প্রমাণ করে দেয়। লক্ষ প্রাণের বিনিময়ে হলেও নিরস্ত্র, বাত্রালি সসজ্জিত পাকিস্তানি হানাদার বাহিনীর ছিদ্রেতা থেকে দেশকে রক্ষার জন্য মৃত্যুর দুর্জয় শপথ নিয়ে সংগ্রাম চালায়। একের পর এক পাকহানাদারদের বিরুদ্দে অতর্কিত আক্রমণ চালিয়ে তাদের প্রচুর ক্ষয়ক্ষতির সম্মুখীন করে। এভাবে মুক্তিবাহিনী দেশের বিভিন্ন স্থানে বেরিকেড সৃষ্টি করে যেমন- রেল লাইন, ব্রিজ, কালভার্ট ধ্বংস করে প্রতি পদক্ষেপে পাকিস্তানিদের পরাজিত করে। অবশেষে বাংলার জনগণের প্রাণপণ প্রচেষ্টায় স্বাধীন হয় বাংলাদেশ। অপরপক্ষে পাকিস্তানিদের বর্বরতার প্রতিবাদে বাঙালির মতো সাহসী পদক্ষেপ উদ্দীপকের ফিলিস্তিনিদের মধ্যে লক্ষণীয় নয়। ইস্রায়েল একটি গৌণ বিষয়কে কেন্দ্র করে গাজায় অমানবিক হত্যা চালালে হাজার হাজার মানুষ মৃত্যুবরণ করে। ফিলিস্তিনিরা অসহায় ও নিরস্ত্র ছিল। তাই তারা এ অসহায় অবস্থাকে মেনে নিয়ে অনেক রক্তক্ষয় করে। অবশ্য অনেক রক্তক্ষয়ের পর ইসরায়েলি বাহিনী ফিলিস্তিনের সাথে একটি চুক্তি করতে সম্মত হয়। এতে গণহত্যা বন্ধ হলেও ফিলিস্তিন স্বাধীনতা অর্জন করতে পারেনি। উপর্যুক্ত আলোচনায় দেখা যায়, বাঙালি নিরস্ত্র হওয়া সত্ত্বেও তাদের ওপর অন্যায়-অত্যাচারকে সাহসের জোড়ে সম্পূর্ণরূপে বুদ্ধ করে দেয়-ফিলিস্তিনিরা করতে সক্ষম হয়নি। তাই বলা যায়, বর্বরতার উত্তরে ফিলিস্তিনিদের চেয়ে বাঙালিদের কর্মকাণ্ড ছিল অত্যন্ত তেজোদীপ্ত, সাহসী এবং ফলপ্রসূ।"
        }
      ]
    },
    {
      "number": "10",
      "uddipok": "রাকিব টিভি দেখছিল। সে দেখলো একজন নেতা হাজার হাজার লোকের সম্মুখে বলিষ্ঠ কণ্ঠে ভাষণ দিচ্ছেন। উপস্থিত জনতা উন্মুখ হয়ে নেতার ভাষণ শুনছে আর বিপুল করতালির মাধ্যমে স্বাগত জানাচ্ছে।",
      "tag": "AHC 25",
      "sub_questions": [
        {
          "label": "ক",
          "question": "কে মৌলিক গণতন্ত্র চালু করেন?",
          "explanation": "পাকিস্তানের স্বৈরশাসক আইয়ুব খান মৌলিক গণতন্ত্র চালু করেন।"
        },
        {
          "label": "খ",
          "question": "ছয় দফার ১ম দুটি দফা লেখো।",
          "explanation": "বঙ্গবন্ধু শেখ মুজিবুর রহমান ১৯৬৬ সালে বাঙালির আত্মনিয়ন্ত্রণের অধিকার সম্বলিত ঐতিহাসিক ছয়দফা কর্মসূচি পেশ করেন। ছয়দফার প্রথম দুটি দফা ছিল- ১. লাহোর প্রস্তাবের ভিত্তিতে সংবিধান রচনা করে পাকিস্তানকে একটি ফেডারেল রাষ্ট্র হিসেবে গঠন করতে হবে। ২. ফেডারেল সরকারের হাতে থাকবে প্রতিরক্ষা ও পররাষ্ট্র বিষয়। অন্যান্য বিষয় থাকবে প্রাদেশিক সরকারের হাতে।"
        },
        {
          "label": "গ",
          "question": "উপরের উদ্দীপকে কোন ঐতিহাসিক ঘটনা বোঝানো হয়েছে? আলোচনা করো।",
          "explanation": "উপরের উদ্দীপকে ঐতিহাসিক ৭ মার্চের ভাষণের ঘটনা বোঝানো হয়েছে। ১৯৭০ সালের নির্বাচনে জয়লাভের পরেও পাকিস্তানী শাসকগোষ্ঠী আওয়ামী লীগের হাতে ক্ষমতা হস্তান্তরে গড়িমসি শুরু করে। তাদের এ অব্যাহত চক্রান্তের মুখে জাতির পিতা বঙ্গবন্ধু শেখ মুজিবুর রহমান ১৯৭১ সালের ৭ মার্চ রেসকোর্স মাঠে (বর্তমান সোহরাওয়ার্দি উদ্যান) লাখো জনতার মাঝে দিকনির্দেশনামূলক ভাষণ প্রদান করেন। এ ভাষণ ছিল বাংলাদেশের স্বাধীনতা সংগ্রামের ইতিহাসে এক গুরুত্বপূর্ণ মাইলফলক। একটি ভাষণ জাতিকে কতটা উদ্দীপ্ত করতে পারে এটি তার উজ্জ্বল দৃষ্টান্ত। ৭ মার্চের ভাষণের ফলে পূর্ব পাকিস্তানে যে অসহযোগ আন্দোলনের বিস্তার ঘটেছিল, তা থেকেই বাংলাদেশের মুক্তিসংগ্রামের সূচনা হয়। বঙ্গবন্ধু শেখ মুজিবুর রহমানের ৭ মার্চের ভাষণের পরদিন থেকে সারা দেশে ব্যাপক আন্দোলনের সূচনা হয়। কলকারখানা, ব্যাংক, স্কুল-কলেজ বন্ধ হয়ে যায়। বাঙালি পাকিস্তানিদের শোষণের বিরুদ্ধে প্রতিরোধ দুর্গ গড়ে তোলার প্রস্তুতি গ্রহণ করে। অপরদিকে নির্বাচনে বিজয়ী বাঙালির কাছে ক্ষমতা হস্তান্তরের আলোচনাও ব্যর্থ হয় পাকিস্তান শাসকগোষ্ঠীর ক্ষমতার লোভের কারণে। তারা ক্ষমতা হস্তান্তর না করে ১৯৭১ সালের ২৫ মার্চ রাতে নিরীহ বাঙালির ওপর গণহত্যা শুরু করে। বাঙালি সশস্ত্র প্রতিরোধ শুরু করে। অবশেষে রক্তক্ষয়ী মুক্তিযুদ্ধের সূচনা হয়। দীর্ঘ ৯ মাস মুক্তিযুদ্ধের পর ১৬ ডিসেম্বর চূড়ান্ত বিজয় অর্জনের মাধ্যমে বাংলাদেশ বিশ্বের বুকে সার্বভৌম রাষ্ট্র হিসেবে আত্মপ্রকাশ করে। উদ্দীপকে দেখা যায় রাকিব টিভিতে একজন নেতার হাজার হাজার মানুষের সামনে বলিষ্ঠ কণ্ঠে ভাষণ দেওয়ার দৃশ্য দেখছে। নেতার উক্ত ভাষণ উন্মুখ জনতা করতালির মাধ্যমে স্বাগত জানাচ্ছে, যা উপরে আলোচিত ৭ মার্চের বঙ্গবন্ধুর ঐতিহাসিক ভাষণকেই ইঙ্গিত করছে।"
        },
        {
          "label": "ঘ",
          "question": "স্বাধীন বাংলাদেশের অভ্যুদয়ের ইতিহাসে উক্ত ভাষণের তাৎপর্য বিশ্লেষণ করো।",
          "explanation": "স্বাধীন বাংলাদেশের অভ্যুদয়ের ইতিহাসে উত্ত ভাষণ তথা ৭ মার্চের ঐতিহাসিক ভাষণের তাৎপর্য অপরিসীম। বাংলাদেশের স্বাধীনতা সংগ্রামের ইতিহাসে ৭ মার্চের ভাষণ অত্যন্ত তাৎপর্যপূর্ণ। ১৯৭০ সালের নির্বাচনের পর পাকিস্তানি কর্তৃপক্ষ নির্বাচনে বিজয়ী বাঙালির কাছে ক্ষমতা হস্তান্তরে টালবাহানা শুরু করে। সেসময় জনগণ অধীর আগ্রহে বঙ্গবন্ধুর নির্দেশের অপেক্ষা করছিল। তারা আর ঘরে ফিরে যেতে প্রস্তুত ছিল না। ততদিনে তাদের মনে স্বায়ত্তশাসন নয়, বরং স্বাধীনতা লাভের আকাঙ্ক্ষা জেগে উঠেছে। তারা স্বাধীনতার জন্য • জীবন দিতেও প্রস্তুত হয়। ৭ মার্চের ভাষণের পরদিন থেকে সারা দেশে ব্যাপক আন্দোলন শুরু হয়ে যায়। পাকিস্তানি কর্তৃপক্ষ জাহাজ ও বিমানযোগে সৈন্য ও অস্ত্র আনতে থাকে। প্রতিটি ক্যান্টনমেন্টে কৌশলে বাঙালি সৈন্যদের নিরস্ত্র করার প্রক্রিয়া শুরু হয়ে যায়। জনগণও বিভিন্ন জায়গায় সামরিক যান চলাচলে বাধা দেওয়া শুরু করে। সেনাবাহিনীর বাঙালি অফিসার ও সৈনিকগণ ৭ মার্চের ভাষণের দিক নির্দেশনা অনুযায়ী প্রস্তুতি নিতে শুরু করে। ১৯ মার্চ পাকিস্তানি সেনাবাহিনী জয়দেবপুরে বাঙালি সেনাদের নিরস্ত্র করতে আসছে শুনে জনগণ প্রতিরোধ গড়ে তোলে। সর্বোপরি এ ভাষণের পর প্রত্যেক জেলা, থানা, এমনকি ইউনিয়ন পর্যায়েও ব্যাপক প্রতিরোধ গড়ে উঠতে থাকে। ১৯৭১ সালের মুক্তিযুদ্ধের সময় এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। এই একটি ভাষণই পুরো জাতিকে দীর্ঘ ৯ মাস ভয়াবহ যুদ্ধের মধ্যে প্রবল মানসিক শক্তি যুগিয়েছে। এ ভাষণটি ছিল বাঙালির প্রতিরোধ ও মুক্তির লক্ষ্যে চূড়ান্ত সংগ্রামের দিকনির্দেশনা। আলোচনা শেষে তাই বলা যায়, ৭ মার্চের ভাষণ বাংলাদেশের ইতিহাসে এক কালজয়ী অধ্যায়ের সূচনা করে। স্বাধীন বাংলাদেশের অভ্যুদয়ে এ ভাষণের ভূমিকা তাৎপর্যমণ্ডিত।"
        }
      ]
    },
    {
      "number": "11",
      "uddipok": "আরবের জাহেলিয়া যুগে নারীর কোনো সামাজিক মর্যাদা ছিল না। এ সময় কন্যাসন্তানের জন্ম ছিল অত্যন্ত লজ্জাজনক ব্যাপার। প্রধানত সামাজিক দিক থেকে লজ্জা এবং দারিদ্র্যের ভয়ে অনেকে। কন্যা সন্তানকে জীবন্ত কবর দিত। বনু কুরাইশ ও বনু তামিম গোত্রের লোকেরা কন্যাসন্তানকে হত্যা করে গর্বিত পিতার সম্মান অর্জন করত। অবশেষে ইসলামের প্রচার ও প্রসারের পর সমাজে নারীর অবস্থার উন্নয়ন ঘটে এবং তাদের সামাজিক মর্যাদা প্রতিষ্ঠিত হয়।",
      "tag": "AHC 25",
      "sub_questions": [
        {
          "label": "ক",
          "question": "টিপু সুলতান কোথাকার শাসক ছিলেন?",
          "explanation": "টিপু সুলতান মহীশূরের শাসক ছিলেন।"
        },
        {
          "label": "খ",
          "question": "অধীনতামূলক মিত্রতানীতি বলতে কী বোঝায়?",
          "explanation": "অধীনতমূলক মিত্রতা নীতি বলতে লর্ড ওয়েলেসলি কর্তৃক জন শোরের নিরপেক্ষ নীতি বর্জন করে সাম্রাজ্যবাদী নীতি গ্রহণ করাকে বোঝায়। লর্ড ওয়েলেসলি ছিলেন ঘোর সাম্রাজ্যবাদী শাসক। কৌশলে উপমহাদেশে ব্রিটিশ শক্তিকে শক্তিশালী করে তোলাই ছিল তার সাম্রাজ্যবাদী নীতির অন্যতম লক্ষ্য। সেজন্য তিনি ভারত থেকে ফরাসি প্রভাব ও প্রতিপত্তি বিনষ্ট করে দেশীয় রাজন্যবর্গের রাজনীতিতে ইংরেজ প্রভাব ও প্রাধান্য স্থাপনে সচেষ্ট হন। তিনি মনে করতেন যে, ভারতে ব্রিটিশ শক্তি, প্রতিপত্তি ও প্রভাব বিস্তার করতে পারলেই ভারতবাসীর কল্যাণ সাধন করা হবে। তাই তিনি পূর্ববর্তী শাসক জন শোরের নিরপেক্ষ নীতি বর্জন করে সাম্রাজ্যবাদী নীতি গ্রহণ করেন। এটাই ইতিহাসে 'অধীনতামূলক মিত্রতা নীতি' নামে পরিচিত।"
        },
        {
          "label": "গ",
          "question": "উদ্দীপকে বর্ণিত নারীর মর্যাদা বৃদ্ধির সাথে তোমার পঠিত কোন ইংরেজ শাসকের সংস্কার কাজের মিল আছে?",
          "explanation": "উদ্দীপকে বর্ণিত নারীর মর্যাদা বৃদ্ধির ঘটনার সাথে আমার পঠিত ইংরেজ শাসক লর্ড উইলিয়াম বেন্টিংকের কাজের মিল রয়েছে। লর্ড উইলিয়াম বেন্টিংক তার সামাজিক সংস্কারমূলক কাজের মাধ্যমে ভারতের তৎকালীন ধর্মীয় গোঁড়ামি ও কুসংস্কারে আচ্ছন্ন সমাজে বড় ধরনের পরিবর্তন আনেন। প্রাচীনকাল থেকে ভারতের সমাজে নারীরা অধিকারবঞ্চিত ছিল। তাছাড়া তখনকার হিন্দু সমাজে বহুবিবাহ, বাল্যবিবাহ ও নিষ্ঠুর সতীদাহ প্রথা চালু ছিল। বেন্টিংক বিশেষ করে সতীদাহ প্রথা বিলুপ্ত করার কারণে ব্রিটিশ উপনিবেশিক শাসকদের মধ্যে স্মরণীয় হয়ে আছেন। মৃত স্বামীর সঙ্গে জীবিত বিধবা স্ত্রীকে চিতায় পোড়ানোর প্রথাকে বলা হতো সতীদাহ। এটি তখনকার হিন্দু সমাজে বিশেষ পূণ্যের কাজ বলে বিশ্বাস করা হতো। সাধারণ মানুষের আগ্রহের পাশাপাশি অনেক সময়, পুরোহিত ও সমাজপতিদের চাপে বিধবারা সহমরণে যেতে বাধ্য হত। বেন্টিংক ভারতের মতো রক্ষণশীল সমাজে এ প্রাচীন প্রথা নিষিদ্ধ করার মত সাহসী পদক্ষেপ নিতে পেরেছিলেন। উদ্দীপকে উল্লিখিত প্রাক ইসলামি যুগে আরবে নারীর কোনো মর্যাদা ছিল না। সদ্যোজাত কন্যা সন্তানকে হত্যা করার মত নিষ্ঠুর কাজ ছিল সাধারণ ঘটনা। ইসলাম ধর্মের আর্বিভাব ও প্রসারের পর ধীরে ধীরে আরব সমাজে নারীর অবস্থার উন্নতি ঘটে। এর সাথে আমরা ভারতে লর্ড উইলিয়াম বেন্টিংকের সমাজ সংস্কারমূলক কার্যক্রমের মাধ্যমে নারীর মর্যাদা বৃদ্ধির বিষয়টির সাদৃশ্য পাই।"
        },
        {
          "label": "ঘ",
          "question": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের নিকট ঋণী, তুমি কি একমত, তোমার উত্তরের সপক্ষে যুক্তি দাও।",
          "explanation": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের কাছে ঋণী- এ মন্তব্যটির সাথে আমি একমত। কয়েকজন ইংরেজ শাসক ভারতীয় সমাজ থেকে কিছু অমানবিক প্রথা বাতিল করে নারীসমাজের অগ্রগতিতে সহায়তা করেছেন। এদের মধ্যে আছেন লর্ড উইলিয়াম বেন্টিংক, লর্ড হার্ডিঞ্জ, লর্ড ডালহৌসি প্রমুখ শাসক। প্রাচীনকাল থেকে এদেশের হিন্দু সমাজে বিধবাদের মৃত স্বামীর সঙ্গে চিতায় পুড়ে 'সহমরণে' যাওয়ার প্রচলন ছিল। এ অমানবিক প্রথায় ব্যথিত হয়ে বেন্টিংক ১৮২৯ সালে সতীদাহ প্রথা নিষিদ্ধ করেন। বিয়ে দেওয়ার ভোগান্তি থেকে বাঁচতে সমাজে অনেক সময় মেয়ে শিশুকে গলা টিপে হত্যা করা যন্ত্রে। লর্ড বেন্টিংক এর বিরুদ্ধে আইন করে আইন অমান্যকারীকে কঠোর শান্তি দেওয়ার ব্যবস্থা করেছিলেন। লর্ড বেন্টিংক শুধু ভারতের ব্রিটিশশাসিত অঞ্চলে সতীদাহ প্রথা নিষিদ্ধ করতে সক্ষম হয়েছিলেন। কিন্তু লর্ড হার্ডিঞ্জ নিষেধাজ্ঞার বিস্তৃতি ঘটিয়ে দেশীয় রাজ্যগুলোতেও এ ঘৃণিত প্রথা এবং মেয়ে শিশু হত্যা নিষিদ্ধ ঘোষণা করেন। লর্ড ডালহৌসিও ভারতীয় নারীদের মর্যাদা বৃদ্ধিতে ভূমিকা পালন করেন। তিনি ভারতে আসার আগে এখানকার হিন্দুসমাজে বিধবাদের আবার বিয়ে করার উপায় ছিল না। খুব কম বয়সে বিয়ে হওয়া অনেক নারী অকালে বিধবা হলে বাকি জীবন চরম দুর্গতির মধ্যে কাটাতেন। বাংলার স্বনামধন্য শিক্ষাবিদ ও সমাজসংস্কারক পণ্ডিত বিদ্যাসাগর তখন বিধবাবিবাহ চালু করার পক্ষে আন্দোলন করে আসছিলেন। লর্ড ডালহৌসি বিধবা বিবাহ আইন পাস করে হিন্দু বিধবাদের পুনর্বিবাহের সুযোগ করে দেন। সহমরণ, অনুসরণ, কন্যাশিশু হত্যা ও বিধবাবিবাহের ওপর নিষেধাজ্ঞা প্রভৃতি রীতি ভারতের নারীসমাজকে চরম দুর্দশার মধ্যে রেখেছিল। স্থানীয় কিছু সমাজসংস্কারকের আন্তরিক প্রচেষ্টার পাশাপাশি কয়েকজন ইংরেজ শাসকের বলিষ্ঠ হস্তক্ষেপে প্রথাগুলো ধীরে ধীরে ভারতীয় সমাজ থেকে দূর হয়। পর্যায়ক্রমে নারীদের বিভিন্ন অধিকার ও মর্যাদা প্রতিষ্ঠিত হয়। ফলে প্রশ্নোক্ত মন্তব্যটির সাথে আমি একমত।"
        }
      ]
    }
  ]
}