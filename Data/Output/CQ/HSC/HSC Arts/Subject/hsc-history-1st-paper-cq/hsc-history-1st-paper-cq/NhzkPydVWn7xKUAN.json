{
  "title": "আইডিয়াল কলেজ, ধানমন্ডি ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "মধ্যযুগে 'ক' মহাদেশের বণিকগোষ্ঠী 'খ' মহাদেশে বাণিজ্যের জন্য আগমন করে। 'খ' মহাদেশ থেকে বাণিজ্য করে তারা সম্পদশালী হয়। পরবর্তীতে আরো অন্যান্য অনেক বণিকগোষ্ঠী সেখানে বাণিজ্যের জন্য আগমন করে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "আলীবর্দী খানের প্রকৃত নাম মির্জা মোহাম্মদ আলী।"
        },
        {
          "label": "খ",
          "question": "",
          "explanation": "ভারতবর্ষে ইউরোপীয়দের আগমনের প্রধান কারণ ছিল ব্যবসা-বাণিজ্য। ইউরোপীয় বণিকরা এ উপমহাদেশে মূলত তিনটি পণ্য সংগ্রহ করতে এসেছিল- মসলা, সুগন্ধিদ্রব্য এবং সিল্ক। ইউরোপে দক্ষিণ ও দক্ষিণ-পূর্ব এশিয়া অঞ্চলে উৎপন্ন মসলার চাহিদা ছিল ব্যাপক। ভারতের উন্নতমানের রেশমিবন্ত ও সুক্ষ্ম মসলিন কাপড়ের ব্যাপক চাহিদা ছিল সেখানে। সার্বিকভাবে বলা যায়, এখানকার বিপুল সম্পদ আহরণ করার জন্যই ইউরোপীয় বণিকরা এসেছিল। এছাড়া খ্রিস্টধর্ম প্রচার ও পরবর্তী সময়ে উপনিবেশ স্থাপন করাও ছিল তাদের অনেকের উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের 'ক' মহাদেশের বণিকদের মধ্যে প্রথম আগমনকারী বণিকগোষ্ঠী ছিল পর্তুগিজ। ভারতীয় উপমহাদেশে আগমনকারী ইউরোপীয় বণিকগোষ্ঠীর মধ্যে সর্বপ্রথম আসে পর্তুগিজরা। ভাস্কো-দা-গামার আবিষ্কৃত জলপথ ধরেই পর্তুগিজ বণিকেরা ব্যবসা-বাণিজ্য করতে এ উপমহাদেশে আসেন এবং বাণিজ্যকুঠি স্থাপন করেন। সর্বপ্রথম তারা চট্টগ্রাম, সপ্তগ্রাম ও হুগলিতে বাণিজ্যকুঠি নির্মাণ করেন। পরে যুগলি ভারতে পর্তুগিজদের প্রধান বাণিজ্যকেন্দ্রে পরিণত হয়। এর অল্পকালের মধ্যেই শ্রীপুর, ঢাকা, যশোর, বরিশাল প্রভৃতি স্থানে পর্তুগিজদের ব্যবসা-বাণিজ্য প্রসার লাভ করে। এছাড়া ১৫০৯ সালে আল বুকার্ক, ভারতবর্ষে পর্তুগিজ রাজার প্রতিনিধি হয়ে এসে পশ্চিম উপকূলের চৌল, বোম্বাই, সালসেটি, কোচিন, গোয়া, দিউ এসব স্বস্থানে বাণিজ্য কুঠি স্থাপন করেন। পর্তুগিজ বাণিজ্য 'জাহাজগুলো আধুনিক রণতরীর মতোই কামান দ্বারা সুসজ্জিত থাকায় কালিকটের রাজার সম্মিলিত বাহিনী পর্তুগিজদের নিকট শোচনীয়ভাবে পরাজিত হয়। এভাবেই ধাপে ধাপে পর্তুগিজরা ভারতীয় উপমহাদেশে তাদের সমৃদ্ধ বাণিজ্যকেন্দ্র গড়ে তোলে। উদ্দীপকের 'ক' মহাদেশের বণিকগোষ্ঠী 'খ' মহাদেশে এসে বাণিজ্য করে সম্পদশালী হয়। পরবর্তীতে আরো অনেক বণিকগোষ্ঠী সেখানে বাণিজ্যের জন্য আগমন করে। যা পর্তুগিজদের ভারতীয় উপমহাদেশে আগমনকে নির্দেশ করে। তাই বলা যায়, 'ক' মহাদেশের বণিকদের মধ্যে প্রথম আগমনকারী বণিকগোষ্ঠী ছিল পর্তুগিজ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বণিকগোষ্ঠী হলো পর্তুগিজ বণিকগোষ্ঠী। তাদের বাণিজ্যিক কর্মকাণ্ড একসময় সাম্রাজ্য প্রতিষ্ঠার স্বপ্নে রূপান্তরিত হয়। ভাস্কো-দা-গামার আবিষ্কৃত জলপথ ধরে পর্তুগিজ বণিকেরা ভারতীয় উপমহাদেশে ব্যবসা-বাণিজ্য করতে আসে। এখানে তারা বাণিজ্যকুঠি স্থাপন করে। আল বুকার্ক পর্তুগিজ গভর্নরদের মধ্যে ছিলেন সর্বশ্রেষ্ঠ এবং তার নেতৃত্বে উপমহাদেশে পর্তুগিজগণ খুব সমৃদ্ধ এবং শক্তিশালী হয়ে ওঠে। উপমহাদেশের রাজন্যবর্গের দুর্বলতার সুযোগে আল বুকার্ক এখানে পর্তুগিজ সাম্রাজ্য প্রতিষ্ঠার স্বপ্ন দেখেন। তারা কালিকটের রাজা ও বিজাপুরের সুলতানের নিকট থেকে কালিকট ও গোয়া দখল করে শক্তিশালী বাণিজ্য কেন্দ্র গঠন করেন। পর্তুগিজরা ভারতীয় উপমহাদেশে ব্যবসা-বাণিজ্য করতে এসে স্থানীয় মুসলমান, আরব বণিক এবং ইংরেজ ও ওলন্দাজদের সাথে ক্রমাগত যুদ্ধবিগ্রহে লিপ্ত থাকে। ভারতীয় রাজন্যবর্গের দুর্বলতার সুযোগে তারা ভারতীয় রাজনীতিতে হস্তক্ষেপ শুরু করে। ভারতীয় জনগণের প্রতি পর্তুগিজদের অত্যাচার উৎপীড়নও বেড়ে যায়। এছাড়া তাদের আগ্নেয়াস্ত্রের ব্যবহার, শক্তিশালী নৌবাহিনী এক পর্যায়ে মুঘল সম্রাট ও বাংলার নবাবদের কাছে চিন্তার কারণ হয়ে দাঁড়ায়। ফলে এদেশীয় জনগণ ও রাজারা পর্তুগিজদের এদেশ থেকে বিতাড়নের চেষ্টা করতে থাকে এবং একপর্যায়ে পর্তুগিজরা তাদের প্রবল প্রতিদন্দ্বী বণিক সম্প্রদায় ইংরেজ ও ওলন্দাজদের নিকট শোচনীয়ভাবে পরাজিত হয় এবং ভারতীয় উপমহাদেশ থেকে বিতাড়িত হয়। পরিশেষে বলা যায়, উদ্দীপকের বণিকগোষ্ঠীর সাথে পাঠ্যবইয়ের পর্তুগিজ বণিকগোষ্ঠীর মিল রয়েছে। তারা তাদের বাণিজ্যিক কর্মকাণ্ডের ফলে সম্পদশালী হলেও শেষ পর্যন্ত এদেশ ত্যাগ করতে বাধ্য হয়।"
        }
      ]
    },
    {
      "number": "2",
      "uddipok": "রফিকুল ইসলামের কোন পুত্র সন্তান না থাকায় স্বীয় নাতিকে তার ব্যবসার উত্তরাধিকারী মনোনীত করেন। ব্যবসা পরিচালনার দায়িত্ব গ্রহণের পর সে অনেকগুলো ষড়যন্ত্রে পতিত হয়। একসময় আপনজনদের ষড়যন্ত্রে তিনি সর্বস্ব হারান।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "ব্রিটিশ ইস্ট ইন্ডিয়া কোম্পানি ১৬০০ সালে গঠিত হয়।"
        },
        {
          "label": "খ",
          "question": "অন্ধকূপ হত্যা কী?",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকে উল্লিখিত ষড়যন্ত্রের সাথে তোমার পাঠ্যবইয়ের কোন ষড়যন্ত্রের মিল পাওয়া যায়? ব্যাখ্যা করো।",
          "explanation": "উদ্দীপকে উল্লিখিত ষড়যন্ত্রের সাথে আমার পাঠ্যবইয়ের নবাব সিরাজউদ্দৌলার বিরুদ্ধে করা ষড়যন্ত্রের মিল পাওয়া যায়। নবাব আলীবর্দী খানের কোনো পুত্র সন্তান না থাকায় তিনি তার নাতি সিরাজউদ্দৌলাকে উত্তরাধিকারী হিসেবে মনোনীত করেন। সিংহাসনে আরোহণের পরপরই সিরাজউদ্দৌলা তার আপন খালা ঘসেটি বেগম, খালাতো ভাই শওকত জঙ্গ ছাড়াও অন্যান্য সভাসদ ও রাজন্যবর্গের দ্বারা ষড়যন্ত্রের শিকার হন। আমত্য ও ধনী ব্যবসায়ী উমিচাঁদ, রায়দুর্লভ, রাজবল্লভ, ইয়ার লতিফ, জগৎশেঠ প্রমুখ সেনাপতি মীর জাফরকে সিংহাসনে বসিয়ে নিজেদের ক্ষমতাবৃদ্ধির অভিপ্রায়ে প্রভাবশালী ইংরেজদের সহায়তা কামনা করে। ইংরেজরাও তখন নবাবের অভিজাতদের প্রাসাদ ষড়যন্ত্রে লিপ্ত হয়। এছাড়া নবাবের সেনাপতি মীরজাফর যুদ্ধক্ষেত্রে নবাবের সাথে বিশ্বাসঘাতকতা করে ইংরেজদের সহায়তা করে। যার ফলে এ প্রহসনমূলক পলাশীর যুদ্ধে নবাবের পতন ঘটে এবং নবাব ক্ষমতাচ্যুত হয়ে সর্বস্ব হারান। উদ্দীপকে দেখা যায়, রফিকুল ইসলামের নাতি ব্যবসা পরিচালনার দায়িত্ব নেওয়ার পর অনেকগুলো ষড়যন্ত্রে পতিত হয়। যার ফলে একসময় তিনি সর্বস্ব হারান। যা নবাব সিরাজউদ্দৌলার বিরুদ্ধে করা তার আপজনদের ষড়যন্ত্রের সাথে সাদৃশ্যপূর্ণ। তাই বলা যায়, উদ্দীপকে উল্লিখিত ষড়যন্ত্রের সাথে পাঠ্যবইয়ের নবাব সিরাজউদ্দৌলার বিরুদ্ধে হওয়া ষড়যন্ত্রের মিল পাওয়া যায়।"
        },
        {
          "label": "ঘ",
          "question": "",
          "explanation": "উক্ত ষড়যন্ত্র অর্থাৎ নবাব সিরাজউদ্দৌলার বিরুদ্ধে করা ষড়যন্ত্রের ফলাফল ছিল সুদূরপ্রসারী। নিজ স্বার্থসিদ্ধির জন্য জাতীয় স্বার্থকে বিসর্জন দিয়ে নবাব সিরাজউদ্দৌলার কর্মচারী, সভাসদ, সেনাপতি, ব্যবসায়ী, ধনকুবের ও সৈন্যরা নবাবের বিরুদ্ধে ষড়যন্ত্রে লিপ্ত হয়। যার ফলস্বরূপ ১৭৫৭ সালে সংঘটিত পলাশীর যুদ্ধে ইংরেজ বাহিনীর হাতে নবাব পরাজিত হন এবং উপমহাদেশে ইংরেজ আধিপত্যের ভিত রচিত হয়। ষড়যন্ত্রের ফলস্বরূপ পলাশীর যুদ্ধের পরিণতিতে ইংরেজ বণিকদের মানদণ্ড শাসকের রাজদণ্ডে পরিণত হয়। পলাশীর যুদ্ধের মধ্য দিয়ে বাংলার স্বাধীনতার অবসান ঘটে এবং ভারতে ইংরেজ ঔপনিবেশিক শাসনের দ্বার খুলে যায়। এ যুদ্ধের ফলে বাংলার রাষ্ট্রক্ষমতা বিভাজিত করে দ্বৈতশাসনের উদ্ভব ঘটে। মীরজাফরকে মসনদে বসানো হলেও প্রকৃত ক্ষমতার অধিকারী ছিল ইংরেজরা। পলাশী যুদ্ধের পর ইংরেজরা তাদের সামরিক শ্রেষ্ঠত্বের মাধ্যমে অনুগ্রহ প্রার্থী হতে অনুগ্রহ বিতরণকারী শক্তিতে পরিণত হয়। এ যুদ্ধের ফলে সমৃদ্ধ বাংলার একচেটিয়া বাণিজ্য ইংরেজদের হস্তগত হয়। বাংলার সম্পদ ব্যাপকহারে ইংল্যান্ডে পাচার হতে থাকে। এছাড়া ইংরেজদের প্রতিদ্বন্দ্বী ফরাসিরা এ সময় সমূলে উৎপাটিত হয়। এ সময় থেকে নবাবের, দরবারে ইংরেজ রেসিডেন্ট রাখা এবং অভ্যন্তরীণ বিশৃঙ্খলা দমনে ইংরেজ সেনাবাহিনীর সহায়তা নেওয়া বাধ্যতামূলক করার মাধ্যমে বাংলার রাজনীতিতে ইংরেজদের স্থায়ী হস্তক্ষেপের সুযোগ সৃষ্টি হয়। পলাশীর যুদ্ধের মধ্য দিয়েই ভারতে মধ্যযুগের অবসান ও আধুনিক যুগের সূচনা হয়।"
        }
      ]
    },
    {
      "number": "3",
      "uddipok": "জনাব 'ক' তার পছন্দের ব্যক্তিকে সিংহাসনে বসিয়ে সকল রাজনৈতিক ক্ষমতা কুক্ষিগত করেন। অন্যদিকে চুক্তির মাধ্যমে অর্থনৈতিক সকল কর্তৃত্ব নিজ হাতে নিয়ে নেন। এভাবে রাজনৈতিক ও অর্থনৈতিক ক্ষমতা দখলের মাধ্যমে এককভাবে তিনি ও তার দেশ সকল ক্ষমতার অধিকারী হন এবং দেশে নানান ধরনের শাসন ও শোষণ চালাতে থাকেন। এর পরিণতি হিসেবে উক্ত দেশে মহাদুর্ভিক্ষ দেখা দেয়।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "বক্সারে যুদ্ধ ১৭৬৪ সালে সংঘটিত হয়।"
        },
        {
          "label": "খ",
          "question": "",
          "explanation": "দেওয়ানি বলতে রাজস্ব আদায় সংকান্ত ক্ষমতাকে বোঝায়। ভারতবর্ষে ইংরেজ ইস্ট ইন্ডিয়া কোম্পানির প্রধান রবার্ট ক্লাইভ অযোধ্যার নবাব সুজাউদ্দৌলা ও মুঘল সম্রাট শাহ আলমের সাথে পৃথক চুক্তি সম্পাদনের মাধ্যমে বাংলা, বিহার ও উড়িষ্যার রাজস্ব আদায়ের যে অধিকার লাভ করেন তাই দেওয়ানি হিসেবে পরিচিত। মূলত এ দেওয়ানি লাভের মাধ্যমে কোম্পানি নিজ কোষাগার পূর্ণ করেছিল এবং বাংলার ব্যবসা-বাণিজ্যের ওপর একচ্ছত্র আধিপত্য প্রতিষ্ঠা করেছিল।"
        },
        {
          "label": "গ",
          "question": "",
          "explanation": "উদ্দীপকের উল্লিখিত শাসনব্যবস্থা আমার পাঠ্যবইয়ের দ্বৈতশাসন ব্যবস্থার সাথে সাদৃশ্যপূর্ণ। ১৭৬৫ সালে লর্ড ক্লাইভ বাংলার দেওয়ানি লাভ করে এক অভিনব শাসনব্যবস্থা প্রবর্তন করেন। এ ব্যবস্থায় নিজামত বা বাংলার আইনশৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেশরক্ষা, দেওয়ানি সংক্রান্ত বিচার প্রভৃতি দায়িত্ব অর্পিত হয় কোম্পানির ওপর। লর্ড ক্লাইভ প্রবর্তিত এ শাসনব্যবস্থাকেই দ্বৈতশাসন নামে অভিহিত করা হয়। এ শাসনব্যবস্থার মূল উদ্দেশ্য ছিল কোম্পানিকে শক্তিশালী করে নবাবকে ক্ষমতাহীন করে তোলা। দ্বৈতশাসনের ফলে নবাব পেলেন ক্ষমতাহীন দায়িত্ব আর কোম্পানি পেল দায়িত্বহীন ক্ষমতা। উদ্দীপকের জনাব 'ক' তার পছন্দের ব্যক্তিকে সিংহাসনে বসিয়ে সকল রাজনৈতিক ও অর্থনৈতিক ক্ষমতা দখল করেন। দেশে নানা ধরনের শাসন ও শোষণ চালাতে থাকেন যার পরিণতি ছিল দুর্ভিক্ষ। তার এ কার্যক্রম উপরে আলোচিত রবার্ট ক্লাইভের প্রবর্তিত দ্বৈতশাসন ব্যবস্থাকে নির্দেশ করে। তাই বলা যায়, উদ্দীপকে উল্লিখিত শাসনব্যবস্থা পাঠ্যবইয়ের দ্বৈতশাসন ব্যবস্থার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উক্ত শাসনব্যবস্থা অর্থাৎ দ্বৈতশাসন ব্যবস্থা বাংলার জনজীবনে বিপর্যয় বয়ে এনেছিল। ওই অভিনর ব্যবস্থা পরবর্তীকালে এক ভয়াবহ দুর্ভিক্ষের সূচনা করে। উদ্দীপকে দ্বৈতশাসন ব্যবস্থার প্রতি ইঙ্গিত করা হয়েছে। মূলত দ্বৈতশাসন ব্যবস্থাটি ছিল বাস্তবতা বিবর্জিত ও অভিনব। এ শাসনব্যবস্থা তৎকালীন বাংলার জনগণের আর্থ-সামাজিক জীবনকে বিপর্যস্ত করে তোলে। যার ফলে বাংলা তথা ভারতবর্ষের জনজীবনে এর নানা নেতিবাচক প্রভাব পড়ে। লর্ড ক্লাইভ বাংলার গভর্নর নিযুক্ত হয়ে দ্বৈতশাসন ব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব ছিল না। নবাবের পক্ষে নায়েব রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, \"দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।” এতে মারাত্মক মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে 'মৃত্যুবরণ করেছিল। উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে বাড়িয়ে দিয়েছিল। ছিয়াত্তরের মন্বন্তরের মুতো ভয়াবহ বিপর্যয়ের পেছনেও দায়ী ছিল বিতর্কিত ওই শাসন ব্যবস্থা।।"
        }
      ]
    },
    {
      "number": "4",
      "uddipok": "জনাব মিন্টু সাহেব শাসনভার গ্রহণের পর বৈষম্য দূরীকরণে আইন প্রণয়ন করেন। এছাড়া তিনি পূর্বের শাসকদের নিষ্ঠুর শাসনের পরিবর্তে, জনকল্যাণকামী শাসনব্যবস্থা চালু করেন। ফলে রাষ্ট্রের মানুষের মাঝে সুখ-শান্তি ফিরে আসে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "ভারতবর্ষের প্রথম ভাইসরয় ছিলেন লর্ড ক্যানিং।"
        },
        {
          "label": "খ",
          "question": "",
          "explanation": "স্কট মনক্লিফ কমিশন ছিল ব্রিটিশ ভারতের সেচ ব্যবস্থা উন্নয়নের জন্য গঠিত একটি কমিশন। লর্ড কার্জন সেচ ব্যবস্থার উন্নয়নেও উদ্যোগী হয়েছিলেন। এ ব্যবস্থার সম্প্রসারণের জন্য তিনি ৪ কোটি টাকা ব্যয় করেন এবং এজন্য একটি কমিশন (স্কটমনক্লিফ কমিশন) গঠন করেন। এই কমিশনের মূল উদ্দেশ্য ছিল ভারতের সেচ ব্যবস্থা পর্যালোচনা করে সেচ প্রকল্পের উন্নয়ন পরিকল্পনা প্রণয়ন করা।"
        },
        {
          "label": "গ",
          "question": "",
          "explanation": "উদ্দীপকের মিন্টু সাহেবের সাথে আমার পাঠ্যবইয়ের শাসক লর্ড রিপনের মিল রয়েছে। লর্ড রিপন তার উদারনৈতিক শাসনের জন্য সুপরিচিত। উদারনৈতিক শাসন ও জনকল্যাণমূলক সংস্কারের জন্য ভারতবর্ষে তার নাম শ্রদ্ধাভরে স্মরণ করা হয়। ভারতে আসার আগে ১৮৫২ থেকে ১৮৭৯ সাল পর্যন্ত তিনি ইংল্যান্ডের প্রধানমন্ত্রী গ্ল্যাডস্টোনের উদারনৈতিক দলের সদস্য ছিলেন। পরবর্তী সময়ে ১৮৮০ সালে লর্ড লিটনের পদত্যাগের পর তিনি ভারতের ভাইসরয় নিযুক্ত হন। তিনি ভারতবাসীর মত প্রকাশে পূর্ণ স্বাধীনতা প্রদানের লক্ষ্যে ১৮৮২ সালে লর্ড লিটন কর্তৃক প্রবর্তিত বিধিনিষেধমূলক 'সংবাদপত্র আইন' (Vernacular Press Act) রহিত করেন। শিক্ষাব্যবস্থার উন্নয়নকল্পে ১৮৮২ সালে তিনি 'হান্টার কমিশন' গঠন করেন। এছাড়াও স্থানীয় স্বায়ত্তশাসনমূলক আইন প্রণয়ন ও বঙ্গীয় প্রজাস্বত্ব আইন তার শাসনামলের উল্লেখযোগ্য কীর্তি। উদ্দীপকের মিন্টু সাহেব শাসনভার গ্রহণের পর বৈষম্য দূরীকরণ আইন প্রণয়ন করে জনকল্যাণকামী শাসন ব্যবস্থা চালু করেন। তার এ কার্যক্রম লর্ড রিপনের কার্যক্রমের মধ্যে লক্ষণীয়। তাই বলা যায়, মিন্টু, সাহেবের সাথে আমার পাঠ্যবইয়ের লর্ড রিপনের মিল রয়েছে।"
        },
        {
          "label": "ঘ",
          "question": "",
          "explanation": "উক্ত শাসকের অর্থাৎ লর্ড রিপনের প্রবর্তিত আইন ইলবার্ট বিল নামে পরিচিত। এ বিলের মাধ্যমে লর্ড রিপন জাতিগত বৈষম্য দূরীকরণে সচেষ্ট হন। ১৮৮০ সালে লর্ড রিপন ব্রিটিশ ভারতের ভাইসরয় নিযুক্ত হন। ভাইসরয় নিযুক্ত হয়েই তিনি বেশ কিছু জনকল্যাণমূলক সংস্কার সাধন করেন, যা তাকে ভারতবাসীর কাছে একজন উদারপন্থি ও শান্তিপ্রিয় শাসক হিসেবে পরিচিতি দান করে। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে। প্রবল বিরোধিতার ফলে সরকার এ বিল সংশোধন করতে বাধ্য হয়। সংশোধিত বিলে বলা হয় ভারতীয় বিচারকরা জুরির মাধ্যমে ইউরোপীয় অপরাধীদের বিচার করবেন এবং এ জুরিদলের মধ্যে অর্ধেক বিচারক হবেন ইউরোপীয়। পরিশেষে বলা যায়, ভারতে ব্রিটিশ ঔপনিবেশিক সরকারে দায়িত্ব পালনকারী শাসকদের মধ্যে লর্ড রিপন ছিলেন খুবই জনপ্রিয়। বৈষম্য নিরসনে তিনি ইলবার্ট বিল প্রবর্তন করেছিলেন।"
        }
      ]
    },
    {
      "number": "5",
      "uddipok": "পূর্ববঙ্গ ও আসাম পশ্চিমবঙ্গ ঢাকা, রাজশাহী, চট্টগ্রাম ও আসাম ভারতের বাকি অঞ্চল রাজধানী: ঢাকা রাজধানী: কলকাতা",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "লক্ষ্ণৌ চুক্তি ১৯১৬ সালে স্বাক্ষরিত হয়।"
        },
        {
          "label": "খ",
          "question": "",
          "explanation": "ভারতীয় জাতীয় কংগ্রেস ১৯০৫ সালে সংঘটিত বঙ্গভঙ্গের বিরোধিতা করে ইংরেজ শাসনের বিরুদ্ধে যে প্রবল আন্দোলনের ডাক দেয় তা স্বদেশি আন্দোলন নামে পরিচিত। বঙ্গভঙ্গকে মুসলমান সম্প্রদায় স্বাগত জানালেও কংগ্রেস একে ইংরেজ সরকারের 'ভাগ কর এবং শাসন কর' (Divide and Rule) নীতি হিসেবে উল্লেখ করে সকল প্রকার ব্রিটিশ পণ্য ও শিক্ষা বর্জন করে। গড়ে ওঠে স্বদেশি স্কুল ও কল-কারখানা। ইতিহাসে এটি স্বদেশি আন্দোলন নামে খ্যাত। এ আন্দোলনের এক পর্যায়ে ব্রিটিশ সরকার ১৯১১ সালে বঙ্গভঙ্গ রদ ঘোষণা করতে বাধ্য হয়।"
        },
        {
          "label": "গ",
          "question": "",
          "explanation": "উল্লিখিত ছক দ্বারা আমার পাঠ্যবইয়ের ১৯০৫ সালের বঙ্গভঙ্গ ঘটনাকে নির্দেশ করে। ভারতের রাজনৈতিক ইতিহাসে বঙ্গভঙ্গ একটি গুরুত্বপূর্ণ ঘটনা। ইংরেজ শাসনাধীন বাংলা প্রেসিডেন্সি ছিল ভারতের অন্যতম বড় প্রদেশ। তাই কলকাতা থেকে বাংলার পূর্বাঞ্চলে প্রশাসনিক কার্যক্রম পরিচালনা করা কষ্টসাধ্য ছিল। ১৯০৫ সালের দিকে এ অঞ্চলের হিন্দু-মুসলিম সম্প্রীতির অবনতি ঘটলে লর্ড কার্জন প্রশাসনিক সুবিধা ও সাম্প্রদায়িক সম্প্রীতি প্রতিষ্ঠার লক্ষ্যে বাংলা প্রেসিডেন্সিকে দুটি ভাগে বিভক্ত করেন। ঢাকা, রাজশাহী, চট্টগ্রাম ও আসাম নিয়ে পূর্বাঞ্চলে 'পূর্ববঙ্গ ও আসাম' নামে একটি নতুন প্রদেশ সৃষ্টি করেন, যার রাজধানী করা হয় ঢাকা। আর ভারতের বাকি অঞ্চল নিয়ে পশ্চিমবঙ্গ নামে অপর একটি প্রদেশ গঠন করা হয়। কলকাতাকে এ প্রদেশের রাজধানী করা হয়। উদ্দীপকে উল্লিখিত ছকে পূর্ববঙ্গ ও আসামঃ পশ্চিমবঙ্গ; ঢাকা, চট্টগ্রাম, রাজশাহী ও আসাম; ভারতের বাকি অঞ্চল; ঢাকা; কলকাতা বিষয়গুলো উপস্থাপন করা হয়েছে। এগুলো বঙ্গভঙ্গের সাথে সম্পৃক্ত। তাই বলা যায়, উল্লিখিত ছক দ্বারা পঠ্যবইয়ের বঙ্গভঙ্গকে নির্দেশ করে।"
        },
        {
          "label": "ঘ",
          "question": "",
          "explanation": "উক্ত ঘটনা অর্থাৎ বঙ্গভঙ্গের ফলাফল ছিল সুদূরপ্রসারী। ১৯০৫ সালের বঙ্গভঙ্গ বাংলার ইতিহাসে একটি গুরুত্বপূর্ণ অধ্যায়। বঙ্গভঙ্গ কার্যকর হলে হিন্দু ও মুসলমান সম্প্রদায় বিপরীতমুখী প্রতিক্রিয়া দেখায়। উন্নয়নের আশায় পূর্ববঙ্গের অনগ্রসর মুসলমানরা একে স্বাগত জানায়। কিন্তু পশ্চিমবঙ্গের জনগণ বিশেষ করে শিক্ষিত ও অবস্থাপন্ন হিন্দুরা এর প্রতিবাদে ব্যাপক আন্দোলন গড়ে তোলে, যা স্বদেশি আন্দোলন নামে পরিচিত। তারা বিষয়টিকে বাঙালি জাতীয়তাবাদী আন্দোলন নস্যাৎ ও মাতৃভূমিকে ভাগ করার ব্রিটিশ ষড়যন্ত্র হিসেবে আখ্যা দেয়। অবশেষে ব্রিটিশ সরকার ১৯১১ সালে বঙ্গভঙ্গ রদের ঘোষণা দেয়। বঙ্গভঙ্গের ফলে এ অঞ্চলে হিন্দু-মুসলিম বিভেদ চরম আকার ধারণ করে। ফলে উভয় সম্প্রদায়ের মধ্যে ধর্মভিত্তিক জাতীয়তাবাদের সূত্রপাত - ঘটে। তারা নিজেদের স্বতন্ত্র রাজনৈতিক শক্তি হিসেবে আত্মপ্রকাশ ঘটায়, যা সাময়িকভাবে ব্রিটিশ সরকারের 'ভাগ কর এবং শাসন কর' নীতি বাস্তবায়ন করলেও পরবর্তীতে তা ইংরেজ সরকারের বিরুদ্ধে বিদ্রোহের জ্বালানি যোগায়। বঙ্গভঙ্গের ফলে কলকাতা ভারতবর্ষের রাজধানীর মর্যাদা হারায় এবং হিন্দু-মুসলিম দ্বন্দ্ব সংঘাতে রূপ নেয়। ১৯৪০ সালের, লাহোর প্রস্তাব ছিল মূলত বঙ্গভঙ্গেরই বর্ধিত রূপ। যার ভিত্তিতে ১৯৪৭ সালে ভারত।ও পাকিস্তান নামে দুটি স্বাধীন রাষ্ট্রের জন্ম হয়। উপরের আলোচনা শেষে বলা যায়, বাংলার ইতিহাসে বঙ্গভঙ্গের সুদূরপ্রসারী ফলাফল ছিল।"
        }
      ]
    },
    {
      "number": "6",
      "uddipok": "ভারতবর্ষের মুসলমানদের শিক্ষা, চাকুরি ও অন্যান্য সুবিধা নিশ্চিত করতে জনৈক মুসলিম সংস্কারকের আগমন ঘটে। যিনি ইংরেজি শিক্ষায় শিক্ষিত ছিলেন এবং ব্রিটিশদের অধীনে চাকুরি করেছেন। মুসলমানদের কল্যাণের উদ্দেশ্যে তিনি কয়েকটি গ্রন্থও রচনা করেন। তাঁর এই সংস্কার আন্দোলনের ফলে ভারতবর্ষের মুসলমানদের সাথে ইংরেজদের সুসম্পর্ক গড়ে ওঠে এবং তারা সরকারি চাকুরি লাড়ের সুযোগ পায়।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "ভারতের প্রথম রাজনৈতিক দল ভারতীয় জাতীয় কংগ্রেস।"
        },
        {
          "label": "খ",
          "question": "",
          "explanation": "ব্রিটিশ শাসনাধীনে ঐক্যবদ্ধ ভারতের প্রথম জাতীয়ভিত্তিক সংগঠন হলো কংগ্রেস। কংগ্রেস প্রতিষ্ঠার উদ্দেশ্যগুলো হলো- ভারতের বিভিন্ন অঞ্চলের দেশসেবকদের মধ্যে ঘনিষ্ঠতা ও বন্ধুত্ব স্থাপন করা, জাতি-ধর্ম ও আঞ্চলিকতার সংকীর্ণতা দূর করে জাতীয় ঐক্যের পথ সুগম করা, শিক্ষিত ব্যক্তিদের মধ্যে আলাপ-আলোচনার মাধ্যমে বিভিন্ন সমস্যা সমাধানের পথ বের করা এবং রাজনৈতিক অগ্রগতির জন্য পরবর্তী বছরের কর্মসূচি নির্ধারণ করা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংস্কারকের সাথে স্যার সৈয়দ আহমদ খানের আলীগড় আন্দোলনের মিল রয়েছে। সৈয়দ আহমদ খান ছিলেন একজন স্বনামধন্য মুসলিম সমাজ সংস্কারক ও চিন্তাবিদ। তিনি তার দূরদর্শিতা, প্রজ্ঞা ও অভিজ্ঞতার আলোকে উপলব্ধি করতে পেরেছিলেন- ধর্মীয় গোঁড়ামি এবং ইংরেজি শিক্ষার প্রতি অনীহা ভারতে মুসলমানদের পিছিয়ে 'পড়ার কারণ। উপরন্তু মুসলমানদের ইংরেজবিদ্বেষী মনোভাব শাসক ইংরেজদের এ সম্প্রদায়ের প্রতি বীতশ্রদ্ধ করে তোলে। 'এ অবস্থায় স্যার সৈয়দ আহমদ খান মুসলমানদের আধুনিক পাশ্চাত্য তথা ইংরেজি শিক্ষা গ্রহণ উদ্বুদ্ধ করেন। এর পাশাপাশি মুসলমান সম্প্রদায়ের মধ্যে সামাজিক, রাজনৈতিক, সাংস্কৃতিক সকল ক্ষেত্রে প্রগতিশীল ভাবধারার প্রসারের লক্ষ্যে তিনি আলীগড় আন্দোলনের সূচনা করেন। তিনি মুসলমানদের স্বার্থেই শাসক ইংরেজদের সাথে সম্পর্ক উন্নয়নের কোনো বিকল্প নেই বলে মনে করতেন। উদ্দীপকে উল্লিখিত সংস্কারক ভারতবর্ষের মুসলমানদের শিক্ষা, চাকুরি ও অন্যান্য সুবিধা নিশ্চিত করতে সংস্কার আন্দোলন গড়ে তোলেন। উপরের আলোচনায় দেখা যায়, স্যার সৈয়দ আহমদ খানও এরকম একটি আন্দোলন গড়ে তুলেছিলেন। সুতরাং বলা যায়, উদ্দীপকের সংস্কারকের সাথে স্যার সৈয়দ আহমদ খানের আলীগড় আন্দোলনের মিল রয়েছে।"
        },
        {
          "label": "ঘ",
          "question": "",
          "explanation": "উত্ত সংস্কার আন্দোলন অর্থাৎ আলীগড় আন্দোলনের ফলে পিছিয়ে পড়া মুসলমান সমাজ উন্নতির শিখরে আরোহণের সুযোগ পেল-কথটি যথাথ। স্যার সৈয়দ আহমদের প্রচেষ্টা ছিল মুসলমান সমাজকে আধুনিক শিক্ষায় শিক্ষিত 'করা এবং ধর্মীয় গোঁড়ামি দূর করে উন্নতির 'পথে এগিয়ে নিয়ে যাওয়া। মুসলমান সমাজের মধ্যে রাজনৈতিক, সামাজিক, সাংস্কৃতিক সব ক্ষেত্রেই প্রগতিশীল ভাবধারা গড়ে তুলতে তিনি একটি আন্দোলনের সূত্রপাত করেন, যা 'আলীগড় আন্দোলন' নামে সুপরিচিত। স্যার সৈয়দ আহমদ খান মুসলমানদের প্রত্যক্ষ রাজনীতি থেকে দূরে থাকতে উপদেশ দিতেন। সে জন্য ভারতীয় কংগ্রেস প্রতিষ্ঠার পর কংগ্রেসে যোগ দিতে তাদের নিষেধ করেন। আলীগড় আন্দোলন মুসলমানদের মধ্যে রাজনৈতিক চেতনার বিকাশ ঘটায়। এ আন্দোলনের ফলে ইংরেজদের সাথে মুসলমানদের সহযোগিতার ক্ষেত্র প্রস্তুত হয়। ইংরেজি ও পাশ্চাত্য শিক্ষা গ্রহণ করে তারা সরকারি চাকরির সুযোগ পায়। আলীগড় বিশ্ববিদ্যালয় পাশ্চাত্য শিক্ষা ও ব্রিটিশ সহযোগিতায় কেন্দ্র হয়ে ওঠে। এ আন্দোলন মুসলমান সমাজের মধ্যে ইংরেজ শাসনের প্রতি আনুগত্য সৃষ্টি করে এবং কংগ্রেসের প্রভাব থেকে মুসলমানদের দূরে সরিয়ে রাখে। এ আন্দোলনের ফলেই মুসলিম লীগ জন্মলাভ করে। এ আন্দোলনই পরবর্তী সময়ে ভারতের স্বাধীনতার পটভূমি তৈরি করে। আলীগড় আন্দোলনের শ্রেষ্ঠ অবদান মুসলমানদের মধ্যে জাতীয়তাবোধের বিকাশ ঘটানো। উপরের আলোচনার প্রেক্ষিতে বলা যায়, ভারতীয় মুসলমানদের মধ্যে আধুনিক শিক্ষা ও সংস্কৃতির বিকাশ এবং জাতীয়তাবোধ বিকাশে স্যার সৈয়দ আহমদ খানের পরিচালিত আলীগড় আন্দোলনের গুরুত্ব অপরিসীম। এ আন্দোলনের ফলেই পিছিয়ে পড়া মুসলমান সমাজ উন্নতির শিখরে আরোহণের সুযোগ পায়।"
        }
      ]
    },
    {
      "number": "7",
      "uddipok": "এশিয়া মহাদেশের দেশটি উত্তরাঞ্চল ও দক্ষিণাঞ্চল এ দু অংশে বিভক্ত। উত্তরাঞ্চল ছিল প্রশাসনের কেন্দ্রবিন্দু। নেতৃত্ব ও কর্তৃত্ব উভয় উত্তরাঞ্চলের প্রাধান্য ছিল। উত্তরাঞ্চলে শাসকগোষ্ঠী সর্বপ্রথম দক্ষিণাংশের মানুষের ভাষার উপর আঘাত হানে। ফলে উত্তর ও দক্ষিণের এই বৈষম্য দূর করার লক্ষ্যে দক্ষিণাংশের মানুষেরা আন্দোলন সংগ্রাম গড়ে তোলে। এই আন্দোলন সেখানের মানুষের মধ্যে জাতীয়তাবোধ সৃষ্টিতে ভূমিকা রাখে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "ভাষা আন্দোলনের প্রথম গানের রচয়িতা আবদুল গাফ্ফার চৌধুরী।"
        },
        {
          "label": "খ",
          "question": "",
          "explanation": "ভাষা আন্দোলনের প্রেক্ষিতে গড়ে ওঠা প্রথম সংগঠন হলো 'তমদ্দুন মজলিশ'। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম ও রসায়ন বিভাগের অধ্যাপক নূরুল হক ভূঁইয়া ১৯৪৭ সালের ১ সেপ্টেম্বর 'তমদ্দুন মজলিশ' গঠন করেন। এ সংগঠনের উদ্যোগে ১৯৪৭ সালের ১৫ সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়। মূলত তমদ্দুন মজলিশই ছিল ভাষার দাবিতে গড়ে ওঠা প্রথম সংগঠন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত দক্ষিণাংশের মানুষের ভাষা আন্দোলনের সাথে পূর্ব বাংলার ভাষা আন্দোলনের মিল রয়েছে। ১৯৪৭ সালে পাকিস্তান রাষ্ট্র প্রতিষ্ঠার পর থেকে পশ্চিম পাকিস্তানি শাসকগোষ্ঠী প্রশাসনিক, অর্থনৈতিক, রাজনৈতিক, সাংস্কৃতিকসহ সব ক্ষেত্রে পূর্ববাংলার জনগণের অধিকার হরণ করে আসছিল। পাকিস্তানের জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭ শতাংশ জনগোষ্ঠীর ভাষা উর্দুকে তারা একমাত্র রাষ্ট্রভাষা হিসেবে চাপিয়ে দিতে চেয়েছিল। কিন্তু ছাত্র জনতার মধ্য থেকে এর বিরুদ্ধে তীব্র প্রতিবাদ গড়ে ওঠে। ফলে সারা দেশে এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করা হয় এবং সব ধরনের শোভাযাত্রা, মিছিল ও সমাবেশ নিষিদ্ধ করা হয়। কিন্তু ছাত্ররা ১৪৪ ধারা ভঙ্গ করে মিছিল বের করলে পুলিশ এক পর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা আরো অনেকে। উদ্দীপকে দেখা যায়, উত্তরাঞ্চলের শাসকগোষ্ঠী দক্ষিণাংশের মানুষের ভাষার উপর আঘাত হানে। ফলে উত্তর ও দক্ষিণের এই বৈষম্য দূর করার লক্ষ্যে দক্ষিণাংশের মানুষ আন্দোলন সংগ্রাম গড়ে তোলে। যা উপরে আলোচিত পূর্ব বাংলার মানুষের সংগ্রামকে নির্দেশ করে। তাই বলা যায়, উদ্দীপকে উল্লিখিত দক্ষিণাংশের মানুষের ভাষা আন্দোলনের সাথে, পূর্ব বাংলার মানুষের ভাষা আন্দোলনের মিল রয়েছে।"
        },
        {
          "label": "ঘ",
          "question": "",
          "explanation": "বাঙালির জাতীয় জীবনে ভাষা আন্দোলনের গুরুত্ব অপরিসীম। ১৯৫২ সালের ভাষা আন্দোলন বাংলাদেশের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আন্দোলন বাঙালিদের তাদের স্বতন্ত্র জাতিগত পরিচয়। সম্পর্কে সচেতন করে তোলে। ভাষা-সংস্কৃতিকে কেন্দ্র করে বাঙালি জাতীয়তাবাদের উন্মেষ ঘটে। ভাষা আন্দোলনের মাধ্যমে বাঙালিরা সাংস্কৃতিক ছাড়াও অন্যান্য অধিকার সম্পর্কে সজাগ হয়ে ওঠে। ফলে তারা পরবর্তী বিভিন্ন আন্দোলনে অংশগ্রহণ করে দাবি আদায়ের তাগিদ বোধ করে। বস্তুত এ আন্দোলনের মধ্য দিয়েই পূর্ব বাংলার স্বাধিকারের চেতনা দানা বাঁধতে থাকে। এ চেতনাই পরবর্তীকালে পূর্ব পাকিস্তানের বাঙালিদের রাজনৈতিক ও অর্থনৈতিক মুক্তির পথকে সুগম করে। বাঙালিরা নিজেদের অধিকার অর্জনের লক্ষ্যে ঐক্যবদ্ধ হতে থাকে। পাকিস্তান রাষ্ট্রের প্রতি সৃষ্ট হতাশা থেকে তারা মুসলিম লীগকে প্রত্যাখ্যান করে ১৯৫৪ সালের নির্বাচনে ব্যালট বিপ্লব ঘটায়। তারা বাঙালিদের বিভিন্ন প্রাণের দাবি তুলে ধরা যুক্তফ্রন্টকে বিপুলভাবে বিজয়ী করে। পূর্ব পাকিস্তানের বাঙালিরা এরপর ১৯৬২ সালে শরীফ শিক্ষা কমিশনের বিরুদ্ধে আন্দোলন করে। ১৯৬৬ সালে বাঙালির মুক্তির সনদ ছয় দফা দাবি ঘোষণা করেন আওয়ামী লীগ নেতা বঙ্গবন্ধু শেখ মুজিবুর রহমান। ৬টি দাবির অন্যতম ছিল প্রাদেশিক স্বায়ত্তশাসনের দাবি। এর পথ বেয়েই আসে ১৯৬৯ সালের গণঅভ্যুত্থান এবং ১৯৭০ সালের ঐতিহাসিক সাধারণ নির্বাচন। পাকিস্তানি শাসকরা নির্বাচনে বাঙালিদের প্রধান দল আওয়ামী লীগের বিপুল বিজয় মেনে নিতে অস্বীকৃতি জানায়। উল্টো চালায় গণহত্যা। ফলে অনিবার্য হয়ে ওঠে ১৯৭১ সালের মুক্তিযুদ্ধ। রক্তক্ষয়ী এ যুদ্ধের মধ্য দিয়েই পূর্ব পাকিস্তান পরিণত হয় স্বাধীন ও সার্বভৌম রাষ্ট্র বাংলাদেশে। উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে বাঙালি জাতীয়তাবাদের উন্মেষ ঘটেছিল। আর স্বাধীন বাংলাদেশ রাষ্ট্র - তারই চূড়ান্ত পরিণতি। সুতরাং বাঙালির জাতীয় জীবনে ভাষা আন্দোলনের গুরুত্ব অনস্বীকার্য।"
        }
      ]
    },
    {
      "number": "8",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও: বাহিনীর নাম পূর্ব পাকিস্তানের অফিসার সংখ্যা পশ্চিম পাকিস্তানের অফিসার সংখ্যা সেনাবাহিনী ১৪ জন ৮৯৪ জন নৌবাহিনী ০৭ জন ৫৯৩ জন বিমানবাহিনী ৬০ জন ৬৪০ জন সর্বমোট ৮১ জন ২১২৭ জন",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "লাহোর প্রস্তাব উত্থাপন করেন শেরে বাংলা এ.কে. ফজলুল হক।"
        },
        {
          "label": "খ",
          "question": "",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার অজুহাতে ১৯৫৯ সালে মৌলিক গণতন্ত্র নামে একটি নতুন স্থানীয় সরকারব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখা। মৌলিক গণতন্ত্র ব্যবস্থায়-১. ইউনিয়ন পরিষদ, ২. থানা পরিষদ, ৩. জেলা পরিষদ এবং ৪. বিভাগীয় পরিষদ এই চার স্তরের কাঠামো ছিল। পূর্ব পাকিস্তানের অধিকাংশ রাজনৈতিক দল এ ব্যবস্থাকে জেনারেল আইয়ুব খান ও তার সমর্থক কায়েমি স্বার্থবাদী গোষ্ঠীর ক্ষমতা কুক্ষিগত করার কৌশল বলে গণ্য করেছিল।"
        },
        {
          "label": "গ",
          "question": "",
          "explanation": "উদ্দীপকে পূর্ব পাকিস্তানের প্রতি পশ্চিম পাকিস্তানের সামরিক বৈষম্য দেখানো হয়েছে। পাকিস্তান রাষ্ট্র সৃষ্টির পর থেকে সামরিক বাহিনীতে ১৯৫১ সাল পর্যন্ত বাঙালি নিয়োগ লাভ করে ৮১০. জন। রিক্রুটিং কমিটিগুলো তৈরি করা হয়েছিল অবাঙালিদের দ্বারা। দেহের মাপ' এমনভাবে নির্ধারণ করা হয়েছিল যে খুব কম বাঙালিরই দৈহিক পরীক্ষায় উত্তীর্ণ হওয়ার সুযোগ ছিল। তাছাড়া সামরিক বাহিনীতে যোগ দিলেই পোস্টিং দেয়া হতো পশ্চিম পাকিস্তানে। ফলে সুদূর বিদেশি পরিবেশে ১৬:২০ বছর চাকরি করতে হবে বিধায় খুব কম অভিভাবকই তার সন্তানকে সামরিক বাহিনীতে যোগ দিতে উৎসাহ দিতেন। এভাবে দেখা যায়, পাকিস্তানের প্রতিরক্ষা বিভাগে বাঙালিদের যোগদান করা রীতিমতো অসম্ভব ব্যাপার হয়ে দাঁড়িয়েছিল। সেই সময় সামরিক ক্ষেত্রে বরাদ্দের বেলায়ও পূর্ব বাংলা তথা পূর্ব পাকিস্তান ব্যাপক বৈষম্যের শিকার হয়। সেনা, নৌ ও বিমানবাহিনীর সদর দফতর পশ্চিম পাকিস্তানে স্থাপন করায় এ খাতের জন্য বরাদ্দ বাজেটের পুরোটাই পশ্চিম পাকিস্তানে খরচ করা হয়েছিল।উদ্দীপকে উল্লিখিত তুলনামূলক চিত্রে দেখা যায়, পাকিস্তান সেনা, নৌ ও বিমান বাহিনীতে পূর্ব পাকিস্তানের যথাক্রমে ১৪, ৭ ও ৬০ জন অফিসারের বিপরীতে পশ্চিম পাকিস্তানের অফিসার সংখ্যা যথাক্রমে ৮৯৪, ৫৯৩ ও ৬৪০ জন। এ চিত্রটি স্পষ্টতই তৎকালীন পূর্ব ও পশ্চিম পাকিস্তানের মধ্যে বিদ্যমান সামরিক বৈষম্যকেই ইঙ্গিত করে।"
        },
        {
          "label": "ঘ",
          "question": "",
          "explanation": "'এরূপ বৈষম্যসমূহ বাংলাদেশের স্বাধীনতা যুদ্ধকে ত্বরান্বিত করেছিল'-উক্তিটির সাথে আমি একমত। ১৯৪৭ সালে পাকিস্তান রাষ্ট্র সৃষ্টির পর থেকেই পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর দ্বারা নানাভাবে বৈষম্যের শিকার হতে থাকে। উদ্দীপকে উল্লিখিত সামরিক বৈষম্যের পাশাপাশি পাকিস্তানি শাসকগোষ্ঠী প্রশাসনিক, রাজনৈতিক, অর্থনৈতিক, শিক্ষা ও সাংস্কৃতিক সবক্ষেত্রে পূর্ব পাকিস্তানের প্রতি বৈষম্য ও নিপীড়নমূলক নীতি গ্রহণ করে। এ সকল বৈষম্যের প্রতিবাদে পূর্ব পাকিস্তানে স্বাধিকার আন্দোলনের সূত্রপাত হয়। পূর্ব পাকিস্তানের মানুষের প্রতি পশ্চিম পাকিস্তানি শাসকগোষ্ঠীর রাজনৈতিক বৈষম্য স্পষ্ট হয়ে ওঠে ১৯৫৪ সালে নির্বাচনে জয়ী এ অঞ্চলের রাজনৈতিক জোট যুক্তফ্রন্ট সরকারকে বরখাস্ত করার মাধ্যমে। এরপর আইয়ুব খানের সামরিক শাসন পূর্ব পাকিস্তানের মানুষকে ১০ বছরের জন্য রাজনৈতিকভাবে পঙ্গু করে দেয়। অপরদিকে, বাঙালির প্রতি অর্থনৈতিক বঞ্চনার প্রতিবাদস্বরূপ ১৯৬৬ সালে শেখ মুজিবুর রহমান ছয় দফা দাবি উত্থাপন, করেন। ছয়দফা আন্দোলনের ধারাবাহিকতায় ১৯৬৯ সালের আইয়ুব খান বিরোধী গণআন্দোলন ছিল এ অঞ্চলে পাকিস্তানি শাসকদের আরোপিত রাজনৈতিক বঞ্চনা প্রতিরোধের প্রতিচ্ছবি। এরই ধারাবাহিকতায় ১৯৭০ সালের সাধারণ নির্বাচনে আওয়ামী লীগ একক সংখ্যাগরিষ্ঠতা অর্জন করে। কিন্তু পশ্চিম পাকিস্তানি শাসকগোষ্ঠী ক্ষমতা হস্তান্তর না করে ২৫ মার্চ রাতে নির্বিচারে গণহত্যা শুরু করলে মেজর জিয়াউর রহমান ১৯৭১ সালের ২৬ মার্চ চট্টগ্রামের কালুরঘাট বেতার কেন্দ্র থেকে স্বাধীনতার ঘোষণা দেন। শুরু হয় মুক্তিযুদ্ধ। সামরিক ক্ষেত্রে বঞ্চিত এ অঞ্চলের সেনা সদস্যরা পাকিস্তানি বাহিনীর বিরুদ্ধে প্রতিরোধ ব্যবস্থা গড়ে তোলে। পরবর্তীতে তাদের সাথে আপামর জনসাধারণ যুক্ত হলে দীর্ঘ নয় মাস যুদ্ধের পর ১৬ ডিসেম্বর পাকিস্তান সেনাবাহিনীর আত্মসমর্পণের মাধ্যমে বাংলাদেশ চূড়ান্ত বিজয় অর্জন করে। উপরের আলোচনা থেকে তাই বলা যায়, পূর্ব বাংলার প্রতি পাকিস্তানি শাসকদের রাজনৈতিক, সামরিক ও অর্থনৈতিক বৈষম্য বাংলাদেশের স্বাধীনতা অর্জনকে ত্বরান্বিত করেছিল।"
        }
      ]
    },
    {
      "number": "9",
      "uddipok": "ক' নামক কলেজের দ্বাদশ শ্রেণির শিক্ষার্থীরা তাদের ক্লাস শিক্ষকের নিকট থেকে জানতে পারলো যে, পাকিস্তান রাষ্ট্র সৃষ্টি হওয়ার পর থেকে পূর্ব ও পশ্চিম পাকিস্তানের মধ্যে বৈষম্য ছিল চরম। শিক্ষা, স্বাস্থ্য, সংস্কৃতি ও অর্থনীতিসহ প্রায় সকল ক্ষেত্রে বাঙালিদের তুলনায় পশ্চিম পাকিস্তানিরা বেশি সুবিধা ভোগ করত। পশ্চিম পাকিস্তানের এই জুলুম-নির্যাতনের বিরুদ্ধে বাঙালির অবিসংবাদিত নেতা স্বোচ্চার হলে তাঁকে ষড়যন্ত্র মামলায় আসামি করা হয়। বিষয়টিকে কেন্দ্র করে পূর্ব বাংলায় এক রিরূপ পরিস্থিতির সৃষ্টি হয়।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "উনসত্তরের গণঅভ্যুত্থানের প্রথম শহিদ আসাদুজ্জামান।"
        },
        {
          "label": "খ",
          "question": "",
          "explanation": "'রাষ্ট্রভাষা সংগ্রাম পরিষদ' হলো ভাষা আন্দোলনকে রাজনৈতিক রূপদানের জন্য গঠিত একটি সাংস্কৃতিক সংগঠন। ১৯৪৭ সালের ডিসেম্বর মাসে করাচিতে অনুষ্ঠিত এক শিক্ষা সম্মেলনে উর্দুকে পাকিস্তানের একমাত্র রাষ্ট্রভাষা করার প্রস্তাব গৃহীত হয়। তখন তমদ্দুন মজলিশের উদ্যোগে ভাষা আন্দোলনকে রাজনৈতিক রূপদানের লক্ষ্যে ১৯৪৭ সালের ডিসেম্বর মাসে গঠিত হয় রাষ্ট্রভাষা সংগ্রাম পরিষদ। এ পরিষদের দাবি ছিল-'পূর্ব পাকিস্তানের ভাষা ও শিক্ষার মাধ্যম হবে একমাত্র বাংলা, আর বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দিতে হবে।'"
        },
        {
          "label": "গ",
          "question": "",
          "explanation": "'ডাক' (DAC) হলো ১৯৬৯ সালে গঠিত একটি রাজনৈতিক সংগঠন। (DAC)-এর পূর্ণরূপ হলো- Democratic Action Committee বা 'গণতান্ত্রিক সংগ্রাম পরিষদ'। পূর্ব পাকিস্তান ছাত্র ইউনিয়ন, পূর্ব পাকিস্তান ছাত্রলীগ এবং ডাকসুর সমন্বয়ে ছাত্র সংগ্রাম পরিষদ গঠিত হলে এ পরিষদের ১১ দফাভিত্তিক আন্দালন জোরালো হতে থাকে। তখন ১৯৬৯ সালের ৮ জানুয়ারি পাকিস্তানের ৮টি রাজনৈতিক দলের সমন্বয়ে 'গণতান্ত্রিক সংগ্রাম পরিষদ' গঠিত হয়। এ সংগঠন ৮ দফাভিত্তিক দাবি নিয়ে আইয়ুববিরোধী আন্দোলনের ডাক দেয়। এ আট দফার অন্যতম প্রধান দাবি ছিল ঐতিহাসিক আগরতলা মামলায় বন্দি শেখ মুজিবুর রহমানসহ অন্য বন্দিদের মুক্তিদান ও মিথ্যা মামলা প্রত্যাহার। 'ডাক'-এর আহ্বানে ১৪ জানুয়ারি সারাদেশে হরতাল পালিত হয়। পুলিশ পূর্ব পাকিস্তানের এ আন্দোলনে গুলি চালায়। এভাবে পূর্ব পাকিস্তানে একের পর এক আইয়ুববিরোধী আন্দোলন চলতে থাকে। 'ডাক'-এর আন্দোলন কর্মসূচির সাথে অন্যান্য পরিষদের যুগপৎ আন্দোলনের মধ্য দিয়ে শুরু হয় পূর্ব পাকিস্তানের ইতিহাসে সবচেয়ে বড় আন্দোলন, ঘটে গণঅভ্যুত্থান। স্বৈরাচারী সেনানায়ক আইয়ুব খান পদত্যাগ করতে বাধ্য হয়। সুতরাং বলা যায় যে, ১৯৬৯ সালে আইয়ুব খানের একনায়কতন্ত্রের অবসানের লক্ষ্যে গঠিত সংগঠন ছিল 'ডাক'। এ সংগঠনের কার্যক্রমের ফলে একপর্যায়ে আইয়ুব খানের পতন হয়, স্বৈরশাসনের অবসান ঘটে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত ষড়যন্ত্রমূলক মামলা আমাকে আগরতলা মামলার কথা স্মরণ করিয়ে দেয়। ১৯৬৬ সালের ছয় দফাভিত্তিক আন্দোলন গণআন্দোলনে রূপ নিলে আইয়ুব সরকার আন্দোলন নস্যাৎ করতে ভিন্ন কৌশল গ্রহণ করে। বাঙালিদের জাতীয়তাবাদী আন্দোলন নস্যাৎ এবং পাকিস্তানের রাজনীতিতে শেখ মুজিবুর রহমানকে নিষ্ক্রিয় ও নির্মূল করার উদ্দেশ্যে ১৯৬৮ সালের ১৮ জানুয়ারি সরকার একটি রাষ্ট্রদ্রোহিতার মামলা করে। শেখ মুজিবুর রহমানকে প্রধান আসামি করে মোট ৩৫ জন সামরিক ও বেসামরিক ব্যক্তিকে মামলায় অভিযুক্ত করা হয়। এ মামলাটি ইতিহাসে 'আগরতলা মামলা' নামে পরিচিত। প্রহসনমূলক এ মামলা পূর্ব পাকিস্তানের জনগণের মনে তীব্র প্রতিক্রিয়ার সৃষ্টি করে। মামলার আসামিদের মুক্তি ও মামলা প্রত্যাহারের দাবিতে রাজনৈতিক দল ও ছাত্র সংগঠনগুলোর যে আন্দোলন পরিচালনা করে তা আইয়ুববিরোধী গণআন্দোলনে পরিণত হয়। অবশেষে তীব্র আন্দোলনের মুখে সরকার ১৯৬৯ সালের ২২ ফেব্রুয়ারি আগরতলা মামলা প্রত্যাহার করতে বাধ্য হয়। উদ্দীপকে দেখা যায়, পশ্চিম পাকিস্তানের জুলুম, নির্যাতন ও বৈষম্যের বিরুদ্ধে বাঙালির অবিসংবাদিত নেতা তথা শেখ মুজিবুর রহমান সোচ্চার হলে তাঁকে ষড়যন্ত্র মামলায় আসামী করা হয়। এটি উপরে আলোচিত আগরতলা মামলার অনুরূপ। তাই বলা যায়, উদ্দীপকে বর্ণিত ষড়যন্ত্রমূলক মামলা আমাকে আগরতলা মামলার কথা স্মরণ করিয়ে দেয়।'"
        }
      ]
    },
    {
      "number": "10",
      "uddipok": "পাকিস্তান রাষ্ট্র সৃষ্টি হওয়ার পর থেকে পূর্ব ও পশ্চিম পাকিস্তানের মধ্যে বৈষম্য ছিল চরম। শিক্ষা, স্বাস্থ্য, সংস্কৃতি ও অর্থনীতিসহ প্রায় সকল ক্ষেত্রে বাঙালিদের তুলনায় পশ্চিম পাকিস্তানিরা বেশি সুবিধা ভোগ করত। পশ্চিম পাকিস্তানের এই জুলুম-নির্যাতনের ফল হিসেবে নির্বাচনে বাঙালি পশ্চিম পাকিস্তানি শাসকদের বর্জন করে।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "১৯৬৮ সালে আগরতলা মামলা দায়ের করা হয়।"
        },
        {
          "label": "খ",
          "question": "",
          "explanation": "স্বৈরশাসক আইয়ুব খানের পদত্যাগের পর ইয়াহিয়া খান ক্ষমতায় এসে ২৮ মার্চ এক বেতার ভাষণে নির্বাচনের জন্য 'আইনগত কাঠামো আদেশ' ঘোষণা করেন। তিনি ঘোষণা করেন, পশ্চিম পাকিস্তানে এক ইউনিট ব্যবস্থা ভেঙ্গে দিয়ে চারটি নতুন প্রদেশ সৃষ্টি করা হবে। তারপর তিনি 'এক ব্যক্তি এক ভোট' নীতি ঘোষণা করেন। তিনি পূর্ব-পাকিস্তানের সংখ্যাগরিষ্ঠতার দাবি মেনে নেন। এ ছাড়া উক্ত আদেশে ১৯৬১ সালের আদমশুমারির লোকসংখ্যা অনুযায়ী প্রাদেশিক পরিষদের আসন সংখ্যা বণ্টন করা হয়। প্রাপ্ত বয়স্কদের ভোটে জাতীয় ও প্রাদেশিক পরিষদের সদস্যগণ নির্বাচিত হবেন বলা হয়।"
        },
        {
          "label": "গ",
          "question": "",
          "explanation": "১৯৭০ সালের নির্বাচনে শেখ মুজিবুর রহমানের নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ১৯৭০ সালের নির্বাচনে আওয়ামী লীগ জাতীয় পরিষদে ১৬২টি আসনের মধ্যে ১৬০টি আসন লাভ করে। সংরক্ষিত মহিলা আসনসহ আওয়ামী লীগ মোট ১৬৭টি আসন লাভ করে জাতীয় পরিষদে একক সংখ্যাগরিষ্ঠতা অর্জন করে। আবার পূর্ব পাকিস্তানে প্রাদেশিক পরিষদের ৩১০টি (সংরক্ষিত ১০টি মহিলা আসনসহ) আসনের মধ্যে আওয়ামী লীগ মোট ২৯৮টি আসন পেয়ে নিরঙ্কুশ সংখ্যাগরিষ্ঠতা অর্জন করে। ভোটের ফলাফল মূল্যায়নে দেখা যায়, মোট প্রদত্ত ভোটের মধ্যে আওয়ামী লীগ পূর্ব পাকিস্তানে জাতীয় পরিষদে ৭৫.১০% এবং প্রাদেশিক পরিষদের ৭০.৪৮% ভোট পায়। জাতীয় ও প্রাদেশিক পরিষদে আওয়ামী লীগ নিরঙ্কুশ সংখ্যাগরিষ্ঠতা অর্জন করায় এ দলের নেতৃত্বে সরকার গঠিত ছিল ন্যায়সঙ্গত। কিন্তু, পাকিস্তানের সামরিক শাসক ইয়াহিয়া খান আওয়ামী লীগের হাতে ক্ষমতা হস্তান্তর করতে গড়িমসি আরম্ভ করে। তিনি ৩ মার্চ অনুষ্ঠিতব্য জাতীয় পরিষদের অধিবেশন জুলফিকার আলী ভুট্টোর প্ররোচনায় ১ মার্চ স্থগিত ঘোষণা করেন। এ ঘোষণার সঙ্গে সঙ্গে পূর্ব পাকিস্তানের ছাত্র, শ্রমিক, 'সরকারি-বেসরকারি কর্মকর্তা-কর্মচারী তথা সাধারণ মানুষ বিক্ষোভে ফেটে পড়ে।"
        },
        {
          "label": "ঘ",
          "question": "",
          "explanation": "বাংলাদেশের স্বাধীনতার ইতিহাসে ১৯৭০ সালের নির্বাচন এক গুরুত্বপূর্ণ অধ্যায়। এ নির্বাচনের মধ্য দিয়েই যুক্ত পাকিস্তানের মৃত্যুঘণ্টা বেজে ওঠে। তাই এ নির্বাচনের গুরুত্ব অপরিসীম। ১৯৭০ সালের নির্বাচনের ফলাফলের মধ্যেই বাংলাদেশের বীজ লুকিয়ে ছিল। ১৯৭০ সালের নির্বাচনের মাধ্যমে পূর্ব বাংলার মানুষ ছয় দফার প্রতি সমর্থন ব্যক্ত করে। এ নির্বাচনে ইয়াহিয়া খান ঘোষণা করেছিলেন যে, নির্বাচিত বিজয়ী দল কেন্দ্রীয় ও প্রাদেশিক পরিষদ গঠন করে সংবিধান প্রণয়ন করবে। কিন্তু নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করায় ষড়যন্ত্র শুরু হয়। পাকিস্তানি শাসকগোষ্ঠী-বুঝতে পারে যুক্ত পাকিস্তানের মৃত্যুঘণ্টা বাজতে আর বেশি দেরি নেই। তাই ৩ মার্চ জাতীয় পরিষদের অধিবেশন বসার কথা থাকলেও ১ মার্চ প্রেসিডেন্ট তা স্থগিত ঘোষণা করেন। এর প্রতিক্রিয়ায় আওয়ামী লীগের নির্বাচিত জনপ্রতিনিধিরা রেসকোর্স ময়দানে ৩ মার্চ শপথ গ্রহণ করে এবং বঙ্গবন্ধু ৭ মার্চ তার বিখ্যাত ভাষণের মাধ্যমে অসহযোগ আন্দোলন শুরু করেন। বিভিন্ন ঘটনার মধ্য দিয়ে ২৫ মার্চ ইয়াহিয়া খান গণহত্যার নির্দেশ দিয়ে গোপনে ঢাকা ত্যাগ করেন। কারণ তিনি বুঝতে পেয়েছিলেন অখন্ড পাকিস্তান টিকিয়ে রাখা আর সম্ভব না। শুরু হয় মুক্তিযুদ্ধ। নয় মাস রক্তক্ষয়ী যুদ্ধের পর যুক্ত পাকিস্তানের মৃত্যু হয় এবং বাংলাদেশ নামের স্বাধীন রাষ্ট্রের জন্ম হয়। সুতরাং উপরের আলোচনার মাধ্যমে বলা যায়, বাংলাদেশের ইতিহাসে ১৯৭০ সালের নির্বাচনের গুরুত্ব অপরিসীম।"
        }
      ]
    },
    {
      "number": "11",
      "uddipok": "১৯৭০ সালের নির্বাচনে বিজয়ী বাঙালিদের ক্ষমতায় যেতে না দেওয়া হলে পরবর্তীতে তারা একটি সরকার গঠন করে। মুক্তিযুদ্ধের দীর্ঘ নয় মাস উক্ত সরকার বাঙালির যুদ্ধ পরিচালনার দিক নির্দেশনা প্রদান করে। বাংলাদেশের স্বাধীনতার ইতিহাসে উক্ত সরকারের অবদান অনস্বীকার্য।",
      "tag": "ISCD 25",
      "sub_questions": [
        {
          "label": "ক",
          "question": "",
          "explanation": "ঐতিহাসিক মুজিবনগর সরকারের অস্থায়ী কার্যালয় স্থাপন করা হয়েছিল কলকাতার ৮ নং থিয়েটার রোডে।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত্র বাঙালির ওপর নৃশংস হত্যাকাণ্ড শুরু করে যা অপারেশন সার্চলাইট নামে পরিচিত। ২৫ মার্চ রাতে প্রথম হামলার শিকার হন ফার্মগেট এলাকার মিছিলরত বাঙালি ছাত্র-জনতা। একই সঙ্গে রাজারবাগ পুলিশ লাইনস ও পিলখানায় পাকিস্তানি সেনাবাহিনী আক্রমণ করে। এভাবে তারা পুরো পূর্ব পাকিস্তানে নৃশংস হত্যাযজ্ঞ চালায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সরকার দ্বারা গণপ্রজাতন্ত্রী বাংলাদেশের মুজিবনগর সরকারকে নির্দেশ করে। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চ লাইট'। ২৫ মার্চ রাতে রাও ফরমান আলীর নেতৃত্বে পুরানো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম নির্যাতন চালানো হয়। এছাড়া রাজারবাগ পুলিশ লাইনস, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লক্ষ বাঙালির জীবন প্রদীপ নিভিয়ে দেয়। উদ্দীপকে দেখা যায়, ১৯৭০ সালের নির্বাচনে বিজয়ী বাঙালিদের ক্ষমতায় যেতে না দেওয়া হলে পরবর্তীতে তারা একটি সরকার গঠন করে। মুক্তিযুদ্ধের দীর্ঘ ৯ মাস এ সরকার বাঙালির যুদ্ধ পরিচালনার দিক নির্দেশনা প্রদান করে। উপরের আলোচনায় এটি স্পষ্ট যে, এ সরকার গণপ্রজাতন্ত্রী বাংলাদেশের মুজিবনগর সরকারকে নির্দেশ করে।"
        },
        {
          "label": "ঘ",
          "question": "",
          "explanation": "বাঙালির স্বাধীনতার ইতিহাসে উক্ত সরকার অর্থাৎ মুজিবনগর সরকারের অবদান অনস্বীকার্য। ১৯৭১ সালের ১০ এপ্রিল তারিখে গঠিত মুজিবনগর সরকারই বাংলাদেশের মুক্তিযুদ্ধ পরিচালনা করে। প্রতিবেশী ভারত তাদের এ বিষয়ে অস্ত্র, প্রশিক্ষণ, ভারতে অবস্থান নিয়ে কার্যক্রম পরিচালনার অনুমতি ও কূটনৈতিক সমর্থন দিয়ে সহায়তা করেছিল। ১৯৭১ সালের ১৭ এপ্রিল শপথ গ্রহণ করার পর থেকেই এ সরকার মুক্তিযুদ্ধ পরিচালনা শুরু করে। স্বাধীনতা সংগ্রামের, সময় বঙ্গবন্ধু শেখ মুজিবুর রহমানের অনুপস্থিতিতে উপরাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদ দক্ষতার সঙ্গে মুজিবনগর সরকারের কার্যক্রম পরিচালনা করেন। তাজউদ্দীন আহমদের সভাপতিত্বে সেক্টর কমান্ডারদের বৈঠকে স্বীমানা চিহ্নিতকরণ, বাংলাদেশের ভেতরে গেরিলা ঘাঁটি স্থাপন ইত্যাদি বিষয়ে পরিকল্পনা প্রণয়ন করা হয়। এ সরকার গোটা দেশের যুদ্ধাঞ্চলকে ১১টি সেক্টরে বিভক্ত করে সীমানা চিহ্নিত করে। মুক্তিযুদ্ধ পরিচালনার জন্য মুজিবনগর সরকার নিয়মিত ও অনিয়মিত বাহিনী গড়ে তোলে। কৃষক, শ্রমিক, ছাত্র, যুবকসহ সকল স্তরের জনগণকে নিয়ে অনিয়মিত বাহিনী গঠিত হয়। এ বাহিনীর সদস্যসংখ্যা ছিল ১ লক্ষ ১২ হাজার। মুক্তিযুদ্ধের পক্ষে বিদেশে জনমত গঠনেও মুজিবনগর সরকার ব্যাপক কর্মসূচি গ্রহণ করে। বিভিন্ন দেশে এ সরকার দূত পাঠায়। এ সরকারের জোরদার কূটনৈতিক তৎপরতায় মুক্তিযুদ্ধের পক্ষে বিশ্বের বিভিন্ন দেশের সমর্থন পাওয়া সহজতর হয়। উপরের আলোচনার ভিত্তিতে বলা যায়, বাঙালির স্বাধীনতার ইতিহাসে মুজিবনগর সরকারের তাৎপর্যপূর্ণ অবদান রয়েছে।"
        }
      ]
    }
  ]
}