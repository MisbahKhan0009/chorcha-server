{
  "title": "বিএএফ শাহীন কলেজ,কুর্মিটোলা ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৯১৮ সালে রাশিয়ার সমাজতান্ত্রিক নেতা ভ.ই. লেনিন স্বীয় রাজধানী পেট্রোগ্রাড থেকে অধিকতর নিরাপদ স্থান মস্কোতে স্থানান্তর করেন। মস্কো অপেক্ষাকৃত কেন্দ্রস্থলে অবস্থিত হওয়ায় বহিঃশত্রুর আক্রমণের আশঙ্কা কম ছিল। তাছাড়া পেট্রোগ্রাড সুবিধাভোগী শ্রেণির নিরাপদ অভয়ারণ্য হওয়ায় তিনি এ সিদ্ধান্ত নেন। এরপর লেনিন দেশের ভঙ্গুর অর্থনীতিকে চাঙ্গা করার জন্য বিভিন্ন অর্থনৈতিক সংস্কারমূলক কর্মসূচি হাতে নেন।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "ইংরেজরা ১৭১৭ সাল থেকে বিনাশুল্কে বাণিজ্য শুরু করে।"
        },
        {
          "label": "খ",
          "question": "",
          "explanation": "দেওয়ানি লাভ ভারতীয় উপমহাদেশে ইংরেজদের আধিপত্য বিস্তারে গুরুত্বপূর্ণ ভূমিকা পালন করে। সম্রাটের কাছ থেকে দেওয়ানি লাভের ফলে ব্রিটিশ ইস্ট ইন্ডিয়া কোম্পানি (British East India Company) বাংলা, বিহার ও উড়িষ্যার রাজস্ব আদায়ের অধিকার পায়। পাশাপাশি এর মাধ্যমে কোম্পানির সার্বভৌমত্বের ভিত্তি প্রতিষ্ঠিত হয়। দেওয়ানি লাভের মাধ্যমে ইস্ট ইন্ডিয়া কোম্পানি নিছক বাণিজ্যিক প্রতিষ্ঠান থেকে অনেকাংশে রাজনৈতিক প্রতিষ্ঠানে পরিণত হয়। ভারতের জনগণ ও বিভিন্ন অঞ্চলের শাসকদের কাছে ইংরেজদের মর্যাদা বৃদ্ধি পায়। সর্বোপরি দেওয়ানি লাভের ফলে বাংলা প্রদেশের ওপর ইংরেজ প্রভৃত্ব প্রতিষ্ঠিত হয়। কোম্পানির আর্থিক সচ্ছলতাও বৃদ্ধি পায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের শাসকের কর্মকাণ্ডের সাথে পাঠ্যবইয়ের বাংলার নবাব মীর কাশিমের কর্মকাণ্ডের মিল খুঁজে পাওয়া যায়। মীর কাশিম ছিলেন রাজনীতিতে দূরদর্শী এবং সুদক্ষ শাসক। তিনি বুঝতে পেরেছিলেন, মীরজাফরের পতনের মূলে ছিল নরাব হিসেবে তার আর্থিক দূরবস্থা, সামরিক দুর্বলতা এবং ইস্ট ইন্ডিয়া কোম্পানির অর্থলোলুপতা। মীর, কাশিম চেয়েছিলেন সম্মানজনক উপায়ে চুক্তিমত ইংরেজদের প্রাপ্য মিটিয়ে বাংলার স্বার্থরক্ষা করতে। এজন্য তিনি কোম্পানির প্রাপ্য মিটিয়ে আর্থিক ও সামরিক স্বাবলম্বিতা অর্জনের দিকে নজর দেন। আর্থিকভাবে সক্ষম হওয়ার পর বাংলার স্বার্থ রক্ষা করতে মীর কাশিম আরও কিছু ব্যবস্থা গ্রহণ করেন। যেমন- রাজধানী মুর্শিদাবাদ থেকে মুঙ্গেরে স্থানান্তর, কোম্পানির ব্যবসার সীমারেখা নির্ধারণ ইত্যাদি। কিন্তু তার এ সব উদ্যোগ ইংরেজদের মনে সন্দেহের সৃষ্টি করে। ফলে কোম্পানির সাথে তার দ্বন্দ্বের সূত্রপাত হয়। উদ্দীপকে দেখা যায়, রুশ বিপ্লবের নেতা ভ.ই. লেনিন কৌশল হিসেবে রাজধানী পেট্রোগ্রাড থেকে মস্কোতে স্থানান্তর করেন। এরপর তিনি ভঙ্গুর অর্থনীতিকে সচল করার জন্য বিভিন্ন অর্থনৈতিক সংস্কারমূলক কর্মসূচি হাতে নেন। উদ্দীপকের লেনিনের কর্মকাণ্ডের সাথে উপরে আলোচিত মীর কাশিমের কর্মকাণ্ডের তুলনা করলে সহজেই প্রতীয়মান হয় যে, নবাব মীর কাশিম ঐ রুশ নেতারই প্রতিচ্ছবি। তাই নিঃসন্দেহে বলা যায়, উদ্দীপকের শাসকের কর্মকাণ্ডের সাথে বাংলার নবাব মীর কাশিমের কর্মকাণ্ডের মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত শাসকের গৃহীত কর্মকাণ্ডই প্রতিপক্ষের মনে সন্দেহ ও অসন্তোষের জন্ম দেয়- মতামত দাও।",
          "explanation": "নিম্নের অনুরূপ: হ্যাঁ, আমি মনে করি নবাব মীর কাশিমের গৃহীত কর্মকাণ্ডই প্রতিপক্ষ অর্থাৎ ইংরেজদের মনে সন্দেহ ও অসন্তোষের জন্ম দেয়। এরই চূড়ান্ত পরিণতি বক্সারের যুদ্ধ এবং নবাবের পতন। মীর কাশিম ছিলেন রাজনীতিতে দূরদর্শী এবং সুদক্ষ শাসক। এ কারণে তিনি বুঝতে পেরেছিলেন মীরজাফরের পতনের মূলে ছিল আর্থিক দুরবস্থা ও সামরিক দুর্বলতা। ইস্ট ইন্ডিয়া কোম্পানির অর্থলোলুপতাও এজন্য দায়ী ছিল। মীর কাশিম সম্মানজনক উপায়ে ইংরেজদের প্রাপ্য মিটিয়ে আর্থিক ও সামরিক দুর্বলতা কাটিয়ে বাংলার স্বার্থ রক্ষা করতে চেয়েছিলেন। তিনি মীরজাফরের আমলের উচ্চপদস্থ কর্মচারীদের অবৈধ পন্থায় উপার্জিত অর্থ বলপূর্বক আদায় করেন; বস্তু অসৎ সরকারি কর্মকর্তা-কর্মচারীর সম্পত্তি বাজেয়াপ্ত করেন। ধনাঢ্য শেঠ পরিবারের কাছ থেকে বলপূর্বক প্রচুর অর্থ ঋণ গ্রহণ করেন এবং শাসনকার্যে ব্যয় সংকোচন করেন। এছাড়া তিনি 'আবওয়াব' বা 'অতিরিক্ত কর' ধার্য করে রাজস্ব বৃদ্ধি করতে সক্ষম হন। এভাবে আর্থিকভাবে সমর্থ হওয়ার পর মীর কাশিম ইংরেজদের ওপর থেকে নির্ভরতা কমাতে আরও কয়েকটি ব্যবস্থা গ্রহণ করেন। তার লক্ষ্য ছিল, স্বাধীনভাবে নবাবি পরিচালনা করে বাংলার স্বার্থ রক্ষা করা। কিন্তু তার এ উদ্যোগসমূহ ইংরেজদের মনে সন্দেহ সৃষ্টি করে। ফলে বাংলার নবাবের সাথে ইংরেজদের দ্বন্দ্ব অবশ্যম্ভাবী হয়ে উঠে। এ দ্বন্দ্বের পরিপ্রেক্ষিতেই বক্সারের যুদ্ধ সংঘটিত হয়। উপরের আলোচনা থেকে এ কথা বলা যায় যে, মীর কাশিমের গৃহীত কর্মকাণ্ডই ইংরেজদের মনে সন্দেহ ও অসন্তোষ সৃষ্টি করে।"
        }
      ]
    },
    {
      "number": "2",
      "uddipok": "'ক' অঞ্চল একসময় অনেকের অজানা ছিল। ১৭৭৩ সালে জনাব 'খ' এর যখন এ অঞ্চলটি নজরে পড়ে তারপর সারাবিশ্বেই এ অঞ্চলের কথা ছড়িয়ে পড়ে। ফলে ধীরে ধীরে বিভিন্ন দেশ এ অঞ্চলে প্রবেশ করে। তাদের মধ্যে একটি দেশ অন্য দেশগুলোর বাধা উপেক্ষা করে একচ্ছত্র আধিপত্য বিস্তার করে।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "সম্রাট শাহজাহানের নির্দেশে কাসিম খান পর্তুগিজদের হুগলী কুঠি থেকে বিতাড়িত করে।"
        },
        {
          "label": "খ",
          "question": "",
          "explanation": "কোম্পানির শাসনামলে রবার্ট ক্লাইভ প্রবর্তিত উৎপীড়নমূলক দ্বৈতশাসন ব্যবস্থা এবং প্রাকৃতিক দুর্যোগের কারণে বাংলায় মন্বন্তর দেখা দেয়। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে। এছাড়া সব দিক দিয়ে প্রজাদের ওপর অত্যাচার চালানো হয়। এ শাসনব্যবস্থার কারণে জনগণের দুর্দশা চরমে পৌঁছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে দারুণ খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর' নামে পরিচিত।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে পাঠ্যবইয়ে বর্ণিত ঔপনিবেশিক শক্তি অর্থাৎ ভারতবর্ষে আসা ইউরোপীয় বাণিজ্যিক গোষ্ঠীগুলোর সাদৃশ্য খুঁজে পাওয়া যায়। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। কেউ এসেছে হানাদাররূপে, আবার কেউ বণিক বেশে। ১৪৯৮ সালে পর্তুগিজ নাবিক ভাস্কো-দা-গামা প্রথম ইউরোপীয় হিসেবে সমুদ্রপথে ভারতে আসার পর থেকে একের পর এক ইউরোপীয় জাতি এখানে বাণিজ্যের উদ্দেশ্যে আসতে থাকে। এদের মধ্যে ছিল পর্তুগিজ, ওলন্দাজ, দিনেমার, ইংরেজ, ফরাসি ইত্যাদি। এদের উদ্দেশ্য মূলত ছিল বাণিজ্য বা সম্পদ আহরণ করা। ভারতীয় উপমহাদেশের ধনসম্পদের কথা জানতে পেরে ইউরোপীয় দেশের বণিকরা বাণিজ্যিক কোম্পানি গঠন করে একে একে এ অঞ্চলে আসে। এক সময় ভারতের সম্পদ করায়ত্ত এমনকি রাজনৈতিক ক্ষমতা দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাতপ্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। কালক্রমে তাদের বণিকের মানদণ্ড পরিণত হয় রাজদণ্ডে। ভারতবর্ষ পরিণত হয় সুবিশাল ব্রিটিশ সাম্রাজ্যের অংশে। উদ্দীপকে বলা হয়েছে, ১৭৭৩ খ্রিস্টাব্দে জেমস কুক ও তার সহযোগী নাবিকরা অ্যান্টার্কটিকা অঞ্চল আবিষ্কার করেন। এই সংবাদ সারাবিশ্বে ছড়িয়ে পড়লে বুশ, ইংরেজ ও আমেরিকানরা অর্থনৈতিক সুবিধার আশায় ঐ অঞ্চলে প্রবেশ করে। উদ্দীপকের এ ঘটনার সাথে ভারতবর্ষে ইউরোপীয় কোম্পানিসমূহের আগমনের মিল রয়েছে। ১৪৯৯ সালে পর্তুগিজ নাবিক ভাস্কো-দা-গামা ভারতবর্ষে আসার জলপথ আবিষ্কার করার পর থেকেই বিভিন্ন ঔপনিবেশিক শক্তি এ দেশে আসতে থাকে। তাই বলা যায়, উদ্দীপকের ঘটনার সাথে পাঠ্যবইয়ে বর্ণিত ঔপনিবেশিক শক্তি অর্থাৎ ভারতবর্ষে আসা ইউরোপীয় বণিকদের মিল রয়েছে।"
        },
        {
          "label": "ঘ",
          "question": "",
          "explanation": "নিম্নের অণুরূপ: হ্যাঁ, আমি মনে করি ভারতবর্ষে অন্য ঔপনিবেশিক শক্তিগুলোর চেয়ে আধিপত্য বিস্তারকারী দেশটি অর্থাৎ ইংরেজরা ছিল অনেক বেশি সুসংগঠিত। ভারতীয় উপমহাদেশে ব্যবসা-বাণিজ্ঞ করার উদ্দেশ্যে একের পর এক ইউরোপীয় জাতির আগমন ঘটে। যেমন- পর্তুগিজ, ওলন্দাজ, ফরাসি, ইংরেজ ইত্যাদি। কিন্তু কৌশল ও সামরিক শক্তিতে কেউ ইংরেজদের সঙ্গো প্রতিযোগিতায় টিকতে পারেনি। তারা একে একে ভারতবর্ষ ত্যাগে বাধ্য হয়েছিল। ইংরেজরা অত্যন্ত কৌশলী এবং সুসংগঠিত ছিল বলেই সবার ওপর আধিপত্য বিস্তারে সক্ষম হয়েছিল। ভারতবর্ষে ইংরেজদের আধিপত্য প্রতিষ্ঠার মূল সূত্র ছিল বাণিজ্য। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্ব ভারতীয় দ্বীপপুঞ্জে (বর্তমান দক্ষিণ-পূর্ব এশিয়া) বাণিজ্য করতে আসে। ইংরেজ বণিকরা মুঘল সম্রাট জাহাঙ্গীরের কাছ থেকে ভারতের পশ্চিম উপকূলীয় বন্দর সুরাটে বাণিজ্য কুঠি স্থাপনের অনুমতি আদায় করে। ব্রিটিশ ইস্ট ইন্ডিয়া কোম্পানি ক্রমে পূর্ব ভারতে হরিহরপুর, বালাসোর, পাটনা এবং কাশিমবাজারে বাণিজ্য কুঠি স্থাপন করে। তারা একসময় পশ্চিমবাংলার কলকাতা, সুতানটি এবং গোবিন্দপুর গ্রামের জমিদারি লাভ করে যেখানে পরে মহানগর কলকাতা গড়ে ওঠে। ইংরেজরা প্রথমে বাণিজ্যকে কেন্দ্র করে ভারতে এলেও এক পর্যায়ে উচ্চাভিলাষী হয়ে রাজনৈতিক ক্ষমতা অর্জনে সচেষ্ট হয়। স্থানীয় শাসকদের অন্তর্কোন্দল ও সামরিক দুর্বলতার সুযোগ নিয়ে তারা নিজেদের শক্তি বৃদ্ধি করে এবং এক সময় ভারতে দখলদারিত্ব প্রতিষ্ঠা করে। পরিশেষে বলা যায়, ঔপনিবেশিক ইংরেজরা যেমন ছিল সুকৌশলী তেমনি ছিল সুসংগঠিত। আর এর বলেই তারা অন্য প্রতিদ্বন্দ্বীদের হটিয়ে ভারতে প্রাধান্য প্রতিষ্ঠা করতে পেরেছিল।"
        }
      ]
    },
    {
      "number": "3",
      "uddipok": "আমাদের প্রতিবেশী একটি দেশের রাজনৈতিক ইতিহাসে রাজনীতি সচেতন ব্যক্তিবর্গ তাদের অধিকার আদায়ের জন্য বিক্ষিপ্তভাবে কাজ করতে থাকে। কিন্তু এভাবে কাজ করলে বিশৃঙ্খলা বৃদ্ধির সম্ভাবনা থাকে। এরূপ অবস্থায় সরকারকে সহযোগিতা ও নিজেদের অধিকার আদায়ের জন্য তাদের একটি সমন্বিত সংগঠন গড়ে তোলা প্রয়োজন হয়ে পড়ে। এ সময়ে একটি রাজনৈতিক সংগঠন গড়ে ওঠে। এ সংগঠনটি দেশটির স্বাধীনতা অর্জনে অগ্রণী ভূমিকা পালন করেছিল।",
      "tag": "BAFSCK 25",
      "sub_questions": [
        {
          "label": "ক",
          "question": "কত খ্রিষ্টাব্দে লক্ষ্মৌ চুক্তি সম্পাদিত হয়?",
          "explanation": "১৯১৬ খ্রিষ্টাব্দে লক্ষ্মৌ চুক্তি সম্পাদিত হয়।"
        },
        {
          "label": "খ",
          "question": "ইলবার্ট বিল কী? ব্যাখ্যা কর।",
          "explanation": "লর্ড রিপন তার শাসনামলে বিভিন্ন সমস্যার সমাধান করেন এবং নতুন নতুন সংস্কার কর্মসূচি গ্রহণ করেন। তার শাসনকালীন সময়ের অন্যতম কীর্তি হলো ইলবার্ট বিল নামে একটি আইনের পরিকল্পনা। এ বিলের উদ্দেশ্য ছিল বিচার ও প্রশাসনিক ক্ষেত্রে ভারতীয় ও ইউরোপীয়দের মধ্যে যে বৈষম্য ছিল তা দূর করা। লর্ড রিপন বিচার বিভাগের বৈষম্য দূরীকরণের জন্য সচিব ইলবার্টকে একটি বিল প্রণয়নের দায়িত্ব দেন। যার কারণে স্যার ইলবার্ট এর নামানুসারে এ বিলটি ইলবার্ট বিল নামে পরিচিত। এ বিলে ভারতীয় বিচারকদের ইউরোপীয় অপরাধীদের বিচার করার ক্ষমতা দেয়া হয়। এ বিলটি ১৮৮৩ সালে পাস হয়। ইলবার্ট বিল ছিল ভারতীয় রাজনৈতিক অগ্রযাত্রার পথে একটি গুরুত্বপূর্ণ ঘটনা। কেননা এ বিলকে কেন্দ্র করে ইউরোপীয়দের মনোভাবের প্রেক্ষিতে ভারতে জাতীয়তাবাদী আন্দোলনের গতি প্রসারিত হয়েছিল।"
        },
        {
          "label": "গ",
          "question": "উদ্দীপকের সংগঠনের সাথে তোমার পাঠ্যবইয়ের কোন সংগঠনের সাদৃশ্য পরিলক্ষিত হয়? ব্যাখ্যা কর।",
          "explanation": "﻿উদ্দীপকের সাংগঠনের সাথে পাঠ্যবই এর কংগ্রেস সংগঠন এর মিল রয়েছে। নিচে ব্যাখ্যা করা হলোঃ   উদ্দোপকে আমাদের প্রতিবেশী একটি দেশের রাজনৈতিক ইতিহাসে রাজনীতি সচেতন ব্যক্তিবর্গ তাদের অধিকার আদায়ের জন্য বিক্ষিপ্তভাবে কাজ করতে থাকে। কিন্তু এভাবে কাজ করলে বিশৃঙ্খলা বৃদ্ধির সম্ভাবনা থাকে। এরূপ অবস্থায় সরকারকে সহযোগিতা ও নিজেদের অধিকার আদায়ের জন্য তাদের একটি সমন্বিত সংগঠন গড়ে তোলা প্রয়োজন হয়ে পড়ে। এ সময়ে একটি রাজনৈতিক সংগঠন গড়ে ওঠে। এ সংগঠনটি দেশটির স্বাধীনতা অর্জনে অগ্রণী ভূমিকা পালন করেছিল। কংগ্রেস ভারতের অন্যতম প্রাচীন রাজনৈতিক সংগঠন। ভারতের স্বাধীনতা আন্দোলনে জাতীয় কংগ্রেস নেতৃত্ব দান করেছিল। ১৯৪৭ সালে ভারত স্বাধীনতা অর্জন করলে, কংগ্রেস দেশের প্রধান রাজনৈতিক দলে পরিণত হয়। সুতরাং বলা যায় যে, উদ্দীপকের সাংগঠনের সাথে পাঠ্যবই এর কংগ্রেস সংগঠন এর মিল রয়েছে।"
        },
        {
          "label": "ঘ",
          "question": "দেশটির স্বাধীনতা সংগ্রামে উক্ত সংগঠনটির ভূমিকা বিশ্লেষণ কর।",
          "explanation": "দেশটি হলো ভারত। ভারতের স্বাধীনতা সংগ্রামে উক্ত সংগঠন তথা কংগ্রেস ভূমিকা উল্লেখযোগ্য। নিচে বিশ্লেষণ করা হলোঃ ভারতীয় জাতীয় কংগ্রেস ভারতীয় উপমহাদেশ এর প্রথম রাজনৈতিক দল। ব্রিটিশদের পৃষ্ঠপোষকতায় কংগ্রেস প্রতিষ্ঠা হলেও, অতি অল্প সময়ের মধ্যে এ দলের মধ্যে ব্রিটিশ বিরোধী মনোভাবের উদ্ভব হয় এবং শেষ পর্যায়ে এ দলের নেতৃত্বে ব্রিটিশ উপনিবেশিক শাসনের অবসান হয়। ১৮৮৫ সালে প্রতিষ্ঠার পর থেকে কংগ্রেসের কার্যক্রম দুটি প্রধান নীতি অবলম্বন করে পরিচালিত হয়। একটি হচ্ছে সরকারি কর্মকাণ্ড ও নীতিমালার অত্যন্ত সংযত ভাষায় সমালোচনা করা; আর অপরটি হচ্ছে সরকারের নিকট বিভিন্ন সংস্কার দাবি বিনয়ের সাথে উত্থাপন করা। এ সংস্কার দাবিদাওয়াগুলো ছিল মূলত রাজনৈতিক ও অর্থনৈতিক।   ভারতীয়দের ক্রমবর্ধমান অসন্তোষ ও বিদ্রোহী মনোভাবকে নিরাপদ বহিঃপ্রকাশের পথ করে দেওয়ার জন্য কংগ্রেস প্রতিষ্ঠা করা হয়। অল্প সময়ের মধ্যেই কংগ্রেস ভারতীয় জনগণের রাজনৈতিক আশা-আকাঙ্ক্ষার মূর্ত প্রতীক এবং ব্রিটিশ বিরোধী স্বাধীনতা সংগ্রামের প্রধান মঞ্চ হিসেবে আবির্ভূত হয়। তাই বলা হয়, কংগ্রেস ভারতের জাতীয়তাবাদী চেতনাকে সংগঠিত এবং সুসংহত করে জাতিকে স্বাধিকার আন্দোলন থেকে স্বাধীনতা আন্দোলনের ধারায় প্রবাহিত করে। অবশেষে কংগ্রেস ভারতীয় উপমহাদেশে ব্রিটিশ শাসনের অবসান ঘটায় এবং ১৯৪৭ সালে ভারতের স্বাধীনতা অর্জনে অগ্রণী ভূমিকা পালন করে। পরিশেষে বলা যায় যে, ভারতের স্বাধীনতা সংগ্রামে কংগ্রেসের ভূমিকা রয়েছে।"
        }
      ]
    },
    {
      "number": "4",
      "uddipok": "একসময় এ উপমহাদেশের মুসলমানেরা মুসলিম একটি দেশের পক্ষ অবলম্বন করে পশ্চিমা শক্তির বিরুদ্ধে আন্দোলন শুরু করেছিল। তাদের উদ্দেশ্য ছিল কোনো ক্রমেই যেন মুসলমানদের এই দেশটির ক্ষতি না হয়। পরবর্তীতে এই আন্দোলন আরেকটি আন্দোলনের সাথে একত্রিত হয়ে পরিচালিত হলে এতে নতুন মাত্রা যোগ হয়।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "ভারতের প্রথম ভাইসরয় ছিলেন লর্ড ক্যানিং।"
        },
        {
          "label": "খ",
          "question": "",
          "explanation": "রানি ভিক্টোরিয়া ১৮৫৮ সালের রাজকীয় ঘোষণার মাধ্যমে ভারতে কোম্পানি শাসনের বিলুপ্তি ঘোষণা করে তদস্থলে ব্রিটিশ শাসনের অবতারণা করেন। এ ঘোষণার প্রধান ধারাগুলো হলো- ১. ভারতের শাসনভার ব্রিটিশদের হাতে থাকবে এবং তা ব্রিটিশ রানির নামে পরিচালিত হবে। ২. ব্রিটিশ সরকার কোম্পানি শাসনামলে ভারতীয় রাজ্যবর্গের সাথে সম্পদিত চুক্তি অনুসরণ করবে। ৩. লর্ড ডালহৌসি প্রবর্তিত সাম্রাজ্যবাদী নীতি ও স্বত্ববিলোপ নীতি পরিত্যক্ত হবে। ৪. ধর্মীয় ক্ষেত্রে ভারতীয়দের পূর্ণ স্বাধীনতা থাকবে। ৫. জাতি-ধর্ম-বর্ণ নির্বিশেষে ভারতীয়দের সরকারি চাকরিতে নিয়োগ দেয়া হবে ইত্যাদি।"
        },
        {
          "label": "গ",
          "question": "উদ্দীপকে ঐতিহাসিক কোন দুটি আন্দোলনের কথা বলা হয়েছে? তার কারণ আলোচনা করো।",
          "explanation": "উদ্দীপকে ঐতিহাসিক খিলাফত ও অসহযোগ আন্দোলন দুটির কথা বলা হয়েছে। এ আন্দোলনদ্বয়ের পেছনে যৌক্তিক কারণ ছিল। প্রথম বিশ্বযুদ্ধে মিত্র শক্তির নেতৃত্ব দেয় গ্রেট ব্রিটেন ও অক্ষ শক্তির নেতৃত্ব। দেয় জার্মানি। তুরস্ক জার্মানির পক্ষাবলম্বন করায় ভারতীয় মুসলমানদের মনে দ্বৈত আনুগত্যের প্রশ্ন দেখা দেয়। ভারতের মুসলমানরা তুরস্ককে মুসলিম ঐক্যের প্রতীক ও তুরস্কের সুলতানকে খলিফা বলে মনে করত। এ পরিস্থিতিতে ব্রিটিশ সরকার ঘোষণা দেয়, যুদ্ধ শেষে তুরস্কের কোনো ক্ষতি করা হবে না এবং এর অখণ্ডতা রক্ষা করা হবে। অথচ যুদ্ধ শেষে প্রতিশ্রুতি ভঙ্গ করা হয়। ফলে তুরস্কের খলিফাকে তার হৃত মর্যাদায় পুনঃপ্রতিষ্ঠিত করা এবং তুরস্ক সাম্রাজ্যের অখণ্ডতা রক্ষার লক্ষ্যে ১৯১৯ সালের সেপ্টেম্বরে ভারতের মুসলমানগণ 'খিলাফত আন্দোলন' শুরু করে। ১৯২০ সালে অবমাননাকর 'সেভার্সের চুক্তি' সম্পাদিত হলে খিলাফত আন্দোলন তীব্র আকার ধারণ করে। অপরদিকে, রাওলাট আইনের বিরুদ্ধে গান্ধীজীর সত্যাগ্রহ ও প্রতিবাদ আন্দোলনের পটভূমিতে সংঘটিত হয় জালিনওয়ালাবাগের হত্যাকান্ড। ব্রিটিশ সেনাবাহিনীর কর্নেল ডায়ার নিরস্ত্র জনতার ওপর গুলি চালিয়ে কয়েকশ লোককে হত্যা করলে ইংরেজবিরোধী মনোভাব চাঙ্গা হয়ে ওঠে। ফলে ১৯২০ সালের সেপ্টেম্বর মাসে কলকাতায় কংগ্রেসের বিশেষ অধিবেশনে মহাত্মা গান্ধীর অসহযোগ আন্দোলনের কর্মসূচি গৃহীত হয়।"
        },
        {
          "label": "ঘ",
          "question": "এ আন্দোলন সফল হয়েছিল কি? উত্তরের সপক্ষে যুক্তি দাও।",
          "explanation": "না, খিলাফত ও অসহযোগ আন্দোলন সফল হয়নি। তবে এ আন্দোলনকে কেন্দ্র করে ভারতীয় উপমহাদেশে হিন্দু মুসলিম উভয় সম্প্রদায়ের সম্পর্কের উন্নতি ঘটেছিল। খিলাফত আন্দোলনে নেতৃত্বদানকারী খিলাফত কমিটির প্রথম সম্মেলনে সিদ্ধান্ত হয় যে, ব্রিটিশ সরকার তুরস্কের খলিফার মর্যাদা রক্ষার কোনো প্রতিশ্রুতি না দিলে মুসলমানরা সরকারের সঙ্গে অসহযোগ নীতি অনুসরণ করবে। প্রয়োজনে তারা ব্রিটিশ পণ্যও বর্জন করবে। মহাত্মা গান্ধী এসময়ে খিলাফতের বিষয়ে কংগ্রেসের পূর্ণ সহযোগিতার আশ্বাস প্রদান করেন। পরবর্তীতে জাতীয় কংগ্রেস অসহযোগের কর্মসূচি হিসেবে সরকারি চাকরি ও পদবি ত্যাগ, সরকারি শিক্ষা প্রতিষ্ঠানসহ আদালত ও আইন ব্যবসা বর্জন, বিলাতি দ্রব্য পরিহার ইত্যাদি প্রস্তাব গ্রহণ করে। একই সময়ে নাগপুরে খিলাফত কর্মিটি ও মুসলিম লীগ অসহযোগ আন্দোলনের বিস্তারিত কর্মসূচি অনুমোদন করে এবং উভয় সংগঠন স্বাধীনতাকে তাদের চূড়ান্ত লক্ষ্য বলে ঘোষণা করে। ফলে খিলাফত ও অসহযোগ আন্দোলন হিন্দু মুসলমানের যৌথ আন্দোলনে পরিণত হয়। তবে শেষ পর্যন্ত বেশ কিছু কারণে এ আন্দোলন ব্যর্থতায় পর্যবসিত হয়। আন্দোলনের চূড়ান্ত পর্যায়ে অহিংসার স্থলে সহিংসতার ঘটনা ঘটে। ১৯২১ সালের আগস্ট মাসে মালাবারে কৃষকেরা জমিদারের বিরুদ্ধে বিদ্রোহ করে এবং দাঙ্গা-হাঙ্গামার আশ্রয় নেয়। এরপর ১৯২২ সালের ফেব্রুয়ারিতে উত্তর প্রদেশের চৌরিচোরা নামক স্থানে একদল বিক্ষুব্ধ জনতা থানা - আক্রমণ করে ২১ জন সিপাহি ও একজন দারোগাকে জীবন্ত পুড়িয়ে মারে। গান্ধী তার অহিংস ও অসহযোগ আন্দোলনকে এভাবে সহিংসতায় পরিণত হতে দেখে আন্দোলনের সকল কর্মসূচি প্রত্যাহার 'করেন। এতে সারাদেশে হতাশার সৃষ্টি হয়। সরকার শিগগিরই গান্ধীকে গ্রেফতার করে। অসহযোগ আন্দোলনের অবসানে খিলাফত আন্দোলনও দুর্বল হয়ে পড়ে। ১৯২৪ সালে তুরস্কের কামাল আতাতুর্ক খিলাফত বিলুপ্ত ঘোষণার পর এ আন্দোলনের চূড়ান্ত পরিসমাপ্তি ঘটে। খিলাফত ও অসযোগ আন্দোলন সফল না হলেও সে গণজাগরণ ছিল অভূতপূর্ব ও অবিস্মরণীয়। উপমহাদেশের স্বাধিকার আন্দোলনের ইতিহাসে আন্দোলন দুটির অবদান ও গুরুত্ব অপরিসীম।"
        }
      ]
    },
    {
      "number": "5",
      "uddipok": "সাম্রাজ্যবাদী শক্তি দ্বারা শাসিত শফিগঞ্জ একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসকগোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা -দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে এ অঞ্চলে দুটি স্বাধীন রাষ্ট্রের জন্ম হয়।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "হান্টার কমিশন গঠন করেন লর্ড রিপন।"
        },
        {
          "label": "খ",
          "question": "",
          "explanation": "ব্রিটিশ শাসকরা ভারতীয় উপমহাদেশে তাদের শাসন সুপ্রতিষ্ঠিত রাখার জন্য যে নীতি অবলম্বন করেন তা 'ভাগ করো, শাসন করো' নীতি নামে পরিচিত। 1 ভারতে ঔপনিবেশিক শাসনের শুরু থেকেই ব্রিটিশরা 'ভাগ করো, শাসন করো' (Divide and Rule) নীতি অনুসরণ করে এসেছে। একপেশে সাম্প্রদায়িক নীতির ফলে সৃষ্ট হিন্দু-মুসলিম দ্বন্দ্ব, ১৯০৫ সালে সংঘটিত বঙ্গভঙ্গ, ১৯১১ সালে বঙ্গভঙ্গ রদ ঘোষণা ছিল ব্রিটিশ শাসকদের এ নীতির প্রতিফলন। মূলত ভারতীয়দের জাতীয়তাবাদী চেতনা ও আন্দোলনকে নিয়ন্ত্রণ করাই ছিল এ নীতির মূল উদ্দেশ্য।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত ঘটনার সাথে আমার পাঠ্যবইয়ের ঐতিহাসিক লাহোর প্রস্তাবের সাদৃশ্য রয়েছে। ১৯৪০ সালের ২৩ মার্চ মুসলিম, লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হয়, যা 'লাহোর প্রস্তাব' নামে পরিচিত। ব্রিটিশ সরকার ১৯৩৫ সালের ভারত শাসন আইনের মাধ্যমে হিন্দু ও মুসলমানদের রাজনৈতিক সমস্যা সমাধানে ব্যর্থ হলে মুসলিম লীগ মুহাম্মদ আলী জিন্নাহর 'দ্বি-জাতি' তত্ত্বের ভিত্তিতে ঐতিহাসিক লাহোর প্রস্তাব উত্থাপন করে। এর প্রধান প্রস্তাব ছিল ভারতবর্ষের উত্তর-পশ্চিম ও পূর্বাঞ্চলের যেসব অঞ্চল মুসলিম সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করা। এ প্রস্তাবের ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উদ্দীপকে দেখা যায়, সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসক গোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে উক্ত অঞ্চলে দুটি স্বাধীন রাষ্ট্রের জন্ম হয়, যা লাহোর প্রস্তাবের সাথে সাদৃশ্যপূর্ণ।."
        },
        {
          "label": "ঘ",
          "question": "",
          "explanation": "প্রস্তাবের পর একটি আইন তথা ১৯৪৭ সালের ভারত স্বাধীনতা আইনের মাধ্যমে এ দুটি অঞ্চল স্বাধীন হয়। ১৯৪০ সালে মুসলিম লীগের লাহোর অধিবেশনে মুসলমানদের পৃথক রাষ্ট্র প্রতিষ্ঠার দাবি সংবলিত লাহোর প্রস্তাব গৃহীত হয়। মূলত ভারতে হিন্দু-মুসলিম দ্বন্দ্ব কংগ্রেস প্রতিষ্ঠার পর থেকেই অনুভূত হচ্ছিল। মুসলিম লীগ সভাপতি মোহম্মদ আলী জিন্নাহ তার দ্বিজাতি তত্ত্বে ঘোষণা করেন \"আমাদের সামনে উন্মুক্ত একমাত্র পথ হলো প্রধান জাতিগুলোর স্বতন্ত্র মাতৃভূমি গঠনে সহায়তা করে ভারতকে দুটি স্বশাসিত জাতীয় রাষ্ট্রে বিভক্ত করা।\" তিনি আরও বলেন, ভারতে হিন্দু-মুসলমান দুটি আলাদা জাতি। ধর্মভিত্তিক জাতি তত্ত্ব প্রয়োগ করে তিনি মুসলমানদের জন্য স্বতন্ত্র মাতৃভূমি ও রাষ্ট্র দাবি করেন। লাহোর প্রস্তাবের দাবিগুলোর ভিত্তিতে ১৯৪৭ সালের ভারত স্বাধীনতা আইনের মাধ্যমে ভারত ও পাকিস্তান নামক পৃথক দুটি রাষ্ট্রের জন্ম হয়। এ আইনের প্রধান ধারাটি ছিল ব্রিটেনের ভারতীয় উপনিবেশটি ভারতীয় ইউনিয়ন' এবং পাকিস্তান নামে দুটি সম্পূর্ণ স্বাধীন ডোমিনিয়নে বিভক্ত হবে এবং ১৯৪৭ সালের ১৫ আগস্ট থেকে এই ডোমিনিয়নদ্বয়ের স্বাধীনতা কার্যকর হবে। মূলত ১৯৪৭ সালের ভারত স্বাধীনতা আইন এ উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। ১৭৫৭ সালের পলাশীর যুদ্ধের মাধ্যমে ব্রিটিশদের হাতে লুপ্ত এ অঞ্চলের স্বাধীনতা ১৯৪৭ সালের এ আইনের মাধ্যমে পুনরুদ্ধার হয়। ব্রিটিশ রাজ্যের নিয়ন্ত্রণমুক্ত হয়ে এ অঞ্চলে ভারত ও পাকিস্তান নামে দুটি স্বাধীন রাষ্ট্রের জন্ম হয়। আলোচনা শেষে তাই বলা যায়, লাহোর প্রস্তাবের ওপর ভিত্তি করেই ১৯৪৭ সালের ভারত স্বাধীনতা আইনের মাধ্যমে ভারতীয় উপমহাদেশে স্বাধীন দুটি রাষ্ট্রের জন্ম হয়।"
        }
      ]
    },
    {
      "number": "6",
      "uddipok": "ভারতের একজন ভাইসরয় যিনি ব্রিটিশ প্রধানমন্ত্রী গ্লাডস্টোনের উদারনৈতিক দলের সদস্য ছিলেন। তিনি তার আন্তরিক ও সৎ প্রচেষ্টার দ্বারা ভারতীয়দের অন্তর জয় করে ব্রিটিশ শাসনের ইতিহাসে একজন শ্রেষ্ঠ শাসকের মর্যাদা লাভ করেন।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "পাঞ্জাব ভূমি হস্তান্তর আইন প্রণয়ন করেন লর্ড কার্জন।"
        },
        {
          "label": "খ",
          "question": "",
          "explanation": "১৯১৬ সালে কংগ্রেস ও মুসলিম লীগ উত্তর ভারতের লক্ষ্ণৌতে ভারতের শাসনতান্ত্রিক সংস্কারের প্রশ্নে একটি সমঝোতায় পৌঁছে, যা 'লক্ষ্ণৌ চুক্তি' নামে পরিচিত। লক্ষ্ণৌ চুক্তি হচ্ছে ব্রিটিশ শাসনাধীন উপমহাদেশে হিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষৌ চুক্তির ভূমিকা. ছিল অপরিসীম।"
        },
        {
          "label": "গ",
          "question": "",
          "explanation": "উদ্দীপকে ভাইসরয় লর্ড রিপনের কথা বলা হয়েছে। লর্ড রিপন মূলত সংস্কার কার্যক্রমের জন্যই অধিক পরিচিত। নিম্নে তার তিনটি সংস্কারমূলক কাজ তুলে ধরা হলো: লর্ড রিপন ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত সংবাদপত্র আইন রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক বিষয়ে মতামত প্রকাশে পূর্ণ স্বাধীনতা দেন। লর্ড রিপনের আরেকটি গুরুত্বপূর্ণ কীর্তি হলো ১৮৮৫ সালের রাজস্ব ও প্রজাস্বত্ব আইন। বাংলাদেশ ও অযোধ্যার রায়তদের অবস্থার উন্নতির জন্য তিনি এ প্রজাস্বত্ব আইন প্রণয়ন করেন। লর্ড রিপনের সবচেয়ে গুরুত্বপূর্ণ কীর্তি হলো ইলবার্ট বিল প্রণয়ন। এ বিলের মাধ্যমে তিনি ভারতীয় এবং ইউরোপীয়দের মধ্যে জাতিগত বৈষম্য নিরসনের মাধ্যমে ভারতীয় বিচারকদের ইউরোপীয় অপরাধীদের বিচার করার ক্ষমতা প্রদান করেন, যা ইতিপূর্বে ছিল না। যদিও পরবর্তীতে এ বিল সংশোধিত হয়। কিন্তু এ বিল নিয়ে ভারত ও ইউরোপীয়দের মধ্যে দ্বন্দ্ব ভারতবাসীর মাঝে জাতীয়তাবাদের সৃষ্টি করে। উদ্দীপকে বলা হয়েছে, ভারতে একজন ভাইসরয় ছিলেন যিনি ব্রিটিশ প্রধানমন্ত্রী গ্লাডস্টোনের উদারনৈতিক দলের সদস্য ছিলেন। Bengal Municiple Act প্রণয়ন তার অবিস্মরণীয় কীর্তি। উদ্দীপকের এই ভাইসরয় মূলত লর্ড রিপনেরই প্রতিচ্ছবি। কেননা উদ্দীপকের তথ্য লর্ড রিপনের সাথেই সাদৃশ্যপূর্ণ। তাই বলা যায়, উদ্দীপকে ভাইসরয় লর্ড রিপনের কথা বলা হয়েছে।"
        },
        {
          "label": "ঘ",
          "question": "",
          "explanation": "লর্ড রিপন ব্রিটিশ সাম্রাজ্যবাদী নীতির ঘোর বিরোধিতা করে ভারতীয়দের আশা-আকাঙ্ক্ষার মর্যাদা দেন- উক্তিটি যথার্থ। উদ্দীপকে যে শাসকের কথা বলা হয়েছে তিনি সাম্রাজ্যবাদ নীতির বিরোধী ছিলেন। ভারতবাসীর আশা-আকাঙ্ক্ষার প্রতি শ্রদ্ধাশীল এই শাসক রাজনীতির ক্ষেত্রে উদারনীতি অবলম্বন করে জনসাধারণকে স্থানীয় স্বায়ত্তশাসনে উৎসাহিত করেন। লর্ড রিপনের ক্ষেত্রেও অনুরূপ দৃষ্টান্ত পরিলক্ষিত হয়। লর্ড রিপন কলকাতা আসার পূর্বে ইংল্যান্ডের প্রধানমন্ত্রী গ্লাডস্টোনের উদারনৈতিক দলের সদস্য ছিলেন ১৮৫২ থেকে ১৮৭৯ সাল পর্যন্ত। পরবর্তীতে লর্ড লিটনের পদত্যাগের পর তিনি ভারতের ভাইসরয় নিযুক্ত হন ১৮৮০ সালে। তিনি সাম্রাজ্যবাদী নীতির বিরোধী ছিলেন। পাশাপাশি ভারতবাসীর রাজনৈতিক আশা-আকাঙ্ক্ষার প্রতি শ্রদ্ধা রেখে রাজনীতির ক্ষেত্রে উদারনীতি অবলম্বন করে জনসাধারণকে স্থানীয় স্বায়ত্তশাসনে উৎসাহিত করেন। এভাবে অতি অল্প সময়ের মধ্যেই লর্ড রিপন একজন উদারপন্থি ও শান্তিপ্রিয় শাসক হিসেবে ভারতবাসীর নিকট পরিচিতি লাভ করেন। উপরের আলোচনা শেষে বলা যায়, যেখানে লর্ড রিপনের পূর্ববর্তী শাসকরা সাম্রাজ্যবাদী নীতিকে প্রাধান্য দিয়েছিলেন সেখানে লর্ড রিপন এর ঘোর বিরোধী ছিলেন। তাই বলা যায়, তিনি ভারতীয়দের রাজনৈতিক আশা-আকাঙ্ক্ষার মর্যাদা দিয়েছেন।"
        }
      ]
    },
    {
      "number": "7",
      "uddipok": "একটি সামাজিক অনুষ্ঠানের বক্তব্যে একজন ফার্সি ও উর্দু ভাষায় বক্তৃতা করলেন। পরে তা আবার বাংলাতেও অনুবাদ করলেন। অনুষ্ঠান শেষে বক্তা একজন শ্রোতাকে তার বক্তব্যের মূল্যায়ন করতে বললেন। শ্রোতা তাকে বলেন, \"আপনি নিজ ভাষাতেই বক্তব্য দিলে ভাল করতেন\"।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "ধীরেন্দ্রনাথ দত্ত সর্বপ্রথম গণপরিষদে বাংলাকে অন্যতম রাষ্ট্রভাষা করার প্রস্তাব দেন।"
        },
        {
          "label": "খ",
          "question": "",
          "explanation": "ভাষা শহিদ আবুল বরকত ১৯৫২ সালের বাংলা ভাষা আন্দোলনে গুরুত্বপূর্ণ ভূমিকা পালন করেছিলেন। শহিদ আবুল বরকত ঢাকা বিশ্ববিদ্যালয়ের রাষ্ট্রবিজ্ঞানের স্নাতকোত্তর শ্রেণীর ছাত্র ছিলেন এবং ১৯৫২ সালের ২১শে ফেব্রুয়ারি রাষ্ট্রভাষা বাংলার দাবিতে আয়োজিত বিক্ষোভে পুলিশের গুলিবর্ষণে আবুল বরকতসহ কয়েকজন তরুণ নিহত হন। বরকতের মৃত্যু ভাষা আন্দোলনের গতিকে তীব্রতর করে তোলে এবং বাঙালির জাতীয়তাবাদী চেতনার প্রেরণায় পরিণত হয়। ভাষার অধিকারের জন্য বাঙালির আত্মত্যাগের অনন্য উদাহরণ হিসেবে ২১শে ফেব্রুয়ারি আজ আন্তর্জাতিক মাতৃভাষা দিবস হিসেবে স্বীকৃত। তাঁর ভূমিকা মূলত মাতৃভাষার পক্ষে প্রতিবাদের মূর্ত প্রতীক হিসেবে গড়ে উঠলেও এটি রাজনৈতিক ও সাংস্কৃতিক স্বাধিকারের প্রশ্নে বাঙালি জনগণের ঐক্যবদ্ধ সংগ্রামের ইতিহাসে এক অমলিন অধ্যায়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত শ্রোতার বক্তব্যে ভাষা আন্দোলনের বহিঃপ্রকাশ ঘটেছে। পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। পাকিস্তানের সংখ্যাগরিষ্ঠের ভাষা বাংলা হওয়া সত্ত্বেও তারা এদেশের সংস্কৃতিকে ধ্বংস করার জন্য উর্দুকে রাষ্ট্রভাষা করার চক্রান্ত করে। এ চক্রান্তের বিরুদ্ধে পূর্ব বাংলার জনগণ মাতৃভাষার মর্যাদা রক্ষার দাবিতে আন্দোলন শুরু করে, যেটি ইতিহাসে ভাষা আন্দোলন নামে খ্যাত। উদ্দীপকে বর্ণিত শ্রোতার বক্তব্যে এ আন্দোলনের বহিঃপ্রকাশ লক্ষণীয়। উদ্দীপকে দেখা যায়, একটি সামাজিক অনুষ্ঠানে একজন বক্তা উর্দু এবং ফার্সি ভাষায় বক্তৃতা দেয়ার পর আবার বাংলায় অনুবাদ করেন। অনুষ্ঠান শেষে একজন শ্রোতা তাকে বলেন, আপনি নিজ ভাষাতে বক্তব্য দিলেই ভালো করতেন। শ্রোতার এ বক্তব্যে ভাষা আন্দোলনের প্রতিচ্ছবি ফুটে উঠেছে। কেননা, এ আন্দোলন ছিল মাতৃভাষার মর্যাদা রক্ষার দাবিতে সংঘটিত আন্দোলন। পাকিস্তানি শাসকগোষ্ঠীর অগণতান্ত্রিক মনোভাব ও বৈষম্যমূলক আচরণের পরিপ্রেক্ষিতে এ আন্দোলন শুরু হয়। পাকিস্তানের ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশের মুখের ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সবাই এ বৈষম্যমূলক আচরণের বিরুদ্ধে প্রতিবাদ জানায়। তারা বাংলা ভাষার মর্যাদা রক্ষার্থে দেশব্যাপী তীব্র আন্দোলন গড়ে তোলে। ১৯৫২ সালে ২১ ফেব্রুয়ারি এ আন্দোলন চূড়ান্ত রূপ লাভ করে। এ দিন সরকারের জারি করা ১৪৪ ধারা ভঙ্গ করে বাঙালি রাজপথে নামলে পুলিশ তাদের ওপর গুলি চালায়। পুলিশের গুলিতে শহিদ হন রফিক, বরকত, শফিউর, জব্বার, সালাম প্রমুখ। তাদের আত্মত্যাগের বিনিময়ে বাংলা রাষ্ট্রভাষার মর্যাদা লাভ করে। বাংলা ভাষার মর্যাদা রক্ষায় বাঙালির এ আত্মত্যাগের প্রতি গভীর শ্রদ্যা প্রদর্শনই উদ্দীপকে বর্ণিত শ্রোতার বক্তব্যে প্রকাশ পেয়েছে।"
        },
        {
          "label": "ঘ",
          "question": "",
          "explanation": "'উক্ত আন্দোলন তথা ভাষা আন্দোলনের মাধ্যমে অর্জিত ভাষাটি পৃথিবীতে দেশটির মর্যাদা বৃদ্ধি করেছে'- উক্তিটি যথার্থ। ১৯৫২ সালের ভাষা আন্দোলনের ইতিহাস বর্তমানে জাতীয়তার গণ্ডি পেরিয়ে আন্তর্জাতিক পরিমণ্ডলে স্বীকৃত। একুশে ফেব্রুয়ারি এখন আন্তর্জাতিক মাতৃভাষা দিবস। বিশ্বের প্রতিটি দেশ ২১ ফেব্রুয়ারিতে বাঙালি ভাষা শহিদদের স্মরণ করে গভীর শ্রদ্ধায় যা পরোক্ষভাবে দেশটির মর্যাদা বৃদ্ধি করেছে। ভাষা আন্দোলন বাঙালির প্রথম স্বাধিকার আন্দোলন। এ আন্দোলনের ফলে বাংলাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। পৃথিবীতে বাঙালিই একমাত্র জাতি, যারা মাতৃভাষাকে রাষ্ট্রভাষা হিসেবে প্রতিষ্ঠিত করতে নিজেদের জীবন উৎসর্গ করেছে। তাদের এ অবদান চিরকাল স্মরণীয়। ভাষা আন্দোলনের এ বীর শহিদদের আত্মত্যাগের প্রতি শ্রদ্ধা এবং মানুষের জীবনে মাতৃভায়ার পুরুত্ব উপলব্ধির জন্য \"Mother Language Lovers of the World\" নামে একটি সংগঠন ২১ শে ফেব্রুয়ারিকে। 'আন্তর্জাতিক মাতৃভাষা দিবস' হিসেবে স্বীকৃতি আদায়ে জাতিসংঘের মহাসচিব বরাবর একটি পত্র প্রেরণ করেন। ১৯৯৯ সালের ১৭ নভেম্বর ইউনেস্কোর ঘোষণায় বলা হয়, \"21 February is proclaimed International Mother Language Day through the world to commemorate the martyrs who sacrificed their lives on this day in 1952\"। ইউনেস্কোর এ স্বীকৃতিতে আন্তর্জাতিক সম্প্রদায়ের কাছে বাংলা ভাষা ও বাংলাদেশের মর্যাদা বৃদ্ধি পেয়েছে। ভাষা আন্দোলনের বীর শহিদদের রক্তের বিনিময়ে প্রতিষ্ঠিত শহিদ মিনার যেমন আজ কালের সাক্ষ্য বহন করছে তেমনি বাংলা ভাষা আজ বাংলাদেশের সীমা ছাড়িয়ে আন্তর্জাতিক অঙ্গনে ভাষার চেতনা বিকাশে এক যুগান্তকারী এবং গুরুত্বপূর্ণ ভূমিকা পালন করছে। সার্বিক আলোচনার প্রেক্ষিতে বলা যায়, ভাষা আন্দোলনের মাধ্যমে অর্জিত বাংলা ভাষা পৃথিবীতে বাংলাদেশের মর্যাদা বৃদ্ধি করেছে।"
        }
      ]
    },
    {
      "number": "8",
      "uddipok": "২০২৪ সালের জুলাই মাসে বৈষম্য নিরসনে সরকারের বিরুদ্ধে ছাত্ররা রাস্তায় নেমে পড়ে, আন্দোলন শুরু করে। ছাত্রদের দমনের চেষ্টা করলে অনেক ছাত্র গুলিতে শহিদ হয়। জনতার এ আন্দোলন একপর্যায়ে স্বৈরাচারী সরকার পতনের আন্দোলন ও গণঅভ্যুত্থানে পরিণত হয়।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "১৯৬৯ সালের ৪ জানুয়ারি সর্বদলীয় ছাত্র সংগ্রাম পরিষদ গঠিত হয়।"
        },
        {
          "label": "খ",
          "question": "",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার অজুহাতে ১৯৫৯ সালে মৌলিক গণতন্ত্র নামে একটি নতুন স্থানীয় সরকারব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখা। মৌলিক গণতন্ত্র ব্যবস্থায়- ১. ইউনিয়ন পরিষদ, ২. থানা পরিষদ, ৩. জেলা পরিষদ এবং ৪. বিভাগীয় পরিষদ এই চার স্তরের কাঠামো ছিল। পূর্ব পাকিস্তানের অধিকাংশ রাজনৈতিক দল এ ব্যবস্থাকে জেনারেল আইয়ুব খান ও তার সমর্থক কায়েমি স্বার্থবাদী গোষ্ঠীর ক্ষমতা কুক্ষিগত করার কৌশল বলে গণ্য করেছিল।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ঘটনা আমার পাঠ্যবইয়ের ১৯৬৯ সালে সংঘটিত পূর্ব পাকিস্তানের গণঅভ্যুত্থানের সাথে সাদৃশ্যপূর্ণ। আইয়ুব খান সরকারের দমননীতি, শোষণ, নিপীড়ন ও নির্যাতন পূর্ব পাকিস্তানিদের বিক্ষুব্ধ করে তুলেছিল। সেজন্য বাঙালিদের অন্যতম দাবি ছিল স্বায়ত্তশাসন। ছয় দফার মধ্যে বাঙালি জনগণ তাদের এ দাবির পূর্ণরূপ দেখতে পায়। কিন্তু আইয়ুব খান অস্ত্রের ভাষায় ছয় দফা মোকাবিলা করার ঘোষণা দেন। ফলে ১৯৬৯ সালে পূর্ব পাকিস্তানের ছাত্ররা আইয়ুব খানের স্বৈরাচারী সরকারের বিরুদ্ধে ১১ দফা দাবি নিয়ে রাস্তায় নেমে আসে। সরকার আন্দোলন দমনে কঠোর হয় এবং পুলিশের গুলিতে ছাত্রনেতা আসাদুজ্জামান আসাদ, মতিউর রহমান প্রমুখ শহিদ হন। এতে জনরোষ বৃদ্ধি পায় এবং আন্দোলন স্বৈরাচার বিরোধী গণঅভ্যুত্থানে রূপ নেয়। ফলে স্বৈরশাসক আইয়ুব খানের পতন ঘটে। উদ্দীপকে বলা হয়েছে, ২০২৪ সালের জুলাই মাসে বৈষম্য নিরসনে সরকারের বিরুদ্ধে ছাত্ররা আন্দোলন শুরু করে। সরকার ছাত্রদের দমনের চেষ্টা করলে অনেক ছাত্র গুলিতে শহিদ হয়। জনতার এ আন্দোলন একপর্যায়ে স্বৈরাচারী সরকার পতনের আন্দোলন ও গণঅভ্যুত্থানে পরিণত হয়। এখানেও সরকারের দমন-পীড়নের মুখে ছাত্র আন্দোলন গণঅভ্যুত্থানে পরিণত হয়, যা ১৯৬৯ সালে সংঘটিত পূর্ব পাকিস্তানের গণঅভ্যুত্থানে আইয়ুব সরকারের পতনকে নির্দেশ করে।"
        },
        {
          "label": "ঘ",
          "question": "",
          "explanation": "১৯৬৯ সালের গণঅভ্যুত্থান লড়াই করে স্বাধিকার আদায়ের প্রেরণা। যুগিয়ে মুক্তিযুদ্ধকে ত্বরান্বিত করেছিল। ১৯৬৯ সালের গণঅভ্যুত্থানের মাধ্যমে বাঙালি জনগণ স্বৈরাচার ও শোষণের বিরুদ্ধে সচেতন হয়ে ওঠে। ফলে তারা স্বাধিকারের দাবি জানাতে থাকে। গণঅভ্যুত্থানের চাপে আইয়ুব খানের পতন পাকিস্তানি শাসকদের দুর্বল এবং বাঙালিদের আত্মবিশ্বাস বাড়িয়ে দেয়। এ আন্দোলনের ফলে কারাগার থেকে শেখ মুজিবুর রহমানের মুক্তি ও তার ৬ দফার জনপ্রিয়তা বৃদ্ধি পায়, যা পরোক্ষভাবে স্বাধিকার ও স্বাধীনতার দাবিকে শক্তিশালী করে। ১৯৬৯ সালের গণঅভ্যুত্থানের ধারাবাহিকতায় ১৯৭০-এর সাধারণ নির্বাচনে আওয়ামী লীগের বিজয় বাঙালির স্বায়ত্তশাসনের দাবিকে বৈধতা দেয়। কিন্তু পাকিস্তানি শাসকদের নির্বাচিত প্রতিনিধিদের হাতে ক্ষমতা হস্তান্তরে অস্বীকৃতি বাঙালি জনগণকে হতাশ করে। ফলে ১৯৭১ সালে পাক বাহিনী পূর্ব পাকিস্তানের নিরীহ মানুষের ওপর নির্বিচার হামলা চালালে বাঙালি জনগণ মুক্তিযুদ্ধে ঝাঁপিয়ে পড়ে। প্রকৃতপক্ষে, ১৯৬৯ সালের আন্দোলনের মাধ্যমে ছাত্র-যুবসমাজ সংগঠিত হয়, যা পরবর্তীতে মুক্তিবাহিনী গঠনে গুরুত্বপূর্ণ ভূমিকা রাখে। আলোচনা শেষে বলা যায়, ১৯৬৯ সালের গণঅভ্যুত্থান বাঙালির জাতীয়তাবাদী চেতনাকে চূড়ান্ত রূপ দিয়েছিল, যা ১৯৭১-এর মুক্তিযুদ্ধকে অনিবার্য করে তুলেছিল।"
        }
      ]
    },
    {
      "number": "9",
      "uddipok": "২০২১ খ্রিষ্টাব্দের মে মাসে ইসরায়েলি সামরিক বাহিনী আকস্মিকভাবে ফিলিস্তিনের গাজা উপত্যকায় হামলা চালায়। এই হামলায় স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে নিহত হয়। সবকিছু ধ্বংসস্তূপে পরিণত হয়। এর পরিপ্রেক্ষিতে উক্ত দেশটি স্বাধীনতার ঘোষণা দিয়ে দেয়।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "টিক্কা খানকে বেলুচিস্তানের কসাই বলা হয়।"
        },
        {
          "label": "খ",
          "question": "",
          "explanation": "২০১৯৬৫ সালে পাক-ভারত যুদ্ধের প্রধান কারণ কাশ্মীর দখলদারিত্ব সংক্রান্ত দ্বন্দ্ব। ১৯৪৭ সালে ভারত বিভক্তির পর উদ্ভূত কাশ্মীর সমস্যাকে কেন্দ্র করে পাকিস্তান ও ভারতের মধ্যে যে মনস্তাত্ত্বিক, রাজনৈতিক ও সামরিক প্রতিযোগিতা শুরু হয় তার দ্বিতীয় বহিঃপ্রকাশ হলো ১৯৬৫ সালের পাক-ভারত যুদ্ধ। এ যুদ্ধে কাশ্মীরের দুই-তৃতীয়াংশ (জম্মু ও কাশ্মীর) ভারতের নিয়ন্ত্রণ ও এক-তৃতীয়াংশ পাকিস্তানের নিয়ন্ত্রণে আসার পর থেকেই সমগ্র কাশ্মীরের ওপর দখলদারিত্ব প্রতিষ্ঠার অভিপ্রায়ে দেশ দুটির নানা প্রচেষ্টা ও প্রয়াসের ফলশ্রুতিতে ১৯৬৫ সালে পাক-ভারত যুদ্ধ সংঘটিত হয়।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির ওপর পাক-হানাদার বাহিনী কর্তৃক গণহত্যার সাদৃশ্য বিদ্যমান। ১৯৭০ এর নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পাকিস্তানি সামরিক জান্তা ইয়াহিয়া খান ক্ষমতা হস্তান্তরে টালবাহানা শুরু করে। এরূপ পরিস্থিতিতে বঙ্গবন্ধু ঐতিহাসিক ৭ মার্চের ভাষণে ঘোষণা দেন 'এবারের সংগ্রাম আমাদের মুক্তির সংগ্রাম। এবারের সংগ্রাম স্বাধীনতার সংগ্রাম।' আন্দোলনের চাপে প্রেসিডেন্ট ইয়াহিয়া খান ২৫ মার্চ জাতীয় পরিষদের অধিবেশন আহ্বান করলেও ভুট্টোর চাপে তা স্থগিত করেন। পরবর্তীতে তারা আলোচনার নামে কালক্ষেপণ শুরু করে। এদিকে ১৯ মার্চ থেকে সেনাবাহিনীর ইস্ট বেঙ্গল রেজিমেন্টের বাঙালি সৈন্যদের নিরস্ত্র করা শুরু হয়। বাঙালি সৈনিকদের নিরস্ত্র করার জন্য কৌশল হিসেবে ২০ মার্চ পূর্ব পাকিস্তানে অবস্থানরত পাকিস্তানি সেনাদের অস্ত্র জমাদানের নির্দেশ দেওয়া হয়। একই দিন ঢাকা ক্যান্টনমেন্টে ইয়াহিয়া খান তার ঊর্ধ্বতন সামরিক কর্মকর্তাদের সাথে বৈঠকে মিলিত হন। জেনারেল টিক্কা খানসহ শীর্ষ কর্মকর্তাদের সাথে বৈঠক শেষে ইয়াহিয়া খান কুখ্যাত Operation Search Light-এর অনুমোদন দেন। প্রসঙ্গত, ২৫ মার্চ রাতে পাকিস্তানি সেনাবাহিনীর ঢাকায় পরিচালিত গণহত্যা অভিযানেরই সাংকেতিক নাম ছিল 'অপারেশন সার্চলাইট'। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চ লাইট'। ২৫ মার্চ রাতে রাও ফরমান আলীর নেতৃত্বে পুরানো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম নির্যাতন চালানো হয়। এছাড়া রাজারবাগ পুলিশ লাইনস, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের একি হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লাখ বাঙালির জীবন প্রদীপ নিভিয়ে দেয়। উদ্দীপকের বর্ণনায় দেখা যায়, ইসরায়েলি সামরিক বাহিনী ফিলিস্তিনের গাজা উপত্যকায় হামলা চালিয়ে স্বাধীনতাকামী হাজার হাজার নিরস্ত অসহায় ফিলিস্তিনি নারী, শিশু ও পুরুষ নির্মমভাবে হত্যা করে। ব্যবসা প্রতিষ্ঠান, ঘর-বাড়ি, পত্রিকা অফিস, স্কুল-কলেজ, পেট্রোল পাম্পসহ অনেক কিছু ধ্বংসস্তূপে পরিণত হয়। যা ১৯৭১ সালের ২৫ মার্চ রাতে পাকবাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "",
          "explanation": "উক্ত দেশটি তথা বাংলাদেশের স্বাধীনতা ঘোষণার তাৎপর্য অনেক। ১৯৭১ সালের ২৫ মার্চ রাতে পাকিস্তানি হানাদার বাহিনী ঢাকা শহরসহ সারাদেশে নৃশংস গণহত্যা শুরু করে। এ প্রেক্ষিতে চট্টগ্রাম কালুর ঘাট বেতার কেন্দ্র থেকে মেজর জিয়াউর রহমান বাংলাদেশের স্বাধীনতা ঘোষণা করেন। এ ঘোষণায় মেজর জিয়া বলেন যে, \".... এতদ্বারা বাংলাদেশের স্বাধীনতা ঘোষণা করছি এবং আমাদের মুক্তি সংগ্রামে যোগদানের জন্য আহ্বান জানাচ্ছি। বাংলাদেশ স্বাধীন। আমরা বাংলাদেশের মুক্তির জন্য যুদ্ধ শুরু করেছি।' যার যা কিছু আছে, তাই নিয়ে সবাই মুক্তিযুদ্ধে অংশ নিন। আমাদের যুদ্ধ করে দেশ থেকে পাকিস্তানি সেনাবাহিনীকে তাড়াতে হবে। ইনশাআল্লাহ, বিজয় আমাদেরই হবে।\" তার এ আহ্বানে সাড়া দিয়ে বাঙালি জাতি মুক্তির সংগ্রামে ঝাঁপিয়ে পড়েছিল। স্বাধীনতার সংগ্রামকে আইনগত ভিত্তি দেওয়ার জন্য বাংলাদেশের অস্থায়ী সরকার ১৯৭১ সালের ১০ এপ্রিল স্বাধীনতার ঘোষণাপত্র বা সনদ জারি করে। বাঙালি দেশমাতৃকার মুক্তির জন্য মেজর জিয়াউর রহমানের আহ্বানকে আদর্শ হিসেবে অনুসরণ করে। দীর্ঘ নয় মাস রক্তক্ষয়ী সংগ্রামের মাধ্যমে বাংলাদেশের চূড়ান্ত বিজয় অর্জিত হয়।"
        }
      ]
    },
    {
      "number": "10",
      "uddipok": "দক্ষিণ এশিয়ার একটি দেশ পরাধীনতার শৃঙ্খল থেকে মুক্ত হওয়ার লক্ষ্যে জাতীয় ও প্রাদেশিক পরিষদের নির্বাচিত প্রতিনিধিদের নিয়ে ওই দেশে একটি সরকার গঠন করা হয়। এ সরকারের ১২টি মন্ত্রণালয় বা বিভাগ ছিল। উক্ত সরকারের উদ্দেশ্য ছিল বিশ্ব জনমত সৃষ্টি করে স্বাধীনতা অর্জন করা।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "শহিদ বুদ্ধিজীবী দিবস ১৪ ডিসেম্বর।"
        },
        {
          "label": "খ",
          "question": "",
          "explanation": "১৯৭১ সালের স্বাধীনতা যুদ্ধে প্রবাসীদের ভূমিকা ছিল তাৎপর্যপূর্ণ। মুক্তিযুদ্ধের সময় পাকিস্তানি দখলদার বাহিনীর হত্যাযজ্ঞ, নির্যাতন ও ধ্বংসের চিত্র বিশ্বের কাছে তুলে ধরার মাধ্যমে প্রবাসীরা গুরুত্বপূর্ণ অবদান রাখেন। তারা বাংলাদেশ সরকারের (মুজিবনগর) প্রতিনিধিদের অর্থ ও আশ্রয় দেওয়াসহ বিভিন্নভাবে সহযোগিতা করেছেন। প্রবাসীরা মুক্তিযুদ্ধের কারণ ও বাঙালিদের দুর্ভোগের প্রতি সংশ্লিষ্ট দেশের সরকারি ও বেসরকারি মহলের দৃষ্টি আকর্ষণের চেষ্টা করেন। বিশ্বের বিভিন্ন দেশ যে বাংলাদেশের স্বাধীনতার লড়াইকে অকুণ্ঠ সমর্থন দিয়েছিল তার পেছনে প্রবাসীদের তৎপরতার বড় ভূমিকা ছিল।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের প্রথম সরকার মুজিবনগর সরকারের প্রতিচ্ছবি ফুটে উঠেছে। ১৯৭১ সালে শুরু হওয়া মুক্তিযুদ্ধকে সঠিকভাবে পরিচালনা, যুদ্ধের পক্ষে বিশ্ব জনমত সৃষ্টি করা এবং সর্বোপরি বাংলাদেশ সরকারের বেসামরিক প্রশাসন, পরিচালনার লক্ষ্যে গঠিত হয় মুজিবনগর সরকার। ১৯৭০ সালের নির্বাচনে জাতীয় ও প্রাদেশিক পরিষদের নির্বাচিত প্রতিনিধিদের নিয়ে এ সরকার গঠন করা হয়। উদ্দীপকে দেখা যায়, দক্ষিণ এশিয়ার একটি দেশে জাতীয় ও প্রাদেশিক পরিষদের নির্বাচিত প্রতিনিধিদের নিয়ে একটি সরকার গঠন করা হয়। এ সরকারের ১২টি মন্ত্রণালয় ছিল। আর বিশ্ব জনমত সৃষ্টি করে স্বাধীনতা অর্জনই ছিল এ সরকারের মূল উদ্দেশ্য। উদ্দীপকে বর্ণিত এ সরকারের সাথে মুজিবনগর সরকার সাদৃশ্যপূর্ণ। পূর্ব পাকিস্তানের বাঙালিদের অধিকারের দাবিকে স্তব্ধ করে দিতে পশ্চিম পাকিস্তানের শাসকরা গণহত্যা শুরু করলে বঙ্গবন্ধু শেখ মুজিবুর রহমান স্বাধীনতা ঘোষণা করেন। শুরু হয় মুক্তিযুদ্ধ। এ যুদ্ধকে সঠিকভাবে পরিচালনা এবং মুক্তিযুদ্ধের পক্ষে বিশ্ব জনমত গঠনের লক্ষ্যে ১৯৭১ সালের ১০ এপ্রিল কুষ্টিয়ার মেহেরপুর জেলার বৈদ্যনাথতলায় (বর্তমান মুজিবনগর) গঠিত হয় বাংলাদেশের প্রথম সরকার। এ সরকারই মুজিবনগর সরকার নামে পরিচিত। মুজিবনগর সরকারের ১২টি মন্ত্রণালয় বা বিভাগ ছিল। এসব বিভাগের মাধ্যমেই যুদ্ধকালে সামরিক ও বেসামরিক প্রশাসন পরিচালিত হয়। এ সরকার প্রতিবেশী ভারতের সহায়তায় মুক্তিযোদ্ধাদের প্রশিক্ষণ ও অস্ত্র দিয়ে এবং যুদ্ধের পক্ষে রাজনৈতিক, কূটনৈতিক ও সামরিক সমর্থন আদায়ের মাধ্যমে স্বাধীন বাংলাদেশ প্রতিষ্ঠায় প্রত্যক্ষভাবে সহায়তা করে। তাই বলা যায়, উদ্দীপকে বর্ণিত সরকারের সাথে মুজিবনগর সরকারের মিল রয়েছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, মুজিবনগর সরকার গঠনের মধ্য দিয়েই স্বাধীন বাংলাদেশের অভ্যুদয়ের রূপরেখা চূড়ান্ত হয়েছিল। স্বাধীন বাংলাদেশের অভ্যুদয়ে মুজিবনগর সরকারের অবদান অপরিসীম। ১৯৭১ সালের ১০ এপ্রিল পর্যন্ত অনেকটা অপরিকল্পিতভাবে পরিচালিত যুদ্ধকে মুজিবনগর সরকার সুসংহত রূপ দান করে। এ সরকারের নেতৃত্বেই মুক্তিযুদ্ধ সঠিকভাবে পরিচালিত হয় এবং বাংলাদেশ স্বাধীনতা অর্জনের পথে ধাবিত হয়। মুজিবনগর সরকার গঠন বাংলাদেশের মুক্তিযুদ্ধের ইতিহাসে একটি গুরুত্বপূর্ণ ঘটনা। কেননা এ সরকারই মুক্তিযুদ্ধে নেতৃত্ব দিয়েছিল। মুক্তিযুদ্ধকে দক্ষতার সাথে পরিচালনার জন্য এ সরকার সামরিক-বেসামরিক লোকজনকে নিয়ে মুক্তিবাহিনী গড়ে তোলার উদ্যোগ নেয়। মুজিবনগর সরকার মুক্তিযুদ্ধের সামরিক তৎপরতা সুষ্ঠুভাবে পরিচালনার জন্য বাংলাদেশকে ১১টি সেক্টরে বিভক্ত করে। এ ছাড়া তিনটি বিশেষ বিগ্রেড গঠন করা হয়। যুদ্ধ সংক্রান্ত তৎপরতা ছাড়াও ভারতে আশ্রিত এক কোটির ওপর শরণার্থীর জন্য ত্রাণের ব্যবস্থা করা, বেতার ও পত্রপত্রিকার উদ্দীপনামূলক অনুষ্ঠান ও প্রতিবেদনের মাধ্যমে জনগণের মনোবল অটুট রাখা এবং বিশ্ববাসীর কাছে সফলভাবে বাংলাদেশের স্বার্থ তুলে ধরা ছিল মুজিবনগর সরকারের অবিস্মরণীয় কীর্তি। এ সরকারের অসামান্য অবদানের জন্যই বাংলাদেশের স্বাধীনতা ত্বরান্বিত হয়। নয়মাসের মুক্তিযুদ্ধের সফল পরিসমাপ্তির পর ১৯৭১ সালের ১৬ ডিসেম্বর বাংলাদেশ' চূড়ান্ত বিজয়ের মাধ্যমে স্বাধীন রাষ্ট্র হিসেবে আত্মপ্রকাশ করে। উপরের আলোচনার পরিপ্রেক্ষিতে আমি প্রশ্নের বক্তব্যের সঙ্গে একমত হয়ে বলতে পারি, মুজিবনগর সরকার গঠনের মধ্য দিয়েই স্বাধীন বাংলাদেশের অভ্যুদয়ের রূপরেখা চূড়ান্ত হয়েছিল।"
        }
      ]
    },
    {
      "number": "11",
      "uddipok": "১৯৭১ সালে রাষ্ট্রটিতে একটি রাষ্ট্র আক্রমণ করে, গণহত্যা চালায়। শুরু হয় মুক্তিযুদ্ধ। ধ্বংসপ্রাপ্ত হয় প্রচুর ধনসম্পদ, আর্থ সামাজিক অবকাঠামো। এ যুদ্ধে বিশ্বের পরাশক্তি একটি রাষ্ট্র বাংলাদেশকে সহায়তা করে। পরবর্তীতে জাতিসংঘের হস্তক্ষেপ পরিলক্ষিত হয়।",
      "tag": "BAFSCK 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ছিলেন ইংল্যান্ডের জনপ্রিয় গায়ক এবং গিটারিস্ট।"
        },
        {
          "label": "খ",
          "question": "",
          "explanation": "জাতিসংঘের ক্ষমতাশীল পাঁচটি সদস্য রাষ্ট্রের বিশেষ ক্ষমতাকে 'ভেটো ক্ষমতা' বলা হয়। সদস্য রাষ্ট্র যুক্তরাষ্ট্র, যুক্তরাজ্য, ফ্রান্স, চীন ও রাশিয়া- এই পাঁচটি রাষ্ট্র বিশেষ ক্ষমতাবলে জাতিসংঘের সিদ্ধান্তে আপত্তি জানাতে পারে। আবার কোনো রাষ্ট্র সদস্য হতে চাইলে তাকে জাতিসংঘের সদস্য করা না করার ব্যাপারে মত প্রদান বা বাধাদান করতে পারে। জাতিসংঘের পাঁচটি রাষ্ট্রের এই বিশেষ ক্ষমতাই হলো ভেটো প্রদানের ক্ষমতা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত পরাশক্তি রাষ্ট্র বলতে সোভিয়েত ইউনিয়নকে বোঝানো হয়েছে। ১৯৭১ সালে বাংলাদেশের মুক্তিযুদ্ধের সময় সোভিয়েত ইউনিয়ন গুরুত্বপূর্ণ ভূমিকা পালন করেছিল। সমাজতান্ত্রিক ব্লকে বিভক্ত সোভিয়েত নীতি ছিল বাংলাদেশের পক্ষে। সোভিয়েত ইউনিয়ন পাকিস্তানি বাহিনীর গণহত্যা শুরু হলে, পাকিস্তানকে তা বন্ধের দাবি পেশ করে। এ সময় স্নায়ুযুদ্ধের প্রেক্ষাপটে সোভিয়েত ইউনিয়ন আন্তর্জাতিক রাজনীতিতে মার্কিন যুক্তরাষ্ট্রের চীন-পাকিস্তান ঘেঁষা নীতির বিরুদ্ধে ভারতকে শক্তিশালী করতে চেষ্টা করে। ফলে প্রথম দিকে বাংলাদেশ প্রশ্নে কিছুটা সাবধানী দৃষ্টিভঙ্গি নিলেও পরবর্তীতে সোভিয়েত ইউনিয়ন বাংলাদেশের মুক্তিযুদ্ধে জোরালো ভূমিকা পালন করে। ১৯৭১ সালের ১-১০ ডিসেম্বর জাতিসংঘে মার্কিন যুক্তরাষ্ট্র যুদ্ধ বিরতির প্রস্তাব পেশ করলে সোভিয়েত ইউনিয়ন পরপর তিনবার ভেটো প্রদান করে। সোভিয়েত পত্র-পত্রিকা ও প্রচার মাধ্যম বাংলাদেশের মুক্তিযুদ্ধের পক্ষে ব্যাপক জনমত সৃষ্টি করেছিল। অধিকন্তু মুক্তিযুদ্ধকে সমর্থনের পাশাপাশি সোভিয়েত ইউনিয়ন বাংলাদেশকে সামরিক সাহায্য প্রদান করার জন্য ভারতকে নির্দেশ প্রদান করে। উদ্দীপকে দেখতে পাই, ১৯৭১ সালে বাংলাদেশে একটি রাষ্ট্র আক্রমণ করে গণহত্যা চালায়। ফলে শুরু হয় মুক্তিযুদ্ধ। এ যুদ্ধে বিশ্বের পরাশক্তি একটি রাষ্ট্র বাংলাদেশকে সহায়তা করে। যা মুক্তিযুদ্ধে তৎকালীন বিশ্বের অন্যতম পরাশক্তি সোভিয়েত ইউনিয়নের প্রতি ইঙ্গিত করে।"
        },
        {
          "label": "ঘ",
          "question": "",
          "explanation": "বাংলাদেশের মুক্তিযুদ্ধে জাতিসংঘের ভূমিকাকে আমি ইতিবাচক ও নেতিবাচক হিসেবে মূল্যায়ন করবো। জাতিসংঘ তেমন বেশি ইতিবাচক ভূমিকা না রাখলেও ভারতের শরণার্থী শিবিরগুলোতে মানবিক সহায়তা কার্যক্রম পরিচালনা করে। তবে পূর্ব পাকিস্তানে জাতিসংঘ যে মানবিক কার্যক্রম চালায় তা পাকিস্তানি কর্তৃপক্ষের মাধ্যমে সম্পাদন করার ফলে সাধারণ মানুষের তেমন কাজে আসেনি। আবার, বাংলাদেশের মুক্তিযুদ্ধের সময় জাতিসংঘের ভূমিকা ছিল হতাশাজনক। জাতিসংঘের নানা মানবাধিকার আইন থাকলেও তারা বৃহৎ শক্তি বিশেষ করে চীন ও আমেরিকার চাপে বাংলাদেশকে সাহায্য করতে এগিয়ে আসেনি। অধিকাংশ ক্ষেত্রেই তারা পাকিস্তানের বর্বর হত্যাকান্ডের নীরব সমর্থন জানিয়েছে। সোভিয়েত ইউনিয়ন বাংলাদেশ সমস্যার রাজনৈতিক সমাধান সংক্রান্ত দুটি প্রস্তাব জাতিসংঘে উত্থাপন করলে চীন তা ভেটো দিয়ে আটকে দেয়। মুক্তিযুদ্ধের প্রায় পুরোটা সময়ই জাতিসংঘ পাকিস্তানের পক্ষ হয়ে কাজ করে গিয়েছে। এমনকি ১৯৪৯ সালের জেনেভা কনভেনশনে কোনো রাষ্ট্রের অভ্যন্তরীণ বিরোধে মানবিক ব্যবহারের যে নিশ্চয়তা বিধান করা হয়, সেই দায়িত্বও জাতিসংঘ পালন করতে পারেনি। পরিশেষে বলা যায়, ভারতের শরণার্থী শিবিরে মানবিক সহায়তা ছাড়া তেমন ইতিবাচক ভূমিকা রাখেনি। অধিকাংশ ক্ষেত্রেই জাতিসংঘের ভূমিকা ছিল হতাশাজনক। এমনকি স্বাধীনতা পরবর্তী বাংলাদেশের, স্বীকৃতি প্রসঙ্গেও জাতিসংঘ কার্যকর কোনো ভূমিকা নিতে পারেনি।"
        }
      ]
    }
  ]
}