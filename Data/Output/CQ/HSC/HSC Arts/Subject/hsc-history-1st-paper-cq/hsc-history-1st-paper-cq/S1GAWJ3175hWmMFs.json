{
  "title": "ময়মনসিংহ, রাজশাহী, চট্টগ্রাম, সিলেট, যশোর, বরিশাল বোর্ড ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "একটি রাজ্যে ভিনদেশি বণিকরা বাণিজ্য করতে আসে। সেই রাজ্যের রাজার সাথে বিভিন্ন বিষয় নিয়ে বণিকদের দ্বন্দ্ব সৃষ্টি হয় এবং এক পর্যায়ে যুদ্ধে জড়িয়ে পড়ে। রাজার সেনাপতি চক্রান্ত করে বিদেশি বণিকদের সাথে যোগ দেয়। ফলে যুদ্ধে রাজা শোচনীয়ভাবে পরাজিত হন।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "ইংরেজ ইস্ট ইন্ডিয়া কোম্পানি গঠিত হয় কত সালে?",
          "explanation": "ইংরেজ ইস্ট ইন্ডিয়া কোম্পানি গঠিত হয় ১৬০০ সালে।"
        },
        {
          "label": "খ",
          "question": "'অন্ধকূপ হত্যা' বলতে কী বোঝ?",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন জেফানিয়াহ হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ের পলাশীর যুদ্ধের ঘটনার মিল রয়েছে। ১৭৫৬ সালে নবাব আলীবর্দী খানের মৃত্যুর পর নবাব সিরাজ-উদ-দৌলা বাংলার মসনদে আরোহণ করেন। সিংহাসনে বসেই তিনি খালা ঘসেটি বেগম এবং খালাতো ভাই পুর্ণিয়ার শাসনকর্তা শওকত জং-এর ষড়যন্ত্রের শিকার হন। তারা নবাবকে হটাতে ইংরেজদের সাথে ষড়যন্ত্রে জড়িয়ে পড়ে। নবাবের সহচরদের মধ্যে রাজবল্লভ, রায়দুর্লভ, জগৎশেঠ, ইয়ার লতিফ, উমিচাঁদ, মানিক চাঁদ ও প্রধান সেনাপতি মীরজাফর এ ষড়যন্ত্রে যোগ দেন। ইংরেজ সেনাপতি রবার্ট ক্লাইভ এই ষড়যন্ত্রে সফল হন। মীরজাফর নবাবির বিনিময়ে ইংরেজদেরকে পৌনে দুই কোটি টাকা পুরস্কার দিতে স্বীকৃত হন। এ ব্যাপারে ক্লাইভ, মীরজাফর, জগৎশেঠ ও উমিচাঁদের মধ্যে গোপন চুক্তি হয়। এরপর রবার্ট ক্লাইভ নবাবের বিরুদ্ধে সন্ধি ভঙ্গের মিথ্যা অভিযোগ এনে যুদ্ধ ঘোষণা করে। ১৭৫৭ সালের ২৩ জুন নবাবের বাহিনী ও ইংরেজ বাহিনী ভাগীরথী নদীর তীরে পলাশীর প্রান্তরে মুখোমুখি হয়। তবে প্রধান সেনাপতি মীরজাফরের বিশ্বাসঘাতকতার কারণে এ যুদ্ধে নবাবের পরাজয় ঘটে। মীরজাফর যুদ্ধক্ষেত্রে নীরবে দাঁড়িয়ে রইলেন। আর তারই পরামর্শে নবাব যুদ্ধবিরতির ঘোষণা দেন। যুদ্ধবিরতির সময় ইংরেজরা অপ্রস্তুত নবাববাহিনীকে আকস্মিক আক্রমণ করে। ফলে সিরাজ-উদদৌলার পতন ঘটে। উদ্দীপকে দেখা যায়, একটি রাজ্যে ভিনদেশি বণিকরা বাণিজ্য করতে এসে সেই দেশের রাজার সাথে বিভিন্ন বিষয়ে দ্বন্দ্বে লিপ্ত হয় এবং এক পর্যায়ে যুদ্ধে জড়িয়ে পড়ে। রাজার সেনাপতি চক্রান্ত করে বিদেশি বণিকদের সাথে যোগ দেয়। ফলে যুদ্ধে রাজা শোচনীয়ভাবে পরাজিত হন, যা উপরে বর্ণিত পলাশীর যুদ্ধের ঘটনাবলীর সাথে সাদৃশ্যপূর্ণ। পলাশীর যুদ্ধেও বাংলার নবাব সিরাজ-উদ-দৌলা তার প্রধান সেনাপতি মীর জাফরের বিশ্বাসঘাতকতার শিকার হয়ে ভিনদেশি ইংরেজ ইস্ট ইন্ডিয়া কোম্পানির কাছে পরাজিত হন'। তাই বলা যায়, উদ্দীপকের ঘটনার সাথে পাঠ্যপুস্তকের পলাশীর যুদ্ধের ঘটনার মিল রয়েছে।"
        },
        {
          "label": "ঘ",
          "question": "উক্ত ঘটনার সুদূরপ্রসারী প্রভাব পাঠ্যপুস্তকের আলোকে বিশ্লেষণ করো।",
          "explanation": "উক্ত ঘটনা তথা পলাশীর যুদ্ধের প্রভাব ছিল সুদূরপ্রসারী। ১৭৫৭ সালে সংঘটিত পলাশীর যুদ্ধে ইংরেজ বাহিনীর হাতে নবাব সিরাজউদ-দৌলার পরাজয় উপমহাদেশে ইংরেজ আধিপত্যের ভিত্তি রচনা করে। পলাশীর যুদ্ধের পরিণতিতে ইংরেজ বণিকের মানদণ্ড শাসকের রাজদণ্ডে উন্নীত হয়। পলাশীর যুদ্ধের মধ্য দিয়ে বাংলার স্বাধীনতার অবসান ঘটে এবং ভারতে ইংরেজ ঔপনিবেশিক শাসনের দ্বার খুলে যায়। এ যুদ্ধের ফলে বাংলার রাষ্ট্রক্ষমতা বিভাজিত হয়ে দ্বৈতশাসনের উদ্ভব ঘটে। মীরজাফরকে মসনদে বসানো হলেও প্রকৃত ক্ষমতার অধিকারী ছিল ইংরেজরা। পলাশীর যুদ্ধের পর ইংরেজরা তাদের সামরিক শ্রেষ্ঠত্বের মাধ্যমে অনুগ্রহ প্রার্থী হতে অনুগ্রহ বিতরণকারী শক্তিতে পরিণত হয়। এ যুদ্ধের ফলে সমৃদ্ধ বাংলার একচেটিয়া বাণিজ্য ইংরেজদের হস্তগত হয়। বাংলার সম্পদ ব্যাপকহারে ইংল্যান্ডে পাচার হতে থাকে। এছাড়া ইংরেজদের প্রতিদ্বন্দ্বী ফরাসিরা এ সময় সমূলে উৎপাটিত হয়। এ সময় থেকে নবাবের দরবারে ইংরেজ রেসিডেন্ট রাখা এবং অভ্যন্তরীণ বিশৃঙ্খলা দমনে ইংরেজ সেনাবাহিনীর সহায়তা নেওয়া বাধ্যতামূলক করার মাধ্যমে বাংলার রাজনীতিতে ইংরেজদের স্থায়ী হস্তক্ষেপের সুযোগ সৃষ্টি হয়। পলাশীর যুদ্ধের মধ্য দিয়েই ভারতে মধ্যযুগের অবসান ও আধুনিক যুগের সূচনা হয়। পরিশেষে বলা যায়, পলাশী যুদ্ধের মাধ্যমে বাংলার স্বাধীন নবাবি আমলের অবসান ঘটে ও বাংলা তথা ভারতে ইংরেজ শাসনের ভিত্তি রচিত হয়। উপমহাদেশের রাজনীতি, অর্থনীতি, সমাজ ও সংস্কৃতিসহ সব ক্ষেত্রে ব্যাপক প্রভাব পড়ে। ভারতবর্ষের ইতিহাসে নতুন পর্বের সূচনা হয়। তাই বলা যায়, পলাশীর যুদ্ধের ফলাফল ছিল সুদূরপ্রসারী।"
        }
      ]
    },
    {
      "number": "2",
      "uddipok": "একদল ব্যবসায়ী বাণিজ্য করার জন্য দক্ষিণ এশিয়ায় আগমন করে। সেখানে তারা লক্ষ্য করে যে, বাণিজ্য করার চেয়ে শাসন ক্ষমতা দখল করতে পারলে অনেক বেশি লাভবান হতে পারবে। 'তারা কৌশলে সেই অঞ্চলের ক্ষমতা হস্তগত করে। আর্থিক ক্ষমতা তারা নিজেদের হাতে নিয়ে নেয়। এ সময় ঐ অঞ্চলে এক ভয়াবহ দুর্ভিক্ষ দেখা দেয়।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "ভারতবর্ষে সবশেষে আগমন করে কারা?",
          "explanation": "ভারতবর্ষে সবশেষে আগমন করে ফরাসিরা।"
        },
        {
          "label": "খ",
          "question": "দ্বৈতশাসন কী? ব্যাখ্যা করো।",
          "explanation": "দ্বৈতশাসন বলতে বাংলায় রবার্ট ক্লাইভের উদ্যোগে ইংরেজ কোম্পানি ও দেশীয় নবাবের সমন্বয়ে প্রবর্তিত শাসনব্যবস্থাকে বোঝায়। দ্বৈতশাসন ব্যবস্থায় দেশীয় নবাবের হাতে বিচার ও শাসন বিভাগের দায়িত্ব থাকে। অন্যদিকে, ইস্ট ইন্ডিয়া কোম্পানির ওপর রাজস্ব এবং দেশরক্ষার দায়িত্ব ন্যস্ত হয়। ক্লাইভের এ শাসন নীতির উদ্দেশ্য ছিল এদেশের আর্থিক ক্ষমতা নিজেদের কজায় নেওয়া ও দেশীয় শাসকবর্গের বিরুদ্ধে জনসাধারণকে বিক্ষুব্ধ করে তোলা। বলা হয়, দ্বৈতশাসন ব্যবস্থায় বাংলার নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা।"
        },
        {
          "label": "গ",
          "question": "উদ্দীপকে পাঠ্যবইয়ের কোন ঘটনার প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে পাঠ্যবইয়ের রবার্ট ক্লাইভ প্রবর্তিত দ্বৈতশাসন ব্যবস্থার প্রতি ইঙ্গিত করা হয়েছে। ১৭৬৫ সালে লর্ড ক্লাইভ বাংলার দিওয়ানি লাভ করে এক অভিনব শাসনব্যবস্থা প্রবর্তন করেন। এ ব্যবস্থায় নিযামতি বা বাংলার আইনশৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেশরক্ষা, দেওয়ানি সংক্রান্ত বিচার প্রভৃতি দায়িত্ব অর্পিত হয় কোম্পানির ওপর। লর্ড ক্লাইভ প্রবর্তিত এ শাসনব্যবস্থাকেই দ্বৈতশাসন নামে অভিহিত করা হয়। এ শাসনব্যবস্থার মূল উদ্দেশ্য ছিল কোম্পানিকে শক্তিশালী ক্ররে নবাবকে ক্ষমতাহীন করে তোলা। দ্বৈতশাসনের ফলে নবাব পেলেন ক্ষমতাহীন দায়িত্ব আর কোম্পানি. পেল দায়িত্বহীন ক্ষমতা। উদ্দীপকে দেখা যায়, একদল ব্যবসায়ী বাণিজ্য করার জন্য দক্ষিণ এশিয়ায় আগমন করে এবং কৌশলে সেই অঞ্চলের ক্ষমতা হস্তগত করে। আর্থিক ক্ষমতা তারা নিজেদের হাতে নিয়ে নেয়, যা উপরে আলোচিত দ্বৈতশাসন ব্যবস্থার সাথে সাদৃশ্যপূর্ণ। তাই বলা যায়, উদ্দীপকে পাঠ্যবইয়ের দ্বৈতশাসন ব্যবস্থার প্রতি ইঙ্গিত করা হয়েছে।"
        },
        {
          "label": "ঘ",
          "question": "উক্ত ঘটনার নেতিবাচক ফলাফল বিশ্লেষণ করো।",
          "explanation": "উক্ত ঘটনা তথা দ্বৈতশাসন ব্যবস্থার নেতিবাচক ফলাফল ছিল ব্যাপক। মূলত দ্বৈতশাসন ব্যবস্থাটি ছিল বাস্তবতা বিবর্জিত ও অভিনব। এ শাসনব্যবস্থা তৎকালীন বাংলার জনগণের আর্থ-সামাজিক জীবনকে বিপর্যস্ত করে তোলে। যার ফলে বাংলা তথা ভারতবর্ষের জনজীবনে এর নানা নেতিবাচক প্রভাব পড়ে। লর্ড ক্লাইভ বাংলার গভর্নর নিযুক্ত হয়ে দ্বৈতশাসন ব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব ছিল না। নবাবের পক্ষে নায়েব নাযিম রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক অবস্থায় বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, “দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।\" এতে মারাত্মক মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে মৃত্যুবরণ করেছিল। উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে বাড়িয়ে দিয়েছিল। ছিয়াত্তরের মন্বন্তরের মতো ভয়াবহ বিপর্যয়ের পেছনেও দায়ী ছিল বিতর্কিত এই শাসনব্যবস্থা।"
        }
      ]
    },
    {
      "number": "3",
      "uddipok": "মি. জোসেফ একজন উদারনৈতিক শাসক ছিলেন। তিনি সংবাদপত্রগুলোকে স্বাধীনভাবে মত প্রকাশের স্বাধীনতা প্রদান করেন। সাত বছরের নিচের শিশুদের কারখানায় শ্রমিকের কাজ করা আইন করে বন্ধ করেন। দেশের মানুষকে আধুনিক শিক্ষায় শিক্ষিত করতে শিক্ষা কমিশন গঠন করেন।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "বক্সারের যুদ্ধ কোন সালে সংঘটিত হয়?",
          "explanation": "ক্সারের যুদ্ধ ১৭৬৪ সালে সংঘটিত হয়।"
        },
        {
          "label": "খ",
          "question": "ইলবার্ট বিল কী?",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন, তা 'ইলবার্ট বিল' নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি আইন অনুসারে কোনো ভারতীয় ম্যাজিস্ট্রেট ইতোপূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন।"
        },
        {
          "label": "গ",
          "question": "উদ্দীপকের মি. জোসেফের সাথে পাঠ্যবইয়ের কোন ব্যক্তির সাদৃশ্য রয়েছে? ব্যাখ্যা করো",
          "explanation": "উদ্দীপকে মি. জোসেফের সাথে পাঠ্যবইয়ের ব্রিটিশ ভারতের ভাইসরয় লর্ড রিপনের সাদৃশ্য রয়েছে। লর্ড রিপন তার উদারনৈতিক শাসন ও জনকল্যাণমূলক সংস্কারের জন্য বিখ্যাত। তিনি ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত 'সংবাদপত্র আইন' রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক মতামত প্রকাশে পূর্ণ স্বাধীনতা প্রদান করেন। ১৮৮১ সালে শ্রমিকদের কল্যাণের জন্য পাশকৃত 'ফ্যাক্টরি আইন' লর্ড রিপনের উল্লেখযোগ্য কীর্তি। এই আইনের মাধ্যমে সাত বছর বয়সের কম বয়সী শিশুদের কারখানায় কাজ করা নিষিদ্ধ করা হয়। ভারতীয় জনসাধারণকে আধুনিক শিক্ষায় সুশিক্ষিত করে তোলা ও শিক্ষাব্যবস্থার উন্নয়নকল্পে লর্ড রিপন ১৮৮২ সালে উইলিয়াম হান্টারের নেতৃত্বে একটি শিক্ষা কমিশন গঠন করেন, যা 'হান্টার কমিশন' নামে পরিচিত। এ কমিশন ব্যাপকভাবে শিক্ষাবিস্তারের উদ্দেশ্যে গণশিক্ষা কর্মসূচির সুপারিশ করে। উদ্দীপকের মি. জোসেফ একজন উদারনৈতিক শাসক। তিনি সংবাদপত্র গুলোকে স্বাধীনভাবে মত প্রকাশের স্বাধীনতা প্রদান করেন, সাত বছরের নিচের শিশুদের কারখানায় শ্রমিকের কাজ করা আইন বন্ধ করেন এবং দেশের মানুষকে আধুনিক শিক্ষায় শিক্ষিত করতে শিক্ষা কমিশন গঠন করেন, যা উপরে আলোচিত লর্ড রিপনের কর্মকাণ্ডের সাথে সাদৃশ্যপূর্ণ। তাই বলা যায়, উদ্দীপকের মি. জোসেফের সাথে ব্রিটিশ ভারতের ভাইসরয় লর্ড রিপনের সাদৃশ্য রয়েছে।"
        },
        {
          "label": "ঘ",
          "question": "উক্ত ব্যস্তির সংস্কারসমূহ বিশ্লেষণ করো।",
          "explanation": "উক্ত ব্যক্তি তথা ভাইসরয় লর্ড রিপন তার সংস্কারসমূহের ফলে ব্রিটিশ ভারতের ইতিহাসে.গুরুত্বপূর্ণ স্থান দখল করে আছেন। ১৮৮০ সালে লর্ড রিপন ব্রিটিশ ভারতের ভাইসরয় নিযুক্ত হন। ভাইসরয় নিযুক্ত হয়েই তিনি বেশ কিছু জনকল্যাণমূলক সংস্কার সাধন-করেন, যা তাকে ভারতবাসীর কাছে একজন উদারপন্থি ও শান্তিপ্রিয় শাসক হিসেবে পরিচিতি দান করে। লর্ড রিপন ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত সংবাদপত্র আইন রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক' ও সামাজিক বিষয়ে মতামত প্রকাশে পূর্ণ স্বাধীনতা প্রদান করেন। ভারতের শিক্ষাব্যবস্থার উন্নয়নের জন্য তিনি ১৮৮২ সালে উইলিয়াম হান্টারের নেতৃত্বে 'হান্টার কমিশন' গঠন করেন। এ কমিশনের সুপারিশক্রমে তিনি ভারতীয় শিক্ষাব্যবস্থা বিশেষ করে প্রাথমিক ও মাধ্যমিক শিক্ষাব্যবস্থার ব্যাপক উন্নয়ন করেন। লর্ড রিপনের আরেকটি উল্লেখযোগ্য সংস্কার হলো ১৮৮২ সালে স্থানীয় স্বায়ত্তশাসনমূলক আইন প্রণয়ন। এ আইনের মাধ্যমে স্থানীয় জনগণ কর্তৃক নির্বাচিত প্রতিনিধি নিয়ে জেলা বোর্ডএবং লোকাল বোর্ড গঠিত হয়। অর্থাৎ জনগণকে পৌরসভা পরিচালনার কর্তৃত্ব প্রদান করা হয়। এভাবেস্থানীয় স্বায়ত্তশাসনে জনগণের অংশগ্রহণকে উৎসাহিত করে লর্ড রিপন ভারতবাসীর হৃদয়ে গণতন্ত্রের পথপ্রদর্শকরূপে স্মরণীয় হয়ে আছেন। বঙ্গীয় প্রজাস্বত্ব আইন তার শাসনামলেরই আরেকটি উল্লেখযোগ্য কীর্তি। এছাড়াও লর্ড রিপন শ্রমিকদের কল্যাণে 'ফ্যাক্টরি আইন' পাস করেন এবং অবাধ বাণিজ্যনীতি প্রবর্তনের মাধ্যমে লবণ ও অন্যান্য বাণিজ্য দ্রব্যের ওপর থেকে শুল্ক হ্রাস করে ভারতবাসীর প্রশংসা অর্জন করেন। এ জন্য তাকে 'Ripon the Good' বলে ডাকা হতো। পরিশেষে বলা যায়, লর্ডরিপন ভারতীয়দের আশা-আকাঙ্ক্ষার মর্যাদা দানের মাধ্যমে ভারতীয়দের মনে স্মরণীয় হয়ে রয়েছেন।"
        }
      ]
    },
    {
      "number": "4",
      "uddipok": "একটি বৃহৎ রাষ্ট্রে সকল জনগণের স্বার্থে একটি রাজনৈতিক দল গঠিত হয়। কিন্তু সংখ্যালঘু সম্প্রদায় ঐ রাজনৈতিক দলের নিকট বৈষম্যের স্বীকার হয়। ফলে তারা নিজেদের দাবি আদায়ের জন্য পৃথক রাজনৈতিক দল গঠন করে। শাসকগোষ্ঠী নতুন রাজনৈতিক দলকে স্বাগত জানায় এবং তাদের দাবি-দাওয়া পূরণ করে।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "বঙ্গভজোর সময় ভারতের গভর্নর জেনারেল কে ছিলেন?",
          "explanation": "বঙ্গভঙ্গের সময় ভারতের গভর্নর জেনারেল ছিলেন লর্ড কার্জন।"
        },
        {
          "label": "খ",
          "question": "আলীগড় আন্দোলনের উদ্দেশ্য কী ছিল?",
          "explanation": "আলীগড় আন্দোলনের মূল উদ্দেশ্য ছিল মুসলমানদের পুনর্জাগরণ। ইংরেজি শিক্ষা ও সংস্কৃতি গ্রহণ না করে এবং ইংরেজদের প্রতি বীতশ্রদ্ধ হয়ে মুসলমানরা সকল ক্ষেত্রে পিছিয়ে পড়ে। তৎকালীন মুসলমান সম্প্রদায়ের এ শোচনীয় দুরবস্থা থেকে তাদেরকে পরিত্রাণ করা সৈয়দ আহমদ খান জরুরি বলে মনে করেন। এ লক্ষ্যে আলীগড় আন্দোলনের মাধ্যমে তিনি ইংরেজ সরকার ও মুসলমান সম্প্রদায়ের মধ্যে সম্প্রতি স্থাপনে ব্রতী হন। আবার মুসলমানদের সবক্ষেত্রে আধুনিক করে গড়ে তোলার জন্য তাদের মধ্যে তিনি আধুনিক শিক্ষা বিস্তারে যত্নবান হন। মোটকথা, মুসলমানদের মধ্যে রাজনৈতিক, সামাজিক ও সাংস্কৃতিক সকল ক্ষেত্রে প্রগতিশীল ভাবধারা প্রসারের উদ্দেশ্যে আলীগড় আন্দোলন পরিচালিত হয়।"
        },
        {
          "label": "গ",
          "question": "উদ্দীপকের নতুন রাজনৈতিক দলের উদ্ভব পাঠ্যপুস্তকের কোন ঘটনাকে ইঙ্গিগত করে? ব্যাখ্যা করো।",
          "explanation": "উদ্দীপকের নতুন রাজনৈতিক দলের উদ্ভব পাঠ্যপুস্তকের মুসলিম লীগ গঠনের ঘটনাকে ইঙ্গিত করে। ১৮৮৫ সালে প্রতিষ্ঠিত ভারতীয় জাতীয় কংগ্রেস ছিল ব্রিটিশ শাসনাধীন ঐক্যবদ্ধ ভারতের প্রথম রাজনৈতিক সংগঠন। ভারতীয় জাতীয় কংগ্রেস হিন্দু-মুসলমান দলমত নির্বিশেষে সকল ভারতীয় জনগণের ন্যায্য দাবি আদায়ের লক্ষ্যকে সামনে রেখে গড়ে ওঠেছিল। কিন্তু পরবর্তীতে এটি হিন্দুদের স্বার্থসংশ্লিষ্ট বিষয়ে বেশি মনোযোগী হয়ে পড়লে স্যার সৈয়দ আহমদ খানসহ অনেক মুসলিম নেতা দলটিকে বর্জন করেন এবং মুসলমানদের এতে যোগদান করতে নিষেধ করেন। এ অবস্থায় মুসলমানগণ নিজেদের জন্য একটি পৃথক রাজনৈতিক সংগঠনের প্রয়োজন অনুভব করেন। এজন্য ১৯০৬ সালে ঢাকায়, মুসলমানদের স্বার্থ ও দাবি আদায়ের লক্ষ্যে নিখিল ভারত মুসলিম লীগ গড়ে ওঠে। ফলশ্রুতিতে বিশিষ্ট মুসলিম নেতৃবৃন্দের স্বাতন্ত্র্যবাদী রাজনৈতিক চিন্তা-চেতনার ফল হিসেবে একদিকে যেমন মুসলিম সম্প্রদায় নিজেদের মধ্যে ঐক্য প্রতিষ্ঠায় মনোযোগী হয়, তেমনি জাতীয় কংগ্রেসের রাজনীতি থেকে দূরে থেকে নিজেদের স্বার্থরক্ষায়ও এগিয়ে আসে। উদ্দীপকে দেখা যায়, একটি বৃহৎ রাষ্ট্রে সরুল জনগণের স্বার্থে একটি রাজনৈতিক দল গঠিত হয়। কিন্তু সংখ্যালঘু সম্প্রদায় ঐ রাজনৈতিক দলের নিকট বৈষম্যের শিকার হয়। ফলে তারা নিজেদের দাবি আদায়ের জন্য পৃথক রাজনৈতিক দল গঠন করে, যা উপরে আলোচিত মুসলিম লীগ গঠনের পটভূমির সাথে সাদৃশ্যপূর্ণ। তাই বলা যায়, উদ্দীপকের নতুন রাজনৈতিক দলের উদ্ভব পাঠ্যপুস্তকের মুসলিম লীগ গঠনের ঘটনাকে ইঙ্গিত করে।"
        },
        {
          "label": "ঘ",
          "question": "উক্ত রাজনৈতিক দল গঠনের প্রভাব বিশ্লেষণ করো।",
          "explanation": "উক্ত সংগঠন তথা মুসলিম লীগ গঠন ভারতবর্ষের রাজনৈতিক অঙ্গনে গুরুত্বপূর্ণ প্রভাব ফেলেছিল। মুসলিম লীগ প্রতিষ্ঠার মাধ্যমে মুসলিম সমাজের মধ্যে আত্মজাগরণের সূচনা হয়। মুসলিম লীগের নেতৃবৃন্দ বঙ্গভঙ্গের পক্ষে মুসলমানদের ঐক্যবদ্ধ করেন। মুস্লমানদের শিক্ষা, সংস্কৃতি, রাজনীতি ও অর্থনীতিতে অংশগ্রহণ বৃদ্ধি পাওয়ার পেছনে কাজ করেছে মুসলিম লীগের রাজনৈতিক সচেতনতামূলক প্রচারণা। এ সংগঠন প্রতিষ্ঠার মধ্য দিয়ে মুসলিম সম্প্রদায় সর্বভারতীয় রাজনৈতিক অঙ্গনে প্রবেশ করে। এর ফলে রাজনৈতিক বিষয়ে তাদের আগ্রহ বহুগুণ বেড়ে যায়। ১৯০৬ সালে মুসলিম লীগ প্রতিষ্ঠার পর থেকেই সরকারের কাছ থেকে মুসলমানদের বিভিন্ন দাবি-দাওয়া আদায়ের জন্য দলটি কাজ করে। মুসলিম লীগ প্রতিষ্ঠা সাম্প্রদায়িক সম্প্রীতি নষ্ট করে। ৭৭ কারণ মুসলমানদের আলাদা রাজনৈতিক দল গঠন হিন্দু নেতৃবৃন্দ ভালোভাবে গ্রহণ করেননি। হিন্দু মালিকানাধীন বিভিন্ন সংবাদপত্র এর ব্যাপক সমালোচনা করে। সুরেন্দ্রনাথ ব্যানার্জি সম্পাদিত বেঙ্গলি পত্রিকা একে 'সলিমুল্লাহ লীগ' এবং 'ভাতাভোগী ও তাঁবেদারদের সমিতি' বলে বিদ্রূপ ও কটাক্ষ করে। শীঘ্রই দলটির বিলুপ্তি ঘটবে বলে পত্রিকাগুলো প্রচার করে। তবে ১৯০৯ সালের মর্লে-মিন্টো সংস্কার আইনের অধীনে মুসলমান সম্প্রদায়ের আলাদা নির্বাচনের ব্যবস্থা রাখা হয়,যা মুসলিম লীগের বড় সাফল্য হিসেবে প্রকাশ পায়। লাহোর প্রস্তাব উত্থাপনের পর এটি একটি ব্যাপকভিত্তিক জনসমর্থিত রাজনৈতিক দল হিসেবে আত্মপ্রকাশ করে।' এদিকে হিন্দু-মুসলিম সম্প্রদায়ের সম্পর্কের অবনতি হলে মোহাম্মদ আলী জিন্নাহ 'দ্বি-জাতি' তত্ত্বের ভিত্তিতে রাষ্ট্র গঠনের দাবি উত্থাপন করেন এবং কংগ্রেস ও মুসলিম লীগের সম্মতিতে ১৯৪৭ সালে ভারতীয় উপমহাদেশ বিভক্ত হয়ে ভারত ও 'পাকিস্তান রাস্ট্রের জন্ম হয়। উপরের আলোচনার পরিপ্রেক্ষিতে তাই বলা যায়, ভারতবর্ষের ইতিহাসে ১৯০৬ সালে ভারতীয় মুসলমানদের রাজনৈতিক সংগঠন মুসলিম লীগের জন্ম অন্যতম তাৎপর্যপূর্ণ ঘটনা। ভারতবর্ষের রাজনৈতিক ইতিহাসে এই ঘটনা সুদূরপ্রসারী প্রভাব ফেলেছিল।"
        }
      ]
    },
    {
      "number": "5",
      "uddipok": "মি.শেফার্ড তার নিজ সম্প্রদায়ের জন্য আলাদা আবাসভূমি গঠনের লক্ষেশাসক শ্রেণির নিকট একটি প্রস্তাব পেশ করেন। এই প্রস্তাবে বলেন যে, একাধিক স্বাধীন রাষ্ট্র প্রতিষ্ঠিত হবে, অঙ্গারাজ্যগুলো হবে স্বায়ত্তশাসিত ও সার্বভৌম। কিন্তু সংখ্যাগরিষ্ঠ সম্প্রদায় মি, শেফার্ডের প্রস্তাবকে 'পাপ কাজ' বলে মন্তব্য করে।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "লর্ড কার্জনের প্রকৃত নাম কী?",
          "explanation": "্ড কার্জনের প্রকৃত নাম জর্জ ন্যাথানিয়েল কার্জন।"
        },
        {
          "label": "খ",
          "question": "বঙ্গভঙ্গ রদ করা হয় কেন?",
          "explanation": "বঙ্গগভঙ্গবিরোধী স্বদেশি আন্দোলন সন্ত্রাসবাদী আন্দোলনে রূপ নিলে ব্রিটিশ সরকার বাধ্য হয়ে বঙ্গভঙ্গ রদ করে। বঙ্গভঙ্গকে মুসলমান সম্প্রদায় স্বাগত জানালেও বিশেষ করে পশ্চিম বাংলার হিন্দু সম্প্রদায়ের জমিদার, ব্যবসায়ী, শিক্ষিত মধ্যবিত্ত শ্রেণি তা সহজভাবে মেনে নিতে পারেনি। কংগ্রেস স্বদেশি ও বয়কট আন্দোলনের মাধ্যমে বঙ্গভঙ্গবিরোধী আন্দোলন শুরু করে। আন্দোলনকারীরা ব্রিটিশ পণ্য ও শিক্ষা বর্জন করে। এ আন্দোলন এক পর্যায়ে সন্ত্রাসবাদী আন্দোলনে রূপ নিলে ব্রিটিশ সরকার এ আন্দোলনের তীব্রতা লক্ষ করেবঙ্গভঙ্গকে রদ করার সিদ্ধান্ত নেয়'। এরই ধারাবাহিকতায় ১৯১১ সালের ১২ ডিসেম্বর বঙ্গভঙ্গ রদ করা হয়।"
        },
        {
          "label": "গ",
          "question": "উদ্দীপকের মি. শেফার্ডের সাথে পাঠ্যবইয়ের কোন ব্যক্তির মিল রয়েছে? ব্যাখ্যা করো।",
          "explanation": "উদ্দীপকের মি. শেফার্ডের সাথে লাহোর প্রস্তাবের উত্থাপক শেরে বাংলা এ. কে. ফজলুল হকের মিল রয়েছে। ব্রিটিশ ভারতের শাসনতান্ত্রিক ইতিহাসে লাহোর প্রস্তাব একটি গুরুত্বপূর্ণ স্থান দখল করে আছে। মুসলমানদের জন্য আলাদা আবাসভূমি গঠনের লক্ষ্যে ১৯৪০ সালের ২৩ মার্চ লাহোরে অনুষ্ঠিত মুসলিম লীগের অধিবেশনে বাংলার নেতা ও প্রধানমন্ত্রী শেরে বাংলা এ. কে. ফজলুল হক বিখ্যাত লাহোর প্রস্তাব উত্থাপন করেন। এতে বলা হয় যে, কোনো শাসনতান্ত্রিক পরিকল্পনা এদেশে কার্যকর বা মুসলমানদের কাছে গ্রহণযোগ্য হবে না যদি এটি নিম্নবর্ণিত মূলনীতির ওপর প্রতিষ্ঠিত না হয়। যথা: ১.ভৌগোলিক দিক থেকে সংলগ্ন এলাকাগুলোতে প্রয়োজনীয় রদবদলের মাধ্যমে পৃথক অঞ্চল হিসেবে চিহ্নিত করতে হবে; ২. ভারতের উত্তর-পশ্চিম ও পূর্বাঞ্চলের এ ধরনের মুসলিম সংখ্যাগরিষ্ঠ এলাকাসমূহে স্বাধীন রাষ্ট্র ব্যবস্থা গঠন করতে হবে এবং ৩. এভাবে গঠিত স্বাধীন রাষ্ট্রসমূহের অঙ্গরাজ্যগুলো থাকবে স্বশাসিত ও সার্বভৌম। লাহোর প্রস্তাবে আরও বলা হয় যে, সর্বক্ষেত্রে সংখ্যালঘুদের বিভিন্ন স্বার্থ ও অধিকার রক্ষাকল্পে সংবিধানে প্রয়োজনীয় রক্ষা-কবচ রাখতে হবে। প্রকৃতপক্ষে আঞ্চলিক স্বাধিকার, আত্মনিয়ন্ত্রণের অধিকার ও সার্বভৌমত্ব অর্জনই ছিল লাহোর প্রস্তাবের মূল বক্তব্য। উদ্দীপকে দেখা যায়, মি. শেফার্ড তার নিজ সম্প্রদায়ের জন্য আলাদা আবাসভূমি গঠনের লক্ষ্যে শাসকগোষ্ঠীর নিকট একটি প্রস্তাব পেশ করেন। এই প্রস্তাবে বলেন, একাধিক স্বাধীন রাষ্ট্র প্রতিষ্ঠিত হবে, অঙ্গরাজ্যগুলো হবে স্বায়ত্ত্বশাসিত ও সার্বভৌম, যা উপরে আলোচিত শেরে বাংলা এ. কে. ফজলুল হকের লাহোর প্রস্তাবের সাথে সাদৃশ্যপূর্ণ। তাই বলা যায়, উদ্দীপকের শেফার্ডের সাথে শেরে বাংলা এ. কে. ফজলুল হকের মিল রয়েছে।"
        },
        {
          "label": "ঘ",
          "question": "উক্ত ব্যক্তির পেশকৃত প্রস্তাবের ফলাফল বিশ্লেষণ করো।",
          "explanation": "উক্ত ব্যক্তি তথা শেরে বাংলা এ. কে. ফজলুল হকের পেশকৃত লাহোর প্রস্তাবের ফলাফল ছিল অত্যন্ত সুদূরপ্রসারী। লাহোর প্রস্তাবের ফলে মুসলমানদের পৃথক আবাসস্থলের পরিকল্পনা দানা বাঁধতে থাকে। যার পরিণতিতে পাকিস্তান ও ভারত নামে দুটি পৃথক রাষ্ট্রের জন্ম হয়। লাহোর প্রস্তাবের মধ্যেই বাংলাদেশের স্বাধীনতার বীজ লুকায়িত ছিল। এ প্রস্তাব এটা প্রমাণ করে যে, ভারতবর্ষের হিন্দু ও মুসলমান সম্পূর্ণ পৃথক দুটি জাতি। এদের কৃষ্টি, কালচার, ধর্ম, আচার-অনুষ্ঠান, পোশাক- পরিচ্ছদ সম্পূর্ণ ভিন্ন। আবার, ভারতের উত্তর-পশ্চিম এবং উত্তর-পূর্ব অঞ্চলের মুসলমানদের মধ্যে ভৌগোলিক দূরত্ব, ভাষা ও কৃষ্টিগত পার্থক্য থাকায় একাধিক স্বাধীন ও সার্বভৌম রাষ্ট্র গঠনের প্রস্তাব গৃহীত হয়েছিল। কিন্তু ১৯৪৪ সালে 'মোহাম্মদ আলী জিন্নাহ একাধিক রাষ্ট্রের কথা বাদ দিয়ে শুধুমাত্র মুসলিম সংখ্যাগরিষ্ঠ অঞ্চলগুলো নিয়ে একটি স্বাধীন মুসলিম রাষ্ট্র গঠনের কথা উল্লেখ করেন। ফলে ১৯৪৭ সালের ১৪ আগস্ট পাকিস্তান নামে একটি স্বাধীন-সার্বভৌম রাষ্ট্রের জন্ম হয়। লাহোর প্রস্তাবের ফলেই উপমহাদেশে ব্রিটিশ শাসনের পরিসমাপ্তির পথ রচিত হয়। যদি মোহাম্মদ আলী জিন্নাহ লাহোর প্রস্তাবে উল্লেখিত একাধিক রাষ্ট্রের কথা বাদ না দিতেন তাহলে হয়তো ১৯৪৭ সালে মুসলমান অধ্যুষিত অঞ্চল নিয়ে পাকিস্তান ও বাংলাদেশ নামে দুটি স্বাধীন রাষ্ট্রের অভ্যুদয় হতো। বাংলাদেশের স্বাধীনতার জন্য রক্তস্নাত বায়ান্ন, ছেষট্টি, ঊনসত্তর এবং সর্বোপরি একাত্তর হয়তোবা সৃষ্টি হতো না। লাহোর প্রস্তাবের ভিত্তিতেই পাকিস্তান রাষ্ট্রের সৃষ্টি এবং পরবর্তীকালে স্বাধীন বাংলাদেশ সৃষ্টির পথ প্রশস্ত হয়। উপরের আলোচনার প্রেক্ষিতে তাই বলা যায়, লাহোর প্রস্তাব উপমহাদেশের ইতিহাসে একটি অত্যন্ত তাৎপর্যপূর্ণ ঘটনা এবং এর ফলাফল ছিল অত্যন্ত সুদূরপ্রসারী।"
        }
      ]
    },
    {
      "number": "6",
      "uddipok": "একটি রাজ্যকে প্রায় ২০০ বছর শাসন করার পর জনৈক শাসকগোষ্ঠী এক আইনের মাধ্যমে দুই ভাগে ভাগ করতে বাধ্য হয়। ভাগ দুটি হয় মূলত ধর্মীয় বিশ্বাসের ভিত্তিতে। দুটি রাষ্ট্র আলাদা হয়ে গেলেও মাঝে মাঝে তাদের মধ্যে উত্তেজনা দেখা দেয় এবং সম্পর্কের টানাপোড়ন চলতে থাকে।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "প্রথম বিশ্বযুদ্ধ কত সালে শুরু হয়েছিল?",
          "explanation": ""
        },
        {
          "label": "খ",
          "question": "সাইমন কমিশন কী?",
          "explanation": ""
        },
        {
          "label": "গ",
          "question": "উদ্দীপকের ঘটনার সাথে পাঠ্যবইয়ের কোন ঘটনার সাদৃশ্য রয়েছে তা বাখ্যা করো।",
          "explanation": ""
        },
        {
          "label": "ঘ",
          "question": "উক্ত রাষ্ট্র দুটির দ্বন্দ্বের ফলাফল বিশ্লেষণ করো।",
          "explanation": ""
        }
      ]
    },
    {
      "number": "7",
      "uddipok": "নিচের চিত্রটি লক্ষ কর এবং প্রশ্নগুলোর উত্তর দাও:",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "বাংলা একাডেমির পূর্ব নাম কী?",
          "explanation": "বাংলা একাডেমির পূর্ব নাম বর্ধমান হাউস।"
        },
        {
          "label": "খ",
          "question": "দ্বি-জাতি তত্ত্ব কী?",
          "explanation": "দ্বি-জাতি তত্ত্ব হলো মুসলিম লীগ নেতা মোহাম্মদ আলী জিন্নাহ ঘোষিত একটি তত্ত্ব যাতে ভারতবর্ষে হিন্দু ও মুসলমানদের দুটি আলাদা জাতি হিসেবে চিহ্নিত করা হয়েছে। ১৯৩৭ সালের নির্বাচনের তিক্ত অভিজ্ঞতা এবং নির্বাচনের পর বিজয়ী কংগ্রেস সভাপতির বক্তব্যে মোহাম্মদ আলী জিন্নাহ বুঝতে পারেন যে, সংখ্যালঘু মুসলিম সম্প্রদায়ের আশা-আকাঙ্ক্ষা হিন্দু নেতৃবৃন্দের শাসাধীনে বাস্তবায়ন করা সম্ভব নয়। তাই মুসলমানদের স্বার্থের কথা বিবেচনা করে ১৯৩৯ সালে জিন্নাই তার বহুল আলোচিত সমালোচিত দ্বি-জাতি তত্ত্বের ঘোষণা দেন।"
        },
        {
          "label": "গ",
          "question": "উদ্দীপকের চিত্রটি পাঠ্যপুস্তকের কোন ঘটনাকে নির্দেশ করে? ব্যাখ্যা করো।",
          "explanation": "উদ্দীপকের চিত্রটি পাঠ্যপুস্তকের ১৯৫২ সালের ভাষা আন্দোলনকে নির্দেশ করে। ১৯৪৭ সালে পাকিস্তান সৃষ্টির পর পাকিস্তানি শাসকগোষ্ঠী উর্দুকে পাকিস্তানের একমাত্র রাষ্ট্রভাষা হিসেবে ঘোষণা দেয়। এর প্রতিক্রিয়ায় পাকিস্তানের সংখ্যাগরিষ্ঠ বাঙালি জনগোষ্ঠী বাংলাকে অন্যতম রাষ্ট্রভাষা করার দাবিতে তীব্র আন্দোলন শুরু করে। উদ্দীপকের চিত্রে সে ঘটনারই প্রতিচ্ছবি দেখা যায়। ১৯৪৭ সালে পাকিস্তান রাষ্ট্র সৃষ্টির পর থেকে এ আন্দোলনের পটভূমি রচিত হয়। প্রথম থেকেই পূর্ব বাংলার প্রতি পশ্চিমা শাসকগোষ্ঠী ভাষা- সংস্কৃতিসহ নানারকম বৈষম্য শুরু করে। পুরো পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭ শতাংশ জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালে বেশিরভাগ মানুষের মতামত উপেক্ষা করে পাকিস্তানি শাসকরা উর্দু ভাষাকে রাষ্ট্রভাষা হিসেবে ঘোষণা করে। ফলে বাঙালি ছাত্র, সাধারণ জনগণ ও বুদ্ধিজীবীরা প্রতিবাদমুখর হয়ে এ বৈষম্যমূলক সিদ্ধান্তের প্রতিবাদ জানায়। এভাবেই ভাষা আন্দোলনের সূত্রপাত ঘটে।"
        },
        {
          "label": "ঘ",
          "question": "উক্ত ঘটনা একটি স্বাধীন রাষ্ট্র সৃষ্টির প্রথম ধাপ ছিল- মতামত দাও।",
          "explanation": "উক্ত ঘটনা অর্থাৎ ভাষা আন্দোলন একটি স্বাধীন রাষ্ট্র সৃষ্টির প্রথম ধাপ- এ বক্তব্যের সাথে আমি একমত। ১৯৪৭ সালে পাকিস্তান রাষ্ট্রের অভ্যুদয়ের পর থেকেই পশ্চিম পাকিস্তানের শাসকরা পূর্ব পাকিস্তানের জনগণের ওপর অর্থনৈতিক ও রাজনৈতিকসহ নানা ধরনের শোষণ চালাতে থাকে। তারা বাঙালির ভাষা ও সংস্কৃতি ধ্বংসেরও প্রচেষ্টা চালায়। বাঙালি ভাষা আন্দোলনের মাধ্যমে তাদের মাতৃভাষা ও সংস্কৃতির মর্যাদা রক্ষা করে। এ আন্দোলন পরিণতি পেয়েছিল ১৯৫২ সালে। ভাষা আন্দোলনকে বলা হয় বাঙালির স্বাতন্ত্র্য ও জাতীয়তাবোধের প্রথম স্ফুরণ। এ আন্দোলনের মধ্য দিয়ে পূর্ব পাকিস্তানের বাংলাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। ভাষার দাবি থেকে বাঙালি ক্রমে অর্থনৈতিক ও রাজনৈতিক মুক্তির জন্য স্বাধিকারের দাবির পথে এগিয়ে যায়। এ অগ্রযাত্রায় একে একে আসে ১৯৫৪ সালের নির্বাচনে যুক্তফ্রন্টের ঐতিহাসিক বিজয়, ১৯৬৬ সালের ঐতিহাসিক ছয় দফা, ঊনসত্তরের গণঅভ্যুত্থান ও ১৯৭০ সালের নির্বাচন। ১৯৭০ সালের নির্বাচনে আওয়ামী লীগের বিপুল বিজয়কে মেনে নিতে অস্বীকৃতি জানিয়ে পাকিস্তানের স্বৈরশাসকরা পূর্ব পাকিস্তানে বর্বর গণহত্যা শুরু করে। তখন স্বাধীনতার জন্য অস্ত্র ধরা ছাড়া বাঙালির জন্য আর কোনো পথ খোলা ছিল না। এভাবেই ১৯৭১ সালে নয় মাসের রক্তক্ষয়ী সশস্ত্র' মুক্তিযুদ্ধের মধ্য দিয়ে স্বাধীন হয় বাংলাদেশ। উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে পূর্ব পাকিস্তানের বাঙালিরা প্রথম অন্যায়ের বিরুদ্ধে প্রতিরোধ গড়ে তোলে। এ আন্দোলনই বাঙালির স্বাধিকার আন্দোলনের প্রথম পদক্ষেপ। এ আন্দোলনে অনুপ্রাণিত হয়েই বাঙালি জাতি স্বাধীনতা আন্দোলনে ঝাঁপিয়ে পড়ে এবং স্বাধীন-সার্বভৌম বাংলাদেশ রাষ্ট্রের জন্ম হয়। তাই বলা যায়, ভাষা আন্দোলনই ছিল একটি স্বাধীন রাষ্ট্র সৃষ্টির প্রথম ধাপ।"
        }
      ]
    },
    {
      "number": "8",
      "uddipok": "মি.ফ্লেচার একজন স্বৈরাচারী শাসক ছিলেন। তিনি জনসাধারণের মৌলিক অধিকার হরণ করেন। নিজের ক্ষমতাকে পাকাপোক্ত করার জন্য একটি লোক দেখানো নির্বাচন আয়োজন করেন। এই নির্বাচনে মাত্র অল্প কিছু লোক ভোট দিতে পারতো। এর ফলে মি. ফ্লেচারের বিরুদ্ধে জনরোষ সৃষ্টি হয় এবং তার পতন ঘটে।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "ড. শামসুজ্জোহা কে ছিলেন?",
          "explanation": "শামসুজ্জোহা ছিলেন রাজশাহী বিশ্ববিদ্যালয়ের রসায়ন 'বিভাগের অধ্যাপক।"
        },
        {
          "label": "খ",
          "question": "তাসখন্দ চুক্তি ব্যাখ্যা করো।",
          "explanation": "১৯৬৫ সালের ৬ সেপ্টেম্বর কাশ্মীরকে কেন্দ্র করে ভারত ও পাকিস্তানের মধ্যে যুদ্ধ সংঘটিত হয়। এ যুদ্ধ বন্ধের জন্য ভারত ও পাকিস্তানের মধ্যে ১৯৬৬ সালে যে শান্তি চুক্তি হয় তাই 'তাসখন্দ চুক্তি' নামে পরিচিত। ১৯৬৫ সালের ৬ সেপ্টেম্বর পাকিস্তানি সৈন্যরা ভারত নিয়ন্ত্রিত কাশ্মীরে প্রবেশ করলে দুই দেশের মধ্যে পূর্ণাঙ্গ যুদ্ধ শুরু হয়। ১৭ দিন যুদ্ধ চলার পর জাতিসংঘের মধ্যস্থতায় সোভিয়েত প্রধানমন্ত্রী অ্যালেক্সেই কোসিগিনের উদ্যোগে উজবেকিস্তানের রাজধানী তাসখন্দ শহরে ১৯৬৬ সালের ১০ জানুয়ারি পাকিস্তানের প্রেসিডেন্ট আইয়ুব খান ও ভারতের প্রধানমন্ত্রী লাল বাহাদুর শাস্ত্রীর মধ্যে একটি শান্তিচুক্তি স্বাক্ষরিত হয় যা 'তাসখন্দ চুক্তি' নামে খ্যাত।"
        },
        {
          "label": "গ",
          "question": "উদ্দীপকের মি. ফ্লেচারের সাথে পাঠ্যবইয়ের কোন ব্যক্তির মিল রয়েছে? ব্যাখ্যা করো।",
          "explanation": "উদ্দীপকের মি. ফ্লেচারের সাথে পাঠ্যবইয়ের পাকিস্তানের সামরিক শাসক জেনারেল আইয়ুব খানের মিল রয়েছে। জেনারেল আইয়ুব খান ১৯৫৮ সালে ক্ষমতায় আসার পর পাকিস্তানের শাসন ও রাজনৈতিক কাঠামোর আমূল পরিবর্তন করতে উদ্যোগ নেন। তিনি প্রচলিত পদ্ধতি পরিত্যাগ করে মৌলিক গণতন্ত্র প্রবর্তন করেন। এটি এক ধরনের সীমিত গণতন্ত্র ঘাতে নির্দিষ্ট সংখ্যক লোকের প্রেসিডেন্ট নির্বাচনের অধিকার ছিল। এ ব্যবস্থার মাধ্যমে ১৯৬০ সালের ১১ জানুয়ারি এক সাধারণ নির্বাচনের মাধ্যমে সারা দেশ থেকে ৮০ হাজার 'মৌলিক গণতন্ত্রী' নির্বাচিত হন। তাদের আস্থাসূচক ভোটে (হ্যাঁ বা না ভোট) ১৯৬০ সালের ১৪ ফেব্রুয়ারি আইয়ুব খান পাঁচ বছরের জন্য পাকিস্তানের প্রেসিডেন্ট নির্বাচিত হন। এই লোক দেখানো নির্বাচনের মাধ্যমে আইয়ুব খান তাঁর রাজনৈতিক অবস্থান সুসংহত করেন। এভাবে জনগণের ভোটাধিকার সীমিত করা ও রাজনৈতিক অধিকার কেড়ে নেওয়ায় পূর্ব বাংলায় আইয়ুববিরোধী আন্দোলন গড়ে ওঠে এবং তা গণঅভ্যুত্থানে রূপ নিলে তীব্র আন্দোলনের মুখে আইয়ুব খানের পতন ঘটে। উদ্দীপকে দেখা যায়, স্বৈরাচারী শাসক মি. ফ্লেচার জনগণের মৌলিক অধিকার কেড়ে নিয়ে নিজের ক্ষমতাকে পাকাপোক্ত করার জন্য একটি লোক দেখানো নির্বাচনের আয়োজন করেন। ফলে তার বিরুদ্ধে জনরোষ সৃষ্টি হয় এবং তার পতন ঘটে। তার এসব কর্মকাণ্ড উপরে আলোচিত স্বৈরশাসক আইয়ুব খানের কর্মকাণ্ডের মধ্যেও লক্ষণীয়। তাই বলা যায়, মি. ফ্লেচারের সাথে আইয়ুব খানের মিল রয়েছে।"
        },
        {
          "label": "ঘ",
          "question": "উক্ত ব্যক্তির কর্মকাণ্ডই তার পতনের জন্য দায়ী ছিল- উত্তরের সপক্ষে মতামত দাও।",
          "explanation": "উক্ত ব্যক্তি অর্থাৎ আইয়ুব খানের কর্মকাণ্ডই তার পতনের জন্য দায়ী ছিল- আমি এ বক্তব্যের সাথে একমত আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। নিজের ক্ষমতাকে সুসংহত করতে তখন থেকেই পদক্ষেপ নেন তিনি। মৌলিক গণতন্ত্র প্রবর্তন করে জনগণের ভোটাধিকার সীমিত করেন। ১৯৬০ সালে প্রহসনমূলক নির্বাচনের আয়োজন করে মৌলিক গণতন্ত্রীদের আস্থা ভোটে প্রেসিডেন্ট নির্বাচিত হন। এসময় তিনি পূর্ব পাকিস্তানের নেতৃবৃন্দদের রাজনৈতিক অঙ্গন থেকে বিতাড়নের জন্য কৌশল হিসেবে EBPO ও PODO আইন জারি করেন। এ দুটি আইনের মাধ্যমে রাজনৈতিক নেতৃবৃন্দদের রাজনৈতিক কর্মকাণ্ড থেকে দূরে সরিয়ে রাখেন। অন্যায়ভাবে তাদের গ্রেফতার করেন। তার এসব কর্মকাণ্ডের ফলে পূর্ব পাকিস্তানে তার বিরুদ্ধে জনরোষের সৃষ্টি হতে থাকে। আইয়ুব সরকারের নানা অন্যায়-অত্যাচার ও বৈষম্যের প্রতিবাদ হিসেবে ১৯৬৬ সালে ছয় দফা দাবি উত্থাপিত হলে আইয়ুব খান ছয় দফাকে রাষ্ট্রদ্রোহী ও পাকিস্তানের অখণ্ডতার প্রতি হুমকি বলে অ্যাখ্যা দেন। এসময় পূর্ব পাকিস্তানের নেতা শেখ মুজিবুর রহমানকে গ্রেফতার করলে সারা দেশব্যাপী হরতাল পালিত হয়। হরতালের সময় পুলিশ গুলি চালালে অনেক লোক প্রাণ হারায়। পাশাপাশি ছয় দফার জনপ্রিয়তা ক্রমেই বাড়তে থাকলে পূর্ব পাকিস্তানের নেতৃবৃন্দের বিরুদ্ধে ১৯৬৮ সালে ষড়যন্ত্রমূলক আগতলা মামলা দায়ের করেন। এই ষড়যন্ত্র মামলায় রাষ্ট্রদ্রোহীতার অভিযোগ দিয়ে শেখ মুজিবুর রহমানসহ ৩৫ জনকে অভিযুক্ত করেন। এই মিথ্যা মামলা দায়ের করার ফলে পাকিস্তানের উভয় অংশে আইয়ুববিরোধী আন্দোলন দানা বাঁধতে থাকে। পূর্ব পাকিস্তানে মামলায় অভিযুক্তদের মুক্তি ও আগরতলা মামলা প্রত্যাহারের দাবি জোরদার হয়। ধীরে ধীরে পূর্ব পাকিস্তানের গণবিক্ষোভ ১৯৬৯ সালে এসে গণঅভ্যুত্থানে রূপ. নেয়। এ আন্দোলনে পুলিশ গুলি চালালে কিশোর মতিউরসহ আরো অনেকে নিহত হয় এবং অসংখ্য মানুষ আহত হয়। ফলে আন্দোলন আরো বেগবান হয় এবং দেশের সার্বিক পরিস্থিতির ব্যাপক অবনতি ঘটে। আইয়ুব খান বুঝতে পারেন, আগরতলা মামলা প্রত্যাহার ও অভিযুক্তদের মুক্তি না দিলে পরিস্থিতি নিয়ন্ত্রণের বাইরে চলে যাবে। এই গণআন্দোলনের চাপেই তিনি আগরতলা মামলা প্রত্যাহার করেন ও এক পর্যায়ে পদত্যাগ করতে বাধ্য হন। এভাবেই স্বৈরশাসক আইয়ুব খানের কর্মকাণ্ড তার পতন ঘটায়। সুতরাং উপরের আলোচনায় এটা সুস্পষ্ট যে, আইয়ুব খানের স্বৈরাচারমূলক কর্মকাণ্ডই তার পতনের জন্য দায়ী ছিল।"
        }
      ]
    },
    {
      "number": "9",
      "uddipok": "'ক' রাজ্যের দুটি অংশ ছিল। অপেক্ষাকৃত ক্ষুদ্র কিন্তু জনবহুল অঞ্চলটি পদানত করে রাখার জন্য এক রাতের আধারে নির্বিচারে মানুষ হত্যা শুরু করে। ঐ অঞ্চলের জনগণ পাল্টা জবাব হিসেবে যুদ্ধ শুরু করে। শেষ পর্যন্ত, শাসকগোষ্ঠী পরাজিত হয় এবং একটি নতুন স্বাধীন রাষ্ট্র জন্ম লাভ করে।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "পাক-ভারত যুদ্ধ কত সালে সংঘটিত হয়েছিল?",
          "explanation": "পাক-ভারত যুদ্ধ ১৯৬৫ সালে সংঘটিত হয়েছিল।"
        },
        {
          "label": "খ",
          "question": "বুদ্ধিজীবী হত্যাঁকাণ্ড বলতে কী বোঝ?",
          "explanation": "মুক্তিযুদ্ধের শেষ দিকে পাকিস্তানি সেনাবাহিনী ও তাদের এদেশীয় সহযোগীরা বাঙালি জাতিকে মেধাশূন্য করার জন্য বুদ্ধিজীবীদের নির্মমভাবে হত্যা করে। এ.হত্যাকাণ্ডই 'বুদ্ধিজীবী হত্যাকাণ্ড' হিসেবে পরিচিত। ১৯৭১ সালের ১০ ডিসেম্বর থেকে পাকিস্তানের পরাজয় নিশ্চিত হয়ে গেলে পাকিস্তানি বাহিনী তাদের এদেশীয় সহযোগী বাহিনীর সদস্যদের সহযোগিতায় বুদ্ধিজীবীদের অপহরণ করে দ্রুত হত্যাকাণ্ড ঘটায়। এর উদ্দেশ্য ছিল স্বাধীন বাংলাদেশকে শুরুতেই মেধাশূন্য করে ফেলা। যাতে করে বিশ্বের বুকে বাংলাদেশ মাথা উঁচু করে দাঁড়াতে না পারে। বাঙালি জাতির সূর্যসন্তানদের তারা অত্যন্ত নির্মমভাবে হত্যা করে।"
        },
        {
          "label": "গ",
          "question": "উদ্দীপকের ঘটনার সাথে পাঠ্যবইয়ের কোন ঘটনা সামঞ্জস্যপূর্ণ? ব্যাখ্যা করো।",
          "explanation": "উদ্দীপকের ঘটনার সাথে পাঠ্যবইয়ের ১৯৭১ সালের মুক্তিযুদ্ধের ঘটনা সাদৃশ্যপূর্ণ। ১৯৪৭ সালে পাকিস্তান রাষ্ট্র সৃষ্টির পর পূর্ব ও পশ্চিম পাকিস্তান এ দু'ভাগে ভাগ হয়ে যায়। পশ্চিম পাকিস্তানিরা পূর্ব পাকিস্তানের প্রতি শুরু থেকেই বৈষম্যমূলক আচরণ চালাতে থাকে। সংখ্যাগরিষ্ঠ হওয়া সত্ত্বেও তাদের ভাষার অধিকার কেড়ে নেয়, নির্বাচিত সরকারের হাতে ক্ষমতা হস্তান্তর করতে গড়িমসি করে। অবশেষে ১৯৭১ সালের ২৫ মার্চ মধ্যরাতে নিরীহনিরস্ত্র বাঙালিদের ওপর নির্বিচারে হত্যাযজ্ঞ চালায়। এরই পরিপ্রেক্ষিতে বাংলাদেশের স্বাধীনতা ঘোষণা করা হয়। মুক্তিযুদ্ধ শুরু হয়। পূর্ব পাকিস্তানের জনগণ ঐক্যবদ্ধভাবে মহান মুক্তিযুদ্ধে ঝাঁপিয়ে পড়ে। দীর্ঘ নয় মাসের রক্তক্ষয়ী সশস্ত্র মুক্তিযুদ্ধে ৩০ লক্ষ শহিদ আর আড়াই লক্ষ মা-বোনের সম্ভ্রমের বিনিময়ে ১৯৭১ সালের ১৬ ডিসেম্বর বাঙালিরা বিজয় অর্জন করে। বিশ্বের বুকে স্বাধীন-সার্বভৌম বাংলাদেশ রাষ্ট্রের জন্ম হয়। উদ্দীপকে বলা হয়েছে, 'ক'রাজ্যের দুটি অংশের মধ্যে ক্ষুদ্র কিন্তু জনবহুল অঞ্চলটিতে রাতের আধারে নির্বিচারে মানুষ হত্যা শুরু হয়। ঐ অঞ্চলের জনগণ পাল্টা জবাব দিতে যুদ্ধ শুরু করে এবং শেষপর্যন্ত জয়ী হয়ে একটি স্বাধীন রাষ্ট্র লাভ করে। যা বাংলাদেশে সংঘটিত ১৯৭১ সালের ২৫ মার্চের গণহত্যা এবং মুক্তিযুদ্ধে জয়লাভের ফলে স্বাধীন রাষ্ট্র বাংলাদেশের জন্মের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত ঘটনার তাৎপর্য বিশ্লেষণ করো।",
          "explanation": "উক্ত ঘটনা অর্থাৎ বাংলাদেশের মুক্তিযুদ্ধের তাৎপর্য অপরিসীম। বাংলাদেশের ইতিহাসে মুক্তিযুদ্ধ অত্যন্ত গভীর ও তাৎপর্যপূর্ণ এক অধ্যায়। মুক্তিযুদ্ধের ফলেই বাংলাদেশ একটি স্বাধীন ও সার্বভৌম রাষ্ট্র হিসেবে প্রতিষ্ঠিত হয়। এ যুদ্ধ ছিল পাকিস্তানি সামরিক শাসনের বিরুদ্ধে বাঙালির চূড়ান্ত প্রতিরোধ। এর মধ্য দিয়ে পশ্চিম পাকিস্তানি শাসকগোষ্ঠী কর্তৃক বাঙালিদের ওপর করা দীর্ঘদিনের রাজনৈতিক, অর্থনৈতিক ও সাংস্কৃতিক শোষণের অবসান হয়। মুক্তিযুদ্ধের মাধ্যমে বাঙালি জাতি তাদের নিজস্ব জাতিগত পরিচয় ও সংস্কৃতি সম্পর্কে সচেতন হয়। এ যুদ্ধের মাধ্যমেই বাঙালিরা রাজনৈতিক অধিকার ও আত্ম-নিয়ন্ত্রণের অধিকার পায়। বাঙালিদের মধ্যে জাতিগত ঐক্য গড়ে ওঠে, গণতান্ত্রিক মূল্যবোধ তৈরি হয় এবং অর্থনৈতিক বৈষম্য দূর করে শোষণমুক্ত সমাজ প্রতিষ্ঠার আকাঙ্ক্ষা তৈরি হয়। আন্তর্জাতিক পরিমণ্ডলেও বাংলাদেশ রাষ্ট্রটির জন্ম একটি সাহসী জাতির আত্মদানের প্রতীক হিসেবে সমাদৃত হয়। সর্বোপরি, মুক্তিযুদ্ধ ছিল বাঙালি জাতির সাহস, সংগ্রাম ও আত্মত্যাগের প্রতীক উপরের আলোচনার পরিপ্রেক্ষিতে বলা যায়, বাংলাদেশের মুক্তিযুদ্ধ কেবল একটি যুদ্ধ ছিল না, বরং একটি জাতির স্বাধীনতা ও আত্মমর্যাদা প্রতিষ্ঠার সংগ্রাম ছিল। এর মাধ্যমেই বাঙালিরা স্বাধীন-সার্বভৌম রাষ্ট্র লাভ করে। তাই বাংলাদেশের ইতিহাসে মুক্তিযুদ্ধের তাৎপর্য অনস্বীকার্য।"
        }
      ]
    },
    {
      "number": "10",
      "uddipok": "মেগালানে স্বৈরশাসক নির্বিচারে গণহত্যা শুরু করলে বিশ্ববাসী এর তীব্র নিন্দা জানায়। মেগালানের জনগণকে সহায়তা করার জন্য পাশের দেশের একজন বিখ্যাত সংগীত শিল্পী ও তার দল এক সংগীত সন্ধ্যার আয়োজন করে। উক্ত অনুষ্ঠান থেকে প্রাপ্ত অর্থ তারা মেগালানের অসহায় জনগণকে দান করে।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "মুক্তিযুদ্ধে দেশকে কতটি সেক্টরে ভাগ করা হয়েছিল?",
          "explanation": "মুক্তিযুদ্ধে দেশকে ১১টি সেক্টরে ভাগ করা হয়েছিল।"
        },
        {
          "label": "খ",
          "question": "মৌলিক গণতন্ত্র কী?",
          "explanation": "মৌলিক গণতন্ত্র হচ্ছে এক ধরনের সীমিত গণতন্ত্র। এতে কেবল কিছু নির্দিষ্ট লোকের জাতীয় নেতৃত্ব নির্বাচনের অধিকার ছিল। আইয়ুব খান ক্ষমতা গ্রহণের এক বছরের মধ্যেই ১৯৫৯ সালে মৌলিক গণতন্ত্র আদেশ জারি করে নতুন ধরনের নির্বাচন কাঠামো চালু করেন। মৌলিক গণতন্ত্র অধ্যাদেশে ৪ স্তরবিশিষ্ট স্থানীয় স্বায়ত্তশাসন গড়ে তোলা হয়। এতে পূর্বপাকিস্তান থেকে ৪০ হাজার এবং পশ্চিম পাকিস্তান থেকে ৪০ হাজার মোট ৮০ হাজার প্রতিনিধি জনগণের প্রত্যক্ষ নির্বাচনে নির্বাচিত হওয়ার ব্যবস্থা করা হয়। আইয়ুব খান প্রবর্তিত মৌলিক গণতন্ত্রের কাঠামোতে মন্ত্রিসভা ও প্রতিনিধি পরিষদসমূহ সর্বতোভাবে প্রেসিডেন্টের অধীনস্ত থাকা এবং প্রাদেশিক ও অন্যান্য স্তরে স্বায়ত্তশাসনের অনুপস্থিতি ছিল। মৌলিক গণতন্ত্র চালুর ফলে জনগণের ভোটাধিকার সীমিত হয়ে পড়ে। প্রেসিডেন্ট আইয়ুব খান ১৯৬০ সালে এই ব্যবস্থা কার্যকর করেন।"
        },
        {
          "label": "গ",
          "question": "উদ্দীপকের কর্মকাণ্ডের সাথে পাঠ্যবইয়ের কোন কর্মকাণ্ডের মিল রয়েছে? ব্যাখ্যা করো।",
          "explanation": "উদ্দীপকের কর্মকাণ্ডের সাথে পাঠ্যবইয়ের মার্কিন যুক্তরাষ্ট্রের নিউইয়র্কে বাংলাদেশের শরণার্থীদের 'জন্য আয়োজিত Concert for. Bangladesh এর মিল রয়েছে। ১৯৭১ সালের ১ আগস্ট বাংলাদেশের মুক্তিযুদ্ধের সমর্থনে এবং ভারতে অবস্থিত বাংলাদেশের শরণার্থীদের সাহায্যার্থে 'কনসার্ট ফর বাংলাদেশ' আয়োজন করা হয়। ভারতের বিখ্যাত সেতারবাদক পণ্ডিত রবি শংকর 'এই উদ্যোগ গ্রহণ করেন। তিনি এই অনুষ্ঠানের জন্য উদ্বুদ্ধ করেন 'বিশ্বখ্যাত ইংরেজ শিল্পী জর্জ হ্যারিসনকে। এই অনুষ্ঠানে জর্জ হ্যারিসন ছাড়াও বব ডিলান, জোয়ান বায়েজ, লিওন রাসেলসহ বিখ্যাত শিল্পীরা অংশ নেন। নিউইয়র্কের ম্যাডিসন স্কয়ার গার্ডেনে প্রায় ৪০ হাজার দর্শক এই অনুষ্ঠান উপভোগ করেন। বিখ্যাত 'বাংলাদেশ, বাংলাদেশ' গানসহ অসংখ্য কালজয়ী গান পরিবেশন করেন শিল্পীরা। কনসার্ট থেকে প্রাপ্ত প্রায় আড়াই লক্ষ মার্কিন ডলার ইউনিসেফের মাধ্যমে শরণার্থীদের সাহায্যে ব্যয় করা হয়। উদ্দীপকে দেখা যায়, মেগালানের জনগণকে সহায়তা করার জন্য একজন বিখ্যাত সংগীত শিল্পী ও তার দল এক সংগীত সন্ধ্যার আয়োজন করে। এ. অনুষ্ঠান থেকে প্রাপ্ত অর্থ তারা মেগালানের অসহায় জনগণকে দান করে। যা উপরে আলোচিত Concert for Bangladesh-এর সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত কর্মকাণ্ড বিশ্ববাসীকে নাড়া দিয়েছিল- মতামত দাও।",
          "explanation": "উক্ত কর্মকাণ্ড অর্থাৎ শরণার্থীদের জন্য আয়োজিত Concert for Bangladesh বিশ্ববাসীকে নাড়া দিয়েছিল- আমি এ বক্তব্যের সাথে একমত। ১৯৭১ সালে বাংলাদেশের মুক্তিযুদ্ধ শুরু হলে পাকিস্তানি বাহিনী নিরীহ বাঙালিদের ওপর নৃশংস হত্যাকাণ্ড চালায়। এসময় প্রায় ১ কোটি শরণার্থী ভারতে আশ্রয় গ্রহণ করে। খাদ্য, বস্তু, বাসস্থান, চিকিৎসায় সংকটে মানবেতর জীবনযাপন করতে থাকে। তাদের সহায়তা করার জন্য জর্জ হ্যারিসন এবং পণ্ডিত রবিশংকরের উদ্যোগে নিউইয়র্কের ম্যাডিসন স্কয়ারে Concert for Bangladesh অনুষ্ঠিত হয়। এ কনসার্টের মাধ্যমে তারা শরণার্থীদের দুঃখ-কষ্ট, মানবিক সংকট, পাকিস্তানিদের গণহত্যার খবর বিশ্ববাসীর নিকট তুলে ধরেন। এ অনুষ্ঠান বিশ্ববাসীকে বাংলাদেশের স্বাধীনতার সংগ্রামের ন্যায্যতা বুঝতে সহায়তা করে। Concert. for Bangladesh এর মাধ্যমে অর্জিত সমস্ত অর্থ বাংলাদেশের শরণার্থীদের জন্য ব্যয় করা হয়। শরণার্থীদের এই সহায়তা প্রদান বাংলাদেশের মুক্তিযুদ্ধের সপক্ষে আন্তর্জাতিক জনমত সৃষ্টিতে ব্যাপক সহায়তা করেছিল। এই কনসার্টের মাধ্যমে শিল্পীরা শরণার্থীদের বিশাল সংখ্যা ও অবস্থার কথা বিশ্বব্যাপী প্রচার করে। শরণার্থীদের এই করুণ অবস্থার কথা জানতে পেরে বিশ্ববাসী ব্যথিত হয়। তারা পাকিস্তানের বিরুদ্ধে মানবাধিকার লঙ্ঘনের অভিযোগ তোলে এবং আন্তর্জাতিক চাপ সৃষ্টি করতে সহায়তা করে। এ কনসার্ট বিশ্ববাসীকে তাদের মানবতা, সংহতি ও •ন্যায়ের প্রতি দায়িত্বের কথা স্মরণ করিয়ে দেয়। ফলে অনেক দেশ বাংলাদেশের মুক্তিযুদ্ধকে ন্যায়যুদ্ধ ঘোষণা করে মুক্তিযুদ্ধের পক্ষে সমর্থন দেয়। অনেক দেশ তখন বাংলাদেশকে সাহায্য-সহযোগিতার জন্য এগিয়ে আসে। যার ফলে বাংলাদেশের মুক্তিযুদ্ধে বিজয় অর্জন ত্বরান্বিত হয়। পরিশেষে বলা যায়, Concert for Bangladesh এর মাধ্যমে শরণার্থীদের অবস্থার কথা বিশ্বব্যাপী তুলে ধরায় এটি আন্তর্জাতিক সম্প্রদায়ের দৃষ্টি আকর্ষণে গুরুত্বপূর্ণ ভূমিকা পালন করে। এ কনসার্টের মাধ্যমে পাকিস্তানি সেনাবাহিনীর নির্মমতার বিষয়ে বিশ্ববাসী সচেতন হয়, শরণাথীদের প্রতি সহানুভূতিশীল হয়। ফলে তারা মানবিক দৃষ্টিকোণ থেকে বাংলাদেশকে সহায়তা প্রদান করে। তাই বলা যায় যে, Concert for Bangladesh বিশ্ববাসীকে নাড়া দিয়েছিল।"
        }
      ]
    },
    {
      "number": "11",
      "uddipok": "সেডান রাজ্যে যুদ্ধ শুরু হলে 'X' নামক পরাশন্তি সেডানের জনগণের পক্ষ না নিয়ে শাসকের পক্ষ অবলম্বন করে। যুদ্ধে সেডানের শাসককে সাহায্য করার জন্য অস্ত্র সরবরাহ করে, এমনকি যুদ্ধ জাহাজও প্রেরণ করে। কিন্তু 'Y' নামক অপর পরাশক্তি 'X' কে হুমকি দিলে যুদ্ধজাহাজ ফিরিয়ে নিতে বাধ্য হয়। অবশেষে সেডান রাজ্য ভেঙ্গে যায় এবং নতুন একটি স্বাধীন রাষ্ট্রের আত্মপ্রকাশ ঘটে।",
      "tag": "MB, RB, Ctg.B, SB, JB, BB 25",
      "sub_questions": [
        {
          "label": "ক",
          "question": "জাতিসংঘের সদরদপ্তর কোথায় অবস্থিত?",
          "explanation": "জাতিসংঘের সদরদপ্তর মার্কিন যুক্তরাষ্ট্রের নিউইয়র্কে অবস্থিত।"
        },
        {
          "label": "খ",
          "question": "অপারেশন সার্চলাইট বলতে কী বোঝায়?",
          "explanation": "১৯৭১ সালের ২৫শে মার্চ রাতে পশ্চিম পাকিস্তানি হানাদার বাহিনী বাঙালিদের ওপর যে বর্বর গণহত্যা চালায় সে অভিযানের সাঙ্কেতিক নাম ছিল 'অপারেশন সার্চলাইট'। শীর্ষ কর্তৃপক্ষের নির্দেশে ১৯৭১ সালের ১৭ই মার্চ মেজর জেনারেল টিক্কা খান ও সামরিক গোয়েন্দা বাহিনীর কর্মকর্তা রাও ফরমান আলী বাঙালির ওপর এক নৃশংস হত্যাকাণ্ড পরিচালনার নীলনকশা প্রস্তুত করে, যার নাম দেয় 'অপারেশন সার্চলাইট'। পরিকল্পনা মোতাবেক ২৫শে মার্চ মধ্যরাতের কিছু আগে পাকিস্তানি সেনারা নিরস্ত্র বাঙালির ওপর ঝাঁপিয়ে পড়ে। এ রাতে ঢাকাসহ দেশের কয়েকটি স্থানে পরিচালিত নৃশংস গণহত্যায় কয়েক হাজার মানুষ প্রাণ হারান।"
        },
        {
          "label": "গ",
          "question": "উদ্দীপকের 'X' রাষ্ট্র পাঠ্যবইয়ের কোন রাষ্ট্রের প্রতিচ্ছবি? ব্যাখ্যা করো।",
          "explanation": "উদ্দীপকের 'X' রাষ্ট্র পাঠ্যবইয়ের মার্কিন যুক্তরাষ্ট্রের প্রতিচ্ছবি। ১৯৭১ সালে বাংলাদেশের মুক্তিযুদ্ধ শুরু হলে মার্কিন যুক্তরাষ্ট্র অন্ধভাবে পাকিস্তানকে সমর্থন করেছিল। এসময় মার্কিন যুক্তরাষ্ট্র পাকিস্তানের রাষ্ট্রীয় অখণ্ডতার ওপর জোর দেয়। ভারত-সোভিয়েত ইউনিয়ন মৈত্রী চুক্তি স্বাক্ষরিত হলে পাকিস্তানের পক্ষে মার্কিন যুক্তরাষ্ট্র চীনের মাধ্যমে অস্ত্র সাহায্য দেয়। এমনকি বাংলাদেশের বিপক্ষে পাকিস্তানের মিত্র হিসেবে বঙ্গোপসাগর অভিমুখে মার্কিন রণতরি ইউএসএস এন্টারপ্রাইজ পাঠায়। পরবর্তীকালে সোভিয়েত ইউনিয়ন পাল্টা পারমাণবিক ক্ষেপণাস্ত্র সজ্জিত যুদ্ধ জাহাজ পাঠালে মার্কিন রণতরি প্রত্যাহার করে নেয়া হয়। মার্কিন প্রশাসনের পাকিস্তানমুখী নীতি ও বিশ্ব ব্যবস্থায় স্নায়ুযুদ্ধের প্রভাবে মার্কিন সরকার বাংলাদেশের বিরুদ্ধে অবস্থান গ্রহণ করে। উদ্দীপকে দেখা যায়, সেডান রাজ্যে যুদ্ধ শুরু হলে 'x' নামক পরীশক্তি সেড়ানের জনগণের বিপক্ষে অবস্থান নেয়। যুদ্ধে সেডানের শাসরূকে সাহায্য করার জন্য অস্ত্র সরবরাহ করে, এমনকি যুদ্ধ জাহাজও প্রেরণ করে। যা উপরে আলোচিত বাংলাদেশের মুক্তিযুদ্ধে মার্কিন 'যুক্তরাষ্ট্রের ভূমিকার অনুরূপ। তাই বলা যায়, উদ্দীপকের 'X'রাষ্ট্র মার্কিন যুক্তরাষ্ট্রের প্রতিচ্ছৰি।"
        },
        {
          "label": "ঘ",
          "question": "উক্ত যুদ্ধে 'X' এবং 'Y' রাষ্ট্রের ভূমিকা বিশ্লেষণ করো।",
          "explanation": "'X' রাষ্ট্র হলো মার্কিন যুক্তরাষ্ট্র এবং 'Y' রাষ্ট্র হলো সোভিয়েত ইউনিয়ন। মুক্তিযুদ্ধে মার্কিন যুক্তরাষ্ট্র বাংলাদেশের বিপক্ষে এবং সোভিয়েত ইউনিয়ন বাংলাদেশের পক্ষে অবস্থান নিয়েছিল। ১৯৭১ সালের মুক্তিযুদ্ধে মার্কিন যুক্তরাষ্ট্র অন্ধভাবে পাকিস্তানকে সমর্থন দিয়েছিল। ১৯৭১ সালে সেপ্টেম্বর মাসে জাতিসংঘের ২৬তম সাধারণ অধিবেশনে মার্কিন প্রতিনিধি বাংলাদেশের মুক্তিযুদ্ধকে পাকিস্তানের অভ্যন্তরীণ সমস্যা বলে চিহ্নিত করেন। জাতিসংঘে মার্কিন যুক্তরাষ্ট্র যুদ্ধবিরতি প্রস্তাব উত্থাপন করে। ভারত-সোভিয়েত মৈত্রী চুক্তি স্বাক্ষরিত হলে পাকিস্তানের পক্ষে মার্কিন যুক্তরাষ্ট্র চীনের মাধ্যমে অস্ত্র সাহায্য পাঠায়। এমনকি বাংলাদেশের বিপক্ষে বঙ্গোপসাগর অভিমুখে মার্কিন রণতরি ইউএসএস এন্টারপ্রাইজ পাঠায়। তবে দেশটির সাধারণ মানুষ ও রাজনীতিকদের অনেকেই বাংলাদেশের প্রতি সহানুভূতিশীল ছিলেন। এছাড়া মার্কিন সংস্কৃতিকর্মী, গণমাধ্যম ও অনেক সাংবাদিক বাংলাদেশের মুক্তিযুদ্ধের পক্ষে অবস্থান নেন। সোভিয়েত ইউনিয়ন বাংলাদেশের মুক্তিযুদ্ধে ইতিবাচক ভূমিকা পালন করে। পাকিস্তানি বাহিনী গণহত্যা শুরু হলে সোভিয়েত ইউনিয়ন পাকিস্তানের নিকট তা বন্ধের দাবি পেশ করে। প্রথম দিকে বাংলাদেশ প্রসঙ্গে কিছুটা সাবধানী দৃষ্টিভঙ্গি নিলেও পরবর্তীতে সোভিয়েত ইউনিয়ন বাংলাদেশের মুক্তিযুদ্ধে জোরালো ভূমিকা পালন করে। ১৯৭১ সালের ১-১০ ডিসেম্বর জাতিসংঘে মার্কিন যুক্তরাষ্ট্র যুদ্ধ বিরতির প্রস্তাব পেশ করলে সোভিয়েত ইউনিয়ন যুদ্ধ বিরতির প্রস্তাবে পরপর তিনবার ভেটো প্রদান করে। এছাড়া সোভিয়েত পত্র-পত্রিকা ও প্রচার মাধ্যম বাংলাদেশের মুক্তিযুদ্ধের পক্ষে ব্যাপক জনমত সৃষ্টি করেছিল। মার্কিন যুক্তরাষ্ট্র যখন বঙ্গোপসাগর অভিমুখে ইউএসএস রণতরী পাঠায়, সোভিয়েত ইউনিয়ন তখন ভারত মহাসাগরে বেশ কয়েকটি যুদ্ধ জাহাজ ও একটি পারমাণবিক সাবমেরিন পাঠায়। ফলে মার্কিন যুক্তরাষ্ট্র যুদ্ধ জাহাজগুলো ফিরিয়ে নেয়। যা বাংলাদেশের মুক্তিযুদ্ধের বিজয় অর্জনকে ত্বরান্বিত করে। এভাবেই বাংলাদেশের মুক্তিযুদ্ধে সোভিয়েত ইউনিয়ন ইতিবাচক ভূমিকা রাখে। পরিশেষে বলা যায়, বাংলাদেশের মুক্তিযুদ্ধের সময় সোভিয়েত ইউনিয়ন মুক্তিযুদ্ধের পক্ষে অবস্থান নিলেও মার্কিন যুক্তরাষ্ট্র মুক্তিযুদ্ধের বিপক্ষে অবস্থান নিয়ে নেতিবাচক ভূমিকা রেখেছিল।"
        }
      ]
    }
  ]
}