{
  "title": "নেত্রকোণা কলেজ ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "আফ্রিকা পৃথিবীর দ্বিতীয় বৃহত্তম মহাদেশ। বৈচিত্রময় এই মহাদেশ প্রাকৃতিক সম্পদে পরিপূর্ণ। পাশাপাশি বিশাল জনগোষ্ঠীও আফ্রিকার সম্পদ। অনেক আগে থেকে আফ্রিকার সম্পদের উপর বাহিরের দেশের নজর ছিল। অষ্টাদশ শতাব্দীতে এখানকার সম্পদের উপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। আফ্রিকার দখলদারিত্ব প্রতিষ্ঠার মাধ্যমে ইংল্যান্ড, ফ্রান্স, রাশিয়া ও পর্তুগালসহ ইউরোপীয় জাতিগুলোর প্রতিযোগিতার সমাপ্তি হয়।",
      "tag": "NGC 23",
      "sub_questions": [
        {
          "label": "ক",
          "question": "সিরাজউদ্দৌলা কত সালে সিংহাসনে আরোহণ করেন?",
          "explanation": "সিরাজ-উদ-দৌলা ১৭৫৬ সালে সিংহাসনে আরোহণ করেন।"
        },
        {
          "label": "খ",
          "question": "ইংরেজদের দেওয়ানি লাভের গুরুত্ব ব্যাখ্যা করো।",
          "explanation": "দেওয়ানি লাভ ভারতীয় উপমহাদেশে ইংরেজদের আধিপত্য বিস্তারে গুরুত্বপূর্ণ ভূমিকা পালন করে। সম্রাটের কাছ থেকে দেওয়ানি লাভের ফলে ব্রিটিশ ইস্ট ইন্ডিয়া কোম্পানি বাংলা, বিহার ও উড়িষ্যার রাজস্ব আদায়ের অধিকার পায়। পাশাপাশি এর মাধ্যমে কোম্পানির সার্বভৌমত্বের ভিত্তি প্রতিষ্ঠিত হয়। দেওয়ানি লাভের মাধ্যমে ইস্ট ইন্ডিয়া কোম্পানি নিছক বাণিজ্যিক প্রতিষ্ঠান থেকে অনেকাংশে রাজনৈতিক প্রতিষ্ঠানে পরিণত হয়। ভারতের জনগণ ও বিভিন্ন অঞ্চলের শাসকদের কাছে ইংরেজদের মর্যাদা অনেক বৃদ্ধি পায়। সর্বোপরি দেওয়ানি লাভের ফলে বাংলা প্রদেশের ওপর ইংরেজ প্রভুত্ব প্রতিষ্ঠিত হয়। কোম্পানির আর্থিক সচ্ছলতাও বৃদ্ধি পায়।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার মিল রয়েছে। ব্যাখ্যা করো।",
          "explanation": "উদ্দীপকের ঘটনা আমার পাঠ্যবইয়ে বর্ণিত ভারতীয় উপমহাদেশে ইংরেজ আধিপত্য প্রতিষ্ঠার ঘটনার সাথে সাদৃশ্যপূর্ণ। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন. ঘটেছে। এদের উদ্দেশ্য মূলত ছিল বাণিজ্য বা সম্পদ আহরণ করা। কেউ এসেছে হানাদাররূপে, আবার কেউ বণিক বেশে। ভারতীয় উপমহাদেশের ধনসম্পদের কথা জানতে পেরে ব্যবসার উদ্দেশ্যে কয়েকটি ইউরোপীয় দেশের বণিকরা একে একে এ অঞ্চলে আসে। কালক্রমে তাদের বণিকের মানদণ্ড উচ্চাভিলাষ ও স্থানীয় রাজন্যবর্গের দুর্বলতার সুযোগে রাজদণ্ডে পরিণত হয়। এক সময় ভারতের সম্পদ করায়ত্ত তথা রাজত্ব দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাতপ্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। ভারতবর্ষ পরিণত হয় ব্রিটিশ সাম্রাজ্যের অংশে। উদ্দীপকে আফ্রিকা মহাদেশেরও প্রায় একই চিত্র তুলে ধরা হয়েছে। পৃথিবীর দ্বিতীয় বৃহত্তম এই মহাদেশ প্রাকৃতিক সম্পদে পরিপূর্ণ। এই সম্পদের ওপর অনেক আগে থেকেই বিদেশি শক্তিগুলোর নজর ছিল। এমন প্রেক্ষাপটে অষ্টাদশ শতাব্দীতে আফ্রিকার সম্পদের ওপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। শেষ পর্যন্ত আফ্রিকার বিভিন্ন দেশে ইংল্যান্ড, ফ্রান্স, জার্মানি, ইতালি, পর্তুগালসহ ইউরোপীয় দেশগুলোর দখলদারিত্ব প্রতিষ্ঠিত হয়। সুতরাং নির্দ্বিধায় বলা যায়, ভারতবর্ষে ইংরেজদের আধিপত্য প্রতিষ্ঠার ঘটনার সাথে উদ্দীপকের ঘটনাটি সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, উল্লিখিত ঘটনার জন্য বাণিজ্যিক কারণ দায়ী ছিল? যুক্তি দেখাও।",
          "explanation": "হ্যাঁ, আমি মনে করি ভারতবর্ষে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল। উদ্দীপকে দেখা যায়, আফ্রিকার প্রাকৃতিক সম্পদের ওপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। এক পর্যায়ে আফ্রিকার বিভিন্ন দেশের ওপর ইউরোপীয়দের দখলদারিত্ব প্রতিষ্ঠিত হয়। উদ্দীপকের এ ঘটনাটি ভারতীয় উপমহাদেশে ইংরেজদের আধিপত্য প্রতিষ্ঠার বিষয়টিকে ইঙ্গিত করে। আর ভারতবর্ষে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্বভারতীয় দ্বীপপুঞ্জে বাণিজ্য করতে আসে। মুঘল সম্রাট জাহাঙ্গীরের এক ফরমানবলে ওই ইংরেজ বণিকরা ভারতের পশ্চিম উপকূলীয় বন্দর সুরাটে কুঠি স্থাপনের অনুমতি পায়। ব্রিটিশ ইস্ট ইন্ডিয়া কোম্পানি ক্রমে উড়িষ্যার হরিহরপুর, বালাসোর, পাটনা এবং কাশিমবাজারে বাণিজ্যকুঠি স্থাপন করে। কোম্পানি একসময় পশ্চিমবাংলার কলকাতা, সুতানুটি এবং গোবিন্দপুরের জমিদারি লাভ করে। পরে সেখানেই মহানগর কলকাতা গড়ে ওঠে যা দীর্ঘসময় ব্রিটিশ ভারতের রাজধানী ছিল। ইংরেজরা প্রথমে বাণিজ্যকে কেন্দ্র করে এদেশে এলেও স্থানীয় শাসকদের প্রাসাদ ষড়যন্ত্র, অন্তর্কোন্দল ও দুর্বল শাসনব্যবস্থার সুযোগ নিয়ে নিজেদের শক্তি বৃদ্ধি করে। এক সময় তারা এদেশে দখলদারিত্ব প্রতিষ্ঠা করে। উপরের আলোচনা থেকে বোঝা যায়, ইংরেজরা বাণিজ্যকে কেন্দ্র করেই ভারতবর্ষে এসেছিল। এরপর উচ্চাভিলাষী হয়ে উঠে বিভিন্ন কৌশলে এদেশের শাসনক্ষমতা দখল করে। সুতরাং বলা যায়, উপমহাদেশে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল।"
        }
      ]
    },
    {
      "number": "2",
      "uddipok": "মিশর রাজ্যের শাসকের জামাতা অল্প বয়সে মারা গেলে তার নাবালক পুত্র রহিম মাতামহের আদরে পালিত হয়। মাতামহ মারা যাবার পর রহিম শাসনভার গ্রহণ করেন। ফলে তার আত্মীয়-স্বজন, কর্মচারীরা ষড়যন্ত্র শুরু করে। তিনি এদের বিরুদ্ধে কোন ব্যবস্থা গ্রহণ করতে পারেননি। যার ফলে ষড়যন্ত্রকারীরা সফল হয়, তিনি পরাজিত ও নিহত হন।",
      "tag": "NGC 23",
      "sub_questions": [
        {
          "label": "ক",
          "question": "ইউরোপ থেকে ভারতে আসার জলপথ আবিষ্কার করেন কে?",
          "explanation": "ইউরোপ থেকে ভারতে আসার জলপথ আবিষ্কার করেন পর্তুগিজ নাবিক ভাস্কো-দা-গামা।"
        },
        {
          "label": "খ",
          "question": "অন্ধকূপ হত্যা সম্পর্কে লিখো।",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের রহিমের চরিত্রের সাথে তোমার পাঠ্যবইয়ের কোন শাসকের মিল রয়েছে। ব্যাখ্যা করো।",
          "explanation": "উদ্দীপকের রহিমের চরিত্রের সাথে আমার পাঠ্যবইয়ের শাসক সিরাজ-উদ-দৌলার মিল রয়েছে। নবাব সিরাজ-উদ-দৌলা ছিলেন নবাব আলীবর্দী খানের দৌহিত্র। ১৭৫৬ সালে আলীবর্দী খানের মৃত্যু হয়। তখন নানার পছন্দ অনুযায়ী তরুণ সিরাজ- উদ-দৌলা বাংলার নবাব হিসেবে মুর্শিদাবাদের সিংহাসনে আরোহণ করেন। কিন্তু এতে সিরাজের দুই খালা মায়মুনা এবং ঘসেটি বেগম অসন্তুষ্ট হন। কুচক্রী ঘসেটি বেগম পূর্ণিয়ার শাসনকর্তা শওকত জংকে (নবাবের খালাতো ভাই) সিংহাসনে বসিয়ে প্রকৃত ক্ষমতা কুক্ষিগত করতে চেয়েছিলেন। অন্যদিকে আলীবর্দী খানের ভগ্নিপতি সেনাপতি মীরজাফর সিরাজের মত তরুণ নবাবের প্রতি আনুগত্য প্রদর্শনে আগ্রহী ছিলেন না। এ থেকে নবাব সিরাজের বিরুদ্ধে প্রাসাদ ষড়যন্ত্রের সূচনা হয়। যেমনটি উদ্দীপকে রহিমের ক্ষেত্রেও দেখা যায়। উদ্দীপকে লক্ষণীয় যে, মাতামহ মারা যাওয়ার পর রহিম রাজ্যের শাসনভার গ্রহণ করেন। এ কারণে তার আত্মীয়-স্বজন ও কর্মচারীরা ষড়যন্ত্র শুরু করে। সুতরাং বলা যায়, উদ্দীপকের রহিমের সাথে নবাব সিরাজ-উদ-দৌলার সাদৃশ্য রয়েছে।"
        },
        {
          "label": "ঘ",
          "question": "উদ্দীপকে রহিমের যেভাবে পতন হয় তোমার পাঠ্যবইয়ের নবাবের পতন কি একইভাবে হয়েছিল? ব্যাখ্যা করো।",
          "explanation": "হ্যাঁ, উদ্দীপকের রহিমের মতো আমার পাঠ্যবইয়ের নবাবের পতন একইভাবে হয়েছিল। নবাব সিরাজ-উদ-দৌলা সিংহাসনে আরোহণের পরপরই শওকত জং, প্রধান সেনাপতি মীরজাফর আলী খান ও ঘসেটি বেগম প্রাসাদ ষড়যন্ত্র শুরু করেন। ষড়যন্ত্রকারীদের মধ্যে আরো ছিলেন ধনকুবের জগৎশেঠ, রাজ বল্লভ, রায়দুর্লভ ও উমিচাঁদ। এরা সবাই সিরাজের বিপক্ষে ষড়যন্ত্রে যোগ দিয়েছিলেন। নবাবকে ক্ষমতাচ্যুত করতে তারা ইংরেজদের সাথে হাত মেলান। স্বাধীনচেতা নবাব সিরাজকে সরিয়ে দিতে চতুর ইংরেজরা পরিস্থিতির পূর্ণ সুযোগ গ্রহণ করে। ১৭৫৭ সালের ২৩ জুন পলাশীর প্রান্তরে ইংরেজদের সঙ্গে সিরাজ-উদ- দৌলার বাহিনীর যুদ্ধ হয়। বিশ্বাসঘাতক মীরজাফর নবাবি পাওয়ার বিনিময়ে যুদ্ধে ইংরেজদের সহায়তা করেন। নবাবের বাহিনীর বিজয় সুনিশ্চিত এমন সময় তিনি যুদ্ধবিরতির পরামর্শ দেন। প্রধান সেনাপতির পরামর্শে যুদ্ধবিরতি দিয়ে নবাব তার সর্বনাশ ডেকে আনেন। নবাবের সৈন্যরা যখন যুদ্ধ স্থগিত করে বিশ্রাম নিচ্ছিল, ঠিক তখন ক্লাইভ পাল্টা আক্রমণ করে তাদের ছত্রভঙ্গ করে দেন। মীরজাফরের অনুগত সেনারা এসময় যুদ্ধক্ষেত্রে নিষ্ক্রিয় দাঁড়িয়ে থাকে। ফলে সেনানায়ক মীরমদন, মোহনলাল ও ফরাসি সেনাপতি সিনফ্রের বীরত্বপূর্ণ যুদ্ধের পরও সিরাজের বাহিনীর পরাজয় হয়। উপরের আলোচনার পরিপ্রেক্ষিতে বলা যায়, উদ্দীপকের রহিমের মতো নবাব সিরাজ-উদ-দৌলা একইভাবে ষড়যন্ত্রের জেরে পরাজিত ও নিহত হন। তার পরাজয়ের মধ্য দিয়ে বাংলার স্বাধীনতার সূর্য অস্তমিত হয়।"
        }
      ]
    },
    {
      "number": "3",
      "uddipok": "দ্বিতীয় বিশ্বযুদ্ধে পরাজিত জার্মানিকে দু'ভাগে ভাগ করে পূর্ব ও পশ্চিম জার্মানি করা হয়। পূর্ব জার্মানিতে সমাজতান্ত্রিক মতাদর্শের সরকার এবং পশ্চিম জার্মানিতে পুঁজিবাদের মতাদর্শের সরকার গঠিত হয়। ১৯৮৯ সালে সমাজতান্ত্রিক মতবাদের পতন হলে আবার দুই জার্মানিকে একত্রিত করা হয়।",
      "tag": "DB, DIN.B, SB, JB 18,NGC 23,BGC 23",
      "sub_questions": [
        {
          "label": "ক",
          "question": "মহাত্মা গান্ধীর পুরো নাম কী?",
          "explanation": "মহাত্মা গান্ধীর পুরো নাম মোহনদাস করমচাঁদ গান্ধী।"
        },
        {
          "label": "খ",
          "question": "খিলাফত আন্দোলন কী?",
          "explanation": "তুরস্কের খলিফার মর্যাদা রক্ষায় ভারতীয় মুসলমানরা যে আন্দোলন গড়ে তুলেছিল তা খিলাফত আন্দোলন নামে পরিচিত। ১৯১৪ সালে প্রথম বিশ্বযুদ্ধ শুরু হলে তুরস্ক ব্রিটিশদের বিরুদ্ধে এবং জার্মানির পক্ষে যুদ্ধে অংশ নেয়। যুদ্ধে জার্মানির পরাজয় হলে ব্রিটিশরা তুরস্কের প্রতি কঠোর অবস্থান নেয়। ভারতের মুসলমানরা তখন তুরস্কের খলিফার মর্যাদা অক্ষুণ্ণ রাখতে খিলাফত আন্দোলন শুরু করে। ১৯১৯ সালের অক্টোবরে লক্ষ্ণৌতে নেতৃস্থানীয় ভারতীয় মুসলমানদের একটি বৈঠকে সর্বভারতীয় খিলাফত কমিটি গঠিত হয়। খিলাফত কমিটি সিদ্ধান্ত নেয় যে, ব্রিটিশ সরকার খলিফার মর্যাদা রক্ষার প্রতিশ্রুতি না দিলে মুসলমানরা সরকারের সঙ্গে অসহযোগ, এবং প্রয়োজনে ব্রিটিশ পণ্য বর্জন করবে। এভাবেই গড়ে ওঠে খিলাফত আন্দোলন।"
        },
        {
          "label": "গ",
          "question": "উদ্দীপকের ঘটনার সাথে পাঠ্যবইয়ের কোন ঘটনার সাদৃশ্য আছে- ব্যাখ্যা করো।",
          "explanation": "উদ্দীপকের ঘটনার সাথে পাঠ্যবইয়ের বঙ্গভঙ্গ ও বঙ্গভঙ্গ রদ বিষয়টির সাদৃশ্য রয়েছে। ভারতের রাজনৈতিক ইতিহাসে একটি গুরুত্বপূর্ণ ঘটনা বঙ্গভঙ্গ। লর্ড কার্জন ১৯০৫ সালে সমগ্র বঙ্গদেশ অর্থাৎ বাংলা প্রেসিডেন্সিকে দুটি প্রদেশে ভাগ করেন। বাংলা, বিহার, উড়িষ্যা, মধ্য প্রদেশ ও আসামের কিছু অংশ নিয়ে বাংলা প্রেসিডেন্সি গঠিত ছিল। প্রশাসনিক সুবিধার কথা বলে লর্ড কার্জন বাংলা প্রদেশকে ভাগ করে পূর্বাঞ্চলে পূর্ব বঙ্গ ও আসাম নামে একটি নতুন প্রদেশ সৃষ্টি করেন। অন্যদিকে বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিমবঙ্গ নামে অপর একটি প্রদেশ গঠন করা হয়। ১৯০৫ সালের ১৬ অক্টোবর বঙ্গভঙ্গ কার্যকর করা হয়। বঙ্গভঙ্গের প্রতি হিন্দু ও মুসলমান সম্প্রদায় বিপরীতমুখী প্রতিক্রিয়া দেখায়। উন্নয়নের আশায় পূর্ববঙ্গের অনগ্রসর মুসলমানরা একে স্বাগত জানায়। কিন্তু বিশেষ করে শিক্ষিত ও অবস্থাপন্ন হিন্দুরা এর প্রতিবাদে ব্যাপক আন্দোলন গড়ে তোলে। তারা বিষয়টিকে বাঙালির জাতীয়তাবাদী আন্দোলন নস্যাৎ ও মাতৃভূমিকে ভাগ করার ব্রিটিশ ষড়যন্ত্র-আখ্যা দেয়। অবশেষে এ আন্দোলনের তীব্রতায় ব্রিটিশ সরকার ১৯১১ সালে বঙ্গভঙ্গ রদের ঘোষণা দেয়। উদ্দীপকে লক্ষণীয় যে, রাজনৈতিক মতাদর্শগত কারণে দ্বিতীয় বিশ্বযুদ্ধের পর জার্মানিকে দুই অংশে বিভক্ত করা হয়। তবে বিংশ শতাব্দির শেষ দশকে সমাজতান্ত্রিক মতবাদ দুর্বল হয়ে পড়লে ১৯৯০ সালে জার্মানির দুই অংশ পুনরায় এক হয়। এ বিভক্তি ও একত্রীকরণের ঘটনার সাথে উপরে আলোচিত বঙ্গভঙ্গ ও ভঙ্গভঙ্গ রদের ঘটনার মিল রয়েছে।"
        },
        {
          "label": "ঘ",
          "question": "'Divide and Rule' ব্রিটিশ, শাসকদের কৌশল- পাঠ্যবইয়ের নিরিখে এর যথার্থতা বিশ্লেষণ করো।",
          "explanation": "Divide and Rule' ব্রিটিশ শাসকদের কৌশল- উক্তিটি যথার্থ। ভারতে ঔপনিবেশিক শাসনের শুরু থেকেই ব্রিটিশরা 'Divide and Rule' (ভাগ কর ও শাসন কর) নীতি অনুসরণ করে এসেছে। ১৯০৫ সালের বঙ্গভঙ্গের ঘটনা ও এর ফলাফল বিশ্লেষণ করলে সাম্প্রদায়িক বিভাজন সৃষ্টিতে ব্রিটিশ শাসকদের এ নীতির প্রয়োগ স্পষ্ট হয়ে ওঠে। উনিশ শতকের শুরু থেকে তৎকালীন ভারতের রাজধানী কলকাতা ছিল ব্রিটিশবিরোধী আন্দোলনের প্রাণকেন্দ্র। ১৮৮৫ সালে ভারতীয় জাতীয় কংগ্রেস প্রতিষ্ঠার পর কলকাতাকেন্দ্রিক শিক্ষিত জনগোষ্ঠী ক্রমেই জাতীয়তাবাদী চেতনায় উদ্বুদ্ধ হয়ে উঠেছিল। সর্বভারতীয় পর্যায়েও বাঙালি রাজনৈতিক নেতৃবৃন্দ ও বুদ্ধিজীবীদের প্রভাব ছিল। এরকম রাজনীতি ও সমাজসচেতন হিন্দু ও মুসলমান বাঙালির ঐক্যবদ্ধ শক্তি বিটিশ শাসনের ভিত নাড়িয়ে দিতে পারে সে বিষয়ে ব্রিটিশ শাসকরা অবগত ছিলেন। ফলে তারা বক্তাভলের মাধ্যমে বাঙালিদের দুটি ভাগে বিভক্ত করেন। ব্রিটিশ সরকারের পঞ্চ থেকে প্রশাসনিক সুবিধার কথা বলা হলেও এ পদক্ষেপের অন্যতম প্রধান কারণ ছিল বাংলার জাতীয়তাবাদী চেতনা ও আন্দোলনকে নিয়ন্ত্রণ করা। আর এক্ষেত্রে ব্রিটিশরা সফলও হয়েছিল। কারণ বক্তাভজাকে কেন্দ্র করে যে হিন্দু-মুসলিম তিক্ততার সৃষ্টি হয় তা ইংরেজ শাসনকে দীর্ঘায়িত করতে সহায়ক ভূমিকা পালন করেছিল। ইতিহাসবিদরা তাই মনে করেন, শুধুই প্রশাসনিক কারণে লর্ড কার্জন বক্তা বিভাগ করেননি। এর পেছনে তার সুদূরপ্রসারী রাজনৈতিক উদ্দেশ্য ছিল। এটি ছিল ব্রিটিশদের 'ভাগ কর ও শাসন কর' নীতির অংশ।"
        }
      ]
    },
    {
      "number": "4",
      "uddipok": "উনবিংশ শতাব্দির শেষভাগে ইহুদিরা আন্দোলনের মাধ্যমে পৃথক ইহুদীবাদী আবাসভূমি প্রতিষ্ঠার দাবিতে সোচ্চার হয়ে ওঠে। ইহুদিদের সম্প্রদায়ভিত্তিক কোনো আবাসস্থল বা দেশ পৃথিবীর কোথাও ছিল না। ১৯১৭ সালের ২ ২ নভেম্ব নভেম্বর ব্রিটিশ পররাষ্ট্র ও অর্থ বিষয়ক মন্ত্রী জেমস্ বেলফোরের একটি ঘোষণার মধ্য দিয়ে প্যালেস্টাইনে ইহুদি ইসরাইল রাষ্ট্রের উদ্ভব হয়।",
      "tag": "All.B 16,NDCD 24,NGC 23",
      "sub_questions": [
        {
          "label": "ক",
          "question": "মুসলিম লীগ কত সালে গঠিত হয়?",
          "explanation": "১৯০৬ সালে মুসলিম লীগ গঠিত হয়।"
        },
        {
          "label": "খ",
          "question": "অসহযোগ আন্দোলন কী? ব্যাখ্যা করো।",
          "explanation": "ব্রিটিশ সরকারের বিরুদ্ধে জাতীয় কংগ্রেসের আন্দোলনকে ইতিহাসে অসহযোগ আন্দোলন হিসেবে দেখা হয় যা এক যুগান্তকারী ঘটনা। স্বায়ত্তশাসনের ব্যাপারে ব্রিটিশদের প্রতিশ্রুতি ভঙ্গ, তুরস্কের ব্যবচ্ছেদ, অর্থনৈতিক সংকটসহ বিভিন্ন কারণে মহাত্মা গান্ধী অসহযোগ আন্দোলনের ডাক দেন। আন্দোলনের কর্মসূচি হিসেবে অফিস আদালত বর্জন, ছাত্র- ছাত্রীদের স্কুল-কলেজ বর্জন, বিলাতি দ্রব্য বর্জন, শ্রমিকদের কারখানা ত্যাগ প্রভৃতি গ্রহণ করা হয়। তবে এক পর্যায়ে কিছুসংখ্যক আন্দোলনকারীর উগ্র আচরণে এটি সহিংস রূপ ধারণ করলে গান্ধীজী তার কর্মসূচি উঠিয়ে নেন। এ আন্দোলন সংগ্রামী ভারতবাসীর উদ্দীপনায় শক্তি সঞ্চার করেছিল।"
        },
        {
          "label": "গ",
          "question": "উদ্দীপকের ব্রিটিশ পররাষ্ট্র মন্ত্রীর ঘোষণার ন্যায় কোন প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়? ব্যাখ্যা করো।",
          "explanation": "উদ্দীপকের ব্রিটিশ পররাষ্ট্র মন্ত্রীর ঘোষণার ন্যায় মোহাম্মদ আলী জিন্নাহর দ্বিজাতি তত্ত্বের ভিত্তিতে ঐতিহাসিক লাহোর প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়। হিন্দু-মুসলিম সাম্প্রদায়িক দাঙ্গার প্রেক্ষাপটে ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। জাতির যে কোনো সংজ্ঞা অনুযায়ী মুসলমানরা একটি পৃথক জাতি। সুতরাং, মুসলমানদের ভাষা, সাহিত্য ও সংস্কৃতি এবং সুন্দর জীবনযাপনের জন্য একটি পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ. কে. ফজলুল হক মুসলিম লীগের এই অধিবেশনে দ্বিজাতি তত্ত্বের ভিত্তিতে একটি প্রস্তাব উত্থাপন করেন। এরই ধারাবাহিকতায় ভারত ও পাকিস্তান নামের আলাদা দুটি রাষ্ট্রের জন্ম হয়। উদ্দীপকে আমরা দেখতে পাই, উনবিংশ শতাব্দীর শেষভাগে পৃথক ইহুদিবাদী আবাসভূমির দাবিতে ইহুদিরা সোচ্চার হয়ে ওঠে। ১৯১৭ সালের ২ নভেম্বর ব্রিটিশ পররাষ্ট্র ও অর্থবিষয়ক মন্ত্রী জেমস্ বেলফোরের একটি ঘোষণার মধ্য দিয়ে ইসরাইল রাষ্ট্রের উদ্ভব হয়। তাই বলা যায়, উদ্দীপকে ব্রিটিশ পররাষ্ট্রমন্ত্রীর ঘোষণার ন্যায় তৎকালীন বাংলার মুখ্যমন্ত্রী এ কে ফজলুল হক উত্থাপিত ঐতিহাসিক লাহোর প্রস্তাবে ভারত ও পাকিস্তান নামের আলাদা দুটি রাষ্ট্রের দাবি করা হয়।"
        },
        {
          "label": "ঘ",
          "question": "উক্ত প্রস্তাবের মধ্যেই স্বাধীন বাংলাদেশের বীজ নিহিত ছিল'- উক্তিটি সম্পর্কে তোমার মতামত দাও।",
          "explanation": "উত্ত প্রস্তাব তথা ঐতিহাসিক লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল। বিষয়টি এখন ঐতিহাসিকভাবে সত্য। ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ কে ফজলুল হক এই অধিবেশনে দ্বিজাতি তত্ত্বের ভিত্তিতে ঐতিহাসিক লাহোর-প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী পাশাপাশি এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ফলে ১৯৪৭ সালের ১৪ আগস্ট মূল প্রস্তাবে উল্লেখ না থাকলেও পাকিস্তান নামে একটি স্বাধীন সার্বভৌম রাষ্ট্র জন্ম লাভ করে। পরবর্তীতে ১৯৭১ সালে পাকিস্তানের দুই অংশের মাঝে নানা অমিল ও দ্বন্দ্ব এবং বৈষম্যকে কেন্দ্র করে যুদ্ধ সংঘটিত হয়। নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায় যে, লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল।"
        }
      ]
    },
    {
      "number": "5",
      "uddipok": "আদনাদের দেশ শাসন করত ভিন্ন ভাষাভাষী শাসকগোষী। এই শাসকগোষ্ঠী আদনানের মাতৃভাষার পরিবর্তে তাদের ভাষাকে রাষ্ট্রভাষা মর্যাদা দানের ঘোষণা করলে তার দেশের সকল স্তরের মানুষ এর প্রতিবাদ করে এবং দুর্বার আন্দোলন গড়ে তোলে। ফলে এ অঞ্চলে সৃষ্টি হয় জাতীয়তাবাদী চেতনার।",
      "tag": "NGC 23",
      "sub_questions": [
        {
          "label": "ক",
          "question": "বাংলাকে দ্বিতীয় মাতৃভাষা হিসেবে স্বীকৃতি দিয়েছে কোন দেশ?",
          "explanation": "বাংলাকে দ্বিতীয় রাষ্ট্রভাষা হিসেবে স্বীকৃতি দিয়েছে সিয়েরালিওন।"
        },
        {
          "label": "খ",
          "question": "দ্বিজাতি তত্ত্ব বলতে কি বুঝ? ব্যাখ্যা করো।",
          "explanation": "দ্বি-জাতি তত্ত্ব হলো মুহাম্মদ আলী জিন্নাহ ঘোষিত একটি তত্ত্ব যাতে ভারতবর্ষে হিন্দু ও মুসলমানদের দুটি আলাদা জাতি হিসেবে চিহ্নিত করা হয়েছে। ১৯৩৭ সালের নির্বাচনের তিক্ত অভিজ্ঞতা এবং নির্বাচনের পর বিজয়ী কংগ্রেস সভাপতির বক্তব্যে মুহাম্মদ আলী জিন্নাহ বুঝতে পারেন যে সংখ্যালঘু মুসলিম সম্প্রদায়ের আশা-আকাঙ্ক্ষা হিন্দু নেতৃবৃন্দের শাসনাধীনে বাস্তবায়ন করা সম্ভব নয়। তাই মুসলমানদের স্বার্থের কথা বিবেচনা করে ১৯৩৯ সালে জিন্নাহ তার বহুল আলোচিত সমালোচিত দ্বি-জাতি তত্ত্বের ঘোষণা দেন।"
        },
        {
          "label": "গ",
          "question": "উদ্দীপকের আন্দোলনের সাথে তোমার পাঠ্যবইয়ের কোন ঘটনার মিল রয়েছে- ব্যাখ্যা করো।",
          "explanation": "আদনানের দেশের আন্দোলনের সাথে পূর্ব পাকিস্তানের ১৯৫২ সালের ভাষা আন্দোলনের সাদৃশ্য রয়েছে। ভাষার দাবি ছিল বাঙালির প্রাণের দাবি। ভাষা আন্দোলন পুনরায় জোরালো হবার পেছনে ১৯৫২ সালের ২৬ জানুয়ারি খাজা নাজিমুদ্দীনের ভাষণ প্রধান নিয়ামক হিসেবে কাজ করে। তৎকালীন প্রধানমন্ত্রী পদে আসীন খাজা নাজিমুদ্দীন ২৭ জানুয়ারি পল্টন ময়দানের জনসভায় আবারও উর্দুকে পাকিস্তানের একমাত্র রাষ্ট্রভাষা হিসেবে ঘোষণা করেন। খাজা নাজিমুদ্দীনের এরূপ ঘোষণায় বাঙালি জাতি বিক্ষুব্ধ হয়ে পড়ে। অতঃপর ৩০ জানুয়ারি প্রতিবাদ দিবস এবং ৩১ জানুয়ারি ঢাকায় সর্বদলীয় রাষ্ট্রভাষা সংগ্রাম পরিষদ গঠিত হয়। সারা দেশব্যাপী সর্বস্তরের জনগণ ছাত্রদের সাথে 'রাষ্ট্রভাষা বাংলা চাই' স্লোগানে মুখরিত করে তোলে। বাঙালির মাতৃভাষার দাবিকে দমন করার লক্ষ্যে পাকিস্তানিরা ষড়যন্ত্রে লিপ্ত হয়। এ চক্রান্তকে নস্যাৎ করতে ১৯৫২ সালে ঢাকা মেডিকেল কলেজ প্রাঙ্গণে ২১ ফেব্রুয়ারি ১৪৪ ধারা ভাঙার মাধ্যমে তরুণ প্রাণ বুকের তাজা রক্ত ঢেলে দিয়েছিল রাজপথে, যা ইতিহাসে ভাষা আন্দোলন নামে পরিচিত। ভাষা আন্দোলনে শহিদ হন রফিক, শফিক, জব্বার, রবকত। উদ্দীপকে দেখা যায়, রাষ্ট্রভাষার দাবিতে আদনানের দেশের সর্বস্তরের মানুষ দুর্বার আন্দোলন গড়ে তোলে। সুতরাং উক্ত দেশের উক্ত আন্দোলনের সাথে পূর্ব পাকিস্তান তথা বাংলাদেশের ভাষা আন্দোলনের সাদৃশ্য রয়েছে।"
        },
        {
          "label": "ঘ",
          "question": "উক্ত আন্দোলন অসাম্প্রদায়িক চেতনার বিকাশ ঘটায়- ব্যাখ্যা করো।",
          "explanation": "উক্ত আন্দোলন তথা ভাষা আন্দোলন অসাম্প্রদায়িক চেতনার বিকাশ ঘটায় বলে আমি মনে করি। ভাষা আন্দোলন বাংলাদেশের ইতিহাসে সুদূরপ্রসারী প্রভাব ফেলে। পাকিস্তান রাষ্ট্রযন্ত্রের বিরুদ্ধে এটি ছিল বাঙালি জাতির প্রথম সফল বিদ্রোহ। ভাষা আন্দোলন তৎকালীন রাজনীতি, সমাজ, অর্থনীতি, সংস্কৃতিতে গভীর প্রভাব ফেলতে সক্ষম হয়। ভাষা আন্দোলনের ফলে অসাম্প্রদায়িক চেতনার বিকাশ ঘটে। পাকিস্তান সৃষ্টির সাম্প্রদায়িক ভিত্তি ভেঙে বাঙালিরা অসাম্প্রদায়িক চেতনার আন্দোলন শুরু করে। বাংলা ভাষার পক্ষে ধীরেন্দ্রনাথ দত্তের বক্তব্যের সমর্থনে ১৯৪৮ সালে পূর্ববঙ্গের সংখ্যাগরিষ্ঠ জনগণ পাকিস্তানি শাসকদের বিরুদ্ধে বিক্ষোভে ফেটে পড়ে। ভাষা আন্দোলনকে কেন্দ্র করেই দীর্ঘদিন পর হিন্দু-মুসলিম সম্প্রীতি বৃদ্ধি পায়। আওয়ামী মুসলিম লীগ নামক বৃহৎ রাজনৈতিক দল তাদের দলের নাম থেকে 'মুসলিম' শব্দ বাদ দিয়ে আওয়ামী লীগ নামকরণ করেন। বৃহৎ এ রাজনৈতিক দলটি ধর্মীয় ভাঁওতাবাজির রাজনীতি ত্যাগ করে ধর্মনিরপেক্ষতার আদর্শ গ্রহণ করলে এটি সকল ধর্মের লোকদের নিকট গ্রহণযোগ্য হয়ে ওঠে। ফলে পরবর্তী আন্দোলনসমূহে নেতৃত্ব আওয়ামী লীগের হাতেই চলে যায়। দেশে সাম্প্রদায়িক সম্প্রীতি বজায় থাকে। পরিশেষে বলা যায়, ভাষা আন্দোলন বাঙালিদের মাঝে অসাম্প্রদায়িক চেতনার বিকাশ ঘটায়।"
        }
      ]
    },
    {
      "number": "6",
      "uddipok": "মনিকা সামাজিক যোগাযোগের মাধ্যমে ফেসবুকে তার এক বিদেশি বন্ধুর সাথে আলোচনার সময় একটি গানের কথা বলে, যা সর্বপ্রথম ভাষা আন্দোলনের সময় কবিতা আকারে প্রকাশ পেয়েছিল। যা একটি খবরের কাগজে একুশের গান শিরোনামে প্রথম প্রকাশ পায়।",
      "tag": "NGC 23",
      "sub_questions": [
        {
          "label": "ক",
          "question": "আন্তর্জাতিক মাতৃভাষা দিবস কবে ঘোষিত হয়?",
          "explanation": "২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করা হয় ১৯৯৯ সালের ১৭ নভেম্বর।"
        },
        {
          "label": "খ",
          "question": "তমদ্দুন মজলিশ গঠনের প্রেক্ষাপট ব্যাখ্যা করো।",
          "explanation": "ভাষা আন্দোলনের প্রেক্ষাপটে তমদ্দুন মজলিশ গঠিত হয়েছিল। ১৯৪৭ সালে পাকিস্তান সৃষ্টির কিছু আগে মে মাসের ১৭ তারিখে চৌধুরী খলিকুজ্জামান এবং জুলাই মাসে আলীগড় বিশ্ববিদ্যালয়ের উপাচার্য ড. জিয়াউদ্দীন আহমদ উর্দুকে পাকিস্তানের রাষ্ট্রভাষা করার প্রস্তাব দেন। তাদের এই প্রস্তাবের বিরুদ্ধে পূর্ব বাংলার ভাষাবিজ্ঞানী ও ঢাকা বিশ্ববিদ্যালয়ের অধ্যাপক ড. মুহম্মদ শহীদুল্লাহ, ড. মুহম্মদ এনামুল হকসহ বেশ কয়েকজন বুদ্ধিজীবী প্রবন্ধ লিখে প্রতিবাদ জানান। ওই বছরেই ২ সেপ্টেম্বর ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেমের নেতৃত্বে সাংস্কৃতিক সংগঠন হিসেবে \"তমদ্দুন মজলিশ\" গঠিত হয়।"
        },
        {
          "label": "গ",
          "question": "উদ্দীপকটিতে মনিকার বর্ণনায় কোন ঐতিহাসিক গানের চিত্র ফুটে উঠেছে? ব্যাখ্যা করো।",
          "explanation": "মনিকার বর্ণনায় 'আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি'- এ ঐতিহাসিক গানের চিত্র ফুটে উঠেছে। একুশের প্রথম স্মরণিকা শহিদ স্মরণে প্রথম প্রকাশিত হয়েছিল আব্দুল গাফফার চৌধুরী রচিত এ কবিতাটি। একটি খবরের কাগজের শেষের পাতায় কবিতাটি 'একুশের গান' শিরোনামে প্রথম প্রকাশিত হয়। ১৯৫৪ সালে হাসান হাফিজুর রহমান সম্পাদিত একুশে সংকলনে গানটি প্রকাশিত হয়। তৎকালীন মুসলিম লীগ সরকার একুশের সংকলনটি বাজেয়াপ্ত করে। তৎকালীন যুব লীগের সাংস্কৃতিক সম্পাদক কবিতাটিতে গানের সুর দিলে শিল্পী আতিকুল ইসলাম এটি গেয়ে শোনান। ১৯৫৪ সালে সুরকার আলতাফ মাহমুদ নতুন করে গানটিতে সুরারোপ করেন। অদ্যাবধি তার সুরেই গানটি গাওয়া হচ্ছে। বর্তমানে এ গানটি প্রভাতফেরির অনিবার্য গান হিসেবে বিবেচিত। গানটি ইতিমধ্যে সুইডিশ, ইংরেজি ও জাপানি ভাষায় অনূদিত হয়েছে। বিবিসি শ্রোতা জরিপে এটি বাংলা ভাষায় ৩য় শ্রেষ্ঠ গান হিসেবে মনোনীত হয়েছে। উদ্দীপকে আমরা দেখি, মনিকা বেগম তার বন্ধুর সাথে যে গানের কথা বলে তা বিভিন্ন ভাষায় অনুদিত হয়েছে, যা 'আমার ভাইয়ের রক্তে রাঙানো' গানটির অনুরূপ।"
        },
        {
          "label": "ঘ",
          "question": "উক্ত গানই প্রমাণ করে ভাষা আন্দোলন ছিল একটি সাংস্কৃতিক আন্দোলন- ব্যাখ্যা করো।",
          "explanation": "উক্ত গান অর্থাৎ আব্দুল গাফফার চৌধুরী রচিত আমার ভাইয়ের রক্তে গানটি ১৯৫২ সালের ভাষা আন্দোলনে প্রেরণাদায়ক ছিল। 1 ১৯৪৭ সালের পাকিস্তান সৃষ্টির পর পশ্চিমা শাসকগোষ্ঠী বাংলা ভাষাকে ধ্বংসের যে যড়যন্ত্রে লিপ্ত হয়, এর বিরুদ্ধে পূর্ব বাংলার ছাত্র সমাজ বিভিন্ন সাংস্কৃতিক কর্মকাণ্ডের মাধ্যমে প্রতিবাদ জানায়। ১৯৪৭ সালে কামরুদ্দিন আহমেদের নেতৃত্বে গঠিত 'গণ আজাদী লীগ' মাতৃভাষায় শিক্ষাদানের দাবি জানায়। এছাড়া সাংস্কৃতিক সংগঠন তমদ্দুন মজলিশ 'পাকিস্তানের রাষ্ট্রভাষা বাংলা না উর্দু' নামে পুস্তিকা প্রকাশ করে। পুস্তিকাটিতে রাষ্ট্রভাষা বাংলা দাবির পক্ষে যুক্তি উপস্থাপন করা হয়। বাংলাকে রাষ্ট্রভাষা হিসেবে অভিধানের লক্ষ্যে পূর্ব বাংলার ছাত্র-শিক্ষক, সাহিত্যিক ও বুদ্ধিজীবীগণ নানা সাংস্কৃতিক কর্মকাণ্ডের মাধ্যমে পাকিস্তানি শোষকগোষ্ঠীর বিরুদ্ধে তীব্র প্রতিক্রিয়া ব্যক্ত করে। গান, কবিতা, সংগীত, বক্তৃতা প্রভৃতির মাধ্যমে সারা বাংলায় ব্যাপক আন্দোলন গড়ে ওঠে। সাহিত্যিকরা তাদের লিখিত কবিতা জনসম্মুখে পাঠ করে বাঙালি জাতিয়তাবাদী চেতনায় জনগণকে উজ্জীবিত করে। আর একুশের প্রথম কবিতা হলো \"কাঁদতে আসিনি ফাঁসির দাবি নিয়ে এসেছি।\" কবিতাটি রচনা করেন চট্টগ্রামের কবি মাহবুবুল আলম চৌধুরী। ঢাকা মেডিকেল চত্বরে ২১ ফেব্রুয়ারির হত্যাকাণ্ডের খবর শুনে তাৎক্ষণিক তিনি ঐতিহাসিক এই কবিতাটি রচনা করেন। এভাবে নানা সাংস্কৃতিক কর্মকাণ্ডের দ্বারা উজ্জীবিত হয়ে বাঙালি প্রতিষ্ঠা করে মায়ের ভাষার সম্মান, যা বাঙালি জাতীয়তাবাদী চেতনার ভিত্তি হিসেবে কাজ করে।"
        }
      ]
    },
    {
      "number": "7",
      "uddipok": "রতনপুর বাংলাদেশের একটি অনুন্নত অঞ্চল। স্থানীয় জননেতা রহিম সাহেব এলাকার মানুষের প্রতি বৈষম্য নিরসনকল্পে এক জনসভায় কতিপয় দাবি সংবলিত একটি দাবিনামা পেশ করেন। এ দাবিনামা এলাকায় গণমানুষের মাঝে অভূতপূর্ব জাগরণ সৃষ্টি করে।। জনগণ দাবি আদায়ে সোচ্চার হয়।",
      "tag": "DB 17,NGC 23",
      "sub_questions": [
        {
          "label": "ক",
          "question": "",
          "explanation": "১৯৫৩ সালে যুক্তফ্রন্ট গঠিত হয়।"
        },
        {
          "label": "খ",
          "question": "",
          "explanation": "আগরতলা মামলা ছিল আইয়ুব খানের শাসনামলের সর্বাপেক্ষা প্রহসনমূলক ঘটনা। ১৯৬৮ সালের ১৮ জানুয়ারি ষড়যন্ত্র পরিকল্পনা ও পরিচালনার অভিযোগ এনে বঙ্গবন্ধু শেখ মুজিবুর রহমানকে প্রধান আসামী করে মোট ৩৫ জনের বিরুদ্ধে একটি মামলা দায়ের করা হয়। এটাই 'আগরতলা মামলা' নামে খ্যাত। তাদের বিপক্ষে অভিযোগ করা হয়. যে, তারা পূর্ব পাকিস্তানকে পশ্চিম পাকিস্তান হতে পৃথক করতে সামরিক অভ্যুত্থান, ঘটানোর পরিকল্পনা করেন।"
        },
        {
          "label": "গ",
          "question": "",
          "explanation": "উদ্দীপকের রহিম সাহেবের কার্যক্রম পাঠ্যপুস্তকের ১৯৬৬ সালে বঙ্গবন্ধু শেখ মুজিবুর রহমানের ছয় দফা দাবি উত্থাপনের ঘটনাকে ইঙ্গিত করে। ১৯৬৬ সালে বঙ্গবন্ধু শেখ মুজিবুর রহমান ঐতিহাসিক 'ছয় দফা' কর্মসূচি ঘোষণা করেন। মূলত এই 'ছয় দফা' ছিল স্বায়ত্তশাসনের দাবি। পশ্চিম পাকিস্তানের অন্যায় অত্যাচারের প্রতি পূর্ব পাকিস্তানের প্রতিবাদ ছিল এই ছয় দফা। এতে মূলত একটি শাসনতান্ত্রিক কাঠামো প্রণয়নের দাবি করা হয়, যা হবে ফেডারেশনভিত্তিক। কেন্দ্রীয় সরকারের পাশাপাশি আঞ্চলিক ক্ষমতা বৃদ্ধি, পূর্ব পাকিস্তানের জন্য পৃথক ব্যাংকিং রিজার্ভ রাখা ইত্যাদির কথা ছিল 'ছয় দফা' প্রস্তাবে। পূর্ব পাকিস্তানের মানুষের অধিকার ও আশা-আকাঙ্ক্ষার বহিঃপ্রকাশ ঘটেছিল বলে বঙ্গবন্ধু শেখ মুজিবুর রহমান একে 'আমাদের বাঁচার দাবি' বলে উল্লেখ করেন। উদ্দীপকে রতনপুর গ্রামের প্রতিবাদী যুবক রায়হান তার গ্রামের স্বৈরাচারী চেয়ারম্যান রফিক সাহেবের শাসন-শোষণের বিরুদ্ধে সাধারণ জনগণের পক্ষে বেশ কয়েকটি দাবি সংবলিত একটি দাবিনামা পেশ করেন। এই দাবিনামা রতনপুরবাসীর মধ্যে অভূতপূর্ব জাগরণের সৃষ্টি করে। যার ফলে জনগণ দাবি আদায়ে সোচ্চার হয়। এ দাবিনামা পাকিস্তান আমলে বঙ্গবন্ধু শেখ মুজিবুর রহমানের 'ছয় দফা' দাবির কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "পাঠ্যপুস্তকের উক্ত দাবিনামা অর্থাৎ বঙ্গবন্ধু শেখ মুজিবুর রহমান কর্তৃক উত্থাপিত ১৯৬৬ সালের 'ছয় দফা' ছিল বাঙালির জাতীয়তাবাদী আন্দোলনের ম্যাগনাকার্টা- মন্তব্যটি যথার্থ। ম্যাগনাকার্টা হলো ব্রিটেনের রাজা কর্তৃক জনগণকে মৌলিক অধিকার প্রদানের এক প্রতিশ্রুতি। ১২১৫ সালে ইংল্যান্ডের রাজা জন একগুচ্ছ নাগরিক অধিকার জনগণকে প্রদান করেন, যা জনগণের স্বাভাবিক শোষণহীন সমাজে বেড়ে ওঠার রক্ষাকবচ। ছয় দফায় বাঙালির জাতীয় নিরাপত্তার নিশ্চয়তা, সত্যিকার গণতন্ত্র প্রতিষ্ঠার প্রতিশ্রুতি, শোষণ পরিসমাপ্তির প্রতিশ্রুতি ব্যক্ত করা হয়। অর্থনীতি, রাজনীতি, জননিরাপত্তা প্রভৃতি বিষয়ে পাকিস্তানের উভয় অংশের জনগণের সমান সুযোগ নিশ্চিত করার কথা বলা হয়। যা বাস্তবায়িত হলে পূর্ব পাকিস্তানের জনগণ শোষণ এবং পরাধীনতা থেকে মুক্তি পেত। এ দাবিতে যে আর্থিক বিধিব্যবস্থার কথা বলা হয় তা বাস্তবায়ন করা সম্ভব হলে পূর্ব পাকিস্তানের সম্পদ পশ্চিম পাকিস্তানে পাচার করা সম্ভব হতো না, ফলে এখানে স্বয়ংসম্পূর্ণ অর্থনীতি গড়ে উঠত, আক্ষরিক অর্থেই পূর্ব পাকিস্তানের জনগণ অর্থনৈতিকভাবে স্বাবলম্বী হয়ে উঠত। যা তাদের রাজনৈতিক পরাধীনতার শৃঙ্খল ভাঙার অনুঘটক হিসেবে কাজ করত। ছয় দফা ছিল একটি ভারসাম্যমূলক দাবির সমষ্টি, যার মধ্যে দেশের সকল শ্রেণি-পেশার মানুষের পূর্ণ ও স্বাধীন বিকাশের প্রতিশ্রুতি ছিল। বঙ্গবন্ধু অতি অল্পসময়ের মধ্যেই সকলকে বোঝাতে সক্ষম হন যে, পূর্ব পাকিস্তান ও পশ্চিম পাকিস্তান আলাদা দুটি সত্তা। পশ্চিম পাকিস্তানি শাসকবর্গ শুধু বাঙালি হওয়ার কারণেই পূর্ব পাকিস্তানের জনগণকে সব ক্ষেত্রে বৈষম্যের শিকারে পরিণত করেছে। যার ফলে এক অভূতপূর্ব জাতীয় চেতনার উন্মেষ ঘটে। উপরের আলোচনার প্রেক্ষিতে বলা যায়, ছয় দফা আন্দোলনের মধ্য দিয়ে বাঙালি জাতীয়তাবাদের বিকাশ ঘটে। সত্যিকার অর্থেই এ দাবিনামা ছিল বাঙালির জাতীয়তাবাদী আন্দোলনের ম্যাগনাকার্টা।"
        }
      ]
    },
    {
      "number": "8",
      "uddipok": "বাংলাদেশে প্রতিবছর ২০ জানুয়ারি শহিদ আসাদ দিবস পালন করা হয়। তাছাড়া ঢাকায় আসাদ গেট তার স্মরণে তৈরি করা হয়। তিনি একটি আন্দোলন করতে গিয়ে পুলিশের গুলিতে শহিদ হয়েছেন। এ আন্দোলন বাংলাদেশের স্বাধীনতা অর্জনকে ত্বরান্বিত করেছে।",
      "tag": "NGC 23",
      "sub_questions": [
        {
          "label": "ক",
          "question": "লাহোর প্রস্তাব উত্থাপন করেন কে?",
          "explanation": "লাহোর প্রস্তাব উত্থাপন করেন শেরে বাংলা এ. কে ফজলুল হক।"
        },
        {
          "label": "খ",
          "question": "১৯৭০ সালের নির্বাচনের ফলাফল আলোচনা করো।",
          "explanation": "১৯৭০ সালের নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে। নির্বাচনের ফলাফলে দেখা যায়, পূর্ব পাকিস্তানের জন্য বরাদ্দ ১৬৯টি আসনের মধ্যে আওয়ামী লীগ ১৬৭টি আসনে (সংরক্ষিত ৭টি মহিলা আসনসহ) জয়লাভ করে। দলটি ৩৯.২% ভোট পেয়ে সংখ্যাগরিষ্ঠতা অর্জন করে। অপরদিকে, পাকিস্তান পিপলস পার্টি ৮৮টি আসনে জয়ী হয়। নির্বাচনে আওয়ামী লীগ যেমন পশ্চিম 'পাকিস্তানে একটিও আসন পায়নি, তেমনি পাকিস্তান পিপলস পার্টিও পূর্ব পাকিস্তানে কোনো আসন পায়নি।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার মিল রয়েছে? ব্যাখ্যা করো।",
          "explanation": "উদ্দীপকের ঘটনার সাথে পাঠ্যবইয়ের উনসত্তরের গণঅভ্যুত্থানের ঘটনার মিল রয়েছে। আইয়ুব খান সরকারের দমননীতি, শোষণ, নিপীড়ন ও নির্যাতন পূর্ব পাকিস্তানিদের বিক্ষুব্ধ করে তুলেছিল। সেজন্য বাঙালিদের অন্যতম দাবি ছিল স্বায়ত্তশাসন। ছয়দফার মধ্যে বাঙালি তাদের এ দাবির পূর্ণরূপ দেখতে পায়। কিন্তু আইয়ুব খান এ আন্দোলন দমন করার জন্য আগরতলা মামলা দায়ের করে ছয়দফার রূপকার বঙ্গবন্ধু শেখ মুজিবুর রহমানকে গ্রেফতার করেন। ফলে পূর্ব পাকিস্তানে, প্রবল গণবিক্ষোভের সৃষ্টি হয়। এ সময় বাংলার অকুতোভয় ছাত্রসমাজ ১১ দফা নিয়ে এগিয়ে এলে গণবিক্ষোভ গণবিস্ফোরণে রূপান্তরিত হয়। আন্দোলনের গতিবেগ বুঝে মওলানা আবদুল হামিদ খান ভাসানী তার এতদিনকার নীরবতা ভেঙে রাস্তায় বেরিয়ে আসেন। পূর্ব পাকিস্তানের সকল গণতান্ত্রিক শক্তি এক কাতারে শামিল হয়ে বঙ্গবন্ধুর মুক্তি দাবি করে। এ আন্দোলন চলাকালে ছাত্রনেতা আসাদুজ্জামান পুলিশের গুলিতে শহিদ হলে তার রক্তমাখা শার্ট হাতে নিয়ে তাৎক্ষণিক মিছিল বের করে ছাত্ররা। এর ফলে পতন ঘটে স্বৈরাচার আইয়ুব খানের। ঢাকার যেসব স্থান আইয়ুব খানের নামে পরিচিত ছিল বিক্ষুব্ধ ছাত্ররা সে নামফলক নামিয়ে আসাদের নামে নতুন নামকরণ করে। এভাবে আইয়ুব গেট হয়ে যায় আসাদগেট, আইয়ুব এভিনিউ হয়ে যায় আসাদ এভিনিউ। ছাত্রনেতা আসাদ ছিলেন একজন সত্যিকারের দেশপ্রেমিক। উদ্দীপকে শহিদ আসাদ দিবস পালনের কথা বলা হয়েছে, যিনি একটি আন্দোলন করতে গিয়ে পুলিশের গুলিতে নিহত হয়েছিলেন। এছাড়া ঢাকায় আসাদ গেট তার স্মরণে তৈরি করা হয়। উদ্দীপকের উক্ত আসাদ ছিলেন উনসত্তরের গণঅভ্যুত্থানের অন্যতম শহিদ। তাই বলা যায়, উদ্দীপকের সাথে উনসত্তরের গণঅভ্যুত্থানের ঘটনার মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত ঘটনা পূর্ব পাকিস্তানের জনগণের জাতীয়তাবাদের উন্মেষে সহায়তা করেছিল? মূল্যায়ন করো।",
          "explanation": "উক্ত ঘটনা তথা উনসত্তরের গণঅভ্যুত্থান পূর্ব পাকিস্তানর জনগণের জাতীয়তাবাদের উন্মেষে সহায়তা করেছিল- এ মন্তব্যটি যথার্থ নয়। বরং ১৯৫২ সালের ভাষা আন্দোলনের মাধ্যমে উন্মেষ ঘটা বাঙালি জাতীয়তাবাদ উনসত্তরের গণঅভ্যুত্থানে বাঙালিকে উজ্জীবিত করেছিল বলে আমি মনে করি। ১৯৫২ সালের ভাষা আন্দোলন বাংলাদেশের ইতিহাসে অত্যন্ত তাৎপর্যপূর্ণ রাজনৈতিক ঘটনা। এ আন্দোলন বাঙালিদের মধ্যে রাজনৈতিক সচেতনতা সৃষ্টি করে। এ আন্দোলনের মাধ্যমে বাঙালিরা অধিকার, সচেতন হয়ে ওঠে। ফলে তারা স্বতঃস্ফূর্তভাবে পরবর্তী আন্দোলনে অংশগ্রহণ করে দাবি আদায়ে তৎপর হয়। এর মধ্য দিয়ে বাঙালি সর্বপ্রথম নিজেদের স্বতন্ত্র অধিকার সম্পর্কে সজাগ হয়ে ওঠে। পূর্ব বাংলার স্বাধিকারের চিন্তা-চেতনা শুরু হয়। আর এ চেতনাই পরবর্তী প্রতিটি গণআন্দোলনে প্রেরণা যোগায় এবং জনগণের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। এ আন্দোলনের মাধ্যমে বাংলা ভাষাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। তারা ক্রমে তাদের অধিকার অর্জনের লক্ষ্যে একত্রিত হতে থাকে। এ লক্ষ্যে তারা ১৯৫৪ সালের নির্বাচনে এক ব্যাল্ট বিপ্লব ঘটায় এবং যুক্তফ্রন্টকে বিজয়ী করে। তাছাড়া তারা ১৯৬২ সালে শরীফ শিক্ষা কমিশনের বিরুদ্ধে এক দুর্বার আন্দোলন গড়ে তোলে। পরবতাতে ১৯৬৬ সালে বাঙালির মুক্তির সনদ বা বাঙালির ম্যাগনাকার্টা ঘোষণা করেন জাতির জনক বঙ্গবন্ধু শেখ মুজিবুর রহমান। তার ঘোষণায় যে ৬টি দাবি উত্থাপন করা হয়, এর মধ্যে প্রাদেশিক স্বায়ত্তশাসন ছিল অন্যতম। এরপর ১৯৬৯ সালে এক গণঅভ্যুত্থানের মাধ্যমে আইয়ুব খানের পতন ঘটে। এ গণঅভ্যুত্থানের পথ বেয়ে ১৯৭১ সালে এক রক্তক্ষয়ী সশস্ত্র মুক্তিযুদ্ধ সংঘটিত হয়। ১৯৭১ সালের ১৬ ডিসেম্বর মুক্তিযুদ্ধে বিজয় অর্জনের মাধ্যমে 'বাংলাদেশ' নামে একটি সার্বভৌম রাষ্ট্র বিশ্বের বুকে আত্মপ্রকাশ করে। উপরের আলোচনার প্রেক্ষিতে তাই বলা যায়, ১৯৬৯ সালের গণঅভ্যুত্থান নয়, বরং ১৯৫২ সালের ভাষা আন্দোলনের মাধ্যমেই পূর্ব পাকিস্তানের জনগণের জাতীয়তাবাদের উন্মেষ ঘটেছিল।"
        }
      ]
    },
    {
      "number": "9",
      "uddipok": "পৃথিবীর শ্রেষ্ঠ বক্তৃতার মধ্যে কালো মানুষের অবিসংবাদিত নেতা মার্টিন লুথার কিং এর 'I have a dream'! অন্যতম। তিনি ১৯৬৪ সালের ২৭ আগস্ট ওয়াশিংটন মেমোরিয়ালে যে বক্তৃতা দেন তাতে আড়াই লক্ষ লোক উপস্থিত ছিল। সাদা-কালোর ভেদাভেদের বিরুদ্ধে গর্জে ওঠেছিল তার প্রতিবাদী কণ্ঠ।",
      "tag": "NGC 23",
      "sub_questions": [
        {
          "label": "ক",
          "question": "কোন চুক্তির মাধ্যমে ১৯৬৫ সালের পাক-ভারত যুদ্ধের অবসান ঘটে?",
          "explanation": "তাসখন্দ চুক্তির মাধ্যমে ১৯৬৫ সালের পাক-ভারত যুদ্ধের অবসান ঘটে।"
        },
        {
          "label": "খ",
          "question": "ছয় দফার গুরুত্ব আলোচনা করো।",
          "explanation": "১৯৬৬ সালের ছয়দফা-কে বাঙালির মুক্তির সনদ বলা হয়। কেননা, এটা ছিল বাঙালির প্রাণের দাবি সংবলিত গুরুত্বপূর্ণ ঐতিহাসিক ঘোষণা। ছয়দফা ছিল বাঙালির আত্মনিয়ন্ত্রণ অধিকারের দাবি। এই কর্মসূচি অন্ধকারে নিমজ্জিত বাঙালি জাতিকে সংগ্রামের শক্তি যুগিয়েছিল। স্বৈরাচারী ও গণবিরোধী শাসকের বিরুদ্ধে সোচ্চার হতে প্রেরণা যুগিয়েছিল। এরই ধারাবাহিকতায় আন্দোলন একসময় মুক্তিযুদ্ধে রূপ নেয় এবং জন্ম হয় স্বাধীন বাংলাদেশের। তাই বলা যায়, ছয়দফা বাংলাদেশের স্বাধীনতার ইতিহাসে একটি গুরুত্বপূর্ণ অধ্যায়।"
        },
        {
          "label": "গ",
          "question": "উদ্দীপকের বক্তৃতার সাথে তোমার পাঠ্যবইয়ের কোন ঘটনার",
          "explanation": "উদ্দীপকের বক্তৃতার সাথে আমার পাঠ্যবইয়ের ঐতিহাসিক ৭ মার্চের 'ভাষণের মিল রয়েছে। ১৯৭১ সালের ৭ মার্চে বীর বাঙালিকে স্বাধীনতার দিক নির্দেশনা প্রদানের লক্ষ্যে বঙ্গবন্ধু শেখ মুজিবুর রহমান ১৮ মিনিটের এক ঐতিহাসিক ভাষণ দেন। এ ভাষণে বঙ্গবন্ধু শেখ মুজিবুর রহমান ঘোষণা করেছেন যে, তিনি পাকিস্তানের সবচাইতে বড় একটি রাজনৈতিক দলের নেতা। সদ্য সমাপ্ত নির্বাচনে একক সংখ্যাগরিষ্ঠতা লাভকারী দলের সভাপতি। বিধি মোতাবেক তিনিই গোটা পাকিস্তানের ভাবী প্রধানমন্ত্রী। কিন্তু একটি কুচক্রীমহল তাকে ক্ষমতা না দেওয়ার পায়তারা করছে। তিনি একদিকে শান্তিপূর্ব সংগ্রাম চালিয়ে যেতে চান এবং আলোচনার দরজাও খুলে রাখতে চান। আবার আলোচনা ব্যর্থ হওয়ার সম্ভাবনায় জনগণকে আন্দোলনের দিকনির্দেশনাও দিতে চান। তিনি তার দীপ্ত কণ্ঠে বলেছেন, \"যার যা আছে তা নিয়েই প্রস্তুত থাক।\" এছাড়া এ ভাষণে বঙ্গবন্ধু মূলত পরোক্ষভাবে স্বাধীনতার ঘোষণা দিয়েছেন। উদ্দীপকেও আমরা দেখি, সাদা-কালোর ভেদাভেদের বিরুদ্ধে ১৯৬৪ সালের ২৭শে আগস্ট গর্জে উঠেছিল মার্টিন লুথার কিং এর প্রতিবাদী কণ্ঠ, যা বঙ্গবন্ধুর ৭ই মার্চের ভাষণের অনুরূপ।"
        },
        {
          "label": "ঘ",
          "question": "উক্ত বক্তৃতার মধ্যেই বাংলাদেশের মুক্তিযুদ্ধের ইঙ্গিত ছিল- ব‍্যাখ্যা করো।",
          "explanation": "'উক্ত বক্তৃতার তথা ৭ মার্চের ভাষণের মধ্যেই মুক্তিযুদ্ধের ইঙ্গিত ছিল'- মন্তব্যটি যথার্থ। ৭ই মার্চের ভাষণে বঙ্গবন্ধু শেখ মুজিবুর রহমান বাঙালি জাতিকে স্বাধীনতা সংগ্রামের জন্য প্রস্তুত হওয়ার আহ্বান জানান। এ ভাষণে বঙ্গবন্ধু পাকিস্তানের শোষণের বিরুদ্ধে, অসহযোগ আন্দোলনের কর্মসূচি প্রণয়ন করে পাকিস্তানি হানাদার বাহিনীকে প্রতিরোধ করার লক্ষ্যে যার যা কিছু আছে তাই নিয়ে তাদের মোকাবিলার নির্দেশ দেন। এ ভাষণ ছিল মুক্তিকামী বাংলার ছাত্র-জনতা, বাঙালি সেনা সদস্যদের কাছে 'গ্রিন সিগন্যাল'। উদ্দীপকে আমরা লক্ষ করি যে, মার্টিন লুথার কিং ওয়াশিংটন মেমোরিয়ালে তার একটি স্বপ্নের কথা বলেন, যাতে সাদা-কালো বিভেদ চিরতরে বন্ধ হবে। ঠিক তেমনি বঙ্গবন্ধুর এ ভাষণে উজ্জীবিত হয়ে শোষণ নিরসনের লক্ষ্যে বীর বাঙালি স্থানীয় পর্যায়ে গড়ে তুলতে থাকে মুক্তিবাহিনী, যারা পাকবাহিনীর ২৫ মার্চের আক্রমণের পর পাকিস্তানি বাহিনীকে প্রতিরোধ করে। তাই ৭ মার্চের ভাষণ বাঙালি জাতিকে ঐক্যবদ্ধ আন্দোলন গড়ে তুলতে শিক্ষা দিয়েছে। এ ভাষণের পর ঐক্যবদ্ধ বাঙালি অসহযোগ আন্দোলনে অংশ নেয় এবং মুক্তিসংগ্রামে ঝাঁপিয়ে পড়ে। এভাবে দীর্ঘ ৯ মাস সংগ্রামের মধ্য দিয়ে অর্জিত হয় বাঙালির স্বাধীনতার দ্বীপ্তমান সূর্য।"
        }
      ]
    },
    {
      "number": "10",
      "uddipok": "সুজন তার ভাইয়ের সাথে মহানগর নাট্যমঞ্চে নাটক দেখতে যায়। নাটকের কাহিনিতে দেখা যায়, একটি দেশে গভীর রাতে ঘুমন্ত জনগনের উপর সেনাবাহিনী আক্রমণ চালায়। ঘর-বাড়ি পুড়িয়ে দেয়। বিশ্বব্যাপী একে গণহত্যা বলে আখ্যায়িত করে।",
      "tag": "NGC 23",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "মুজিবনগর সরকারের গঠন সম্পর্কে আলোচনা করো।",
          "explanation": "মুক্তিযুদ্ধকে সঠিকভাবে পরিচালনার লক্ষ্যে ১২টি মন্ত্রণালয় নিয়ে ১৯৭১ সালের ১০ এপ্রিল মুজিবনগর সরকার গঠিত হয়। মুজিবনগর সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান, উপরাষ্ট্রপতি (অস্থায়ী রাষ্ট্রপতি) সৈয়দ নজরুল ইসলাম এবং প্রধানমন্ত্রী ছিলেন তাজউদ্দীন আহমদ। এছাড়াও খন্দকার মোশতাক আহমেদ পররাষ্ট্র মন্ত্রণালয় এবং আইন ও সংসদ বিষয়াবলির দায়িত্বে; এ. এইচ. এম কামারুজ্জামান স্বরাষ্ট্র, ত্রাণ ও পুনর্বাসন এবং কৃষি; ক্যাপ্টেন মনসুর আলী অর্থ ও রাজস্ব, বাণিজ্য ও শিল্প এবং যোগাযোগ মন্ত্রণালয়ের দায়িত্বে ছিলেন।"
        },
        {
          "label": "গ",
          "question": "উদ্দীপকে সুজনের দেখা নাটকের সাথে তোমার পাঠ্যবইয়ের কোন ঘটনার মিল রয়েছে। ব্যাখ্যা করো।",
          "explanation": "জাউদ্দীপকে সুজনের দেখা নাটকের কাহিনিতে আমার পঠিত বইয়ের ১৯৭১ সালের ২৫ মার্চ রাতে সংঘটিত গণহত্যার প্রতিফলন দেখা যায়। পাকিস্তানি সেনারা ২৫ মার্চ রাতে তৎকালীন পূর্ব পাকিস্তানে যে গণহত্যা চালিয়েছিল, তা 'অপারেশন সার্চলাইট' নামে পরিচিত। এ রাতে পাকিস্তানি সেনাবাহিনী ভারী অস্ত্র-শস্ত্রে সজ্জিত হয়ে ঢাকার রাস্তায় বেড়িয়ে পড়ে। তাদের প্রধান টার্গেট ছিল রাজারবাগ পুলিশ লাইনস, পিলখানার ইপিআর (বর্তমানে বিজিবি) সদরদপ্তর এবং ঢাকা বিশ্ববিদ্যালয়ের হলগুলো। একইভাবে ঢাকার অন্যান্য স্থানেও তারা আক্রমণ অব্যাহত রাখে। এ সময় নির্বিচারে গুলি, অগ্নিসংযোগ, বেয়নেট চার্জ করে নির্মমভাবে নিরস্ত্র ও নিরপরাধ মানুষকে হত্যা করা হয়। ১৯৭১ সালের ২৫ মার্চের এ গণহত্যাকে পশ্চিমা গণমাধ্যম শিরোনাম করেছিল এভাবে 'Bangladesh, A Thousand Mai Lai'। ভিয়েতনাম যুদ্ধের সময় মাই লাই নামের দুটি গ্রামে মার্কিন সেনারা গণহত্যা চালায়, যা নির্মমতার জন্য কুখ্যাত হয়ে আছে। বাংলাদেশের মুক্তিযুদ্ধের সময়কার পাকিস্তানি বাহিনীর নির্মমতাকে তার চেয়েও হাজারগুণ বেশি মনে করেছেন কোনো কোনো সাংবাদিক। উদ্দীপকে সুজন নাটকের কাহিনিতে দেখতে পায়, একটি দেশে গভীর রাতে ঘুমন্ত জনগণের ওপর সেনাবাহিনী আক্রমণ চালিয়ে ঘর-বাড়ি পুড়িয়ে দেয় এবং বিশ্ববাসী একে 'গণহত্যা' বলে আখ্যায়িত করে। উদ্দীপকে সুজনের দেখা নাটকের এ কাহিনিতে ২৫ মার্চের গণহত্যার ঘটনার প্রতিফলন ঘটেছে।"
        },
        {
          "label": "ঘ",
          "question": "উক্ত ঘটনার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে- মতামত দাও।",
          "explanation": "\"উক্ত ঘটনা অর্থাৎ ২৫ মার্চের গণহত্যার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে\"- এ বক্তব্যের সাথে আমি একমত। ১৯৭১ সালের ২৫ মার্চ বিভিন্ন স্থানে পাকিস্তানি বাহিনী গণহত্যা, নির্যাতন, ধ্বংসযজ্ঞ চালায়। সে রাতেই ২৬ মার্চ প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন। এরপর তিনি গ্রেফতার হন। যার ফলে ২৬ মার্চ থেকেই সর্বাত্মক প্রতিরোধ শুরু হয়ে যায়। ২৫ মার্চের গণহত্যার সংবাদ পাওয়ার সাথে সাথে বিভিন্ন স্থানে কর্মরত ইপিআর, সেনাবাহিনী, পুলিশ, আনসার, স্বেচ্ছাসেবক বাহিনীর যুবক প্রতিরোধ গড়ে তোলে। কোনো রকম পূর্ব প্রস্তুতি ছাড়াই ছাত্র-জনতা স্বতঃস্ফূর্তভাবে পাকিস্তানি বাহিনীর বিরুদ্ধে রুখে দাঁড়ায়। ঢাকা সেনানিবাস থেকে পালিয়ে এসে বাঙালি সেনা কর্মকর্তা আনোয়ার হোসেন ৩৫০ জন ইপিআর- আনসার-ছাত্র-শ্রমিকের এক বাহিনীর নেতৃত্ব দিয়ে পাকিস্তান বাহিনীর বিরুদ্ধে লড়াই শুরু করেন। এতে প্রায় ১২৬ জন পাকিস্তানি সেনা নিহত হয়। এপ্রিল মাসের অধিকাংশ সময় এভাবেই বিভিন্ন সরকারি অস্ত্রাগার, রেলওয়ে পুলিশ ফাঁড়ি, ট্রেজারি প্রভৃতি স্থান হতে অস্ত্র সংগ্রহ করে প্রতিরোধ প্রস্তুতি নেয়া হয়। এক পর্যায়ে গঠিত হয় মুজিবনগর সরকার। যার মাধ্যমে প্রতিরোধ যুদ্ধ সুসংগঠিত রূপ লাভ করে। উপরের আলোচনার পরিপ্রেক্ষিতে বলা যায়, '২৫ মার্চের ঘটনার পরপরই দেশের বিভিন্ন স্থানে সশস্ত্র প্রতিরোধ গড়ে ওঠে- উক্তিটি যথার্থ।"
        }
      ]
    },
    {
      "number": "11",
      "uddipok": "'অনুপম খুলনা থেকে ঢাকার সাভারে বেড়াতে এসেছে। সাভারের স্মৃতিসৌধ দেখে বাংলাদেশের ইতিহাসের একটি স্মরণীয় যুদ্ধের কথা তার মনে পড়ে যায়। যে যুদ্ধের মাধ্যমে অর্জিত হয়েছিল লাল-সবুজের পতাকা। অনুপম স্মৃতিসৌধের বেদিতে দাঁড়িয়ে শপথ করল, এক সাগর রক্তের বিনিময়ে বাংলার স্বাধীনতা আনল যারা আমরা তাদের কখনো ভুলব না। তবে এটা সত্যি যে, এ যুদ্ধে প্রতিবেশি দেশের জনগণের অবদান অপরিসীম।",
      "tag": "NGC 23",
      "sub_questions": [
        {
          "label": "ক",
          "question": "জর্জ হ্যারিসন কে ছিলেন?",
          "explanation": "জর্জ হ্যারিসন ব্রিটেনের একজন সংগীতশিল্পী ছিলেন।"
        },
        {
          "label": "খ",
          "question": "ভেটো ক্ষমতা বলতে কী বুঝ?",
          "explanation": "জাতিসংঘের ক্ষমতাশীল পাঁচটি সদস্য রাষ্ট্রের বিশেষ ক্ষমতাকে 'ভেটো ক্ষমতা' বলা হয়। সদস্য রাষ্ট্র আমেরিকা, যুক্তরাজ্য, ফ্রান্স, চীন ও রাশিয়া- এই পাঁচটি রাষ্ট্র বিশেষ ক্ষমতাবলে জাতিসংঘের সিদ্ধান্তে আপত্তি জানাতে পারে। আবার কোনো রাষ্ট্র সদস্য হতে চাইলে তাকে জাতিসংঘের সদস্য করা না করার ব্যাপারে মত প্রদান বা বাধাদান করতে পারে। জাতিসংঘের পাঁচটি রাষ্ট্রের এই বিশেষ ক্ষমতাই হলো ভেটো প্রদানের ক্ষমতা।"
        },
        {
          "label": "গ",
          "question": "উদ্দীপকের আলোচিত যুদ্ধে স্বাধীন বাংলা বেতার কেন্দ্রের ভূমিকা ব্যাখ্যা করো।",
          "explanation": "উদ্দীপকে আলোচিত যুদ্ধ অর্থাৎ ১৯৭১ সালের বাংলাদেশের মুক্তিযুদ্ধে স্বাধীন বাংলা বেতার কেন্দ্রের ভূমিকা তাৎপর্যপূর্ণ। স্বাধীন বাংলা বেতার কেন্দ্র একটি অস্থায়ী সম্প্রচার কেন্দ্র যা বাংলাদেশের স্বাধীনতা যুদ্ধকালে প্রতিষ্ঠা করা হয়েছিল। মুক্তিযুদ্ধের সময় মুক্তিযোদ্ধা ও দেশবাসীর মনোবলকে উদ্দীপ্ত করতে স্বাধীন বাংলা বেতার কেন্দ্র অবিস্মরণীয় ভূমিকা রেখেছিল। 'জয় বাংলা, বাংলার জয়' গানটি এ বেতার কেন্দ্রের সূচনা সংগীত হিসেবে প্রচারিত হতো। ১৯৭১ সালের ২৬ মার্চ চট্টগ্রাম বেতার কেন্দ্রকে কাজে লাগিয়ে বঙ্গবন্ধু ও বাংলাদেশের স্বাধীনতার পক্ষে জনগণকে সচেতন ও উদ্বুদ্ধ করতে কিছু অনুষ্ঠান প্রচার করার সিদ্ধান্ত নেওয়া হয়। তাই ২৮ মার্চ এ বেতার কেন্দ্রের নতুন নামকরণ করা হয় 'স্বাধীন বাংলা বেতার কেন্দ্র।' ১০ এপ্রিল মুজিবনগর সরকার গঠনের পর মে মাসের মাঝামাঝি সময়ে বাংলাদেশ সরকার ও বেতার কেন্দ্রের কর্মীদের আবেদনের প্রেক্ষিতে ভাকক্ষে উক্ত ট্রান্সমিটার দিয়ে সম্প্রচার শুরু হয়েছিল। রাষ্ট্রপতি ও মন্ত্রীরা অন্য বাড়িতে উঠে যাওয়ার পর সেই ৫৭/৮ নম্বর বাড়িটিই স্বাধীন বাংলা বেতার কেন্দ্রের স্থায়ী কার্যালয়রূপে গড়ে ওঠে। এরপর থেকে স্বাধীন বাংলা বেতার কেন্দ্রের অনুষ্ঠান নিয়মিতভাবে সম্প্রচার হতে থাকে।রত সরকার বাংলাদেশ সরকারকে একটি শক্তিশালী ট্রান্সমিটার প্রদান করে। পরবর্তীতে কলকাতার বালিগঞ্জ সার্কুলার রোডের ৫৭/৮ নম্বর বাড়িটিই স্বাধীন বাংলা বেতার কেন্দ্রের স্থায়ী কার্যালয়রূপে গড়ে ওঠে। এরপর থেকে স্বাধীন বাংলা বেতার কেন্দ্রের অনুষ্ঠান নিয়মিতভাবে সম্প্রচার হতে থাকে।"
        },
        {
          "label": "ঘ",
          "question": "উক্ত যুদ্ধে ভারতীয় জনগণের অবদান ছিল অপরিসীম- মূল্যায়ন করো।",
          "explanation": "১৯৭১ সালের বাংলাদেশের মুক্তিযুদ্ধে ভারতীয় জনগণের অবদান' প্রকৃত অর্থে ছিল অপরিসীম। বাংলাদেশের মুক্তিযুদ্ধে ভারত সরকারের পাশাপাশি ভারতীয় জনগণ তথা শিল্পী-সাহিত্যিক ও বুদ্ধিজীবীরা বেসরকারি পর্যায়েও ব্যাপক ভূমিকা রেখেছিলেন। তারাশঙ্কর বন্দোপাধ্যায়কে সভাপতি করে ৮ এপ্রিল বাংলাদেশ-ভারত সহায়ক শিল্পী-সাহিত্যিক-বুদ্ধিজীবী সমিতি গঠিত হয়। ভারতের বিখ্যাত সংগীতজ্ঞ পণ্ডিত রবি শঙ্কর আমেরিকার লস এঞ্জেলসে বাংলাদেশ কনসার্টের আয়োজন করে ইউনিসেফকে দশ লক্ষ ডলার দিয়েছিলেন শরণার্থী শিবিরের শিশুদের জন্য। মকবুল ফিদা হুসেনের মতো আন্তর্জাতিক খ্যাতিসম্পন্ন শিল্পী বাংলাদেশের মুক্তিযুদ্ধের ওপর ছবি এঁকে বোম্বের রাস্তায় রাস্তায় ঘুরে সাধারণ মানুষকে উদ্বুদ্ধ করেছিলেন শরণার্থীদের সাহায্য করার জন্য। ভারতীয় কবি-সাহিত্যিকরা বাড়ি বাড়ি ঘুরে অর্থ সংগ্রহ করেছেন। প্রকাশ কর্মকার, শ্যামল দত্ত রায় ও গণেশ পাইনের মতো খ্যাতিমান শিল্পীরা ফুটপাতে দাঁড়িয়ে মাসের পর মাস বাংলাদেশের ওপর ছবি এঁকে বিক্রি করেছেন এবং ছবি বিক্রির টাকা শরণার্থী শিবিরে পৌছে দিয়েছেন। শিল্পী বাঁধন দাস ছবি আঁকা ছেড়ে শরণার্থী শিবিরে গিয়ে চিকিৎসা কেন্দ্র খুলেছিলেন তার এক ডাক্তার বন্ধুকে নিয়ে। অন্নদাশংকর রায়, মৈত্রেয়ী দেবী, শান্তিময় রায়, সুভাস মুখোপাধ্যায়, প্রণব রঞ্জন রায়, তরুণ স্যানাল, অধ্যাপক দিলীপ চক্রবর্তী, নির্মল চক্রবর্তী, রমেন মিত্র প্রমুখ কবি-সাহিত্যিক ও বুদ্ধিজীবীরা বাড়ি বাড়ি ঘুরে অর্থ সংগ্রহ করেছেন। এ ছাড়াও দিল্লির শিল্পী ধীরাজ চৌধুরী, জগদীশ দে এবং বিমল দাস গুপ্তের মতো শিল্পীরা দিল্লি, বোম্বে এবং কলকাতায় প্রদর্শনী করে ছবি বিক্রির টাকা তুলে দিয়েছিলেন বাংলাদেশ তহবিলে। শিল্পীরা ছবি এঁকেছেন, গায়করা বাংলাদেশের জন্য গান গেয়েছেন, নাট্যকর্মীরা নাটক করেছেন, ঋত্বিক ঘটক, শুকদেব আর মেহতারা চলচ্চিত্র নির্মাণ করেছেন। এককথায় ভারতের শিল্পী, সাহিত্যিক, বুদ্ধিজীবীদের প্রায় সবাই কোনো না কোনোভাবে তখন বাংলাদেশকে সাহায্য করেছেন।"
        }
      ]
    }
  ]
}