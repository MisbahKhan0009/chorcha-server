{
  "title": "ঢাকা, দিনাজপুর, সিলেট, যশোর ২০১৮",
  "subtitle": "ইতিহাস (11)",
  "questions": [
    {
      "number": "1",
      "uddipok": "দ্বিতীয় বিশ্বযুদ্ধে পরাজিত জার্মানিকে দু'ভাগে ভাগ করে পূর্ব ও পশ্চিম জার্মানি করা হয়। পূর্ব জার্মানিতে সমাজতান্ত্রিক মতাদর্শের সরকার এবং পশ্চিম জার্মানিতে পুঁজিবাদের মতাদর্শের সরকার গঠিত হয়। ১৯৮৯ সালে সমাজতান্ত্রিক মতবাদের পতন হলে আবার দুই জার্মানিকে একত্রিত করা হয়।",
      "tag": "DB, DIN.B, SB, JB 18,NGC 23,BGC 23",
      "sub_questions": [
        {
          "label": "ক",
          "question": "মহাত্মা গান্ধীর পুরো নাম কী?",
          "explanation": "মহাত্মা গান্ধীর পুরো নাম মোহনদাস করমচাঁদ গান্ধী।"
        },
        {
          "label": "খ",
          "question": "খিলাফত আন্দোলন কী?",
          "explanation": "তুরস্কের খলিফার মর্যাদা রক্ষায় ভারতীয় মুসলমানরা যে আন্দোলন গড়ে তুলেছিল তা খিলাফত আন্দোলন নামে পরিচিত। ১৯১৪ সালে প্রথম বিশ্বযুদ্ধ শুরু হলে তুরস্ক ব্রিটিশদের বিরুদ্ধে এবং জার্মানির পক্ষে যুদ্ধে অংশ নেয়। যুদ্ধে জার্মানির পরাজয় হলে ব্রিটিশরা তুরস্কের প্রতি কঠোর অবস্থান নেয়। ভারতের মুসলমানরা তখন তুরস্কের খলিফার মর্যাদা অক্ষুণ্ণ রাখতে খিলাফত আন্দোলন শুরু করে। ১৯১৯ সালের অক্টোবরে লক্ষ্ণৌতে নেতৃস্থানীয় ভারতীয় মুসলমানদের একটি বৈঠকে সর্বভারতীয় খিলাফত কমিটি গঠিত হয়। খিলাফত কমিটি সিদ্ধান্ত নেয় যে, ব্রিটিশ সরকার খলিফার মর্যাদা রক্ষার প্রতিশ্রুতি না দিলে মুসলমানরা সরকারের সঙ্গে অসহযোগ, এবং প্রয়োজনে ব্রিটিশ পণ্য বর্জন করবে। এভাবেই গড়ে ওঠে খিলাফত আন্দোলন।"
        },
        {
          "label": "গ",
          "question": "উদ্দীপকের ঘটনার সাথে পাঠ্যবইয়ের কোন ঘটনার সাদৃশ্য আছে- ব্যাখ্যা করো।",
          "explanation": "উদ্দীপকের ঘটনার সাথে পাঠ্যবইয়ের বঙ্গভঙ্গ ও বঙ্গভঙ্গ রদ বিষয়টির সাদৃশ্য রয়েছে। ভারতের রাজনৈতিক ইতিহাসে একটি গুরুত্বপূর্ণ ঘটনা বঙ্গভঙ্গ। লর্ড কার্জন ১৯০৫ সালে সমগ্র বঙ্গদেশ অর্থাৎ বাংলা প্রেসিডেন্সিকে দুটি প্রদেশে ভাগ করেন। বাংলা, বিহার, উড়িষ্যা, মধ্য প্রদেশ ও আসামের কিছু অংশ নিয়ে বাংলা প্রেসিডেন্সি গঠিত ছিল। প্রশাসনিক সুবিধার কথা বলে লর্ড কার্জন বাংলা প্রদেশকে ভাগ করে পূর্বাঞ্চলে পূর্ব বঙ্গ ও আসাম নামে একটি নতুন প্রদেশ সৃষ্টি করেন। অন্যদিকে বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিমবঙ্গ নামে অপর একটি প্রদেশ গঠন করা হয়। ১৯০৫ সালের ১৬ অক্টোবর বঙ্গভঙ্গ কার্যকর করা হয়। বঙ্গভঙ্গের প্রতি হিন্দু ও মুসলমান সম্প্রদায় বিপরীতমুখী প্রতিক্রিয়া দেখায়। উন্নয়নের আশায় পূর্ববঙ্গের অনগ্রসর মুসলমানরা একে স্বাগত জানায়। কিন্তু বিশেষ করে শিক্ষিত ও অবস্থাপন্ন হিন্দুরা এর প্রতিবাদে ব্যাপক আন্দোলন গড়ে তোলে। তারা বিষয়টিকে বাঙালির জাতীয়তাবাদী আন্দোলন নস্যাৎ ও মাতৃভূমিকে ভাগ করার ব্রিটিশ ষড়যন্ত্র-আখ্যা দেয়। অবশেষে এ আন্দোলনের তীব্রতায় ব্রিটিশ সরকার ১৯১১ সালে বঙ্গভঙ্গ রদের ঘোষণা দেয়। উদ্দীপকে লক্ষণীয় যে, রাজনৈতিক মতাদর্শগত কারণে দ্বিতীয় বিশ্বযুদ্ধের পর জার্মানিকে দুই অংশে বিভক্ত করা হয়। তবে বিংশ শতাব্দির শেষ দশকে সমাজতান্ত্রিক মতবাদ দুর্বল হয়ে পড়লে ১৯৯০ সালে জার্মানির দুই অংশ পুনরায় এক হয়। এ বিভক্তি ও একত্রীকরণের ঘটনার সাথে উপরে আলোচিত বঙ্গভঙ্গ ও ভঙ্গভঙ্গ রদের ঘটনার মিল রয়েছে।"
        },
        {
          "label": "ঘ",
          "question": "'Divide and Rule' ব্রিটিশ, শাসকদের কৌশল- পাঠ্যবইয়ের নিরিখে এর যথার্থতা বিশ্লেষণ করো।",
          "explanation": "Divide and Rule' ব্রিটিশ শাসকদের কৌশল- উক্তিটি যথার্থ। ভারতে ঔপনিবেশিক শাসনের শুরু থেকেই ব্রিটিশরা 'Divide and Rule' (ভাগ কর ও শাসন কর) নীতি অনুসরণ করে এসেছে। ১৯০৫ সালের বঙ্গভঙ্গের ঘটনা ও এর ফলাফল বিশ্লেষণ করলে সাম্প্রদায়িক বিভাজন সৃষ্টিতে ব্রিটিশ শাসকদের এ নীতির প্রয়োগ স্পষ্ট হয়ে ওঠে। উনিশ শতকের শুরু থেকে তৎকালীন ভারতের রাজধানী কলকাতা ছিল ব্রিটিশবিরোধী আন্দোলনের প্রাণকেন্দ্র। ১৮৮৫ সালে ভারতীয় জাতীয় কংগ্রেস প্রতিষ্ঠার পর কলকাতাকেন্দ্রিক শিক্ষিত জনগোষ্ঠী ক্রমেই জাতীয়তাবাদী চেতনায় উদ্বুদ্ধ হয়ে উঠেছিল। সর্বভারতীয় পর্যায়েও বাঙালি রাজনৈতিক নেতৃবৃন্দ ও বুদ্ধিজীবীদের প্রভাব ছিল। এরকম রাজনীতি ও সমাজসচেতন হিন্দু ও মুসলমান বাঙালির ঐক্যবদ্ধ শক্তি বিটিশ শাসনের ভিত নাড়িয়ে দিতে পারে সে বিষয়ে ব্রিটিশ শাসকরা অবগত ছিলেন। ফলে তারা বক্তাভলের মাধ্যমে বাঙালিদের দুটি ভাগে বিভক্ত করেন। ব্রিটিশ সরকারের পঞ্চ থেকে প্রশাসনিক সুবিধার কথা বলা হলেও এ পদক্ষেপের অন্যতম প্রধান কারণ ছিল বাংলার জাতীয়তাবাদী চেতনা ও আন্দোলনকে নিয়ন্ত্রণ করা। আর এক্ষেত্রে ব্রিটিশরা সফলও হয়েছিল। কারণ বক্তাভজাকে কেন্দ্র করে যে হিন্দু-মুসলিম তিক্ততার সৃষ্টি হয় তা ইংরেজ শাসনকে দীর্ঘায়িত করতে সহায়ক ভূমিকা পালন করেছিল। ইতিহাসবিদরা তাই মনে করেন, শুধুই প্রশাসনিক কারণে লর্ড কার্জন বক্তা বিভাগ করেননি। এর পেছনে তার সুদূরপ্রসারী রাজনৈতিক উদ্দেশ্য ছিল। এটি ছিল ব্রিটিশদের 'ভাগ কর ও শাসন কর' নীতির অংশ।"
        }
      ]
    },
    {
      "number": "2",
      "uddipok": "",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "বাংলাদেশের মুক্তিযুদ্ধ নয় মাস স্থায়ী হয়েছিল।"
        },
        {
          "label": "খ",
          "question": "",
          "explanation": "মৌলিক গণতন্ত্র হচ্ছে এক ধরনের সীমিত গণতন্ত্র। এতে কেবল কিছু নির্দিষ্ট লোকের জাতীয় নেতৃত্ব নির্বাচনের অধিকার ছিল। পাকিস্তানের স্বৈরশাসক জেনারেল আইয়ুব খান ১৯৫৯ সালে এ অভিনব ধরনের নির্বাচন ব্যবস্থা চালু করেন। মৌলিক গণতন্ত্র পদ্ধতি অনুযায়ী, পূর্ব পাকিস্তানে চল্লিশ হাজার এবং পশ্চিম পাকিস্তানে চল্লিশ হাজার প্রতিনিধি জনগণের ভোটে নির্বাচিত হতেন। কেবল এই নির্বাচিত প্রতিনিধিদেরই রাষ্ট্রপতি, প্রাদেশিক ও কেন্দ্রীয় আইন সভার সদস্য নির্বাচন এবং ইউনিয়ন কাউন্সিল পরিচালনার ক্ষমতা প্রদান করা হয়। জনগণের ভোটাধিকার সীমিত হয়ে পড়ায় এ ব্যবস্থা ছিল খুবই অজনপ্রিয় এবং তা ব্যর্থ হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কাঠামোটি মুজিবনগর সরকারের। বাংলাদেশের প্রথম এই সরকারই মুক্তিযুদ্ধকে সফলভাবে পরিচালনা করেছিল। উদ্দীপকের ছকে প্রদত্ত কাঠামোতে দেখা যায়, বঙ্গবন্ধু শেখ মুজিবুর রহমান মুজিবনগর সরকারের রাষ্ট্রপতি, সৈয়দ নজরুল ইসলাম উপরাষ্ট্রপতি (অস্থায়ী রাষ্ট্রপতি), তাজউদ্দীন আহমদ প্রধানমন্ত্রী হন। খন্দকার মোশতাক পররাষ্ট্র মন্ত্রণালয় এবং আইন ও সংসদ বিষয়াবলির দায়িত্বে, এ. এইচ. এম কামারুজ্জামান স্বরাষ্ট্র, ত্রাণ ও পুনর্বাসন এবং কৃষি, ক্যাপ্টেন মনসুর আলী অর্থ ও রাজস্ব, বাণিজ্য ও শিল্প এবং যোগাযোগ মন্ত্রণালয়ের দায়িত্বে ছিলেন। ১৯৭১ সালের ১৭ এপ্রিল শপথ গ্রহণ করে সরকারের কার্যক্রম ও মুক্তিযুদ্ধ পরিচালনার সার্বিক দায়িত্ব গ্রহণ করে মুজিবনগর সরকার। এ সরকার দেশের সামরিক ও বেসামরিক নাগরিকদের নিয়ে মুক্তিবাহিনী গঠন করে। মুক্তিযুদ্ধ সঠিকভাবে পরিচালনার জন্য সমগ্র দেশকে ১১টি সেক্টরে ভাগ করে। সেনাবাহিনীকে তিনটি ভাগে বিভক্ত করে গঠন করা হয় 'K' ফোর্স, 'S' ফোর্স ও 'Z' ফোর্স। মুজিবনগর সরকার মুক্তিযোদ্ধাদের প্রশিক্ষণের ব্যবস্থা এবং তাদের জন্য অস্ত্র ও রসদ সরবরাহ করে। তাছাড়া বাঙালি কর্মকর্তাদের নিয়ে এ সরকার বেসামরিক প্রশাসনিক কার্যক্রম পরিচালনা করে। সরকারি প্রশাসন চালানোর লক্ষ্যে ১২টি মন্ত্রণালয় প্রতিষ্ঠা করা হয়। মুজিবনগর সরকার সফল কূটনৈতিক তৎপরতাও চালায়। এ লক্ষ্যে বিশ্বের বিভিন্ন দেশের গুরুত্বপূর্ণ শহরে মিশন স্থাপন করা হয়। এসব মিশনের কর্মকর্তারা বাংলাদেশের পক্ষে প্রচারণা চালিয়ে সমর্থন আদায়ের চেষ্টা করেন।"
        },
        {
          "label": "ঘ",
          "question": "",
          "explanation": "বাংলাদেশের স্বাধীনতা যুদ্ধে উক্ত সরকার তথা মুজিবনগর সরকারের ভূমিকা অপরিসীম। ১৯৭১ সালের ১০ এপ্রিল তারিখে গঠিত মুজিবনগর সরকারই বাংলাদেশের মুক্তিযুদ্ধ পরিচালনা করে। প্রতিবেশী ভারত তাদের এ বিষয়ে অস্ত্র, প্রশিক্ষণ, ভারতে অবস্থান নিয়ে কার্যক্রম পরিচালনার অনুমতি ও কূটনৈতিক সমর্থন দিয়ে সহায়তা করেছিল। ১৯৭১ সালের ১৭ এপ্রিল শপথ গ্রহণ করার পর থেকেই এ সরকার মুক্তিযুদ্ধ পরিচালনা শুরু করে। স্বাধীনতা সংগ্রামের অবিসংবাদিত নেতা জাতির পিতা বঙ্গবন্ধু শেখ মুজিবুর রহমানের অনুপস্থিতিতে উপরাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদ দক্ষতার সঙ্গে মুজিবনগর সরকারের কার্যক্রম পরিচালনা করেন। তাজউদ্দীন আহমদের সভাপতিত্বে সেক্টর কমান্ডারদের বৈঠকে সীমানা চিহ্নিতকরণ, বাংলাদেশের ভেতরে গেরিলা ঘাঁটি স্থাপন ইত্যাদি বিষয়ে পরিকল্পনা প্রণয়ন করা হয়। এ সরকার গোটা দেশের যুদ্ধাঞ্চলকে ১১টি সেক্টরে বিভক্ত করে সীমানা চিহ্নিত করে। মুক্তিযুদ্ধ পরিচালনার জন্য মুজিবনগর সরকার নিয়মিত ও অনিয়মিত বাহিনী গড়ে তোলে। কৃষক, শ্রমিক, ছাত্র, যুবকসহ সকল স্তরের জনগণকে নিয়ে অনিয়মিত বাহিনী গঠিত হয়। এ বাহিনীর সদস্যসংখ্যা ছিল ১ লক্ষ ১২ হাজার। মুক্তিযুদ্ধের পক্ষে বিদেশে জনমত গঠনেও মুজিবনগর সরকার ব্যাপক কর্মসূচি গ্রহণ করে। বিভিন্ন দেশে এ সরকার দূত পাঠায়। এ সরকারের জোরদার কূটনৈতিক তৎপরতায় মুক্তিযুদ্ধের পক্ষে বিশ্বের বিভিন্ন দেশের সমর্থন পাওয়া সহজতর হয়। উপরের আলোচনার ভিত্তিতে বলা যায়, মুজিবনগর সরকারের কার্যকর দিকনির্দেশনা ও সঠিক নেতৃত্বেই বাংলাদেশের স্বাধীনতা অর্জিত হয়েছে।"
        }
      ]
    },
    {
      "number": "3",
      "uddipok": "স্বাধীনতা যুদ্ধের প্রেক্ষাপটের ওপর টেলিভিশনে একটি নাটক। হচ্ছিল। এই নাটকে নিয়মিত বাহিনীর সাথে অনেক অনিয়মিত বাহিনী যুদ্ধে অংশগ্রহণ করে। বীরত্বের সাথে উভয়ে যুদ্ধ করে দেশকে শত্রুমুক্ত করে স্বাধীনতা অর্জন করে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সময় সশস্ত্র বাহিনীর সর্বাধিনায়ক ছিলেন বাংলাদেশ সরকারের রাষ্ট্রপতি বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "",
          "explanation": "মুক্তিযুদ্ধকালীন নিয়মিত ও অনিয়মিত বাহিনীর বাইরেও বিভিন্ন গেরিলা বাহিনী গঠিত হয়। গেরিলা বাহিনীর মধ্যে উল্লেখযোগ্য হচ্ছে- কাদেরিয়া বাহিনী (টাঙ্গাইল), আফসার ব্যাটালিয়ন (ভালুকা-ময়মনসিংহ), বাতেন বাহিনী (টাঙ্গাইল); হেমায়েত বাহিনী (গোপালগঞ্জ-বরিশাল), হালিম বাহিনী (মানিকগঞ্জ), আকবর বাহিনী (মাগুরা) ও জিয়া বাহিনী (সুন্দরবন)। এসব গেরিলা বাহিনীর কর্মকাণ্ড ছিল স্বেচ্ছাসেবামূলক। এদের কাজ ছিল পাকিস্তানি হানাদার বাহিনীর যতদূর সম্ভব ক্ষতি করা, জনগণকে তাদের হামলা থেকে রক্ষার চেষ্টা করা, জনগণের মনোবল অটুট রাখা ইত্যাদি। কাগজে-কলমে গেরিলারা সেক্টর কমান্ডার দ্বারা পরিচালিত হলেও বাস্তবে এরা এলাকাভিত্তিক নিয়ন্ত্রিত হতো।"
        },
        {
          "label": "গ",
          "question": "",
          "explanation": "উদ্দীপকে দেখানো ঘটনার সাথে পাঠ্যবইয়ের মুক্তিযুদ্ধকালীন গঠিত বিভিন্ন বাহিনীর মিল রয়েছে। ১৯৭১ সালে বাংলাদেশের মুক্তিযুদ্ধে 'বিভিন্ন নিয়মিত ও অনিয়মিত বাহিনী মিলে শত্রু পাকিস্তানি বাহিনীর বিরুদ্ধে প্রতিরোধ গড়ে তুলেছিল। সদ্য সাবেক পাকিস্তানি সেনাবাহিনীর ইস্ট বেঙ্গল রেজিমেন্টের ইউনিটগুলো, ইপিআর, পুলিশ ও আনসার সদস্যদের সমন্বয়ে বাংলাদেশের নিয়মিত বাহিনী গড়ে ওঠে। প্রাক্তন ইপিআর এবং নিয়মিত বাহিনীর বিভিন্ন অংশ থেকে আসা সদস্যদের নিয়ে ১১টি সেক্টরে নিয়মিত বাহিনীর সেক্টর ট্রুপস গড়ে তোলা হয়েছিল। অন্যদিকে যুদ্ধে গেরিলা বাহিনীর সদস্যদের ট্রেনিং শেষে একজন কমান্ডারের অধীনে নিজ নিজ এলাকায় গেরিলা পদ্ধতিতে যুদ্ধ করার জন্য পাঠানো হতো। বিভিন্ন এলাকায় ছিল স্থানীয় গেরিলা বাহিনী। এভাবে নিয়মিত বাহিনী ও অনিয়মিত বাহিনীর সমন্বয়ে গঠিত মুক্তিবাহিনী পাকিস্তানি বাহিনীকে মোকাবেলা করে। যেমনটি উদ্দীপকেও লক্ষণীয়। উদ্দীপকে দেখা যায়, স্বাধীনতা যুদ্ধ বিষয়ে টেলিভিশনে প্রচারিত এক নাটকে নিয়মিত বাহিনীর সাথে অনেক অনিয়মিত বাহিনী যুদ্ধে অংশগ্রহণ করে। বীরত্বের সাথে উভয়ে যুদ্ধ করে দেশকে শত্রুমুক্ত করে এবং স্বাধীনতা অর্জন করে। উদ্দীপকের নাটকে দেখানো ঘটনার সাথে পাঠ্যবইয়ের মুক্তিযুদ্ধকালীন বিভিন্ন বাহিনী গঠন ও যুদ্ধ পরিচালনার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বিভিন্ন বাহিনী যেভাবে যুদ্ধ পরিচালনা করেছে তেমনিভাবে ১৯৭১ সালে বাংলাদেশ-ভারত যৌথবাহিনী গঠন করে একযোগে পাকিস্তানি সেনাবাহিনীর বিরুদ্ধে লড়াই করেছিল। মুক্তিযুদ্ধের শেষদিকে; ২১ নভেম্বর মুক্তিবাহিনী ও ভারতীয় মিত্রবাহিনীর সমন্বয়ে বাংলাদেশ-ভারত যৌথ কমান্ড গঠিত হয়। ভারতের সেনা কর্মকর্তা লেফটেন্যান্ট জেনারেল জগজিৎ সিং অরোরা এ যৌথবাহিনীর নেতৃত্ব গ্রহণ করেন। এ সময় পুরো বাংলাদেশকে ৪টি সামরিক অঞ্চলে বিভক্ত করে যুদ্ধ পরিচালনা করা হয়। আক্রমণ পরিচালনায় ভারতীয় মিত্রবাহিনীর সাথে বাংলাদেশের ১১টি সেক্টরের কর্মকর্তারা দায়িত্ব পালন করেন। পাকিস্তান ৩ ডিসেম্বর ভারতের বিরুদ্ধে যুদ্ধ ঘোষণা করলে বাংলাদেশ-ভারত যৌথবাহিনী ৪ ডিসেম্বর থেকে স্থল অভিযান শুরু করে। এ সময় যৌথবাহিনীর প্রবল আক্রমণের মুখে সারাদেশের সীমান্তবর্তী এলাকা থেকে পাকিস্তানি বাহিনী পশ্চাদপসারণ করতে থাকে। তাদের একের পর এক ঘাঁটির পতন হতে থাকে। কয়েকদিনের মধ্যেই বাংলাদেশের বিশাল অংশ যৌথ বাহিনীর দখলে আসে। ১৯৭১ সালের ১১-১২ ডিসেম্বর যৌথবাহিনী ঢাকার উপকণ্ঠে উপস্থিত হয়। এসময় পাকিস্তানি সেনাবাহিনীকে আত্মসমর্পণের চরমপত্র দেওয়া হয়। উপায় না দেখে এক পর্যায়ে তারা আত্মসমর্পণে সম্মত হয়। ১৬ ডিসেম্বর বিকেল ৪টা ৩১ মিনিটে রেসকোর্স ময়দানে (বর্তমান সোহ্রাওয়াদী উদ্যান) বাংলাদেশে অবস্থিত পাকিস্তানি সামরিক বাহিনীর অধিনায়ক লে. জে, নিয়াজি আত্মসমর্পণের দলিলে স্বাক্ষর করেন। এভাবে দীর্ঘ নয় মাসের রক্তক্ষয়ী সশস্ত্র মুক্তিযুদ্ধে ৩০ লক্ষ শহিদ আর আড়াই লক্ষ মা-বোনের সম্ভমের বিনিময়ে ১৯৭১ সালের ১৬ ডিসেম্বর বাংলাদেশ চূড়ান্ত বিজয় লাভ করে।"
        }
      ]
    },
    {
      "number": "4",
      "uddipok": "অমল কৃষ্ণ মণ্ডল 'ক' অঞ্চলের প্রশাসক হয়ে আসার পর তিনি তার এলাকার কুসংস্কার, অশিক্ষা দূর করার জন্য স্থানীয় অধিবাসীদের সচেতন করে তোলেন। ছিনতাইকারী ও ঠগবাজদের কঠোর শাস্তির ব্যবস্থা করেন। ফলে এলাকায় শান্তি ফিরে আসে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "বাঁশের কেল্লা কে নির্মাণ করেন?",
          "explanation": "বাঁশের কেল্লা নির্মাণ করেন সৈয়দ মীর নিসার আলী তিতুমীর"
        },
        {
          "label": "খ",
          "question": "সূর্যাস্ত আইন বলতে কী বোঝ?",
          "explanation": "ভারতে ব্রিটিশ শাসনামলে নির্ধারিত তারিখে সূর্যাস্তের আগে সরকারি রাজস্ব পরিশোধে ব্যর্থ হলে ভূমি নিলামে তুলে বকেয়া আদায়ের যে কঠোর আইন ছিল, তাকে সূর্যাস্ত আইন বলে। ১৭৯৩ সালে সূর্যাস্ত আইন প্রণয়ন করা হয়। এ আইন অনুযায়ী জমিদারদের নির্দিষ্ট দিনে সূর্যাস্তের আগে সরকারি রাজস্ব পরিশোধ করতে হতো। যেসব জমিদার ঐ সময়ের মধ্যে রাজস্ব আদায়ে ব্যর্থ হতেন, তাদের জমিদারি নিলামে তোলা হতো। সূর্যাস্ত আইনের কবলে পড়ে বাংলার অসংখ্য জমিদার, বিশেষ করে মুসলমান ভূস্বামীরা তাদের জমিদারি হারান।"
        },
        {
          "label": "গ",
          "question": "উদ্দীপকের অমল কৃষ্ণ মণ্ডলের সাথে তোমার পাঠ্যবইয়ের কোন ইংরেজ শাসকের মিল আছে? ব্যাখ্যা করো।",
          "explanation": "উদ্দীপকের অমল কৃষ্ণ মণ্ডলের সাথে আমার পাঠ্যবইয়ে বর্ণিত ইংরেজ শাসক লর্ড উইলিয়াম বেন্টিংকের মিল রয়েছে। লর্ড উইলিয়াম বেন্টিংক ভারতের গভর্নর জেনারেলের দায়িত্ব পালনকালে (১৮২৮-১৮৩৫ সাল) কিছু উল্লেখযোগ্য প্রশাসনিক সংস্কার করেন। এগুলোর ফলাফল ছিল অত্যন্ত ইতিবাচক। সেই সময় দুর্ধর্ষ ঠগী দস্যুরা হঠাৎ করে ছদ্মবেশে এসে নিরীহ পথিক, তীর্থযাত্রী ও ভ্রমণকারীদের গলায় ফাঁস লাগিয়ে হত্যা করতো এবং তাদের সবকিছু লুটে নিতো। বেন্টিংক ১৮৩০ সালে সেনা কর্মকর্তা কর্নেল হেনরি স্লিম্যানের (William (Will Henry - Sleeman) সহায়তায় ঠগী দস্যুদের দমন, করেন। বেন্টিংক কন্যা শিশু হত্যার মত নিষ্ঠুর প্রথাও সমাজ থেকে তুলে দেন। তার একান্ত প্রচেষ্টায়ই ভারতে অনেক বাধা-বিপত্তি সত্ত্বেও ফারসি ও সংস্কৃত ভাষার স্থানে ইংরেজি সরকারি ভাষারূপে প্রতিষ্ঠিত হয়। ফলে ভারতবাসী পাশ্চাত্যের, জ্ঞান-বিজ্ঞানের সুফল ভোগ করতে সক্ষম হয়। এ গভর্নর জেনারেলের সময়েই এদেশীয় বিচারক ও কর্মচারীদের বেতন স্কেল ও পদমর্যাদা বাড়ানোসহ বিভিন্ন প্রশাসনিক সংস্কার এবং প্রয়োজনীয় রদবদল আনা হয়। উদ্দীপকে দেখা যায়, অমল কৃষ্ণ মণ্ডল প্রশাসক হয়ে এসে 'ক' অঞ্চল থেকে কুসংস্কার ও অশিক্ষা দূর করার পদক্ষেপ নেন। এছাড়া ছিনতাইকারী ও ঠগবাজদের কঠোর শাস্তির ব্যবস্থা করেন। তাই বলা যায়, উদ্দীপকের শাসক অমল কৃষ্ণ মণ্ডলের কাজের সাথে ভারতবর্ষের গভর্নর জেনারেল লর্ড উইলিয়াম বেন্টিংকের অবদানের মিল রয়েছে।"
        },
        {
          "label": "ঘ",
          "question": "\"তৎকালীন সমাজের কুসংস্কার দূরীকরণের জন্য উক্ত শাসক স্মরণীয়\"- উক্তিটির যথার্থতা মূল্যায়ন করো।",
          "explanation": "\"তৎকালীন সমাজের কুসংস্কার দূরীকরণের জন্য উক্ত শাসক অর্থাৎ লর্ড উইলিয়াম বেন্টিংক স্মরণীয়\"- উক্তিটি যথার্থ বলে আমি মনে করি। লর্ড উইলিয়াম বেন্টিংক তার সামাজিক সংস্কারমূলক কাজের মাধ্যমে ভারতের তৎকালীন পশ্চাদপদ ও কুসংস্কারাচ্ছন্ন সমাজে কয়েকটি বড় ধরনের পরিবর্তন আনেন। তখনকার হিন্দু সমাজে বিধবা স্ত্রীকে মৃত স্বামীর সঙ্গে চিতায় পোড়ানোর নিষ্ঠুর 'সতীদাহ প্রথা' ছিল। বেন্টিংক বিশেষ করে এ অমানবিক প্রথাটি বিলুপ্ত করার মাধ্যমে ব্রিটিশ উপনিবেশিক শাসকদের মধ্যে স্মরণীয় হয়ে আছেন। তখনকার হিন্দু সমাজে সতীদাহকে বিশেষ পূণ্যের কাজ বলে বিশ্বাস করা হতো। পুরোহিত ও সমাজপতিদের চাপে অনেক সময় বিধবাদের তাদের ইচ্ছার বিরুদ্ধে সহমরণে যেতে বাধ্য করা হতো। বেন্টিংক ১৮২৯ সালে সমাজে বিদ্যমান 'সতীদাহ প্রথা' রহিত করেন। ভারতীয় সমাজ সংস্কারক রাজা রামমোহন রায়ের প্রচারণা তাকে তখনকার রক্ষণশীল সমাজে এ রকম সাহসী পদক্ষেপ নিতে সহায়তা করেছিল। এছাড়া বেন্টিংক ভারতীয় সমাজে প্রচলিত আরো কিছু কুসংস্কারভিত্তিক প্রথা যেমন, কন্যাশিশু হত্যা, নরবলি প্রভৃতি বন্ধ করে দেন। তার এসব পদক্ষেপ পশ্চাৎপদ, কুসংস্কারে আকীর্ণ ভারতীয় সমাজকে আধুনিকতার পথে অগ্রসর হতে সহায়তা করে। উপরের আলোচনার পরিপ্রেক্ষিতে বলা যায়, তৎকালীন ভারতীয় সমাজের কুসংস্কার দূর করার জন্য লর্ড উইলিয়াম বেন্টিংক প্রকৃতই স্মরণীয় হয়ে আছেন।"
        }
      ]
    },
    {
      "number": "5",
      "uddipok": "বাংলার ইতিহাসে সংসারত্যাগী সাধক মানুষের বসবাস দীর্ঘদিনের। হিন্দু, মুসলিম দুই সম্প্রদায়েই এ ধরনের মানুষ দেখা যায়। এক সময় তারা সাম্রাজ্যবাদী শক্তির বিরুদ্ধে সোচ্চার হয় এবং ব্যাপক আন্দোলন গড়ে তোলে।",
      "tag": "DB, DIN.B, SB, JB 18,ISCD 24",
      "sub_questions": [
        {
          "label": "ক",
          "question": "ইংরেজ ইস্ট ইন্ডিয়া কোম্পানি কবে বাংলার দেওয়ানি লাভ করে?",
          "explanation": "ইংরেজ ইস্ট ইন্ডিয়া কোম্পানি ১৭৬৫ সালের ১২ আগস্ট বাংলার দেওয়ানি লাভ করে।"
        },
        {
          "label": "খ",
          "question": "দ্বৈতশাসন কী? সংক্ষেপে লেখো।",
          "explanation": "দ্বৈতশাসন বলতে ব্রিটিশ ইস্ট ইন্ডিয়া কোম্পানি ও দেশীয় নবাবের সমন্বয়ে বাংলায় রবার্ট ক্লাইভ প্রবর্তিত অভিনব যৌথ শাসনব্যবস্থাকে বোঝায়। দ্বৈতশাসন ব্যবস্থায় বাংলার পুতুল নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা। এ শাসনব্যবস্থায় দেশীয় নবাবের হাতে বিচার ও শাসন বিভাগের দায়িত্ব ছিল। অন্যদিকে, কোম্পানির হাতে ছিল গুরুত্বপূর্ণ কর ও রাজস্ব আদায় এবং দেশরক্ষার দায়িত্ব। ক্লাইভের এ শাসন নীতির উদ্দেশ্য ছিল মূলত এদেশের আর্থিক ক্ষমতা নিজেদের হাতে নেয়া ও অর্থনৈতিক দুর্দশার জন্য দেশীয় শাসকদের বিরুদ্ধে জনসাধারণকে ক্ষুদ্ধ করে তোলা।"
        },
        {
          "label": "গ",
          "question": "উদ্দীপকে যে আন্দোলনের প্রতিচ্ছবি তুলে ধরা হয়েছে পাঠ্যপুস্তকের আলোকে তা ব্যাখ্যা করো।",
          "explanation": "উদ্দীপকে বর্ণিত ঘটনায় পাঠ্যবইয়ের ফকির-সন্ন্যাসী বিদ্রোহের প্রতিচ্ছবি ফুটে উঠেছে। ভারতে ব্রিটিশ শাসনের বিরুদ্ধে গড়ে ওঠা বিদ্রোহগুলোর অন্যতম ছিল ফকির-সন্ন্যাসী বিদ্রোহ। মাদারীয়া সুফি সম্প্রদায়ের ফকির এবং হিন্দু যোগী সন্ন্যাসীদের জীবনযাত্রা প্রায় একই রকম ছিল। চিরাচরিত রীতি অনুযায়ী ফকির ও সন্ন্যাসীরা ভিক্ষাবৃত্তি বা মুষ্টিসংগ্রহের মাধ্যমে জীবিকা নির্বাহ করতেন। তাদের কেউ কেউ হালকা অস্ত্রও বহন করতেন। এরা দলবদ্ধভাবে ভ্রাম্যমান সংঘে বিভক্ত হয়ে স্বাধীনভাবে ঘুরে বেড়াতেন। ইংরেজ শাসন প্রতিষ্ঠিত হবার পর প্রশাসনের কর্মকর্তারা ফকির- সন্ন্যাসীদের এই অবাধ চলাচলে বাধার সৃষ্টি করেন। তাছাড়া সেসময় তীর্থস্থান দর্শনের ওপর করারোপ এবং ভিক্ষা ও মুষ্টি সংগ্রহকে বেআইনি ঘোষণা করা হয়। ব্রিটিশ কর্তৃপক্ষ ফকির-সন্ন্যাসীদের ডাকাত বা দস্যু হিসেবে ঘোষণা করলে এরা বিদ্রোহী হয়ে ওঠে। ১৭৬০ সালে পশ্চিমবঙ্গের বর্ধমান জেলার সন্ন্যাসীরা ইংরেজদের বিরুদ্ধে প্রথম সংগ্রাম শুরু করেন। এ সময়কার আন্দোলনে ফকিরদের নেতৃত্ব দেন ফকির মজনুশাহ এবং সন্ন্যাসীদের নেতৃত্ব দেন ভবানী পাঠক। উদ্দীপকে বলা হয়েছে, বাংলায় সংসারত্যাগী সাধক মানুষের বসবাস দীর্ঘদিনের। তারা একসময় সাম্রাজ্যবাদী শক্তির বিরুদ্ধে সোচ্চার হয় ও আন্দোলন গড়ে তোলে। এখানে স্পষ্টতই ব্রিটিশ শাসনামলের ফকির- সন্ন্যাসী আন্দোলনের চিত্র তুলে ধরা হয়েছে।"
        },
        {
          "label": "ঘ",
          "question": "তুমি কি মনে কর, 'এই আন্দোলন পরবর্তী ব্রিটিশবিরোধী স্বাধীনতা আন্দোলনের পথ প্রদর্শক?'- মতামত দাও।",
          "explanation": "হ্যাঁ, আমি মনে করি, ফকির-সন্ন্যাসী আন্দোলন পরবর্তী ব্রিটিশবিরোধী স্বাধীনতা আন্দোলনের পথ প্রদর্শক। ইংরেজরা প্রহসনমূলক পলাশীর যুদ্ধে জয়লাভ করার পর বাংলায় তাদের শাসন প্রতিষ্ঠিত হয়। ইংরেজদের ব্রিটিশ ইস্ট ইন্ডিয়া কোম্পানি বাংলায় ক্ষমতা লাভের পর তাদের বিরুদ্ধে সর্বপ্রথম যে সংগঠিত বিদ্রোহ হয়েছিল তা ছিল ফকির-সন্ন্যাসী বিদ্রোহ। ব্রিটিশ সরকার ফকির-সন্ন্যাসীদের তীর্থস্থানের ওপর করারোপ, নানা দমন-নিপীড়ন, অবাধ চলাচলে বাধাদান এবং সর্বোপরি দস্যু আখ্যা দিলে তারা বিদ্রোহী হয়ে ওঠে। ফকির- সন্ন্যাসীদের আক্রমণের লক্ষ্য ছিল সরকারি কুঠি, জমিদারদের কাচারি এবং নায়েব গোমস্তাদের বাড়ি। লাঠি, বর্শা, গাদা বন্দুক, তরবারি ছিল এদের উল্লেখযোগ্য অস্ত্র। বিদ্রোহীদের সাথে বহু বেকার সৈনিক ও দুর্দশাগ্রস্ত কৃষক যোগ দেয়। ১৭৬৩ সালে একদল ফকির বাকেরগঞ্জ জেলায় কোম্পানির ফ্যাক্টরি দখল করে নেয়। একই বছর তারা রাজশাহীতে কোম্পানির ফ্যাক্টরিতে হানা দিয়ে এর প্রধান মি. বেনেটকে বন্দি করে। পরে তাকে হত্যা করা হয়। রংপুরে ১৭৬৯ সালে ক্যাপ্টেন ডি ম্যাকেঞ্জির নেতৃত্বে ফকিরদের বিরুদ্ধে ইংরেজ বাহিনীর এক অভিযানে লেফটেন্যান্ট কিথসহ বহু ইংরেজ সৈন্য হতাহত হয়। তবে ১৭৭১ সালের মধ্যে ফকির মজনু শাহ উত্তরবঙ্গে ইংরেজবিরোধী শক্ত প্রতিরোধ গড়ে তোলেন। মজনু শাহকে দমন করার জন্য কোম্পানি রংপুর ও দিনাজপুরে অতিরিক্ত সৈন্য পাঠায়। ১৭৭২ সালে মজনু শাহ তার দুই হাজার অনুসারী নিয়ে রাজশাহীতে কোম্পানির অফিস আক্রমণ ও লুঠ করেন। পরের বছর এক সংঘর্ষে সন্ন্যাসীদের হাতে ক্যাপ্টেন টমাস পরাজিত ও নিহত হন। এতে ইংরেজবিরোধী লড়াইয়ে ফকির ও সন্ন্যাসীদের উৎসাহ আরও বৃদ্ধি পায়। ব্রিটিশদের অত্যাচারে বিক্ষুদ্ধ বাংলার মানুষ ফকির-সন্ন্যাসী আন্দোলনের সঙ্গে একাত্ম বোধ করেছিল। তারা বুঝতে পারে যে, ঔপনিবেশিক ব্রিটিশ শাসন থেকে নিজেদের মুক্ত করতে হলে সংঘবদ্ধভাবে আন্দোলন গড়ে তুলতে হবে। নানা কারণে ফকির-সন্ন্যাসী বিদ্রোহ ব্যর্থ হলেও এটি ছিল ব্রিটিশ শাসকদের বিরুদ্ধে গড়ে ওঠা প্রথম দিকের একটি প্রতিরোধ যা প্রকৃতই পরবর্তী স্বাধীনতা সংগ্রামে প্রেরণা যোগায় ও পথ দেখায়।"
        }
      ]
    },
    {
      "number": "6",
      "uddipok": "বিভাগ পশ্চিম পাকিস্তান পূর্ব পাকিস্তান স্থল বাহিনী ৯৫% ৫% নৌবাহিনী ৮১% ১৯% বিমান বাহিনী ৯১% ৯%",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "'তাসখন্দ চুক্তির' মাধ্যমে পাক-ভারত যুদ্ধের অবসান হয়।"
        },
        {
          "label": "খ",
          "question": "",
          "explanation": "১৯৫৩ সালের ১৪ নভেম্বর অনুষ্ঠিত আওয়ামী মুসলিম লীগের কাউন্সিলে যুক্তফ্রন্ট গঠনের সিদ্ধান্ত হয়। যুক্তফ্রন্ট মূলত পাঁচটি বিরোধী রাজনৈতিক দলের সমন্বয়ে গঠিত হয়। যথা- ১. মওলানা ভাসানীর নেতৃত্বাধীন আওয়ামী মুসলিম লীগ, ২. শেরে বাংলা এ. কে. ফজলুল হকের কৃষক-শ্রমিক পার্টি, ৩. মাওলানা আতাহার আলীর নেজাম-ই-ইসলামি পার্টি এবং ৪. হাজী দানেশের বামপন্থী গণতন্ত্রী দল ৫. আবুল হাশিমের খেলাফতে-ই-রাব্বানি। নির্বাচনে যুক্তফ্রন্টের প্রতীক। ছিল 'নৌকা'।"
        },
        {
          "label": "গ",
          "question": "উদ্দীপকের ছকটিতে পূর্ব পাকিস্তানের প্রতি যে বৈষম্য দেখানো। হয়েছে তার আলোকে অর্থনৈতিক বৈষম্য বর্ণনা করো।",
          "explanation": "উদ্দীপকের ছকটিতে পূর্ব পাকিস্তানের প্রতি পশ্চিম পাকিস্তানের সামরিক বৈষম্য প্রকাশিত হয়েছে। এ বৈষম্যের পাশাপাশি পূর্ব পাকিস্তানের প্রতি অর্থনৈতিক বৈষম্যও ছিল প্রকট। সামরিক বাহিনীতে ১৯৫১ সাল পর্যন্ত বাঙালি নিয়োগ লাভ করে ৮১০ জন। রিক্রুটিং কমিটিগুলো তৈরি করা হয়েছিল অবাঙালিদের মাধ্যমে। দেহের মাপ এমনভাবে নির্ধারণ করা হয়েছিল যে খুব কম বাঙালিরই দৈহিক পরীক্ষায় উত্তীর্ণ হওয়ার সুযোগ ছিল। পাকিস্তানের প্রতিরক্ষা বিভাগে বাঙালিদের যোগদান করা রীতিমতো দুঃসাধ্য ব্যাপার হয়ে দাঁড়িয়েছিল একপর্যায়ে পূর্ব পাকিস্তানের তুলনায় পশ্চিম পাকিস্তানে সেনার সংখ্যা ২৫। গুণ বেশি ছিল। সামরিক ক্ষেত্রে অর্থ বরাদ্দের বেলায় পূর্ব পাকিস্তান ব্যাপক বৈষম্যের শিকার হয়। সেনা, নৌ ও বিমান-এ তিন বাহিনীরই সদর দপ্তর পশ্চিম পাকিস্তানে স্থাপন করা হয়। সামরিক খাতের জন্য বরাদ্দ দেয়া রাজস্ব বাজেটের ৬০% পশ্চিম পাকিস্তানে খরচ করা হয়। ১৯৪৭-৫৬ . সময়কালে প্রতিরক্ষা সদর দপ্তরগুলোর প্রশাসনিক খরচ, ছিল ২,৫৬৩.৯ মিলিয়ন টাকা যার পুরোটাই পশ্চিম অংশে ব্যয় করা হয়েছিল। এ সময়কালে প্রতিরক্ষা খাতে মোট ব্যয় ছিল ৪৫৬৫.৭ মিলিয়ন টাকা। এর মধ্যে মাত্র ১৬৭.২ মিলিয়ন টাকা ব্যয় করা হয়েছিল পূর্ব পাকিস্তানে। আর দেশের মোট বাজেটের ৭৫% ব্যয় করা হতো পশ্চিম পাকিস্তানের উন্নয়নে, মাত্র ২৫% বরাদ্দ ছিল পূর্ব পাকিস্তানের জন্য। পশ্চিম পাকিস্তানে কেন্দ্রীয় সরকার প্রতিষ্ঠিত থাকায় কেন্দ্রের সরাসরি নিয়ন্ত্রণে পূর্ব পাকিস্তানের সব আয় পশ্চিম পাকিস্তানে চলে যায়। প্রাদেশিক সরকারের হাতে মুদ্রাব্যবস্থা ও অর্থনীতির কোনো নিয়ন্ত্রণ ছিল না। কেন্দ্রীয় ব্যাংকসহ সব ব্যাংক, বিমা, বাণিজ্যিক প্রতিষ্ঠানের সদর দপ্তর ছিল পশ্চিম পাকিস্তানে। ফলে পূর্ব পাকিস্তানের প্রয়োজনীয় অর্থ ব্যবস্থা পশ্চিম পাকিস্তানের ওপর নির্ভরশীল ছিল।"
        },
        {
          "label": "ঘ",
          "question": "",
          "explanation": "না, পশ্চিম পাকিস্তানের সামরিক ও অর্থনৈতিক বৈষম্য বাঙালির স্বাধিকার আন্দোলনের একমাত্র কারণ নয়। এর পেছনে আরও অনেক কারণ ছিল। ১৯৪৭ সালের ১৪ আগস্ট পাকিস্তানের জন্ম হয়। সূচনালগ্ন থেকে পশ্চিম পাকিস্তানি শাসকগোষ্ঠী রাজনৈতিক, অর্থনৈতিক, শিক্ষা, সংস্কৃতি ও প্রশাসনিক ক্ষেত্রে পূর্ব পাকিস্তানের প্রতি বৈষম্যমূলক নীতি অনুসরণ করে আসছিল। পূর্ব পাকিস্তানের জনগণ তাদের অধিকার ও দাবি আদায়ের ব্যাপারে সোচ্চার হলে পশ্চিম পাকিস্তানি শাসকরা দমন-পীড়নের মাধ্যমে তাদের দাবিয়ে রাখে। প্রশাসনিক ক্ষেত্রেও পূর্ব পাকিস্তান ছিল বরাবরই বঞ্চনার শিকার। পাকিস্তানের বিভিন্ন মন্ত্রণালয়ের বেশিরভাগ কর্মকর্তা ছিল পশ্চিম পাকিস্তানের। এছাড়া কেন্দ্রীয় সরকারের দপ্তরেও পশ্চিম পাকিস্তানিদের সংখ্যাধিক্য ছিল। শিক্ষাক্ষেত্রে পূর্ব ও পশ্চিম পাকিস্তানের বৈষম্য ছিল আরও বেদনাদায়ক। এ খাতেও সর্বোচ্চ বরাদ্দ ছিল পশ্চিম পাকিস্তানে। অথচ ১৯৪৭ সালে পশ্চিম পাকিস্তানের তুলনায় পূর্ব পাকিস্তানের ছাত্র-ছাত্রী সংখ্যা ছিল দ্বিগুণ। ১৯৫৫ থেকে ১৯৬৭ সালের মধ্যে শিক্ষাখাতে পশ্চিম পাকিস্তানের জন্য বরাদ্দ ছিল ২০৮৪ মিলিয়ন রুপি এবং পূর্ব পাকিস্তানের জন্য ৭৯৭ মিলিয়ন রুপি। একইভাবে জনসংখ্যায় পূর্ব পাকিস্তানিরা অধিক হওয়া সত্ত্বেও তাদের রাজনৈতিক ও প্রশাসনিক সব ন্যায়সংগত স্বাধিকার ও স্বায়ত্তশাসনের অধিকার থেকে বঞ্চিত করা হয়। দেশের মোট জনসংখ্যার ৫৬% মানুষের মুখের ভাষা বাংলা হওয়ার পরও শুধু উর্দুকে পাকিস্তানের শাসকরা রাষ্ট্র ভাষা করতে চেয়েছিল। বাংলা ভাষা, সাহিত্য ও সংস্কৃতিকে দমিয়ে রাখতে আরবি হরফে বাংলা লেখা, রবীন্দ্রনাথ ঠাকুরের সাহিত্যকর্ম নিষিদ্ধসহ বিভিন্ন অপতৎপরতা চলে। এভাবে সাংস্কৃতিক দিক থেকেও পশ্চিম পাকিস্তান পূর্ব পাকিস্তানের প্রতি চরম অবহেলা প্রদর্শন করেছে। যা বাঙালিকে পরবর্তীতে স্বাধিকার আদায়ে উদ্বুদ্ধ করে। উপরের আলোচনা থেকে বোঝা যায়, শুধু সামরিক ও অর্থনৈতিক কারণে নয়; বরং ১৯৪৭ থেকে ১৯৭১ পর্যন্ত রাজনৈতিক, প্রশাসনিক ও সাংস্কৃতি শোষণ বাঙালিদের স্বাধিকার আন্দোলনের দিকে ধাবিত করে।"
        }
      ]
    },
    {
      "number": "7",
      "uddipok": "'ক' রাজ্যের শাসকের জামাতা অল্প বয়সে মারা গেলে তার নাবালক পুত্র করিম শাহ মাতামহের আদরে পালিত হয়। মাতামহ মারা যাওয়ার পর করিম শাহ শাসনভার গ্রহণ করেন। ফলে তার আত্মীয়- স্বজন, কর্মচারীরা ষড়যন্ত্র শুরু করে। তিনি এদের বিরুদ্ধে কোনো ব্যবস্থা গ্রহণ করতে পারেননি। যার ফলে ষড়যন্ত্রকারীরা সফল হয়, তিনি পরাস্ত ও নিহত হন।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "ইউরোপ থেকে ভারতে আসার জলপথ আবিষ্কার করেন কে?",
          "explanation": "ইউরোপ থেকে ভারতে আসার জলপথ আবিষ্কার করেন পর্তুগিজ নাবিক ভাস্কো-দা-গামা।"
        },
        {
          "label": "খ",
          "question": "ভারতবর্ষে ইউরোপীয়দের আগমনের কারণ কী কী?",
          "explanation": "ভারতবর্ষে ইউরোপীয়দের আগমনের প্রধান কারণ ছিল ব্যবসা- বাণিজ্য। ইউরোপীয় বণিকরা এ উপমহাদেশে মূলত তিনটি পণ্য সংগ্রহ করতে এসেছিল- মসলা, সুগন্ধিদ্রব্য এবং সিল্ক। ইউরোপে দক্ষিণ ও দক্ষিণ- পূর্ব এশিয়া অঞ্চলে উৎপন্ন মসলার চাহিদা ছিল ব্যাপক। ভারতের উন্নতমানের রেশমিবস্ত্র ও সূক্ষ্ম মসলিন কাপড়ের ব্যাপক চাহিদা ছিল সেখানে। সার্বিকভাবে বলা যায়, এখানকার বিপুল সম্পদ আহরণ করার জন্যই ইউরোপীয় বণিকরা এসেছিল। এছাড়া খ্রিস্টধর্ম প্রচার ও পরবর্তী সময়ে উপনিবেশ স্থাপন করাও ছিল তাদের অনেকের উদ্দেশ্য।"
        },
        {
          "label": "গ",
          "question": "উদ্দীপকের করিম শাহের চরিত্রের সাথে তোমার পাঠ্যবইয়ের কোন শাসকের মিল আছে? ব্যাখ্যা করো।",
          "explanation": "উদ্দীপকের করিম শাহের চরিত্রের সাথে আমার পাঠ্যবইয়ের শাসক সিরাজ-উদ-দৌলার মিল রয়েছে। নবাব সিরাজ-উদ-দৌলা ছিলেন নবাব আলীবর্দী খানের দৌহিত্র। ১৭৫৬ সালে আলীবর্দী খানের মৃত্যু হয়। তখন নানার পছন্দ অনুযায়ী তরুণ সিরাজ- উদ-দৌলা বাংলার নবাব হিসেবে মুর্শিদাবাদের সিংহাসনে আরোহণ করেন। কিন্তু এতে সিরাজের দুই খালা মায়মুনা এবং ঘসেটি বেগম অসন্তুষ্ট হন। কুচক্রী ঘসেটি বেগম পুর্ণিয়ার শাসনকর্তা শওকত জংকে (নবাবের খালাতো ভাই) সিংহাসনে বসিয়ে প্রকৃত ক্ষমতা কুক্ষিগত করতে চেয়েছিলেন। অন্যদিকে আলীবর্দী খানের ভগ্নিপতি সেনাপতি মীরজাফর সিরাজের মত তরুণ নবাবের প্রতি আনুগত্য প্রদর্শনে আগ্রহী ছিলেন না। এ থেকে নবাব সিরাজের বিরুদ্ধে প্রাসাদ ষড়যন্ত্রের সূচনা হয়। যেমনটি উদ্দীপকে করিম শাহের ক্ষেত্রেও দেখা যায়। উদ্দীপকে লক্ষণীয় যে, মাতামহ মারা যাওয়ার পর করিম শাহ রাজ্যের শাসনভার গ্রহণ করেন। এ কারণে তার আত্মীয়-স্বজন ও কর্মচারীরা ষড়যন্ত্র শুরু করে। সুতরাং বলা যায়, উদ্দীপকের করিম শাহের সাথে নবাব সিরাজ- উদ-দৌলার সাদৃশ্য রয়েছে।"
        },
        {
          "label": "ঘ",
          "question": "উদ্দীপকের করিম শাহের যেভাবে পতন হয় তোমার পাঠ্যবইয়ের নবাবের পতন কি একইভাবে হয়েছিল? বিশ্লেষণ করো।",
          "explanation": "হ্যাঁ, উদ্দীপকের করিম শাহের মতো আমার পাঠ্যবইয়ের নবাবের পতন একইভাবে হয়েছিল। নবাব সিরাজ-উদ-দৌলা সিংহাসনে আরোহণের পরপরই শওকত জং, প্রধান সেনাপতি মীরজাফর আলী খান ও ঘসেটি বেগম প্রাসাদ ষড়যন্ত্র শুরু করেন। ষড়যন্ত্রকারীদের মধ্যে আরো ছিলেন ধনকুবের জগৎশেঠ, রাজ বল্লভ, রায়দুর্লভ ও উমিচাঁদ। এরা সবাই সিরাজের বিপক্ষে ষড়যন্ত্রে যোগ দিয়েছিলেন। নবাবকে ক্ষমতাচ্যুত করতে তারা ইংরেজদের সাথে হাত মেলান। স্বাধীনচেতা নবাব সিরাজকে সরিয়ে দিতে চতুর ইংরেজরা পরিস্থিতির পূর্ণ সুযোগ গ্রহণ করে। ১৭৫৭ সালের ২৩ জুন পলাশীর প্রান্তরে ইংরেজদের সঙ্গে সিরাজ-উদ- দৌলার বাহিনীর যুদ্ধ হয়। বিশ্বাসঘাতক মীরজাফর নবাবি পাওয়ার বিনিময়ে যুদ্ধে ইংরেজদের সহায়তা করেন। নবাবের বাহিনীর বিজয় সুনিশ্চিত এমন সময় তিনি যুদ্ধবিরতির পরামর্শ দেন। প্রধান সেনাপতির পরামর্শে যুদ্ধবিরতি দিয়ে নবাব তার সর্বনাশ ডেকে আনেন। নবাবের সৈন্যরা যখন যুদ্ধ স্থগিত করে বিশ্রাম নিচ্ছিল, ঠিক তখন ক্লাইড পাল্টা আক্রমণ করে তাদের ছত্রভঙ্গ করে দেন। মীরজাফরের অনুগত সেনারা এসময় যুদ্ধক্ষেত্রে নিষ্ক্রিয় দাঁড়িয়ে থাকে। ফলে সেনানায়ক মীরমদন, মোহনলাল ও ফরাসি সেনাপতি সিনফ্রের বীরত্বপূর্ণ যুদ্ধের পরও সিরাজের বাহিনীর পরাজয় হয়। উপরের আলোচনার পরিপ্রেক্ষিতে বলা যায়, উদ্দীপকের করিম শাহের মতো নবাব সিরাজ-উদ-দৌলা একইভাবে ষড়যন্ত্রের জেরে পরাজিত ও নিহত হন। তার পরাজয়ের মধ্য দিয়ে বাংলার স্বাধীনতার সূর্য অস্তমিত হয়।"
        }
      ]
    },
    {
      "number": "8",
      "uddipok": "আজকাল ছাত্র-ছাত্রীরা বাংলার সাথে ইংরেজি ও হিন্দি মিশিয়ে কথাবার্তা আদান-প্রদান করছে। ভাষার এ দুরবস্থা দেখে শিক্ষক মহোদয় দুঃখ করে শ্রেণিকক্ষে বললেন, এই বাংলা ভাষার মর্যাদার দাবিতে কত মানুষ প্রাণ দিয়েছে ! সবার উচিত এই ভাষার মর্যাদা সমুন্নত রাখা।",
      "tag": "DB, DIN.B, SB, JB 18,BGC 23",
      "sub_questions": [
        {
          "label": "ক",
          "question": "তমদ্দুন মজলিশ প্রতিষ্ঠিত হয় কত সালে?",
          "explanation": "তমদ্দুন মজলিশ প্রতিষ্ঠিত হয় ১৯৪৭ সালের ১ সেপ্টেম্বর।"
        },
        {
          "label": "খ",
          "question": "১৯৫৪ সালের নির্বাচনের ফল কী হয়েছিল?",
          "explanation": "১৯৫৪ সালের ৮ মার্চ অনুষ্ঠিত পূর্ব পাকিস্তানের প্রাদেশিক নির্বাচনে। মুসলিম লীগ শোচনীয়ভাবে পরাজিত হয়। মুসলিম লীগের বিরুদ্ধে জোট বেধে লড়াই করা যুক্তফ্রন্ট বিপুল বিজয় অর্জন করে। যুক্তফ্রন্ট ৩০৯টি আসনের মধ্যে ২২৩টি মুসলিম আসন লাভ করে। এর মধ্যে আওয়ামী মুসলিম লীগ ১৪৩, কৃষক-শ্রমিক পার্টি ৪৬, নেজাম-ই- ইসলামি পার্টি ২১ এবং বামপন্থী গণতন্ত্রী দল পায় ১৩টি আসন। অন্যদিকে মুসলিম লীগ পায় মাত্র ৯টি। অগণতান্ত্রিক শাসন, গণবিচ্ছিন্নতা ও দুর্নীতিসহ বিভিন্ন কারণে পূর্ব বাংলায় মুসলিম লীগের জনপ্রিয়তা শূন্যের কোঠায় নেমে আসারই প্রমাণ ছিল '৫৪ সালের ঐতিহাসিক নির্বাচন।"
        },
        {
          "label": "গ",
          "question": "উদ্দীপকের শিক্ষক মহোদয়ের বক্তব্যে কোন আন্দোলনের ইঙ্গিত পাওয়া যায়? ব্যাখ্যা করো।",
          "explanation": "উদ্দীপকের শিক্ষক মহোদয়ের বক্তব্যে ১৯৫২ সালের ভাষা আন্দোলনের ইঙ্গিত পাওয়া যায়। ১৯৪৭ সালের আগস্ট মাসে পাকিস্তান প্রতিষ্ঠার পর থেকে পশ্চিম পাকিস্তানি শাসকগোষ্ঠী পূর্ব বাংলার বাঙালিদের অধিকার হরণ করে আসছিল। বাঙালিরা প্রশাসনিক, অর্থনৈতিক, রাজনৈতিক, সাংস্কৃতিকসহ সব ক্ষেত্রে পশ্চিম পাকিস্তানের বৈষম্যের শিকার হতো। পাকিস্তানের জনগোষ্ঠীর ৫৬.৪০ শতাংশ মানুষেরই মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে তারা একমাত্র রাষ্ট্রভাষা হিসেবে চাপিয়ে দিতে চেয়েছিল। মোহাম্মদ আলী জিন্নাহ ১৯৪৮ সালের মার্চ মাসে ঢাকা সফরে আসেন। ২১ মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) এবং ২৪ মার্চ ঢাকা বিশ্ববিদ্যালয়ের কার্জন হলে বিশেষ সমাবর্তন অনুষ্ঠানে জিন্নাহ জোর দিয়ে বলেন, 'Urdu and only Urdu shall be the State language of Pakistan'. (উর্দু এবং উর্দুই হবে পাকিস্তানের একমাত্র রাষ্ট্রভাষা) সাথে সাথে উভয় স্থানেই উপস্থিত ছাত্রজনতা তুমুল 'না' 'না' ধ্বনিতে এ কথার বিরুদ্ধে তীব্র প্রতিবাদ জানায়। রাষ্ট্রভাষা প্রশ্নে জিন্নাহসহ পাকিস্তানি নেতাদের বক্তব্যের পর পূর্ব বাংলার (পূর্ব পাকিস্তানের) বাঙালিরা ভাষা আন্দোলনে ঝাঁপিয়ে পড়ে। ১৯৫২ সালে এই আন্দোলন তুঙ্গে ওঠে। পূর্ব বাংলার তৎকালীন মুখ্যমন্ত্রী নূরুল আমীন ১৯৫২ সালের ২১ ফেব্রুয়ারি ঢাকায় ১৪৪ ধারা জারি করে সকল প্রকার মিছিল-সমাবেশ নিষিদ্ধ ঘোষণা করেন।' কিন্তু বাংলাকে অন্যতম মাতৃভাষা -করার দাবিতে অনড় ছাত্রসমাজ ১৪৪ ধারা ভঙ্গ করে মিছিল করে। ছাত্ররা বর্তমান ঢাকা মেডিকেল কলেজ হোস্টেলের সামনে থেকে মিছিল বের করলে পুলিশ লাঠিচার্জ ও এক পর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ কয়েকজন। এক পর্যায়ে পশ্চিম পাকিস্তানি শাসকগোষ্ঠী বাধ্য হয়ে বাংলাকে পাকিস্তানের অন্যতম রাষ্ট্রভাষা হিসেবে মেনে নিতে সম্মত হয় এবং ১৯৫৬ সালে সংবিধানে তার স্বীকৃতি দেয়। তাই বলা যায়, উদ্দীপকে শিক্ষকের বক্তব্য মূলত ১৯৫২ সালের ভাষা আন্দোলনকে ইঙ্গিত করে।"
        },
        {
          "label": "ঘ",
          "question": "উক্ত আন্দোলন ছিল স্বাধীনতা আন্দোলনের পথ প্রদর্শক- তুমি কি একমত? বিশ্লেষণ করো।",
          "explanation": "হ্যাঁ, উক্ত আন্দোলন অর্থাৎ \"ভাষা আন্দোলন ছিল পরবর্তীকালে স্বাধীনতা আন্দোলনের পথ প্রদর্শক\"- আমি এ বক্তব্যের সাথে একমত। ১৯৪৭ সালে পাকিস্তান রাষ্ট্রের অভ্যুদয়ের পর থেকেই পশ্চিম পাকিস্তানের শাসকরা পূর্ব পাকিস্তানের জনগণের ওপর অর্থনৈতিক ও রাজনৈতিকসহ নানা ধরনের শোষণ চালাতে থাকে। তারা বাঙালির ভাষা ও সংস্কৃতি ধ্বংসেরও প্রচেষ্টা চালায়। বাঙালি ভাষা আন্দোলনের মাধ্যমে তাদের মাতৃভাষা 'ও সংস্কৃতির মর্যাদা রক্ষা করে। এ আন্দোলন পরিণতি পেয়েছিল ১৯৫২ সালে। ভাষা আন্দোলনকে বলা হয় বাঙালির স্বাতন্ত্র্য ও জাতীয়তাবোধের প্রথম স্ফুরণের ঘটনা। এ আন্দোলনের মধ্য দিয়ে পূর্ব পাকিস্তানের বাংলাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। ভাষার দাবি থেকে বাঙালি ক্রমে অর্থনৈতিক ও রাজনৈতিক মুক্তির জন্য স্বাধিকারের দাবির পথে এগিয়ে যায়। এ অগ্রযাত্রায় একে একে আসে ১৯৫৪ সালের নির্বাচনে যুক্তফ্রন্টের ঐতিহাসিক বিজয়, বঙ্গবন্ধু শেখ মুজিবুর রহমানের ১৯৬৬ সালের ঐতিহাসিক ছয় দফা, উনসত্তরের গণঅভ্যুত্থান ও ১৯৭০ সালের নির্বাচন। ছয় দফাকে বলা হয়েছিল বাঙালির মুক্তির সনদ বা বাঙালির ম্যাগনাকার্টা। ১৯৭০ সালের নির্বাচনে আওয়ামী লীগের বিপুল বিজয়কে মেনে নিতে অস্বীকৃতি জানিয়ে পাকিস্তানের স্বৈরশাসকরা পূর্ব পাকিস্তানে বর্বর গণহত্যা শুরু করে। তখন স্বাধীনতার জন্য অস্ত্র ধরা ছাড়া বাঙালির জন্য আর কোন পথ খোলা ছিল না। এভাবেই ১৯৭১ সালে নয় মাসের রক্তক্ষয়ী সশস্ত্র মুক্তিযুদ্ধের মধ্য দিয়ে স্বাধীন হয় বাংলাদেশ। সুতরাং উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে পূর্ব পাকিস্তানের বাঙালিরা প্রথম অন্যায়ের বিরুদ্ধে প্রতিরোধ গড়ে তোলার প্রেরণা পায়। এ আন্দোলনের মাধ্যমে যে জাতীয়তাবাদের উন্মেষ হয় তারই বাস্তব ফল হল স্বাধীন বাংলাদেশ।"
        }
      ]
    },
    {
      "number": "9",
      "uddipok": "আমেরিকার প্রেসিডেন্ট আব্রাহাম লিংকন গেটিসবার্গ-এর ভাষণে বলেন, \"The Government of the people, by the people, for the people\"। এটি একটি কালজয়ী ভাষণ, যা চিরস্মরণীয় হয়ে আছে।",
      "tag": "MB, DIN.B, CB, CTG.B, SB, BB 22,DB, DIN.B, SB, JB 18,ISCD 24,HC 23,BGC 23",
      "sub_questions": [
        {
          "label": "ক",
          "question": "",
          "explanation": "আগরতলা মামলায় ৩৫ জন আসামি ছিলেন।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে। নির্বাচনের ফলাফলে দেখা যায়, পূর্ব পাকিস্তানের জন্য বরাদ্দ ১৬৯টি আসনের মধ্যে আওয়ামী লীগ ১৬৭টি আসনে (সংরক্ষিত ৭টি মহিলা আসনসহ) জয়লাভ করে। দলটি ৩৯.২% ভোট পেয়ে সংখ্যাগরিষ্ঠতা অর্জন করে। অপরদিকে, পাকিস্তান পিপলস পার্টি ৮৮টি আসনে জয়ী হয়। নির্বাচনে আওয়ামী লীগ যেমন পশ্চিম পাকিস্তানে একটিও আসন পায়নি, তেমনি পাকিস্তান পিপলস পার্টিও পূর্ব পাকিস্তানে কোনো আসন পায়নি।"
        },
        {
          "label": "গ",
          "question": "",
          "explanation": "উদ্দীপকে বর্ণিত আমেরিকার ১৬তম প্রেসিডেন্ট আব্রাহাম লিংকনের ভাষণের সাথে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মিল রয়েছে। ১৯৭১ সালের ৭ মার্চ বাঙালির ইতিহাসে একটি স্মরণীয় দিন। সেদিন সকাল থেকেই ঢাকার রেসকোর্স ময়দানে (বর্তমান সোহরাওয়াদী উদ্যান ছাত্র-জনতা দলে দলে সমবেত হয়। বঙ্গবন্ধু শেখ মুজিবুর রহমান এ সমাবেশে যে ভাষণ দেন তা ইতিহাসে অমর হয়ে আছে। তার বক্তব্যের মূল বিষয় ছিল ৪টি। যথা-১। চলমান সামরিক আইন প্রত্যাহার; ২। সৈন্যদের ব্যারাকে ফিরিয়ে নেয়া; ৩। গণহত্যার তদন্ত করা এবং ৪। নির্বাচিত জনপ্রতিনিধির কাছে ক্ষমতা হস্তান্তর করা। এর বাইরে আরও বেশ কিছু দাবি তার ভাষণে উত্থাপন করা হয়। তিনি বাংলাদেশের সব অফিস-আদালত ও শিক্ষা প্রতিষ্ঠান অনির্দিষ্টকালের জন্য বন্ধ ঘোষণা করেন। কৌশলে তিনি প্রত্যক্ষভাবে বাংলাদেশের স্বাধীনতার ঘোষণা না দিয়ে পরোক্ষভাবে ঘোষণা দেন। ঘোষণায় তিনি বলেন, \"তোমাদের কাছে অনুরোধ রইল, প্রত্যেক ঘরে ঘরে দুর্গ গড়ে তোলো। তোমাদের যার যা কিছু আছে তাই নিয়ে শত্রুর মোকাবিলা করতে হবে এবং জীবনের তরে রাস্তাঘাট যা যা আছে সবকিছু আমি যদি হুকুম দিবার নাও পারি, তোমরা বন্ধ করে দেবে। আমরা ভাতে মারব, পানিতে মারব।\" তিনি আরো বলেন, \"মনে রাখবা, রক্ত যখন দিয়েছি, রক্ত আরো দিবো এই দেশের মানুষকে মুক্ত করে ছাড়বো ইনশাল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম। জয় বাংলা।\" উদ্দীপকে আমেরিকার প্রেসিডেন্ট আব্রাহাম লিংকনের যে ভাষণের বর্ণনা দেয়া হয়েছে, তা বঙ্গবন্ধু শেখ মুজিবুর রহমানের ৭ মার্চের ভাষণের মতো স্মরণীয় হয়ে আছে।"
        },
        {
          "label": "ঘ",
          "question": "",
          "explanation": "উক্ত ভাষণ তথা বঙ্গবন্ধু শেখ মুজিবুর রহমানের ১৯৭১ সালের ৭ মার্চের ঐতিহাসিক ভাষণের গুরুত্ব অপরিসীম। এই ভাষণের মাধ্যমে বঙ্গবন্ধু বাঙালি জাতিকে স্বাধীনতা সংগ্রামে অনুপ্রাণিত করেছিলেন। বাংলাদেশের স্বাধীনতা সংগ্রামের ইতিহাসে ৭ মার্চের ভাষণ অত্যন্ত তাৎপর্যপূর্ণ। ১৯৭০ সালের নির্বাচনের পর পাকিস্তানি কর্তৃপক্ষ নির্বাচনে বিজয়ী বাঙালির কাছে ক্ষমতা হস্তান্তরে তালবাহানা শুরু করে। সেসময় জনগণ অধীর আগ্রহে বঙ্গবন্ধুর নির্দেশের অপেক্ষা করছিল। তারা আর ঘরে ফিরে যেতে প্রস্তুত ছিল না। ততদিনে তাদের মনে স্বায়ত্তশাসন নয়, বরং স্বাধীনতা লাভের আকাঙ্ক্ষা জেগে উঠেছে। তারা স্বাধীনতার জন্য জীবন দিতেও প্রস্তুত হয়। ৭ মার্চের ভাষণের পরদিন থেকে সারা দেশে ব্যাপক আন্দোলন শুরু হয়ে যায়। পাকিস্তানি কর্তৃপক্ষ জাহাজ ও বিমানযোগে সৈন্য ও অস্ত্র আনতে থাকে। প্রতিটি ক্যান্টনমেন্টে কৌশলে বাঙালি সৈন্যদের নিরস্ত্র করার প্রক্রিয়া শুরু হয়ে যায়। জনগণও বিভিন্ন জায়গায় সামরিক যান চলাচলে বাধা দেওয়া শুরু করে। সেনাবাহিনীর বাঙালি অফিসার ও সৈনিকগণ ৭ মার্চের ভাষণের দিক নির্দেশনা অনুযায়ী প্রস্তুতি নিতে শুরু করে। ১৯ মার্চ পাকিস্তানি সেনাবাহিনী জয়দেবপুরে বাঙালি সেনাদের নিরস্ত্র করতে আসছে শুনে জনগণ প্রতিরোধ গড়ে তোলে। সর্বোপরি এ ভাষণের পর প্রত্যেক জেলা, থানা, এমনকি ইউনিয়ন পর্যায়েও ব্যাপক প্রতিরোধ গড়ে উঠতে থাকে। ১৯৭১ সালের মুক্তিযুদ্ধের সময় এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। এই একট ভাষণই পুরো জাতিকে দীর্ঘ ৯ মাস ভয়াবহ যুদ্ধের মধ্যে প্রবল মানসিক শক্তি যুগিয়েছে। এ ভাষণটি ছিল বাঙালির প্রতিরোধ ও মুক্তির লক্ষ্যে চূড়ান্ত সংগ্রামের দিকনির্দেশনা। উপরের আলোচনা শেষে বলা যায়, বাঙালির অধিকার আদায় ও মুক্তি সংগ্রামে বঙ্গবন্ধুর ৭ মার্চের ভাষণের গুরুত্ব অপরিসীম।"
        }
      ]
    },
    {
      "number": "10",
      "uddipok": "মিয়ানমার সেনাবাহিনীর অত্যাচার ও নিপীড়নের কারণে মুসলমান রোহিঙ্গা জনগোষ্ঠী বাংলাদেশে শরণার্থী শিবিরে আশ্রয় গ্রহণ করছে। বাংলাদেশ সরকার সাধ্যমত তাদের সাহায্য ও সহযোগিতা করছে। এছাড়াও বন্ধুপ্রতিম অনেক দেশ সাহায্য অব্যাহত রেখেছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন (George Harrison) ছিলেন একজন ব্রিটিশ তারকা সংগীতশিল্পী।"
        },
        {
          "label": "খ",
          "question": "",
          "explanation": "ইন্দিরা গান্ধীর পূর্ণ নাম ইন্দিরা প্রিয়দর্শিনী গান্ধী। বাংলাদেশের ১৯৭১ সালের মুক্তিযুদ্ধের সময় তিনি ভারতের প্রধানমন্ত্রী ছিলেন। ইন্দিরা গান্ধী ছিলেন ভারতের প্রথম প্রধানমন্ত্রী জওহরলাল নেহেরুর কন্যা। ১৯৩৮ সালে ইন্দিরা গান্ধী ভারতীয় জাতীয় কংগ্রেস দলে যোগ দেন। ১৯৬৬ সালে তিনি প্রধানমন্ত্রী নির্বাচিত হন। বাংলাদেশের মুক্তিযুদ্ধের প্রতি আন্তর্জাতিক সমর্থন ও সহযোগিতা আদায়ের ক্ষেত্রে ইন্দিরা গান্ধীর নেতৃত্বে ভারত উল্লেখযোগ্য ভূমিকা রেখেছিল। ১৯৭১ সালের ৩০ নভেম্বর ভারতীয় সংসদে প্রধানমন্ত্রী ইন্দিরা গান্ধী ঘোষণা করেন, \"বাংলাদেশ থেকে পাকিস্তানি সৈন্য প্রত্যাহার করা না হলে সীমান্ত এলাকা থেকে ভারত সেনা সরিয়ে নেবে না।\" তাই বলা যায়, বাংলাদেশের স্বাধীনতাযুদ্ধে পাকিস্তানের ওপর চাপ সৃষ্টিতে ইন্দিরা গান্ধী গুরুত্বপূর্ণ ভূমিকা পালন করেছিলেন।"
        },
        {
          "label": "গ",
          "question": "",
          "explanation": "উদ্দীপকের ঘটনার মতো আমার পাঠ্যবইয়ে আলোচিত ভারত, সোভিয়েত ইউনিয়ন (বর্তমান রাশিয়ার পূর্বসূরি) এবং আরও কিছু রাষ্ট্র প্রত্যক্ষ ও পরোক্ষভাবে বাংলাদেশের মুক্তিযুদ্ধে সমর্থন দিয়েছিল। বাংলাদেশের মুক্তিযুদ্ধে প্রতিবেশী দেশ ভারত কূটনৈতিক, রাজনৈতিক, সামরিক ও মানবিক সমর্থন দিয়ে সাহায্য করেছিল। ১৯৭১ সালের ২৫ মার্চ পাকিস্তানি সামরিক বাহিনী নিরস্ত্র বাঙালির ওপর ঝাঁপিয়ে পড়লে আতঙ্কিত বহু মানুষ ভারতীয় সীমান্তের দিকে পাড়ি দিতে শুরু করে। এ ভয়াবহ মানবিক বিপর্যয়ের প্রেক্ষাপটে ভারত তার সীমান্ত উন্মুক্ত করে দেয়। ২৫ মার্চের পর থেকে প্রতিদিন গড়ে ২০-৪৫ হাজার মানুষ ভারতে আশ্রয় নেয়। পরবর্তী কয়েক মাসের মধ্যে আশ্রয়গ্রহণকারীর সংখ্যা কোটিতে ওঠে। ভারতের কেন্দ্রীয় সরকার ছাড়াও পশ্চিমবঙ্গ, ত্রিপুরা, মেঘালয় ও আসামের জনগণ বিভিন্ন সংঘ, সমিতির মাধ্যমে এ বিপুলসংখ্যক শরণার্থীর ব্যয় নির্বাহে সহায়তার হাত বাড়িয়ে দেয়। এছাড়া বিশ্বের শীর্ষ দুই পরাশক্তির একটি সোভিয়েত ইউনিয়ন কূটনৈতিক দিক থেকে বাংলাদেশের মুক্তিযুদ্ধে সরাসরি সমর্থন দেয়। ফ্রান্স ও ইতালি বাংলাদেশের মুক্তিযুদ্ধে জোরালো সমর্থন দিয়েছিল। এছাড়া স্পেন, নেদারল্যান্ডস, জার্মানি, ডেনমার্ক, নরওয়ে, সুইডেন, অস্ট্রেলিয়া, কানাডা, নিউজিল্যান্ড প্রভৃতি রাষ্ট্র বাংলাদেশের মুক্তিযুদ্ধে সমর্থন করেছিল। পোল্যান্ড, কিউবাসহ সোভিয়েত বলয়ের সমাজতান্ত্রিক রাষ্ট্রগুলোও বাংলাদেশের পক্ষে ছিল। উদ্দীপকের শরণার্থী হয়ে আসা মিয়ানমারের রোহিঙ্গা জনগোষ্ঠীর ক্ষেত্রে দেখা যায়, বাংলাদেশ সরকার ও বন্ধুপ্রতিম অনেক দেশ সাধ্যমত তাদের সাহায্য-সহযোগিতা করছে। এ পরিস্থিতি মুক্তিযুদ্ধের সময় ভারতে আশ্রয় নেওয়া বাঙালিদের অবস্থার অনুরূপ। তখন মুক্তিযোদ্ধা ও শরণার্থীদের সহায়তা করতে ভারতসহ বিশ্বের অনেক দেশ আর্থিক সহায়তা এবং কূটনৈতিক ও নৈতিক সমর্থন নিয়ে এগিয়ে এসেছিল।"
        },
        {
          "label": "ঘ",
          "question": "",
          "explanation": "১৯৭১ সালের মুক্তিযুদ্ধে ভারত ও সোভিয়েত ইউনিয়নের মতো বন্ধুপ্রতিম দেশগুলোর সহযোগিতামূলক কর্মকাণ্ড বাংলাদেশের বিজয়কে ত্বরান্বিত করে- কথাটি যথার্থ। মুক্তিযুদ্ধের সময় ভারত বাংলাদেশকে জোরালো কূটনৈতিক ও সামরিক সহায়তা দিয়েছিল। এছাড়া সীমান্ত উন্মুক্ত করে দিয়ে বাংলাদেশের শরণার্থীদের আশ্রয় নেওয়ার সুযোগ দিয়ে মানবিকতার পরিচয় দেয়। ভারত প্রবাসী বাংলাদেশ সরকারকে সেদেশে অবস্থান নিয়ে কার্যক্রম চালানোর সুযোগ করে দেয়। মুক্তিযোদ্ধাদের প্রশিক্ষণ দেওয়া, অস্ত্র-সরঞ্জাম সরবরাহ ও স্বাধীন বাংলা বেতার কেন্দ্র স্থাপনে ভারত প্রত্যক্ষভাবে সহায়তা করে। ভারতের কেন্দ্রীয় সরকার ও পার্লামেন্ট বাংলাদেশে পাকিস্তানি বাহিনীর নৃশংস গণহত্যার তীব্র নিন্দা জানায়। ভারত বিশ্ব নেতৃবৃন্দকে বাংলাদেশের মুক্তিযুদ্ধের পক্ষে অবস্থান নিতে জোরদার চেষ্টা চালিয়েছিল। মুক্তিযুদ্ধে বড় অবদান রাখা অন্য আরেকটি দেশ সোভিয়েত ইউনিয়ন। মুক্তিযুদ্ধের শেষ দিকে পাকিস্তান যুদ্ধে নিশ্চিত পরাজয়ের আশঙ্কা দেখে জাতিসংঘে একটি যুদ্ধবিরতি প্রস্তাব পাসের চেষ্টা চালায়। পাকিস্তানের মিত্র যুক্তরাষ্ট্র এর পক্ষে থাকলেও সোভিয়েত ইউনিয়ন 'ভেটো' দিয়ে তা আটকে হন। যুক্তরাষ্ট্র বঙ্গোপসাগরে হুঁশিয়ারি হিসেবে রণতরির বহর পাঠালে সোভিয়েত ইউনিয়নও নৌবাহিনীর জাহাজ পাঠায়। এছাড়া কাতার, ইরাক, রবিয়ার মত অনেক রাষ্ট্রের সরকার ও জনগণ বাংলাদেশের মুক্তিযুদ্ধে সমর্থন দিয়েছিল। পরিশেষে বলা যায়, বন্ধুপ্রতিম দেশগুলোর সহযোগিতা মুক্তিযুদ্ধে বাংলাদেশের বিজয়কে তরান্বিত করেছিল কথাটি পুরোপুরি যথার্থ।"
        }
      ]
    },
    {
      "number": "11",
      "uddipok": "",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "বক্সারের যুদ্ধ কবে সংঘটিত হয়।",
          "explanation": "বক্সারের যুদ্ধ সংঘটিত হয় ১৭৬৪ সালে।"
        },
        {
          "label": "খ",
          "question": "স্বত্ববিলোপ নীতি কী?",
          "explanation": "স্বত্ববিলোপ নীতি বলতে বোকায় লর্ড ডালহৌসি কর্তৃক গৃহীত একটি নীতি, যাতে বলা হয় কোনো রাজবংশের কোনো উত্তরাধিকার না থাকলে রাজার মৃত্যুর পর উক্ত রাজ্য ব্রিটিশ সাম্রাজ্যভুক্ত হবে। স্বত্ববিলোপ নীতি অনুযায়ী, ব্রিটিশদের আশ্রিত বেকোনো দেশীয় রাজ্যের রালা মারা গেলে এবং তার রাজবংশের কোনো উত্তরাধিকার না থাকলে, সেই রাজ্য সরাসরি ব্রিটিশ সাম্রাজ্যভুক্ত হবে। এ নীতিতে দত্তক ব্য পালিত পুত্রের অধিকারকে স্বীকৃতি দেয়া হয়নি। লর্ড ডালহৌসি কর্তৃক গৃহীত এ নীতিই স্বত্ববিলোপ নীতি হিসেবে অভিহিত।"
        },
        {
          "label": "গ",
          "question": "ছকের প্রশ্নবোধক স্থানের বিষয়টি সামরিক অসন্তোষের কারণ ছিল- ব্যাখ্যা করো",
          "explanation": "হকের প্রশ্নবোধক বিষয়টি সিপাহি বিপ্লবের প্রতি ইঙ্গিত করে। সামরিক বাহিনীতে কর্মরত ভারতীয়দের অসন্তোষ এ বিপ্লবের অন্যতম প্রধান কারণ ছিল। ১৮৫৭ সালে সংঘটিত সিপাহি বিপ্লবকে ভারতের প্রথম স্বাধীনতা সংগ্রাম হিসেবে বিবেচনা করা হয়। এর অন্যতম প্রধান কারণ ছিল দেশীয় ও ইংরেল সিপাহিদের মধ্যে বৈষম্য। তবে সিপাহিদের ক্ষুদ্ধ হয়ে বিদ্রোহ করার আশু কারণটি ছিল এনফিল্ড নামের রাইফেলের কার্তুজে গরু ও শুকরের চর্বি মেশানো হয়েছে- এই গুজব। ব্যারাকে ব্যারাকে গুঞ্জন ছড়িয়ে পড়ে যে, ভারতীয় হিন্দু ও মুসলিম সেনাদের ধর্ম নন্টের উদ্দেশ্যেই এ কাজ করেছে ব্রিটিশ শাসকরা। ভারতে ব্রিটিশ সামরিক বাহিনীর সিপাহিদের মধ্যে স্থানীয়রাই ছিল সংখ্যাগরিষ্ঠ। কিন্তু কোনো উচ্চপদে তাদের নিয়োগের সুযোগ ছিল না। পেশাগত জীবনে ভারতীয় সিপাহিরা তাদের পদস্থ শ্বেতাঙ্গ ব্রিটিশ কর্মকর্তাদের দ্বারা প্রায়ই তাচ্ছিল্য ও হেনস্তার শিকার হতো। তাদের বেতন-ভাতা ও অন্যান্য সুযোগ-সুবিধাও সমান পদমর্যাদার ব্রিটিশদের তুলনায় অনেক কম ছিল। ব্রিটিশ সেনাদের পেশাগত কারণে যুদ্ধের জন্য বহু দূর দেশেও যেতে হতো। সেক্ষেত্রে অতিরিক্ত ভাতার ব্যবস্থা থাকলেও ভারতীয় সৈনিকদের তা দেয়া হতো না। হিন্দু সিপাহিদের ধর্মীয় বিশ্বাস ছিল, কালাপানি বা সমুদ্র পাড়ি দিলে জাত যাবে। কিন্তু ব্রিটিশ সরকার হিন্দু সৈনিকদের সাগর পাড়ি দিতে বাধ্য করায় তারা 'ক্রুদ্ধ' হয়ে ওঠে। এছাড়া সরকার ভারতীয় সেনাদের কপালে তিলক আঁকা, দাড়ি রাখা, পাগড়ি পরিধান করা ইত্যাদি নিষিদ্ধ করায় তারা ক্ষুদ্ধ হয়। এই পুঞ্জীভূত ক্ষোভের বারুদে স্ফুলিঙ্গ ছোঁয়ানোর কাজটি করে রাইফেলের কার্তুজে গরু ও শূকরের চর্বি মেশানোর গুজব। সিপাহিরা এনফিল্ড রাইফেল ব্যবহারে অস্বীকৃতি জানিয়ে বিদ্রোষ ঘোষণা করে যা ব্রিটিশ শাসিত ভারতের প্রথম স্বাধীনতাকামী প্রতিরোধ।"
        },
        {
          "label": "ঘ",
          "question": "বিষয়াটি ভারতীয় শাসনব্যবস্থায় কী পরিবর্তন এনেছিল- পাঠ্যপুস্তকের আলোকে যথার্থতা বিচার করো।",
          "explanation": "ছকে ইতি করা বিষয় অর্থাৎ সিপাহি বিদ্রোহ ব্রিটিশ ভারতের শাসনব্যবস্থায় ব্যাপক পরিবর্তন এনেছিল। ব্রিটিশ ঐতিহাসিক গ্রিফিন (Ciriffin) বলেন, ১৮৫৭ সালের আগে ভারতের জন্য মকালজনক এরূপ ঘটনা কখনও ঘটেনি। এ বিদ্রোহ ভারতের ব্রিটিশ শাসকদের শাসননীতিকে বিশেষভাবে প্রভাবিত করে। এ বিপ্লবের ফলে ব্রিটিশ সরকার অনুধাবন করে, ভারতের মতো বিশাল দেশের শাসনভার একটি বণিক কোম্পানির হাতে রাখা উচিত নয়। এ জন্য ১৮৫৮ সালের ভারত শাসন আইনের মাধ্যমে ভারতবর্ষে ব্রিটিশ ইস্ট ইন্ডিয়া কোম্পানির শাসনের অবসান ঘটানো হয়। ব্রিটিশ সরকার সরাসরি ভারত শাসনের ক্ষমতা গ্রহণ করে। এ বিদ্রোহের কারণ অনুসন্ধানের পর গৃহীত ব্যবস্থাগুলোর মধ্যে ছিল কুখ্যাত স্বত্ববিলোপ নীতি বাতিল করা। সেই সাথে রাজ্য বিস্তার নীতিও পরিত্যাগ করা হয়। সিপাহি বিদ্রোহের পরে ১৮৩৩ সালের সনদ আইনের কেন্দ্রীভূতকরণ নীতি পরিবর্তন করে বিকেন্দ্রীকরণ নীতি গ্রহণ করা হয়। এরপর ১৮৬১ সালে ভারতীয় কাউন্সিল আইনের মাধ্যমে বোম্বাই (বর্তমান মুম্বাই) ও মাদ্রাজ কাউন্সিলকে আইন প্রণয়নের ভার দেয়া হয়। ভারতে ব্রিটিশ সরকারের সামরিক নীতিতেও পরিবর্তন আসে। সেনাবাহিনীতে ইউরোপীয় সেনা সংখ্যা বৃদ্ধি করা হয়। গোলন্দাজ বাহিনীতে ভারতীয় সেনার নিয়োগ বন্ধ করা হয়। তাছাড়া বিদ্রোহীরা শেষ মুঘল সম্রাট বাহাদুর শাহ জাফরকে তাদের নেতা ঘোষণা করেছিল বলে মুঘল সাম্রাজ্যের চূড়ান্ত বিলুপ্তি ঘটানো হয়। এ বিদ্রোহের পর ভারতের ব্রিটিশ সরকার প্রতিক্রিয়াশীল নীতির প্রতি ঝুঁকে পড়ে। তারা ঐক্যবন্ধ হিন্দু-মুসলিম শক্তির ক্ষমতা বুঝতে পেরে কুখ্যাত Divide and Rule (ভাগ কর এবং শাসন কর) নীতি অনুসরণ করে। এটি সাম্প্রদায়িক সম্প্রীতির পরিবেশ নষ্ট করে। পরিশেষে বলা যায়, ১৮৫৭ সালের সিপাহি বিপ্লব প্রকৃতই ব্রিটিশ ভারতের শাসনব্যবস্থায় মৌলিক পরিবর্তন এনেছিল। গণমানুষের সংশ্লিষ্টতার অভাবসহ বিভিন্ন কারণে বিদ্রোহটি সফল হতে পারেনি। তবে তা ভারতে এর পরবর্তী প্রতিটি আন্দোলন-সংগ্রামে প্রেরণা হিসেবে কাজ করেছে।"
        }
      ]
    }
  ]
}