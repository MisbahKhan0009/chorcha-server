{
  "title": "বিএএফ শাহীন কলেজ, কুর্মিটোলা ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৯১৮ সালে রাশিয়ার সমাজতান্ত্রিক নেতা ভ.ই. লেনিন স্বীয় রাজধানী পেট্রোগ্রাড থেকে অধিকতর নিরাপদ স্থান মস্কোতে স্থানান্তর করেন। মস্কো অপেক্ষাকৃত কেন্দ্রস্থলে অবস্থিত হওয়ায় বহিঃশত্রুর আক্রমণের আশংকা কম ছিল। তাছাড়া পেট্রোগ্রাড সুবিধাভোগী শ্রেণির নিরাপদ অভয়ারণ্য হওয়ায় তিনি এ সিদ্ধান্ত নেন। এরপর লেনিন দেশের ভঙ্গুর অর্থনীতিকে চাঙ্গা করার জন্য বিভিন্ন অর্থনৈতিক সংস্কারমূলক কর্মসূচি হাতে নেন। রাষ্ট্রীয় কোষাগারের পূর্ণতা বিধানই যার মূল লক্ষ্য ছিল।",
      "tag": "RB, JB, BB 19,BAFSCK 23",
      "sub_questions": [
        {
          "label": "ক",
          "question": "কোন নদীর তীরে পলাশীর যুদ্ধ সংঘটিত হয়?",
          "explanation": "ভাগীরথী নদীর তীরে পলাশী যুদ্ধ সংঘটিত হয়।"
        },
        {
          "label": "খ",
          "question": "অজ্ঞতা ও অদূরদর্শিতাই ছিল সিরাজ-উদ-দৌলার পতনের অন্যতম কারণ- ব্যাখ্যা করো।",
          "explanation": "অজ্ঞতা ও অদূরদর্শিতাই ছিল বাংলার নবাব সিরাজ-উদ-দৌলার পতনের অন্যতম কারণ। পলাশী যুদ্ধে মীর মদনের মৃত্যুতে নবাব দিশেহারা হয়ে পড়েন। ষড়যন্ত্রের খবর পাওয়া সত্ত্বেও দুর্বলতার কারণে তিনি কারও বিরুদ্ধে কোনো ব্যবস্থা গ্রহণ করতে সাহসী হননি। বরং বাধ্য হয়ে কুচক্রী মীরজাফরের ওপরই বাংলার স্বাধীনতা রক্ষার গুরুদায়িত্ব অর্পণ করেন। মোহনলাল ও ফরাসি যোদ্ধা সিনফ্রের বাহিনী যখন নবাবের বিজয়কে নিশ্চিত করার পথে নিয়ে যাচ্ছিল ঠিক তখন বিশ্বাসঘাতক মীরজাফরের পরামর্শে নবাব যুদ্ধবিরতির আদেশ দেন। এতে তার সমরকৌশলের অপরিপক্বতাই প্রকাশ পায়। এসব কারণেই পলাশীর যুদ্ধে নবাব সিরাজ-উদ-দৌলার পরাজয় ঘটে।"
        },
        {
          "label": "গ",
          "question": "উদ্দীপকের শাসকের কর্মকাণ্ডের সাথে পাঠ্যবইয়ের কোন শাসকের কর্মকাণ্ডের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের শাসকের কর্মকাণ্ডের সাথে পাঠ্যবইয়ের বাংলার নবাব মীর কাশিমের কর্মকাণ্ডের মিল খুঁজে পাওয়া যায়। মীর কাশিম ছিলেন রাজনীতিতে দূরদর্শী এবং সুদক্ষ শাসক। তিনি বুঝতে পেরেছিলেন, মীরজাফরের পতনের মূলে ছিল নরাব হিসেবে তার আর্থিক দূরবস্থা, সামরিক দুর্বলতা এবং ইস্ট ইন্ডিয়া কোম্পানির অর্থলোলুপতা। মীর, কাশিম চেয়েছিলেন সম্মানজনক উপায়ে চুক্তিমত ইংরেজদের প্রাপ্য মিটিয়ে বাংলার স্বার্থরক্ষা করতে। এজন্য তিনি কোম্পানির প্রাপ্য মিটিয়ে আর্থিক ও সামরিক স্বাবলম্বিতা অর্জনের দিকে নজর দেন। আর্থিকভাবে সক্ষম হওয়ার পর বাংলার স্বার্থ রক্ষা করতে মীর কাশিম আরও কিছু ব্যবস্থা গ্রহণ করেন। যেমন- রাজধানী মুর্শিদাবাদ থেকে মুঙ্গেরে স্থানান্তর, কোম্পানির ব্যবসার সীমারেখা নির্ধারণ ইত্যাদি। কিন্তু তার এ সব উদ্যোগ ইংরেজদের মনে সন্দেহের সৃষ্টি করে। ফলে কোম্পানির সাথে তার দ্বন্দ্বের সূত্রপাত হয়। উদ্দীপকে দেখা যায়, রুশ বিপ্লবের নেতা ভ.ই. লেনিন কৌশল হিসেবে রাজধানী পেট্রোগ্রাড থেকে মস্কোতে স্থানান্তর করেন। এরপর তিনি ভঙ্গুর অর্থনীতিকে সচল করার জন্য বিভিন্ন অর্থনৈতিক সংস্কারমূলক কর্মসূচি হাতে নেন। উদ্দীপকের লেনিনের কর্মকাণ্ডের সাথে উপরে আলোচিত মীর কাশিমের কর্মকাণ্ডের তুলনা করলে সহজেই প্রতীয়মান হয় যে, নবাব মীর কাশিম ঐ রুশ নেতারই প্রতিচ্ছবি। তাই নিঃসন্দেহে বলা যায়, উদ্দীপকের শাসকের কর্মকাণ্ডের সাথে বাংলার নবাব মীর কাশিমের কর্মকাণ্ডের মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত শাসকের গৃহীত কর্মকাণ্ডই প্রতিপক্ষের মনে সন্দেহ ও অসন্তোষের জন্ম দেয়- মতামত দাও।",
          "explanation": "হ্যাঁ, আমি মনে করি নবাব মীর কাশিমের গৃহীত কর্মকাণ্ডই প্রতিপক্ষ অর্থাৎ ইংরেজদের মনে সন্দেহ ও অসন্তোষের জন্ম দেয়। এরই চূড়ান্ত পরিণতি বক্সারের যুদ্ধ এবং নবাবের পতন। মীর কাশিম ছিলেন রাজনীতিতে দূরদর্শী এবং সুদক্ষ শাসক। এ কারণে তিনি বুঝতে পেরেছিলেন মীরজাফরের পতনের মূলে ছিল আর্থিক দুরবস্থা ও সামরিক দুর্বলতা। ইস্ট ইন্ডিয়া কোম্পানির অর্থলোলুপতাও এজন্য দায়ী ছিল। মীর কাশিম সম্মানজনক উপায়ে ইংরেজদের প্রাপ্য মিটিয়ে আর্থিক ও সামরিক দুর্বলতা কাটিয়ে বাংলার স্বার্থ রক্ষা করতে চেয়েছিলেন। তিনি মীরজাফরের আমলের উচ্চপদস্থ কর্মচারীদের অবৈধ পন্থায় উপার্জিত অর্থ বলপূর্বক আদায় করেন; বস্তু অসৎ সরকারি কর্মকর্তা-কর্মচারীর সম্পত্তি বাজেয়াপ্ত করেন। ধনাঢ্য শেঠ পরিবারের কাছ থেকে বলপূর্বক প্রচুর অর্থ ঋণ গ্রহণ করেন এবং শাসনকার্যে ব্যয় সংকোচন করেন। এছাড়া তিনি 'আবওয়াব' বা 'অতিরিক্ত কর' ধার্য করে রাজস্ব বৃদ্ধি করতে সক্ষম হন। এভাবে আর্থিকভাবে সমর্থ হওয়ার পর মীর কাশিম ইংরেজদের ওপর থেকে নির্ভরতা কমাতে আরও কয়েকটি ব্যবস্থা গ্রহণ করেন। তার লক্ষ্য ছিল, স্বাধীনভাবে নবাবি পরিচালনা করে বাংলার স্বার্থ রক্ষা করা। কিন্তু তার এ উদ্যোগসমূহ ইংরেজদের মনে সন্দেহ সৃষ্টি করে। ফলে বাংলার নবাবের সাথে ইংরেজদের দ্বন্দ্ব অবশ্যম্ভাবী হয়ে উঠে। এ দ্বন্দ্বের পরিপ্রেক্ষিতেই বক্সারের যুদ্ধ সংঘটিত হয়। উপরের আলোচনা থেকে এ কথা বলা যায় যে, মীর কাশিমের গৃহীত কর্মকাণ্ডই ইংরেজদের মনে সন্দেহ ও অসন্তোষ সৃষ্টি করে।"
        }
      ]
    },
    {
      "number": "2",
      "uddipok": "'ক' অঞ্চল একসময় অনেকের অজানা ছিল। ১৭৭৩ সালে জনাব 'খ' এর যখন এ অঞ্চলটি নজরে পড়ে তারপর সারাবিশ্বেই এ অঞ্চলের কথা ছড়িয়ে পড়ে। ফলে ধীরে ধীরে বিভিন্ন দেশ এ অঞ্চলে প্রবেশ করে। তাদের মধ্যে একটি দেশ অন্য দেশগুলোর বাধা উপেক্ষা করে একচ্ছত্র আধিপত্য বিস্তার করে।",
      "tag": "BAFSCK 23",
      "sub_questions": [
        {
          "label": "ক",
          "question": "কে পর্তুগিজদের হুগলী কুঠি থেকে বিতাড়িত করে?-",
          "explanation": "সম্রাট শাহজাহানের নির্দেশে কাসিম খান পর্তুগিজদের হুগলী কুঠি থেকে বিতাড়িত করে।"
        },
        {
          "label": "খ",
          "question": "ছিয়াত্তরের মন্বন্তর কী? ব্যাখ্যা করো।",
          "explanation": "কোম্পানির শাসনামলে রবার্ট ক্লাইভ প্রবর্তিত উৎপীড়নমূলক দ্বৈতশাসন ব্যবস্থা এবং প্রাকৃতিক দুর্যোগের কারণে বাংলায় মন্বন্তর দেখা দেয়। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে। এছাড়া সব দিক দিয়ে প্রজাদের ওপর অত্যাচার চালানো হয়। এ শাসনব্যবস্থার কারণে জনগণের দুর্দশা চরমে পৌঁছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে দারুণ খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর' নামে পরিচিত।"
        },
        {
          "label": "গ",
          "question": "উদ্দীপকের সাথে পাঠ্যবইয়ের কোন উপনিবেশিক শক্তির সাদৃশ্য খুঁজে পাওয়া যায়? ব্যাখ্যা করো।",
          "explanation": "উদ্দীপকের সাথে পাঠ্যবইয়ে বর্ণিত ঔপনিবেশিক শক্তি অর্থাৎ ভারতবর্ষে আসা ইউরোপীয় বাণিজ্যিক গোষ্ঠীগুলোর সাদৃশ্য খুঁজে পাওয়া যায়। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। ১৪৯৮ সালে পর্তুগিজ নাবিক ভাস্কো-দা-গামা প্রথম ইউরোপীয় হিসেবে সমুদ্রপথে ভারতে আসার পর থেকে একের পর এক ইউরোপীয় জাতি এখানে বাণিজ্যের উদ্দেশ্যে আসতে থাকে। এদের মধ্যে ছিল পর্তুগিজ, ওলন্দাজ, দিনেমার, ইংরেজ, ফরাসি ইত্যাদি। এদের উদ্দেশ্য মূলত ছিল বাণিজ্য বা সম্পদ আহরণ করা। ভারতীয় উপমহাদেশের ধনসম্পদের কথা জানতে পেরে ইউরোপীয় দেশের বণিকরা বাণিজ্যিক কোম্পানি গঠন করে একে একে এ অঞ্চলে আসে। এক সময় ভারতের সম্পদ করায়ত্ত এমনকি রাজনৈতিক ক্ষমতা দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাতপ্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। কালক্রমে তাদের বণিকের মানদণ্ড পরিণত হয় রাজদন্ডে। ভারতবর্ষ পরিণত হয় সুবিশাল ব্রিটিশ সাম্রাজ্যের অংশে। উদ্দীপকে বলা হয়েছে, ১৭৭৩ সালে জনাব 'খ'-এর দ্বারা 'ক' অঞ্চলটি আবিষ্কৃত হয়। এই সংবাদ সারাবিশ্বে ছড়িয়ে পড়লে বিভিন্ন দেশ ঐ অঞ্চলে প্রবেশ করে। উদ্দীপকের এ ঘটনার সাথে ভারতবর্ষে ইউরোপীয় কোম্পানিসমূহের আগমনের মিল রয়েছে। ১৪৯৮ সালে পর্তুগিজ নাবিক ভাস্কো-দা-গামা ভারতবর্ষে আসার জলপথ আবিষ্কার করার পর থেকেই বিভিন্ন ঔপনিবেশিক শক্তি এ দেশে আসতে থাকে। তাই বলা যায়, উদ্দীপকের। ঘটনার সাথে পাঠ্যবইয়ে বর্ণিত ঔপনিবেশিক শক্তি • অর্থাৎ ভারতবর্ষে আসা ইউরোপীয় বণিকদের মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত অঞ্চলে উপনিবেশিক শক্তির চেয়ে আধিপত্য বিস্তারকারী দেশটি ছিল অনেক বেশি সুসংগঠিত? মতামত দাও।",
          "explanation": "হ্যাঁ, আমি মনে করি ভারতবর্ষে অন্য ঔপনিবেশিক শক্তিগুলোর চেয়ে আধিপত্য বিস্তারকারী দেশটি অর্থাৎ ইংরেজরা ছিল অনেক বেশি সুসংগঠিত। ভারতীয় উপমহাদেশে ব্যবসা-বাণিজ্য করার উদ্দেশ্যে একের পর এক ইউরোপীয় জাতির আগমন ঘটে। যেমন- পর্তুগিজ, ওলন্দাজ, ফরাসি, ইংরেজ ইত্যাদি। কিন্তু কৌশল ও সামরিক শক্তিতে কেউ ইংরেজদের সঙ্গে প্রতিযোগিতায় টিকতে পারেনি। তারা একে একে ভারতবর্ষ ত্যাগে এবাধ্য হয়েছিল। ইংরেজরা অত্যন্ত কৌশলী এবং সুসংগঠিত ছিল বলেই সবার ওপর আধিপত্য বিস্তারে সক্ষম হয়েছিল। ভারতবর্ষে ইংরেজদের আধিপত্য প্রতিষ্ঠার মূল সূত্র ছিল বাণিজ্য। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্ব ভারতীয় দ্বীপপুঞ্জে (বর্তমান দক্ষিণ-পূর্ব এশিয়া) বাণিজ্য করতে আসে। ইংরেজ বণিকরা মুঘল সম্রাট জাহাঙ্গীরের কাছ থেকে ভারতের পশ্চিম উপকূলীয় বন্দর সুরাটে বাণিজ্য কুঠি স্থাপনের অনুমতি আদায় করে। ব্রিটিশ ইস্ট ইন্ডিয়া কোম্পানি ক্রমে পূর্ব ভারতে হরিহরপুর, বালাসোর, পাটনা এবং কাশিমবাজারে বাণিজ্য কুঠি স্থাপন করে। তারা একসময় পশ্চিমবাংলার কলকাতা, সুতানটি এবং গোবিন্দপুর গ্রামের জমিদারি লাভ করে যেখানে পরে মহানগর কলকাতা গড়ে ওঠে। ইংরেজরা প্রথমে বাণিজ্যকে কেন্দ্র করে ভারতে এলেও এক পর্যায়ে উচ্চাভিলাষী হয়ে রাজনৈতিক ক্ষমতা অর্জনে সচেষ্ট হয়। স্থানীয় শাসকদের অন্তর্কোন্দল ও সামরিক দুর্বলতার সুযোগ নিয়ে তারা নিজেদের শক্তি বৃদ্ধি করে এবং এক সময় ভারতে দখলদারিত্ব প্রতিষ্ঠা করে। পরিশেষে বলা যায়, ঔপনিবেশিক ইংরেজরা যেমন ছিল সুকৌশলী তেমনি ছিল সুসংগঠিত। আর এর বলেই তারা অন্য প্রতিদ্বন্দ্বীদের হটিয়ে ভারতে প্রাধান্য প্রতিষ্ঠা করতে পেরেছিল।"
        }
      ]
    },
    {
      "number": "3",
      "uddipok": "একসময় এ উপমহাদেশের মুসলমানেরা মুসলিম একটি দেশের পক্ষ অবলম্বন করে পশ্চিমা শক্তির বিরুদ্ধে আন্দোলন শুরু করেছিল। তাদের উদ্দেশ্য ছিল কোনো ক্রমেই যেন মুসলমানদের এই দেশটির ক্ষতি না হয়। পরবর্তীতে এই আন্দোলন আরেকটি আন্দোলনের সাথে একত্রিত হয়ে পরিচালিত হলে এতে নতুন মাত্রা যোগ হয়।",
      "tag": "BAFSCK 23",
      "sub_questions": [
        {
          "label": "ক",
          "question": "ভারতের প্রথম ভাইসরয় কে ছিলেন?",
          "explanation": "ভারতের প্রথম ভাইসরয় ছিলেন লর্ড ক্যানিং।"
        },
        {
          "label": "খ",
          "question": "রানি ভিক্টোরিয়ার ১৭৫৮ সালের ঘোষণার প্রধান ধারাগুলো কী ছিল?",
          "explanation": "রানি ভিক্টোরিয়া ১৮৫৮ সালের রাজকীয় ঘোষণার মাধ্যমে ভারতে কোম্পানী শাসনের বিলুপ্তি ঘোষণা করে তদস্থলে ব্রিটিশ শাসনের অবতারণা করেন। এ ঘোষণার প্রধান ধারাগুলো হলো- ১. ভারতের শাসনভার ব্রিটিশদের হাতে থাকবে এবং তা ব্রিটিশ রানির নামে পরিচালিত হবে। ২. ব্রিটিশ সরকার কোম্পানি শাসনামলে ভারতীয় রাজ্যবর্গের সাথে সম্পদিত চুক্তি অনুসরণ করবে। ৩. লর্ড ডালহৌসি প্রবর্তিত সাম্রাজ্যবাদী নীতি ও স্বত্ববিলোপ নীতি পরিত্যক্ত হবে। ৪. ধর্মীয় ক্ষেত্রে ভারতীয়দের পূর্ণ স্বাধীনতা থাকবে। ৫. জাতি-ধর্ম-বর্ণ নির্বিশেষে ভারতীয়দের সরকারি চাকরিতে নিয়োগ দেয়া হবে ইত্যাদি।"
        },
        {
          "label": "গ",
          "question": "উদ্দীপকে ঐতিহাসিক কোন দুটি আন্দোলনের কথা বলা হয়েছে? তার কারণ আলোচনা করো।",
          "explanation": "উদ্দীপকে ঐতিহাসিক খিলাফত ও অসহযোগ আন্দোলন দুটির কথা বলা হয়েছে। এ আন্দোলনম্বয়ের পেছনে যৌক্তিক কারণ ছিল। প্রথম বিশ্বযুদ্ধে মিত্র শক্তির নেতৃত্ব দেয় গ্রেট ব্রিটেন ও অক্ষ শক্তির নেতৃত্ব দেয় জার্মানি। তুরস্ক জার্মানির পক্ষাবলম্বন করায় ভারতীয় মুসলমানদের মনে দ্বৈত আনুগত্যের প্রশ্ন দেখা দেয়। ভারতের মুসলমানরা তুরস্ককে মুসলিম ঐক্যের প্রতীক ও তুরস্কের সুলতানকে খলিফা বলে মনে করত। এ পরিস্থিতিতে ব্রিটিশ সরকার ঘোষণা দেয়, যুদ্ধ শেষে তুরস্কের কোনো ক্ষতি করা হবে না এবং এর অখণ্ডতা রক্ষা করা হবে। অথচ যুদ্ধ শেষে প্রতিশ্রুতি ভঙ্গ করা হয়। ফলে তুরস্কের খলিফাকে তার হৃত মর্যাদায় পুনঃপ্রতিষ্ঠিত করা এবং তুরস্ক সাম্রাজ্যের অখণ্ডতা রক্ষার লক্ষ্যে ১৯১৯ সালের সেপ্টেম্বরে ভারতের মুসলমানগণ 'খিলাফত আন্দোলন' শুরু করে। ১৯২০ সালে অবমাননাকর 'সেভার্সের চুক্তি' সম্পাদিত হলে খিলাফত আন্দোলন তীব্র আকার ধারণ করে। অপরদিকে, রাওলাট আইনের বিরুদ্ধে গান্ধীজীর সত্যাগ্রহ ও প্রতিবাদ আন্দোলনের পটভূমিতে সংঘটিত হয় জালিনওয়াবাগের হত্যাকাণ্ড। ব্রিটিশ সেনাবাহিনীর কর্নেল ডায়ার নিরস্ত্র জনতার ওপর গুলি চালিয়ে কয়েকশ লোককে হত্যা করলে ইংরেজবিরোধী মনোভাব চাঙ্গা হয়ে ওঠে। ফলে ১৯২০ সালের সেপ্টেম্বর মাসে কলকাতায় কংগ্রেসের বিশেষ অধিবেশনে মহাত্মা গান্ধীর অসহযোগ আন্দোলনের কর্মসূচি গৃহীত হয়।"
        },
        {
          "label": "ঘ",
          "question": "এ আন্দোলন সফল হয়েছিল কী? উত্তরের সপক্ষে যুক্তি দাও",
          "explanation": "না, খেলাফত ও অসহযোগ আন্দোলন সফল হয়নি। তবে এ আন্দোলনকে কেন্দ্র করে ভারতীয় উপমহাদেশে হিন্দু মুসলিম উভয় সম্প্রদায়ের সম্পর্কের উন্নতি ঘটেছিল। খেলাফত আন্দোলনে নেতৃত্বদানকারী খেলাফত কমিটির প্রথম সম্মেলনে সিদ্ধান্ত হয় যে, ব্রিটিশ সরকার তুরস্কের খলিফার মর্যাদা রক্ষার কোনো প্রতিশ্রুতি না দিলে মুসলমানরা, সরকারের সঙ্গে অসহযোগ নীতি অনুসরণ করবে। প্রয়োজনে তারা ব্রিটিশ পণ্যও বর্জন করবে। মহাত্মা গান্ধী এসময়ে খেলাফতের বিষয়ে কংগ্রেসের পূর্ণ সহযোগিতার আশ্বাস প্রদান করেন। পরবর্তীতে জাতীয় কংগ্রেস অসহযোগের কর্মসূচি হিসেবে সরকারি চাকরি ও পদবি ত্যাগ, সরকারি শিক্ষা প্রতিষ্ঠানসহ আদালত ও আইন ব্যবসা বর্জন, বিলাতি দ্রব্য পরিহার ইত্যাদি প্রস্তাব গ্রহণ করে। একই সময়ে নাগপুরে খিলাফত কমিটি ও মুসলিম লীগ অসহযোগ আন্দোলনের বিস্তারিত কর্মসূচি অনুমোদন করে এবং উভয় সংগঠন স্বাধীনতাকে তাদের চূড়ান্ত লক্ষ্য বলে ঘোষণা করে। ফলে খেলাফত ও অসহযোগ আন্দোলন হিন্দু মুসলমানের যৌথ আন্দোলনে পরিণত হয়। তবে শেষ পর্যন্ত বেশ কিছু কারণে এ আন্দোলন ব্যর্থতায় পর্যবসিত হয়। আন্দোলনের চূড়ান্ত পর্যায়ে অহিংসার স্থলে সহিংসতার ঘটনা ঘটে। ১৯২১ সালের আগস্ট মাসে মালাবারে কৃষকেরা জমিদারের বিরুদ্ধে বিদ্রোহ করে এবং দাঙ্গা-হাঙ্গামার আশ্রয় নেয়। এরপর ১৯২২ সালের ফেব্রুয়ারিতে উত্তর প্রদেশের চৌরিচোরা নামক স্থানে একদল বিক্ষুব্ধ জনতা থানা আক্রমণ করে ২১ জন সিপাহি ও একজন দারোগাকে জীবন্ত পুড়িয়ে মারে। গান্ধী তার অহিংস ও অসহযোগ আন্দোলনকে এভাবে সহিংসতায় পরিণত হতে দেখে আন্দোলনের সকল কর্মসূচি প্রত্যাহার করেন। এতে সারাদেশে হতাশার সৃষ্টি হয়। সরকার শিগগিরই গান্ধীকে গ্রেফতার ঘোষণার পর এ আন্দোলনের চূড়ান্ত পরিসমাপ্তি ঘটে। খিলাফত ও অসযোগ আন্দোলন সফল না হলেও সে গণজাগরণ ছিল অভূতপূর্ব ও অবিস্মরণীয়। উপমহাদেশের স্বাধিকার আন্দোলনের ইতিহাসে আন্দোলন দুটির অবদান ও গুরুত্ব অপরিসীম।"
        }
      ]
    },
    {
      "number": "4",
      "uddipok": "সাম্রাজ্যবাদী শক্তি দ্বারা শাসিত শফিগঞ্জ একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সামাজ্যবাদী শাসকগোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে এ অঞ্চলে দুটি স্বাধীন রাষ্ট্রের জন্ম হয়।",
      "tag": "BAFSCK 23",
      "sub_questions": [
        {
          "label": "ক",
          "question": "হান্টার কমিশন গঠন করেন কে?",
          "explanation": "হান্টার কমিশন গঠন করেন লর্ড রিপন।"
        },
        {
          "label": "খ",
          "question": "\"ভাগ কর, শাসন কর\" নীতি বলতে কী বোঝায়? ব্যাখ্যা করো।",
          "explanation": "ব্রিটিশ শাসকরা ভারতীয় উপমহাদেশে তাদের শাসন সুপ্রতিষ্ঠিত রাখার জন্য যে নীতি অবলম্বন করেন তা 'ভাগ করো শাসন করো' নীতি নামে পরিচিত। ভারতে ঔপনিবেশিক শাসনের শুরু থেকেই ব্রিটিশরা 'ভাগ করো শাসন করো' (Divide and Rule) নীতি অনুসরণ করে এসেছে। একপেশে সাম্প্রদায়িক নীতির ফলে সৃষ্ট হিন্দু-মুসলিম দ্বন্দ্ব, ১৯০৫ সালে সংঘটিত রক্তঙ্গভঙ্গ, ১৯১১ সালে বঙ্গভঙ্গ রদ ঘোষণা ছিল ব্রিটিশ শাসকদের এ নীতির প্রতিফলন। মূলত ভারতীয়দের জাতীয়তাবাদী চেতনা ও আন্দোলনকে নিয়ন্ত্রণ করাই ছিল এ নীতির মূল উদ্দেশ্য।"
        },
        {
          "label": "গ",
          "question": "উদ্দীপকের উল্লিখিত ঘটনার সাথে তোমার পাঠ্যবইয়ের কোন ঘটনার মিল রয়েছে? তার স্বরূপ ও বৈশিষ্ট্য বর্ণনা করো।",
          "explanation": "উদ্দীপকে উল্লেখিত ঘটনার সাথে আমার পাঠ্যবইয়ের ঐতিহাসিক লাহোর প্রস্তাবের সাদৃশ্য রয়েছে। ১৯৪০ সালের ২৩ মার্চ মুসলিম লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হয়, যা 'লাহোর প্রস্তাব' নামে পরিচিত। ব্রিটিশ সরকার ১৯৩৫ সালের ভারত শাসন আইনের মাধ্যমে হিন্দু ও মুসলমানদের রাজনৈতিক সমস্যা সমাধানে ব্যর্থ হলে মুসলিম লীগ মুহাম্মদ আলী জিন্নাহর 'দ্বি-জাতি' তত্ত্বের ভিত্তিতে ঐতিহাসিক লাহোর প্রস্তাব উত্থাপন করে। এর প্রধান প্রস্তাব ছিল ভারতবর্ষের উত্তর-পশ্চিম ও পূর্বাঞ্চলের যেসব অঞ্চল মুসলিম সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করা। এ প্রস্তাবের ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উদ্দীপকে দেখা যায়, 'সাম্রাজ্যবাদী শক্তি দ্বারা শাসিত শফিগঞ্জ একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসক গোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে উক্ত অঞ্চলে দুটি স্বাধীন রাষ্ট্রের জন্ম হয়, যা লাহোর প্রস্তাবের সাথে সাদৃশ্যপূর্ণ।"
        },
        {
          "label": "ঘ",
          "question": "\"প্রস্তাবের পর একটি আইনের মাধ্যমে এ অঞ্চলে দুটি স্বাধীন রাষ্ট্রের জন্ম হয়\"- প্রস্তাব ও উক্ত আইনের উল্লেখপূর্বক উক্তিটি বিশ্লেষণ করো।",
          "explanation": "প্রস্তাবের পর একটি আইন তথা ১৯৪৭ সালের ভারত স্বাধীনতা আইনের মাধ্যমে এ দুটি অঞ্চল স্বাধীন হয়। ১৯৪০ সালে মুসলিম লীগের লাহোর অধিবেশনে মুসলমানদের পৃথক রাষ্ট্র প্রতিষ্ঠার দাবি সংবলিত লাহোর প্রস্তাব গৃহীত হয়। মূলত ভারতে হিন্দু-মুসলিম দ্বন্দ্ব কংগ্রেস প্রতিষ্ঠার পর থেকেই অনুভূত হচ্ছিল। মুসলিম লীগ সভাপতি মুহম্মদ আলী জিন্নাহ তার দ্বিজাতি তত্ত্বে ঘোষণা করেন \"আমাদের সামনে উন্মুক্ত একমাত্র পথ হলো প্রধান জাতিগুলোর স্বতন্ত্র মাতৃভূমি গঠনে সহায়তা করে ভারতকে দুটি স্বশাসিত জাতীয় রাষ্ট্রে বিভক্ত করা।\" তিনি আরও বলেন, ভারতে হিন্দু-মুসলমান দুটি আলাদা জাতি। ধর্মভিত্তিক জাতি তত্ত্ব প্রয়োগ করে তিনি মুসলমানদের জন্য স্বতন্ত্র মাতৃভূমি ও রাষ্ট্র দাবি করেন। লাহোর প্রস্তাবের দাবিগুলোর ভিত্তিতে ১৯৪৭ সালের ভারত স্বাধীনতা আইনের মাধ্যমে 'ভারত ও পাকিস্তান নামক পৃথক দুটি রাষ্ট্রের জন্ম হয়। এ আইনের প্রধান ধারাটি ছিল ব্রিটেনের ভারতীয় উপনিবেশটি ভারতীয় ইউনিয়ন' এবং পাকিস্তান নামে দুটি সম্পূর্ণ স্বাধীন ডোমিনিয়নে বিভক্ত হবে এবং ১৯৪৭ সালের ১৫ আগস্ট থেকে এই ডোমিনিয়নদ্বয়ের স্বাধীনতা কার্যকর হবে। মূলত ১৯৪৭ সালের ভারত স্বাধীনতা আইন এ উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। ১৭৫৭ সালের পলাশীর যুদ্ধের মাধ্যমে ব্রিটিশদের হাতে লুপ্ত এ অঞ্চলের স্বাধীনতা ১৯৪৭ সালের এ আইনের মাধ্যমে পুনরুদ্ধার হয়। ব্রিটিশ রাজ্যের নিয়ন্ত্রণমুক্ত হয়ে এ অঞ্চলে ভারত ও পাকিস্তান নামে দুটি স্বাধীন রাষ্ট্রের জন্ম হয়। আলোচনা শেষে তাই বলা যায়, লাহোর প্রস্তাবের ওপর ভিত্তি করেই ১৯৪৭ সালের ভারত স্বাধীনতা আইনের মাধ্যমে ভারতীয় উপমহাদেশে স্বাধীন দুটি রাষ্ট্রের জন্ম হয়।"
        }
      ]
    },
    {
      "number": "5",
      "uddipok": "ভারতের একজন ভাইসরয় যিনি ব্রিটিশ প্রধানমন্ত্রী গ্লাডস্টোনের উদারনৈতিক দলের সদস্য ছিলেন। তিনি তার আন্তরিক ও সৎ প্রচেষ্টার দ্বারা ভারতীয়দের অন্তর জয় করে ব্রিটিশ শাসনের ইতিহাসে একজন শ্রেষ্ঠ শাসকের মর্যাদা লাভ করেন।",
      "tag": "BAFSCK 23",
      "sub_questions": [
        {
          "label": "ক",
          "question": "'পাঞ্জাব ভূমি হস্তান্তর আইন' কে প্রণয়ন করেন?",
          "explanation": "পাঞ্জাব ভূমি হস্তান্তর আইন প্রণয়ন করেন লর্ড কার্জন।"
        },
        {
          "label": "খ",
          "question": "লক্ষ্মৌ চুক্তি কী?",
          "explanation": "১৯১৬ সালে কংগ্রেস ও মুসলিম লীগ উত্তর ভারতের লক্ষ্ণৌতে ভারতের শাসনতান্ত্রিক সংস্কারের প্রশ্নে একটি সমঝোতায় পৌঁছে, যা 'লক্ষ্ণৌ চুক্তি' নামে পরিচিত। লক্ষ্ণৌ চুক্তি হচ্ছে ব্রিটিশ শাসনাধীন উপমহাদেশে হিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষৌ চুক্তির ভূমিকা ছিল অপরিসীম।"
        },
        {
          "label": "গ",
          "question": "উদ্দীপকের যে ভাইসরয়ের কথা বলা হয়েছে তার সংস্কারমূলক কার্যাবলি আলোচনা করো।",
          "explanation": "উদ্দীপকে ভাইসরয় লর্ড রিপনের কথা বলা হয়েছে। লর্ড রিপন মূলত সংস্কার কার্যক্রমের জন্যই অধিক পরিচিত। নিম্নে তার তিনটি সংস্কারমূলক কাজ তুলে ধরা হলো: লর্ড রিপন ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত সংবাদপত্র আইন রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক বিষয়ে মতামত প্রকাশে পূর্ণ স্বাধীনতা দেন। লর্ড রিপনের আরেকটি গুরুত্বপূর্ণ কীর্তি হলো ১৮৮৫ সালের রাজস্ব ও প্রজাস্বত্ব আইন। বাংলাদেশ ও অযোধ্যার রায়তদের অবস্থার উন্নতির জন্য তিনি এ • প্রজাস্বত্ব আইন প্রণয়ন করেন। লর্ড রিপনের সবচেয়ে গুরুত্বপূর্ণ কীর্তি হলো ইলবার্ট বিল প্রণয়ন। এ বিলের মাধ্যমে তিনি ভারতীয় এবং ইউরোপীয়দের ৪ মধ্যে জাতিগত বৈষম্য নিরসনের মাধ্যমে ভারতীয় বিচারকদের ইউরোপীয় অপরাধীদের বিচার করার ক্ষমতা প্রদান করেন, যা ইতিপূর্বে ছিল না। যদিও পরবর্তীতে এ বিল সংশোধিত হয়। কিন্তু এ বিল নিয়ে ভারত ও ইউরোপীয়দের মধ্যে দ্বন্দ্ব ভারতবাসীর মাঝে জাতীয়তাবাদের সৃষ্টি করে। উদ্দীপকে বলা হয়েছে, ভারতে একজন ভাইসরয় ছিলেন যিনি ব্রিটিশ' প্রধানমন্ত্রী গ্লাডস্টোনের উদারনৈতিক দলের সদস্য ছিলেন। Bengal Municiple Act প্রণয়ন তার অবিস্মরণীয় কীর্তি। উদ্দীপকের এই ভাইসরয় মূলত লর্ড রিপনেরই প্রতিচ্ছবি। কেননা উদ্দীপকের তথ্য লর্ড রিপনের সাথেই সাদৃশ্যপূর্ণ। তাই বলা যায়, উদ্দীপকে ভাইসরয় লর্ড রিপনের কথা বলা হয়েছে।"
        },
        {
          "label": "ঘ",
          "question": "'ব্রিটিশ সাম্রাজ্যবাদী নীতির ঘোর বিরোধিতা করে তিনি ভারতীয়দের রাজনৈতিক আশা-আকাঙ্ক্ষার মর্যাদা দেন'- উক্তিটির যথার্থতা বিচার করো।",
          "explanation": "সে লর্ড রিপন ব্রিটিশ সাম্রাজ্যবাদী নীতির ঘোর বিরোধিতা করে ভারতীয়দের আশা-আকাঙ্ক্ষার মর্যাদা দেন। উদ্দীপকে যে শাসকের কথা বলা হয়েছে তিনি সাম্রাজ্যবাদ নীতির বিরোধী ছিলেন। ভারতবাসীর আশা-আকাঙ্ক্ষার প্রতি শ্রদ্ধাশীল এই শাসক রাজনীতির ক্ষেত্রে উদারনীতি অবলম্বন করে জনসাধারণকে স্থানীয় স্বায়ত্তশাসনে উৎসাহিত করেন। লর্ড রিপনের ক্ষেত্রেও অনুরূপ দৃষ্টান্ত পরিলক্ষিত হয়। লর্ড রিপন কলকাতা আসার পূর্বে ইংল্যান্ডের প্রধানমন্ত্রী গ্লাডস্টোনের উদারনৈতিক দলের সদস্য ছিলেন ১৮৫২ থেকে ১৮৭৯ সাল পর্যন্ত। পরবর্তীতে লর্ড লিটনের পদত্যাগের পর তিনি ভারতের ভাইসরয় নিযুক্ত হন ১৮৮০ সালে। তিনি সাম্রাজ্যবাদী নীতির বিরোধী ছিলেন। পাশাপাশি ভারতবাসীর রাজনৈতিক আশা-আকাঙ্ক্ষার প্রতি শ্রদ্ধা রেখে রাজনীতির ক্ষেত্রে উদারনীতি অবলম্বন করে জনসাধারণকে স্থানীয় স্বায়ত্তশাসনে উৎসাহিত করেন। এভাবে অতি অল্প সময়ের মধ্যেই লর্ড রিপন একজন উদারপন্থি ও শান্তিপ্রিয় শাসক হিসেবে ভারতবাসীর নিকট পরিচিতি লাভ করেন। উপরের আলোচনা শেষে বলা যায়, যেখানে লর্ড রিপনের পূর্ববর্তী শাসকরা সাম্রাজ্যবাদী নীতিকে প্রাধান্য দিয়েছিলেন সেখানে লর্ড রিপন এর ঘোর বিরোধী ছিলেন। তাই বলা যায়, তিনি ভারতীয়দের রাজনৈতিক আশা- আকাঙ্ক্ষার মর্যাদা দিয়েছেন।"
        }
      ]
    },
    {
      "number": "6",
      "uddipok": "একটি সামাজিক অনুষ্ঠানের বক্তব্যে একজন বক্তা উর্দু এবং ফার্সি ভাষায় বক্তৃতা করলেন। পরে তা আবার বাংলায়ও অনুবাদ করেন। অনুষ্ঠান শেষে বক্তা একজন শ্রোতাকে তার বক্তব্যের মূল্যায়ন করতে। বলেন। শ্রোতা তাকে বলেন, আপনি নিজ ভাষাতে বক্তব্য দিলেই ভালো করতেন।",
      "tag": "DB, RB, JB 22,BAFSCK 23",
      "sub_questions": [
        {
          "label": "ক",
          "question": "কে সর্বপ্রথম গণপরিষদে বাংলাকে অন্যতম রাষ্ট্রভাষা করার প্রস্তাব দেন?",
          "explanation": "ধীরেন্দ্রনাথ দত্ত সর্বপ্রথম গণপরিষদে বাংলাকে অন্যতম রাষ্ট্রভাষা করার প্রস্তাব দেন।"
        },
        {
          "label": "খ",
          "question": "লর্ড রিপনের শিক্ষা সংস্কার ব্যাখ্যা করো।",
          "explanation": "লর্ড রিপনের উল্লেখযোগ্য সংস্কারগুলোর অন্যতম শিক্ষা সংস্কার। লর্ড রিপন ভারতের মানুষকে আধুনিক শিক্ষায় শিক্ষিত করতে ১৮৮২ সালে স্যার উইলিয়াম হান্টারের নেতৃত্বে একটি শিক্ষা কমিশন গঠন করেন। 'হান্টার কমিশন' প্রাথমিক শিক্ষার জন্য বিদ্যালয় স্থাপন, মাধ্যমিক শিক্ষাকে দুই ভাগ করা, উচ্চ শিক্ষার উপর থেকে সরকারি নিয়ন্ত্রণ প্রত্যাহার, নারীশিক্ষা ও মুসলিম সম্প্রদায়ের মধ্যে শিক্ষা বিস্তারের সুপারিশ করে। হান্টার কমিশনের অধিকাংশ সুপারিশ সরকার গ্রহণ করে। এর ফলে ভারতবাসীর শিক্ষা গ্রহণের পথ সহজ ও উন্মুক্ত হয়।"
        },
        {
          "label": "গ",
          "question": "উদ্দীপকে বর্ণিত শ্রোতার বক্তব্যে যে আন্দোলনের বাহঃপ্রকাশ ঘটেছে তা ব্যাখ্যা করো।",
          "explanation": "উদ্দীপকে বর্ণিত শ্রোতার বক্তব্যে ভাষা আন্দোলনের বহিঃপ্রকাশ ঘটেছে। পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের প্রতি বৈষম্যমূলক নীতি গ্রহণ করে। পাকিস্তানের সংখ্যাগরিষ্ঠের ভাষা বাংলা হওয়া সত্ত্বেও তারা এদেশের সংস্কৃতিকে ধ্বংস করার জন্য উর্দুকে রাষ্ট্রভাষা করার চক্রান্ত করে। এ চক্রান্তের বিরুদ্ধে পূর্ব বাংলার জনগণ মাতৃভাষার মর্যাদা রক্ষার দাবিতে আন্দোলন শুরু করে, যেটি ইতিহাসে ভাষা আন্দোলন নামে খ্যাত। উদ্দীপকে বর্ণিত শ্রোতার বক্তব্যে এ আন্দোলনের বহিঃপ্রকাশ লক্ষণীয়। উদ্দীপকে দেখা যায়, একটি সামাজিক অনুষ্ঠানে একজন বক্তা উর্দু এবং ফার্সি ভাষায় বক্তৃতা দেয়ার পর আবার বাংলায় অনুবাদ করেন। অনুষ্ঠান শেষে একজন শ্রোতা তাকে বলেন, আপনি নিজ ভাষাতে বক্তব্য দিলেই ভালো করতেন। শ্রোতার এ বক্তব্যে ভাষা আন্দোলনের প্রতিচ্ছবি ফুটে উঠেছে। কেননা, এ আন্দোলন ছিল মাতৃভাষার মর্যাদা রক্ষার দাবিতে সংঘটিত আন্দোলন। পাকিস্তানি শাসকগোষ্ঠীর অগণতান্ত্রিক মনোভাব ও বৈষম্যমূলক আচরণের পরিপ্রেক্ষিতে এ আন্দোলন শুরু হয়। পাকিস্তানের ৫৬.৪০ শতাংশের মুখের ভাষা বাংলা হওয়া সত্ত্বেও সংখ্যালঘিষ্ঠ মাত্র ৩.২৭ শতাংশের মুখের ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সবাই এ বৈষম্যমূলক আচরণের বিরুদ্ধে প্রতিবাদ জানায়। তারা বাংলা ভাষার মর্যাদা রক্ষার্থে দেশব্যাপী তীব্র আন্দোলন গড়ে তোলে। ১৯৫২ সালে ২১ ফেব্রুয়ারি এ -আন্দোলন চূড়ান্ত রূপ লাভ করে। এ দিন সরকারের জারি করা ১৪৪ ধারা ভঙ্গ করে বাঙালি রাজপথে নামলে পুলিশ তাদের ওপর গুলি চালায়। পুলিশের গুলিতে শহিদ হন রফিক, বরকত, শফিউর, জব্বার, সালাম প্রমুখ। তাদের আত্মত্যাগের বিনিময়ে বাংলা রাষ্ট্রভাষার মর্যাদা লাভ করে। বাংলা ভাষার মর্যাদা রক্ষায় বাঙালির এ আত্মত্যাগের প্রতি গভীর শ্রদ্ধা প্রদর্শনই উদ্দীপকে বর্ণিত শ্রোতার বক্তব্যে প্রকাশ পেয়েছে।"
        },
        {
          "label": "ঘ",
          "question": "'উত্ত আন্দোলনের মাধ্যমে অর্জিত ভাষাটি পৃথিবীতে দেশটির মর্যাদা বৃদ্ধি করেছে'- পাঠ্যপুস্তকের আলোকে বিশ্লেষণ করো।",
          "explanation": "'উক্ত আন্দোলন তথা ভাষা আন্দোলনের মাধ্যমে অর্জিত ভাষাটি পৃথিবীতে দেশটির মর্যাদা বৃদ্ধি করেছে'- উক্তিটি যথার্থ। ১৯৫২ সালের ভাষা আন্দোলনের ইতিহাস বর্তমানে জাতীয়তার গণ্ডি পেরিয়ে আন্তর্জাতিক পরিমণ্ডলে স্বীকৃত। একুশে ফেব্রুয়ারি এখন আন্তর্জাতিক মাতৃভাষা দিবস। বিশ্বের প্রতিটি দেশ ২১ ফেব্রুয়ারিতে বাঙালি ভাষা শহিদদের স্মরণ করে গভীর শ্রদ্ধায় যা পরোক্ষভাবে দেশটির মর্যাদা বৃদ্ধি করেছে। ভাষা আন্দোলন বাঙালির প্রথম স্বাধিকার আন্দোলন। এ আন্দোলনের ফলে বাংলাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। পৃথিবীতে বাঙালিই একমাত্র জাতি, যারা মাতৃভাষাকে রাষ্ট্রভাষা হিসেবে প্রতিষ্ঠিত করতে নিজেদের জীবন উৎসর্গ করেছে। তাদের এ অবদান চিরকাল স্মরণীয়। ভাষা আন্দোলনের এ বীর শহিদদের আত্মত্যাগের প্রতি শ্রদ্ধা এবং মানুষের জীবনে মাতৃভাষার গুরুত্ব উপলব্ধির জন্য \"Mother Language Lovers of the World\" নামে একটি সংগঠন ২১ শে ফেব্রুয়ারিকে 'আন্তর্জাতিক মাতৃভাষা দিবস' হিসেবে স্বীকৃতি আদায়ে জাতিসংঘের মহাসচিব বরাবর একটি পত্র প্রেরণ করেন। ১৯৯৯ সালের ১৭ নভেম্বর ইউনেস্কোর ঘোষণায় বলা হয়, \"21 February is proclaimed International Mother Language Day through the world to commemorate the martyrs who sacrificed their lives on this day in 1952\"। ইউনেস্কোর এ স্বীকৃতিতে আন্তর্জাতিক সম্প্রদায়ের কাছে বাংলা ভাষা ও বাংলাদেশের মর্যাদা বৃদ্ধি পেয়েছে। ২০১০ সাল থেকে জাতিসংঘের সদস্য রাষ্ট্রগুলোতে ২১ ফেব্রুয়ারি আন্তর্জাতিক মাতৃভাষা দিবস পালিত হয়ে আসছে। ভাষা আন্দোলনের এ বীর শহিদদের রক্তের বিনিময়ে প্রতিষ্ঠিত শহিদ মিনার যেমন আজ কালের সাক্ষ্য বহন করছে তেমনি বাংলা ভাষা আজ বাংলাদেশের সীমা ছাড়িয়ে আন্তর্জাতিক অঙ্গনে ভাষার চেতনা বিকাশে এক যুগান্তকারী এবং গুরুত্বপূর্ণ ভূমিকা পালন করছে। সার্বিক আলোচনার প্রেক্ষিতে বলা যায়, ভাষা আন্দোলনের মাধ্যমে অর্জিত বাংলা ভাষা পৃথিবীতে বাংলাদেশের মর্যাদা বৃদ্ধি করেছে।"
        }
      ]
    },
    {
      "number": "7",
      "uddipok": "জনাব 'ক' তার অঞ্চলের একজন জনপ্রিয় নেতা। মানুষের সামগ্রিক কল্যাণের জন্য তিনি কাজ করেন। এলাকার মানুষের অধিকার আদায়ের নিমিত্তে সরকারের নিকট তিনি কয়েকটি দাবি পেশ করেন। তার • দাবিসমূহ ঐ এলাকার মানুষের মুক্তির দাবিতে পরিণত হয়।",
      "tag": "BAFSCK 23",
      "sub_questions": [
        {
          "label": "ক",
          "question": "বাংলাদেশের প্রথম সাধারণ নির্বাচন হয়েছিল কত সালে?",
          "explanation": "বাংলাদেশের প্রথম সাধারণ নির্বাচন হয়েছিল ১৯৭৩ সালে।"
        },
        {
          "label": "খ",
          "question": "যুক্তফ্রন্ট কেন গঠন করা হয়েছিল?",
          "explanation": "মুসলিম লীগকে নির্বাচনে মোকাবিলা করাই ছিল যুক্তফ্রন্ট গঠনের মূল উদ্দেশ্য। ১৯৫৪ সালের নির্বাচনে সদ্য প্রতিষ্ঠিত রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা নেয়। এরই পরিপ্রেক্ষিতে যুক্তফ্রন্ট গঠিত হয়। যুক্তফ্রন্ট ছিল একটি নির্বাচনি মোর্চা। কোনো আদর্শিক ভিত্তিতে নয়, বরং নির্বাচনে জয়লাভ এবং মুসলিম লীগকে মোকাবিলার জন্যই এ মোর্চা গঠন করা হয়েছিল।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের যে ঘটনার মিল রয়েছে তার পটভূমি উল্লেখ করো।",
          "explanation": "উদ্দীপকের ঘটনার সাথে আমার পাঠ্যবইয়ের বঙ্গবন্ধু শেখ মুজিবুর রহমানের ছয় দফা দাবি উত্থাপনের মিল রয়েছে। পাকিস্তানি শাসন ও শোষণ থেকে পূর্ব বাংলা তথা পূর্ব পাকিস্তানের জনগণকে মুক্ত করার জন্য বঙ্গবন্ধু শেখ মুজিবুর রহমান ১৯৬৬ সালে ছয় দফা কর্মসূচি ঘোষণা করেন। বঙ্গবন্ধুর উদ্দেশ্য ছিল ছয় দফা দাবি আদায়ের মাধ্যমে পূর্ব পাকিস্তানকে বৈষম্যের হাত থেকে রক্ষা করা। মূলত ভারত-পাকিস্তান যুদ্ধ অবসানের পর পূর্ব পাকিস্তানের নিরাপত্তার প্রতি পশ্চিম পাকিস্তানি সরকারের চরম অবহেলা, পাশাপাশি রাজনৈতিক, অর্থনৈতিক, প্রশাসনিক, সামরিক, শিক্ষা প্রভৃতি ক্ষেত্রে পূর্ব পাকিস্তানের প্রতি সীমাহীন বৈষম্যের বিরুদ্ধে বঙ্গবন্ধু সোচ্চার হন। ১৯৬৬ সালের ৫- ৬ ফেব্রুয়ারি লাহোরে বিরোধীদলীয় নেতারা একটি সম্মেলনের আহ্বান করেন। এ সম্মেলনে বঙ্গবন্ধু ঐতিহাসিক 'ছয় দফা' প্রস্তাব পেশ করলে সম্মেলনের নেতৃবৃন্দ তা প্রত্যাখ্যান করেন। বঙ্গবন্ধু সম্মেলন বর্জন করেন এবং ছয় দফা সাংবাদিকদের সামনে প্রকাশ করেন। ছয় দফা পরবর্তীতে বাঙালির মুক্তির সনদ হিসেবে প্রকাশ পায়। উদ্দীপকে দেখা যায়, জনাব 'ক' তার অঞ্চলে একজন জনপ্রিয় নেতা। এলাকার মানুষের সামগ্রিক কল্যাণ ও অধিকার আদায়ের নিমিত্তে সরকারের নিকট তিনি কয়েকটি দাবি পেশ করেন। তার দাবিসমূহ ঐ এলাকার গণমানুষের মুক্তির দাবিতে পরিণত হয়, যা বঙ্গবন্ধুর ছয় দফা দাবিরই প্রতিনিধিত্ব করে।"
        },
        {
          "label": "ঘ",
          "question": "উক্ত দাবিসমূহ ছিল ঐ অঞ্চলের মানুষের মুক্তির রূপরেখা- দাবির উল্লেখপূর্বক উক্তিটি বিশ্লেষণ করো।",
          "explanation": "উক্ত দাবিসমূহ অর্থাৎ ছয় দফা ছিল ঐ অঞ্চল তথা পূর্ব বাংলার মানুষের সার্বিক মুক্তির রূপরেখা- উক্তিটি যথার্থ। ১৯৬৬ সালে বঙ্গবন্ধু শেখ মুজিবুর রহমান ঐতিহাসিক 'ছয় দফা' কর্মসূচি ঘোষণা করেন। মূলত এই 'ছয় দফা' ছিল স্বায়ত্তশাসনের দাবি। পশ্চিম পাকিস্তানের অন্যায় অত্যাচারের প্রতি পূর্ব পাকিস্তানের প্রতিবাদ ছিল এই ছয় দফা। এতে মূলত একটি শাসনতান্ত্রিক কাঠামো প্রণয়নের দাবি করা হয়, যা হবে ফেডারেশনভিত্তিক। কেন্দ্রীয় সরকারের পাশাপাশি আঞ্চলিক ক্ষমতা বৃদ্ধি, পূর্ব পাকিস্তানের জন্য পৃথক ব্যাংকিং রিজার্ভ রাখা ইত্যাদির কথা ছিল 'ছয় দফা' প্রস্তাবে। পূর্ব পাকিস্তানের মানুষের অধিকার ও আশা-আকাঙ্ক্ষার বহিঃপ্রকাশ ঘটেছিল বলে বঙ্গবন্ধু শেখ মুজিবুর রহমান একে 'আমাদের বাঁচার দাবি' বলে উল্লেখ করেন। ছয় দফা দাবি ছিল বাঙালির অধিকার ও আত্মনিয়ন্ত্রণ প্রতিষ্ঠার দাবি। ১৯৫২ সালের ২১ ফেব্রুয়ারি ভাষা আন্দোলনের মধ্য দিয়ে যে বাঙালি জাতীয়তাবাদী চেতনা জন্মলাভ করেছিল, তাকে এগিয়ে নিয়েছিল ছয় দফা কর্মসূচি। ছয় দফা কর্মসূচি বাঙালি জাতিকে সংগ্রামের শক্তি যুগিয়েছিল। প্রেরণা যুগিয়েছিল স্বৈরাচারী ও গণবিরোধী শাসকের বিরুদ্ধে সোচ্চার হতে। আইয়ুব সরকার যতই বাঙালি জাতীয়তাবাদ এবং বঙ্গবন্ধুর ছয় দফা আন্দোলনকে দমন করার জন্য নিষ্ঠুরভাবে দমন-নিপীড়ন চালাচ্ছিল, ততই পূর্ব পাকিস্তানে আন্দোলন বৃদ্ধি পেতে থাকে। এরই পরিণতি ছিল ১৯৬৯ সালের গণঅভ্যুত্থান ও ১৯৭০ সালের নির্বাচনে আওয়ামী লীগের অভূতপূর্ব বিজয় অর্জন। ১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও ক্ষমতা হস্তান্তরের পরিবর্তে পাকিস্তানি শাসকগোষ্ঠী বর্বর হত্যাযজ্ঞ শুরু করলে মুক্তিযুদ্ধের সূচনা হয়। দীর্ঘ নয় মাস যুদ্ধের পর বিজয় অর্জনের মাধ্যমে বাঙালি জাতি পরাধীনতার শৃঙ্খল ভেঙে মুক্তি লাভ করে। পরিশেষে বলা যায়, ছয় দফা দাবি ছিল বাঙালি জাতির মুক্তির সনদ। যার ভিত্তিতে আন্দোলন-সংগ্রাম আর ১৯৭১ সালের ১৬ ডিসেম্বর মুক্তিযুদ্ধে চূড়ান্ত বিজয় অর্জনের মাধ্যমে স্বাধীন সার্বভৌম রাষ্ট্র হিসেবে বাংলাদেশের অভ্যুদয় ঘটে।"
        }
      ]
    },
    {
      "number": "8",
      "uddipok": "একটি দেশের নির্বাচনে ক্ষমতাসীন পার্টির পরাজয় ঘটে। নির্বাচনের ফলাফল ক্ষমতাসীন পার্টিকে ভাবনায় ফেলে দেয়। তাই ক্ষমতাসীন পার্টি বিভিন্ন অজুহাতে ক্ষমতা দিতে টালবাহানা শুরু করে। এরই প্রেক্ষিতে শুরু হয় অসহযোগ আন্দোলন।",
      "tag": "BAFSCK 23",
      "sub_questions": [
        {
          "label": "ক",
          "question": "৭ মার্চের ভাষণে বঙ্গবন্ধু কয়টি দাবি উত্থাপন করেন?",
          "explanation": "৭ মার্চের ভাষণে বঙ্গবন্ধু ৪টি দাবি উত্থাপন করেন।"
        },
        {
          "label": "খ",
          "question": "ঐতিহাসিক আগরতলা মামলা কী? ব্যাখ্যা করো।",
          "explanation": "ঐতিহাসিক আগরতলা মামলা ছিল আইয়ুব খানের শাসনামলের সর্বাপেক্ষা প্রহসনমূলক ঘটনা। ১৯৬৮ সালের ১৮ জানুয়ারি ষড়যন্ত্র পরিকল্পনা ও পরিচালনার অভিযোগ এনে বঙ্গবন্ধু শেখ মুজিবুর রহমানকে প্রধান আসামী করে মোট ৩৫ জনের বিরুদ্ধে একটি মামলা দায়ের করা হয়। এটাই 'আগরতলা মামলা' নামে খ্যাত। তাদের বিপক্ষে অভিযোগ করা হয় যে, তারা পূর্ব পাকিস্তানকে পশ্চিম পাকিস্তান হতে পৃথক করতে সামরিক অভ্যুত্থান ঘটানোর পরিকল্পনা করেন।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন নির্বাচনের সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের সাথে আমার পাঠ্যবইয়ের ১৯৭০ সালের নির্বাচনের সাদৃশ্য লক্ষ করা যায়। ১৯৭০ সালের নির্বাচন ছিল সর্বজনীন ভোটাধিকারের ভিত্তিতে অনুষ্ঠিত ঐক্যবদ্ধ পাকিস্তানের প্রথম ও শেষ সাধারণ নির্বাচন। এ নির্বাচনে আওয়ামী লীগ পূর্ব পাকিস্তানের জন্য নির্ধারিত জাতীয় পরিষদের ১৬৯টি আসনের মধ্যে ১৬৭টি এবং প্রাদেশিক পরিষদের ৩১০টি আসনের মধ্যে ২৯৮টি আসন লাভ করে পাকিস্তানের একক সংখ্যাগরিষ্ঠ দলে পরিণত হয়। কিন্তু পাকিস্তানের শাসকগোষ্ঠী আওয়ামী লীগের কাছে ক্ষমতা হস্তান্তর না করে - টালবাহানা শুরু করে। প্রেসিডেন্ট ইয়াহিয়া খান ১৯৭১ সালের ১ মার্চ জাতীয় - পরিষদের অধিবেশন অনির্দিষ্টকালের জন্য স্থগিত ঘোষণা করলে বঙ্গবন্ধু - ২ মার্চ ঢাকায় এবং ৩ মার্চ সারা দেশে হরতাল আহ্বান করেন। ৭ মার্চ রেসকোর্স ময়দানে ঐতিহাসিক ভাষণের মাধ্যমে আন্দোলন চালিয়ে যাওয়ার কথা বলেন। প্রশাসন, আইন-শৃঙ্খলা বাহিনী, আমদানি-রপ্তানি কার্যক্রম, শিক্ষাপ্রতিষ্ঠান এবং সরকারি অফিস-আদালতে তার নির্দেশ পালিত হয়। এর ফলে গোটা পূর্ব পাকিস্তানে সরকারি কর্মকাণ্ড অচল হয়ে পড়ে, যা 'অসহযোগ আন্দোলন' নামে অভিহিত। উদ্দীপকেও দেখা যায়, একটি দেশের নির্বাচনে ক্ষমতাসীন পার্টি, পরাজিত হলেও বিভিন্ন অজুহাতে ক্ষমতা হস্তান্তরে টালবাহানা শুরু করে। এরই প্রেক্ষিতে শুরু হয় অসহযোগ আন্দোলন যা উপরে আলোচিত ১৯৭০ সালের নির্বাচন ও বঙ্গবন্ধুর ডাকে পালন করা অসহযোগ আন্দোলনের সাথে সাদৃশ্যপূর্ণ। তাই বলা যায়, উদ্দীপকের নির্বাচনের সাথে উপরে আলোচিত ১৯৭০ সালের নির্বাচনের সাদৃশ্য রয়েছে।"
        },
        {
          "label": "ঘ",
          "question": "উক্ত নির্বাচন বাংলাদেশের স্বাধীনতাকে ত্বরান্বিত করেছিল- উক্তিটি বিশ্লেষণ করো।",
          "explanation": "'উক্ত নির্বাচন তথা ১৯৭০ সালের নির্বাচন বাংলাদেশের স্বাধীনতাকে ত্বরান্বিত করেছিল'- উক্তিটি যথার্থ। স্বাধীন সার্বভৌম বাংলাদেশের অভ্যুদয়ের পেছনে ১৯৭০ সালের নির্বাচনের গুরুত্ব অনেক। পাকিস্তানি শাসনামলে ১৯৫৪ সালের নির্বাচনের পর এটিই ছিল সবচেয়ে বেশি অবাধ ও নিরপেক্ষ নির্বাচন। ১৯৪৭ সালের পর থেকে বাঙালি জাতি ভাষা, সাহিত্য ও সংস্কৃতি সর্বক্ষেত্রে যে স্বাতন্ত্র্য দাবি করে আসছিল, ১৯৭০ সালের নির্বাচনে বাঙালির সে স্বাতন্ত্র্য পরিচয়ের বিজয় ঘটে। পূর্ব বাংলার জনগণ স্বায়ত্তশাসনের যে দাবি করে আসছিল তা পশ্চিম পাকিস্তানি শাসকগোষ্ঠী অবৈধ বলে ঘোষণা করে। এ নির্বাচনের ফলে ছয় দফাভিত্তিক স্বায়ত্তশাসনের দাবির বৈধতা প্রমাণিত হয়। সর্বোপরি ইয়াহিয়া খানের ঘোষণা অনুযায়ী নির্বাচিত সরকারের হাতে ক্ষমতা হস্তান্তরের সময় এলে তিনি তা না করে নিরীহ বাঙালির ওপর সেনাবাহিনীর মাধ্যমে গণহত্যা চালান। শুরু হয় বাংলার মানুষের মুক্তির সশস্ত্র সংগ্রাম, যার পরিণতিতে ১৯৭১ সালের ১৬ ডিসেম্বর মুক্তিযুদ্ধে বাঙালি চূড়ান্ত বিজয় অর্জনের মাধ্যমে পৃথিবীর বুকে বাংলাদেশ নামে একটি সার্বভৌম রাষ্ট্রের জন্ম হয়। উপরের, আলোচনা শেষে বলা যায়, স্বাধীন সার্বভৌম বাংলাদেশের অভ্যুদয়ে ১৯৭০-এর নির্বাচনের গুরুত্ব ও প্রভাব ছিল সূদূরপ্রসারী ও তাৎপর্যপূর্ণ।"
        }
      ]
    },
    {
      "number": "9",
      "uddipok": "২০২১ খ্রিষ্টাব্দের মে মাসে ইসরায়েলি সামরিক বাহিনী আকস্মিকভাবে ফিলিস্তিনের গাজা উপত্যাকায় হামলা চালায়। এই হামলায় স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে নিহত হয়। সবকিছু ধ্বংসস্তূপে পরিণত হয়। এর পরিপ্রেক্ষিতে উক্ত দেশটি স্বাধীনতার ঘোষণা দিয়ে দেয়।",
      "tag": "BAFSCK 23",
      "sub_questions": [
        {
          "label": "ক",
          "question": "কাকে বেলুচিস্তানের কসাই বলা হয়?",
          "explanation": "টিক্কা খানকে বেলুচিস্তানের কসাই বলা হয়।"
        },
        {
          "label": "খ",
          "question": "পাক-ভারত যুদ্ধ কেন হয়?",
          "explanation": "১৯৬৫ সালে পাক-ভারত যুদ্ধের প্রধান কারণ কাশ্মীর দখলদারিত্ব সংক্রান্ত দ্বন্দ্ব। ১৯৪৭ সালে ভারত বিভক্তির পর উদ্ধৃত কাশ্মীর সমস্যাকে কেন্দ্র করে পাকিস্তান ও ভারতের মধ্যে যে মনস্তাত্ত্বিক, রাজনৈতিক ও সামরিক প্রতিযোগিতা শুরু হয় তার দ্বিতীয় বহিঃপ্রকাশ হলো ১৯৬৫ সালের পাক- ভারত যুদ্ধ। এ যুদ্ধে কাশ্মীরের দুই-তৃতীয়াংশ (জম্মু ও কাশ্মীর) ভারতের নিয়ন্ত্রণ ও এক-তৃতীয়াংশ পাকিস্তানের নিয়ন্ত্রণে আসার পর থেকেই সমগ্র কাশ্মীরের ওপর দখলদারিত্ব প্রতিষ্ঠার অভিপ্রায়ে দেশ দুটির নানা প্রচেষ্টা ও প্রয়াসের ফলশ্রুতিতে ১৯৬৫ সালে পাক-ভারত যুদ্ধ সংঘটিত হয়।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের যে ঘটনার মিল রয়েছে তার পটভূমি ও স্বরূপ বর্ণনা করো।",
          "explanation": "উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির ওপর পাক-হানাদার বাহিনী কর্তৃক গণহত্যার সাদৃশ্য বিদ্যমান। ১৯৭০ এর নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পাকিস্তানি সামরিক জান্তা ইয়াহিয়া খান ক্ষমতা হস্তান্তরে টালবাহানা শুরু করে। এরূপ পরিস্থিতিতে বঙ্গবন্ধু ঐতিহাসিক ৭ মার্চের ভাষণে ঘোষণা দেন 'এবারের সংগ্রাম আমাদের মুক্তির সংগ্রাম। এবারের সংগ্রাম স্বাধীনতার সংগ্রাম।' আন্দোলনের চাপে প্রেসিডেন্ট ইয়াহিয়া খান ২৫ মার্চ জাতীয় পরিষদের অধিবেশন আহ্বান করলেও ভুট্টোর চাপে তা স্থগিত করেন। পরবর্তীতে তারা আলোচনার নামে কালক্ষেপণ শুরু করে। এদিকে ১৯ মার্চ থেকে সেনাবাহিনীর ইস্ট বেঙ্গল রেজিমেন্টের বাঙালি সৈন্যদের নিরস্ত্র করা শুরু হয়। বাঙালি সৈনিকদের নিরস্ত্র করার জন্য কৌশল হিসেবে ২০ মার্চ পূর্ব পাকিস্তানে অবস্থানরত পাকিস্তানি সেনাদের অস্ত্র জমাদানের নির্দেশ দেওয়া হয়। একই দিন ঢাকা ক্যান্টনমেন্টে ইয়াহিয়া খান 'তার ঊর্ধ্বতন সামরিক কর্মকর্তাদের সাথে বৈঠকে মিলিত হন। জেনারেল টিক্কা খানসহ শীর্ষ কর্মকর্তাদের সাথে বৈঠক শেষে ইয়াহিয়া খান কুখ্যাত Operation Search Light-এর অনুমোদন দেন। প্রসঙ্গত, ২৫ মার্চ রাতে পাকিস্তানি সেনাবাহিনীর ঢাকায় পরিচালিত অ গণহত্যা অভিযানেরই সাংকেতিক নাম ছিল 'অপারেশন সার্চলাইট'। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের ত সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চ লাইট'। ২৫ মার্চ রাতে রাও ফরমান আলীর নেতৃত্বে পুরনো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম ি নির্যাতন চালানো হয়। এছাড়া রাজারবাগ পুলিশ লাইন, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লাখ বাঙালির জীবন প্রদীপ নিভিয়ে দেয়। উদ্দীপকের বর্ণনায় দেখা যায়, ইসরায়েলি সামরিক বাহিনী ফিলিস্তিনের গাজা উপত্যকায় হামলা চালিয়ে স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে হত্যা করে। ব্যবসা প্রতিষ্ঠান, ঘর-বাড়ি, পত্রিকা অফিস, স্কুল-কলেজ, পেট্রোল পাম্পসহ অনেক কিছ ধ্বংসমপে পরিণত হয়। যা ১৯৭১ সালের ২৫ মার্চ রাতে পাকবাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "উক্ত দেশটি স্বাধীনতার ঘোষণা দিয়ে দেয়- উক্তিটির আলোকে স্বাধীনতার ঘোষণা ও তার গুরুত্ব বিশ্লেষণ করো।",
          "explanation": "উত্ত দেশটি তথা বাংলাদেশের স্বাধীনতা ঘোষণার তাৎপর্য অনেক। ১৯৭১ সালের ২৫ মার্চ দিবাগত রাত ১:৩০ টায় (২৬ মার্চের প্রথম প্রহরে) বঙ্গবন্ধু শেখ মুজিবুর রহমানকে তার ধানমন্ডির ৩২ নম্বর বাসা থেকে গ্রেফতার করা হয়। গ্রেফতার হওয়ার পূর্বে বঙ্গবন্ধু বাংলাদেশের স্বাধীনতার ঘোষণা দেন। মুক্তিযুদ্ধ চলাকালে পশ্চিম পাকিস্তানের মিয়ানওয়ালি কারাগারে তিনি বন্দি ছিলেন। বঙ্গবন্ধু ১৯৭১ সালের ২৬ মার্চ প্রথম প্রহরে বাংলাদেশের স্বাধীনতার ঘোষণা করেন। বঙ্গবন্ধু বলে ন, \"ইহাই হয়ত আমার শেষ বার্তা, আজ হইতে বাংলাদেশ স্বাধীন। আমি বাংলাদেশের জনগণকে আহ্বান জানাইতেছি, যে যেখানে আছে, যার যা কিছু আছে তাই নিয়ে রুখে দাঁড়াও, সর্বশক্তি দিয়ে হানাদার বাহিনীকে প্রতিরোধ করো। পাকিস্তানি দখলদার বাহিনীর শেষ সৈন্যটিকে বাংলার মাটি হতে বিতাড়িত না করা পর্যন্ত এবং চূড়ান্ত বিজয় অর্জন না করা পর্যন্ত লড়াই চালিয়ে যাও।\" বঙ্গবন্ধুর এ আহ্বানে সাড়া দিয়ে বাঙালি জাতি মুক্তির সংগ্রামে ঝাঁপিয়ে পড়ে। স্বাধীনতার সংগ্রামকে আইনগত ভিত্তি দেওয়ার জন্য বাংলাদেশের অস্থায়ী সরকার ১৯৭১ সালের ১০ এপ্রিল স্বাধীনতার ঘোষণাপত্র বা সনদ জারি করে। বাঙালি দেশমাতৃকার মুক্তির জন্য বঙ্গবন্ধুর আহ্বানকে আদর্শ হিসেবে অনুসরণ করে। দীর্ঘ নয় মাস রক্তক্ষয়ী সংগ্রামের মাধ্যমে বাংলাদেশের চূড়ান্ত বিজয় অর্জিত হয়।"
        }
      ]
    },
    {
      "number": "10",
      "uddipok": "একটি অঞ্চলের জনগণ কেন্দ্রীয় সরকারের বিমাতাসুলভ আচরণের কারণে নির্বাচিত জনপ্রতিনিধিদের নেতার স্বাধীনতা ঘোষণার প্রেক্ষিতে একটি সরকার গঠন করে। উক্ত সরকার নবপ্রতিষ্ঠিত রাষ্ট্রের আন্তর্জাতিক স্বীকৃতি আদায়ের লক্ষ্যে ব্যাপক কূটনৈতিক তৎপরতা চালায়।",
      "tag": "BAFSCK 23",
      "sub_questions": [
        {
          "label": "ক",
          "question": "মুজিবনগর সরকারের মন্ত্রণালয় ছিল কতটি?",
          "explanation": "মুজিবনগর সরকারের মন্ত্রণালয় ছিল ১২টি।"
        },
        {
          "label": "খ",
          "question": "একজন প্রতিবাদী নেতা হিসেবে মওলানা আব্দুল হামিদ খান ভাসানীর ভূমিকা মূল্যায়ন করো।",
          "explanation": "মওলানা আব্দুল হামিদ খান ভাসানী ছিলেন যেকোনো অন্যায়- অত্যাচারের বিরুদ্ধে সদা জাগরূক একজন প্রতিবাদী নেতা। মওলানা ভাসানী ছিলেন মজলুম জননেতা। তার রাজনীতির মূল লক্ষ্য ছিল কৃষকদের জীবনমানের উন্নয়ন করা। দীর্ঘ রাজনৈতিক জীবনে তিনি অন্যায়-অবিচারের বিরুদ্ধে প্রতিবাদ অব্যাহত রেখেছেন। ১৯৩৭ সালে মুসলিম লীগে যোগদান করে তিনি লাইন প্রথা বিরোধী আন্দোলনে নেতৃত্ব দেন। ভাষা আন্দোলনে যুক্ত থাকার অভিযোগে তিনি ১৬ মাস কারাভোগ করেন। এছাড়া উনসত্তরের গণঅভ্যুত্থানের সময় পুলিশী নির্যাতনের প্রতিবাদে তিনি ঢাকা শহরে হরতাল আহ্বান করেছিলেন।"
        },
        {
          "label": "গ",
          "question": "উদ্দীপকে বর্ণিত সরকারের সাথে তোমার পাঠ্যবইয়ের কোন সরকারের সাদৃশ্য রয়েছে? তার গঠন ও কার্যাবলি ব্যাখ্যা করো।",
          "explanation": "উদ্দীপকে বর্ণিত সরকারের সাথে আমার পাঠ্যবইয়ে বর্ণিত মুজিবনগর সরকারের সাদৃশ্য রয়েছে। উদ্দীপকে দেখা যায়, একটি অঞ্চলের জনগণ কেন্দ্রীয় সরকারের বিমাতাসুলভ আচরণের কারণে নির্বাচিত জনপ্রতিনিধিদের নেতার স্বাধীনতা ঘোষণার প্রেক্ষিতে একটি সরকার গঠন করে। এটি মূলত মুজিবনগর সরকারের গঠনের প্রেক্ষাপটের সাথে সাদৃশ্যপূর্ণ। ১২টি মন্ত্রণালয় নিয়ে মুজিবনগর সরকার গঠিত হয়েছিল। ১৯৭১ সালের ১০ এপ্রিল গঠিত এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। এছাড়া, সৈয়দ নজরুল ইসলাম উপরাষ্ট্রপতি (অস্থায়ী রাষ্ট্রপতি), তাজউদ্দীন আহমদ প্রধানমন্ত্রী, খন্দকার মোশতাক আহমেদ পররাষ্ট্র, আইন ও সংসদ বিষয়াবলি, এ.এইচ. এম. কামারুজ্জামান স্বরাষ্ট্র, ত্রাণ ও পুনর্বাসন এবং ক্যাপ্টেন এম. মনসুর আলী অর্থ, রাজস্ব, বাণিজ্য, শিল্প ও যোগাযোগ মন্ত্রণালয়ের দায়িত্ব পেয়েছিলেন। ১৯৭১ সালের ৭ এপ্রিল শপথ গ্রহণ করে মুজিবনগর সরকার মুক্তিযুদ্ধ পরিচালনার সার্বিক দায়িত্ব গ্রহণ করে। এ সরকার দেশের সামরিক ও বেসামরিক নাগরিকদের নিয়ে মুক্তিবাহিনী গঠন করে। এছাড়া মুক্তিযুদ্ধকে সঠিকভাবে পরিচালনার জন্য সমগ্র দেশকে ১১টি সেক্টরে ভাগ করা, মুক্তিযোদ্ধাদের প্রশিক্ষণের ব্যবস্থা ও তাদের জন্য অস্ত্র-রসদ সরবরাহ করা ইত্যাদি ছিল এ সরকারের কার্যক্রমের অংশ।"
        },
        {
          "label": "ঘ",
          "question": "উক্ত সরকারের কূটনৈতিক কার্যক্রমের ফলে একটি স্বাধীন সার্বভৌম রাষ্ট্রের প্রতিষ্ঠা সহজতর হয়েছিল- উক্তিটি বিশ্লেষণ করো।",
          "explanation": "উক্ত সরকার তথা মুজিবনগর সরকারের কূটনৈতিক কার্যক্রমের ফলে একটি স্বাধীন সার্বভৌম রাষ্ট্রের প্রতিষ্ঠা সহজতর হয়েছিল।- উক্তিটি যথার্থ। মুক্তিযুদ্ধ ও বাঙালির প্রতি বিশ্বব্যাপী সে সহানুভূতির সৃষ্টি হয়েছিল তা ছিল বহির্বিশ্বে মুজিবনগর সরকারের কূটনৈতিক তৎপরতারই ফল। এ সরকারের কূটনৈতিক তৎপরতার মুখ্য উদ্দেশ্য ছিল দুইটি। ১. বাংলাদেশের মুক্তিযুদ্ধের প্রতি সমর্থন আদায় করা। ২. মুক্তিযুদ্ধের জন্য তহবিল সংগ্রহ করা। মুজিবনগর সরকার ঢাকা বিশ্ববিদ্যালয়ের উপাচার্য বিচারপতি আবু সাঈদ চৌধুরীকে বিশেষ দূত নিয়োগ করে মুক্তিযুদ্ধের পক্ষে বহির্বিশ্বের সমর্থন ও জনমত আদায়ের চেষ্টা করে। এ সময় উল্লেখযোগ্য পদক্ষেপ হিসেবে কলকাতা, দিল্লি, লন্ডন, ওয়াশিংটন, নিউইয়র্কসহ অন্যান্য শহরে বাংলাদেশ সরকারের মিশন স্থাপন করা হয়। সরকারের প্রচেষ্টায় একে একে বিশ্বের বিভিন্ন দেশে কর্মরত বাঙালি কূটনীতিকগণ পাকিস্তানের পক্ষ ত্যাগ করে মুজিবনগর সরকারের প্রতি সমর্থন দান করে। এছাড়া এ সরকার যুক্তরাজ্যের বিভিন্ন 'অ্যাকশন কমিটি' এর সভাপতি ও সাধারণ সম্পাদকের সাথে যোগাযোগ করে 'বাংলাদেশ ফান্ড' নামে তহবিল, গঠন করে। এ সরকারের প্রচেষ্টার ফলে সোভিয়েত ইউনিয়ন ও ভারত বাংলাদেশকে সমর্থন করে। অবশেষে স্বাধীন বাংলাদেশের জন্ম হয়। উপরের আলোচনার প্রেক্ষিতে বলা যায়, মুজিবনগর সরকারের কূটনৈতিক তৎপরতার ফলাফল ছিল সুদূরপ্রসারী।"
        }
      ]
    },
    {
      "number": "11",
      "uddipok": "পুরুলিয়া গ্রামে জব্বার মিয়াকে এক গোপন সালিসে দোষী প্রমাণিত করে উক্ত গ্রামের প্রভাবশালী ব্যক্তিরা শাস্তি দেয়ার ষড়যন্ত্র করে। ব্যাপারটি জানতে পেরে এনজিও প্রতিষ্ঠান 'সোনালী সংঘ' গ্রামের প্রভাবশালী ব্যক্তিদের আইনের ব্যাপারে সতর্ক করে দেন। ফলে গোপন ষড়যন্ত্র ব্যর্থ হয়। ফলে জব্বার মিয়া শাস্তি থেকে রক্ষা পায়। তবে সংস্থাটির অন্য কার্যক্রম ছিল প্রশ্নের সম্মুখীন।",
      "tag": "BAFSCK 23",
      "sub_questions": [
        {
          "label": "ক",
          "question": "সঙ্গীতশিল্পী জর্জ হ্যারিসন কোথায় জন্মগ্রহণ করেন?",
          "explanation": "সংগীত শিল্পী জর্জ হ্যারিসন লন্ডনে জন্মগ্রহণ করেন।"
        },
        {
          "label": "খ",
          "question": "মুক্তিযুদ্ধে প্রবাসীদের ভূমিকা কী ছিল?",
          "explanation": "মুক্তিযুদ্ধে প্রবাসীদের ভূমিকা ছিল গুরুত্বপূর্ণ। প্রবাসী বাঙালিরা মুক্তিযুদ্ধে নানাভাবে সাহায্য-সহযোগিতা করেন। বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে পার্লামেন্ট সদস্যদের নিকট ছুটে গিয়েছেন, বিভিন্ন আন্তর্জাতিক সংস্থায় প্রতিনিধি দল প্রেরণ করেছেন, পাকিস্তানকে অস্ত্র, গোলাবারুদ সরবরাহ না করতে সরকারের নিকট আবেদন করেছেন এবং মুক্তিযুদ্ধের পক্ষে জনমত গঠনে তারা কাজ করেছেন।"
        },
        {
          "label": "গ",
          "question": "উদ্দীপকে জব্বার মিয়াকে রক্ষার জন্য এনজিও প্রতিষ্ঠানের সাথে মুক্তিযুদ্ধের কোন প্রতিষ্ঠানের সাদৃশ্য রয়েছে? ব্যাখ্যা করো।",
          "explanation": "উদ্দীপকে জব্বার মিয়াকে রক্ষার জন্য যে এনজিও প্রতিষ্ঠান কাজ করে, তার সাথে মুক্তিযুদ্ধে বক্তঙ্গবন্ধুকে পাকিস্তানের কারাগার থেকে রক্ষা করতে জাতিসংঘের ভূমিকার সাদৃশ্য আছে। স্বৈরাচারী পাকিস্তানি শাসকচক্রের অত্যাচার ও শোষণের বিরুদ্ধে অবস্থান নিয়েছিলেন মহান নেতা বঙ্গবন্ধু শেখ মুজিবুর রহমান। তার এ শুভ পদক্ষেপকে স্তিমিত করে দেয়ার জন্য পাকিস্তানি শাসকেরা তার বিরুদ্ধে আগরতলা মামলা করে এবং জেলে প্রেরণ করে। এখানেই শেষ নয়, বঙ্গবন্ধুকে অন্যায়ভাবে শাস্তি দেয়ার জন্য তারা এক প্রহসনমূলক বিচারের ফন্দি আঁটে। এ প্রহসনমূলক বিচার বন্ধের দাবিতে জাতিসংঘ মহাসচিব হুঁশিয়ারি বার্তা প্রেরণ করেন। বঙ্গবন্ধুর পক্ষে জাতিসংঘের এই দৃঢ় অবস্থানের কারণে পাকিস্তানিদের ষড়যন্ত্র ব্যর্থ হয় এবং বঙ্গবন্ধু কারাগার থেকে মুক্তি পান। উদ্দীপকে দেখা যায়, পুরুলিয়া গ্রামের জব্বার মিয়াকে এক গোপন সালিশে দোষী প্রমাণিত করে এ গ্রামের প্রভাবশালী ব্যক্তিরা শাস্তি দেওয়ার ষড়যন্ত্র করে। ব্যাপারটি জানতে পেরে এনজিও প্রতিষ্ঠান 'সোনালী সংঘ' গ্রামের প্রভাবশালী ব্যক্তিদের আইনের ব্যাপারে সতর্ক করে দেয়। এতে তাদের - ষড়যন্ত্র ব্যর্থ হয় এবং জব্বার মিয়া শাস্তি থেকে রক্ষা পায়। জাতিসংঘের অনুরূপ ভূমিকার ফলে বঙ্গবন্ধুও পাকিস্তানের কারাগার থেকে মুক্তি পেয়েছিলেন। তাই বলা যায়, উদ্দীপকের এনজিওর ভূমিকার সাথে জাতিসংঘের ভূমিকা সাদৃশ্যপূর্ণ।"
        },
        {
          "label": "ঘ",
          "question": "উক্ত প্রতিষ্ঠানের ব্যর্থতা মহান মুক্তিযুদ্ধের প্রেক্ষাপটে ছিল বিশেষভাবে উল্লেখযোগ্য- মুক্তিযুদ্ধে উক্ত প্রতিষ্ঠানের অবদানসহ যুক্তি দিয়ে উক্তিটির বিশ্লেষণ করো।",
          "explanation": "মহান মুক্তিযুদ্ধের প্রেক্ষাপটে উক্ত প্রতিষ্ঠানের অর্থাৎ জাতিসংঘের ব্যর্থতা ছিল বিশেষভাবে লক্ষণীয়। মাত্র ২৫ বছরের ব্যবধানে পৃথিবীতে দুটি বিশ্বযুদ্ধ সংঘটিত হয়। বিশ্বযুদ্ধ দুটি ছিল মানবিক বিপর্যয় ও মানবসভ্যতার অগ্রযাত্রায় বিরাট বাধা। তাই যুদ্ধের পাশাপাশি বিশ্বব্যাপী চলছিল শান্তি স্থাপনের প্রচেষ্টা। এই প্রচেষ্টারই সূত্র ধরে 'যুদ্ধ নয়, শান্তি প্রতিষ্ঠা' এবং ভবিষ্যৎ প্রজন্মকে যুদ্ধের ভয়াবহতা থেকে মুক্তির লক্ষ্যে জাতিসংঘ প্রতিষ্ঠা লাভ করে। শান্তির অমিয় বার্তা নিয়ে জাতিসংঘের সূচনা হলেও বাংলাদেশের মুক্তিযুদ্ধকালে এ সংগঠনটি অনেকটা নিরব দর্শকের ভূমিকা পালন করে। বাংলাদেশের নির্বাচিত গণপ্রতিনিধিদের হাতে ক্ষমতা না দিয়ে সামরিক শাসক ইয়াহিয়া খান যখন বাঙালি নিধনে তৎপর, তখন জাতিসংঘ কোনো ভূমিকা পালন করেনি। পাকিস্তানিদের নারকীয় হত্যাযজ্ঞ, মৌলিক মানবাধিকার লঙ্ঘনের বিরুদ্ধে জাতিসংঘ কার্যকর কোনো ব্যবস্থা গ্রহণ করতে পারেনি। এসময় পাকিস্তান বাহিনী যে নারকীয় হত্যাযজ্ঞ চালায় তার হাত থেকে রক্ষা পেতে যেসব নরনারী ভারতে আশ্রয় নিয়েছিল তাদের ব্যাপারেও জাতিসংঘ নিরব ছিল। প্রকৃত পক্ষে 'ভেটো' ক্ষমতা সম্পন্ন পাঁচটি বৃহৎ শক্তিধর রাষ্ট্রের বাইরে জাতিসংঘের নিজস্ব উদ্যোগে কোনো ব্যবস্থা গ্রহণ করার ক্ষমতা ছিল সীমিত। তাই বাংলাদেশের মুক্তিযুদ্ধকালে মানবিক বিপর্যয় রোধে জাতিসংঘ ব্যর্থ হয়। এ ব্যর্থতা বিশ্বের দৃষ্টিতে অনেকটাই দৃষ্টিকটু। পরিশেষে বলা যায়, মুক্তিযুদ্ধের ভয়াবহতা পর্যালোচনা করলে জাতিসংঘের ব্যর্থতার চিত্রই প্রতিফলিত হয়।"
        }
      ]
    }
  ]
}