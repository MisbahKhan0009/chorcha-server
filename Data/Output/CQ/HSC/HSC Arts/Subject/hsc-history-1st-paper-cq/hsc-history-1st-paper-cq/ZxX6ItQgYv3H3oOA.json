{
  "title": "ভিকারুননিসা কলেজ ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "মীর কাশিম কেমন প্রকৃতির লোক ছিলেন?",
          "explanation": "মীর কাশিম স্বাধীনচেতা প্রকৃতির লোক ছিলেন।"
        },
        {
          "label": "খ",
          "question": "অন্ধকূপ হত্যা বলতে কী বোঝায়?",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচন্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "চিত্রে প্রদর্শিত ব্যক্তি যে যুদ্ধের কারণে ইতিহাসখ্যাত হয়ে আছেন যে যুদ্ধের ঘটনাবলি ব্যাখ্যা করো।",
          "explanation": "চিত্রে প্রদর্শির্ত ব্যক্তি হলেন মীর কাশিম। ঐতিহাসিক বক্সারের যুদ্ধের কারণে তিনি ইতিহাসে বিখ্যাত হয়ে আছেন। মীর কাশিম ছিলেন রাজনীতিতে দূরদর্শী ও সুদক্ষ শাসক। তাই অর্থলোলুপ ইংরেজদের সাথে তার সংঘর্ষ অনিবার্য হয়ে পড়ে। অভ্যন্তরীণ বাণিজ্যে শুল্ক প্রদানসংক্রান্ত বিরোধের জের হিসেবে পাটনার ইংরেজ বাণিজ্যকুঠির এজেন্ট এলিস (Ellis) পাটনা শহরটি দখল করার উদ্দেশ্য আক্রমণ করলে। মীর কাশিম পাটনা থেকে ইংরেজদেরকে বিতাড়িত করে তা পুনর্দখল করেন। এর ফলে কলকাতা কাউন্সিল নবাব মীর কাশিমের বিরুদ্ধে যুদ্ধ ঘোষণা করে। ১৭৬৩ খ্রিস্টাব্দে নবাব মীর কাশিম ও ইংরেজ বাহিনীর মধ্যে পরপর কয়েকটি যুদ্ধ সংঘটিত হয়। মীর কাশিম পর্যায়ক্রমে কাটোয়া, গিরিয়া এবং উদয়নালার যুদ্ধে ইংরেজদের নিকট পরাজিত হন। এরপর ইংরেজ সেনাপতি এডামস মুঙ্গের অভিমুখে রওনা হলে উপায়ন্তর না দেখে মীর কাশিম বিপুল ধনরত্নসহ অযোধ্যায় পশ্চাদপসরণ করেন। তিনি অযোধ্যার নবাব সুজা-উদ-দৌলা এবং দিল্লির মুঘল সম্রাট শাহ আলমের নিকট সাহায্য প্রার্থনা করেন। পরাজিত হলেও নবাব মীর কাশিম হতাশ না হয়ে ইংরেজদের বিরুদ্ধে চাড়ান্ত শক্তিপরীক্ষার প্রস্তুতি নিতে থাকেন। তার অনুরোধে অযোধ্যার নবাব এবং দিল্লির সম্রাট শাহ আলম তাদের বাহিনী প্রেরণ করে। ১৭৬৪ খ্রিস্টাব্দের ২২ অক্টোবর বিহারের বক্সার নামক স্থানে মেজর হেক্টর মুনরোর নেতৃত্বে ইংরেজ বাহিনীর কাছে এ সম্মিলিত বাহিনীর শোচনীয় পরাজয় ঘটে। এভাবে ভারতবর্ষে ইংরেজ আধিপত্য প্রতিহত করার সর্বশেষ প্রচেষ্টাটি ব্যর্থতায় পর্যবসিত হয়। এ যুদ্ধে পরাজিত হয়ে নবাব মীর কাশিম দিল্লি পলায়ন করেন। দিল্লিতে ১৭৭৭ খ্রিষ্টাব্দে অতি দীনহীন অবস্থার মীর কাশিমের মৃত্যু হয়। শুল্ক প্রদানসংক্রান্ত বিরোধের জের হিসেবে পাটনার ইংরেজ বাণিজ্যকুঠির এজেন্ট এলিস (Ellis) পাটনা শহরটি দখল করার উদ্দেশ্য আক্রমণ করলে। মীর কাশিম পাটনা থেকে ইংরেজদেরকে বিতাড়িত করে তা পুনর্দখল করেন। এর ফলে কলকাতা কাউন্সিল নবাব মীর কাশিমের বিরুদ্ধে যুদ্ধ ঘোষণা করে। ১৭৬৩ খ্রিস্টাব্দে নবাব মীর কাশিম ও ইংরেজ বাহিনীর মধ্যে পরপর কয়েকটি যুদ্ধ সংঘটিত হয়। মীর কাশিম পর্যায়ক্রমে কাটোয়া, গিরিয়া এবং উদয়নালার যুদ্ধে ইংরেজদের নিকট পরাজিত হন। এরপর ইংরেজ সেনাপতি এডামস মুঙ্গের অভিমুখে রওনা হলে উপায়ন্তর না দেখে মীর কাশিম বিপুল ধনরত্নসহ অযোধ্যায় পশ্চাদপসরণ করেন। তিনি অযোধ্যার নবাব সুজা-উদ-দৌলা এবং দিল্লির মুঘল সম্রাট শাহ আলমের নিকট সাহায্য প্রার্থনা করেন। পরাজিত হলেও নবাব মীর কাশিম হতাশ না হয়ে ইংরেজদের বিরুদ্ধে চাড়ান্ত শক্তিপরীক্ষার প্রস্তুতি নিতে থাকেন। তার অনুরোধে অযোধ্যার নবাব এবং দিল্লির সম্রাট শাহ আলম তাদের বাহিনী প্রেরণ করে। ১৭৬৪ খ্রিস্টাব্দের ২২ অক্টোবর বিহারের বক্সার নামক স্থানে মেজর হেক্টর মুনরোর নেতৃত্বে ইংরেজ বাহিনীর কাছে এ সম্মিলিত বাহিনীর শোচনীয় পরাজয় ঘটে। এভাবে ভারতবর্ষে ইংরেজ আধিপত্য প্রতিহত করার সর্বশেষ প্রচেষ্টাটি ব্যর্থতায় পর্যবসিত হয়। এ যুদ্ধে পরাজিত হয়ে নবাব মীর কাশিম দিল্লি পলায়ন করেন। দিল্লিতে ১৭৭৭ খ্রিষ্টাব্দে অতি দীনহীন অবস্থার মীর কাশিমের মৃত্যু হয়।"
        },
        {
          "label": "ঘ",
          "question": "\"উক্ত ব্যক্তির সৈন্যবাহিনী গঠন, দস্তক প্রতিরোধ, অন্যায়ের প্রতিবাদ বাঙালি জাতিকে সাহসের পথ দেখায়\"- এ ব্যাপারে তোমার মতামত ব্যক্ত করো।",
          "explanation": "\"উক্ত ব্যক্তি তথা মীর কাশিমের সৈন্যবাহিনী গঠন, দস্তক প্রতিরোধ, অন্যায়ের প্রতিবাদ বাঙালি জাতিকে সাহসের পথ দেখায়\"- এ বক্তব্যের সাথে আমি একমত। মীর কাশিম ছিলেন রাজনীতিতে দূরদর্শী এবং সুদক্ষ শাসক। এ কারণে তিনি বুঝতে পেরেছিলেন মীরজাফরের পতনের মূলে ছিল আর্থিক দুরবস্থা ও সামরিক দুর্বলতা। ইস্ট ইন্ডিয়া কোম্পানির অর্থলোলুপতাও এজন্য দায়ী ছিল। মীর কাশিম সম্মানজনক উপায়ে ইংরেজদের প্রাপ্য মিটিয়ে আর্থিক ও সামরিক দুর্বলতা কাটিয়ে বাংলার স্বার্থ রক্ষা করতে চেয়েছিলেন। তিনি মীরজাফরের আমলের উচ্চপদস্থ কর্মচারীদের অবৈধ পন্থায় উপার্জিত অর্থ বলপূর্বক আদায় করেন; বহু অসৎ সরকারি কর্মকর্তা-কর্মচারীর সম্পত্তি বাজেয়াপ্ত করেন। ধনাঢ্য শেঠ পরিবারের কাছ থেকে বলপূর্বক প্রচুর অর্থ ঋণ গ্রহণ করেন এবং শাসনকার্যে ব্যয় সংকোচন করেন। এছাড়া তিনি 'আবওয়াব' বা 'অতিরিক্ত কর' ধার্য করে রাজস্ব বৃদ্ধি করতে সক্ষম হন। বাংলার স্বাধীনতা রক্ষার শেষ চেষ্টা হিসেবে মীর কাশিম ইংরেজদের সাথে যুদ্ধ লিপ্ত হয়েছিলেন। তিনি তার পূর্ববর্তী নবাব মীর জাফরের মতো আজ্ঞাবহ পুতুল নবাব না হয়ে বাংলার স্বাধীন নবাবি আমলের গৌরব ফিরিয়ে আনার চেষ্টা করেছিলেন। এ জন্য তিনি সৈন্যবাহিনী গঠন, ইংরেজদের দস্তক প্রতিরোধ ও দেশব্যাপী ইংরেজদের অন্যায় কর্মকাণ্ডের বিরুদ্ধে ব্যবস্থা নিয়েছিলেন। তার এ কার্যাবলি সাহসের পরিচয় দেয়। আলোচনা শেষে তাই বলা যায়, বক্সারের যুদ্ধে পরাজিত হলেও মীর কাশিমের গৃহীত ব্যবস্থাবলি বাঙালি জাতিকে পরবর্তীতে সাহসের পথ দেখিয়েছিল ।"
        }
      ]
    },
    {
      "number": "2",
      "uddipok": "নবাব ⇒ \\Rightarrow ⇒ ক্ষমতাহীন দায়িত্ব কোম্পানি ⇒ \\Rightarrow ⇒ দায়িত্বহীন ক্ষমতা",
      "tag": "VNSC 23",
      "sub_questions": [
        {
          "label": "ক",
          "question": "পলাশী কোন নদীর তীরে অবস্থিত?",
          "explanation": "পলাশী ভাগীরথী নদীর তীরে অবস্থিত।"
        },
        {
          "label": "খ",
          "question": "অন্ধকূপ হত্যাকাণ্ড কী?",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল (John Zephaniah Holwell) কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের সাথে তোমার পাঠ্যবইয়ের কোন শাসনব্যবস্থার মিল খুঁজে পাও? আলোচনা করো।",
          "explanation": "উদ্দীপকের সাথে আমার পাঠ্যবইয়ের ১৭৬৫ সালে প্রবর্তিত দ্বৈত শাসনব্যবস্থার মিল খুঁজে পাওয়া যায়। ১৭৬৫ সালে ইস্ট ইন্ডিয়া কোম্পানি বাংলা, বিহার ও উড়িষ্যার দেওয়ানি লাভ করে। এ ব্যবস্থায় নিযামত শাসন অর্থাৎ বাংলার আইন-শৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেওয়ানি সংক্রান্ত বিচার, জমিজমার বিবাদ সম্পর্কিত বিচার কোম্পানির ওপর ন্যস্ত হয়। লর্ড ক্লাইভের এ শাসনকেই দ্বৈতশাসন নামে অভিহিত করা হয়। এই শাসন ব্যবস্থায় নবাব পায় ক্ষমতাহীন দায়িত্ব। অন্যদিকে, কোম্পানি পায় দায়িত্বহীন ক্ষমতা। যার ফলে প্রশাসনিক ক্ষেত্রে অরাজকতা সৃষ্টি হয়। পার্সিভ্যাল স্পিয়ার এই ব্যবস্থাকে দ্বৈতশাসন না বলে 'পরোক্ষ' শাসন নামে অভিহিত করেছেন। উদ্দীপকে দেখানো হয়েছে, নবাবের রয়েছে ক্ষমতাহীন দায়িত্ব আর কোম্পানির রয়েছে দায়িত্বহীন ক্ষমতা। যা উপরে আলোচিত দ্বৈত শাসনব্যবস্থার বৈশিষ্ট্যকে প্রকাশ করে। সুতরাং বলা যায়, উদ্দীপকের সাথে লর্ড ক্লাইভ প্রবর্তিত দ্বৈত শাসনব্যবস্থার মিল রয়েছে।"
        },
        {
          "label": "ঘ",
          "question": "তুমি কি মনে করো উক্ত শাসনব্যবস্থা বাংলার জনজীবনকে দুর্বিষহ করে তুলেছিল? মতামত দাও?",
          "explanation": "হ্যাঁ, উক্ত শাসনব্যবস্থা তথা দ্বৈত শাসনব্যবস্থা বাংলার জনজীবনকে দুর্বিষহ করে তুলেছিল বলে আমি মনে করি। লর্ড ক্লাইভ বাংলার গভর্নর নিযুক্ত হয়ে দ্বৈতশাসনব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব ছিল না। নবাবের পক্ষে নায়েব রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, \"দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।\" এতে মারাত্মক মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে মৃত্যুবরণ করেছিল। উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে বাড়িয়ে দিয়েছিল। ছিয়াত্তরের মন্বন্তরের মতো ভয়াবহ বিপর্যয়ের পেছনেও দায়ী ছিল বিতর্কিত ওই শাসন ব্যবস্থা।"
        }
      ]
    },
    {
      "number": "3",
      "uddipok": "জনাব শরিফুলের পিতা ছিলেন ফারসি ভাষায় সুপণ্ডিত এবং দেওয়ানি আদালতের একজন আইনজীবী। পিতার ঐকান্তিক প্রচেষ্টায় শরিফুলকে আরবি, ফারসি, উর্দুর সঙ্গে ইংরেজিতেও পারদর্শী করে তোলা হয়। কর্মজীবনে জনাব শরিফুল সর্বপ্রথম শিক্ষকতা পেশায় নিযুক্ত ছিলেন। তিনি মুসলমানদের শিক্ষা বিস্তারে ব্যাপক অবদান রাখেন। মুসলমানগণ ইংরেজ শাসন মেনে নিয়ে নিজেদের উন্নয়নে সচেষ্ট হোক- এটাই ছিল তার প্রধান চিন্তা।",
      "tag": "VNSC 23",
      "sub_questions": [
        {
          "label": "ক",
          "question": "শেরে বাংলা এ. কে. ফজলুল হক কোন জেলায় জন্মগ্রহণ করেন?",
          "explanation": "শেরে বাংলা এ.কে. ফজলুল হক তৎকালীন বাখেরগঞ্জ জেলার সাটুরিয়ায় জন্মগ্রহণ করেন, যা বর্তমান ঝালকাঠী জেলার অন্তগর্ত।"
        },
        {
          "label": "খ",
          "question": "আলীগড় আন্দোলন বলতে কী বোঝায়?",
          "explanation": "স্যার সৈয়দ আহমদ খান কর্তৃক মুসলমানদের মধ্যে রাজনৈতিক, সামাজিক ও সাংস্কৃতিকসহ সকল ক্ষেত্রে প্রগতিশীল ভাবধারা প্রসারের লক্ষ্যে পরিচালিত সংস্কার আন্দোলনই আলীগড় আন্দোলন নামে পরিচিত। ইংরেজি শিক্ষা ও সংস্কৃতি গ্রহণ না করে মুসলমানরা সব ক্ষেত্রে পিছিয়ে পড়ে। তৎকালীন মুসলমান সম্প্রদায়ের এ শোচনীয় দুরবস্থা থেকে তাদেরকে পরিত্রাণ করা সৈয়দ আহমদ খান জরুরি বলে মনে করেন। এ লক্ষ্যে তিনি মুসলমানদের মধ্যে আধুনিক শিক্ষা বিস্তারে যত্নবান হন। যা ইংরেজ সরকার ও মুসলমান সম্প্রদায়ের মধ্যে সম্প্রীতি স্থাপনে গুরুত্বপূর্ণ ভূমিকা পালন করে। যা ইতিহাসে আলীগড় আন্দোলন নামে অভিহিত।"
        },
        {
          "label": "গ",
          "question": "জনাব শরীফুলের সাথে যে মহান ব্যক্তির মিল রয়েছে তার পরিচয় প্রদান করো।",
          "explanation": "জনাব শরিফুলের সাথে আমার পঠিত মহান ব্যক্তিত্ব নওয়াব আবদুল লতিফের মিল রয়েছে। নওয়াব আবদুল লতিফ ১৮২৮ সালে ফরিদপুর জেলার রাজাপুর গ্রামে জন্মগ্রহণ করেন। তার পিতা ফকির মাহমুদ ছিলেন তৎকালীন কলকাতার সদর দেওয়ানি আদালতের একজন আইনজীবী। তিনি আধুনিক পাশ্চাত্য শিক্ষার প্রয়োজনীয়তা অনুভব করে পুত্রকে আরবির সাথে ইংরেজি ভাষায় শিক্ষিত করার লক্ষ্যে কলকাতা মাদরাসায় ভর্তি করান। নওয়াব আবদুল লতিফ বাল্যকাল থেকেই অত্যন্ত মেধাবী ছিলেন এবং অতি অল্পসময়ের মধ্যে ইংরেজি, আরবি, ফার্সি ও উর্দু ভাষায় দক্ষ হয়ে ওঠেন। শিক্ষাজীবন সমাপ্ত করার পর তিনি ঢাকা কলেজিয়েট স্কুলে শিক্ষকতার মধ্য দিয়ে তার কর্মজীবন শুরু করেন। পরে তিনি আরবি ও ইংরেজির অধ্যাপক হিসেবে কলকাতা মাদরাসায় যোগদান করেন। দীর্ঘ কর্মজীবনে সরকারি বিভিন্ন পদে চাকরির পাশাপাশি বাংলার মুসলমানদের জন্য শিক্ষা বিস্তারেও তিনি অসামান্য অবদান রেখেছিলেন। যার জন্য তাকে বাংলার সৈয়দ আহমদও বলা হয়। উদ্দীপকে দেখা যায়, জনাব শরিফুলের পিতা ছিলেন দেওয়ানি আইনজীবী। তার ঐকান্তিক প্রচেষ্টায় শরিফুল আরবি, ফারসি, উর্দুর সঙ্গে ইংরেজিতেও পারদর্শী হয়ে ওঠেন। এরপর শিক্ষকতা পেশা দিয়ে তার কর্মজীবন শুরু হয়। এছাড়া মুসলমানদের শিক্ষা বিস্তারেও তিনি ব্যাপক অবদান রাখেন। জনাব শরিফুলের এরূপ পরিচয় ও কর্মকাণ্ড উপরে আলোচিত নওয়াব আবদুল লতিফের সাথে সামঞ্জস্যপূর্ণ। তাই বলা যায়, উদ্দীপকের জনাব শরিফুলের সাথে বাংলার মুসলমানদের শিক্ষা বিস্তারে অগ্রদূত নওয়াব আবদুল লতিফের মিল রয়েছে।"
        },
        {
          "label": "ঘ",
          "question": "তুমি কি মনে করো জনাব শরিফুলের চিন্তাচেতনার সাথে উত্ত ব্যক্তির চিন্তাচেতনা ও আত্মত্যাগের মিল রয়েছে? বিশ্লেষণ করো।",
          "explanation": "হ্যাঁ, উদ্দীপকের জনাব শরিফুলের চিন্তা-চেতনার সাথে নওয়াব আবদুল লতিফের চিন্তা-চেতনা ও আত্মত্যাগের মিল রয়েছে বলে আমি মনে করি। উদ্দীপকের বর্ণনামতে, মুসলমানগণ ইংরেজ শাসন মেনে নিয়ে নিজেদের উন্নয়নে সচেষ্ট হোক- এটাই ছিল জনাব শরিফুলের চিন্তা-চেতনা, যা নওয়াব আবদুল লতিফের চিন্তা-চেতনার প্রতিফলন। নওয়াব আবদুল লতিফের সারাজীবনের কর্মের মূল উদ্দেশ্য ছিল তিনটি। এগুলো হলো- মুসলমান সম্প্রদায়ের প্রতি ইংরেজ সরকারের বিদ্বেষভাব দূর করা; মুসলমান সমাজের উন্নতি ও অগ্রগতির জন্য প্রয়োজনীয় পদক্ষেপ গ্রহণ করা এবং হিন্দু ও মুসলমান সম্প্রদায়ের মধ্যে মৈত্রী প্রতিষ্ঠা করা নওয়াব আবদুল লতিফের প্রচেষ্টায় হিন্দু কলেজ প্রেসিডেন্সি কলেজে রূপান্তর করা হলে মুসলমান ছাত্ররা সেখানে পড়ালেখা করার সুযোগ পায়। তিনি ঢাকা, রাজশাহী, চট্টগ্রাম প্রভৃতি স্থানে মাদ্রাসা স্থাপন করেন। তাঁর প্রতিষ্ঠিত মাদ্রাসাগুলোতে ধর্মীয় শিক্ষার পাশাপাশি ইংরেজি ও আধুনিক পাশ্চাত্য শিক্ষা চালু করা হয়। নওয়াব আবদুল লতিফের উল্লেখযোগ্য কৃতিত্ব হচ্ছে ১৮৬৩ খ্রিস্টাব্দে কলকাতায় প্রতিষ্ঠিত মোহামেডান লিটারারি সোসাইটি বা মুসলিম সাহিত্য সমাজ প্রতিষ্ঠা করা। এর উদ্দেশ্য ছিল মুসলমানদের ইংরেজি ভাষার মাধ্যমে আধুনিক পাশ্চাত্য শিক্ষার প্রতি অনুরাগী ও অভ্যন্ত করে তোলা। ব্যক্তিগতভাবে নওয়াব আবদুল লতিফ প্রতিরোধ বা সংগ্রামের পথ বর্জন করে আপোস ও সহযোগিতার মাধ্যমে লক্ষ্য অর্জনে বিশ্বাসী ছিলেন। তবে তার মধ্যে সমাজ সতেনতার অভাব ছিল না। বিশেষত মুসলিম সম্প্রদায়ের অভাব-অভিযোগ এবং অধিকার সম্পর্কে তিনি অত্যন্ত সচেতন ছিলেন। মুসলিম সম্প্রদায়ের প্রতি ইংরেজদের বিরূপ মনোভাব লক্ষ করে তিনি ব্যথিত হন। তাই মুসলমান ও ইংরেজদের মধ্যে ভুল বোঝাবুঝি দূর করার জন্য তৎপর হয়ে ওঠেন। তিনি মনে করেন মুসলমান সম্প্রদায়ের ওপর যতদিন ইংরেজদের আক্রোশ থাকবে ততদিন মুসলমানরা বিপন্ন দশা থেকে মুক্তি পাবে না। ইংরেজদের সুনির্দিষ্ট লক্ষ্য অর্জনের জন্য ওয়াহাবি ও ফরায়েজি নেতাদের উত্তির প্রতিবাদ করে বলেন যে, ব্রিটিশ শাসনাধীন ভারতবর্ষকে দাতুল যারব বা বিধর্মীর, দেশ বলা অযৌন্ত্রিক। তিনি ভারতবর্ষকে বরং দারুল ইসলাম বলে আখ্যায়িত করেন। এভাবে নওয়াব আবদুল লতিফের কারণেই মুসলমানরা ইংরেজ সরকারের সমর্থন লাভ করেছিলেন। সর্বোপরি ইংরেজ শাসন মেনে নিয়েই মুসলমানদের ভাগ্যোন্নয়নে নওয়াব আবদুল লতিফ সারাজীবন প্রচেষ্টা করে গিয়েছেন"
        }
      ]
    },
    {
      "number": "4",
      "uddipok": "বাংলাদেশি বালক আযওয়াদ ২০১০ সালে তুরস্কে পড়ালেখার উদ্দেশ্যে - গমন করে। আযওয়াদ তার এক তুরস্কের বন্ধুকে জানায় একসময় তুরস্কের অখণ্ডতা রক্ষার জন্য ব্রিটিশ ভারতের মুসলমানরা তুমুল এক আন্দোলন গড়ে তুলেছিল। যে আন্দোলনের নেতৃত্ব দিয়েছিলেন আপন দুই ভাই।",
      "tag": "VNSC 23",
      "sub_questions": [
        {
          "label": "ক",
          "question": "লক্ষ্ণৌ চুত্তি কত সালে হয়েছিল?",
          "explanation": "লক্ষৌ চুক্তি ১৯১৬ সালে সম্পাদিত হয়েছিল।"
        },
        {
          "label": "খ",
          "question": "'স্বরাজ পার্টি'- এর ব্যাখ্যা করো।",
          "explanation": "'স্বরাজ পার্টি' চিত্তরঞ্জন দাশ কর্তৃক গঠিত একটি রাজনৈতিক দল। কংগ্রেসের কর্মসূচি নির্ধারণ সংক্রান্ত বিরোধের জেরে চিত্তরঞ্জন দাশ কংগ্রেসের সভাপতির পদ থেকে পদত্যাগ করেন এবং ১৯২২ সালের ৩১ ডিসেম্বর 'কংগ্রেস খিলাফত স্বরাজ দল' গঠন করেন যা সংক্ষেপে স্বরাজ পার্টি নামে পরিচিত। এ দল গঠনকালে চিত্তরঞ্জন ঘোষণা করেন যে, এর মূল লক্ষ্য স্বরাজ অর্জন। ১৯২৩ সালের বঙ্গীয় আইনসভা নির্বাচনে ১৩৯ আসনের মধ্যে ৪৬টি আসন পেয়ে স্বরাজ দল একক সংখ্যাগরিষ্ঠ দলে পরিণত হয়।"
        },
        {
          "label": "গ",
          "question": "আযওয়াদ যে আন্দোলনের কথা তার বন্ধুকে জানিয়েছে সে আন্দোলনের কারণ ব্যাখ্যা করো।",
          "explanation": "আযওয়াদ যে আন্দোলনের কথা তার বন্ধুকে জানিয়েছে তা হলো খেলাফত আন্দোলন। তুরস্কের খলিফাকে মুসলিম বিশ্বের ঐক্যের প্রতীক হিসেবে মনে করা হতো। কিন্তু প্রথম বিশ্বযুদ্ধে তুরষ্ক ব্রিটিশের নেতৃত্বে গঠিত মিত্রশক্তির বিরুদ্ধে এবং জার্মানির পক্ষে অবতীর্ণ হওয়ায় ভারতীয় মুসলমানদের মনে দ্বৈত আনুগত্যের প্রশ্ন দেখা যায়। মহাযুদ্ধের সময় ভারতের মুসলমানগণ, ব্রিটিশ সরকারকে এ শর্তে সমর্থন দেয় যে, ব্রিটিশ সরকার যুদ্ধ শেষে তুরস্কের খলিফার কোনো ক্ষতি করবে না। কিন্তু যুদ্ধে তুরস্কের পরাজয়ের ফলে ব্রিটিশরা সে প্রতিশ্রুতি মেনে চলেনি। সেজন্য তুরস্কের খলিফার মর্যাদা রক্ষার লক্ষ্যে ভারতীয় মুসলমানগণ এক আন্দোলন গড়ে তোলে। এই আন্দোলন ইতিহাসে 'খেলাফত আন্দোলন' নামে পরিচিত। মাওলানা মোহাম্মদ আলী, মাওলানা শওকত আলী, মাওলানা আবুল কালাম আজাদ প্রমুখ নেতাদের নেতৃত্বে এ আন্দোলন পরিচালিত হয়। এর মধ্যে মাওলানা মোহাম্মদ আলী ও মাওলানা শওকত আলী ছিলেন আপন দুই ভাই। ১৯২০ সালে মিত্রপক্ষ তুরস্কের ওপর সেভার্সের চুক্তি চাপিয়ে দিয়ে তুরস্ক সাম্রাজ্যকে খন্ড বিখন্ড করার উদ্যোগ নিলে খিলাফত আন্দোলন তীব্র আকার ধারণ করে। উদ্দীপকে আযওয়াদ তার তুরস্কের বন্ধুকে জানায় যে একসময় তুরস্কের অখণ্ডতা রক্ষার জন্য ব্রিটিশ ভারতের মুসলমানরা তুমুল এক আন্দোলন গড়ে তুলেছিল। যে আন্দোলনের নেতৃত্ব দিয়েছিলেন আপন দুই ভাই। উদ্দীপকে আযওয়াদের বর্ণিত আন্দোলন খেলাফত আন্দোলনকেই প্রতিনিধিত্ব করে। তুরস্কের অখণ্ডতা ও খলিফার মর্যাদা রক্ষার লক্ষ্যেই এ আন্দোলন পরিচালিত হয়েছিল।"
        },
        {
          "label": "ঘ",
          "question": "উত্ত আন্দোলনের গুরুত্ব বিশ্লেষণ করো।",
          "explanation": "উত্ত আন্দোলন অর্থাৎ 'বিলাফত আন্দোলন' শেষ পর্যন্ত সফল না হলেও ভারতীয়দের স্বাধিকার আন্দোলনের ইতিহাসে এর প্রভাব ছিল তাৎপর্যপূর্ণ। প্রথম বিশ্বযুদ্ধে দুই প্রতিপক্ষ জার্মানি ও ব্রিটেন-এর মধ্যকার দ্বন্দ্বে তুরস্ক অক্ষ শক্তি জার্মানিকে সমর্থন করে। ভারতের মুসলমানরা এ সময় ব্রিটেনের পক্ষে অস্ত্র ধারণ করতে অসম্মতি জানায়, কারণ তারা ধর্মীয় দিক থেকে তুরস্কের খলিফার প্রতি অনুগত। এমতাবস্থায় ব্রিটেন তুরস্কের অখণ্ডতা রক্ষার প্রতিশ্রুতি দিলেও যুদ্ধ সমাপ্তির তুরস্কের প্রতি অবমাননাকর 'সেভার্সের সাবি' চাপিয়ে দেয়। কবর জরতের মুসলমানরা 'খিলাফত আন্দোলন' শুরু করে। খিলাফত আন্দোলনের একপর্যায়ে মুসলমানরা সরকারের সঙ্গে অসহযোগ নীতি অনুসরণ এবং প্রয়োজনে ব্রিটিশ পণ্য বর্জন করার সিদ্ধান্ত গ্রহণ করে। কংগ্রেস নেতা মহাত্মা গান্ধীও এ আন্দোলনকে সমর্থন করেন এবং তিনি খিলাফত ও অসহযোগ আন্দোলন একসাথে পরিচালনার কথা বলেন। একপর্যায়ে খিলাফত ও অসহযোগ আন্দোলন চরম রূপ ধারণ করে। ফলে মহাত্মা গান্ধী হঠাৎ এ আন্দোলন হতে সরে আসেন। ১৯২৩ সালে মোস্তফা কামাল পাশার নেতৃত্বে তুরস্কে প্রজাতন্ত্র ঘোষণা ও ১৯২৪ সালে খলিফার পদ তুলে দেবার পর এ আন্দোলনের চূড়ান্ত পরিসমাপ্তি ঘটে। তবে পরবর্তীকালে ভারতীয়দের বিভিন্ন স্বাধিকার আন্দোলনে উত্ত আন্দোলন প্রভাব রেখেছিল। ভারতীয় মুসলমানরা এ আন্দোলনের মাধ্যমে বুঝতে পেরেছিল যে, ব্রিটিশরা কখনোই ৪. ভারতীয়দের আস্থাভাজন নয় এবং তারা সবসময় নিজেদের স্বার্থ রক্ষায় ভারতীয়দের ব্যবহার করে আসছে। এ উপলব্ধিই পরবর্তী স্বাধিকার আন্দোলনসমূহে ভারতীয়দের মনে শক্তি যোগায়। উপরের আলোচনার প্রেক্ষিতে বলা যায়, খিলাফত আন্দোলন ব্যর্থ হলেও স্বাধিকার আন্দোলনের ইতিহাসে এ আন্দোলনের প্রভাব ছিলো অবিস্মরণীয়।"
        }
      ]
    },
    {
      "number": "5",
      "uddipok": "",
      "tag": "VNSC 23",
      "sub_questions": [
        {
          "label": "ক",
          "question": "মুসলিম লীগ প্রতিষ্ঠিত হয় কত সালে?",
          "explanation": "মুসলিম লীগ প্রতিষ্ঠিত হয় ১৯০৬ সালে।"
        },
        {
          "label": "খ",
          "question": "ছাত্ররা ১৯৫২ সালে ১৪৪ ধারা ভঙ্গ করেছিল কেন?",
          "explanation": "বাংলাকে পাকিস্তানের অন্যতম রাষ্ট্রভাষা করার দাবিতে ছাত্ররা ১৯৫২ সালের ২১শে ফেব্রুয়ারি ১৪৪ ধারা ভঙ্গ করেছিল। পাকিস্তানের রাষ্ট্রভাষা কি হবে তা নিয়ে ১৯৪৭ সাল থেকেই বিতর্ক দেখা দেয়। তবে পশ্চিম পাকিস্তানি শাসকগোষ্ঠী উর্দুকে একমাত্র রাষ্ট্রভাষা করার চক্রান্ত করলে পূর্ব পাকিস্তানের ছাত্র-জনতা আন্দোলন শুরু করে। আন্দোলনের চূড়ান্ত পর্যায়ে ১৯৫২ সালের ২১শে ফেব্রুয়ারি পূর্ব পাকিস্তান প্রাদেশিক পরিষদে গিয়ে বাংলাকে রাষ্ট্রভাষা করার প্রস্তাব পেশ করার কর্মসূচি ঠিক করলে ঐদিন ঢাকায় ১৪৪ ধারা জারি করা হয়। এতে বিক্ষুদ্ধ ছাত্ররা ১৪৪ ধারা ভঙ্গ করে মিছিল বের করলে পুলিশের গুলিতে শহিদ হন সালাম, বরকত, রফিক, জব্বার, শফিউরসহ আরো কয়েকজন।"
        },
        {
          "label": "গ",
          "question": "ছকে কোন বিষয়টি উপস্থাপন করা হয়েছে? এর স্বরূপ তুলে ধরো ।",
          "explanation": "উদ্দীপকের ছকে ঐতিহাসিক লাহোর প্রস্তারের বিষয়টি উপস্থাপন করা হয়েছে। ১৯৪০ সালের ২৩ মার্চ মুসলিম লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হ্যা, যা 'লাহোর প্রস্তাব' নামে পরিচিত। লাহোর প্রস্তাবের মূলনীতিতে বলা হয়- ১. ভৌগোলিক দিক থেকে সংলগ্ন এলাকাগুলোকে প্রয়োজনীয় রদবদলের মাধ্যমে পৃথক অঞ্চল হিসেবে চিহ্নিত করতে হবে। ২. ভারতবর্ষের উত্তর- পশ্চিম ও পূর্বাঞ্চলের যে সকল স্থানে মুসলমানরা সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করতে হবে। ৩. এ সমস্ত স্বাধীন রাষ্ট্রসমূহের অঙ্গরাজ্য গুলো হবে স্বায়ত্তশাসিত। ৪. ভারতের ও নবগঠিত মুসলিম রাষ্ট্রের সংখ্যালঘু সম্প্রদায়গুলোর সঙ্গে পরামর্শক্রমে তাদের সাংস্কৃতিক, রাজনৈতিক ও অন্যান্য অধিকার সংরক্ষণের কার্যকর ব্যবস্থা থাকতে হবে। উদ্দীপকে হক চিত্রে এ.কে. ফজলুল হক কর্তৃক উত্থাপিত মুসলমানদের জন্য স্বাধীন রাষ্ট্রসমূহ প্রতিষ্ঠা, রাষ্ট্রসমূহের দ্বায়ত্বশাসন দান এবং নবগঠিত মুসলিম রাষ্ট্রের স্বার্থ সংরক্ষণ প্রভৃতি দাবিসমূহ দেখানো হয়েছে, যা উপরে আলোচিত লাহোর প্রস্তাবের সাথে সাদৃশ্যপূর্ণ। তাই বলা যায়, ছকে ঐতিহাসিক লাহোর প্রস্তাবের বিষয়টি উপস্থাপন করা হয়েছে।"
        },
        {
          "label": "ঘ",
          "question": "উক্ত বিষয়টিকে তুমি কীভাবে মূল্যায়ন করবে? মতামত দাও।",
          "explanation": "উক্ত বিষয়টি তথা লাহোর প্রস্তাব ছিল একাধিক স্বাধীন রাষ্ট্র গঠনের প্রস্তাবনা। ১৯৪০ সালের ২৩ মার্চ মুসলিম লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হয়, যা - 'লাহোর প্রস্তাব' নামে পরিচিত। ব্রিটিশ সরকার ১৯৩৫ সালের ভারত শাসন আইনের মাধ্যমে হিন্দু ও মুসলমানদের রাজনৈতিক সমস্যা সমাধানে ব্যর্থ হলে মুসলিম লীগ মুহাম্মাদ আলী জিল্লাহর 'দ্বি-জাতি' তত্ত্বের ভিত্তিতে ঐতিহাসিক লাহোর প্রস্তাব উত্থাপন করে। এর প্রধান প্রস্তাব ছিল ভারতবর্ষের উত্তর-পশ্চিম ও পূর্বাঞ্চলের যেসব অঞ্চল মুসলিম সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করা। এ প্রস্তাবের ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উদ্দীপকে দেখা যায়, সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসক গোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে উত্ত অঞ্চলে দুটি স্বাধীন রাষ্ট্রের জন্ম হয়, যা লাহোর প্রস্তাবের সাথে সাদৃশ্যপূর্ণ। পরবর্তীকালে নানা বৈষম্য ও অত্যাচারের ফলে স্বাধীনতা যুদ্ধের মাধ্যমে পাকিস্তান থেকে পৃথক হয়ে সৃষ্টি হয় আরো একটি স্বাধীন সার্বভৌম রাষ্ট্র বাংলাদেশ। আলোচনা শেষে তাই বলা যায়, আঞ্চলিক স্বাধিকার, আত্মনিয়ন্ত্রণের অধিকার ও সার্বভৌমত্ব অর্জনের জন্য প্রণীত লাহোর প্রস্তাব শেষ পর্যন্ত এ অঞ্চলে একাধিক স্বাধীন রাষ্ট্রের জন্ম দেয়।"
        }
      ]
    },
    {
      "number": "6",
      "uddipok": "ছকটি দেখ এবং নিচের প্রশ্নগুলোর উত্তর দাও: (ক) ভাষাশহিদ (খ) ভাষাকন্যা রফিকউদ্দিন নাদেরা বেগম আবুল বরকত ড. সুফিয়া আহমেদ শফিউর রহমান ড. হালিমা খাতুন আব্দুল জব্বার রওশন আর বাচ্চু আব্দুস সালাম মমতাজ বেগম",
      "tag": "VNSC 23",
      "sub_questions": [
        {
          "label": "ক",
          "question": "১৯৫৬ সালের সংবিধান কত বছর চালু ছিল?",
          "explanation": "১৯৫৬ সালের সংবিধান মাত্র দুই বছর চালু ছিল।"
        },
        {
          "label": "খ",
          "question": "পূর্ব পাকিস্তানের প্রতি অর্থনৈতিক বৈষম্য বলতে কী বোঝায়?",
          "explanation": "অর্থনৈতিক বৈষম্য ছিল বাঙালিদের দুর্দশার অন্যতম কারণ। মুদ্রা ও অর্থনীতি কেন্দ্রীয় সরকারের হাতে থাকায় অতি সহজে পূর্ব পাকিস্তানের আয় পশ্চিম পাকিস্তানে চলে যেত। শিল্প, বাণিজ্য, সরকারি বেসরকারি প্রতিষ্ঠান, স্টেট ব্যাংক, ন্যাশনাল ব্যাংকসহ সকল ব্যাংকের হেড অফিস ছিল পশ্চিম পাকিস্তানে এবং অর্থ পাচারের কাজ চলত অবাধে। এ কারণে বাংলাদেশে মূলধন গড়ে উঠতে পারেনি। শিল্পের কাঁচামাল পূর্ব পাকিস্তানে উৎপাদিত হলেও শিল্প প্রতিষ্ঠান গড়ে ওঠে পশ্চিম পাকিস্তানে। অর্জিত বৈদেশিক মুদ্রা, বিদেশি ঋণ ও সাহায্যের বেশিরভাগ ব্যবহৃত হতো পশ্চিম পাকিস্তানের উন্নয়নে। এভাবে পশ্চিম পাকিস্তান বৈষম্য বজায় রেখে পূর্ব পাকিস্তানকে করে নিঃস্ব ও নিজেদের সমৃদ্ধ করে।"
        },
        {
          "label": "গ",
          "question": "উদ্দীপকে উল্লিখিত আলোকচিত্রে স্থান পাওয়া (ক) চার্টের ব্যক্তিগণ কীভাবে শহিদ হয়েছেন? ব্যাখ্যা করো।",
          "explanation": "উদ্দীপকের (ক) চার্টের ব্যক্তিগণ ১৯৫২ সালের ২১ ফেব্রুয়ারি ভাষার দাবিতে আন্দোলনরত অবস্থায় পুলিশের গুলিতে শহিদ হন। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি গুরুত্বপূর্ণ ঘটনা। এ আন্দোলনে ১৯৫২ সালের ২১ ফেব্রুয়ারি, কয়েকজন বাঙালি পুলিশের গুলিতে শহিদ হন। উদ্দীপকের (ক) চার্টে উক্ত শহিদদের নামই উল্লেখ করা হয়েছে। পাকিস্তান সৃষ্টির শুরু থেকেই পূর্ব বাংলার প্রতি পশ্চিমা শাসকগোষ্ঠী ভাষা- সংস্কৃতিসহ বিভিন্ন ক্ষেত্রে বৈষম্যমূলক আচরণ শুরু করে। পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭% 'জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালের মার্চ মাসে মোহাম্মদ আলী জিল্লাহ কার্জন হলে বিশেষ সমাবর্তন অনুষ্ঠানে ঘোষণা করেন- উর্দুই হবে পাকিস্তানের একমাত্র রাষ্ট্রভাষা। সাথে সাথে ছাত্র-জনতার মধ্য থেকে এর বিরুদ্ধে তীব্র প্রতিবাদ ওঠে। পরে ১৯৫২ সালে সারা দেশে এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করা হয় এবং সব ধরনের শোভাযাত্রা, মিছিল ও সমাবেশ নিষিদ্ধ করা হয়। কিন্তু ছাত্ররা ১৪৪ ধারা ভঙ্গ করে মিছিল বের করলে পুলিশ একপর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক 'আউয়ালসহ নাম না জানা কয়েকজন। শহিদদের রক্ত বৃথা যায়নি। ১৯৫৬ সালে পাকিস্তানের সংবিধানে বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দেয়া হয়।"
        },
        {
          "label": "ঘ",
          "question": "'উদ্দীপকে (খ) তালিকার নারীগণ নারী সমাজের অবদানকে আলোকজ্জ্বল করেছেন'- যুক্তিসহ বিশ্লেষণ করে।",
          "explanation": "উদ্দীপকের (খ) তালিকার নারীগণ তথা ভাষাকন্যাগণ নারী সমাজের অবদানকে আলোকোজ্জ্বল করেছেন- উক্তিটি যথার্থ। ১৯৫২ সালের মহান ভাষা আন্দোলনে নারী সমাজের ভূমিকাও কম নয়। বিশেষ করে সেকালের রক্ষণশীল সমাজের রক্তচক্ষু উপেক্ষা করে তারা যেভাবে মিছিল-সমাবেশ করেছিলেন তা ওই নারীদের অসাধারণ দেশপ্রেম ও সাহসের পরিচয় বহন করে। ভাষা আন্দোলনের সময় নারীরা শুধু মিছিলেই যোগ দেননি, আহত ছাত্রদের। চিকিৎসার জন্য বাড়ি বাড়ি গিয়ে চাঁদা তুলেছেন, ছাত্রদের পুলিশি গ্রেপ্তার-নির্যাতন থেকে রক্ষা করতে তাদের নিজেদের বাসা-বাড়িতে লুকিয়ে রেখেছেন। কেউবা কারাগারে বন্দি ছাত্রদের জন্য খাবার সংগ্রহ করেছেন। শহিদ মিনার গড়ার জন্য প্রায় সারারাত ধরে ইট বহন করেছিলেন মেয়েরা। রাষ্ট্রভাষা বাংলার দাবিতে ১৯৫২ সালের ২১ ফেব্রুয়ারি ঢাকায় ছাত্ররা ১৪৪ ধারা ভঙ্গ করার সিদ্ধান্ত নেয়। সেদিন ড. সুফিয়া আহমেদের ওপর দায়িত্ব পড়েছিল আনন্দময়ী ও বাংলাবাজার গার্লস স্কুলের মেয়েদের জড়ো করে ঢাকা বিশ্ববিদ্যালয়ের আমতলায় নিয়ে আসার। তিনি এ কাজটি সেদিন ঠিকমতোই করেছিলেন। মেডিকেল ছাত্রী হালিমা খাতুন ছিলেন ভাষা আন্দোলনে ভূমিকা রাখা আরেক মহীয়সী নারী। তার ওপর মুসলিম গার্লস স্কুল থেকে মেয়েদের নিয়ে বিশ্ববিদ্যালয়ের আমতলায় আসার দায়িত্ব ছিল। সিদ্ধান্ত অনুযায়ী ১৪৪ ধারা ভাঙতে আসা শিক্ষার্থীদের মধ্যে তার দলই ছিল মেয়েদের প্রথম দল। ভাষা আন্দোলনকারী রওশন আরা বাচ্চু পুলিশের লাঠিপেটায় আহত হন। এছাড়া মুনীর চৌধুরীর বোন ভাষাকন্যা নাদেরা বেগমও কারাগারে নির্যাতিত হয়েছিলেন। ভাষা আন্দোলনের মিছিলে পুলিশের গুলিবর্ষনের প্রতিবাদে ২২ নারায়ণগঞ্জের মর্গ্যান হাই স্কুলের প্রধান শিক্ষিকা মমতাজ বেগম ৩০০ ছাত্রী নিয়ে মিছিল বের করেছিলেন, যার ফলে পরবর্তীতে তাকে কারাবরণও করতে হয়েছিল। আলোচনা শেষে তাই বলা যায়, উদ্দীপকের ছকে (খ) তালিকার নারীগণ ভাষা আন্দোলনে সক্রিয় অংশগ্রহণের মাধ্যমে নারী সমাজের অবদানকে আলোকোজ্জ্বল করেছেন।"
        }
      ]
    },
    {
      "number": "7",
      "uddipok": "রিপন একটি ইতিহাসের বই পড়ে বুঝতে পেরেছে বইটি লেখা হয়েছে পাশাপাশি দুই দেশের মধ্যে সংঘটিত একটি যুদ্ধকে কেন্দ্র করে। যে যুদ্ধের অন্যতম কারণ ছিল একটি অঞ্চলের ওপর দুটি দেশের অধিকার প্রতিষ্ঠার প্রচেষ্টা। ১৭ দিনের এ যুদ্ধের সমাপ্তি হয়েছিল অন্য একটি দেশের মধ্যস্থতায় যুদ্ধ বিরতি এক চুক্তি স্বাক্ষরের মাধ্যমে।",
      "tag": "VNSC 23",
      "sub_questions": [
        {
          "label": "ক",
          "question": "কে নিজেকে প্রেসিডেন্ট হিসেবে ঘোষণা করার জন্য ইস্কান্দার মির্জাকে অপসারণ করেছিল?",
          "explanation": "আইয়ুব খান নিজেকে প্রেসিডেন্ট হিসেবে ঘোষণা করার জন্য ইস্কান্দার মির্জাকে অপসারণ করেছিল।"
        },
        {
          "label": "খ",
          "question": "আইয়ুব খানের মৌলিক গণতন্ত্রের ব্যাখ্যা দাও।",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার অজুহাতে ১৯৫৯ সালে মৌলিক গণতন্ত্র নামে একটি নতুন স্থানীয় সরকারব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখা। মৌলিক গণতন্ত্র ব্যবস্থায়- ১. ইউনিয়ন পরিষদ, ২. থানা পরিষদ, ৩. জেলা পরিষদ এবং ৪. বিভাগীয় পরিষদ এই চার স্তরের কাঠামো ছিল। পূর্ব পাকিস্তানের অধিকাংশ রাজনৈতিক দল এ ব্যবস্থাকে জেনারেল আইয়ুব খান ও তার সমর্থক কায়েমি স্বার্থবাদী গোষ্ঠীর ক্ষমতা কুক্ষিগত করার কৌশল বলে গণ্য করেছিল।"
        },
        {
          "label": "গ",
          "question": "রিপন যে যুদ্ধ সম্পর্কিত বই পড়েছিল সে যুদ্ধের কারণ ব্যাখ্যা করো।",
          "explanation": "রিপন যে যুদ্ধ সম্পর্কিত বই পড়েছিল সে যুদ্ধটি ছিল ১৯৬৫ সালের ভারত-পাকিস্তান যুদ্ধ। ১৯৪৭ সালে ভারত ও পাকিস্তান জন্ম নিলে কাশ্মিরকে কেন্দ্র করে, তাদের মাঝে বৈরিতার সূত্রপাত হয়। ভারত ও পাকিস্তান উভয়ই কাশ্মিরকে তাদের অবিচ্ছেদ্য অংশ বলে মনে করত। ১৯৪৭ সালেই তাদের মাঝে কাশ্মিরকে নিয়ে প্রথম যুদ্ধ বাঁধে। কিন্তু জাতিসংঘের হস্তক্ষেপে তার অবসান হয়। কাশ্মিরকে নিয়ে দ্বিতীয়বারের মতো ভারত- পাকিস্তানের মধ্যে যুদ্ধ বাঁধে ১৯৬৫ সালে। আইয়ুব খানের দীর্ঘদিনের ইচ্ছা ছিল ভারত আক্রমণ করে কাশ্মির দখল করা। ১৯৬৫ সালে কাশ্মিরী নেতা শেখ আব্দুল্লাহকে গ্রেফতার করা হলে ভারতের কাশ্মিরে উত্তেজনা ছড়িয়ে পড়ে। আইয়ুব খান এ সুযোগ গ্রহণ করে। তিনি প্রথমে সশস্ত্র গেরিলাদের কাশিশ্মরে অনুপ্রবেশ করিয়ে গোলযোগ সৃষ্টির চেষ্টা করেন। অবশেষে ৬ আগস্ট পাকিস্তান বাহিনী ভারত আক্রমণ করলে ভারত-পাকিস্তান যুদ্ধ শুরু হয়। যুদ্ধের শুরু থেকেই ভারতীয় বাহিনী প্রাধান্য লাভ করে। তারা পাকিস্তানি বাহিনীকে অপসারণ করে লাহোরের দিকে এগিয়ে যায়। পাকিস্তানের শোচনীয় অবস্থার মুখে পাশ্চাত্য শক্তি ও সোভিয়েত ইউনিয়নের হস্তক্ষেপে ১৭ দিনের মাথায় যুদ্ধ বন্ধ হয়। উদ্দীপকের বর্ণনায় দেখা যায়, পাশাপাশি দুটি দেশের মধ্যে সংঘটিত একটি যুদ্ধকে কেন্দ্র করে লিখিত একটি বই পড়ে রিপন জানতে পারে এ যুদ্ধের অন্যতম কারণ ছিল একটি অঞ্চলের ওপর অধিকার প্রতিষ্ঠা। ১৭ দিনের মাথায় যে যুদ্ধের অবসান হয়েছিল অন্য একটি দেশের মধ্যস্থতায়। এ ঘটনা উপরে আলোচিত ১৯৬৫ সালের ভারত-পাকিস্তান যুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "অনুরূপ একটি যুদ্ধের ফলে পূর্ব পাকিস্তানে আইয়ুব বিরোধী চেতনা প্রবলভাবে জাগ্রত হয়- বিশ্লেষণ করো।",
          "explanation": "অনুরূপ একটি যুদ্ধ তথা ১৯৬৫ সালের পাক-ভারত যুদ্ধের ফলেই - পূর্ব পাকিস্তানে আইয়ুব বিরোধী চেতনা প্রবলভাবে জাগ্রত হয়'- বক্তব্যটি যথার্থ। ১৯৬৫ সালের ভারত-পাকিস্তান যুদ্ধের পর পূর্ব পাকিস্তানে আইয়ুববিরোধী চেতনা প্রবলভাবে জাগ্রত হয়। কারণ যুদ্ধে এটা স্পষ্ট হয়ে যায় যে, পূর্ব পাকিস্তানের কোনো প্রতিরক্ষা ব্যবস্থা ছিল না। অরক্ষিত এ অঞ্চল যে কোনো সময় ভারতের আক্রমণের শিকার হতে পারত। এমনকি এ সময় প্রশাসনিক দিক থেকে পশ্চিম পাকিস্তানের সাথে পূর্ব পাকিস্তানের যোগাযোগ একেবারে বন্ধ ছিল। যুদ্ধের এক পর্যায়ে ভারতীয় বাহিনী লাহোর দখল করতে উদ্যত হলে পূর্ব পাকিস্তানের সৈন্যরা পরম সাহসিকতার সাথে যুদ্ধ করে ভারতীয় বাহিনীর অগ্রযাত্রা রুখে দেয়। তারা বুকে মাইন বেঁধে ভারতীয় ট্যাংকের সামনে ঝাঁপিয়ে পড়ে পাকিস্তানের জন্য আত্মোৎসর্গ করে। এভাবে বাঙালি সেনারা জীবন বাজি রেখে লাহোর রক্ষা করলেও আইয়ুব খান পূর্ব পাকিস্তানের নিরাপত্তা নিশ্চিত করতে পারেননি। এছাড়া এ 'সময় গোটা পৃথিবী থেকে বিচ্ছিন্ন পূর্ব পাকিস্তানে খাদ্য সংকট দেখা দেয়। নিত্যপ্রয়োজনীয় জিনিসপত্রের দাম অত্যধিক বেড়ে যায়। ফলে সামরিক ও অর্থনৈতিক ক্ষেত্রে নির্ভরশীলতাসহ পূর্ব পাকিস্তানের দুর্বলতা প্রকট হয়ে দেখা দেয়, যার প্রতিফলন দেখা যায় ৬ দফা আন্দোলনে। আলোচনা শেষে বলা যায়, ১৯৬৫ সালের পাক-ভারত যুদ্ধের মাধ্যমে পূর্ব পাকিস্তানের প্রতি পশ্চিম পাকিস্তানের চরম অবহেলা ফুটে ওঠে। যার পরিপ্রেক্ষিতে পূর্ব পাকিস্তানে স্বৈরাচারী আইয়ুব বিরোধী চেতনা প্রবলভাবে জাগ্রত হয়েছিল।"
        }
      ]
    },
    {
      "number": "8",
      "uddipok": "কুলিয়া ইউনিয়নের চেয়ারম্যানের দুঃশাসনের বিরুদ্ধে হঠাৎ করেই সোচ্চার হয়ে ওঠে তরুণ ছাত্র নেতা তমালসহ আরও কয়েকজন। তমাল তার দুঃশাসনের বিরুদ্ধে সোচ্চার হয়ে ৮ দফাবিশিষ্ট একটি দাবি পেশ করেন। চেয়ারম্যান সাহেব আন্দোলনকে দমন করার জন্য তমাল ও তার দলীয় নেতাকর্মীদের বিরুদ্ধে মিথ্যা মামলা দায়ের করে তাদের জেলে প্রেরণ করেন। তমালের উত্তরসূরিরা তার মুক্তি দাবিতে তুমুল আন্দোলন গড়ে তোলে।",
      "tag": "VNSC 23",
      "sub_questions": [
        {
          "label": "ক",
          "question": "ভাষা আন্দোলন সংঘটিত হয় কত সালে?",
          "explanation": "ভাষা আন্দোলন সংঘটিত হয় ১৯৫২ সালে।"
        },
        {
          "label": "খ",
          "question": "অসহযোগ আন্দোলনের উদ্দেশ্য বর্ণনা করো।",
          "explanation": "১৯৭০ সালে নির্বাচনে জয় লাভের পর পাকিস্তান সরকার আওয়ামী লীগের হাতে ক্ষমতা হস্তান্তর না করলে বক্তাবন্ধু ১৯৭১ সালে অসহযোগ আন্দোলনের ডাক দেয়। এ আন্দোলনের উদ্দেশ্য ছিল বিবিধ। প্রথমত, স্বৈরাচারী ও অগণতান্ত্রিক শাসকদের দ্বারা এদেশ চালানো সম্ভব নয়। দেশের নির্বাচিত প্রতিনিধিবর্গের হাতে ক্ষমতা তুলে দেওয়া অপরিহার্য। দ্বিতীয়ত, শান্তিপূর্ণ ও নিয়মতান্ত্রিক পদ্ধতিতে ৬ দফা দাবির বাস্তবায়ন করা ছিল অসহযোগ আন্দোলনের মূল উদ্দেশ্য।"
        },
        {
          "label": "গ",
          "question": "উদ্দীপকের ঘটনাটি বাংলাদেশের কোন ঘটনার প্রতিচ্ছবি? ব্যাখ্যা করো।",
          "explanation": "উদ্দীপকে কুলিয়া ইউনিয়নের চেয়ারম্যানের দুঃশাসনের বিরুদ্ধে এক ছাত্র নেতার সোচ্চার হওয়ার চিত্র তুলে ধরা হয়েছে। চেয়ারম্যানের কাছে ঐ ছাত্রনেতা তমাল দাবি দাওয়া সংবলিত ৮ দফা পেশ করেন। এতে চেয়ারম্যান ভীত হয়ে পড়ে এবং মিথ্যা মামলা দিয়ে তাদেরকে জেলে প্রেরণ করেন। এ ঘটনাটি বাংলাদেশের স্বাধীনতা আন্দোলনের সবচেয়ে গুরুত্বপূর্ণ ঘটনা ৬ দফারই প্রতিচ্ছবি। ১৯৫৪ সালের নির্বাচনের পরবর্তী সময়ে পাকিস্তানি প্রশাসক নানাভাবে বাঙালিদের মৌলিক অধিকারকে নস্যাৎ করার ষড়যন্ত্র করছিল। এরই ধারাবাহিকতায় ১৯৬৬ সালের ৫-৬ ফেব্রুয়ারি পশ্চিম পাকিস্তানের লাহোরে বিরোধী দলের এক কনভেনশন অনুষ্ঠিত হয়। ঐ কনভেনশনে আওয়ামী লীগের পক্ষ থেকে বক্তাবন্ধু শেখমুজিবুর রহমান তাঁর ঐতিহাসিক ৬ দফা কর্মসূচি উত্থাপন করেন। এ ছয় দফায় মূল কথাগুলো ছিল-সর্বজনীন ভোটাধিকারের ভিত্তিতে সংসদীয় পাকিস্তান ফেডারেল গঠন; বৈদেশিক ও প্রতিরক্ষা ছাড়া সকল বিষয় অফারাজ্যের হাতে থাকবে; দু'প্রদেশের জন্য সহজে বিনিময়যোগ্য দু ধরনের মুদ্রা চালু থাকবে; প্রদেশগুলোতে শুল্ক ধার্য করার ক্ষমতা থাকবে; বৈদেশিক মুদ্রার ওপর অঙ্গরাজ্যগুলোর নিয়ন্ত্রণ থাকবে; নিজস্ব নিরাপত্তা নিশ্চিত করার জন্য প্রদেশসমূহে আধা সামরিক বাহিনী গড়ে তুলতে পারবে। মূলত ৬ দফা ছিল বাঙালি জাতির দ্বায়ত্তশাসন বা মুক্তির সনদ।"
        },
        {
          "label": "ঘ",
          "question": "তমাল কর্তৃক উত্থাপিত ৮ দফার মতো বাংলার ইতিহাসের ওই ঘটনাটি ছিল বাঙালি জাতির মুক্তির সনদ- বিশ্লেষণ করো।",
          "explanation": "'তমাল কর্তৃক উত্থাপিত ৮ দফার মতো বাংলার ইতিহাসের ওই ঘটনাটি তথা ঐতিহাসিক ছয় দফা ছিল বাঙালি জাতির মুক্তির সনদ'- বক্তব্যটি যথার্থ। ছয় দফা দাবি ছিল বাঙালির অধিকার ও আত্মনিয়ন্ত্রণ প্রতিষ্ঠার দাবি। ১৯৫২ সালের ২১ ফেব্রুয়ারি ভাষা আন্দোলনের মধ্য দিয়ে যে বাঙালি জাতীয়তাবাদী চেতনা জন্মলাভ করেছিল, তাকে এগিয়ে নিয়েছিল ছয় দফা কর্মসূচি। ছয় দফা কর্মসূচি বাঙালি জাতিকে সংগ্রামের শক্তি যুগিয়েছিল। প্রেরণা যুগিয়েছিল স্বৈরাচারী ও গণবিরোধী শাসকের বিরুদ্ধে সোচ্চার হতে। আইয়ুব সরকার যতই বাঙালি জাতীয়তাবাদ এবং বক্তাবন্ধুর ছয় দফা আন্দোলনকে দমন করার জন্য নিষ্ঠুরভাবে দমন-নিপীড়ন চালাচ্ছিল, ততই পূর্ব পাকিস্তানে আন্দোলন বৃদ্ধি পেতে থাকে। এরই পরিণতি ১৯৬৯ সালের গণঅভ্যুত্থান ও ১৯৭০ সালের নির্বাচনে আওয়ামী লীগের অভূতপূর্ব বিজয় অর্জন। ১৯৭০ সালের নির্বাচনে বঙ্গবন্ধু শেখ মুজিবুর রহমানের নেতৃত্বে ছয় দফার ভিত্তিতে অংশগ্রহণ করে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ক্ষমতা হস্তান্তরের পরিবর্তে পাকিস্তানি শাসকগোষ্ঠী বর্বর হত্যাযজ্ঞ শুরু করলে মুক্তিযুদ্ধের সূচনা হয়। দীর্ঘ নয় মাস যুদ্ধের পর বিজয় অর্জনের মাধ্যমে বাঙালি জাতি পরাধীনতার শৃঙ্খল ভেঙে মুক্তি লাভ করে। পরিশেষে বলা যায়, ছয় দফা দাবি ছিল বাঙালি জাতির মুক্তির সনদ। যার ভিত্তিতে আন্দোলন-সংগ্রাম আর ১৯৭১ সালের ১৬ ডিসেম্বর মুক্তিযুদ্ধে চূড়ান্ত বিজয় অর্জনের মাধ্যমে সার্বভৌম রাষ্ট্র হিসেবে বাংলাদেশের অভ্যুদয় ঘটে।"
        }
      ]
    },
    {
      "number": "9",
      "uddipok": "অ্যাডভোকেট কামাল আহমেদ স্বাধীনতা-পূর্ব একটি মামলার ওপর পর্যবেক্ষণ করতে নিম্নরূপ কিছু উপাত্ত সংগ্রহ করলেন- বিচারকার্য মোট আসামি অন্যতম ৩ জন আসামি ফলাফল আইনের সংশোধন ও বিশেষ ট্রাইব্যুনালে অভিযোগ দাখিল ৩৫ জন শেখ মুজিবুর রহমান লে. কমান্ডার মোয়াজ্জেম হোসেন সার্জেন্ট জহুরুল হক বিচারাধীন অবস্থায় সার্জেন্ট জহুরুল হককে হত্যা এবং বাকিরা মুক্তি পান।",
      "tag": "VNSC 23",
      "sub_questions": [
        {
          "label": "ক",
          "question": "যুক্তরাজ্যের কোন আইনজীবী আগরতলা মামলার আসামিদের পক্ষ নেন?",
          "explanation": "ইংল্যান্ডের রানির আইন বিষয়ক উপদেষ্টা প্রখ্যাত আইনজীবী স্যার টমাস উইলিয়াম আগরতলা মামলার আসামিদের পক্ষ নেন।"
        },
        {
          "label": "খ",
          "question": "পাকিস্তান আমলে বাঙালিরা সামরিক দিক থেকে পিছিয়ে থাকার কারণ ব্যাখ্যা করো।",
          "explanation": "পশ্চিম পাকিস্তানের শাসকগোষ্ঠী সামরিক ক্ষেত্রে পূর্ব পাকিস্তানকে অবহেলিত করে রেখেছিল বিধায় পাকিস্তান শাসনামলে বাঙালিরা সামরিক দিক থেকে পিছিয়ে ছিল। পাকিস্তানের সামরিক শক্তিতে নিয়োগপ্রাপ্ত বাঙালির সংখ্যা ছিল অতি নগণ্য। ১৯৫৫ সালে সামরিক বাহিনীতে ২২১১ জন কর্মকর্তার মধ্যে ৮২ জন বাঙালি ছিলেন। ১৯৬৬ সালের এক জরিপে দেখা যায় সামরিক বাহিনীতে উচ্চ পর্যায়ে ১৭ জন শীর্ষ পর্যায়ের কর্মকর্তার মধ্যে মাত্র ১ জন বাঙালি ছিলেন। এ সময় সামরিক অফিসারদের মধ্যে ৫% বাঙালি ছিলেন। পাকিস্তানের সেনাসদস্যের ৫ লক্ষ জনের মধ্যে ২০ হাজার জন বাঙালি ছিলেন। সামরিক বার্ষিক বাজেটের ক্ষেত্রে পশ্চিম পাকিস্তানকেই বেশি গ্রাহ্য করা হতো। স্থল, নৌ ও বিমান বাহিনীর সদর দপ্তর (Head Quarter) ছিল পশ্চিম পাকিস্তানে। আর এসব কারণে বাঙালিরা পাকিস্তান শাসনামলে সামরিক দিক থেকে পিছিয়ে ছিল।"
        },
        {
          "label": "গ",
          "question": "কামাল আহমেদের পর্যবেক্ষণ করা মামলার জন্য কীরূপ ট্রাইব্যুনাল গঠন করা হয়? ব্যাখ্যা করো।",
          "explanation": "কামাল আহমেদের পর্যবেক্ষণ করা মামলাটি হলো ঐতিহাসিক আগরতলা মামলা যার বিচারকার্য সম্পন্ন করতে বিশেষ ট্রাইব্যুনাল গঠন করা হয়। প্রেসিডেন্ট আইয়ুব খান ১৯৬৮ সালের ১২ এপ্রিল আগরতলা মামলার প্রধান আসামি বঙ্গবন্ধু শেখ মুজিবুর রহমানসহ ৩৫জন আসামির বিচারের জন্য ফৌজদারি অধ্যাদেশ জারি করে বিশেষ ট্রাইব্যুনাল গঠনের সিদ্ধান্ত নেন। ফৌজদারি অধ্যাদেশে বলা হয় মামলার বিচার সাধারণ আদালতের পরিবর্তে বিশেষ ট্রাইব্যুনালের মাধ্যমে সম্পাদিত হবে এবং সুপ্রিম কোর্টের একজন জজ (চেয়ারম্যান) ও হাইকোর্টের দুজন জজের (সদস্য) সমন্বয়ে বিশেষ ট্রাইব্যুনাল গঠিত হবে। ১৯৬৮ সালের ২২ এপ্রিল প্রেসিডেন্ট আইয়ুব খান কর্তৃক জারিকৃত অর্ডিন্যান্স অনুযায়ী ঢাকা ক্যান্টনমেন্ট মামলার বিচারের স্থান নির্ধারিত হয় এবং ১৯ জুন বিপুল সংখ্যক দেশি-বিদেশি সাংবাদিক ও টেলিভিশন প্রতিনিধিদের উপস্থিতিতে কুর্মিটোলা সেনানিবাসে মামলার শুনানি শুরু হয়। পত্র ফৌজদারি অর্ডিন্যান্স অনুযায়ী পাকিস্তানের সাবেক প্রধান বিচারপতি এস, এ. রহমান ট্রাইব্যুনালের চেয়ারম্যান এবং সুপ্রিম কোর্টের বিচারপতি এম আর, খান ও পূর্ব পাকিস্তানের হাইকোর্টের বিচারপতি মকসুমুল হাকিম এর সদস্য নিযুক্ত হন। প্রধান ফরিয়াদি হিসেবে থাকেন পাকিস্তানের এককালীন পররাষ্ট্রমন্ত্রী ও প্রখ্যাত পাঞ্জাবি আইনজীবী মঞ্জুর কাদের। অপরদিকে আসামিদের পক্ষ নেন যুক্তরাজ্যের প্রবাসী বাঙালিদের প্রেরিত ইংল্যান্ডের রানির আইনবিষয়ক উপদেষ্টা প্রখ্যাত আইনজীবী স্যার টমাস উইলিয়াম এমপি। এছাড়া তাঁদের পক্ষে প্রখ্যাত আইনজীবী আব্দুস সালাম খানের নেতৃত্বে ডিফেন্স টিমে ছিলেন ড. আলিম আল রাজী, আতাউর রহমান খান, জুলমত আলী, মোল্লা জালালউদ্দিন ও মওদুদ আহমদসহ বহুসংখ্যক আইনজীবী। আর এভাবেই কামাল আহমেদের পর্যবেক্ষণ করা আগরতলা মামলার জন্য বিশেষ ট্রাইব্যুনাল গঠন করা হয়।"
        },
        {
          "label": "ঘ",
          "question": "উদ্দীপকের মামলার জন্য আইন সংশোধন এবং অভিযোগপত্র ছিল অভিসন্ধিমূলক- কামাল আহমেদের সংগৃহীত উপাত্তের আলোকে বিশ্লেষণ করো।",
          "explanation": "উদ্দীপকের মামলাটি হলো ঐতিহাসিক আগরতলা মামলা যার বিচারের জন্য আইনের সংশোধন এবং অভিযোগপত্র ছিল স্পষ্ট অভিসন্ধিমূলক। সরকার ১৯৬৮ সালের ১২ এপ্রিল আগরতলা মামলার বিচার পরিচালনার জন্য আইন ও বিচার পদ্ধতি সংক্রান্ত ফৌজদারি অধ্যাদেশ জারি করেন। এতে বলা হয়- (i) মামলার বিচার সাধারণ আদালতের পরিবর্তে বিশেষ ট্রাইব্যুনালের মাধ্যমে সম্পাদিত হবে। (ii) সুপ্রিম কোর্টের একজন জর্জ (চেয়ারম্যান) এবং হাইকোর্টের দুজন জর্জের (সদস্য) সমন্বয়ে বিশেষ ট্রাইব্যুনাল গঠিত হবে। (iii) পুলিশের কাছে প্রদত্ত স্বীকারোক্তি আইন সংযুক্ত হবে। (iv) আসামিদের কোনো জামিন দেওয়া যাবে না এবং তাদেরকে সামরিক হেফাজতে রাখা হবে। (v) বিশেষ আদালতের এখতিয়ার নিয়ে কোনো প্রশ্ন 'করা চলবে না। আর মামলার অভিযোগ ক্ষেত্রে সরকার দুটি প্রধান খাতে ৪২ পৃষ্ঠার একটি আনুষ্ঠানিক অভিযোগপত্র দাখিল করেন। কয়েকটি পরিশিষ্টে অভিযুক্ত ব্যক্তিদের নামের তালিকা, সাক্ষী, দলিলপত্রাদি, আলামত এবং ব্যক্তিদের ছদ্মনাম সংযোজন করা হয়। অভিযোগে বলা হয় যে, অভিযুক্তরা ভারত কর্তৃক সরবরাহকৃত অস্ত্রশস্ত্র, গোলাবারুদ এবং তহবিলের সাহায্যে অনুষ্ঠেয় একটি সশস্ত্র বিদ্রোহের মাধ্যমে পূর্ব পাকিস্তান প্রদেশ পশ্চিম পাকিস্তান থেকে বিচ্ছিন্ন করার ষড়যন্ত্র করেছেন। এক্ষেত্রে অর্থ গ্রহণ, অস্ত্র লেনদেন সংক্রান্ত কিছু দলিলপত্র উত্থাপন করা হয় যা পরে তদন্তে মিথ্যা প্রমাণিত হয়। অপরপক্ষে মামলার প্রধান আসামি শেখ মুজিবুর রহমানের বিরুদ্ধে ১৬টি অভিযোগ উত্থাপন করা হয়। এছাড়া আদালতে ১১ জনের নামের একটি তালিকা রাজসাক্ষী হিসেবে এবং ১২টি চিঠি, ২ কপি টেলিগ্রাম, 'বাংলাদেশ' ও 'বেতারবাণী' লেখা দুটি তারিখবিহীন কাগজ, অর্থ লেনদেন সংক্রান্ত দলিল, ১০টি প্রবন্ধের একটি তালিকা এবং ২০০ সাক্ষীর নামসহ ৮২টি দলিল উত্থাপিত হয়। কিন্তু বঙ্গবন্ধু শেখ মুজিবুর রহমান। আগরতলা মামলা সরকারের হীন ষড়যন্ত্র বলে আখ্যা দেন এবং এতে তালিকাভুক্ত আসামিদের নির্দোষ দাবি করেন। রাজসাক্ষীর অনেকেই স্বীকার করেন যে তাদের জোরপূর্বক সাক্ষ্য দিতে বলা হয়েছে। এর ফলে বিচারকগণ বিব্রতকর অবস্থার সম্মুখীন হন। অর্থাৎ সার্বিকভাবে কামাল আহমেদের সংগৃহীত উপাত্তের আলোকে মামলার কার্যক্রমের প্রতি সন্দেহের অবতারণা হওয়া অতি স্বাভাবিক ঘটনা হয়ে দাঁড়ায়। সুতরাং নিঃসন্দেহে বলা যায়, উদ্দীপকের মামলাটির বিচারের জন্য আইনের সংশোধন এবং অভিযোগপত্র ছিল অভিসন্ধিমূলক এবং অযৌক্তিক।"
        }
      ]
    },
    {
      "number": "10",
      "uddipok": "পঙ্গু দেশপ্রেমিক রুস্তম আলী আজও টেপরেকর্ডারে বারবার বাজিয়ে শুনেন কয়েকটি শব্দ \"ইহাই হয়তো আমার শেষ বার্তা, আজ হইতে আমাদের এ দেশ স্বাধীন, আমি আমার দেশের জনগণকে আহ্বান জানাইতেছি যে, যে যেখানে আছে, যাহার যা কিছু আছে ভাই নিয়ে রুখে দাঁড়াও। সর্বশক্তি দিয়ে হানাদার বাহিনীকে প্রতিরোধ করো।\"",
      "tag": "VNSC 23",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "\"বাংলাদেশের মুক্তিযুদ্ধে শিল্পী-সাহিত্যিক-বুদ্ধিজীবীর ভূমিকা ছিল প্রশংসনীয়\"- বুঝিয়ে বলো।",
          "explanation": "মুক্তিযুদ্ধের মূল নিয়ামক শক্তি ছিল জনগণ। তথাপি যুদ্ধে মানুষকে উদ্বুদ্ধ করার ক্ষেত্রে শিল্পী-সাহিত্যিক-বুদ্ধিজীবী, বিভিন্ন সাংস্কৃতিক কর্মীর অবদান ছিল খুবই প্রশংসনীয়। পত্রপত্রিকার লেখা, স্বাধীন বাংলা বেতার কেন্দ্রে খবর পাঠ, দেশাত্মবোধক গান, মুক্তিযুদ্ধভিত্তিক, কবিতা পাঠ, নাটক, কথিকা, এম, আর, আকতার মুকুলের অত্যন্ত জনপ্রিয় 'চরমপত্র' এবং 'জল্লাদের দরবার' অনুষ্ঠান ইত্যাদি মুক্তিযুদ্ধকে এগিয়ে নিতে সহায়তা করে। এসব রণক্ষেত্রে মুক্তিযোদ্ধাদের মানসিক ও নৈতিক বল ধরে রাখতে সহায়তা করেছে, সাহস জুগিয়েছে, জনগণকে শত্রুর বিরুদ্ধে দুর্দমনীয় করেছে। তাই বলা যায়, বাংলাদেশের মুক্তিযুদ্ধে শিল্পী-সাহিত্যিক-বুদ্ধিজীবীর ভূমিকা ছিল প্রশংসনীয়।"
        },
        {
          "label": "গ",
          "question": "উদ্দীপকের সাথে বাংলাদেশের কোন ঐতিহাসিক ঘটনার সাদৃশ্য রয়েছে? ব্যাখ্যা করো",
          "explanation": "উদ্দীপকের সাথে বাংলাদেশের ঐতিহাসিক স্বাধীনতার ঘোষণা ঘটনার সাদৃশ্য রয়েছে। ১৯৭১ সালের ২৬ মার্চ প্রথম প্রহরে বক্তাবন্ধু শেখ মুজিবুর রহমান গ্রেপ্তার হওয়ার পূর্ব মুহূর্তে স্বাধীনতার ঘোষণা দেন। ঘোষণাটি ছিল ইংরেজিতে, যাতে বিশ্ববাসী ঘোষণাটি বুঝতে পারেন। স্বাধীনতা ঘোষণার বাংলা অনুবাদ- \"ইহাই হয়তো আমার শেষ বার্তা, আজ হইতে বাংলাদেশ ছাধীন। আমি বাংলাদেশের জনগণকে আহ্বান জানাইতেছি যে, যে যেখানে আছে, যাহার যা কিছু আছে তাই নিয়ে রুখে দাঁড়াও, সর্বশক্তি দিয়ে হানাদার বাহিনীকে প্রতিরোধ করো। পাকিস্তান দখলদার বাহিনীর শেষ সৈন্যটিকে বাংলার মাটি হইতে বিতাড়িত না করা পর্যন্ত এবং চূড়ান্ত বিজয় অর্জন না করা পর্যন্ত লড়াই চালিয়ে যাও।\" বঙ্গবন্ধু শেখ মুজিবুর রহমানের স্বাধীনতার ঘোষণা এবং এর প্রতি বাঙালি সামরিক, আধা-সামরিক ও বেসামরিক বাহিনীর সমর্থন ও অংশগ্রহণের খবরে স্বাধীনতাকামী জনগণ উজ্জীবিত হয়। উদ্দীপকে দেখতে পাই, দেশপ্রেমিক পঙ্গু রুস্তম আলী আজও টেপরেকর্ডারে বারবার বাজিয়ে কয়েকটি শব্দ শোনেন যে শব্দগুলো বঙ্গবন্ধু স্বাধীনতার ঘোষণা বার্তায় বলেছিলেন। তাই বলা যায়, উদ্দীপকের ঘটনার সাথে বাংলাদেশের ঐতিহাসিক স্বাধীনতার ঘোষণার সাদৃশ্য রয়েছে।"
        },
        {
          "label": "ঘ",
          "question": "\"টেপরেকর্ডারে বাজানো লাইনগুলো যে বঙ্গাবন্ধু শেখ মুজিবুর রহমানের তাতে কোনো সন্দেহ নেই\"- বিশ্লেষণ করো।",
          "explanation": "\"টেপরেকর্ডারে বাজানো লাইনগুলো যে বস্তাবন্ধু শেখ মুজিবুর রহমানের তাকে কোনো সন্দেহ নেই\" বক্তব্যটি যথার্থ। ২৫ মার্চ মধ্যরাতে বাঙালির অবিসংবাদিত নেতা বঙ্গবন্ধু শেখ মুজিবুর, রহমানকে গ্রেফতার করা হয়। পাকিস্তানি সৈন্যদের হাতে গ্রেফতার হওয়ার পূর্বেই মধ্যরাতের পর অর্থাৎ ২৬ মার্চ প্রথম প্রহরে বঙ্গবন্ধু বাংলাদেশের স্বাধীনতা ঘোষণা করেন। বঙ্গবন্ধু তাঁর ঘোষণাটি ইংরেজিতে প্রদান করেন যার বঙ্গানুবাদ পঙ্গু দেশপ্রেমিক রুস্তম আলীর টেপ রেকর্ডারে শোনা সেসব কথার অনুরূপ। স্বাধীনতার এ ঘোষণায় বাংলার আপামর জনতা আগ্রাসী পাকিস্তানি বাহিনীকে হটাতে প্রতিরোধ যুদ্ধে নেমে পড়ে যা অনতিবিলম্বে মুক্তিযুদ্ধে রূপ নেয়। এদিকে ১০ এপ্রিল গঠিত হয় মুজিবনগর সরকার এবং এ সরকার শপথ নেন ১৭ এপ্রিল। নয় মাসের মুক্তিযুদ্ধ পরিচালনা ও আন্তর্জাতিক জনমত গঠনে মুজিবনগর সরকার অনন্য ভূমিকা রাখে। মুজিবনগর সরকারের প্রাজ্ঞ নেতৃত্ব আর বাংলার ছাত্র-শিক্ষক, কৃষক-শ্রমিকসহ আপামর জনতার অংশগ্রহণে আমাদের স্বাধীন সার্বভৌম বাংলাদেশ অর্জিত হয়। এ স্বাধীন সার্বভৌম বাংলাদেশ বঙ্গবন্ধু প্রদত্ত ঘোষণারই সফল বাস্তবায়ন। পঙ্গু দেশপ্রেমিক আতাহার আলী তার টেপরেকর্ডারে আজও সেসব কথা শোনেন' যৈসব কথা স্বাধীনতার ঘোষণায় বঙ্গবন্ধু বলেছিলেন এবং যা মুজিবনগর সরকারও অনুমোদন দিয়েছিল। পরিশেষে বলা যায়, উদ্দীপকের টেপরেকর্ডারে বাজানো লাইনগুলো যে বঙ্গবন্ধু শেখ মুজিবুর রহমানের তাতে কোনো সন্দেহ নেই।"
        }
      ]
    },
    {
      "number": "11",
      "uddipok": "'কা/দেশের জনগণ 'খ' দেশের নিপীড়িত জনগণকে এক ভীষণ বিপদে সর্বোতভাবে সাহায্য করে। এতে 'খ' দেশের জনগণের ক্ষয়ক্ষতির পরিমাণ অনেক হ্রাস পায় এবং শোষণের বিরুদ্ধে প্রতিরোধ গড়ে তুলতে মনোবল দৃঢ় হয়েছিল। 'খ' দেশের উক্ত জনগণের সহযোগিতা প্রাপ্তি আরও বৃদ্ধি পায় যখন 'ক' দেশের প্রচার মাধ্যমগুলো ভূমিকা রাখতে শুরু করে।",
      "tag": "VNSC 23",
      "sub_questions": [
        {
          "label": "ক",
          "question": "বিবিসি কোন দেশের প্রচার মাধ্যম?",
          "explanation": "বিবিসি ব্রিটেনের প্রচার মাধ্যম।"
        },
        {
          "label": "খ",
          "question": "বাংলাদেশের মুক্তিযুদ্ধে সোভিয়েত ইউনিয়নের ভূমিকা ব্যাখ্যা করো।",
          "explanation": "বাংলাদেশের মুক্তিযুদ্ধের পক্ষে সোভিয়েত ইউনিয়ন গুরুত্বপূর্ণ ভূমিকা- ভালন করে। বাংলাদেশের মুক্তিযুদ্ধের সময় রাশিয়ার তৎকালীন রাষ্ট্রপতি নিকোলাই পদগোনি পাকিস্তানকে একটি পত্রের মাধ্যমে পূর্ব পাকিস্তানের জনগণের ওপর অমানুষিক নির্যাতন বন্ধের জরুরি আহ্বান জানান। সোভিয়েত ইউনিয়ন (রাশিয়া) আন্তর্জাতিক মহলে বাংলাদেশের স্বাধীনতার পক্ষে কূটনৈতিক পদক্ষেপ গ্রহণ করে এবং স্বাধীনতা বিরোধী দেশগুলোর চক্রান্ত ব্যর্থ করতে বিশেষ ভূমিকা পালন করে।"
        },
        {
          "label": "গ",
          "question": "'ক' দেশের জনগণের সহযোগিতা আমাদেরকে মহান মুক্তিযুদ্ধে কাদের সাহায্যের কথা মনে করিয়ে দেয়? ব্যাখ্যা করো।",
          "explanation": "ক' দেশের জনগণের সহযোগিতা, আমাদেরকে মহান মুক্তিযুদ্ধে ভারতীয় জনগণের সাহায্যের কথা মনে করিয়ে দেয়। মুক্তিযুদ্ধে ভারত সরকার বাংলাদেশকে যে সহযোগিতা প্রদান করেছিল, তার মধ্যে কয়েকটি পর্যায় লক্ষ করা যায়। প্রথম পর্যায়ে ভারত সরকার বাংলাদেশের মুক্তিযুদ্ধকে সমর্থন প্রদান করে, শরণার্থীদের আশ্রয় প্রদান করে, মুক্তিযোদ্ধাদের প্রশিক্ষণ প্রদান করে এবং প্রবাসী বাংলাদেশ সরকারকে ভারতের মাটিতে অবস্থান করে কার্যক্রম পরিচালনার অনুমতি দেয়। দ্বিতীয় পর্যায়ে ভারতীয় সশস্ত্র বাহিনী প্রচ্ছন্নভাবে মুক্তিযোদ্বাদের সাথে পাকিস্তানিদের ঘাঁটিতে আক্রমণে অংশ নেয় এবং আন্তর্জাতিক সমর্থন আদায়ে সচেষ্ট হয়। তৃতীয় পর্যায়ে ৩ ডিসেম্বর ১৯৭১ সালে পাকিস্তান ভারত আক্রমণ করলে ভারতীয় ও বাংলাদেশের মুক্তিবাহিনীর সমন্বয়ে যৌথবাহিনী গঠন করে সরাসরি পাকিস্তানের বিরুদ্ধে যুদ্ধে অংশ নেয়। এ পর্যায়ে ভারত বাংলাদেশ নামক রাষ্ট্রকে আনুষ্ঠানিক স্বীকৃতি প্রদান করে। উদ্দীপকে বর্ণিত 'ক' দেশের জনগণ 'খ' দেশের নিপীড়িত জনগণকে এক ভীষণ বিপদে সর্বতোভাবে সাহায্য করে যাতে' 'খ' দেশের ক্ষয়ক্ষতির পরিমাণ অনেক হ্রাস পায়। এ ঘটনাটি বাংলাদেশের মহান মুক্তিযুদ্ধে ভারতের সহযোগিতার কথা স্মরণ করিয়ে দেয়।"
        },
        {
          "label": "ঘ",
          "question": "'ক' দেশের প্রচার মাধ্যমগুলোর অবদান ছিল অপরিসীম- বিশ্লেষণ করো ।",
          "explanation": "আমাদের মহান মুক্তিযুদ্ধে 'ক' দেশ তথা ভারতের প্রচার মাধ্যমগুলোর অবদান ছিল অপরিসীম। বাংলাদেশের মুক্তিযুদ্ধে অন্যতম সহায়ক ভূমিকা হিসেবে কাজ করেছে ভারতীয় গণমাধ্যম। বাংলাদেশের মুক্তিযুদ্ধের পক্ষে বিশ্বজনমতকে সংগঠিত করা এবং বাংলাদেশের সাধারণ মানুষ, শরণার্থী ও মুক্তিযোদ্ধাদের মনোবল দৃঢ় রাখার জন্য ভারতের গণমাধ্যম তাৎপর্যপূর্ণ ভূমিকা পালন করেছিল। ভারতীয় মিডিয়ায় শক্তিশালী ও যৌক্তিক প্রচারণার ফলে বিশ্বের মানুষ বুঝতে পারে যে, পূর্ব পাকিস্তানে যা ঘটেছে তা পাকিস্তানের নিতান্তই কোনো অভ্যন্তরীণ বিষয় নয়। মূলত ভারত 'পার্শবর্তী দেশ হওয়ায় মুক্তিযুদ্ধের শুরু থেকেই ভারতীয় পত্র-পত্রিকাগুলো অন্য যেকোনো দেশের তুলনায় সুবিধাজনক অবস্থা থেকে সংবাদ প্রচার করে। এছাড়া মুক্তিযুদ্ধ শুরু হওয়ার পর বাংলাদেশের অধিকাংশ পত্র-পত্রিকা বন্ধ হয়ে গেলে বাংলাদেশ ও বহির্বিশ্ব ভারতীয় গণমাধ্যমের ওপর অনেকটাই নির্ভরশীল হয়ে পড়ে। এ সময় ভারতীয় প্রচার মাধ্যমই বাংলাদেশের মুক্তিযুদ্ধের চিত্র তুলে ধরে মুখ্য ভূমিকা পালন করে। এছাড়াও ভারতীয় প্রচার মাধ্যম স্বাধীনতা সংগ্রাম ও স্বাধীন রাষ্ট্র প্রতিষ্ঠার যৌক্তিকতা এবং নিরীহ বাঙালির বিরুদ্ধে পাকিস্তানি বাহিনীর অন্যায় আক্রমণ ইত্যাদি বিষয়ে বাংলাদেশের পক্ষে আন্তর্জাতিক প্রচারণা চালিয়েছিল। শুধু তাই নয়, মুসলিম বিশ্ব এবং পশ্চিমা শক্তিবর্গকে পাকিস্তানের পর্যায়ক্রমিক অপপ্রচারের বিরুদ্ধাচরণ করা এবং বাংলাদেশের বাস্তবতা তুলে ধরার ক্ষেত্রে এবং বিশ্ব জনমত গঠনের ক্ষেত্রে ভারতের সংবাদপত্র ও অন্যান্য গণমাধ্যম গুরুত্বপূর্ণ ভূমিকা পালন করেছে। পাশাপাশি বিদেশি গণমাধ্যমের প্রতিনিধিদেরকে শরণার্থীদের দুর্দশা, মুক্তিযোদ্ধাদের তৎপরতা এবং পাকিস্তানি হানাদার বাহিনীর ধ্বংসযজ্ঞের নিদর্শনসমূহ দেখানোর ব্যবস্থাও করেছিল।"
        }
      ]
    }
  ]
}