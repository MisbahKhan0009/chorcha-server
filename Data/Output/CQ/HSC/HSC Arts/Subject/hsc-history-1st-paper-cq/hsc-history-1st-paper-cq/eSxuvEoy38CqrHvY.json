{
  "title": "হলি ক্রস কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "ইতিহাস ক্লাসে মিসেস তপতী তার শিক্ষার্থীদের ভারতবর্ষের ইতিহাসের এক বিয়োগাত্নক যুদ্ধের ঘটনা বর্ণনা করতে গিয়ে বলেন, \"এই যুদ্ধের মধ্যদিয়েই বাংলা * তথা ভারতবর্ষ ইতিহাসের নতুন যুগে প্রবেশ করে। এ যুদ্ধে জয় লাভের ফলে বাংলা তথা ভারতবর্ষে ব্রিটিশ সাম্রাজ্য স্থাপনের ভিত্তি রচিত হয়। মূলত দেশীয় ষড়যন্ত্রকারীদের বিশ্বাসঘাতকতাই ছিলো ব্রিটিশদের সাফল্যের অন্যতম কারণ।\"",
      "tag": "HC 24",
      "sub_questions": [
        {
          "label": "ক",
          "question": "আল বুকার্ক কোন দেশের অধিবাসী ছিলেন?",
          "explanation": "আল বুকার্ক পর্তুগালের অধিবাসী ছিলেন।"
        },
        {
          "label": "খ",
          "question": "মীর কাশিমের সাথে ইংরেজদের বিরোধিতার কারণ কী ছিল?",
          "explanation": "মীর কাশিম রাষ্ট্রশাসনে ইংরেজ প্রভাবমুক্ত স্বাধীন নবাবিতন্ত্র প্রতিষ্ঠার প্রচেষ্টা করেছিলো। কিন্তু মীর কাশিমের উদ্যোগসমূহ ইংরেজদের মনে সন্দেহের সৃষ্টি করে। ফলে তার সাথে ইংরেজদের ইংরেজদের দ্বন্দ্ব। দ্বন্দ্ব অবশ্যম্ভাবী হয়ে ওঠে। মীর কাশিম সিংহাসনে আরোহণ করেই উপলব্ধি করেন যে, শাসনব্যবস্থায় ইংরেজদের রাজনৈতিক হস্তক্ষেপ বন্ধ করতে না পারলে ভবিষ্যতে তারাই হবে এ দেশের ভাগ্য বিধাতা। তাই তিনি প্রকৃত নবাব হিসেবে দেশ শাসন করতে চেয়েছিলেন। এজন্য তিনি প্রশাসনিক ক্ষমতা নিজের হাতে নিয়ে ইংরেজদের ওপর নির্ভরশীলতা কমানোর উদ্যোগ নেন এবং দেশীয় ব্যবসায়ীদের স্বার্থে ও অর্থনীতির উন্নয়নে কর ও দস্তক ব্যবস্থার সংস্কারে চেষ্টা করে। এর ফলে ইংরেজরা তার বিরুদ্ধে ক্ষুদ্ধ হয়। ইংরেজ কোম্পানির সাম্রাজ্য স্থাপনের ইচ্ছার বিপরীতে মীর কাশিমের স্বাধীন নবাবি প্রতিষ্ঠার প্রচেষ্টাই তার ও ইংরেজদের মধ্যে বিরোধিতার কারণ।"
        },
        {
          "label": "গ",
          "question": "উদ্দীপকে কোন যুদ্ধের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে পলাশীর যুদ্ধের ইঙ্গিত করা হয়েছে। ১৭৫৬ সালে নবাব আলীবর্দী খানের মৃত্যুর পর নবাব সিরাজ-উদ-দৌলা বাংলার মসনদে আরোহণ করেন। সিংহাসনে বসেই তিনি খালা ঘসেটি বেগম এবং খালাতো ভাই পুর্নিয়ার শাসনকর্তা শওকত জং-এর ষড়যন্ত্রের শিকার হন। তারা নবাবকে হটাতে ইংরেজদের সাথে ষড়যন্ত্রে জড়িয়ে পড়ে। নবাবের সহচরদের মধ্যে রাজবল্লভ, রায়দুর্লভ, জগৎশেঠ, ইয়ার লতিফ, উমিচাঁদ, মানিক চাঁদ ও প্রধান সেনাপতি মীরজাফর এ ষড়যন্ত্রে যোগ দেন। ইংরেজ সেনাপড়ি। রবার্ট ক্লাইভ এই ষড়যন্ত্রে সফল হন। মীরজাফর নবাবির বিনিময়ে ইংরেজদেরকে পৌনে দুই কোটি টাকা পুরস্কার দিতে স্বীকৃত হন। এ ব্যাপারে ক্লাইভ, মীরজাফর, জগৎশেঠ ও উমিচাঁদের মধ্যে গোপন চুক্তি হয়। রবার্ট ক্লাইভ নবাবের বিরুদ্ধে সন্ধি ভঙ্গের মিথ্যা অভিযোগ এনে যুদ্ধ ঘোষণা করে। ১৭৫৭ সালের ২৩ জুন নবাবের বাহিনী ও ইংরেজ বাহিনী ভাগীরথী নদীর তীরে পলাশী প্রান্তরে মুখোমুখি হয়। তবে প্রধান সেনাপতি মীরজাফরের বিশ্বাসঘাতকতার কারণে এ যুদ্ধে নবাবের পরাজয় ঘটে। মীরজাফর যুদ্ধক্ষেত্রে নীরবে দাঁড়িয়ে থাকেন। আর তারই পরামর্শে নবাব যুদ্ধবিরতির ঘোষণা দেন। যুদ্ধবিরতির সময় ইংরেজরা অপ্রস্তুত নবাববাহিনীকে আকস্মিক আক্রমণ করে। ফলে সিরাজ- উদ-দৌলার পতন ঘটে।উদ্দীপকে মিসেস তপতীর বর্ণিত যুদ্ধটি পলাশীর যুদ্ধ। কেননা উদ্দীপকে বর্ণিত যুদ্ধের মতোই পলাশীর যুদ্ধে নবাব সিরাজ-উদ- দৌলার সভাসদগণ ইংরেজদের সাথে মিলে তার বিরুদ্ধে গভীর ষড়যন্ত্রে লিপ্ত হয়েছিল। পলাশীর যুদ্ধে নবাবের পরাজয়ের মধ্য দিয়ে বাংলার স্বাধীনতা সূর্য অস্তমিত হয়ে যায়।"
        },
        {
          "label": "ঘ",
          "question": "\"দেশীয় ষড়যন্ত্রকারীদের বিশ্বাসঘাতকতাই ছিল ব্রিটিশদের সাফল্যের অন্যতম কারণ।\"- তোমার মতামত দাও।",
          "explanation": "'দেশীয় ষড়যন্ত্রকারীদের বিশ্বাসঘাতকতাই ছিল ব্রিটিশদের সাফল্যের অন্যতম কারণ'- উক্তিটি যথার্থ। ১৯৫৭ সালের ২৩ জুন পলাশীর যুদ্ধে নবাব সিরাজ-উদ-দৌলার পতনের মধ্য দিয়ে বাংলার স্বাধীন নবাবী আমলের অবসান ঘটে। পরবর্তীতে এরই সূত্র ধরে বাংলার স্বাধীনতার সূর্য অস্তমিত হয়। পলাশীর যুদ্ধ নবাবের পরাজয়ের পেছনে অন্যতম কারণ ছিল নবাবের বিরুদ্ধে ষড়যন্ত্র ও বিশ্বাসঘাতকতা। নবাবের বিপক্ষে প্রসাদ ষড়যন্ত্রে মেতে উঠেছিল নবাবের বড় খালা ঘসেটি বেগম এবং তার খালাতো ভাই পুনিয়ার শাসক শওকত জং। এছাড়াও নবাবের প্রধান সেনাপতি মীল জাফর আলী সিংহাসনের বিনিময়ে ইংরেজদের পৌনে দুই কোটি টাকা প্রদানের অঙ্গীকার করে ক্লাইভের সাথে জগৎশেঠ, রাজবল্লব, রায়দুর্লব, উমিচাঁদ প্রমুখ নবাবের বিরুদ্ধে ষড়যন্ত্রে লিপ্ত হয়। প্রধান সেনাপতি মীরজাফর কুরআন শপথ করে নবাবের পক্ষে যুদ্ধ করার কথা বললেও যুদ্ধক্ষেত্রে তিনি ইংরেজদের পক্ষাবলম্বন করেন। যার ফলে নবাবের মূল বাহিনীই ইংরেজদের পক্ষে নতিস্বীকার করে। আর রায়দুর্লভের নেতৃত্বে একটি বাহিনীও ইংরেজদের পক্ষাবলম্বন করে। ফলে নবাবের সকল পরিকল্পনা ভূলুণ্ঠিত হয়। নবাবের একনিষ্ঠ ভক্ত মীরমদন ও মোহনলাল প্রাণপণ যুদ্ধ করেও নবাবের পরাজয়কে রোধ করতে পারেনি। এভাবে ১৭৫৭ সালের ২৩ জুন বাংলার স্বাধীনতার সূর্য অস্তমিত হয় এবং ভারতবর্ষে ইংরেজ শাসনের সূচনা হয়। তাই বলা যায়, দেশীয় ষড়যন্ত্রকারীদের বিশ্বাসঘাতকতাই ছিল ব্রিটিশদের সফলতার অন্যতম কারণ।"
        }
      ]
    },
    {
      "number": "2",
      "uddipok": "'ক' গার্মেন্টেসের মালিক জনাব বকুল ঋণের তাড়নায় তার গার্মেন্টেসটি একটি বিদেশি কোম্পানির কাছে বিক্রি করে দিতে বাধ্য হয়। গার্মেন্টসটি ক্রয় করে এটির পরিচালনার দায়িত্বভার দেওয়া হয় একজন দেশীয় পরিচালকের হাতে। দেশীয় পরিচালকের হাতে কোম্পানির দায়িত্বভার দেওয়া হলেও এর অর্থকড়ি ও গুরুত্বপূর্ণ সিদ্ধান্ত গ্রহণের ক্ষমতা বিদেশি কোম্পানির হাতেই থেকে যায়। ফলে দেশীয় পরিচালক পান ক্ষমতাহীন দায়িত্ব।",
      "tag": "HC 24",
      "sub_questions": [
        {
          "label": "ক",
          "question": "কার প্রচেষ্টায় কলকাতা শহর ও বন্দরের ভিত্তি প্রতিষ্ঠিত হয়?",
          "explanation": "সিলেবাস বহির্ভুত ।।"
        },
        {
          "label": "খ",
          "question": "অন্ধকূপ হত্যা সম্পর্কে কী জান ?",
          "explanation": "সিলেবাস বহির্ভুত ।।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পাঠ্যবইয়ের কোন ঘটনার সাদৃশ্য রয়েছে? ব্যাখ্যা করো।",
          "explanation": "সিলেবাস বহির্ভুত ।।"
        },
        {
          "label": "ঘ",
          "question": "উক্ত ঘটনা ভারতবর্ষে কী কী কুফল বয়ে এনেছিল? বিশ্লেষণ্ণ করো।",
          "explanation": "সিলেবাস বহির্ভুত ।।"
        }
      ]
    },
    {
      "number": "3",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "জিন্নাহর চৌদ্দ দফার প্রথম দফা কী ছিল?",
          "explanation": "কেজিন্নাহর চৌদ্দ দফার প্রথম দফা ছিল- ভবিষ্যৎ শাসনতন্ত্রের গঠন হবে ফেডারেল পদ্ধতির অনুল্লিখিত ক্ষমতা থাকবে প্রদেশের হাতে।"
        },
        {
          "label": "খ",
          "question": "লক্ষ্মৌ চুক্তি (১৯১৬) সম্পর্কে কী জান?",
          "explanation": "১৯১৬ সালে কংগ্রেস ও মুসলিম লীগ উত্তর ভারতের লক্ষ্ণৌতে ভারতের শাসনতান্ত্রিক সংস্কারের প্রশ্নে একটি সমঝোতায় পৌঁছে, যা 'লক্ষ্ণৌ চুক্তি' নামে পরিচিত। লক্ষ্ণৌ চুক্তি হচ্ছে ব্রিটিশ শাসনাধীন ভারতীয় উপমহাদেশে হিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষ্মৌ চুক্তির ভূমিকা ছিল অপরিসীম।"
        },
        {
          "label": "গ",
          "question": "উদ্দীপকে'?' চিহ্নিত স্থানে কোন ঘটনাটি যথার্থ? ব্যাখ্যা করো।",
          "explanation": "উদ্দীপকে '?' চিহ্নিত স্থানে 'বঙ্গভঙ্গ' ঘটনাটি যথার্থ। ভারতের রাজনৈতিক ইতিহাসে 'বঙ্গভঙ্গ' একটি গুরুত্বপূর্ণ ঘটনা। ইংরেজ শাসনাধীন বাংলা প্রেসিডেন্সি ছিল ভারতের অন্যতম বড় প্রদেশ। তাই কলকাতা থেকে বাংলার পূর্বাঞ্চলে প্রশাসনিক কার্যক্রম পরিচালনা করা ছিল কষ্টকর। ১৯০৫ সালের দিকে এ অঞ্চলে হিন্দু-মুসলিম সম্প্রীতির অবনতি ঘটলে লর্ড কার্জন প্রশাসনিক সুবিধা ও সাম্প্রদায়িক সম্প্রীতি প্রতিষ্ঠার লক্ষ্যে বাংলা প্রেসিডেন্সিকে দুটি প্রদেশে ভাগ করেন। পূর্বাঞ্চলে 'পূর্ববঙ্গ ও আসাম' নামে একটি নতুন প্রদেশ সৃষ্টি করেন, যার রাজধানী করা হয় ঢাকা। আর বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিম বঙ্গ নামে অপর একটি প্রদেশ গঠন করা হয়। কলকাতাকে এ প্রদেশের রাজধানী করা হয়। এ ঘটনার ফলে হিন্দু-মুসলিম জাতিগত বিভেদ তৈরি হয়। উদ্দীপকে উল্লিখিত ছকের পূর্ব বঙ্গ ও আসাম এবং পশ্চিম বঙ্গ প্রদেশ বিষয় দুটি উপস্থাপন করা হয়েছে। উক্ত প্রদেশন্বয় বঙ্গভঙ্গ ঘটনার সাথে সম্পৃক্ত। তাই বলা যায়, উদ্দীপকের '?' স্থানের জন্য 'বঙ্গভঙ্গ' ঘটনাটি যথার্থ।"
        },
        {
          "label": "ঘ",
          "question": "\"উক্ত ঘটনাটি মুসলিম লীগের প্রতিষ্ঠাকে অনিবার্য করে তুলেছিল\" তুমি কি একমত? তোমার যুক্তি দাও।",
          "explanation": "হ্যাঁ, আমি একমত যে, উক্ত ঘটনা তথা বঙ্গভঙ্গ মুসলিম লীগের প্রতিষ্ঠাকে অনিবার্য করে তুলেছিল। ১৯০৫ সালের বঙ্গভঙ্গের সিদ্ধান্তকে মুসলমানগণ স্বাগত জানালেও হিন্দু সম্প্রদায় ও কংগ্রেস এর বিরোধিতায় সর্বাত্মক আন্দোলন গড়ে তোলে, যা মুসলমান নেতৃবৃন্দকে ক্ষুদ্ধ করে তোলে। এ ঘটনায় মুসলমানরা, বিশেষ করে বঙ্গভঙ্গের পক্ষের নেতা নবাব স্যার সলিমুল্লাহ এবং নবাব সৈয়দ নওয়াব আলী চৌধুরী জাতীয় কংগ্রেসের বিপরীতে একটি রাজনৈতিক দলের প্রয়োজনীয়তা তীব্রভাবে উপলব্ধি করেন। এরই পরিপ্রেক্ষিতে, ১৯০৬ সালে ভারতীয় মুসলমানদের রাজনৈতিক সংগঠন মুসলিম লীগের আত্মপ্রকাশ একটি স্বতন্ত্র রাজনৈতিক ধারার সূচনা করে। ভারতীয় জাতীয় কংগ্রেস প্রতিষ্ঠার পর থেকেই স্যার সৈয়দ আহমদ খানসহ বিশিষ্ট মুসলিম নেতৃবৃন্দ মুসলমানদের দাবি-দাওয়া আদায়ের লক্ষ্যে একটি স্বতন্ত্র রাজনৈতিক দল গঠনের প্রয়োজনীয়তা অনুভব করে আসছিলেন। ভারতীয় জাতীয় কংগ্রেস অসাম্প্রদায়িক দল হলেও মূলত হিন্দুদের স্বার্থসংশ্লিষ্ট বিষয়ে বেশি মনোযোগী ছিল। ফলে ১৯০৬ সালে ৩৫ সদস্যের মুসলিম প্রতিনিধি দল আগা খানের নেতৃত্বে সিমলায় ইংরেজ ভাইসরয় লর্ড মিন্টোর সাথে সাক্ষাৎ করে রাজনৈতিক বিষয়ে মতবিনিময় করেন। একই বছর ঢাকার শাহবাগে অনুষ্ঠিত হয় 'মোহামেডান এডুকেশনাল কনফারেন্স'-এর বার্ষিক সম্মেলন। সম্মেলনের শেষ দিনে ১৯০৬ সালের ৩০ ডিসেম্বর ভারতের বিভিন্ন স্থান থেকে আগত মুসলিম প্রতিনিধিগণ 'অল ইন্ডিয়া মুসলিম লীগ' নামে মুসলমানদের জন্য একটি রাজনৈতিক দল গঠন করেন। তবে ভারতীয় কংগ্রেসের সদস্যরা এর বিরোধিতা করে। পরিশেষে বলা যায়, বঙ্গভঙ্গ পরবর্তীকালে ব্রিটিশ সরকারের কাছে মুসলমানদের দাবি-দাওয়া আদায়ের লক্ষ্যে একটি স্বতন্ত্র রাজনৈতিক দল প্রতিষ্ঠা অনিবার্য হয়ে ওঠে। এই অনিবার্যতা থেকেই মুসলিম লীগ প্রতিষ্ঠিত হয়েছিল।"
        }
      ]
    },
    {
      "number": "4",
      "uddipok": "",
      "tag": "HC 24",
      "sub_questions": [
        {
          "label": "ক",
          "question": "স্যার সৈয়দ আহমদের প্রকাশিত বইয়ের নাম কী?",
          "explanation": "স্যার সৈয়দ আহমদের প্রকাশিত বইয়ের নাম- 'সিপাহি বিদ্রোহের কারণ' ও 'ভারতে রাজভক্ত মুসলমান'।"
        },
        {
          "label": "খ",
          "question": "লাহোর প্রস্তাব কী? ব্যাখ্যা করো।",
          "explanation": "১৯৪০ সালে লাহোরে অনুষ্ঠিত মুসলিম লীগের অধিবেশনে তৎকালীন বাংলার মুখ্যমন্ত্রী শেরে বাংলা এ. কে. ফজলুল হক দ্বি-জাতি তত্ত্বের ভিত্তিতে যে প্রস্তাব উত্থাপন করেন, তাই ঐতিহাসিক 'লাহোর প্রস্তাব' নামে পরিচিত। ১৯৩৭ সালের সাধারণ নির্বাচনে মুসলিম সংখ্যাগরিষ্ঠ প্রদেশগুলোতে মুসলিম লীগের পরাজয়ের কারণ বিশ্লেষণের জন্য ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে দ্বি-জাতি তত্ত্বের ভিত্তিতে একটি প্রস্তাব উত্থাপন করা হয়। এ প্রস্তাবে ভারতের উত্তর- পশ্চিম ও পূর্ব এলাকাসমূহের মুসলিম সংখ্যাগরিষ্ঠ অঞ্চলগুলো নিয়ে স্বাধীন রাষ্ট্রসমূহ গঠনের দাবি করা হয়। এটিই ছিল লাহোর প্রস্তাব।"
        },
        {
          "label": "গ",
          "question": "উদ্দীপকের ছকে '?' চিহ্নিত স্থানটি তোমার পাঠ্যবইয়ের কোন সংস্কারককে নির্দেশ করে? ব্যাখ্যা করো।",
          "explanation": "উদ্দীপকের ছকে '?' চিহ্নিত স্থানটি আমার পাঠ্যবইয়ের ব্রিটিশ ভারতের সংস্কারক লর্ড রিপনকে নির্দেশ করে। লর্ড রিপন তার উদারনৈতিক শাসনের জন্য সুপরিচিত। উদারনৈতিক শাসন ও জনকল্যাণমূলক সংস্কারের জন্য ভারতবর্ষে তার নাম শ্রদ্ধাভরে স্মরণ করা হয়। ভারতে আসার আগে ১৮৫২ থেকে ১৮৭৯ সাল পর্যন্ত তিনি ইংল্যান্ডের প্রধানমন্ত্রী গ্ল্যাডস্টোনের উদারনৈতিক দলের সদস্য ছিলেন। পরবর্তী সময়ে ১৮৮০ সালে লর্ড লিটনের পদত্যাগের পর তিনি ভারতের ভাইসরয় নিযুক্ত হন। তিনি ভারতবাসীর মতপ্রকাশে পূর্ণ স্বাধীনতা প্রদানের লক্ষ্যে ১৮৮২ সালে লর্ড লিটন কর্তৃক প্রবর্তিত বিধিনিষেধমূলক 'সংবাদপত্র আইন' (Vernacular Press Act) রহিত করেন। শিক্ষাব্যবস্থার উন্নয়নকল্পে ১৮৮২ সালে তিনি 'হান্টার কমিশন' (Hunter Commission) গঠন করেন। এছাড়াও স্থানীয় স্বায়ত্তশাসনমূলক আইন প্রণয়ন ও বঙ্গীয় প্রজাস্বত্ব আইন তার শাসনামলের উল্লেখযোগ্য কীর্তি। এছাড়াও স্থানীয় স্বায়ত্তশাসনমূলক আইন (Bengal Mumicipal Act) প্রণয়ন, বঙ্গীয় প্রজাস্বত্ব আইন (Bengal Tenacy Act) এবং ১৮৮১ সালে শ্রমিকদের কল্যাণের জন্য পাসকৃত 'ফ্যাক্টরি আইন' তার শাসনামলের উল্লেখযোগ্য কীর্তি। উদ্দীপকে Bengal Municipal Act, Hunter Commission, Bengal Tenacy Act, Factory Act (1881) বিষয়গুলো উল্লিখিত হয়েছে। উপরের আলোচনায় দেখা যায়, এ কর্মকাণ্ডগুলো মূলত ব্রিটিশ ভারতের ভাইসরয় লর্ড রিপনের কর্মকান্ডেরই প্রতিচ্ছবি। তাই বলা যায়, উদ্দীপকের ব্রিটিশ ভারতের ভাইসরয় লর্ড রিপনকেই নির্দেশ করা হয়েছে।"
        },
        {
          "label": "ঘ",
          "question": "\"উক্ত সংস্কারক উন্নয়ন ও সংস্কারমূলক কাজের জন্য ভারতবাসীর নিকট চিরস্মরণীয় হয়ে আছে।\"- উক্তিটির যথার্থতা বিশ্লেষণ করো।",
          "explanation": "\"উক্ত সংস্কারক তথা ভাইসরয় লর্ড রিপন তার উন্নয়ন ও সংস্কারমূলক কাজের জন্য, ভারতবাসীর নিকট চিরস্মরণীয় হয়ে আছেন।\"- উক্তিটি যথার্থ। ১৮৮০ সালে লর্ড রিপন ব্রিটিশ ভারতের ভাইসরয় হিসেবে নিযুক্ত হন। ভাইসরয় হিসেবে নিযুক্ত হয়েই তিনি বেশ কিছু জনকল্যাণমূলক সংস্কার সাধন করেন, যা তাকে ভারতবাসীর কাছে একজন উদারপন্থি ও শান্তিপ্রিয় শাসক হিসেবে পরিচিতি দান করে। লর্ড রিপন ১৮৮২ সালে তার পূর্ববর্তী ভাইসরয় লর্ড লিটন কর্তৃক প্রবর্তিত সংবাদপত্র আইন (Vernacular Press Act) রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক বিষয়ে মতামত প্রকাশে পূর্ণ স্বাধীনতা প্রদান করেন। ভারতের শিক্ষাব্যবস্থার উন্নয়নের জন্য তিনি ১৮৮২ সালে উইলিয়াম হান্টারের নেতৃত্বে 'হান্টার কমিশন' গঠন করেন। এ কমিশনের সুপারিশক্রমে তিনি ভারতীয় শিক্ষাব্যবস্থার বিশেষ করে প্রাথমিক ও মাধ্যমিক শিক্ষাব্যবস্থার ব্যাপক উন্নয়ন করেন। লর্ড রিপনের আরেকটি উল্লেখযোগ্য সংস্কার হলো ১৮৮২ সালে স্থানীয় স্বায়ত্তশাসনমূলক আইন (Bengal Municipal Act) প্রণয়ন। এ আইনের মাধ্যমে স্থানীয় জনগণ কর্তৃক নির্বাচিত প্রতিনিধি নিয়ে জেলা বোর্ড এবং লোকাল বোর্ড গঠিত হয়। অর্থাৎ জনগণকে পৌরসভা পরিচালনার কর্তৃত্ব প্রদান করা হয়। এভাবে স্থানীয় স্বায়ত্তশাসনে জনগণের অংশগ্রহণকে উৎসাহিত করে লর্ড রিপন ভারতবাসীর হৃদয়ে গণতন্ত্রের পথপ্রদর্শক রূপে স্মরণীয় হয়ে আছেন। বঙ্গীয় প্রজাস্বত্ব আইন (Bengal Tenancy Act) তার শাসনামলেরই একটি উল্লেখযোগ্য কীর্তি। এছাড়াও লর্ড রিপন শ্রমিকদের কল্যাণে 'ফ্যাক্টরি আইন' পাস করেন এবং অবাধ বাণিজ্যনীতি প্রবর্তনের মাধ্যমে লবণ ও অন্যান্য বাণিজ্য দ্রব্যের ওপর থেকে শুল্ক হ্রাস করে ভারতবাসীর প্রশংসা অর্জন করেন। তাই তাকে 'Ripon the Good' বলে ডাকা হতো। পরিশেষে বলা যায়, লর্ড রিপন এর উন্নয়ন ও সংস্কারমূলক কর্মকাণ্ড ভারতবাসীর জন্য কল্যাণকর হয়েছিল। তিনি ভারতীয়দের আশা- আকাঙ্ক্ষার প্রতি শ্রদ্ধাশীল ছিলেন এবং সেগুলোর মর্যাদা দানের মাধ্যমে ভারতবাসীর নিকট চিরস্মরণীয় হয়ে আছেন।"
        }
      ]
    },
    {
      "number": "5",
      "uddipok": "\"চিঠিটা তার পকেটে ছিল ছেঁড়া রক্তে ভেজা। মাগো, ওরা বলে, সবার কথা কেড়ে নেবে। তোমার কোলে শুয়ে গল্প শুনতে দেবে না। বলো মা, তাই কি হয়?",
      "tag": "HC 24",
      "sub_questions": [
        {
          "label": "ক",
          "question": "পাকিস্তানের প্রথম গভর্নর জেনারেল কে ছিলেন?",
          "explanation": "পাকিস্তানের প্রথম গভর্নর জেনারেল ছিলেন মোহাম্মদ আলী জিন্নাহ।"
        },
        {
          "label": "খ",
          "question": "অপারেশন সার্চ লাইট কী?",
          "explanation": "১৯৭১ সালের ২৫ মার্চ গভীর রাতে জেনারেল ইয়াহিয়া খানের নির্দেশে পাক হানাদার বাহিনী নিরীহ, নিরস্ত্র ও ঘুমন্ত বাঙালির ওপর এক ঘৃণ্য নিধনযজ্ঞ চালায়। এ নৃশংস হত্যাকাণ্ডই 'অপারেশন সার্চলাইট' নামে পরিচিত। একযোগে রাজারবাগ পুলিশ লাইন, ইপিআর হেডকোয়ার্টার, ঢাকা বিশ্ববিদ্যালয়ের হলগুলোতে ব্যাপক হত্যাযজ্ঞ চালানো হয়। একইভাবে গণহত্যা চলেছিল পুরান ঢাকা, কচুক্ষেত, তেজগাঁও, ইন্দিরা রোড, মিরপুর, মোহাম্মদপুরসহ ঢাকার বিভিন্ন স্থানে। দেশের অন্যান্য স্থানেও এ নিধনযজ্ঞ চালানো হয়। এভাবে সারা দেশকে পাক হানাদার বাহিনী সমাধিক্ষেত্রে পরিণত করে।"
        },
        {
          "label": "গ",
          "question": "উদ্দীপকের কবিতাটি পূর্ব পাকিস্তানের কোন আন্দোলনকে স্মরণ করিয়ে দেয়? ব্যাখ্যা করো।",
          "explanation": "উদ্দীপকের কবিতাটি পূর্ব পাকিস্তানের ১৯৫২ সালের ভাষা আন্দোলনকে স্মরণ করিয়ে দেয়। পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের উপর শোষণ চালাতে থাকে। প্রথমেই তারা বাংলার পরিবর্তে উর্দুকে রাষ্ট্রভাষা হিসেবে ঘোষণা দেয়। এ পরিপ্রেক্ষিতেই উদ্দীপকের কবিতাটি রচিত হয়েছে।পাকিস্তান সৃষ্টির শুরু থেকেই পূর্ব বাংলার প্রতি পশ্চিম পাকিস্তানি শাসকগোষ্ঠী ভাষা-সংস্কৃতিসহ বিভিন্ন ক্ষেত্রে বৈষম্যমূলক আচরণ শুরু করে। পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালের মার্চ মাসে মোহাম্মদ আলী জিন্নাহ কার্জন হলে বিশেষ সমাবর্তন অনুষ্ঠানে ঘোষণা করেন- \"উর্দুই হবে পাকিস্তানের একমাত্র রাষ্ট্রভাষা।\" সাথে সাথে ছাত্র-জনতার মধ্য থেকে এর বিরুদ্ধে তীব্র প্রতিবাদ ওঠে। পরে ১৯৫২ সালে সারা দেশে এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করা হয় এবং সব ধরনের শোভাযাত্রা, মিছিল ও সমাবেশ নিষিদ্ধ করা হয়। কিন্তু ছাত্ররা ১৪৪ ধারা ভঙ্গ করে মিছিল বের করলে পুলিশ একপর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা অনেকে। শহিদদের রক্ত বৃথা যায়নি। ১৯৫৬ সালে পাকিস্তানের সংবিধানে বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দেওয়া হয়।"
        },
        {
          "label": "ঘ",
          "question": "'উক্ত আন্দোলন ছিল বাঙালির স্বাধীনতা আন্দোলনের প্রথম ধাপ'- তুমি কি একমত? যুক্তি দাও।",
          "explanation": "\"উক্ত আন্দোলন তথা ভাষা আন্দোলন ছিল বাঙালির স্বাধীনতা আন্দোলনের প্রথম ধাপ\" আমি উক্তিটির সাথে একমত। ১৯৫২ সালের ভাষা আন্দোলন বাংলাদেশের রাজনৈতিক ইতিহাসে অত্যন্ত তাৎপর্যপূর্ণ ঘটনা। এ আন্দোলন বাঙালিকে স্বতন্ত্র জাতিগত পরিচয় সম্পর্কে সচেতন করে তোলে। ভাষা আন্দোলনের মাধ্যমে বাঙালি অধিকার আদায়ের বিষয়ে সচেতন হয়ে ওঠে। ফলে তারা পরবর্তী বিভিন্ন আন্দোলনে অংশগ্রহণ করে দাবি আদায়ে সচেষ্ট হয়। পাকিস্তান রাষ্ট্রের প্রতি সৃষ্ট হতাশা থেকে তারা মুসলিম লীগকে প্রত্যাখ্যান করে ১৯৫৪ সালের নির্বাচনে ব্যালট বিপ্লব ঘটায়। নির্বাচনে মুসলিম লীগের বিরোধী পক্ষ যুক্তফ্রন্ট জয়ী হয়। এরপর ১৯৬২ সালে শরীফ শিক্ষা কমিশনের বিরুদ্ধে বাঙালি আন্দোলন করে। ১৯৬৬ সালে বাঙালির মুক্তির সনদ ছয় দফা দাবি ঘোষণা করেন আওয়ামী লীগ নেতা বঙ্গবন্ধু শেখ মুজিবুর রহমান। এর অন্যতম ছিল প্রাদেশিক, স্বায়ত্তশাসনের দাবি। এর পথ ধরে আসে ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচন। পাকিস্তানি শাসকরা নির্বাচনে বাঙালির প্রধান রাজনৈতিক দল আওয়ামী লীগের বিপুল বিজয় মেনে নিতে অস্বীকৃতি জানায়। বরং বাঙালিকে দমিয়ে দিতে গণহত্যা চালায়। ফলে অনিবার্য হয়ে হয়ে ওঠে ১৯৭১ সালের মুক্তিযুদ্ধ। রক্তক্ষয়ী এ যুদ্ধের মধ্যদিয়ে পূর্ব পাকিস্তান পরিণত হয় স্বাধীন ও সার্বভৌম বাংলাদেশে। উপরের আলোচনার প্রেক্ষিতে বলা যায়, ভাষা আন্দোলন ছিল বাঙালির স্বাধিকার আন্দোলনের প্রথম ধাপ, যার মাধ্যমে বাঙালি জাতীয়তাবাদের উন্মেষ ঘটেছিল। আর স্বাধীন বাংলাদেশ রাষ্ট্র তারই চূড়ান্ত পরিণতি।"
        }
      ]
    },
    {
      "number": "6",
      "uddipok": "মাতৃভাষাকে রাষ্ট্রভাষা রূপে প্রতিষ্ঠা করতে বাংলার গণমানুষ এবং ছাত্রদের বুকের রক্তে রাজপথ রঞ্জিত করার ইতিহাস বিশ্বে নজিরবিহীন। ভাষা আন্দোলনে পূর্ব বাংলার ছাত্র সমাজের পাশাপাশি ছাত্রীদের ভূমিকাও ছিল খুবই গুরুত্বপূর্ণ। ভাষা আন্দোলনের শুরু থেকেই পূর্ববাংলার সকল আন্দোলনের সূতিকাগৃহ ঢাকা বিশ্ববিদ্যালয়ের ছাত্রীরা ও ছাত্রদের সাথে ঐক্যবদ্ধভাবে ভাষা আন্দোলনকে গতিশীল ও তীব্রতর করতে সহায়ক ভূমিকা রাখে।",
      "tag": "HC 24",
      "sub_questions": [
        {
          "label": "ক",
          "question": "বর্ধমান হাউস বর্তমানে কী নামে পরিচিত?",
          "explanation": "বর্ধমান হাউস বর্তমানে বাংলা একাডেমি নামে পরিচিত।"
        },
        {
          "label": "খ",
          "question": "মাতৃভাষা দিবসের তাৎপর্য কী?",
          "explanation": "মাতৃভাষা দিবসের তাৎপর্য অপরিসীম। কেননা এ দিবস পৃথিবীর সব জাতিগোষ্ঠীর মানুষের মাতৃভাষার অধিকার ও মর্যাদার স্বীকৃতির কথা স্মরণ করিয়ে দেয়। বাংলা ভাষার মর্যাদা রক্ষার জন্য ১৯৫২ সালে বাঙালিরা প্রাণ উৎসর্গ করেছিল। এর স্বীকৃতিস্বরূপ UNESCO ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। এর মাধ্যমে মাতৃভাষার চিরন্তন আবেদনকে বিশ্ববাসী স্বীকার করে নেয় এবং বাংলাদেশের অহংকার বাঙালির ভাষা বিশ্বসভায় আসন করে নেয়। এ কারণেই মাতৃভাষা দিবসের তাৎপর্য অপরিসীম।"
        },
        {
          "label": "গ",
          "question": "উদ্দীপকে বর্ণিত ভাষা আন্দোলনের পটভূমি ব্যাখ্যা করো।",
          "explanation": "উদ্দীপকে বর্ণিত আন্দোলনটি হলো ১৯৫২'র ভাষা আন্দোলন। এ আন্দোলনের একটা দীর্ঘ পটভূমি রয়েছে। ১৯৪৭ সালে পাকিস্তান রাষ্ট্র প্রতিষ্ঠার পর থেকেই পশ্চিম পাকিস্তানি শাসকগোষ্ঠী প্রশাসনিক, অর্থনৈতিক, রাজনৈতিক এবং সাংস্কৃতিকসহ সব ক্ষেত্রে পূর্ব বাংলার জনগণের অধিকার হরণ করে আসছিল। পাকিস্তানের জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭ শতাংশ জনগোষ্ঠীর ভাষা উর্দুকে তারা একমাত্র রাষ্ট্রভাষা হিসেবে চাপিয়ে দিতে চেয়েছিল। কিন্তু ছাত্র-জনতার মধ্য থেকে এর বিরুদ্ধে তীব্র প্রতিবাদ গড়ে ওঠে। ফলে সারা দেশে এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করা হয় এবং সব ধরনের শোভাযাত্রা, মিছিল ও সমাবেশ নিষিদ্ধ করা হয়। কিন্তু ছাত্ররা ১৪৪ ধারা ভঙ্গ করে মিছিল বের করলে পুলিশ এক পর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আওয়ালসহ নাম না জানা আরো অনেকে। এ আন্দোলনই ছিল বাঙালির জাতীয়তাবাদী চেতনার ভিত্তি। পরবর্তীতে পাকিস্তানি শাসকগোষ্ঠী যতই ষড়যন্ত্র-নির্যাতন বাড়াতে থাকে ততই এ জাতীয়তাবাদী চেতনা বৃদ্ধি পেতে থাকে, যা একপর্যায়ে বাঙালি জাতিকে স্বাধীনতার স্বাদ এনে দেয়।"
        },
        {
          "label": "ঘ",
          "question": "ভাষা আন্দোলনে নারী সমাজের ভূমিকা আলোচনা করো।",
          "explanation": "ভাষা আন্দোলনে নারী সমাজের সক্রিয় ভূমিকা ছিল। ১৯৫২ সালের মহান ভাষা আন্দোলনে নারী সমাজের ভূমিকাও কম নয়। বিশেষ করে সেকালের রক্ষণশীল সমাজের রক্তচক্ষু উপেক্ষা করে তারা যেভাবে মিছিল-সমাবেশ করেছিলেন তা ওই নারীদের অসাধারণ দেশপ্রেম। ও সাহসেরই পরিচয় বহন করে। ভাষা আন্দোলনের সময় নারীরা শুধু মিছিলেই যোগ দেননি, আহত ছাত্রদের চিকিৎসার জন্য বাড়ি বাড়ি গিয়ে চাঁদা তুলেছেন, ছাত্রদের পুলিশি গ্রেপ্তার-নির্যাতন থেকে রক্ষা করতে তাদের নিজেদের বাসা-বাড়িতে লুকিয়ে রেখেছেন। কেউবা কারাগারে বন্দি ছাত্রদের জন্য খাবার সংগ্রহ করেছেন। শহিদ মিনার গড়ার জন্য প্রায় সারারাত ধরে ইট বহন করেছিলেন মেয়েরা। ভাষা আন্দোলনে অংশগ্রহণকারী নারীদের মধ্যে ছিলেন এদেশের নারী আন্দোলনের অগ্রপথিক কবি বেগম সুফিয়া কামাল। আন্দোলনের অনেক কর্মীর সঙ্গে তার ছিল নিবিড় যোগাযোগ। মুনীর চৌধুরীর বোন 'ভাষাকন্যা' নাদেরা বেগম পুলিশের ঘেরাও থেকে আত্মগোপন করে সুফিয়া কামালের বাসায় গিয়ে আশ্রয় নেন। মেডিকেল ছাত্রী হালিমা খাতুন ছিলেন ভাষা আন্দোলনে ভূমিকা রাখা আরেক মহীয়সী নারী। তার ওপর মুসলিম গার্লস স্কুল থেকে মেয়েদের নিয়ে বিশ্ববিদ্যালয়ের আমতলায় আসার দায়িত্ব ছিল। সিদ্ধান্ত অনুযায়ী ১৪৪ ধারা ভাঙতে আসা শিক্ষার্থীদের মধ্যে তার দলই ছিল মেয়েদের প্রথম দল। বায়ান্নর ভাষা আন্দোলনে ঢাকার বাইরের যে নারীদের ভূমিকার কথা জানা যায়, তাদের মধ্যে উল্লেখযোগ্য মমতাজ বেগম। ভাষা আন্দোলনের মিছিলে পুলিশের গুলিবর্ষণের প্রতিবাদে নারায়ণগঞ্জের মর্গান হাইস্কুলের ৩০০ ছাত্রী নিয়ে ২২ ফেব্রুয়ারি মিছিল বের করেছিলেন স্কুলটির প্রধান শিক্ষিকা মমতাজ বেগম। অন্যদিকে খুলনার স্কুলছাত্রী হামিদা খাতুন নারীদের ঐক্যবদ্ধ করে ভাষা আন্দোলনে সম্পৃক্ত করতে গিয়ে লাঞ্ছিত হন। ভাষা আন্দোলনে আরো যেসব নারীর ভূমিকা ছিল তাদের অন্যতম সিলেটের যোবেদা খাতুন চৌধুরী। তাকে সহযোগিতা করেছিলেন শাহেরা বানু, সৈয়দা লুৎফুন্নেসা, সৈয়দা নজিবুন্নেসা খাতুন, প্রধান শিক্ষিকা রাবেয়া খাতুন প্রমুখ।"
        }
      ]
    },
    {
      "number": "7",
      "uddipok": "\"রাষ্ট্র বনাম শেখ মুজিবুর রহমান এবং অন্যান্য\" ১নং আসামি- শেখ মুজিবুর রহমান ২নং আসামি- কমান্ডার মোয়াজ্জেম হোসেন .. .. .. ৩৫নং আসামি- আবদুর রউফ।",
      "tag": "HC 24",
      "sub_questions": [
        {
          "label": "ক",
          "question": "পাক-ভারত যুদ্ধ শুরু হয় কবে?",
          "explanation": "১৯৬৫ সালে পাক-ভারত যুদ্ধ শুরু হয়।"
        },
        {
          "label": "খ",
          "question": "মৌলিক গণতন্ত্র কী?",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসন ক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার অজুহাতে ১৯৫৯ সালে মৌলিক গণতন্ত্র নামে একটি নতুন স্থানীয় সরকারব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখা। মৌলিক গণতন্ত্র ব্যবস্থায়- ১. ইউনিয়ন পরিষদ, ২. থানা পরিষদ, ৩. জেলা পরিষদ এবং ৪. বিভাগীয় পরিষদ এই চার স্তরের কাঠামো ছিল। পূর্ব পাকিস্তানের অধিকাংশ রাজনৈতিক দল এ ব্যবস্থাকে জেনারেল আইয়ুব খান ও তার সমর্থক কায়েমি স্বার্থবাদী গোষ্ঠীর ক্ষমতা কুক্ষিগত করার কৌশল বলে গণ্য করেছিল।"
        },
        {
          "label": "গ",
          "question": "উদ্দীপকে কোন মামলা বর্ণিত হয়েছে? ব্যাখ্যা করো।",
          "explanation": "উদ্দীপকে ঐতিহাসিক আগরতলা মামলা বর্ণিত হয়েছে। সামরিক স্বৈরাচারী প্রেসিডেন্ট আইয়ুব খানের শাসনামলের সবচেয়ে ঘৃণ্য ও প্রহসনমূলক ঘটনা হলো আগরতলা মামলা। মামলাটির দাপ্তরিক নাম ছিল \"রাষ্ট্র বনাম শেখ মুজিবুর রহমান এবং অন্যান্য\"। বাঙালির জাতীয়তাবাদী আন্দোলন নস্যাৎ এবং পাকিস্তানের রাজনীতিতে বঙ্গবন্ধু শেখ মুজিবুর রহমানকে নিষ্ক্রিয় ও নির্মূল করার উদ্দেশ্যে ১৯৬৮ সালের ১৮ জানুয়ারি সরকার একটি রাষ্ট্রদ্রোহিতার মামলা করে। বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জন সামরিক ও বেসামরিক ব্যক্তিকে এ মামলায় আসামি করা হয়। যা ইতিহাসে 'আগরতলা মামলা' নামে পরিচিত। আগরতলা মামলার ১ নম্বর আসামি ছিলেন বঙ্গবন্ধু শেখ মুজিবুর রহমান এবং ২ নম্বর আসামি ছিলেন কমান্ডার মোয়াজ্জেম হোসেন। এই মামলার সর্বশেষ অর্থাৎ ৩৫ নম্বর আসামি ছিলেন আব্দুর রউফ। প্রহসনমূলক এ মামলা পূর্ব পাকিস্তানের সাধারণ জনগণের মনে তীব্র প্রতিক্রিয়ার সৃষ্টি করে। মামলার আসামিদের মুক্তি ও মামলা প্রত্যাহারের দাবিতে রাজনৈতিক দল ও ছাত্র সংগঠনগুলোর পরিচালনায় পূর্ব বাংলায় তীব্র আইয়ুব বিরোধী গণআন্দোলন শুরু হয়। উদ্দীপকে যে মামলা সম্পর্কে বলা হয়েছে তার নাম \"রাষ্ট্র বনাম শেখ মুজিবুর রহমান এবং অন্যান্য\"। এই মামলার ১ নং আসামি বঙ্গবন্ধু শেখ মুজিবুর রহমান, ২নং আসামি কমান্ডার মোয়াজ্জেম হোসেন এবং ৩৫ নং আসামি আবদুর রউফ। যা ১৯৬৮ সালের ঐতিহাসিক আগরতলা মামলার সাথে সাদৃশ্যপূর্ণ। তাই বলা যায়, উদ্দীপকের ঐতিহাসিক আগরতলা মামলা সম্পর্কে বলা হয়েছে।"
        },
        {
          "label": "ঘ",
          "question": "উক্ত মামলার ফলাফল বিশ্লেষণ করো।",
          "explanation": "উক্ত মামলা তথা আগরতলা মামলার ফলাফল ছিল সুদুরপ্রসারী। বাংলাদেশের স্বাধীনতা সংগ্রামের ইতিহাসে ১৯৬৮ সালের আগরতলা মামলা অত্যন্ত গুরুত্বপূর্ণ। পূর্ব পাকিস্তানকে রাজনৈতিকভাবে দুর্বল ও নেতৃত্বশূন্য করে এ অঞ্চলে স্বৈরাচারী প্রেসিডেন্ট আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে মামলাটি মিথ্যা প্রমাণিত হওয়ায় এবং গণদাবির মুখে শেষ পর্যন্ত সরকারের উদ্দেশ্য সফল হয় নি। পাকিস্তান সরকার যে লক্ষ্য নিয়ে ঐতিহাসিক আগরতলা মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে আইয়ুব সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালির স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। ফলে বঙ্গবন্ধু শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে বলা যায়, ঐতিহাসিক আগরতলা মামলা মিথ্যা প্রমাণিত হওয়াতেই আইয়ুব খানের সরকার গ্রহণযোগ্যতা হারায়।"
        }
      ]
    },
    {
      "number": "8",
      "uddipok": "……….. মনে রাখবা, রক্ত যখন দিয়েছি, রক্ত আরো দেবো। এই দেশের মানুষকে মুক্ত করে ছাড়ব ইনশাল্লাহ।",
      "tag": "HC 24",
      "sub_questions": [
        {
          "label": "ক",
          "question": "ছাত্রনেতা আসাদুজ্জামান শহিদ হন কখন?",
          "explanation": "ছাত্রনেতা আসাদুজ্জামান শহিদ হন ১৯৬৯ সালের ২০ জানুয়ারি।"
        },
        {
          "label": "খ",
          "question": "ছয় দফাকে 'বাঙালির মুক্তির সনদ' বলা হয় কেন?",
          "explanation": "১৯৬৬ সালের ছয় দফাকে 'বাঙালির মুক্তির সনদ' বলা হয়, কারণ এটা ছিল বাঙালির প্রাণের দাবি সংবলিত গুরুত্বপূর্ণ ঐতিহাসিক ঘোষণা। ছয় দফা ছিল বাঙালির আত্মনিয়ন্ত্রণ অধিকারের দাবি। এই কর্মসূচি অন্ধকারে নিমজ্জিত বাঙালি জাতিকে সংগ্রামের শক্তি যুগিয়েছিল। স্বৈরাচারী ও গণবিরোধী শাসকের বিরুদ্ধে সোচ্চার হতে প্রেরণা যুগিয়েছিল। এরই ধারাবাহিকতায় আন্দোলন একসময় মুক্তিযুদ্ধে রূপ নেয় এবং জন্ম হয় স্বাধীন বাংলাদেশের। তাই বলা যায়, ছয় দফা বাঙালির মুক্তির সনদ।"
        },
        {
          "label": "গ",
          "question": "উদ্ধৃতাংশটি কোন ঘটনাকে স্মরণ করিয়ে দেয়? ব্যাখ্যা করো।",
          "explanation": "উদ্ধৃতাংশটি জাতির পিতা বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণের ঘটনাকে স্মরণ করিয়ে দেয়। ১৯৭১ সালের ৭ মার্চ বাংলাদেশের ইতিহাসে একটি স্মরণীয় দিন। এদিন বঙ্গবন্ধু শেখ মুজিবুর রহমান বাঙালি জাতিকে দিকনির্দেশনামূলক তাৎপর্যপূর্ণ ভাষণ দেন, যেটি ইতিহাসে ৭ মার্চের ভাষণ নামে খ্যাত। উদ্দীপকে এ ভাষণের উদ্ধৃতাংশের প্রতিফলন লক্ষণীয়। উদ্দীপকে উল্লেখিত উদ্ধৃতাংশটি হলো, \"রক্ত যখন দিয়েছি রক্ত আরো দেব, এদেশের মানুষকে মুক্ত করে ছাড়ব ইনশাল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।” এ উদ্ধৃতাংশটি বঙ্গবন্ধু তার ৭ মার্চের ভাষণে উল্লেখ করেন। ঐতিহাসিক এ ভাষণটির সুদীর্ঘ পটভূমি রয়েছে। ১৯৪৭ থেকে ১৯৭১ সাল পর্যন্ত পশ্চিম পাকিস্তানিদের শোষণ, নির্যাতন ও বৈষম্যমূলক আচরণের শিকার হয়েছে পূর্ব বাংলার জনগণ। এ বৈষম্যের হাত থেকে মুক্তির জন্য বাঙালিরা দৃঢ় ও প্রত্যয়ী হয়ে ওঠে, যা ১৯৭০ সালের নির্বাচনের মাধ্যমে প্রকাশ পায়। এ নির্বাচনে আওয়ামী লীগ নিরঙ্কুশভাবে বিজয়ী হয়। কিন্তু পশ্চিমা শাসকগোষ্ঠী বঙ্গবন্ধুর হাতে ক্ষমতা হস্তান্তরে গড়িমসি করে। যার ফলে বঙ্গবন্ধু অসহযোগ আন্দোলনের ডাক দেন। এ আন্দোলনের এক পর্যায়ে ১৯৭১ সালের ৭ মার্চ রেসকোর্স ময়দানে (বর্তমান সোহরাওয়াদী উদ্যান) তিনি ঐতিহাসিক ভাষণ প্রদান করেন। এ ভাষণে তিনি চলমান সামরিক আইন প্রত্যাহার ও সৈন্যদের ব্যারাকে ফিরিয়ে নেয়ার কথা বলেন। এছাড়াও এ ভাষণে তিনি গণহত্যার তদন্ত এবং নির্বাচিত প্রতিনিধিদের হাতে ক্ষমতা হস্তান্তরের কথা বলেন। উদ্দীপকের উদ্ধৃতাংশটি বঙ্গবন্ধুর ৭ মার্চের ঐতিহাসিক ভাষণকে ইঙ্গিত করেছে।"
        },
        {
          "label": "ঘ",
          "question": "স্বাধীনতার অভ্যুদয়ের ইতিহাসে উক্ত ঘোষণার তাৎপর্য বিশ্লেষণ করো।",
          "explanation": "স্বাধীন বাংলাদেশের অভ্যুদয়ে উক্ত ঘটনা অর্থাৎ ৭ মার্চের ঐতিহাসিক ভাষণের প্রভাব ছিল খুবই তাৎপর্যপূর্ণ- উক্তিটি যথার্থ। বঙ্গবন্ধুর ঐতিহাসিক ৭ মার্চের ভাষণ ছিল বাংলাদেশের স্বাধীনতা সংগ্রামের ইতিহাসে এক গুরুত্বপূর্ণ মাইলফলক। একটি ভাষণ জাতিকে কতটা উদ্দীপ্ত করতে পারে তার এক উজ্জ্বল দৃষ্টান্ত বঙ্গবন্ধুর ৭ মার্চের ভাষণ। বলতে গেলে এ ভাষণের ফলে পূর্ব পাকিস্তানে যে 'অসহযোগ আন্দোলনের বিস্তার ঘটেছিল, তা থেকেই আমাদের মুক্তি সংগ্রামের সূচনা। বঙ্গবন্ধু শেখ মুজিবুর রহমানের ৭ মার্চের ভাষণের পরদিন থেকে সারা দেশে ব্যাপক আন্দোলনের সূচনা হয়। কলকারখানা, ব্যাংক, স্কুল-কলেজ বন্ধ হয়ে যায়। বাঙালি জাতি সশস্ত্র যুদ্ধের প্রস্তুতি গ্রহণ করে পাকিস্তানিদের বিরুদ্ধে প্রতিরোধ দুর্গ গড়ে তুলেছিল। মুক্তিকামী জনতা পাকিস্তানি বাহিনীকে বিভিন্ন স্থানে প্রতিরোধ করতে থাকে। পূর্ব পাকিস্তানে অসহযোগ আন্দোলন চলতে থাকলে ১৩ মার্চ সামরিক শাসন জারি করা হয়। ১৪ মার্চ পাকিস্তানের নেতা জুলফিকার আলী ভুট্টো একটি অবাস্তব প্রস্তাবে সংখ্যাগরিষ্ঠ দলের হাতে ক্ষমতা ছেড়ে দেওয়ার ফর্মুলা দেন। বঙ্গবন্ধু জনগণকে আন্দোলন চালিয়ে যাওয়ার নির্দেশ দেন। আর ১৫ মার্চ থেকে মুজিব-ইয়াহিয়া বৈঠক হয়। অবশেষে গণহত্যার নির্দেশ দিয়ে ইয়াহিয়া খান ঢাকা ত্যাগ করেন। আর সেদিন রাতে পাকিস্তানি বাহিনী নিরীহ বাঙালিকে নির্বিচারে হত্যা শুরু করে। বাঙালি জাতি এ হত্যাকাণ্ডের প্রতিশোধ গ্রহণে দৃঢ় প্রতিজ্ঞাবদ্ধ হয়। অবশেষে সূচনা হয় রক্তক্ষয়ী মুক্তিযুদ্ধের। এভাবে দীর্ঘ ৯ মাস সংগ্রামের মধ্য দিয়ে আমাদের চূড়ান্ত বিজয় অর্জিত হয়। - পরিশেষে বলা যায়, বাংলাদেশের স্বাধীনতা সংগ্রামে ৭ মার্চের ভাষণের তাৎপর্য অপরিসীম।"
        }
      ]
    },
    {
      "number": "9",
      "uddipok": "ক' দেশের স্বাধীনতা যুদ্ধে 'খ' দেশে নানাভাবে সহায়তা করে। যুদ্ধ কবলিত 'ক' দেশের বিপুল পরিমাণ শরণার্থীদের তারা আশ্রয় দেয়। 'খ' দেশের জনগণ এবং প্রচার মাধ্যমও এ যুদ্ধে গুরুত্বপূর্ণ ভূমিকা রাখে। 'ক' দেশের স্বাধীনতা যুদ্ধের ইতিহাসে উত্ত দেশের অবদান চিরস্মরণীয় হয়ে থাকবে।",
      "tag": "HC 24",
      "sub_questions": [
        {
          "label": "ক",
          "question": "সোভিয়েত ইউনিয়ন কখন বাংলাদেশকে স্বীকৃতি দেয়?",
          "explanation": "সোভিয়েত ইউনিয়ন ১৯৭২ সালের ২৪ ফেব্রুয়ারি বাংলাদেশকে স্বীকৃতি দেয়।"
        },
        {
          "label": "খ",
          "question": "বাংলাদেশের মুক্তিযুদ্ধে জাতিসংঘের ভূমিকা লেখো।",
          "explanation": "বাংলাদেশের মুক্তিযুদ্ধে মানবিক কার্যক্রম পরিচালনায় জাতিসংঘের ভূমিকা প্রশংসনীয়। ভারতে আশ্রিত শরণার্থীদের ভরণ-পোষণের ক্ষেত্রে জাতিসংঘ অনন্য অবদান রাখে। মুক্তিযুদ্ধকালীন শরণার্থী সমস্যা সমাধানে ইন্দিরা গান্ধীর তৎপরতায় এ বিষয়টি দক্ষিণ এশীয় আঞ্চলিক সংকট থেকে আন্তর্জাতিক ইস্যুতে পরিণত হয়। ইন্দিরা গান্ধী এ শরণার্থী সমস্যাকে জাতিসংঘে মানবিক বিপর্যয় সংক্রান্ত সমস্যা হিসেবে প্রতিষ্ঠা করতে সক্ষম হন। ফলে জাতিসংঘের শরণার্থী বিষয়ক সংস্থা (UNHCR) শরণার্থী সমস্যাকে চ্যালেঞ্জ হিসেবে নেয়। মানবিক বিপর্যয় রোধকল্পে জাতিসংঘের দুটি মিশন কাজ শুরু করে। একটি ভারতের শরণার্থী শিবিরগুলোতে এবং অন্যটি পূর্ব পাকিস্তানে। এছাড়াও জাতিসংঘের সহযোগী সংগঠন 'ইউনিসেফ' শিশু খাদ্য কর্মসূচি হাতে নিয়ে মানবিক বিপর্যয়ে পাশে দাঁড়ায়।"
        },
        {
          "label": "গ",
          "question": "উদ্দীপকে কোন যুদ্ধের ইঙ্গিত প্রদান করা হয়েছে? উক্ত যুদ্ধে প্রচার মাধ্যম ও জনগণের ভূমিকা বর্ণনা করো।",
          "explanation": "উদ্দীপকে বাংলাদেশের মুক্তিযুদ্ধের প্রতি ইঙ্গিত করা হয়েছে। মুক্তিযুদ্ধে 'খ' দেশের অর্থাৎ ভারতীয় প্রচারমাধ্যম ও জনগণের ভূমিকা ছিল খুবই গুরুত্বপূর্ণ। বাংলাদেশের মুক্তিযুদ্ধে ভারত সরকারের পাশাপাশি ভারতীয় জনগণ তথা শিল্পী-সাহিত্যিক ও বুদ্ধিজীবীগণ বেসরকারি পর্যায়েও ব্যাপক ভূমিকা রেখেছিল। তারাশঙ্কর বন্দ্যোপাধ্যায়কে সভাপতি করে ৮ এপ্রিল বাংলাদেশ-ভারত সহায়ক শিল্পী-সাহিত্যিক-বুদ্ধিজীবী সমিতি গঠিত হয়। ভারতের বিখ্যাত সংগীতজ্ঞ পণ্ডিত রবিশংকর আমেরিকার লস এঞ্জেলস- এ বাংলাদেশ কনসার্টের আয়োজন করে দশ লাখ ডলার ইউনিসেফকে দিয়েছিলেন শরণার্থী শিবিরের শিশুদের জন্য। মকবুল ফিদা হুসেনের মতো আন্তর্জাতিক খ্যাতিসম্পন্ন শিল্পী বাংলাদেশের মুক্তিযুদ্ধের ওপর ছবি এঁকে বোম্বের রাস্তায় রাস্তায় ঘুরে সাধারণ মানুষকে উদ্বুদ্ধ করেছিলেন শরণার্থীদের সাহায্য করার জন্য। বিকাশ ভট্টাচার্য, প্রকাশ কর্মকার, শ্যামল দত্ত রায় ও গণেশ পাইনের মতো খ্যাতিমান শিল্পীরা ফুটপাতে দাঁড়িয়ে মাসের পর মাস বাংলাদেশের ওপর ছবি এঁকে বিক্রি করেছেন এবং ছবি বিক্রির টাকা শরণার্থী শিবিরে পৌঁছে দিয়েছেন। অন্নদাশংকর রায়, মৈত্রেয়ী দেবী, শান্তিময় রায়, সুভাষ মুখোপাধ্যায়, প্রণব রঞ্জন রায়, তরুণ সান্যাল, অধ্যাপক দিলীপ চক্রবর্তী, নির্মল চক্রবর্তী, রমেন মিত্র প্রমুখ কবি-সাহিত্যিক ও বুদ্ধিজীবীগণ বাড়ি বাড়ি ঘুরে অর্থ সংগ্রহ করেছেন। ভারতের জনগণের পাশাপাশি বাংলাদেশের মুক্তিযুদ্ধে অন্যতম সহায়ক ভূমিকা হিসেবে কাজ করেছে ভারতীয় গণমাধ্যম। ভারতীয় মিডিয়ার শক্তিশালী ও যৌক্তিক প্রচারণার ফলে বিশ্বের মানুষ বুঝতে পারে যে, পূর্ব পাকিস্তানে যা ঘটছে তা পাকিস্তানের নিতান্তই কোনো অভ্যন্তরীণ বিষয় নয়। ভারতীয় প্রচারমাধ্যম স্বাধীনতা সংগ্রাম ও স্বাধীন রাষ্ট্র প্রতিষ্ঠার যৌক্তিকতা এবং নিরীহ বাঙালির বিরুদ্ধে পাকিস্তানি বাহিনীর অন্যায় আক্রমণ ইত্যাদি বিষয়ে বাংলাদেশের পক্ষে প্রচারণা চালিয়েছিল। শুধু তাই নয়, মুসলিম বিশ্ব এবং পশ্চিমা শক্তিবর্গকে পাকিস্তানের পর্যায়ক্রমিক অপপ্রচারের বিরুদ্ধাচরণ করা এবং বাংলাদেশের বাস্তবতা তুলে ধরার ক্ষেত্রে এবং বিশ্ব জনমত গঠনের ক্ষেত্রে ভারতের সংবাদপত্র ও অন্যান্য গণমাধ্যম গুরুত্বপূর্ণ ভূমিকা পালন করেছে। উদ্দীপকেও একই বিষয় লক্ষ করা যায়। 'ক' রাষ্ট্রের অর্থাৎ বাংলাদেশের স্বাধীনতা যুদ্ধে 'খ' দেশের জনগণ এবং প্রচারমাধ্যম তথা ভারতের জনগণ এবং প্রচারমাধ্যম গুরুত্বপূর্ণ ভূমিকা পালন করেছিল।"
        },
        {
          "label": "ঘ",
          "question": "'উক্ত যুদ্ধে 'খ' দেশের অবদান চিরস্মরণীয়\"- উক্তিটি বিশ্লেষণ করো।",
          "explanation": "উত্ত যুদ্ধে তথা বাংলাদেশের মুক্তিযুদ্ধে 'খ' দেশ অর্থাৎ ভারতের অবদান চিরস্মরণীয়\"- উক্তিটি যথার্থ। বাংলাদেশের মুক্তিযুদ্ধে ভারতের অবদান অত্যন্ত গুরুত্বপূর্ণ ও প্রশংসনীয়। বাঙালি শরণার্থীদের আশ্রয় দান, যুদ্ধের প্রশিক্ষণসহ অস্ত্র ও রসদ সরবরাহ এবং বহির্বিশ্বে পাকিস্তানি বর্বরতার ভয়াবহতা প্রকাশে ভারত সরকারের অবদান অনস্বীকার্য। দেশটির প্রত্যক্ষ সহায়তা ১৯৭১ সালের ১৬ ডিসেম্বর বাংলাদেশের চূড়ান্ত বিজয় অর্জনকে ত্বরান্বিত করেছিল। \"মানুষ মানুষের জন্য, জীবন জীবনের জন্য\" এই চিরন্তন বাক্যটির প্রতিফলন আক্ষরিক অর্থেই বাংলাদেশের মুক্তিযুদ্ধে ভারতের অকুন্ঠ সমর্থন ও সীমাহীন ত্যাগের মধ্যে প্রতিভাত হয়ে উঠেছিল। এ সময় ভারত সরকার পাকিস্তানি হানাদার বাহিনীর বাঙালি নিধনের তীব্র নিন্দা ও প্রতিবাদ জানিয়েই ক্ষান্ত হয় নি, বরং বাঙালি শরণার্থীদের আশ্রয় দানে এগিয়ে এসেছিল। ভারতের সংবাদপত্র ও প্রচারমাধ্যমগুলোও পাকিস্তানি হানাদার বাহিনী কর্তৃক বাঙালি নিধনের সংবাদ প্রচারে বলিষ্ঠ ভূমিকা পালন করে। ভারতীয় প্রচারমাধ্যমের সংবাদ দ্রুত বহির্বিশ্বে প্রচার হলে বিশ্ব জনমত সোচ্চার হয়ে উঠে। এমনকি ভারতের প্রধানমন্ত্রী ইন্দিরা গান্ধী বাংলাদেশের স্বাধীনতার পক্ষে সমর্থন আদায়ের জন্য ২৪ অক্টোবর থেকে বিশ্বের বিভিন্ন দেশ সফর করেন। বাঙালি শরণার্থীদের চাপে ভারত সরকার দিশেহারা হয়ে জাতিসংঘে পাকিস্তান হানাদার বাহিনীর নির্যাতনমূলক কর্মকাণ্ড বন্ধের দাবি উত্থাপন করে। কিন্তু পাকিস্তান মার্কিন যুক্তরাষ্ট্র এবং গণচীনের বন্ধুরাষ্ট্র হওয়ায় জাতিসংঘের নেতিবাচক ভূমিকায় ভারত সরকার মর্মাহত হয়। বাংলাদেশে পাক-হানাদার বাহিনীর নির্যাতন বন্ধে জাতিসংঘের আশানুরূপ সাড়া না পেয়ে ভারত পাক-হানাদার বাহিনীর নারকীয় হত্যাযজ্ঞ, ধর্ষণ, লুণ্ঠন ও অগ্নিসংযোগের বীভৎস ঘটনা প্রচারমাধ্যমে বিশ্ববাসীর নিকট তুলে ধরে। মুক্তিযুদ্ধের শেষ পর্যায়ে ১৯৭১ সালের ৩ ডিসেম্বর ভারতে পাকিস্তানের আক্রমণের পরিপ্রেক্ষিতে বাংলাদেশ এবং ভারত সরকার মুক্তিবাহিনী ও ভারতীয় সেনাবাহিনীর সমন্বয়ে যৌথ কমান্ড গঠন করে। এদিন ভারত সরকার পাকিস্তানের বিরুদ্ধে সরাসরি যুদ্ধে লিপ্ত হয়। পরবর্তী ৬ ডিসেম্বর ভারত বাংলাদেশকে স্বাধীন দেশ হিসেবে স্বীকৃতি দিলে বাংলাদেশের স্বাধীনতা অর্জনের মোড় ঘুরে যায়। পরিশেষে বলা যায়, মুক্তিযুদ্ধে বাংলাদেশকে সমর্থন দিয়ে এবং নানাভাবে সহযোগিতা করে বন্ধুরাষ্ট্র ভারত আমাদের কৃতজ্ঞতার বন্ধনে আবন্ধ করেছে।"
        }
      ]
    },
    {
      "number": "10",
      "uddipok": "চিলির সামরিক বাহিনীর প্রধান অগাস্তো পিনোশে দেশটির রাষ্ট্রীয় ক্ষমতায় আসার জন্য হাজার হাজার মানুষকে নৃশংসভাবে হত্যা করে। এ হত্যাযজ্ঞে নিরীহ নারী- পুরুষ শমিক ও শিশুরা পর্যন্ত রেহাই পায়নি।",
      "tag": "HC 24",
      "sub_questions": [
        {
          "label": "ক",
          "question": "মুজিবনগর সরকার কখন গঠিত হয়?",
          "explanation": "১৯৭১ সালের ১০ এপ্রিল মুজিবনগর সরকার গঠিত হয়।"
        },
        {
          "label": "খ",
          "question": "মুক্তিযুদ্ধে প্রবাসী সরকারের অবদান কী?",
          "explanation": "বাংলাদেশের মুক্তিযুদ্ধে প্রবাসী সরকারের অবদান অপরিসীম। ১৯৭১ সালের ১০ এপ্রিল গঠিত প্রবাসী সরকার তথা মুজিবনগর সরকারই বাংলাদেশের মুক্তিযুদ্ধ পরিচালনা করে। ১৯৭১ সালের ১৭ এপ্রিল শপথ গ্রহণ করার পর থেকেই এ সরকার মুক্তিযুদ্ধ পরিচালনা শুরু করে। এ সরকারের প্রধানমন্ত্রী তাজউদ্দীন আহমদের সভাপতিত্বে সেক্টর কমান্ডারদের বৈঠকে সীমানা চিহ্নিতকরণ, বাংলাদেশের ভেতরে গেরিলা ঘাঁটি স্থাপন ইত্যাদি বিষয়ে পরিকল্পনা প্রণয়ন করা হয়। সরকার গোটা দেশের যুদ্ধাঞ্চলকে ১১টি সেক্টরে বিভক্ত করে সীমানা চিহ্নিত করে। মুক্তিযুদ্ধ পরিচালনার জন্য প্রবাসী সরকার নিয়মিত ও অনিয়মিত বাহিনী গড়ে তোলে। এ সরকারের কূটনৈতিক তৎপরতায় মুক্তিযুদ্ধের পক্ষে বিশ্বের বিভিন্ন দেশের সমর্থন লাভ সহজতর হয়।"
        },
        {
          "label": "গ",
          "question": "উদ্দীপকে বর্ণিত গণহত্যার সাথে তোমার পাঠ্যবইয়ের কোন গণহত্যার মিল রয়েছে? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির উপর পাক-হানাদার বাহিনী কর্তৃক গণহত্যার মিল রয়েছে। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চ লাইট'। ২৫ মার্চ রাতে রাও ফরমান আলীর নেতৃত্বে পুরোনো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম নির্যাতন চালানো হয়। এছাড়া রাজারবাগ পুলিশ লাইন, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লক্ষ বাঙালির জীবন প্রদীপ নিভিয়ে দেয়। উদ্দীপকে চিলির সামরিক বাহিনীর প্রধান অগাস্তো পিনোশে দেশটির রাষ্ট্রীয় ক্ষমতায় আসার জন্য হাজার হাজার মানুষকে নৃশংসভাবে হত্যা করে। এ হত্যাযজ্ঞে নিরীহ নারী-পুরুষ, শ্রমিক ও শিশুরা পর্যন্ত রেহাই পায়নি। যা ১৯৭১ সালের ২৫ মার্চ রাতে পাকবাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "\"উক্ত ঘটনা ছিলো বাঙালি জাতির ইতিহাসে এক কলঙ্কময় অধ্যায়- বিশ্লেষণ করো।",
          "explanation": "উক্ত ঘটনা অর্থাৎ ১৯৭১ সালের ২৫ মার্চ পাকবাহিনী কর্তৃক সংঘটিত গণহত্যা ছিল বাংলাদেশের ইতিহাসে এক কলঙ্কময় অধ্যায়- উক্তিটি যথার্থ। পাকিস্তানি সেনাবাহিনী কর্তৃক ১৯৭১ সালের ২৫ মার্চ ঘুমন্ত, নিরস্ত্র ও নিরীহ বাঙালির ওপর রাত ১১ টার পর নির্বিচারে গণহত্যা শুরু হয়। সেই রাত ছিল বাঙালির জন্য কলঙ্কময় রাত। রাতের অন্ধকারে বর্বর পাকিস্তানি সেনারা নিরীহ ও নিরস্ত্র বাঙালির ওপর মর্টার, মেশিনগান নিয়ে ঝাঁপিয়ে পড়ে। বিশেষ করে রাজারবাগ পুলিশ লাইনস, পিলখানা, ঢাকা বিশ্ববিদ্যালয়ের হলগুলোতেও আক্রমণ হয় গভীর রাতে। জহুরুল হক হল, জগন্নাথ হল, রোকেয়া হলে চালায় হত্যা ও পাশবিক নির্যাতন। শিল্পী, সাহিত্যিক ও বুদ্ধিজীবীদের হত্যা করার জন্য পাকিস্তানি সেনারা শিক্ষা প্রতিষ্ঠানগুলোতে হামলা চালায়। ২৫ মার্চের সেই গভীর রাতে পুরোনো ঢাকা, কচুক্ষেত, তেজগাঁও, ইন্দিরা রোড, মিরপুর, মোহাম্মদপুর, ঢাকা, বিমানবন্দরের অভ্যন্তরে, রায়ের বাজার, গণকটুলি, ধানমন্ডি, কলাবাগান, কাঁঠালবাগান প্রভৃতি স্থানে ব্যাপক হত্যাযজ্ঞ চালায়। এ রাতে প্রায় ৫০ হাজার লোককে হত্যা করা হয়। বাঙালির ইতিহাসে এ রাত 'কালরাত' নামে পরিচিত। পরিশেষে বলা যায়, নিঃসন্দেহে ১৯৭১ সালের ২৫ মার্চের গণহত্যা ছিল বাংলাদেশের ইতিহাসে একটি মর্মান্তিক ঘটনা।"
        }
      ]
    },
    {
      "number": "11",
      "uddipok": "ইতিহাস ক্লাসে শিক্ষক মুক্তিযুদ্ধে প্রবাসী বাঙালি ও বহিঃবিশ্ব অধ্যায়টি পড়াতে গিয়ে শিক্ষার্থীদের বুলেন, বাংলাদেশের মুক্তিযুদ্ধে বৃহৎ শক্তিধর দেশগুলোর কেও কেও বিপক্ষে অবস্থান নেয়। মুক্তিযুদ্ধে বৃহৎ শক্তিধর দেশগুলোর মধ্যে দুটি দেশ সরাসরি আমাদের বিরোধিতা করেছিল। তবে বাংলাদেশের মুক্তিযুদ্ধে প্রবাসী বাঙালি ও কিছু বিদেশি ব্যক্তিবর্গের ভূমিকা চিরস্মরণীয়।\"",
      "tag": "HC 24",
      "sub_questions": [
        {
          "label": "ক",
          "question": "'কনর্সাট ফর বাংলাদেশ' কোথায় অনুষ্ঠিত হয়?",
          "explanation": "নিউইয়র্ক শহরের ম্যাডিসন স্কয়ার গার্ডেনে 'কনসার্ট ফর বাংলাদেশ' অনুষ্ঠিত হয়।"
        },
        {
          "label": "খ",
          "question": "মুক্তিযুদ্ধে বিদেশি প্রচার মাধ্যমগুলোর ভূমিকা কী ছিল?",
          "explanation": "মুক্তিযুদ্ধে বিদেশি প্রচারমাধ্যমগুলোর ভূমিকা ছিল খুবই গুরুত্বপূর্ণ। বাংলাদেশের মুক্তিযুদ্ধের পক্ষে বিশ্বজনমতকে সংগঠিত করা এবং বাংলাদেশের সাধারণ মানুষ, শরণার্থী ও মুক্তিযোদ্ধাদের মনোবল দৃঢ় রাখার জন্য ভারতের প্রচারমাধ্যম ব্যাপক অবদান' রেখেছে। সোভিয়েত ইউনিয়নের পত্রিকা ও প্রচারমাধ্যমগুলো বাংলাদশে পাকিস্তানি বাহিনীর নির্যাতনের বর্ণনা ও মুক্তিযুদ্ধের অগ্রগতি প্রচার করে বিশ্বজনমত সৃষ্টিতে সহায়ক ভূমিকা পালন করে। মুক্তিযুদ্ধ চলাকালীন ব্রিটেনের গণমাধ্যমগুলো বিশেষ করে বিবিসি এবং লন্ডন থেকে প্রকাশিত পত্রপত্রিকা বাঙালির উপর পাকিস্তানি বাহিনীর নির্মম অত্যাচার, নির্যাতন, বাঙালির সংগ্রাম, ভারতে আশ্রয় নেওয়া প্রায় ১ কোটি শরণার্থীর করুণ অবস্থা, পাকিস্তানি বাহিনীর গণহত্যা সম্পর্কে প্রচার করে বিশ্বজনমতকে জাগ্রত করে তোলে। এছাড়া মার্কিন যুক্তরাষ্ট্রের প্রচারমাধ্যমগুলোও মুক্তিযুদ্ধের পক্ষে প্রচারণা চালায়।"
        },
        {
          "label": "গ",
          "question": "উদ্দীপকের বর্ণনা অনুযায়ী বাংলাদেশের মুক্তিযুদ্ধে প্রবাসী বাঙালি ও বিদেশি ব্যক্তিবর্গের ভূমিকা বর্ণনা করো।",
          "explanation": "উদ্দীপকের বর্ণনা অনুযায়ী বাংলাদেশের মুক্তিযুদ্ধে প্রবাসী বাঙালি ও বিদেশি ব্যক্তিবর্গের ভূমিকা ছিল খুবই গুরুত্বপূর্ণ। বাংলাদেশের মুক্তিযুদ্ধে প্রবাসী বাঙালিদের ভূমিকা ছিল অনবদ্য। প্রবাসী বাঙালিরা বঙ্গবন্ধু শেখ মুজিবুর রহমানের স্বাধীনতা ঘোষণার প্রতি সমর্থন জানিয়ে মুক্তিযুদ্ধে নানাভাবে সাহায্য-সহযোগিতা করেন। বিচারপতি আবু সাঈদ চৌধুরী লন্ডনে গিয়ে প্রবাসী বাঙালিদের সংগঠিত করেন। মুজিবনগর সরকার গঠিত হবার পর বিভিন্ন দেশে কর্মরত বাঙালি কূটনৈতিকরা পাকিস্তানের পক্ষ ত্যাগ করে বাংলাদেশের প্রতি আনুগত্য ঘোষণা করেন। প্রবাসী বাঙালিরা মুক্তিযুদ্ধের জন্য অর্থ সংগ্রহ থেকে শুরু করে মুক্তিযুদ্ধের প্রতি বিশ্বের বিভিন্ন দেশের সমর্থন আদায় ও পাকিস্তানকে আন্তর্জাতিক সম্প্রদায় থেকে বিচ্ছিন্ন করার জন্য তৎপরতা চালায়। উদ্দীপকেও সেই বিষয়টির উল্লেখ রয়েছে। বাংলাদেশের মুক্তিযুদ্ধে বিদেশি ব্যক্তিবর্গের মধ্যে পণ্ডিত রবি শংকর, জর্জ হ্যারিসন, বব ডিলানসহ বিশ্ববিখ্যাত শিল্পীরাও অবদান রাখেন। মুক্তিযুদ্ধের জন্য অর্থ যোগান ও বাংলাদেশের অবস্থা বিশ্বব্যাপী প্রচারের জন্য তারা নিউইয়র্ক শহরে 'কনসার্ট ফর বাংলাদেশ' আয়োজন করেছিলেন। বাংলাদেশের পক্ষে সরাসরি মুক্তিযুদ্ধে অংশগ্রহণ করেছিলেন অস্ট্রেলিয়ার নাগরিক এ এস ওডারল্যান্ড। মুক্তিযুদ্ধকালে রাশিয়ার প্রেসিডেন্ট নিকোলাই পদগোর্নি ও প্রধানমন্ত্রী অ্যালেক্সেই কোসিগিনিও গুরুত্বপূর্ণ ভূমিকা পালন করেছিলেন। এছাড়া ব্রিটিশ সাংবাদিক সাইমন ড্রিং সর্বপ্রথম বাংলাদেশে গণহত্যার খবর বিশ্ব দরবারে পৌঁছে দিয়ে মুক্তিযুদ্ধে সহযোগিতা করেছিলেন।"
        },
        {
          "label": "ঘ",
          "question": "বৃহৎ শক্তিধর দেশগুলোর মধ্যে কোন দুটি দেশ বাংলাদেশের স্বাধীনতার বিপক্ষে অবস্থান নিয়েছিল।",
          "explanation": "বৃহৎ শক্তিধর দেশগুলোর মধ্যে মার্কিন যুক্তরাষ্ট্র ও চীন বাংলাদেশের স্বাধীনতার বিপক্ষে অবস্থান নিয়েছিল। ১৯৭১ সালের ২৫ মার্চ কালরাতে বাংলাদেশে স্মরণকালের নৃশংসতম গণহত্যা শুরু হলে মার্কিন যুক্তরাষ্ট্র অন্ধভাবে পাকিস্তানকে সমর্থন করে। এসময় মার্কিন যুক্তরাষ্ট্র পাকিস্তানের রাষ্ট্রীয় অখন্ডতার ওপর জোর দেয়। ১৯৭১ সালে সেপ্টেম্বর মাসে জাতিসংঘের ২৬তম সাধারণ অধিবেশনে মার্কিন প্রতিনিধি বাংলাদেশের মুক্তিযুদ্ধকে শুধু' পাকিস্তানের সরকার ও জনগণের অভ্যন্তরীণ সমস্যা বলে চিহ্নিত করেন। জাতিসংঘে মার্কিন যুক্তরাষ্ট্র যুদ্ধবিরতি প্রস্তাব উত্থাপন করে। স্নায়ুযুদ্ধকালীন চীন ও মার্কিন যুক্তরাষ্ট্র পরস্পর কাছাকাছি আসার সুযোগ পায়। ভারত-সোভিয়েত ইউনিয়ন মৈত্রী চুক্তি স্বাক্ষরিত হলে পাকিস্তানের পক্ষে মার্কিন যুক্তরাষ্ট্র চীনের মাধ্যমে অস্ত্র সাহায্য দেয়। এমনকি বাংলাদেশের বিপক্ষে পাকিস্তানের মিত্র হিসেবে বঙ্গোপসাগর অভিমুখে, মার্কিন রণতরি ইউএসএস এন্টারপ্রাইজ পাঠায়। পরবর্তীকালে সোভিয়েত ইউনিয়ন পাল্টা পারমাণবিক ক্ষেপণাস্ত্র সজ্জিত যুদ্ধ জাহাজ পাঠালে মার্কিন রণতরি প্রত্যাহার করে নেয়। মার্কিন প্রশাসনের পাকিস্তানমুখী নীতি ও বিশ্ব ব্যবস্থায় স্নায়ুযুদ্ধের প্রভাবে মার্কিন সরকার বাংলাদেশের বিরুদ্ধে অবস্থান গ্রহণ করে। বাংলাদেশের মুক্তিযুদ্ধে বিরোধিতাকারী অপর শক্তিধর দেশ ছিল চীন। বাঙালি নিধনযজ্ঞকে পাকিস্তানের অভ্যন্তরীণ বিষয় বলেই বিবেচনা করেছে চীন। মুক্তিযুদ্ধের সময় চীন দুটি পর্যায়ে বিভক্ত হয়ে ভূমিকা পালন করে। প্রথম পর্যায়ে এপ্রিল থেকে নভেম্বর পর্যন্ত সময়কালে কিছুটা নীরব ও নিরপেক্ষ ভূমিকা পালনের চেষ্টা করে। চীন সরকার এসময় পাকিস্তানের অখণ্ডতা রক্ষায় চীনের ভূমিকার কথা উল্লেখ করে। জুলাই মাসে মার্কিন কর্মকর্তা হেনরি কিসিঞ্জারের গোপনে চীন সফরের পর থেকে চীন সরাসরি পাকিস্তানের পক্ষে কথা বলা শুরু করে। আগস্ট মাসে ভারত- সোভিয়েত মৈত্রী চুক্তি স্বাক্ষর হলে ক্ষুব্ধ চীন মার্কিন বলয়ে যোগ দেয়। ১৯৭১ সালের মধ্যভাগে চীন পশ্চিম পাকিস্তান সীমান্ত দিয়ে প্রতিদিন গড়ে ১০০ ট্রাকভর্তি সমর উপকরণ পাঠাত। জাতিসংঘে বাংলাদেশ প্রশ্নেও চীন নেতিবাচক ভূমিকা পালন করে। জাতিসংঘের আলোচনায় বাংলাদেশের রাজনৈতিক সমস্যার সমাধানের সোভিয়েত প্রস্তাবে চীন ভেটো দিয়ে আটকে দেয়। উপরের আলোচনার পরিপ্রেক্ষিতে বলা যায়, বৃহৎ শক্তিধর দেশগুলোর মধ্যে মার্কিন যুক্তরাষ্ট্র ও চীন বাংলাদেশের মুক্তিযুদ্ধের বিপক্ষে অবস্থান নিয়ে মুক্তিযুদ্ধকে বিতর্কিত করার চেষ্টায় লিপ্ত ছিল।"
        }
      ]
    }
  ]
}