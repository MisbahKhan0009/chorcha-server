{
  "title": "দিনাজপুর কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "রহিম মহানগরী নাট্যমঞ্চে নাটক দেখতে যায়। সেখানে একটি ঐতিহাসিক নাটক মঞ্চস্থ হচ্ছে। নাটকের ঘটনার দেখা যায়, একটি বিদেশি কোম্পানিকে ঠকানোর জন্য দেশটির ৩টি অঞ্চলের রাজা মিলে যৌথ বাহিনী নিয়ে যুদ্ধ করেন। কিন্তু তারা যুদ্ধে পরাজিত হন।",
      "tag": "DIN.C 25",
      "sub_questions": [
        {
          "label": "ক",
          "question": "",
          "explanation": "দ্বৈতশাসন ব্যবস্থা প্রবর্তন করেন রবার্ট ক্লাইভ।"
        },
        {
          "label": "খ",
          "question": "",
          "explanation": "বক্সারের যুদ্ধ জয়ের পর ১৭৬৫ সালে ভারতবর্ষে ইস্ট ইন্ডিয়া কোম্পানির প্রধান রবার্ট ক্লাইভ অযোধ্যার নবাব সুজা-উদ-দৌলা ও মুঘল সম্রাট শাহ আলমের সাথে পৃথক চুক্তি সম্পাদনের মাধ্যমে বাংলা, বিহার ও উড়িষ্যার দেওয়ানি লাভ করেন। রবার্ট ক্লাইভ বক্সারের যুদ্ধের ক্ষতিপূরণ বাবদ ৫০ লক্ষ টাকা এবং কারা ও এলাহাবাদ অঞ্চল দুটির বিনিময়ে অযোধ্যার নবাবের সাথে সন্ধি করে অযোধ্যাকে কোম্পানির আশ্রিত রাজ্যে পরিণত করেন। এরপর কারা ও এলাহাবাদ অঞ্চল এবং বার্ষিক ২৬ লক্ষ টাকা কর প্রদানের শর্তে মুঘল সম্রাট শাহ আলমের কাছ থেকে বাংলা, বিহার ও উড়িষ্যার দেওয়ানি লাভ করেন।"
        },
        {
          "label": "গ",
          "question": "",
          "explanation": "উদ্দীপকের রহিমের দেখা নাটকের ঘটনা আমার পঠিত বক্সারের যুদ্ধের প্রতিচ্ছবি। ১৭৬৪ সালের ২২ অক্টোবর বিহারের পাটনা থেকে ১৩০ কিলোমিটার পশ্চিমে গঙ্গার তীরবর্তী বক্সারে বাংলার স্বাধীনচেতা নবাব মীর কাশিম ও ইংরেজ বাহিনীর মধ্যে যে যুদ্ধ সংঘঠিত হয়, সেটিই বক্সারের যুদ্ধ নামে খ্যাত। বক্সারের যুদ্ধের পেছনে বেশ কিছু কারণ ছিল। প্রথমত, রাজধানীতে ইংরেজ রেসিডেন্টের শাসনকার্যে হস্তক্ষেপ স্বাধীনচেতা মীর কাশিমের নিকট অসহনীয় ছিল। তাই প্রশাসনকে ইংরেজ প্রভাবমুক্ত রাখতে তিনি রাজধানী মুর্শিদাবাদ থেকে মুঙ্গেরে স্থানান্তরিত করেন এবং চারপাশে পরিখা খনন ও দুর্গ নির্মাণ করেন। ইংরেজদের প্রতি মিত্রভাবাপন্ন সকল কর্মচারী ও জমিদারদের তিনি কঠোর হাতে দমন করেন। অস্ত্র, গোলাবারুদের জন্য যেন ইংরেজদের ওপর নির্ভর করতে না হয় সেজন্য তিনি মুঙ্গেরে একটি বিরাট অস্ত্র কারখানা গড়ে তোলেন। মীর কাশিম বণিকদের দস্তকের অবৈধ ব্যবহার বন্ধ করতে না পেরে দেশি-বিদেশি সকল বণিকদের ওপর থেকেই শুল্ক উঠিয়ে দেন। এতে তার রাজস্বের ক্ষতি হলেও একচেটিয়া বাণিজ্যের পথ বন্ধ হয়ে যায়। ইংরেজ কোম্পানি এ ব্যবস্থার প্রতিবাদ করলে নবাব মীর কাশিমের সাথে তাদের প্রকাশ্য সংঘাত শুরু হয়। উদ্দীপকের নাটকের ঘটনায় দেখা যায়, একটি বিদেশি কোম্পানিকে ঠকানোর জন্য দেশটির তিনটি অঞ্চলের রাজা মিলে যৌথ বাহিনী নিয়ে যুদ্ধ করেন এবং পরাজিত হন। উদ্দীপকের নাটকের ঘটনায় বক্সারের যুদ্ধের প্রতিচ্ছবি দেখা যায়। বক্সারের যুদ্ধে মীর কাশিম অযোধ্যার নবাব সুজা-উদ-দৌলা ও মুঘল সম্রাট শাহ আলমের সহায়তায় সম্মিলিত বাহিনী গড়ে তোলেন এবং ইংরেজদের বিরুদ্ধে যুদ্ধে অবতীর্ণ হন।"
        },
        {
          "label": "ঘ",
          "question": "",
          "explanation": "ব্রিটিশ শক্তির উৎপত্তি হিসেবে পলাশীর যুদ্ধ অপেক্ষা এ যুদ্ধ তথা বক্সারের যুদ্ধ অনেক বেশি গুরুত্বপূর্ণ- উক্তিটি যথার্থ। বক্সারের যুদ্ধের গুরুত্ব ছিল যেমন ব্যাপক, তেমনি সুদূরপ্রসারী। ইংরেজ ইতিহাসবিদ জেমস স্মিথ এটিকে একটি চূড়ান্ত যুদ্ধ হিসেবে অভিহিত করেছেন। তিনি বলেন, পলাশীর যুদ্ধ ছিল শুধু কামানের লড়াই, কিন্তু বক্সারের যুদ্ধ ছিল চূড়ান্ত যুদ্ধ। পলাশীর যুদ্ধে শুধু বাংলার নবাব পরাজিত হয়েছিলেন, কিন্তু বক্সারের যুদ্ধে বাংলার নবাব, অযোধ্যার নবাব এবং মুঘল সম্রাট সম্মিলিতভাবে পরাজিত হন। এর মধ্য দিয়ে ভারতীয় শাসকদের সামরিক ক্ষমতা ও দক্ষতা ইংরেজদের তুলনায় নিম্নস্তরের বলে প্রমাণিত হয়। বক্সারের যুদ্ধে পরাজয়ের ফলে ভারতবর্ষে ইংরেজ বাহিনীর সামরিক সক্ষমতা প্রমাণিত হয়। এর ফলে ভারতের অন্যান্য স্থানেও বিনা বাধায় ইংরেজ আধিপত্য স্থাপিত হয়। অযোধ্যার নবাবের কাছ থেকে কারা ও এলাহাবাদ অঞ্চল দুটি কেড়ে নেওয়া হয়। বাংলা থেকে দিল্লি পর্যন্ত সমগ্র উত্তর ভারত ইংরেজদের অধীনে চলে যায়। রবার্ট ক্লাইভ আনুষ্ঠানিকভাবে দিল্লির সম্রাট কর্তৃক বার্ষিক ২৬ লক্ষ টাকার বিনিময়ে বাংলা, বিহার ও উড়িষ্যার দেওয়ানি বা রাজস্ব আদায়ের কর্তৃত্ব লাভ করেন। এর ফলে বাংলার ওপর ইংরেজ অধিকার আইনগত স্বীকৃতি লাভ করে এবং কোম্পানি অসীম ক্ষমতার অধিকারী হয়ে ওঠে। দেওয়ানি লাভের পর বাংলার ব্যবসা-বাণিজ্যের ওপর ইংরেজ কোম্পানি এবং ইংরেজ বণিকদের একচ্ছত্র অধিকার যথার্থভাবে প্রতিষ্ঠিত হয়। বাংলার স্বাধীন নবাবি আমলের প্রকৃত অবসান ঘটে। ভারতবর্ষে ব্রিটিশ সাম্রাজ্যের গোড়াপত্তনের দিক দিয়ে বিবেচনা করলে বক্সারের যুদ্ধ ছিল পলাশীর যুদ্ধ অপেক্ষা অধিকতর গুরুত্বপূর্ণ। কেননা, এ যুদ্ধের পর ইংরেজদের অস্তিত্ব রক্ষার জন্য আর যুদ্ধ করতে হয়নি। পরবর্তীকালে যেসব যুদ্ধ-বিগ্রহ ঘটে, তা ছিল ব্রিটিশ সাম্রাজ্য বিস্তারের যুদ্ধ। তাই বলা যায়, ভারতীয় উপমহাদেশের ইতিহাসে বক্সারের যুদ্ধ ছিল অত্যন্ত তাৎপর্যপূর্ণ ঘটনা।"
        }
      ]
    },
    {
      "number": "2",
      "uddipok": "রংপুর দীর্ঘদিন রাজশাহী বিভাগের অন্তর্ভুক্ত ছিল। আয়তনে বিশাল এ বিভাগের শাসনকার্য পরিচালনার সুবিধার জন্য রাজশাহী বিভাগকে ভেঙে রাজশাহী ও রংপুর নামে দুটি আলাদা বিভাগ করা হয়। এতে রংপুরবাসী খুশি হয়। রংপুরে তৈরি হতে থাকে প্রশাসনিক ভবন, মেডিকেল কলেজ, বিশ্ববিদ্যালয়, রাস্তাঘাট। বিভাগীয় শহর হওয়ায়' অল্পদিনে অনেক উন্নত রূপ লাভ করে রংপুর।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "অ্যালান অক্টাভিয়ান হিউম হলেন ভারতীয় সিভিল সার্ভিসের একজন অবসরপ্রাপ্ত কর্মকর্তা এবং ভারতীয় জাতীয় কংগ্রেসের প্রতিষ্ঠাতা।"
        },
        {
          "label": "খ",
          "question": "",
          "explanation": "১৮৮৫ সালে লর্ড ডাফরিনের পৃষ্ঠপোষকতায় এবং অ্যালান অক্টোভিয়ান হিউম ও কতিপয় শিক্ষিত ও প্রভাবশালী ভারতীয় নেতৃবৃন্দের প্রচেস্টায় ভারতীয় কংগ্রেস প্রতিষ্ঠিত হয়। ১৮৮৩ সালে শিক্ষিত হিন্দুরা সুরেন্দ্রনাথ ও আনন্দমোহন বসুর নেতৃত্বে কলকাতায় ইলবার্ট হলে মিলিত হয়। ভরতের বিভিন্ন স্থান থেকে আগত প্রতিনিধিরা একটি সর্বভারতী সংগঠনের প্রয়োজনীয়তা উপলব্ধি করেন। ভারতীয়দের মধ্যে চলমান বিক্ষোভ এবং অধিকার আদায়ের জন্য সচেতন শিক্ষিত মধ্যবিত্তের আন্দোলনের চাপে ব্রিটিশ সরকার কিছুটা দ্রুত হয়ে পড়ে। এজন্য ভারতীয়দের দাবি ও আন্দোলনকে নিয়মতান্ত্রিক পথে পরিচালিত করা এবং তাদের মধ্যে সৃষ্ট উত্তেজনা প্রশমিত করার জনা সরকার 'ভারতীয় জাতীয় কংগ্রেস' প্রতিষ্ঠা করেন।"
        },
        {
          "label": "গ",
          "question": "উদ্দীপকের বিভক্তির ঘটনার সাথে তোমার পাঠ্যবইয়ের কোন বিভক্তির ঘটনার সামঞ্জস্য রয়েছে? ব্যাখ্যা করো।",
          "explanation": "উদ্দীপকের বিভত্তির ঘটনার সাথে আমার পাঠ্যবইয়ের বক্ত্যভজা ঘটনার সামঞ্জস্যতা রয়েছে। ভারতের রাজনৈতিক ইতিহাসে বঙ্গভঙ্গ একটি গুরুত্বপূর্ণ ঘটনা। ইংরেজ শাসনাধীন বাংলা প্রেসিডেন্সি ছিল ভারতের অন্যতম বড় প্রদেশ। তাই কলকাতা থেকে বাংলার পূর্বাঞ্চলে প্রশাসনিক কার্যক্রম পরিচালনা করা কষ্টকর ছিল। ১৯০৫ সালের দিকে এ অঞ্চলে হিন্দু-মুসলিম সম্প্রীতির অবনতি ঘটলে লর্ড কার্জন প্রশাসনিক সুবিধা ও সাম্প্রদায়িক সম্প্রীতি প্রতিষ্ঠার লক্ষ্যে বাংলা প্রেসিডেন্সিকে দুটি প্রদেশে ভাগ করেন। পূর্বাঞ্চলে 'পূর্ববরণ ও 'আসাম' নামে একটি নতুন প্রদেশ সৃষ্টি করেন, যার রাজধানী করা খায় ঢাকা। আর বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিমবাণ নামে অপর একটি প্রদেশ গঠন করা হয়। কলকাতাকে এ প্রদেশের রাজধানী করা হয়। উদ্দীপকে দেখা যায়, রংপুর দীর্ঘদিন রাজশাহী বিভাগের অন্তর্ভুক্ত ছিল। আয়তনে বিশাল এ বিভাগের শাসনকার্য পরিচালনার সুবিধার জন্য রাজশাহী বিভাগকে ভেঙে রাজশাহী ও রংপুর নামে দুটি আলাদা বিভাগ করা হয়। এ ঘটনা মূলত বঙ্গভঙ্গেরই প্রতিফলন।"
        },
        {
          "label": "ঘ",
          "question": "তুমি কি মনে কর, উন্ন বিভক্তি ছিল দুটি সম্প্রদায়ের মধ্যে অনৈক্য সৃষ্টির ব্রিটিশ কূটকৌশল? পঠিত বিষয়ের আলোকে তোমার মতামত দাও।",
          "explanation": "হ্যাঁ, আমি করি উক্ত বিভক্তি অর্থাৎ বংগভফা ছিল দুটি সম্প্রদায়ের মধ্যে অনৈক্য সৃষ্টির ব্রিটিশ, কূটকৌশল। ভারতে ঔপনিবেশিক শাসনের শুরু থেকেই ব্রিটিশরা 'Divide and Rule' (ভাগ কর ও শাসন কর) নীতি অনুসরণ করে এসেছে। ১৯০৫ সালের বক্তাভঙ্গের ঘটনা ও এর ফলাফল বিশ্লেষণ করলে সাম্প্রদায়িক বিভাজন সৃষ্টিতে ব্রিটিশ শাসকদের এ নীতির প্রয়োগ স্পষ্ট হয়ে ওঠে। উনিশ শতকের শুরু থেকে তৎকালীন ভারতের রাজধানী কলকাতা ছিল ব্রিটিশবিরোধী আন্দোলনের প্রাণকেন্দ্র। ১৮৮৫ সালে ভারতীয় জাতীয় কংগ্রেস প্রতিষ্ঠার পর কলকাতাকেন্দ্রিক শিক্ষিত জনগোষ্ঠী ক্রমেই জাতীয়তাবাদী চেতনায় উদ্বুদ্ধ হয়ে উঠেছিল। সর্বভারতীয় পর্যায়ে বাঙালি রাজনৈতিক নেতৃবৃন্দ ও বুদ্ধিজীবীদের প্রভাব ছিল। এরকম রাজনীতি ও সমাজসচেতন হিন্দু ও মুসলমান বাঙালির ঐক্যবন্ধ শক্তি ব্রিটিশ শাসনের ভিত নাড়িয়ে দিতে পারে সে বিষয়ে ব্রিটিশ শাসকরা অবগত ছিলেন। ফলে তারা বজাভলের মাধ্যমে বাঙালিদের দুটি ভাগে বিভন্ত্র করেন। ব্রিটিশ। সরকারের পক্ষ থেকে প্রশাসনিক সুবিধার কথা বলা হলেও এ পদক্ষেপের অন্যতম প্রধান কারণ ছিল বাংলার জাতীয়তাবাদী চেতনা ও আন্দোলনকে নিয়ন্ত্রণ করা। আর এক্ষেত্রে ব্রিটিশরা সফলও হয়েছিল। কারণ বাভকাকে কেন্দ্র করে যে হিন্দু-মুসলিম তিক্ততার সৃষ্টি হয় তা ইংরেজ শাসনকে দীর্ঘায়িত করতে সহায়ক ভূমিকা পালন করেছিল। উপরের আলোচনার পরিপেক্ষিতে তাই বলা যায়, বকাভাল ছিল হিন্দু ও মুসলিম সম্প্রদায়ের মধ্যে অনৈক্য সৃষ্টির ব্রিটিশ কূটকৌশল।"
        }
      ]
    },
    {
      "number": "3",
      "uddipok": "করিম পুলিশ ক্যাডারে যোগদান করেন। শারদা পুলিশ একাডেমিতে তাদের প্রশিক্ষণ হয়। অবসরে সহকর্মীদের সাথে গল্প করার সময় তিনি উল্লেখ করেন, পুলিশের প্রশিক্ষণব্যবস্থা লর্ড কার্জনের একটি উল্লেখযোগ্য সংস্কারের অন্তর্ভুক্ত কাজ। তার এক সহকর্মী বলল যে, সব আমলাযন্ত্রটিকে তিনি ঢেলে সাজানোর ব্যবস্থা করেন।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "লক্ষৌ চুক্তি স্বাক্ষরিত যয় ১৯১৬ সালে।"
        },
        {
          "label": "খ",
          "question": "",
          "explanation": "তুরস্কের খলিফার মর্যাদা রক্ষায় ভারতীয় মুসলমানরা যে আন্দোলন গড়ে তুলেছিল তা খিলাফত আন্দোলন নামে পরিচিত। ১৯১৪ সালে প্রথম বিশ্বযুদ্ধ শুরু হলে তুরস্ক ব্রিটিশদের বিরুদ্ধে এবং জার্মানির পক্ষে যুদ্ধে অংশ নেয়। যুদ্ধে জার্মানির পরাজয় হলে ব্রিটিশরা তুরস্কের প্রতি কঠোর অবস্থান নেয়। ভারতের মুসলমানরা তখন তুরস্কের খলিফার মর্যাদা অক্ষুণ্ণ রাখতে খিলাফত আন্দোলন শুরু করে। ১৯১৯ সালের অক্টোবরে লক্ষ্ণৌতে নেতৃস্থানীয় ভারতীয় মুসলমানদের একটি বৈঠকে সর্বভারতীয় খিলাফত কমিটি গঠিত হয়। খিলাফত কমিটি সিদ্ধান্ত নেয় যে, ব্রিটিশ সরকার খলিফার মর্যাদা রক্ষার প্রতিশ্রুতি না দিলে মুসলমানরা সরকারের সঙ্গে অসহযোগ এবং প্রয়োজনে ব্রিটিশ পণ্য বর্জন করবে। এভাবেই গড়ে ওঠে খিলাফত আন্দোলন।"
        },
        {
          "label": "গ",
          "question": "",
          "explanation": "উদ্দীপকে লর্ড কার্জনের প্রশাসনিক সংস্কারের প্রতি করিম ইঙ্গিত করেছেন। লর্ড কার্জন প্রশাসনের দক্ষতা বাড়ানোর ওপর বিশেষ গুরুত্ব দেন। তার লক্ষ্য ছিল 'অফিসিয়ালাইজেশন এবং সেন্ট্রালাইজেশন'। তবে এক্ষেত্রে তিনি কর্তৃত্ববাদী ভূমিকার লাইনটাই বেছে নেন। অন্যদের মতামত অনেক সময় উপেক্ষা করেই নিজের ধারণাগত উপলব্ধি বাস্তবায়নে উদ্যোগী হয়েছিলেন। তবে প্রশাসনিক সংস্কারের প্রতিটি ক্ষেত্রে তিনি আলাদা আলাদা কমিশন গঠন করেছিলেন। কমিশনের সুপারিশ বাস্তাবায়নে দ্বিধা করেননি। প্রশাসনের অন্যতম সহযোগী প্রতিষ্ঠান পুলিশের ওপরও নজর দেন তিনি। অ্যান্ড্রু ফেজারের নেতৃত্বে একটি কমিশনও গঠন করেন। কমিশনের রিপোর্টে দেখা যায়, এ সংম্পাটি একেবারে অদক্ষ, প্রশিক্ষণ ও সাংগঠনিকভাবে দুর্বল এবং অধিকাংশ ক্ষেত্রে নিষ্পেষণমূলক। কমিশনের সুপারিশ অনুযায়ী তিনি প্রশিক্ষণ স্কুল প্রতিষ্ঠা করেন এবং অপরাধ তদন্তে একটি কেন্দ্রীয় সংস্থাও গড়ে তোলেন। যার নাম দেন 'সেন্ট্রাল ডিপার্টমেন্ট অব ক্রিমিনাল ইন্টেলিজেন্স'। ১৯০৩ সালের পুলিশ রিপোর্টের ওপর ভিত্তি করে কার্জন ভারতীয় পুলিশ বাহিনীকে পুনর্গঠিত করেন। উদ্দীপকে দেখা যায়, করিম পুলিশ ক্যাডারে যোগদান করেন। শারদা পুলিশ একাকেমিতে তাদের প্রশিক্ষণ হয়। অবসরে সহকর্মীদের সাথে গল্প করার সময় তিনি উল্লেখ করেন, পুলিশের প্রশিক্ষণ ব্যবস্থা লর্ড কার্জনের একটি উল্লেখ্যযোগ্য সংস্কারের অন্তর্ভুক্ত কাজ। যা লর্ড কার্জনের প্রশাসনিক সংস্কারের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে করিমের বন্ধু বলেছেন, সব আমলাতন্ত্রটিকে লর্ড কার্জন ঢেলে সাজানোর ব্যবস্থা করেন- বক্তব্যটি যথার্থ। লর্ড কার্জন প্রশাসনের দক্ষতা বাড়ানোর ওপর বিশেষ গুরুত্ব দিয়েছিলেন। বাড়িভাড়া পর্যালোচনা ও কর আদায় ব্যরস্থার মূল্যায়ন থেকে শুরু করে - অভিজাত কর্মকর্তাদের জীবনযাত্রার ব্যয়, ভাইসরয়ের গৃহস্থালির খরচ-কোনো কিছুই তার ব্যক্তিগত খোঁজ-খবরের বাইরে ছিল না। তিনি শ্যেনদৃষ্টিতে সব কিছুর ওপর নজর রাখতেন। কার্জনের লক্ষ্য ছিল 'অফিসিয়ালাইজেশন এবং সেন্ট্রালাইজেশন' (Officialization & Centralization)। এজন্য তিনি সমগ্র আমলাতন্ত্রকে ঢেলে সাজিয়ে একটি শক্তিশালী কেন্দ্র নিয়ন্ত্রিত আমলাতন্ত্র গড়ে তোলার ওপর নজর দেন। এ ক্ষেত্রে তিনি সরকারের প্রতিটি বিভাগের দক্ষতা বৃদ্ধির জন্য বিশেষ কমিশন গঠন করেন এবং এসব কমিশনের রিপোর্টের ভিত্তিতে পদক্ষেপ গ্রহণ করেন। সংস্কারের সুবিধার জন্য তিনি এক এক করে প্রতিটি বিভাগের ত্রুটি চিহ্নিত করেন। কার্জন অফিস-হাজিরায় নিয়মিত বিলম্ব, ফাইলের শ্লথগতি, ফাইলে অহেতুক দীর্ঘ মন্তব্য, বাগাড়ম্বরপূর্ণ কার্যবিবরণী প্রভৃতি দূর করার উদ্যোগ নিয়েছিলেন। তিনি সুশাসনের জন্য উদ্যোগী হতে কর্মকর্তাদের নির্দেশ দিতেন। এভাবে সরকারি অফিসের ধীরগতিসম্পন্ন পদ্ধতিতে তিনি ব্যাপক পরিবর্তন এনেছিলেন। উপরের আলোচনার পরিপেক্ষিতে বলা যায়, লর্ড কার্জনের আমলাতন্ত্রকে ঢেলে সাজানো সম্পর্কে করিমের বন্ধুর মন্তব্যটি যথার্থ।"
        }
      ]
    },
    {
      "number": "4",
      "uddipok": "কুতুবউদ্দীন সাহেব একজন দেশপ্রেমিক শিক্ষিত ব্যক্তি। তিনি তার এলাকার চেয়ারম্যান কর্তৃক নিরীহ লোকদের হয়রানি বন্ধে এবং একটি নারকীয় হত্যাযজ্ঞের প্রতিবাদে হিংসাবিদ্বেষহীন এক আন্দোলনের ডাক দেন। ওই আন্দোলনের অন্যতম কর্মসূচি ছিল খেতাব, পদবি ও সরকারি শিক্ষাপ্রতিষ্ঠান বর্জন।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "মহারানির সনদ ১৮৫৮ খ্রিষ্টাব্দে ঘোষিত হয়।"
        },
        {
          "label": "খ",
          "question": "",
          "explanation": "স্যার সৈয়দ আহমদ খান (১৮১৭-১৮৯৮) ছিলেন একজন স্বনামধন্য মুসলিম সমাজ সংস্কারক। তাকে আলীগড় আন্দোলনের জনক বলা হয়। তিনি ১৮১৭ সালে দিল্লিতে জন্মগ্রহণ করেন। ইংরেজ সরকারের একজন কর্মচারী হিসেবে তাঁর কর্মজীবন শুরু হয়। ১৮৫৭ সালে তিনি বিজাপুরে সদর আমিনের পদে নিযুক্ত ছিলেন। তিনি একাধারে ইম্পোরিয়াল লেজিসলেটিভকাউন্সিল, হান্টার শিক্ষা কমিশন ও ভারতীয় সিভিল সার্ভিস কমিশনের সদস্য ছিলেন। ব্রিটিশ সরকার ১৮৮৮ সালে তাঁর কাজের স্বীকৃতিস্বরূপ তাকে 'নাইট' উপাধিতে ভূষিত করেন।"
        },
        {
          "label": "গ",
          "question": "",
          "explanation": "উদ্দীপকের আন্দোলনের সাথে, পাঠ্যবইয়ের অসহযোগ আন্দোলনের মিল রয়েছে। অসহযোগ আন্দোলন ভারতবর্ষের রাজনৈতিক ইতিহাসে গুরুত্বপূর্ণ স্থান দখল করে রয়েছে। ব্রিটিশ সরকার ১৯১৯ সালের মার্চে চরমপন্থি বিপ্লবী আন্দোলন দমন করার উদ্দেশ্যে রাওলাট আইন পাশ করে বিনাবিচারে শত শত লোককে কারাবন্দি করে। উক্ত আইনের বিরুদ্ধে গান্ধীজীর সত্যগ্রহ ও প্রতিবাদ আন্দোলনের পটভূমিতে সংঘটিত হয় ১৯১৯ সালের ১৩ এপ্রিল জালিয়ানওয়ালাবাগের হত্যাকাণ্ড। ব্রিটিশ জেনারেল ডায়ার নিরস্ত্র জনতার উপর গুলি চালিয়ে প্রায় ৪০০ লোককে হত্যা করে। এতে ব্রিটিশ বিরোধী মনোভাব চাঙ্গা হয়ে ওঠে। এরই পরিপ্রেক্ষিতে মহাত্মা গান্ধী অসহযোগ আন্দোলনের ডাক দেন। জাতীয় কংগ্রেস অসহযোগ আন্দোলনের কর্মসূচি হিসেবে সরকারি চাকরি ও পদবি, ত্যাগ, সরকারি শিক্ষা প্রতিষ্ঠানসহ আদালত ও আইন ব্যবসায় বর্জন, বিলাতি দ্রব্য পরিহার ইত্যাদি প্রস্তাব গ্রহণ করে। উদ্দীপকে দেখা যায়, জনাব এহসান তার এলাকার একটি নারকীয় হত্যাকাণ্ডের প্রতিবাদে হিংসা বিদ্বেষহীন এক আন্দোলনের ডাক দেন। এই আন্দোলনের কর্মসূচি ছিল খেতাব, পদবি ও সরকারি শিক্ষা প্রতিষ্ঠান বর্জন। এখানে অসহযোগ আন্দোলনের প্রতিফলন লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত আন্দোলনের মতো আরেকটি আন্দোলন হচ্ছে স্বদেশি ও বয়কট আন্দোলন। এ আন্দোলনের ফলে ভারতবর্ষে নিরস্ত্র জনগণের উপর চরম নির্যাতন নেমে আসে। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হলে কংগ্রেসের উগ্রপন্থি অংশের নেতৃত্বে যে আন্দোলন গড়ে ওঠে, সেটিই ইতিহাসে স্বদেশি আন্দোলন নামে পরিচিত। এ আন্দোলনের মূল কর্মসূচি ছিল দুটি-বয়কট ও স্বদেশি। এ আন্দোলনের প্রধান উদ্দেশ্য ছিল বয়কট তথা বিলেতি পণ্য বর্জন। ক্রমেই বয়কট শুধু বিলেতি পণ্যের মধ্যে সীমাবন্ধ থাকে না, বিলেতি শিক্ষা বর্জনও কর্মসূচিতে যুক্ত হয়। স্বদেশি আন্দোলন শেষ পর্যন্ত সশস্ত্র আন্দোলনের রূপ নেয়। স্বদেশি আন্দোলনের ফলে সরকার জনগণের উপর নিপীড়ন ও দমননীতি শুরু করে। সরকার এ আন্দোলনের বৈপ্লবিক সম্ভাবনা বুঝতে পেরে প্রচন্ড দমননীতির আশ্রয় নেয়। বঙ্গভঙ্গ আন্দোলনের সূত্র ধরে বয়কট ও স্বদেশি আন্দোলন চলাকালীন ভারতীয় জাতীয় কংগ্রসে চরমপন্থি দলের অর্বিভাব ঘটে। ফলে এ আন্দোলন গোপন সশস্ত্র সংগ্রামের পথে অগ্রসর হলে সরকার কঠোর হস্তে তা দমন করে। সশস্ত্র বিপ্লবের পর্যায়ে ম্যাজিস্ট্রেট কিংসফোর্ডকে হত্যার চেষ্টায় ক্ষুদিরামকে ফাঁসি দেওয়া হয়। বোমা হামলাসহ নানা অভিযোগে বেশ কয়েকজন বিপ্লবীকে ফাঁসি দেওয়া হয় এবং কয়েকজন বিপ্লবীকে কারাবন্দি ও দীপান্তরে পাঠানো হয়। আন্দোলনের দ্বিতীয় পর্যায়ে কয়েকজন বিপ্লবীকে 'ফাঁসি ও যাবজ্জীবন কারাদণ্ড দেওয়া হয়। এই ভাবে মৃত্যুদণ্ড যাবজ্জীবন কারাদণ্ড ও নির্মম অত্যাচারে মাধ্যমে ব্রিটিশ সরকার আন্দোলন দমন করতে সক্ষম হয়। উপরের আলোচনার পরিপ্রেক্ষিতে তাই বলা যায়, স্বদেশি ও বয়কট আন্দোলনের ফলে সৃষ্ট সশস্ত্র বৈপ্লবিক আন্দোলনের ফলে ভারতবর্ষের নিরস্ত্র জনগণের ওপর চরম নির্যাতন নেমে আসে।"
        }
      ]
    },
    {
      "number": "5",
      "uddipok": "কাদের পরিবারের বড় ছেলে। তার বিয়ে ঠিক হওয়ায় ছোট ভাইবোনেরা খুশি। তার বাবা বিয়ের কার্ড ছাপিয়ে এনেছেন। সবাই কার্ড খুব পছন্দ করলেও বাদ সাধল কাদের। কারণ কার্ডটি সুন্দর হলেও ইংরেজিতে ছাপানো হয়েছে। এ প্রসঙ্গে তার পূর্বসূরিদের আত্মত্যাগের কথা স্মরণ করিয়ে দিয়ে কার্ডটি বাংলায় ছাপানোর অনুরোধ করল।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "মানুষ সাধারণত যে ভাষায় কথা বলে তা স্থায়ীভাবে প্রতিষ্ঠা করার আন্দোলনকে ভাষা আন্দোলন বলে। মায়ের ভাষা বাংলাকে প্রতিষ্ঠার লক্ষ্যে বাঙালিরা ১৯৪৭ সালে পাকিস্তানের শুরু থেকে ১৯৫২ সাল পর্যন্ত আন্দোলন চালিয়ে যায়।"
        },
        {
          "label": "খ",
          "question": "",
          "explanation": "ভাষা আন্দোলনের কারণ হলো সরকার কর্তৃক উর্দুকে রাষ্ট্রভাষা করা। ১৯৪৮ সালের ২১ মার্চ পাকিস্তানের স্থপতি মোহাম্মদ আলী জিন্নাহ ঢাকার রেসকোর্স ময়দানে ভাষণ দেন যে, 'উর্দুই হবে পাকিস্তানের একমাত্র রাষ্ট্রভাষা'। এর প্রতিবাদে বাংলার ছাত্রসমাজ বিক্ষোভ ও সমাবেশ করেছিল এবং তারা তৎক্ষণাৎ প্রতিবাদ করে বাংলাকে রাষ্ট্রভাষা করার দাবি করেন। অতঃপর লিয়াকত আলী খান ও খাজা নাজিমউদ্দীন একই মত পোষণ করলে পূর্ব বাংলার ছাত্রসমাজ ১৯৫২ সালের ৩১ জানুয়ারি 'সর্বদলীয় রাষ্ট্রভাষা সংগ্রাম পরিষদ' গঠন করে ভাষা আন্দোলনে ঝাঁপিয়ে পড়ে।"
        },
        {
          "label": "গ",
          "question": "",
          "explanation": "১৯৫২ সালের ভাষা আন্দোলনের প্রেরণা কাদেরকে বিয়ের কার্ড পরিবর্তনে প্রভাবিত করেছিল। পশ্চিম পাকিস্তানি শাসকগোষ্ঠী যখন পূর্ব বাংলার সংস্কৃতিকে ধ্বংসের ষড়যন্ত্রে লিপ্ত হয়েছিল ঠিক তখনই বাংলার ছাত্র-জনতা তা রক্ষায় ঝাঁপিয়ে পড়েছিল। ১৯৪৮ সালে যখন পাকিস্তানের জনক কায়েদে আযম মোহাম্মদ আলী জিল্লাহ ঢাকায় উর্দুকে পাকিস্তানের রাষ্ট্রভাষা করার পক্ষে মত দেন, -তখন পূর্ব বাংলার ছাত্রসমাজ তৎক্ষণাৎ তার প্রতিবাদ করে। ১৯৪৮ সালে পূর্ব বাংলার ছাত্রসমাজ সর্বদলীয় রাষ্ট্রভাষা সংগ্রাম পরিষদ গঠন করে আন্দোলনের পরিকল্পনা গ্রহণ করে। অবশেষে পাকিস্তানের প্রধানমন্ত্রী খাজা নাজিমউদ্দীন পল্টনে ১৯৫২ সালের ২৭ জানুয়ারি এক ভাষণে উর্দুকে রাষ্ট্রভাষা করার পক্ষে মত দিলে পূর্ব বাংলার ছাত্র জনতা তাদের ভাষা রক্ষায় ঐক্যবদ্ধ হয়। তারা ১৯৫২ সালের ৩০ জানুয়ারিতে প্রতিবাদ সভা করে ২১ ফেব্রুয়ারি দেশব্যাপী সাধারণ ধর্মঘট পালন করার সিদ্ধান্ত নেয়। অপরপক্ষে তৎকালীন মুখ্যমন্ত্রী নূরুল আমিন ঢাকায় ২১ ফেব্রুয়ারি সকল ধরনের মিটিং মিছিল নিষিদ্ধ করে ১৪৪ ধারা জারি করে। তবে ছাত্ররা ১৪৪ ধারা ভঙ্গ করে মিছিল করলে পুলিশের গুলিতে রফিক, বরকত, সালাম, জব্বারসহ আরও অনেকে শহিদ হন।উদ্দীপকে দেখা যায়, কাদেরের বিয়ের কার্ড সুন্দর হলেও ইংরেজি ছাপানোর কারণে কাদের তার বিয়ের কার্ডটি বাংলায় ছাপানোর অনুরোধ করে। এ থেকে বোঝান যায়, ভাষার প্রতি ভাষা সৈনিকদের এ ত্যাগই কাদেরকে বিয়ের কার্ড পরিবর্তনে প্রভাবিত করেছিল।\""
        },
        {
          "label": "ঘ",
          "question": "",
          "explanation": "কাদেরের চেতনা অর্থাৎ ১৯৫২ সালের ভাষা আন্দোলন বাঙালির জাতীয় জীবনে ব্যাপক প্রভাব ফেলেছিল বলে আমি মনে করি।। পাকিস্তান সৃষ্টির সাম্প্রদায়িক ভিত্তি ভেঙে বাঙালিরা অসাম্প্রদায়িক চেতনার আন্দোলন শুরু করে। এ আন্দোলনকে কেন্দ্র করেই দীর্ঘ দিন পর হিন্দু-মুসলিম সম্প্রীতি বৃদ্ধি পায়। আওয়ামী মুসলিম লীগ নামক বৃহৎ রাজনৈতিক দল তাদের দলের নাম পরিবর্তন করে আওয়ামী লীগ নামকরণ করেন। ভাষা আন্দোলন বাঙালিকে মুসলিম লীগের মুসলিম জাতীয়তাবাদ ও দ্বি-জাতিতত্ত্বভিত্তিক জাতীয়তাবাদ সম্পর্কে সন্দিহান করে তোলে। এ বাঙালি জাতীয়তাবাদী চেতনাই যাটের দশকে স্বৈরশাসন বিরোধী আন্দোলনের প্রেরণা জোগায়। আর এ আন্দোলন সমাজের রক্ষণশীলতার বাঁধ ভেঙে এক নতুন সমাজ সৃষ্টিতে সহায়তা করেছিল। আর এ আন্দোলনের জোয়ারে অনেক উদারপন্থি মুসলিম লীগের নেতা ও কর্মী ভাষা আন্দোলন ও আওয়ামী মুসলিম লীগে যোগ দেন। ভাষা আন্দোলনের ফলে আওয়ামী লীগ, গণতান্ত্রিক দল, ছাত্র ইউনিয়ন, মুসলিম লীগ বিরোধী জোট গঠন করেন। ১৯৫৪ সালের নির্বাচনকে সামনে রেখে আওয়ামী মুসলিম লীগ, কৃষক শ্রমিক লীগ, নেজামে ইসলাম পার্টি, বামপন্থী গণতন্ত্রী দল, খিলাফত-ই রাব্বানি মিলে যুক্তফ্রন্ট গঠন করে এবং নির্বাচনে মুসলিম লীগের ভরাডুবি ঘটে। অধিকন্তু এ আন্দোলনের ফলে বাংলা ভাষার মর্যাদা বৃদ্ধি পায়। তাছাড়া এ আন্দোলনই বাঙালি জাতির স্বায়ত্তশাসনের প্রেরণা যুগিয়েছিল। সুতরাং ভাষা আন্দোলনের চেতনা বাঙালি প্রধান বিভিন্ন আন্দোলন সর্বোপরি স্বাধীনতা যুদ্ধে গুরুত্বপূর্ণ ভূমিকা রেখেছিল।"
        }
      ]
    },
    {
      "number": "6",
      "uddipok": "নেলসন ম্যান্ডেলা দক্ষিণ আফ্রিকার অবিসংবাদিত নেতা। তিনি কৃষ্ণাঙ্গ সম্প্রদায়ের অধিকার আদায়ে লড়াই-সংগ্রামে জাতিকে নেতৃত্ব দেন। বর্ণবাদী সরকার তার বিরুদ্ধে ষড়যন্ত্রমূলক মামলা দায়ের করে। তাকে কারাগারে বন্দি করে। তিনি ত্রিশ বছর জেলখানায় বন্দি ছিলেন।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "ছয় দফা দাবি ১৯৬৬ সালের ফেব্রুয়ারি মাসে পেশ করা হয়।"
        },
        {
          "label": "খ",
          "question": "",
          "explanation": "পাকিস্তানের স্বৈরশাসক গোষ্ঠীর শোষণ, নির্যাতন ও অবিচারের বিরুদ্ধে ছয় দফা ছিল বাঙালির মুক্তির সনদ। ১৯৪৭ সালে ভারত-পাকিস্তান রাষ্ট্র সৃষ্টির পর পূর্ব পাকিস্তান পশ্চিম পাকিস্তান কর্তৃক প্রশাসনিক, অর্থনৈতিক, সামরিক, শিক্ষা, সাংস্কৃতিকসহ প্রায় সকল ক্ষেত্রে বৈষম্যের শিকার হয়ে আসছিল। শেখ মুজিবুর রহমান এ বৈষম্য থেকে মুক্তির জন্য বিরোধী দলের সমন্বয়ে একটি সমাবেশের ডাক দেন। তিনি শীর্ষস্থানীয় নেতাদের নিয়ে লাহোরে পৌঁছান। ১৯৬৬ সালের ৫-৬ ফেব্রুয়ারি লাহোরে অনুষ্ঠিত সম্মেলনে তিনি পূর্ব পাকিস্তানের জনগণের আত্মনিয়ন্ত্রণ অধিকার সংবলিত ছয় দফা দাবি পেশ করেন।"
        },
        {
          "label": "গ",
          "question": "",
          "explanation": "উদ্দীপকের মামলার সাথে আমার পাঠ্যবইয়ের আগরতলা ষড়যন্ত্র মামলার সামঞ্জস্য রয়েছে। ১৯৬৮ সালের ৬ জানুয়ারি পাকিস্তান সরকার ঘোষণা করে যে দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan' Observer, January 7, 1968)। অতঃপর সরকার ১৯৬৮ সালের ১৮ জানুয়ারি শেখ মুজিবুর রহমানকে প্রধান আসামী করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা ষড়যন্ত্র মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত শেখ মুজিবুর রহমানের রাজনৈতিক কর্মকাণ্ডকে রুদ্ধ করে দেওয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকে দেখা যায়, দক্ষিণ আফ্রিকার অবিসংবাদিত নেতা নেলসন ম্যান্ডেলা কৃষ্ণাঙ্গ সম্প্রদায়ের অধিকার আদায়ে লড়াই-সংগ্রামে জাতিকে নেতৃত্ব দেন। বর্ণবাদী সরকার তার বিরুদ্ধে ষড়যন্ত্র মামলা দায়ের করে তাকে কারাগারে বন্দি করে। ষড়যন্ত্রমূলক এই মামলার সাথে আগরতলা ষড়যন্ত্র মামলার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের মামলার সাথে সামঞ্জস্য থাকলেও উক্ত মামলার তথা আগরতলা ষড়যন্ত্র মামলার পরিণতি ভিন্ন ছিল- বক্তব্যটি যথার্থ। বাংলাদেশের স্বাধীনতা সংগ্রামের ইতিহাসে ১৯৬৮ সালের আগরতলা ষড়যন্ত্র মামলা অত্যন্ত গুরুত্বপূর্ণ। পূর্ব পাকিস্তানকে রাজনৈতিকভাবে নেতৃত্বশূন্য করে এ অঞ্চলে স্বৈরাচারী প্রেসিডেন্ট আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে মামলাটি মিথ্যা প্রমাণিত হওয়ায় এবং গণদাবির মুখে শেষ পর্যন্ত সরকারের উদ্দেশ্য সফল হয় নি। পাকিস্তান সরকার যে লক্ষ্য নিয়ে ঐতিহাসিক আগরতলা মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালির স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। ফলে শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। উপরের আলোচনার প্রেক্ষিতে বলা যায়, উদ্দীপকের মামলার সাথে সামঞ্জস্য থাকলেও আগরতলা ষড়যন্ত্র মামলার পরিণতি ছিল ভিন্ন। উদ্দীপকের মামলায় নেলসন ম্যান্ডেলাকে ত্রিশ বছর জেলাখানায় বন্দি থাকতে হয়েছিল। অন্যদিকে আগরতলা ষড়যন্ত্র মামলা সরকার প্রত্যাহার করতে বাধ্য হয় এবং এর প্রেক্ষিতে ১৯৬৯ সালের গণঅভ্যুত্থানের মুখে ২৫ মার্চ আইয়ুব খান ক্ষমতা ছাড়তে বাধ্য হন।"
        }
      ]
    },
    {
      "number": "7",
      "uddipok": "রূপনগর ও স্বপ্নপুরী নিয়ে মহারাজা অশোক চৌধুরীর জমিদারী। চৌধুরী সাহেবের ব্লাড়ি রূপনগরে হওয়ায় যাবতীয় উন্নয়ন কার্য পরিচালিত হয় রূপনগরকে কেন্দ্র করে। স্বপ্নপুরীর জনগণের উৎপাদিত ফসল অন্যত্র রপ্তানি করে যে অর্থ আয় হতো তা ব্যয় করা হতো রূপনগরের ব্যবসা-বাণিজ্য, রাস্তাঘাট ও শিল্প কারখানার উন্নয়নে। এর ফলে স্বপ্নপুরীর জনগণ ক্ষুদ্ধ হয়ে ওঠে। অবশেষে আন্দোলনের মাধ্যমে স্বপ্নপুরীর জনগণ রূপনগর হতে পৃথক ও স্বাধীন হয়ে যায়।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "স্বাধীন বাংলাদেশের অস্থায়ী সরকার ১৯৭১ সালের ১৭ এপ্রিল শপথ গ্রহণ করে।"
        },
        {
          "label": "খ",
          "question": "",
          "explanation": "ঐতিহাসিক ছয় দফার প্রথম দফাটি ছিল শাসনতান্ত্রিক কাঠামো ও রাষ্ট্রীয় প্রকৃতি বিষয়ক। ছয় দফার প্রথম দফায় বলা হয়, দেশের শাসনতান্ত্রিক কাঠামো এমন হতে হবে যেখানে পাকিস্তান হবে ফেডারেশনভিত্তিক রাষ্ট্রসংঘ এবং এর ভিত্তি হবে লাহোর প্রস্তাব। আইন পরিষদের ক্ষমতা হবে সার্বভৌম এবং এই পরিষদ নির্বাচিত হবে সর্বজনীন ভোটাধিকারের ভিত্তিতে জনসাধারণের সরাসরি ভোটে।"
        },
        {
          "label": "গ",
          "question": "",
          "explanation": "উদ্দীপকে বর্ণিত বিষয়বস্তুর সাথে তৎকালীন পূর্ব ও পশ্চিম পাকিস্তানের মধ্যকার অর্থনৈতিক বৈষম্যের সাদৃশ্য পাওয়া যায়। পশ্চিম পাকিস্তানে কেন্দ্রীয় সরকার প্রতিষ্ঠিত থাকায় কেন্দ্রের সরাসরি নিয়ন্ত্রণে পূর্ব পাকিস্তানের সব আয় পশ্চিম পাকিস্তানে চলে যেত। প্রাদেশিক সরকারের হাতে মুদ্রাব্যবস্থা ও অর্থনৈতিক কোনো নিয়ন্ত্রণ ছিল না। কেন্দ্রীয় ব্যাংকসহ সব ব্যাংক, বিমা, বাণিজ্যিক প্রতিষ্ঠানের সদর দপ্তর ছিল পশ্চিম পাকিস্তানে। ফলে পূর্ব পাকিস্তানের প্রয়োজনীয় অর্থ ব্যবস্থা পশ্চিম পাকিস্তানের ওপর নির্ভরশীল ছিল। এসব কারণে পূর্ব পাকিস্তানে কোনো উন্নয়নমূলক প্রতিষ্ঠান গড়ে ওঠেনি। উদ্দীপকে দেখা যায়, রূপনগর ও স্বপ্নপুরীর জমিদার অশোক চৌধুরীর বাড়ি রূপনগরে হওয়ায় যাবতীয় উন্নয়নকার্য রূপনগরকে কেন্দ্র করে পরিচালিত হয়। স্বপ্নপুরীর জনগণের উৎপাদিত ফসল অন্যত্র রপ্তানি করে যে আয় হতো তা ব্যয় করা হতো রূপনগরের ব্যবসা-বাণিজ্য, রাস্তাঘাট ও শিল্প-কারখানার উন্নয়নে। উদ্দীপকের এ বৈষম্য পূর্ব পাকিস্তানের প্রতি পশ্চিম পাক্লিস্তানি শাসকগোষ্ঠীর অর্থনৈতিক বৈষম্যের অনুরূপ। তাই বলা যায়, উদ্দীপকে বর্ণিত বিষয়বস্তুর সাথে তৎকালীন পূর্ব ও পশ্চিম পাকিস্তানের মধ্যকার অর্থনৈতিক বৈষম্যের সাদৃশ্য পাওয়া যায়।"
        },
        {
          "label": "ঘ",
          "question": "",
          "explanation": "উত্ত বৈষম্য তথা অর্থনৈতিক বৈষম্যই বাংলাদেশের স্বাধীনতা আন্দোলনের অন্যতম কারণ- উক্তিটি যথার্থ। পশ্চিম পাকিস্তান কর্তৃক পূর্ব পাকিস্তান সর্বোচ্চ বৈষম্যের শিকার হয়েছে অর্থনৈতিক ক্ষেত্রে। পাকিস্তান রাষ্ট্র সৃষ্টির পর কেন্দ্রীয় ব্যাংকসহ সব ব্যাংক, বিমা, বাণিজ্যিক প্রতিষ্ঠানের সদর দপ্তর ছিল পশ্চিম পাকিস্তানে। পশ্চিম পাকিস্তানে ফেডারেল রাজধানী, সকল প্রশাসনিক সদর দপ্তর স্থাপিত হওয়ায় রাস্তাঘাট নির্মাণ, বিদ্যুৎ ও সেচখাতে ব্যয়ের মাধ্যমে স্বাধীনতার কয়েক বছরের মধ্যেই পশ্চিম পাকিস্তান অর্থনৈতিকভাবে এগিয়ে যায়। ১৯৫৬ সাল পর্যন্ত পশ্চিম পাকিস্তানে রাজধানী স্থাপনসহ বিভিন্ন উন্নয়নমূলক কর্মকান্ডে বিপুল বিনিয়োগ করা হয়। এর পুরো সুফল ভোগ করে পশ্চিম পাকিস্তানের ব্যবসায়ীসহ ধনিক শ্রেণি। শুধু করাচি শহর নির্মাণেই ব্যয় করা হয়েছিল ৫,৭০০ মিলিয়ন টাকা। এটি ছিল পাকিস্তান সরকারের মোট ব্যয়ের ৫৬.৪০%। অথচ এ সময় পূর্ব পাকিস্তানে সরকারি ব্যয় ছিল মোট বাজেটের মাত্র ৫.১০%। ১৯৪৭ সালে পাকিস্তান স্বাধীন হওয়ার সময় যে ৩৮টি শিল্প কলকারখানা লাভ করেছিল তার মধ্যে পূর্ব বাংলায় ছিল ২০টি এবং পশ্চিম পাকিস্তানে ছিল ১৮টি। যত দিন যেতে থাকে পশ্চিম পাকিস্তানে শিল্পকলকারখানার সংখ্যা বৃদ্ধি পেতে থাকে, অন্যদিকে পূর্ব বাংলায় তেমন উল্লেখযোগ্য কলকারখানা গড়ে ওঠেনি। এভাবে চরম অর্থনৈতিক বৈষম্য বাঙালিকে স্বাধিকার আদায়ে উদ্বুদ্ধ করে। উপরের আলোচনার পরিপ্রেক্ষিতে তাই বলা যায়, রাজনৈতিক, সামরিক, সাংস্কৃতিক কারণ বিদ্যমান থাকলেও বাংলাদেশের স্বাধীনতা আন্দোলনের অন্যতম প্রধান কারণ ছিল অর্থনৈতিক বৈষম্য।"
        }
      ]
    },
    {
      "number": "8",
      "uddipok": "ঘানার অবিসংবাদী নেতা নকুমা ১০ জুলাই ১৯৩৫ সালে জনগণের উদ্দেশ্যে এক ঐতিহাসিক ভাষণ প্রদান করেন। তার ভাষণে তিনি তৎকালীন ব্রিটিশ ঔপনিবেশিক শাসনের বিরুদ্ধে ঘানার জনগণকে সংঘবধ হওয়ার আহ্বান জানান এবং তিনি দ্ব্যর্থহীন ভাষায় দেশের জনগণকে তাদের অধিকার আদায়ের জন্য সংগ্রামে ঝাঁপিয়ে পড়ার আহ্বান জানান। নকুমার এ আহ্বানে ঘানার জনগণ স্বাধীনতা সংগ্রামে ঝাঁপিয়ে পড়ে এবং দীর্ঘ সংগ্রামের মাধ্যমে স্বাধীনতা লাভ করে।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "বাংলাদেশ মুক্তিযুদ্ধের সময় ১১টি সেক্টরে বিভক্ত ছিল।"
        },
        {
          "label": "খ",
          "question": "",
          "explanation": "আগরতলা ষড়যন্ত্র মামলা ছিল আইয়ুব খানের শাসনামলের সর্বাপেক্ষা প্রহসনমূলক ঘটনা। ১৯৬৮ সালের ১৮ জানুয়ারি ষড়যন্ত্র পরিকল্পনা ও পরিচালনার অভিযোগ এনে শেখ মুজিবুর রহমানকে প্রধান আসামী করে মোট ৩৫ জনের বিরুদ্ধে পাকিস্তান সরকার একটি মামলা দায়ের করে। এটাই 'আগরতলা ষড়যন্ত্র মামলা' নামে খ্যাত। তাদের বিপক্ষে অভিযোগ করা হয় যে, তারা পূর্ব পাকিস্তানকে পশ্চিম পাকিস্তান হতে পৃথক করতে সামরিক অভ্যুত্থান ঘটানোর পরিকল্পনা করেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত ভাষণের বিষয়বস্তুর সাথে বঙ্গবন্ধুর ঐতিহাসিক ৭মার্চের ভাষণের দ্ব্যর্থহীন ভাষায় স্বাধীনতার ঘোষণার দিকটির সাথে মিল রয়েছে। ১৯৭১ সালের ৭ মার্চ রেসকোর্স ময়দানে বঙ্গবন্ধু শেখ মুজিবুর রহমান যে ঐতিহাসিক ভাষণ প্রদান করেন, তাতে সরাসরি স্বাধীনতার ঘোষণা না থাকলেও বাঙালি জাতির জন্য এটি ছিল স্বাধীনতা আন্দোলন শুরুর একটি দিক নির্দেশনা। বক্তাবন্ধু এ ভাষণে একটি সুনির্দিষ্ট দিক নির্দেশনা প্রদান করেন; যার মূল বিষয় ছিল ৪টি চলমান সামরিক আইন প্রত্যাহার, সৈন্যদের ব্যারাকে ফিরিয়ে নিয়ে যাওয়া, গণহত্যার তদন্ত করা ও নির্বাচিত প্রতিনিধিদের কাছে ক্ষমতা হস্তান্তর করা। এ ভাষণে তিনি বলেন, \"এবারের সংগ্রাম আমাদের মুক্তির সংগ্রাম। এবারের সংগ্রাম স্বাধীনতার সংগ্রাম।\" তিনি দেশকে শত্রুমুক্ত করতে সর্বোচ্চ ত্যাগ স্বীকার করতে প্রস্তুত থাকার আহ্বান জানান। ১৯৭১ সালে ৭ মার্চের পর থেকেই বাঙালি জাতি স্বাধীনতার চূড়ান্ত মানসিক প্রস্তুতি গ্রহণ ও অসহযোগ আন্দোলন শুরু করে। মুক্তিযুদ্ধের নয় মাস এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। যা দীর্ঘ নয় মাস জাতিকে প্রবল মানসিক শক্তি যুগিয়েছে। উদ্দীপকে ঘানার অবিসংবাদী নেতা নকুমা তার ভাষণে তৎকালীন ব্রিটিশ শাসনের বিরুদ্ধে ঘানার জনগণকে তাদের অধিকার আদায়ের জন্য সংগ্রামে ঝাঁপিয়ে পড়ার আহ্বান জানান। বক্তাবন্ধুর ঐতিহাসিক ভাষণেও একই বিষয় লক্ষ করা যায়। তিনি ৭ মার্চ ভাষণে পাকিস্তানি শাসকগোষ্ঠীর বিরুদ্ধে বাঙালিদের ঐক্যবদ্ধ সংগ্রামে ঝাঁপিয়ে পড়ার আহ্বান জানান।"
        },
        {
          "label": "ঘ",
          "question": "",
          "explanation": "'বঙ্গবন্ধুর ৭ মার্চের ভাষণ বাঙালি জাতির মুক্তির বার্তা'- উক্তিটি যথার্থ। বাংলাদেশের স্বাধীনতা সংগ্রামের ইতিহাসে ৭ মার্চের ভাষণ অত্যন্ত তাৎপর্যপূর্ণ। ১৯৭০ সালের নির্বাচনের পর পাকিস্তানি কর্তৃপক্ষ নির্বাচনে বিজয়ী বাঙালির কাছে ক্ষমতা হস্তান্তরে টালবাহানা শুরু করে। সেসময় জনগণ অধীর আগ্রহে বঙ্গবন্ধুর নির্দেশের অপেক্ষা করছিল। তারা আর ঘরে ফিরে যেতে প্রস্তুত ছিল না। ততদিনে তাদের মনে স্বায়ত্তশাসন নয়, বরং স্বাধীনতা লাভের আকাঙ্ক্ষা জেগে উঠেছে। তারা স্বাধীনতার জন্য জীবন দিতেও প্রস্তুত হয়। ৭ মার্চের ভাষণের পরদিন থেকে সারা দেশে ব্যাপক আন্দোলন শুরু হয়ে যায়। পাকিস্তানি কর্তৃপক্ষ জাহাজ ও বিমানযোগে সৈন্য ও অস্ত্র আনতে থাকে। প্রতিটি ক্যান্টনমেন্টে কৌশলে বাঙালি সৈন্যদের নিরস্ত করার প্রক্রিয়া শুরু হয়ে যায়। বিভিন্ন জায়গায় সামরিক যান চলাচলে বাধা দেওয়া শুরু করে। সেনাবাহিনীর বাঙালি অফিসার ও সৈনিকগণ ৭মার্চের ভাষণের দিক নির্দেশনা অনুযায়ী প্রস্তুতি নিতে শুরু করে। ১৯ মার্চ পাকিস্তানি সেনাবাহিনী জয়দেবপুরে বাঙালি সেনাদের নিরস্ত্র করতে আসছে শুনে জনগণ প্রতিরোধ গড়ে তোলে। সর্বোপরি এ ভাষণের পর প্রত্যেক জেলা, থানা, এমনকি ইউনিয়ন পর্যায়েও ব্যাপক প্রতিরোধ গড়ে উঠতে থাকে। ১৯৭১ সালের মুক্তিযুদ্ধের সময় এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। এই একটি ভাষণই পুরো জাতিকে দীর্ঘ ৯ মাস ভয়াবহ যুদ্ধের মধ্যে প্রবল মানসিক শক্তি যুগিয়েছে। এ ভাষণটি ছিল বাঙালির প্রতিরোধ ও মুক্তির লক্ষ্যে চূড়ান্ত সংগ্রামের দিকনির্দেশনা।পরিশেষে বলা যায়, ৭ মার্চের ভাষণ বাংলাদেশের ইতিহাসে এক কালজয়ী অধ্যায়ের সূচনা করে। পৃথিবীর মানচিত্রে স্বাধীন, সার্বভৌম দেশ হিসেবে জায়গা করে নেয় আমাদের বাংলাদেশ। আর তাই, বঙ্গবন্ধুর ৭ মার্চের ভাষণ বাঙালি জাতির মুক্তির বার্তা- উক্তিটি যথার্থ।"
        }
      ]
    },
    {
      "number": "9",
      "uddipok": "শোভন তার বাবা-মায়ের সাথে চট্টগ্রাম ঘুরতে যায়। সেখানে তারা অনেক স্থান ঘুরে দেখে। তারা চট্টগ্রামে স্বাধীন বাংলা বেতার কেন্দ্র দেখতে যায়। তার বাবা বলেন, বাংলাদেশের স্বাধীনতার একটি ঐতিহাসিক ঘটনা এই বেতার কেন্দ্রের মাধ্যমে ঘটে।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "মুজিবনগর সরকার শপথ নেয় ১৯৭১ সালের ১৭ এপ্রিল।"
        },
        {
          "label": "খ",
          "question": "",
          "explanation": "বজাতিগত নিপীড়ন ও গণহত্যার কারণে ১৯৭১-এর ২৫ মার্চ মধ্যরাতে যে বাঙালি নিধনযজ্ঞ শুরু হয় তারপর হতে প্রাণভয়ে ও নিরাপত্তার সন্ধানে লক্ষ লক্ষ বাঙালি জনগণ পার্শ্ববর্তী দেশ ভারতে আশ্রয় নেয়। এছাড়া সে সময় সরকারি কর্মচারী, সামরিক এবং আধাসামরিক বাহিনীর সদস্য বাঙালিদের হয়ে মুক্তিযুদ্ধে অংশগ্রহণ করেছিল তাদের আত্মীয়-স্বজন পাকিস্তানিদের অত্যাচারে ভারতে আশ্রয় নেয়। প্রতিদিন পাক বাহিনীর অত্যাচারের শিকার হয়ে দলে দলে বাঙালিরা ভারতে শরণার্থী শিবিরগুলোতে ভিড় জমাতে থাকে। মুক্তিযুদ্ধে প্রায় ১ কোটি বাঙালি ভারতে আশ্রয় নেয়।"
        },
        {
          "label": "গ",
          "question": "",
          "explanation": "উদ্দীপকে শোভনের বাবা বাংলাদেশের ঐতিহাসিক স্বাধীনতা ঘোষণা ঘটনার প্রতি ইঙ্গিত করেছেন। ১৯৭১ সালের ২৬ মার্চ চট্টগ্রামের কালুরঘাট বেতার কেন্দ্র থেকে মেজর জিয়াউর রহমান বাংলাদেশের স্বাধীনতা ঘোষণা করেন। মূল ঘোষণাটি ছিল ইংরেজিতে। এর বাংলা অনুবাদ হলে-\"প্রিয় সহযোদ্ধা মুক্তিযোদ্ধা ভাইয়েরা, আমি, মেজর জিয়াউর রহমান, অস্থায়ী রাষ্ট্রপতি এবং মুক্তিবাহিনীর সর্বাধিনায়ক, এতদ্বারা বাংলাদেশের স্বাধীনতা ঘোষণা করছি এবং আমাদের মুক্তি সংগ্রামে যোগদানের জন্য আহ্বান জানাচ্ছি। বাংলাদেশ স্বাধীন। আমরা বাংলাদেশের মুক্তির জন্য যুদ্ধ শুরু করেছি। যার যা কিছু আছে, তাই নিয়ে সবাই মুক্তিযুদ্ধে যোগ দিন। যুদ্ধ করেই আমাদের দেশ থেকে পাকিস্তানি সেনাবাহিনীকে তাড়াতে হবে। ইনশাআল্লাহ, বিজয় আমাদেরই হবে।\" স্বাধীনতার এ ঘোষণাটি দ্রুত দেশের প্রত্যন্ত অঞ্চলে পৌঁছে গেলে বাংলাদেশের স্বাধীনতা যুদ্ধ শুরু হয়। উদ্দীপকে দেখা যায়, শোভন তার বাবার সাথে চট্টগ্রামে স্বাধীন বাংলা বেতার কেন্দ্র দেখতে যায়। তার বাবা বলেন, বাংলাদেশের স্বাধীনতার একটি ঐতিহাসিক ঘটনা এই বেতার কেন্দ্রের মাধ্যমে ঘটে। সুতরাং শোভনের বাবা বাংলাদেশের স্বাধীনতা ঘোষণা ঘটনার প্রতি ইঙ্গিত করেছেন।"
        },
        {
          "label": "ঘ",
          "question": "বাংলাদেশের স্বাধীনতার ইতিহাসে উক্ত বেতার কেন্দ্রের ভূমিকা খুবই প্রশংসনীয়। উক্তটির যথার্থতা নিরূপণ করো।",
          "explanation": "বাংলাদেশের স্বাধীনতার ইতিহাসে উত্ত বেতার কেন্দ্র অর্থাৎ স্বাধীন বাংলা বেতার কেন্দ্রের ভূমিকা খুবই প্রশংসনীয়- উক্তিটি যথার্থ। বাংলাদেশের মুক্তিযুদ্ধের শুরু থেকেই স্বাধীন বাংলা বেতার কেন্দ্র অনন্য অবদান রাখেন। ২৬ মার্চ চট্টগ্রামের কালুরঘাট বেতারকেন্দ্রের শিল্পী-প্রকৌশলীরা বিশেষ কোনো প্রস্তুতি ছাড়াই 'স্বাধীন বাংলা বেতার কেন্দ্র' স্থাপন করেন। সে বেতার কেন্দ্রের মাধ্যমেই মেজর জিয়াউর রহমানের স্বাধীনতা ঘোষণা দেশবাসী ও বিশ্ববাসী জানতে পারে। তারা আরও জানতে পারে, মুজিবনগরে বাংলাদেশ সরকার গঠিত হয়েছে এবং বাঙালি সৈনিকরা এই সরকারের অধীনে মুক্তিযুদ্ধ শুরু করেছে। এ সংবাদ সারা দেশে উৎসাহ-উদ্দীপনার সৃষ্টি করে। পরবর্তী সময়ে স্বাধীন বাংলা বেতার কেন্দ্র কলকাতার ৮নং থিয়েটার রোডে স্থানান্তর করা হয়। প্রবাসী মুজিবনগর সরকারের প্রত্যক্ষ তত্ত্বাবধানে এ বেতার কেন্দ্র থেকে রণাঙ্গনের খবরসহ বিভিন্ন ধরনের অনুষ্ঠান সম্প্রচার করা হয়। এর মধ্যে এম আর আখতার মুকুল-এর ব্যঙ্গধর্মী অনুষ্ঠান 'চরমপত্র' তুমুল জনপ্রিয়তা পায়। উপরের আলোচনার পরিপ্রেক্ষিতে বলা যায়, স্বাধীন বাংলার বেতার কেন্দ্র মুক্তিযোদ্ধাদের অনুপ্রাণিত করতে এবং বহির্বিশ্বের সমর্থন আদায়ের ক্ষেত্রে গুরুত্বপূর্ণ ভূমিকা রাখে। বাংলাদেশের স্বাধীনতার ইতিহাসে তাই স্বাধীন বাংলা বেতার কেন্দ্রের ভূমিকা খুবই প্রশংসনীয় উক্তটি যথার্থ।"
        }
      ]
    },
    {
      "number": "10",
      "uddipok": "রীমা তার মায়ের সাথে রায়েরবাজার বধ্যভূমিতে যায়। তার মা বলেন, 'এখানে মুক্তিযুদ্ধের সময় বুদ্ধিজীবীদের হত্যা করে মাটিচাপা দেওয়া হয়।' তার মা আরও বলেন যে, \"মুক্তিযুদ্ধের বিরোধিতাকারী একটি বিশেষ বাহিনী বুদ্ধিজীবীদের হত্যায় ভূমিকা রাখে।\"",
      "tag": "DIN.C 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সর্বশ্রেষ্ঠ খেতাব হলো বীরশ্রেষ্ঠ।"
        },
        {
          "label": "খ",
          "question": "",
          "explanation": "ভারত বাংলাদেশের মুক্তিযুদ্ধে পরিচালনায় বিভিন্ন সাহায্য সহযোগিতা করেছিল। ভারত বাংলার হাজার হাজার অসহায় জনগণকে শরণার্থী শিবিরে আশ্রয় প্রদান করে। পাশাপাশি স্বাধীন বাংলা বেতার কেন্দ্র, মুক্তিবাহিনী ইত্যাদি গড়ে তোলার ক্ষেত্রেও গুরুত্বপূর্ণ অবদান রেখেছিল। যুদ্ধের শুরু থেকেই বাংলাদেশকে অস্ত্র দিয়ে, সৈন্যদের প্রশিক্ষণ দিয়ে সহায়তা করেছিল। এ ছাড়া যুদ্ধের শেষ পর্যায়ে যৌথবাহিনীর সরাসরি যুদ্ধে অংশগ্রহণ বাংলার স্বাধীনতাকে এগিয়ে নিয়ে আসে।"
        },
        {
          "label": "গ",
          "question": "",
          "explanation": "উদ্দীপকে রীমার মা মুক্তিযুদ্ধের বিরোধিতাকারী পাকিস্তানপন্থি এদেশীয় সহযোগী বাহিনীর প্রতি ইঙ্গিত করে। মুক্তিযুদ্ধের শেষদিকে অর্থাৎ ডিসেম্বরের দ্বিতীয় সপ্তাহে পাকিস্তানি বাহিনী পরাজয় নিশ্চিত জেনে পাকিস্তানপন্থি সহযোগী বাহিনীর সহায়তায় ১০ ডিসেম্বর থেকে বুদ্ধিজীবীদের অপহরণ করে দ্রুত হত্যাকান্ড ঘটায়। এর উদ্দেশ্য ছিল স্বাধীন বাংলাদেশকে শুরুতেই মেধাশূন্য করে ফেলা যাতে করে বিশ্বের বুকে বাংলাদেশ মাথা উঁচু করে দাঁড়াতে না পারে। জাতির সূর্যসন্তানদের তারা অত্যন্ত নির্মমভাবে হত্যা করে। ঢাকার বুদ্ধিজীবীদের মিরপুর শিয়ালবাড়ি ও মোহাম্মদপুরের রায়েরবাজার বধ্যভূমিতে হত্যা করা হয়। স্থানীয় পর্যায়ে আরও অনেকে বধ্যভূমিতে তাদের লাশ পাওয়া যায়। স্বাধীনতার পর লাশের স্তূপে যাদের পাওয়া গিয়েছে তাদের কারও হাত-পা বাঁধা ছিল, কারও জিহ্বা কাটা ছিল, চোখ উপড়ানো ছিল কিংবা হাত-পা ভাঙা ছিল। এগুলো নরপিশাচদের নির্যাতনের স্বাক্ষর বহন করে। এ হত্যাকাণ্ডের শিকার বুদ্ধিজীবীদের স্মরণে ১৪ ডিসেম্বর 'শহীদ বুদ্ধিজীবী দিবস' পালিত হয়। উদ্দীপকের রীমা মায়ের সাথে রায়েরবাজার বধ্যভূমিতে গিয়ে জানতে পারে, মুক্তিযুদ্ধের বিরোধিতাকারী একটি বিশেষ বাহিনী বুদ্ধিজীবীদের হত্যা করে বধ্যভূমিতে মাটিচাপা দেয়। যা ওপরে আলোচিত পাকিস্তানপন্থি সহযোগী বাহিনীর কর্মকাণ্ডের অনুরূপ। সুতরাং বলা যায়, রীমার মা মুক্তিযুদ্ধের বিরোধিতাকারী পাকিস্তানপন্থি সহযোগী বাহিনীর প্রতি ইঙ্গিত করেন।"
        },
        {
          "label": "ঘ",
          "question": "",
          "explanation": "৭ই মার্চের ভাষণ বাংলাদেশের ইতিহাসে এক গুরুত্বপূর্ণ অধ্যায়। ১৯৭১ সালের ৭ মার্চ বাঙালির ইতিহাসে একটি স্মরণীয় দিন। সেদিন সকাল থেকেই ঢাকার রেসকোর্স ময়দানে (বর্তমান সোহরাওয়ার্দী উদ্যান) ছাত্র-জনতা দলে দলে সমবেত হয়। বঙ্গবন্ধু শেখ মুজিবুর রহমান এ সমাবেশে যে ভাষণ দেন তা ইতিহাসে অমর হয়ে আছে। তার বক্তব্যের মূল বিষয় ছিল ৪টি। যথা-১। চলমান সামরিক আইন প্রত্যাহার; ২। সৈন্যদের ব্যারাকে ফিরিয়ে নেয়া; ৩। গণহত্যার তদন্ত করা এবং ৪। নির্বাচিত জনপ্রতিনিধির কাছে ক্ষমতা হস্তান্তর করা। এর বাইরে আরও বেশ কিছু দাবি তার ভাষণে উত্থাপন করা হয়। তিনি বাংলাদেশের সব অফিস-আদালত ও শিক্ষা প্রতিষ্ঠান অনির্দিষ্টকালের জন্য বন্ধ ঘোষণা করেন। কৌশলে তিনি প্রত্যক্ষভাবে বাংলাদেশের স্বাধীনতার ঘোষণা না দিয়ে পরোক্ষভাবে ঘোষণা দেন। ঘোষণায় তিনি বলেন, \"তোমাদের কাছে অনুরোধ রইল, প্রত্যেক ঘরে ঘরে দুর্গ গড়ে তোলো। তোমাদের যার যা কিছু আছে তাই নিয়ে শত্রুর মোকাবিলা করতে হবে এবং জীবনের তরে রাস্তাঘাট যা যা আছে সবকিছু আমি যদি হুকুম দিবার নাও পারি, তোমরা বন্ধ করে দেবে। আমরা ভাতে মারব, পানিতে মারব।\" তিনি আরো বলেন, \"মনে রাখবা, রক্ত যখন দিয়েছি, রক্ত আরো দিবো এই দেশের মানুষকে মুক্ত করে ছাড়বো ইনশাল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম। জয় বাংলা।\" স্বাধীন বাংলাদেশের অভ্যুদয়ের ইতিহাসে ৭ মার্চের ভাষণের তাৎপর্য অপরিসীম। এ ভাষণের মূল বক্তব্য ছিল মূলত পরোক্ষভাবে বাংলাদেশের স্বাধীনতার ঘোষণা দেওয়া।"
        }
      ]
    },
    {
      "number": "11",
      "uddipok": "আজকের আমেরিকা একসময় ব্রিটিশদের উপনিবেশ ছিল। আঠারো শতকের শেষের দিকে আমেরিকানরা ব্রিটিশ ঔপনিবেশিক শাসনের বিরুদ্ধে স্বাধীনতা যুদ্ধ শুরু করে। এ যুদ্ধে আমেরিকার সাহায্যে এগিয়ে আসে মিত্র রাষ্ট্র ফ্রান্স। তারা সৈন্য এবং রসদ দিয়ে আমেরিকানদের সাহায্য করে। ১৭৭৬ সালে আমেরিকা স্বাধীনতা লাভ করে।",
      "tag": "DGC 25,DIN.C 25",
      "sub_questions": [
        {
          "label": "ক",
          "question": "",
          "explanation": "স্বাধীনতা যুদ্ধে ১৯৭১ সালের ২৫ মার্চ রাতে গণহত্যা শুরু হয়।"
        },
        {
          "label": "খ",
          "question": "",
          "explanation": "রাজনৈতিক, সামাজিক, জাতিগত বিভিন্ন নিরাপত্তাজনিত কারণে নিজস্ব ভূমি ছেড়ে বা আশ্রয়ের সন্ধানে অন্যদেশে অস্থায়ীভাবে, অবস্থানকৃত জনসমষ্টিকে শরণার্থী বলে। শরনার্থী বা উদ্বাস্তু এমন ব্যক্তি যিনি নিজ ভূমি ছেড়ে অন্য দেশে অস্থায়ীভাবে অবস্থান করেন। জাতিগত সহিংসতা, ধর্মীয় উগ্রতা, রাজনৈতিক কারণে সমাজবদ্ধ জনগোষ্ঠীর নিরাপত্তাহীনতাই এর প্রধান কারণ। উদাহরণস্বরূপ ১৯৭১ সালের মুক্তিযুদ্ধে ১ কোটি বাঙালি শরণার্থীর কথা বলা যায়, যারা পাকিস্তানী হানাদার বাহিনীর নারকীয় হত্যাযজ্ঞ থেকে বাঁচতে ভারতে শরণার্থী হিসেবে আশ্রয় নিয়েছিল।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের বিষয়ের সাথে আমার পাঠ্যবইয়ের বাংলাদেশের মুক্তিযুদ্ধে বন্ধু রাষ্ট্র ভারতের ভূমিকার সাদৃশ্য রয়েছে। বাংলাদেশের মুক্তিযুদ্ধে মিত্ররাষ্ট্র ভারতের সামরিক, রাজনৈতিক, কূটনৈতিক, অর্থনৈতিক অবদান অনস্বীকার্য। মুক্তিযুদ্ধের পক্ষে জনমত গঠন ও শরণার্থীদের আশ্রয়-খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। মুক্তিযোদ্ধাদের প্রশিক্ষণের ব্যবস্থা করা, অস্ত্র সরবরাহ, মুক্তিযুদ্ধের পক্ষে আন্তর্জাতিক সমর্থন আদায় এবং সর্বশেষ যৌথবাহিনী গঠন করে বাংলাদেশের মুক্তিযুদ্ধে সর্বাত্মক সহযোগিতা করে ভারত। ভারতীয় সৈন্যবাহিনী ও বাংলাদেশের মুক্তিবাহিনীর সমন্বয়ে গঠিত যৌথবাহিনীর অভিযানের মুখে স্বল্প সময়ের ব্যবধানে ১৬ ডিসেম্বর, ১৯৭১ সালে চূড়ান্ত বিজয় অর্জনের মাধ্যমে বাংলাদেশ একটি স্বাধীন সার্বভৌম রাষ্ট্র হিসেবে বিশ্বের বুকে মাথা উঁচু করে দাঁড়ায়। উদ্দীপকে দেখা যায়, গ্রেট ব্রিটেনের বিরুদ্ধে মার্কিন যুক্তরাষ্ট্রের স্বাধীনতা যুদ্ধে মার্কিনীদের মিত্ররাষ্ট্র ফ্রান্স স্বীকৃতি ও সমর্থন প্রদান করে। এছাড়া অর্থ, অস্ত্র ও সৈন্য দিয়ে সাহায্য করে মার্কিন যুক্তরাষ্ট্রের স্বাধীনতা যুদ্ধে ফ্রান্স বন্ধু রাষ্ট্রের ভূমিকা পালন করে। বাংলাদেশের মুক্তিযুদ্ধে ভারতের ভূমিকা ছিল মার্কিন যুক্তরাষ্ট্রের স্বাধীনতা যুদ্ধে ফ্রান্সের ভূমিকার অনুরূপ। তাই বলা যায়, উদ্দীপকের বিষয়ের সাথে বাংলাদেশের মুক্তিযুদ্ধে ভারতের অবদান সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"মুক্তিযুদ্ধে মিত্র দেশগুলো এগিয়ে না এলে স্বাধীনতার স্বপ্ন বাস্তবায়ন বিলম্বিত হতো\"- উক্তিটি যথার্থ বলে আমি মনে করি। বাংলাদেশের ১৯৭১ সালের মুক্তিযুদ্ধে ভারত, সোভিয়েত ইউনিয়ন (বর্তমান রাশিয়ার পূর্বসূরি) এবং আরও কিছু রাষ্ট্র প্রত্যক্ষ ও পরোক্ষভাবে সমর্থন দিয়েছিল। মুক্তিযুদ্ধের সময় ভারত তার সীমান্ত উন্মুক্ত করে দিয়ে বাংলাদেশের শরণার্থীদের আশ্রয় নেওয়ার সুযোগ করে দেয়। প্রবাসী বাংলাদেশ সরকারকে তার দেশের অভ্যন্তরে রাজনৈতিক তৎপরতা চালানোর সুযোগ করে দেয়। মুক্তিযোদ্ধাদের প্রশিক্ষণ দেওয়া ও অস্ত্র-সরঞ্জাম সরবরাহে ভারত প্রত্যক্ষভাবে সহায়তা করে। ভারতের কেন্দ্রীয় সরকার ও পার্লামেন্ট তাৎক্ষণিকভাবে বাংলাদেশে পাকিস্তানি বাহিনীর নৃশংস গণহত্যার তীব্র প্রতিবাদ জানায়। মুক্তিযুদ্ধের দীর্ঘ নয় মাস ভারত প্রবাসী বাংলাদেশ সরকারকে সর্বতোভাবে সহায়তা করে। মুক্তিযুদ্ধে বড় অবদান রাখা অন্য আরেকটি দেশ সোভিয়েত ইউনিয়ন। মুক্তিযুদ্ধের শেষ দিকে পাকিস্তান যুদ্ধে নিশ্চিত পরাজয়ের আশঙ্কা দেখে জাতিসংঘে একটি যুদ্ধবিরতি প্রস্তাব পাসের চেষ্টা চালায়। কিন্তু সোভিয়েত ইউনিয়ন 'ভেটো' দিয়ে তা আটকে দেয়। বঙ্গোপসাগরে মার্কিন রণতরির জবাবে সোভিয়েত ইউনিয়নও এ অখালে তাদের নৌবাহিনীর জাহাজ পাঠায়। ভারত ও সোভিয়েত ইউনিয়নের পাশাপাশি ভুটান, কাতার, ইরাক, লিবিয়ার মতো অনেক রাষ্ট্রের সরকার ও জনগণ বাংলাদেশের মুক্তিযুদ্ধ সমর্থন করে। পাশাপাশি সেসব দেশের গণমাধ্যম খবর প্রচার করে মুক্তিযুদ্ধে সহযোগিতা করেছিল।"
        }
      ]
    }
  ]
}