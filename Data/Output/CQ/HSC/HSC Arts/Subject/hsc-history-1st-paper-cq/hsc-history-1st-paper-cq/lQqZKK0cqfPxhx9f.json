{
  "title": "ঢাকা, দিনাজপুর, কুমিল্লা, চট্টগ্রাম, সিলেট ২০১৯",
  "subtitle": "ইতিহাস (11)",
  "questions": [
    {
      "number": "1",
      "uddipok": "মি. সোহান একটি কোম্পানির দুর্দিনে তার কর্ণধার হিসেবে নিযুক্তি পান। কোম্পানিটির উন্নতির জন্য তিনি ব্যয় সংকোচন ও বিভিন্ন প্রশাসনিক সংস্কার কাজের মাধ্যমে একে পতনের হাত থেকে রক্ষা করেন। কোম্পানির উন্নয়নের স্বার্থে তিনি কোনো ন্যায়-নীতির তোয়াক্কা করতেন না। ব্যক্তিগতভাবেও তিনি ছিলেন চরম দুর্নীতিপরায়ণ। শেষ পর্যন্ত তাকে বিচারের কাঠগড়ায় দাঁড়াতে হয়।",
      "tag": "DB, DIN.B, CB, CTG.B, SB 19,DB 17",
      "sub_questions": [
        {
          "label": "ক",
          "question": "ছিয়াত্তরের মন্বন্তর কত সালে সংঘটিত হয়?",
          "explanation": "ছিয়াত্তরের মন্বন্তর বাংলা ১১৭৬ এবং ইংরেজি ১৭৭০ খ্রিষ্টাব্দে সংঘটিত হয়।"
        },
        {
          "label": "খ",
          "question": "রেগুলেটিং অ্যাক্ট বলতে কী বোঝায়? ব্যাখ্যা করো।",
          "explanation": "ভারতে ব্রিটিশ শাসনকাঠামো প্রবর্তনে তৎকালীন ব্রিটিশ প্রধানমন্ত্রী লর্ড ফ্রেডেরিক নর্থ (Frederick North) যে আইন প্রণয়ন করেন, ঔপনিবেশিক ভারতের ইতিহাসে তা-ই নিয়ামক আইন বা রেগুলেটিং অ্যাক্ট (Regulating Act) নামে পরিচিত। ১৭৭৩ সালের রেগুলেটিং অ্যাক্ট ভারতে ব্রিটিশ শাসনকাঠামো প্রবর্তনে একটি মাইলফলক হিসেবে বিবেচিত। এ আইন অনুযায়ী সর্বপ্রথম ইস্ট- ইন্ডিয়া কোম্পানির কলকাতাভিত্তিক কেন্দ্রীয় সরকার প্রতিষ্ঠিত হয়। আইনটির সংক্ষিপ্ত নাম দেওয়া হয়' 'North's Regulating Act, 1773' আর বাংলায় বলা হয় নিয়ামক আইন।"
        },
        {
          "label": "গ",
          "question": "উদ্দীপকের মি. সোহানের সাথে তোমার পাঠ্যবইয়ের কোন গভর্নর জেনারেলের সংস্কারমূলক কাজের মিল আছে? ব্যাখ্যা করো।",
          "explanation": "উদ্দীপকের মি. সোহানের সাথে আমার পাঠ্যবইয়ের ব্রিটিশ গভর্নর জেনারেল ওয়ারেন হেস্টিংসের (Warren Hastings) কার্যকলাপের মিল রয়েছে। ভারতবর্ষে ইংরেজ শক্তি সুসংহত করায় ওয়ারেন হেস্টিংসের অবদান ব্যাপক। তিনি এমন এক কঠিন সময়ে ভারতের গভর্নর জেনারেল হিসেবে দায়িত্ব পান, যখন ইস্ট-ইন্ডিয়া কোম্পানি দুর্নীতির দায়ভারে জর্জরিত। গর্ভনর জেনারেল হয়ে হেস্টিংস অভ্যন্তরীণ ও পররাষ্ট্র বিষয়ক কিছু গুরুত্বপূর্ণ পদক্ষেপ গ্রহণ করেন। তিনি লর্ড ক্লাইভ প্রবর্তিত দ্বৈতশাসন ব্যবস্থা বিলুপ্ত করে 'কালেক্টর' নামের ইংরেজ কর্মচারীদের ওপর রাজস্ব সংগ্রহের দায়িত্বভার অর্পণ করেন। তিনি একটি রাজস্ব বোর্ডও গঠন করেন। হেস্টিংস দুর্ভিক্ষপীড়িত বাংলার জন্য ব্রিটিশ সরকারের কাছ থেকে দশ লাখ পাউন্ড ঋণ নিয়েছিলেন। এ ঋণ পরিশোধ করার জন্য তিনি একদিকে ব্যয় সংকোচন নীতি গ্রহণ করেন, অন্যদিকে বৈধ-অবৈধ উপায়ে অর্থ সংগ্রহ করে কোম্পানির আর্থিক দৈন্য দূর করার চেষ্টা করেন। হেস্টিংস প্রশাসনের বিভাগগুলোর একে অপরের বিষয়ে হস্তক্ষেপ করার প্রবণতা দূর করার লক্ষ্যে বাণিজ্য, বিচার ও শাসন বিভাগকে পৃথক করেন। বাণিজ্যের ক্ষেত্রে দম্ভক প্রথা বিলুপ্ত করেন। কোম্পানির উন্নয়নের জন্য হেস্টিংস এমন অনেক নীতিই গ্রহণ করেন যা পরবর্তী সময়ে ব্যাপকভাবে সমালোচিত হয়। উদ্দীপকের মি. সোহান একটি কোম্পানির কর্ণধার নিযুক্ত হয়ে এর উন্নয়নের জন্য কিছু সংস্কারমূলক ব্যবস্থা গ্রহণ করেন। তিনি এ জন্য কিছু অনৈতিক কাজও করেন। সুতরাং এটি আমার পাঠ্যবইতে পড়া গভর্নর জেনারেল ওয়ারেন হেস্টিংসের কাজের সাথেই সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের মি. সোহানের মত দুর্নীতিই কি তার পতন ডেকে এনেছিল?- বিশ্লেষণ করো।",
          "explanation": "হ্যাঁ, উদ্দীপকের মি. সোহানের মতো দুর্নীতিই ওয়ারেন হেস্টিংসের পতন নিশ্চিত করেছিল। ওয়ারেন হেস্টিংস ইস্ট ইন্ডিয়া কোম্পানিকে একটি বাণিজ্যিক প্রতিষ্ঠান থেকে সাম্রাজ্যবাদী শক্তিতে পরিণত করার লক্ষ্যে যে প্রক্রিয়া অবলম্বন করেছিলেন তা ছিল নৈতিকতাবর্জিত। কোম্পানির আর্থিক সঙ্কট কাটানোর লক্ষ্যে তিনি বৈধ-অবৈধ সব উপায়ে অর্থ সংগ্রহ করতে সচেষ্ট হন। দিল্লীর সম্রাট শাহ আলমের বার্ষিক ২৬ লক্ষ টাকা ভাতা বাতিল করা, জোরপূর্বক কারা ও এলাহাবাদ অঞ্চল দুটি দখল, চৈত সিংহের প্রতি অত্যাচার, অযোধ্যার বেগমদের প্রতি অবমাননাকর আচরণ, অর্থের বিনিময়ে ব্রিটিশ সৈন্য ভাড়া দেওয়া ইত্যাদি কার্যকলাপের কারণে হেস্টিংস সমালোচিত হন। কোম্পানির কমর্কর্তাদের সাথে তার দ্বন্দ্ব দেখা দেয়। মহারাজা নন্দকুমারের প্রতি অন্যায় আচরণ ও তাকে ফাঁসি দেওয়ার বিষয়টি হেস্টিংসের আরেকটি নীতিবিরুদ্ধ কাজ। এসব কার্যকলাপের কারণে তার বিরুদ্ধে এদেশবাসীর মনে অসন্তোষ ধূমায়িত হতে থাকে। ইংল্যান্ডেও পার্লামেন্টে তার নীতির তীব্র সমালোচনা হয়। প্রবল সমালোচনার মুখে পড়ে ওয়ারেন হেস্টিংস ১৭৮৫ সালে পদত্যাগ করতে বাধ্য হন। এ প্রসঙ্গে তিনি দুঃখ করে বলেছিলেন, \"I gave you all and you have rewarded me with confiscation, disgrace and a life of impeachment.\" উপরের আলোচনার পরিপ্রেক্ষিতে বলা যায়, উদ্দীপকের মি. সোহানের মত দুর্নীতিই ওয়ারেন হেস্টিংসের পতন নিশ্চিত করেছিল।"
        }
      ]
    },
    {
      "number": "2",
      "uddipok": "রূপপুর গ্রামের কৃষকরা দীর্ঘদিন ধরে মহাজনদের দ্বারা নির্যাতিত হয়ে আসছে। চড়া সুদে ঋণ নিয়ে তারা তা পরিশোধ করতে পারে না। ফলে ঋণের দায়ে জমি ভিটাবাড়ি সবই মহাজনদের হাতে তুলে দিতে হয়। সোহান গ্রামের একজন সচেতন মানুষ। তিনি মহাজনদের হাত থেকে কৃষকদের রক্ষা করতে এগিয়ে আসেন। শুরু হয় বিরোধ। শেষ পর্যন্ত মহাজনদের হাতেই তিনি নিহত হন।",
      "tag": "DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "ভারতবর্ষে কত সাল থেকে ফকির সন্ন্যাসী বিদ্রোহ শুরু হয়?",
          "explanation": "ভারতবর্ষে ১৭৬০ সাল থেকে ফকির সন্ন্যাসী বিদ্রোহ শুরু হয়।"
        },
        {
          "label": "খ",
          "question": "ফরায়েজি আন্দোলনের প্রকৃতি ব্যাখ্যা করো।",
          "explanation": "ফরায়েজি আন্দোলন ছিল হাজি শরিয়তুল্লাহ কর্তৃক পরিচালিত একটি ধর্মীয় সংস্কার আন্দোলন, যা এক পর্যায়ে কৃষক আন্দোলনে রূপ নেয়। হাজি শরিয়তুল্লাহ ছিলেন উনিশ শতকের পূর্ব বাংলার একজন ইসলামি সংস্কারক ও কৃষক নেতা। তিনি পবিত্র হজ পালন করতে গিয়ে দীর্ঘদিন মক্কায় অবস্থান করেন। শরিয়তুল্লাহ একসময় দেশে ফিরে লক্ষ করেন, বাংলার মুসলিম সমাজে এমন কিছু আচার ও বিশ্বাস প্রবেশ করেছে, যা ইসলামের মূল চেতনার পরিপন্থি। এজন্য তিনি বাংলার মুসলমানদের অনুসৃত ইসলামি রীতি-নীতি যাতে একান্তই কোরআন এবং হাদিসসম্মত হয় সে লক্ষ্যে সংস্কার আন্দোলন শুরু করেন। ইসলামের ফরজ বা অবশ্যকরণীয় বিষয়গুলোর ওপর জোর দেওয়ার কারণে এ আন্দোলন 'ফরায়েজি আন্দোলন' নামে পরিচিত হয়।"
        },
        {
          "label": "গ",
          "question": "উদ্দীপকের সোহানের সাথে তোমার পাঠ্যবইয়ের কোন সংস্কারকের কাজের মিল রয়েছে? ব্যাখ্যা করো।",
          "explanation": "উদ্দীপকের সোহানের সাথে আমার পাঠ্যবইয়ের সমাজ সংস্কারক, শহীদ মীর নিসার আলী তিতুমীরের কাজের মিল রয়েছে। ভারতবর্ষের ইতিহাসে জমিদার ও নীলকরসহ শোষক শ্রেণির অত্যাচার ও শোষণের বিরুদ্ধে শহীদ তিতুমীর ছিলেন এক অসাধারণ ব্যক্তিত্ব। তিনি জমিদার ও নীলকরদের অবৈধ কর দিতে নিজ অনুসারীদের নিষেধ করেছিলেন। তিতুমীর হিন্দু-মুসলিম সব সম্প্রদায়ের নিপীড়িত শ্রমজীবী মানুষকে অত্যাচারী জমিদারদের বিরুদ্ধে ঐক্যবুদ্ধ করে লড়াইয়ের প্রশিক্ষণ দিতে শুরু করেন। এর ফলে কৃষ্ণদেব রায়, কালীপ্রসন্ন মুখোপাধ্যায় প্রমুখ জমিদার ভীত হয়ে ব্রিটিশ শাসকদের কাছে তার বিরুদ্ধে নানা মিথ্যা অভিযোগ করেন। তিতুমীর সরকারকে বোঝাতে চেষ্টা করেন যে, তার সংগ্রাম কেবলই জমিদার ও নীলকরদের শোষণ-নির্যাতনের বিরুদ্ধে। কিন্তু ব্রিটিশরা তার কথায় কর্ণপাত করেনি। তিতুমীরকে দমন করতে আলেকজান্ডারকে পাঠানো হয়। ক্ষুব্ধ হয়ে তিনি চব্বিশ পরগনা, নদীয়া ও ফরিদপুর জেলার কিছু অংশে নিজের প্রভাবাধীন এলাকায় স্বাধীনতা ঘোষণা করেন। এ উদ্দীপকের রূপপুর গ্রামের কৃষকরা দীর্ঘদিন যাবত মহাজন দ্বারা নির্যাতিত হয়ে আসছে। গ্রামের সচেতন যুবক সোহান মহাজনদের হাত থেকে কৃষকদের রক্ষা করতে এগিয়ে আসে। সোহানের এমন প্রতিবাদী মনোভাবের চিত্র আমরা তিতুমীরের ক্ষেত্রে দেখতে পাই যা উপরের আলোচনায় ফুটে উঠেছে। তাই বলা যায়, উদ্দীপকের সোহানের সাথে সংস্কারক তিতুমীরের মিল লক্ষ করা যায়।"
        },
        {
          "label": "ঘ",
          "question": "উক্ত সংস্কারকের পরিণতি কি উদ্দীপকের সোহানের মতই হয়েছিল? তোমার মতামত দাও।",
          "explanation": "হ্যাঁ, উদ্দীপকের সোহানের মতই তিতুমীর দরিদ্র কৃষকদের অধিকার রক্ষা করতে গিয়ে ইংরেজ ও জমিদারদের বিরুদ্ধে যুদ্ধ করে শহীদ হয়েছেন। বাংলার কৃষক-শ্রমিকের ওপর দেশীয় জমিদার ও ইংরেজদের অত্যাচার- নিপীড়ন বেড়ে গেলে তিতুমীর তাদের বিরুদ্ধে রুখে দাঁড়ান। তিনি কৃষকসহ বিভিন্ন শ্রমজীবী গোষ্ঠীর মানুষকে ঐক্যবদ্ধ করে একটি বাহিনী গড়ে তোলেন। জমিদারদের সঙ্গে তার বাহিনীর সংঘর্ষ হতে থাকে যাতে জমিদারদের পক্ষে ব্যাপক ক্ষয়ক্ষতি হয়। নিজের অবস্থান সুরক্ষিত করতে তিতুমীর পশ্চিমবঙ্গের বর্তমান বারাসাতের নারকেল বাড়িয়া গ্রামে একটি বাঁশের কেল্লা স্থাপন করেন। এ কেল্লা ছিল জমিদার ও ইংরেজের অত্যাচার ও দুঃশাসনের বিরুদ্ধে তেজোদীপ্ত প্রতিবাদের প্রতীক। তিতুমীরের ক্রমবর্ধমান প্রভাবে ইংরেজ শাসকরা উদ্বিগ্ন হয়ে ওঠে। লর্ড বেন্টিংক লে. কর্নেল স্টুয়ার্টের নেতৃত্বে তিতুমীরের বিরুদ্ধে কামানসহ আধুনিক অস্ত্রে সুসজ্জিত এক বাহিনী পাঠান। তিতুমীর ইংরেজদের বিরুদ্ধে বীরত্বের সঙ্গে লড়াই করে বহু অনুসারীসহ শহীদ হন। ইংরেজদের শক্তিশালী কামানের গোলার মুখে বাঁশের কেল্লা বেশিক্ষণ টিকে থাকতে পারেনি। তবে তিতুমীর যুদ্ধে পরাস্ত হলেও তার প্রতিরোধের চেতনা যুগ যুগ ধরে বাঙালিদের ব্রিটিশবিরোধী সংগ্রামসহ পরবর্তী বিভিন্ন আন্দোলন-সংগ্রামে প্রেরণা জুগিয়েছে।"
        }
      ]
    },
    {
      "number": "3",
      "uddipok": "১৭৭৬ সালে আমেরিকার স্বাধীনতা যুদ্ধ শুরু হয়। এই যুদ্ধে প্রধান সেনাপতি ছিলেন জর্জ ওয়াশিংটন, যিনি আমেরিকার প্রথম প্রেসিডেন্ট। সেখানে ব্রিটিশদের ১৩টি উপনিবেশ ছিল। এই ১৩টি উপনিবেশের মধ্যে বিভিন্ন বিষয়ে মতানৈক্য থাকলেও তারা যুদ্ধকালীন সময়ে কাঁধে কাঁধ মিলিয়ে যুদ্ধ করে ১৭৮৩ সালে প্যারিস চুক্তির মাধ্যমে স্বাধীনতা লাভ করে।",
      "tag": "DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধ চলাকালীন সময়ে ভারতের প্রধানমন্ত্রী ছিলেন ইন্দিরা গান্ধী।"
        },
        {
          "label": "খ",
          "question": "",
          "explanation": "বাংলাদেশের মুক্তিযুদ্ধের পক্ষে সোভিয়েত ইউনিয়ন গুরুত্বপূর্ণ ভূমিকা পালন করে। বাংলাদেশের মুক্তিযুদ্ধের সময় রাশিয়ার (তখনকার সোভিয়েত ইউনিয়নের) রাষ্ট্রপতি নিকোলাই পদগোর্নি পাকিস্তানকে একটি পত্রের মাধ্যমে পূর্ব পাকিস্তানের জনগণের ওপর অমানুষিক নির্যাতন বন্ধের জরুরি আহ্বান জানান। সোভিয়েত ইউনিয়ন (রাশিয়া) আন্তর্জাতিক মহলে বাংলাদেশের স্বাধীনতার পক্ষে কূটনৈতিক পদক্ষেপ গ্রহণ করে এবং বাংলাদেশের স্বাধীনতা বিরোধী দেশগুলোর চক্রান্ত ব্যর্থ করতে বিশেষ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকের জর্জ ওয়াশিংটনের মতো বাংলাদেশের মুক্তিযুদ্ধ চলাকালীন সর্বাধিনায়ক ছিলেন বঙ্গবন্ধু শেখ মুজিবুর রহমান। বাংলাদেশে রাজনৈতিক ইতিহাসে বঙ্গবন্ধু শেখ মুজিবুর রহমান এক অবিস্মরণীয় নাম। তিনি ১৯২০ সালের ১৭ মার্চ গোপালগঞ্জ জেলার টুঙ্গিপাড়ায় জন্মগ্রহণ করেন। তিনি বাংলাদেশের প্রথম রাষ্ট্রপতি। তিনি তার জ্ঞান, যোগ্যতা, বুদ্ধিমত্তা ও রাজনৈতিক প্রজ্ঞার দ্বারা বাংলাদেশের স্বাধীনতা এনে দিতে সক্ষম হয়েছিলেন। তার দয়া, সরলতা, উপস্থিত বুদ্ধি, যোগ্যতা ও অমায়িক ব্যবহারের ফলে তিনি অতি সহজেই ব্যাপক জনপ্রিয়তা অর্জন করেন। তিনি বাংলার নির্যাতিত, নিপীড়িত ও অধিকারহীন মানুষের অধিকার প্রতিষ্ঠায় আজীবন সংগ্রাম করে গেছেন। এ ছাড়াও তিনি পূর্ব বাংলার মানুষের স্বাধিকার অর্জনে অনন্যসাধারণ ভূমিকা পালন করেছিলেন। তিনিই ১৯৭১ সালের ৭ মার্চের সেই ভাষণ 'এবারের সংগ্রাম আমাদের মুক্তির সংগ্রাম এবারের সংগ্রাম স্বাধীনতার সংগ্রাম' প্রদান করে ইতিহাসে স্মরণীয় হয়ে আছেন। তাঁর এ ভাষণে উদ্দীপ্ত হয়েই বাঙালি মুক্তিযুদ্ধে ঝাঁপিয়ে পড়ে এবং দীর্ঘ নয় মাস যুদ্ধ করে নিজেদেরকে পাকিস্তানের অধীনতা থেকে মুক্ত করে। এই মহান নেতা ১৯৭৫ সালের ১৫ আগস্ট কতিপয় ক্ষমতালোভী, বিপথগামী কুচক্রীর হাতে মৃত্যুবরণ করেন। উদ্দীপকে বলা হয়েছে, ১৭৭৬ সালে আমেরিকার স্বাধীনতা যুদ্ধ শুরু হয়। এই যুদ্ধে প্রধান সেনাপতি ছিলেন জর্জ ওয়াশিংটন। আবার তিনিই আমেরিকার প্রথম প্রেসিডেন্ট। সুতরাং উদ্দীপকের জর্জ ওয়াশিংটন সদৃশ ব্যক্তি হলেন স্বাধীন বাংলাদেশের স্থপতি বঙ্গবন্ধু শেখ মুজিবুর রহমান, যা উপরের আলোচনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "বাংলাদেশের মুক্তিযুদ্ধের সূচনা বিচ্ছিন্নভাবে শুরু হলেও ১৯৭১ সালের ১০ এপ্রিল মুজিবনগর সরকার গঠনের পর এটি সুসংগঠিতভাবে পরিচালিত হয়। আর এজন্য মুক্তিযুদ্ধকালীন সময়ে কতগুলো ব্যবস্থা গ্রহণ করা হয়। স্বাধীন অঞ্চলে নেতৃত্ব, দেশ-বিদেশে ব্যাপক জনসমর্থন ও সহানুভূতি; নিজস্ব আয়-ব্যয়ের ব্যবস্থাপনা, স্বাধীন পররাষ্ট্র নীতি পরিচালনা এবং সর্বোপরি দেশের অভ্যন্তরে আপামর জনগণের নজিরবিহীন সমর্থন ও ত্যাগ স্বীকার, পরিকল্পিতভাবে যুদ্ধ পরিচালনা এবং অসম প্রতিপক্ষের বিরুদ্ধে যুদ্ধ পরিচালনা করে স্বাধীনতা অর্জন ইত্যাদি দিক বিবেচনায় মুক্তিযুদ্ধ চলাকালীন গৃহীত ব্যবস্থা ছিল সত্যিই অতুলনীয়। প্রায় এক কোটির মতো শরণার্থীর জন্য ত্রাণের ব্যবস্থা করা, স্বাধীন বাংলা বেতার কেন্দ্রের মাধ্যমে জনগণকে উদ্বুদ্ধ করা এবং নিয়মিত বাহিনীর পাশাপাশি গেরিলা বাহিনীর মাধ্যমে পাকিস্তানি বাহিনীর মধ্যে ত্রাসের সৃষ্টি করা ইত্যাদি সবকিছুই ছিল উল্লেখযোগ্য গৃহীত পদক্ষেপ। ১৯৭১ সালের ১৭ এপ্রিল আনুষ্ঠানিকভাবে মুজিবনগর সরকারের মন্ত্রিসভা শপথ গ্রহণের পর প্রধানমন্ত্রীসহ মন্ত্রিসভার সদস্য ছিলেন ৭ জন। মূলত ১৯৭০ সালের নির্বাচনের জাতীয় ও প্রাদেশিক পরিষদের সদস্যদের নিয়ে প্রবাসী বাংলাদেশ সরকার (মুজিবনগর) গঠন করা হয়। সর্বোপরি, বাঙালি কর্মকর্তাদের নিয়ে প্রশাসনিক কাজ সুষ্ঠুভাবে পরিচালনার জন্য প্রবাসী বাংলাদেশ সরকার ১২টি মন্ত্রণালয়, মুক্তিযুদ্ধ পরিচালনার জন্য ১১টি সেক্টর এবং ৩টি ব্রিগেড গঠন করে। এ ছাড়াও আঞ্চলিক প্রশাসনিক কাঠামো এবং উপদেষ্টা পরিষদ গঠন করে। আর এর মাধ্যমে দেশের সব সামরিক ও বেসামরিক কাজ পরিচালনা করা হয়।"
        }
      ]
    },
    {
      "number": "4",
      "uddipok": "১৯৩০ এর দশকে কমিউনিস্ট আন্দোলনের বিরুদ্ধে ভারতে তিনটি ষড়যন্ত্র মামলা রুজু করা হয়। এগুলো হল পেশোয়ার ষড়যন্ত্র মামলা, মিরাট ষড়যন্ত্র মামলা ও কানপুর ষড়যন্ত্র মামলা।",
      "tag": "DB, DIN.B, CB, CTG.B, SB 19,ISCD 24",
      "sub_questions": [
        {
          "label": "ক",
          "question": "",
          "explanation": "সৈয়দ মীর নিসার আলী ওরফে তিতুমীর বাঁশের কেল্লা নির্মাণ করেন।"
        },
        {
          "label": "খ",
          "question": "",
          "explanation": "বাংলাদেশের মুক্তিযুদ্ধে স্বাধীন বাংলা বেতার কেন্দ্রের ভূমিকা ছিল অপরিসীম। ১৯৭১ সালের ২৬ মার্চ চট্টগ্রাম বেতারের শিল্পী ও চট্টগ্রামের সংস্কৃতিকর্মীরা স্বাধীন বাংলা বেতারকেন্দ্র স্থাপন করেন। কিছুদিন পর থেকে এটা মুজিবনগর সরকার কর্তৃক পরিচালিত হতে থাকে। স্বাধীন বাংলা বেতারকেন্দ্র থেকে মুক্তিযুদ্ধের খবরাখবর বহির্বিশ্বে প্রচার করা হয়। সংবাদ, কথিকা, নাটক ও সংগীতের মাধ্যমে বাঙালি মুক্তিসেনাদের স্বাধীনতার স্বপ্ন দেখানো হয়। দেশাত্মবোধক গান সম্প্রচার করে মুক্তিযোদ্ধাদের সাহস যুগিয়ে বিজয়ের পথ সুগম করা হয়। এ সময় বিবিসি, আকাশবাণী কলকাতার পাশাপাশি পত্র-পত্রিকার মাধ্যমে বাংলাদেশের পক্ষে বহির্বিশ্বের সমর্থন আদায়ের চেষ্টা চালানো হয়, যা মুক্তিযুদ্ধে বিজয়ের পথ সুগম করেছিল।"
        },
        {
          "label": "গ",
          "question": "",
          "explanation": "উদ্দীপকের মামলার সাথে আমার পঠিত আগরতলা মামলার সাদৃশ্য রয়েছে। ১৯৬৮ সালের ৬ জানুয়ারি পাকিস্তান সরকার ঘোষণা করে যে দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan Observer, January 7, 1968)। অতঃপর সরকার ১৯৬৮ সালের ১৮ জানুয়ারি বঙ্গবন্ধু শেখ মুজিবুর রহমানকে প্রধান আসামী করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত বঙ্গবন্ধু শেখ মুজিবুর রহমানের রাজনৈতিক কর্মকাণ্ডকে রুদ্ধ করে দেয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকে ১৯৩০ সালে ভারতে কমিউনিস্ট আন্দোলনের বিরুদ্ধে ৩টি ষড়যন্ত্র মামলা দায়ের করার কথা বলা হয়েছে। ষড়যন্ত্রমূলক এসব মামলার সাথে আগরতলা মামলার সাদৃশ্য লক্ষ করা যায়।"
        },
        {
          "label": "ঘ",
          "question": "",
          "explanation": "উক্ত মামলা অর্থাৎ আগরতলা মামলা (১৯৬৮) ব্যর্থতায় পর্যবসিত হওয়ায় আইয়ুব খানের সরকার গ্রহণযোগ্যতা হারায়। পাকিস্তান সরকার যে লক্ষ্য নিয়ে মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে পাকিস্তান সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবদ্ধ হয়। জনগণ। বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালিদের স্বাধিকার আদায়কারী আন্দোলন দমন করার জন্য পাঞ্জাবিদের ষড়যন্ত্র হিসেবে গণ্য করে। বঙ্গবন্ধু শেখ মুজিবুর রহমান অপ্রতিদ্বন নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারী পাকিস্তান সরকার মামলাটি প্রত্যাহার করতে বাধ্য হয়। এর মধ্য দিয়ে পাকিস্তান সরকারের দুর্বলতা প্রমাণিত হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে বলা যায়, এ মামলা মিথ্যা প্রমাণিত হওয়াতেই সরকার গ্রহণযোগ্যতা হারায়।"
        }
      ]
    },
    {
      "number": "5",
      "uddipok": "'Z' একটি বড় রাজ্যের শাস্ত্রক্ষমতা হাতে পাওয়ার পর আশেপাশের ক্ষুদ্র রাজ্যগুলোর দিকে দৃষ্টি দেন। তিনি দেখেন যে, পরস্পর বিবদমান ক্ষুদ্র রাজ্যগুলো তার সাহায্য গ্রহণে উদগ্রীব। তিনি সুযোগটি কাজে লাগান। 'Z' কিছু শর্তসাপেক্ষে সামরিক সাহায্য দিয়ে তাদের নিরাপত্তার দায়িত্ব নেন।",
      "tag": "DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "মহীশূরের হায়দার আলীর রাজধানীর নাম কী ছিল?",
          "explanation": "মহীশূরের হায়দার আলীর রাজধানীর নাম ছিল শ্রীরঙ্গপট্টম।"
        },
        {
          "label": "খ",
          "question": "",
          "explanation": "ভারতের হিন্দু সমাজে অতীতে স্বামীর মৃত্যুর পর তার সাথে বিধবা স্ত্রীকেও চিতায় পুড়িয়ে মারার যে অমানবিক প্রথা প্রচলিত ছিল তাকে সতীদাহ প্রথা বলা হয়। এ প্রথা অনুযায়ী স্বামী মারা গেলে তার চিতায় জীবন্ত স্ত্রীকেও পুড়িয়ে মারা হতো। এটি তৎকালীন হিন্দু সমাজে পূণ্যের কাজ হিসেবে বিবেচিত হতো। উনবিংশ শতকের ভারতের খ্যাতনামা সমাজ সংস্কারক রাজা রামমোহন রায় এ নিষ্ঠুর প্রথার বিরুদ্ধে প্রচারণা চালান। অনেক ধর্মগুরুর সমালোচনা সত্ত্বেও গভর্নর জেনারেল লর্ড উইলিয়াম বেন্টিংক সতীদাহ প্রথা নিষিদ্ধ করেন।"
        },
        {
          "label": "গ",
          "question": "উদ্দীপকের 'Z'-এর সাথে তোমার পঠিত কোন গভর্নর জেনারেলের গৃহীত নীতির মিল আছে? ব্যাখ্যা করো।",
          "explanation": "উদ্দীপকের 'Z'-এর সাথে আমার পঠিত গভর্নর জেনারেল ওয়ারেন হেস্টিংসের গৃহীত বৈদেশিক নীতির মিল আছে। ওয়ারেন হেস্টিংসের বৈদেশিক নীতির দুটি দিক হলো অযোধ্যা ও রোহিলা নীতি। এ নীতি অনুযায়ী হেস্টিংস মারাঠা আক্রমণ থেকে বাংলা ও বিহারকে নিরাপদ রাখতে অযোধ্যাকে মধ্যবর্তী রাজ্য বা 'বাফার স্টেট' হিসেবে পেতে চেয়েছিলেন। এজন্য তিনি মারাঠাদের আশ্রয়ে বাস করার অজুহাতে বারানসীর সন্ধির মাধ্যমে মুঘল সম্রাট দ্বিতীয় শাহ আলমকে কারা ও এলাহাবাদ প্রদেশ দুটি ফেরত দিতে বাধ্য করেন। হেস্টিংস পরে প্রদেশ দুটি ৫০ লক্ষ টাকায় অযোধ্যার নবাবের কাছে বিক্রি করে দেন। এভাবে তিনি অযোধ্যার শক্তি বৃদ্ধি করে একে 'বাফার স্টেট' হিসেবে ব্যবহার করেন। অন্যদিকে অযোধ্যার নবাব সুজাউদ্দৌলার সাথে রোহিলাদের তেমন সদ্ভাব ছিল না। এ কারণে সুজাউদ্দৌলা রোহিলাখণ্ড জয়ের জন্য ৪০ লক্ষ টাকার বিনিময়ে লর্ড হেস্টিংসের সাহায্য প্রার্থনা করেন। ১৭৭৪ সালে ইংরেজ বাহিনীর সাহায্যে নবাব সুজাউদ্দৌলা মিরন কাটরার যুদ্ধে রোহিলাদের পরাজিত করে রোহিলাখন্ড নিজ রাজ্যভুক্ত করে নেন। এভাবেই হেস্টিংস তার এই নীতি দ্বারা ছোট ছোট রাজ্যগুলো প্রত্যক্ষ বা পরোক্ষভাবে করায়ত্ত করে নেন। উদ্দীপকে বলা হয়েছে, পরস্পর বিবদমান ক্ষুদ্র রাজ্যগুলো 'Z'-এর সাহায্য গ্রহণে উদগ্রীব ছিল। 'Z' এই সুযোগটি কাজে লাগান। তিনি ক্ষুদ্র রাজ্যগুলোকে নিরাপত্তাদানের নামে তাদের সুকৌশলে করায়ত্ত করেন, যা উপরের আলোচনার সাথে সাদৃশ্যপূর্ণ। তাই বলা যায়, উদ্দীপকের 'Z'-এর সাথে আমার পঠিত গভর্নর জেনারেল ওয়ারেন হেস্টিংসের বৈদেশিক নীতির মিল আছে।"
        },
        {
          "label": "ঘ",
          "question": "উক্ত নীতি ভারতবর্ষে ইংরেজ সাম্রাজ্য বিস্তারে গুরুত্বপূর্ণ ভূমিকা পালন করেছে- তোমার মতামত দাও।",
          "explanation": "গভর্নর জেনারেল ওয়ারেন হেস্টিংসের বৈদেশিক নীতি ভারতে ইংরেজ সাম্রাজ্য বিস্তারে গুরুত্বপূর্ণ ভূমিকা পালন করে। ইংরেজ ইস্ট ইন্ডিয়া কোম্পানি বাংলা অঞ্চলে বণিক থেকে শাসক সম্প্রদায়ে পরিণত হয়। ওয়ারেন হেস্টিংস তখন ভারতের অন্যত্র নিয়ন্ত্রণ বিস্তারে উদ্যোগী হন। এ লক্ষ্যে তিনি সীমান্ত নীতিতে বেশকিছু পরিবর্তন আনেন। হেস্টিংস বুঝতে পেরেছিলেন, ভারতে ইংরেজদের আধিপত্যকে স্থায়ী রূপ দিতে হলে দেশীয় রাজাদের তাদের ওপর নির্ভরশীল করে তোলা প্রয়োজন। এ জন্য তিনি সীমান্তবর্তী রাজ্যগুলোর প্রতি এমন নীতি অনুসরণ করেন যা পরবর্তীকালে ওয়েলেসলি অনুসৃত অধীনতামূলক মিত্রতা নীতির অনুরূপ। এরই অংশ হিসেবে হেস্টিংস অযোধ্যা ও রোহিলা নীতি গ্রহণ করেন। হেস্টিংসের এ নীতির মূল উদ্দেশ্য ছিল ইংরেজ সাম্রাজ্য বিস্তার। এর আওতায় তিনি মুঘল সম্রাট দ্বিতীয় শাহ আলমকে কারা ও এলাহাবাদ প্রদেশ দুটি ফেরত দিতে বাধ্য করেন এবং অযোধ্যার শক্তি বৃদ্ধি করে একে বাফার স্টেট হিসেবে কাজে লাগান। এমনিভাবেই হেস্টিংস সৈন্য দিয়ে অযোধ্যার নবাব সুজাউদ্দৌলাকে সাহায্য করে কৌশলে রোহিলাখন্ডও করায়ত্ত করেন। উপরের আলোচনা থেকে বলা যায়, ওয়ারেন হেস্টিংসের বৈদেশিক নীতি ভারতে ইংরেজ সাম্রাজ্য বিস্তারে গুরুত্বপূর্ণ ভূমিকা রেখেছিল।"
        }
      ]
    },
    {
      "number": "6",
      "uddipok": "অস্ট্রেলিয়ায় বহু জাতির লোক বাস করে। সেখানে প্রথমবারের মতো মুসলিমদের প্রতিনিধিত্ব করার ঘোষণা দিয়ে 'অস্ট্রেলিয়ান মুসলিম পার্টি' নামে একটি রাজনৈতিক দলের আত্মপ্রকাশ ঘটেছে, যদিও। অস্ট্রেলিয়ায় অনেকগুলো রাজনৈতিক দল রয়েছে যারা মুসলিমদের বিরোধিতা করে।",
      "tag": "DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "হান্টার কমিশন কে গঠন করেন?",
          "explanation": "হান্টার কমিশন গঠন করেন লর্ড রিপন।"
        },
        {
          "label": "খ",
          "question": "কোন কোন দল নিয়ে যুক্তফ্রন্ট গঠিত হয়?",
          "explanation": "১৯৫৪ সালের নির্বাচনে মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা নেয় বিরোধী দলগুলো। এরই পরিপ্রেক্ষিতে ১৯৫৩ সালে মওলানা ভাসানীর নেতৃত্বাধীন আওয়ামী মুসলিম লীগ, শেরে বাংলা একে ফজলুল হকের কৃষক-শ্রমিক পার্টি, মাওলানা আতাহার আলীর নেজামী-ই-ইসলামি পার্টি, হাজী দানেশের বামপন্থি গণতন্ত্রীদল এবং আবুল হাশিমের খিলাফত-ই-রাব্বানি পার্টির সমন্বয়ে গঠিত হয় যুক্তফ্রন্ট।"
        },
        {
          "label": "গ",
          "question": "উদ্দীপকের রাজনৈতিক দলের সাথে তোমার পাঠ্যবইয়ের কোন রাজনৈতিক দল সাদৃশ্যপূর্ণ? ব্যাখ্যা করো।",
          "explanation": "উদ্দীপকে বর্ণিত ঘটনার সাথে পাঠ্যবইয়ের 'মুসলিম লীগ' নামক রাজনৈতিক দলের সাদৃশ্য রয়েছে। ১৯০৬ সালে ভারতীয় মুসলমানদের রাজনৈতিক সংগঠন মুসলিম লীগের আত্মপ্রকাশ একটি স্বতন্ত্র রাজনৈতিক ধারার সূচনা করে। ভারতীয় জাতীয় কংগ্রেস প্রতিষ্ঠার পর থেকেই স্যার সৈয়দ আহম্মদ খানসহ বিশিষ্ট মুসলিম নেতৃবৃন্দ মুসলমানদের দাবি-দাওয়া আদায়ের লক্ষ্যে একটি স্বতন্ত্র রাজনৈতিক দল গঠনের প্রয়োজনীয়তা অনুভব করে আসছিলেন। ভারতীয় জাতীয় কংগ্রেস অসাম্প্রদায়িক দল হলেও মূলত হিন্দুদের স্বার্থসংশ্লিষ্ট বিষয়ে বেশি মনোযোগী ছিল। ফলে ১৯০৬ সালে ৩৫ সদস্যের মুসলিম প্রতিনিধি দল আগা খানের নেতৃত্বে সিমলায় ইংরেজ ভাইসরয় লর্ড মিন্টোর সাথে সাক্ষাৎ করে রাজনৈতিক বিষয়ে মতবিনিময় করেন। একই বছর ঢাকার শাহবাগে অনুষ্ঠিত হয় 'মোহামেডান এডুকেশনাল কনফারেন্স'-এর বার্ষিক সম্মেলন। সম্মেলনের শেষ দিনে ১৯০৬ সালের ৩০ ডিসেম্বর ভারতের বিভিন্ন স্থান থেকে আগত মুসলিম প্রতিনিধিগণ 'অল ইন্ডিয়া মুসলিম লীগ' নামে মুসলমানদের জন্য একটি রাজনৈতিক দল গঠন করেন। তবে ভারতীয় কংগ্রেসের সদস্যরা এর বিরোধিতা করে। উদ্দীপকে বলা হয়েছে, বহুজাতিক অস্ট্রেলিয়ায় প্রথমবারের মতো মুসলিমদের প্রতিনিধিত্বকারী রাজনৈতিক দল 'অস্ট্রেলিয়ান মুসলিম পার্টি'-এর আত্মপ্রকাশ ঘটে। অস্ট্রেলিয়ার অনেকগুলো রাজনৈতিক দল এর বিরোধিতা করে, যা 'মুসলিম লীগ' প্রতিষ্ঠার পটভূমির সাথে সাদৃশ্যপূর্ণ।"
        },
        {
          "label": "ঘ",
          "question": "মুসলমানদের রাজনৈতিক অধিকার প্রতিষ্ঠাই ছিল উত্ত দলটির মুখ্য উদ্দেশ্য-মতামত দাও।",
          "explanation": "মুসলমানদের রাজনৈতিক অধিকার প্রতিষ্ঠাই ছিল উক্ত দলটির মুখ্য উদ্দেশ্য\"-উক্তিটি যথার্থ। ভারতীয় জাতীয় কংগ্রেস জাতি-ধর্ম-সম্প্রদায় নির্বিশেষে সকল ভারতীয়র স্বার্থ রক্ষার লক্ষ্যেই প্রতিষ্ঠিত হয়েছিল। এর শীর্ষ নেতাদের মধ্যে মওলানা আজাদের মতো মুসলিমরা ছিলেন। কিন্তু ক্রমে দলটির সঙ্গে মুসলিম সম্প্রদায়ের দূরত্ব সৃষ্টি হয়। কারণ বিভিন্ন রাজনৈতিক ঘটনা ও কংগ্রেসের কার্যকলাপের পরিপ্রেক্ষিতে মুসলিমদের মনে এ ধারণা জোরদার হয় যে, দলটি সংখ্যাগরিষ্ঠ হিন্দুদের স্বার্থকে প্রাধান্য দিচ্ছে। অন্যদিকে পাশ্চাত্য ও ইংরেজি শিক্ষার প্রতি অনীহা, ব্রিটিশ সরকারের বিরূপ মনোভাব প্রভৃতি কারণে মুসলমানগণ হিন্দুদের তুলনায় রাজনৈতিকভাবে ও জ্ঞান-বিজ্ঞানের দিক দিয়ে পিছিয়ে পড়েছিল। উনিশ শতকে এ বিষয়টি স্যার সৈয়দ আহমদ খান, সৈয়দ নওয়াব আলী চৌধুরী, নবাব সলিমুল্লাহ প্রমুখ নেতৃবৃন্দ উপলব্ধি করতে পেরেছিলেন। এছাড়া কংগ্রেস এ সময় বঙ্গভঙ্গের বিরোধিতা করায় মুসলমানদের মনে ক্ষোভের জন্ম নেয়। তারা নিজস্ব দাবি-দাওয়া আদায়ের লক্ষ্যে একটি স্বতন্ত্র দল গঠনের বিষয়টি ব্রিটিশ সরকারের কাছে তুলে ধরেন। ফলশ্রুতিতে All India Muslim League নামে একটি রাজনৈতিক দলের আত্মপ্রকাশ ঘটে। মুসলিম লীগ গঠনের প্রাথমিক উদ্দেশ্যের মধ্যে মুসলমানদের রাজনৈতিক অধিকার ও স্বার্থ সংরক্ষণ করা এবং তাদের আশা-আকাঙ্ক্ষা ব্রিটিশ সরকারের কাছে তুলে ধরার বিষয়টি ছিল অন্যতম। প্রতিষ্ঠার পর থেকেই দলটি মুসলমানদের স্বার্থ রক্ষায় কাজ করে। সুতরাং, প্রশ্নোক্ত বক্তব্যটি যথার্থ বলে আমি মনে করি।"
        }
      ]
    },
    {
      "number": "7",
      "uddipok": "‘ক' রাষ্ট্রে বহুদিন ধরে বিভিন্ন ধর্মীয় সম্প্রদায়ের মানুষ একত্রে বসবাস করে আসছে। এক সময় ঐ অঞ্চলে একটি বড় বিদ্রোহ সংঘটিত হলে শাসকবর্গ পিছিয়ে থাকা সম্প্রদায়কে দায়ী করে। ঐ সময়ে সেখানে দোষী সম্প্রদায়ের ত্রাণকর্তা হিসেবে একজন মনীষীর আবির্ভাব ঘটে। তিনি তার সম্প্রদায়কে সকল গোঁড়ামি ত্যাগ করে ইংরেজি শিক্ষায় শিক্ষিত হয়ে শাসকের সাথে দূরত্ব কমিয়ে আনার পরামর্শ দেন। এজন্য তিনি বিভিন্ন সভা, সমিতি ও প্রতিষ্ঠানের মাধ্যমে আন্দোলন গড়ে তোলেন। ফলে তার সম্প্রদায়ের মধ্যে আত্মবিশ্বাস ও সচেতনতা গড়ে ওঠে।",
      "tag": "DB, DIN.B, CB, CTG.B, SB 19,DB 17",
      "sub_questions": [
        {
          "label": "ক",
          "question": "কত সালে বঙ্গভঙ্গ রদ হয়?",
          "explanation": "বঙ্গভঙ্গ রদ হয় ১৯১১ সালে।"
        },
        {
          "label": "খ",
          "question": "ইলবার্ট বিল বলতে কী বোঝায়? ব্যাখ্যা করো।",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন, তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "উদ্দীপকের মনীষীর সাথে তোমার পঠিত কোন মনীষীর কাজের মিল আছে? ব্যাখ্যা করো।",
          "explanation": "উদ্দীপকে উল্লেখিত মনীষীর সাথে আমার পাঠ্যবইয়ে আলোচিত স্যার সৈয়দ আহমদ খানের কার্যক্রমের মিল রয়েছে। সৈয়দ আহমদ খান ছিলেন একজন স্বনামধন্য মুসলিম সমাজ সংস্কারক ও চিন্তাবিদ। তিনি তার দূরদর্শিতা, প্রজ্ঞা ও অভিজ্ঞতার আলোকে উপলব্ধি করতে পেরেছিলেন, ধর্মীয় গোঁড়ামি এবং ইংরেজি শিক্ষার প্রতি অনীহা ভারতে মুসলমানদের পিছিয়ে পড়ার কারণ। উপরন্তু মুসলমানদের ইংরেজবিদ্বেষী মনোভাব শাসক ইংরেজদের এ সম্প্রদায়ের প্রতি বীতশ্রদ্ধ করে তোলে। এ অবস্থায় স্যার সৈয়দ আহমদ খান মুসলমানদের আধুনিক • পাশ্চাত্য তথা ইংরেজি শিক্ষা গ্রহণ উদ্বুদ্ধ করেন। এর পাশাপাশি মুসলমান সম্প্রদায়ের মধ্যে সামাজিক, রাজনৈতিক, সাংস্কৃতিক সকল ক্ষেত্রে প্রগতিশীল ভাবধারার প্রসারের লক্ষ্যে তিনি আলীগড় আন্দোলনের সূচনা করেন। তিনি মুসলমানদের স্বার্থেই শাসক ইংরেজদের সাথে সম্পর্ক উন্নয়নের কোনো বিকল্প নেই বলে মনে করতেন। উদ্দীপকে আমরা যে মনীষীর কর্মকাণ্ডের পরিচয় পাই, তিনি তার সম্প্রদায়কে সকল প্রকার ধর্মীয় গোঁড়ামি ত্যাগ করে প্রগতিশীলতার পথে চলার পরামর্শ দেন। তাই বলা যায়, উক্ত মনীষীর কর্মকাণ্ডের সাথে স্যার সৈয়দ আহমদ খানের কাজের মিল আছে।"
        },
        {
          "label": "ঘ",
          "question": "ভারতীয় মুসলমানদের চেতনা বিকাশে তার প্রতিষ্ঠিত প্রতিষ্ঠানসমূহ ও আন্দোলনের অবদান সর্বাধিক- উক্তিটি বিশ্লেষণ করো।",
          "explanation": "ভারতীয় মুসলমানদের চেতনা বিকাশে উক্ত মনীষী অর্থাৎ স্যার সৈয়দ আহমদ খানের প্রতিষ্ঠিত প্রতিষ্ঠানগুলোর অবদান সর্বাধিক- উক্তিটি যথার্থ। ব্রিটিশশাসিত ভারতে যেসব মনীষী ও সমাজ সংস্কারক পশ্চাদপদ মুসলমানদের অজ্ঞতা, সামাজিক শোষণ ও রাজনৈতিক বঞ্চনা থেকে উদ্ধার করার ক্ষেত্রে অগ্রণী ভূমিকা পালন করেন, তাদের মধ্যে স্যার সৈয়দ আহমদ খান অন্যতম প্রধান। মুসলমান সম্প্রদায়ের মধ্যে প্রগতিশীল ভাবধারা প্রসারের লক্ষ্যে তিনি আলীগড় আন্দোলনের সূচনা করেন। ১৮৬৪ সালে তিনি 'অনুবাদ সমিতি' নামে একটি প্রতিষ্ঠান গঠন করে ইতিহাস, বিজ্ঞান ও সাহিত্যের শ্রেষ্ঠ গ্রন্থাবলি অনুবাদের ব্যবস্থা করেন। এটি পরবর্তীকালে 'সাহিত্য ও বিজ্ঞান পরিষদ' নামে পরিচিত হয়। সংগঠনটি মুসলমানদের মধ্যে আধুনিক পাশ্চাত্য শিক্ষা ও জ্ঞান-বিজ্ঞান প্রচারের প্রধান কেন্দ্র ছিল। এছাড়া ১৮৭০ সালে 'তাহযিব-উল-আখলাক' পত্রিক, ১৮৭৫ সালে Mohammadan Anglo-Oriental College, ১৮৭৭ সারে আলীগড় কলেজ এবং ১৮৮৬ সালে Mohammadan Literary Society প্রভৃতি প্রতিষ্ঠার মাধ্যমে সৈয়দ আহমদ মুসলিম সমাজের মধ্যে আধুনিক শিক্ষা বিস্তার, উদারনৈতিক মনোভাবের চর্চা ও কুসংস্কার দূর করায় অগ্রণী ভূমিকা পালন করেন। তাই বলা যায়, উদ্দীপকের মনীষীর মতো স্যার সৈয়দ আহমদ খান তৎকচীন ভারতীয় মুসলিম সম্প্রদায়ের নবজাগরণের অন্যতম পথনির্দেশক।"
        }
      ]
    },
    {
      "number": "8",
      "uddipok": "২০১৪ সালে বলিভিয়ায় সামরিক বাহিনীর সদস্যরা উন্নত পরিবেশ ও জীবনমান বৃদ্ধির দাবিতে বিক্ষোভ করে। বিদ্রোহী সৈন্যদের। বহিষ্কার করে বিদ্রোহ দমনে সক্ষম হন দেশটির প্রেসিডেন্ট। পরবর্তীতে তিনি সেনাবাহিনীতে ব্যাপক সংস্কার করেন।",
      "tag": "DB, DIN.B, CB, CTG.B, SB 19,RB, DIN.B, CB, CTG.B, SB, JB, BB 17",
      "sub_questions": [
        {
          "label": "ক",
          "question": "কে স্বত্ববিলোপ নীতি প্রবর্তন করেন?",
          "explanation": "লর্ড ডালহৌসি স্বত্ববিলোপ নীতি প্রবর্তন করেন।"
        },
        {
          "label": "খ",
          "question": "লক্ষ্ণৌ চুক্তির গুরুত্ব ব্যাখ্যা করো।",
          "explanation": "১৯১৬ সালে কংগ্রেস ও মুসলিম লীগ উত্তর ভারতের লক্ষ্মৌতে ভারতের শাসনতান্ত্রিক সংস্কারের প্রশ্নে একটি সমঝোতায় পৌছে, যা 'লক্ষ্ণৌ চুক্তি' নামে পরিচিত। লক্ষ্ণৌ চুক্তি হচ্ছে ব্রিটিশ শাসনাধীন উপমহাদেশে হিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষৌ চুক্তির ভূমিকা ছিল অপরিসীম।"
        },
        {
          "label": "গ",
          "question": "উদ্দীপকের সাথে পাঠ্যবইয়ের কোন বিদ্রোহের মিল আছে? ব্যাখ্যা করো।",
          "explanation": "উদ্দীপকে উল্লিখিত বিদ্রোহের সাথে ১৮৫৭ সালের সিপাহি বিদ্রোহের সাদৃশ্য রয়েছে। পলাশি যুদ্ধের একশ বছর পর ভারতের উত্তর ও পূর্বাঞ্চলে প্রধানত সিপাহিদের নেতৃত্বে যে ব্যাপক সশস্ত্র বিদ্রোহ সংঘটিত হয়, তা ভারতের প্রথম স্বাধীনতা সংগ্রাম বা সিপাহি বিদ্রোহ নামে পরিচিত। ১৮৫৬ সালে সেনাবাহিনীতে এনফিল্ড নামে একটি নতুন রাইফেলের প্রচলন প্রত্যক্ষভাবে বিদ্রোহ ডেকে আনে। এনফিল্ড রাইফেলের কার্তুজে চর্বি মিশ্রিত থাকতো এবং বন্দুকে ভরার আগে তা দাঁত দিয়ে কাটতে হতো। সেনাদের মাঝে গুজব রটে যে, কার্তুজে শুকর ও গরুর চর্বি মিশ্রিত রয়েছে। আর হিন্দু- মুসলমান উভয় সম্প্রদায়ের সিপাহিদের ধর্ম নষ্ট করার জন্য ইচ্ছাকৃতভাবে এ কাতুর্জের প্রচলন করা হয়েছে। এর ফলশ্রুতিতে তারা বিদ্রোহ করে। পশ্চিমবঙ্গের ব্যারাকপুর সেনানিবাসে এ বিদ্রোহের সূচনা করেন সিপাহি মঙ্গল পাণ্ডে। দ্রুত এই বিদ্রোহ প্রায় পুরো ভারতে ছড়িয়ে পড়ে। ১৮৫৭ সালের এ বিদ্রোহের ফলেই ভারতে ইংরেজদের কোম্পানি শাসনের অবসান ঘটে এবং সরাসরি ব্রিটিশ সরকারের শাসন প্রবর্তিত হয়। উদ্দীপকের ঘটনায় বলিভিয়ায় ২০১৪ সালে সামরিক বাহিনীর সদস্যরা উন্নত জীবনযাত্রার দাবিতে বিক্ষোভ করে। উভয়ক্ষেত্রেই অপ্রাপ্তিজনিত ক্ষোভের বিষয়টি ক্রিয়াশীল ছিল। এ দিক থেকে উদ্দীপকের এ বিদ্রোহের সাথে পাঠ্যপুস্তকের সিপাহি বিদ্রোহের সাদৃশ্য লক্ষণীয়।"
        },
        {
          "label": "ঘ",
          "question": "উক্ত বিদ্রোহের ফলাফল ছিল সুদূরপ্রসারী পঠিত বিষয়ের আলোকে বিশ্লেষণ করো।",
          "explanation": "উল্লিখিত বিদ্রোহ অর্থাৎ সিপাহি বিদ্রোহের ফলাফল ছিল সুদূরপ্রসারী- উক্তিটি যথার্থ। সিপাহি বিদ্রোহই ছিল ব্রিটিশ সাম্রাজ্যবাদের বিরুদ্ধে ভারতীয়দের প্রথম স্বাধীনতা সংগ্রাম। এ বিদ্রোহ দমনের পর ব্রিটিশ সরকার এমন কিছু পদক্ষেপ নেয় যা ভারতে তাদের শাসনের ধরনে ব্যাপক পরিবর্তন আনে। ভারতের রাজনীতি, সমাজসহ সর্বক্ষেত্রে এসব পরিবর্তন সুদূরপ্রসারী প্রভাব রেখেছিল। সিপাহি বিদ্রোহ ভারতে. ব্রিটিশ সরকারের নীতি ও শাসনকার্যের ব্যাপারে বিরাট পরিবর্তন আনে। এর মধ্যে সবচেয়ে উল্লেখযোগ্য ছিল কোম্পানির শাসনের অবসান। ১৮৫৮ খ্রিস্টাব্দে মহারানি ভিক্টোরিয়ার এক ঘোষণাপত্র দ্বারা' ভারত' প্রত্যক্ষভাবে ব্রিটিশ সরকারের কর্তৃত্বাধীনে আসে। ব্রিটিশ পার্লামেন্ট ভারতে অধিকতর সুশাসন প্রতিষ্ঠার লক্ষ্যে আইন পাস করে। ভারতের জন্য একজন 'ভারত সচিবের' পদ সৃষ্টি করা হয়। ব্রিটিশ সরকার ভারতীয়দের কাছে অজনপ্রিয় পুরনো রাজ্য বিস্তার নীতি থেকে সরে যায়। মহারানীর ঘোষণাপত্রে 'স্বত্ববিলোপ নীতি' পরিত্যক্ত হয়। এছাড়া জাতি-ধর্ম নির্বিশেষে যোগ্যতা অনুযায়ী সবাইকে উচ্চ রাজপদে নিযুক্তির প্রতিশ্রুতি দেওয়া হয়। মহাবিদ্রোহের পর ভারতীয় সমাজে বিভিন্ন সংস্কার কার্যক্রমে সাবধানতা অবলম্বন করা হয়। এ বিদ্রোহের পরিণতিতেই মুঘল সাম্রাজ্যের সম্পূর্ণ বিলুপ্তি ঘটে। ব্রিটিশ সরকার হিন্দু ও মুসলমানদের ঐক্যের শক্তি অনুধাবন করতে পেরে কুখ্যাত 'ভাগ কর ও শাসন কর' (Divide and Rule) নীতি অনুসরণ শুরু করে। এটি কালক্রমে হিন্দু-মুসলিম সাম্প্রদায়িক সম্প্রীতির ব্যাপক ক্ষতি করে। উপরের আলোচনার পরিপ্রক্ষিতে বলা যায়, সিপাহি বিদ্রোহ সফল না হলেও ভারতে পরবর্তীকালে সংঘটিত সকল আন্দোলনে প্রেরণা যুগিয়েছিল। ভারতের সমাজ ও রাজনীতিতে এর প্রভাব ছিল সুদূরপ্রসারী।"
        }
      ]
    },
    {
      "number": "9",
      "uddipok": "উনবিংশ শতাব্দীর শেষে ইহুদি সম্প্রদায়ভিত্তিক সংগঠনগুলো একটি পৃথক আবাসভূমির দাবিতে সোচ্চার হয়ে উঠে। পরবর্তীতে ব্রিটিশ পররাষ্ট্রমন্ত্রী আর্থার জেমস বেলফোর ১৯১৭ সালের নভেম্বর মাসে এক ঘোষণায় প্যালেস্টাইনে একটি ইহুদি রাষ্ট্র গঠনের কথা বলেন। সেই মর্মে ১৯৪৮ সালে ইসরাইল রাষ্ট্রের জন্ম হয়।",
      "tag": "DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "ঢাকা বিশ্ববিদ্যালয় কত সালে প্রতিষ্ঠিত হয়?",
          "explanation": "ঢাকা বিশ্ববিদ্যালয় ১৯২১ সালে প্রতিষ্ঠিত হয়।"
        },
        {
          "label": "খ",
          "question": "অসহযোগ আন্দোলন কী? ব্যাখ্যা করো।",
          "explanation": "ব্রিটিশ সরকারের বিরুদ্ধে জাতীয় কংগ্রেসের আন্দোলনকে ইতিহাসে অসহযোগ আন্দোলন হিসাবে দেখা হয় যা এক যুগান্তকারী ঘটনা। ব্রিটিশ সরকারের বিরুদ্ধে মুসলমানদের খিলাফত আন্দোলন মহাত্মা গান্ধীকে এ আন্দোলনের কর্মসূচি গ্রহণে উৎসাহিত করে। স্বায়ত্ত্বশাসনের ব্যাপারে ব্রিটিশদের প্রতিশ্রুতি ভঙ্গ, তুরস্কের ব্যবচ্ছেদ, অর্থনৈতিক সংকটসহ বিভিন্ন কারণে মহাত্মা গান্ধী অসহযোগ আন্দোলনের ডাক দেন। আন্দোলনের কর্মসূচি হিসেবে অফিস আদালত বর্জন, ছাত্র- ছাত্রীদের স্কুল-কলেজ বর্জন, বিলাতি দ্রব্য বর্জন, শ্রমিকদের কারখানা ত্যাগ প্রভৃতি গ্রহণ করা হয়। তবে এক পর্যায়ে কিছুসংখ্যক আন্দোলনকারীর উগ্র আচরণে ইহা সহিংস রূপ ধারণ করলে গান্ধীজী তার কর্মসূচি উঠিয়ে নেন। এ আন্দোলন সংগ্রামী ভারতবাসীর উদ্দীপনায় শক্তি সঞ্চার করেছিল।"
        },
        {
          "label": "গ",
          "question": "উদ্দীপকে ইহুদি সম্প্রদায়ের পৃথক আবাসভূমির দাবির ন্যায় ভারতের কোন সম্প্রদায় তাদের জন্য আলাদা আবাসভূমির জন্য প্রস্তাব পেশ করে? ব্যাখ্যা করো।",
          "explanation": "উদ্দীপকে ইহুদি সম্প্রদায়ের পৃথক আবাসভূমি দাবির মতো ভারতের মুসলমান সম্প্রদায় মুহাম্মদ আলী জিন্নাহর দ্বি-জাতি তত্ত্বের ভিত্তিতে ঐতিহাসিক লাহোর প্রস্তাবের মাধ্যমে আলাদা আবাস ভূমির জন্য প্রস্তাব পেশ করে। ব্রিটিশ শাসিত ভারতবর্ষে হিন্দু-মুসলিম সাম্প্রদায়িক দাঙ্গার প্রেক্ষাপটে ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে নিখিল ভারত মুসলিম লীগের নেতা মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু মুসলমান দুটি পৃথক জাতি। স্বীকৃত সংজ্ঞা অনুযায়ী মুসলমানরা একটি পৃথক জাতি। সুতরাং, মুসলমানদের ভাষা, সাহিত্য ও সংস্কৃতি রক্ষা এবং সুন্দর জীবন যাপনের জন্য একটি পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী একে ফজলুল হক মুসলিম লীগের এই অধিবেশনে দ্বিজাতি তত্ত্বের ভিত্তিতে একটি প্রস্তাব উত্থাপন করেন। এরই ধারাবাহিকতায় ভারত ও -পাকিস্তান নামের আলাদা দুটি রাষ্ট্রের জন্ম হয়। উদ্দীপকে আমরা দেখতে পাই, উনবিংশ শতাব্দির শেষভাগে পৃথক আবাসভূমির দাবিতে ইহুদিরা সোচ্চার হয়ে ওঠে। ১৯১৭ সালের ২ নভেম্বর - ব্রিটিশ পররাষ্ট্র ও অর্থবিষয়ক মন্ত্রী জেমস্ বেলফোরের একটি ঘোষণার মধ্য দিয়ে ইসরাইল রাষ্ট্রের উদ্ভব হয়। তাই বলা যায়, উদ্দীপকে ব্রিটিশ পররাষ্ট্র মন্ত্রীর ঘোষণার ন্যায় তৎকালীন বাংলার মুখ্যমন্ত্রী এ কে ফজলুল হক উত্থাপিত ঐতিহাসিক লাহোর প্রস্তাবে ভারত ও পাকিস্তান নামের আলাদা দুটি রাষ্ট্র প্রতিষ্ঠার দারি করা হয়।"
        },
        {
          "label": "ঘ",
          "question": "উদ্দীপকের মত উক্ত প্রস্তাব কি একটি আলাদা রাষ্ট্র প্রতিষ্ঠায় সফল হয়েছিল? মতামত দাও।",
          "explanation": "হ্যাঁ, উদ্দীপকের মতো আলাদা আবাসভূমি প্রতিষ্ঠার প্রস্তাব একটি আলাদা রাষ্ট্র অর্থাৎ পাকিস্তান প্রতিষ্ঠায় সফল হয়েছিল। ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ কে ফজলুল হক এই অধিবেশনে দ্বিজাতি তত্ত্বের ভিত্তিতে ঐতিহাসিক লাহোর প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ফলে ১৯৪৭ সালের ১৪ আগস্ট মূল প্রস্তাবে উল্লেখ না থাকলেও পাকিস্তান নামে একটি স্বাধীন সার্বভৌম রাষ্ট্র জন্ম লাভ করে। জন্ম থেকেই পশ্চিম পাকিস্তানী শাসকরা পূর্ব পাকিস্তানের জনগণের ওপর বৈষম্য ও নিপীড়নমূলক আচরণ করতে থাকে। অবশেষে ১৯৭১ সালে নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়।"
        }
      ]
    },
    {
      "number": "10",
      "uddipok": "ইসলামপূর্ব যুগে আরবে নারীর কোনো সামাজিক মর্যাদা ছিল না। আরবরা এ সময় কন্যা সন্তান জন্ম নিলে তাকে জীবন্ত কবর দিত। তারা কন্যা সন্তানকে হত্যা করে গর্বিত পিতার সম্মান অর্জন করত। ইসলামের প্রচার ও প্রসারের পর সমাজে নারীর অবস্থার উন্নয়ন ঘটে এবং তাদের সামাজিক মর্যাদা প্রতিষ্ঠিত হয়।",
      "tag": "DB, DIN.B, CB, CTG.B, SB 19,DB 17",
      "sub_questions": [
        {
          "label": "ক",
          "question": "হাজী শরিয়তউল্লাহ কে ছিলেন",
          "explanation": "হাজী শরিয়তউল্লাহ ছিলেন বাংলার উনবিংশ শতকের ধর্মীয় সংস্কারক তথা ফরায়েজি আন্দোলনের নেতা।"
        },
        {
          "label": "খ",
          "question": "কলকাতা নগরীর গোড়াপত্তন ব্যাখ্যা করো।",
          "explanation": "কয়েক বছরের সংঘাতের পর ১৬৯০ সালে মোগল শাসকদের সাথে ইংরেজদের শান্তি স্থাপিত হয়। তখন ইস্ট ইন্ডিয়া কোম্পানির কর্মকর্তা জব চার্নক ১২০০ টাকায় কলকাতা, সুতানটি ও গোবিন্দপুর নামে ভাগীরথী নদীর তীরবর্তী তিনটি গ্রামের জমিদারি স্বত্ব ক্রয় করেন। এ তিনটি গ্রামকে কেন্দ্র করেই কলকাতা মহানগরীর গোড়াপত্তন হয়। এটি হয় গোটা ব্রিটিশ ভারতের রাজধানী।"
        },
        {
          "label": "গ",
          "question": "উদ্দীপকে বর্ণিত নারীর মর্যাদা বৃদ্ধির সাথে তোমার পঠিত কোন ইংরেজ শাসকের সংস্কার কাজের মিল আছে? ব্যাখ্যা করো।",
          "explanation": "উদ্দীপকে বর্ণিত নারীর মর্যাদা বৃদ্ধির ঘটনার সাথে আমার পঠিত ইংরেজ শাসক লর্ড উইলিয়াম বেন্টিংকের কাজের মিল রয়েছে। লর্ড উইলিয়াম বেন্টিংক তার সামাজিক সংস্কারমূলক কাজের মাধ্যমে ভারতের তৎকালীন ধর্মীয় গোঁড়ামি ও কুসংস্কারে আচ্ছন্ন সমাজে বড় ধরনের পরিবর্তন আনেন। প্রাচীনকাল থেকে ভারতের সমাজে নারীরা অধিকারবঞ্চিত ছিল। তাছাড়া তখনকার হিন্দু সমাজে বহুবিবাহ, বাল্যবিবাহ ও নিষ্ঠুর সতীদাহ প্রথা চালু ছিল। বেন্টিংক বিশেষ করে সতীদাহ প্রথা বিলুপ্ত করার কারণে ব্রিটিশ উপনিবেশিক শাসকদের মধ্যে স্মরণীয় হয়ে আছেন। মৃত স্বামীর সঙ্গে জীবিত বিধবা স্ত্রীকে চিতায় পোড়ানোর প্রথাকে বলা হতো সতীদাহ। এটি তখনকার হিন্দু সমাজে বিশেষ পূণ্যের কাজ বলে বিশ্বাস করা হতো। সাধারণ মানুষের আগ্রহের পাশাপাশি অনেক সময়, পুরোহিত ও সমাজপতিদের চাপে বিধবারা সহমরণে যেতে বাধ্য হত। বেন্টিংক ভারতের মতো রক্ষণশীল সমাজে এ প্রাচীন প্রথা নিষিদ্ধ করার মত সাহসী পদক্ষেপ নিতে পেরেছিলেন। উদ্দীপকে উল্লিখিত প্রাক ইসলামি যুগে আরবে নারীর কোনো মর্যাদা ছিল না। সদ্যোজাত কন্যা সন্তানকে হত্যা করার মত নিষ্ঠুর কাজ ছিল সাধারণ ঘটনা। ইসলাম ধর্মের আর্বিভাব ও প্রসারের পর ধীরে ধীরে আরব সমাজে নারীর অবস্থার উন্নতি ঘটে। এর সাথে আমরা ভারতে লর্ড উইলিয়াম বেন্টিংকের সমাজ সংস্কারমূলক কার্যক্রমের মাধ্যমে নারীর মর্যাদা বৃদ্ধির বিষয়টির সাদৃশ্য পাই।"
        },
        {
          "label": "ঘ",
          "question": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের কাছে ঋণী, তুমি কি একমত? তোমার 'উত্তরের সপক্ষে যুক্তি দাও।",
          "explanation": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের কাছে ঋণী- এ মন্তব্যটির সাথে আমি একমত। কয়েকজন ইংরেজ শাসক ভারতীয় সমাজ থেকে কিছু অমানবিক প্রথা বাতিল করে নারীসমাজের অগ্রগতিতে সহায়তা করেছেন। এদের মধ্যে আছেন লর্ড উইলিয়াম বেন্টিংক, লর্ড হার্ডিঞ্জ, লর্ড ডালহৌসি প্রমুখ শাসক। প্রাচীনকাল থেকে এদেশের হিন্দু সমাজে বিধবাদের মৃত স্বামীর সঙ্গে চিতায় পুড়ে 'সহমরণে' যাওয়ার প্রচলন ছিল। এ অমানবিক প্রথায় ব্যথিত হয়ে বেন্টিংক ১৮২৯ সালে সতীদাহ প্রথা নিষিদ্ধ করেন। বিয়ে দেওয়ার ভোগান্তি থেকে বাঁচতে সমাজে অনেক সময় মেয়ে শিশুকে গলা টিপে হত্যা করা যন্ত্রে। লর্ড বেন্টিংক এর বিরুদ্ধে আইন করে আইন অমান্যকারীকে কঠোর শান্তি দেওয়ার ব্যবস্থা করেছিলেন। লর্ড বেন্টিংক শুধু ভারতের ব্রিটিশশাসিত অঞ্চলে সতীদাহ প্রথা নিষিদ্ধ করতে সক্ষম হয়েছিলেন। কিন্তু লর্ড হার্ডিঞ্জ নিষেধাজ্ঞার বিস্তৃতি ঘটিয়ে দেশীয় রাজ্যগুলোতেও এ ঘৃণিত প্রথা এবং মেয়ে শিশু হত্যা নিষিদ্ধ ঘোষণা করেন। লর্ড ডালহৌসিও ভারতীয় নারীদের মর্যাদা বৃদ্ধিতে ভূমিকা পালন করেন। তিনি ভারতে আসার আগে এখানকার হিন্দুসমাজে বিধবাদের আবার বিয়ে করার উপায় ছিল না। খুব কম বয়সে বিয়ে হওয়া অনেক নারী অকালে বিধবা হলে বাকি জীবন চরম দুর্গতির মধ্যে কাটাতেন। বাংলার স্বনামধন্য শিক্ষাবিদ ও সমাজসংস্কারক পণ্ডিত বিদ্যাসাগর তখন বিধবাবিবাহ চালু করার পক্ষে আন্দোলন করে আসছিলেন। লর্ড ডালহৌসি বিধবা বিবাহ আইন পাস করে হিন্দু বিধবাদের পুনর্বিবাহের সুযোগ করে দেন। সহমরণ, অনুসরণ, কন্যাশিশু হত্যা ও বিধবাবিবাহের ওপর নিষেধাজ্ঞা প্রভৃতি রীতি ভারতের নারীসমাজকে চরম দুর্দশার মধ্যে রেখেছিল। স্থানীয় কিছু সমাজসংস্কারকের আন্তরিক প্রচেষ্টার পাশাপাশি কয়েকজন ইংরেজ শাসকের বলিষ্ঠ হস্তক্ষেপে প্রথাগুলো ধীরে ধীরে ভারতীয় সমাজ থেকে দূর হয়। পর্যায়ক্রমে নারীদের বিভিন্ন অধিকার ও মর্যাদা প্রতিষ্ঠিত হয়। ফলে প্রশ্নোক্ত মন্তব্যটির সাথে আমি একমত।"
        }
      ]
    },
    {
      "number": "11",
      "uddipok": "'ক' দেশের কিছু বণিক ব্যবসা-বাণিজ্য করার জন্য 'খ' দেশে আসে। তারা 'খ' দেশে বাণিজ্য করতে এসে সেখানে সাম্রাজ্য বিস্তারের স্বপ্ন দেখে। ফলে 'খ' দেশে বাণিজ্য করতে আসা অন্য বণিকদের সাথে ক্রমাগত যুদ্ধ বিগ্রহে লিপ্ত থাকে। এক পর্যায়ে তারা 'খ' দেশের জনগণের ওপর নির্যাতন, লুণ্ঠন ও জোরপূর্বক মানুষকে ধরে নিয়ে যাওয়া ইত্যাদি করতে থাকলে দেশীয় রাজা তাদের উপর রুষ্ট হন। ফলে তারা ঐ দেশ হতে বিতাড়িত হয়।",
      "tag": "DB, DIN.B, CB, CTG.B, SB 19",
      "sub_questions": [
        {
          "label": "ক",
          "question": "ভাস্কো-দা-গামা কত সালে ভারতবর্ষে আসেন?",
          "explanation": "পর্তুগিজ নাবিক ভাস্কো-দা-গামা ১৪৯৮ সালে ভারতবর্ষে আসেন।"
        },
        {
          "label": "খ",
          "question": "",
          "explanation": "ফরাসিদের বিফলতার অন্যতম কারণ ইঙ্গ-ফরাসি দ্বন্দ্বের সূত্রপাত। ইউরোপে সংঘটিত সাত বছরব্যাপী ইঙ্গ-ফরাসি যুদ্ধকে কেন্দ্র করে ভারতেও উভয় পক্ষের মধ্যে দ্বন্দ্ব শুরু হয়। কর্নাটকে প্রাধান্য প্রতিষ্ঠাকে কেন্দ্র করে ইংরেজ ও ফরাসিদের মধ্যে তিনটি যুদ্ধ হয়। এ যুদ্ধে ফরাসিদের পরাজয়ের মধ্য দিয়ে উপমহাদেশে ইংরেজদের একক আধিপত্য প্রতিষ্ঠিত হয়।"
        },
        {
          "label": "গ",
          "question": "'ক' দেশের বণিকদের মতো কোন দেশের বণিকেরা ভারতবর্ষে ব্যবসা করতে এসে সাম্রাজ্য বিস্তারের দিকে ঝুঁকে পড়ে? ব্যাখ্যা করো।",
          "explanation": "উদ্দীপকের 'ক' দেশের বণিকদের মতো পর্তুগিজ বণিকেরা ভারতবর্ষে ব্যবসা করতে এসে সাম্রাজ্য বিস্তারের দিকে ঝুঁকে পড়ে। দুঃসাহসী পর্তুগিজ নাবিক ভাস্কো-দা-গামা ১৪৯৮ সালের ২৭ মে ভারতের পশ্চিম-উপকূলের কালিকট বন্দরে উপস্থিত হন। তিনিই সমুদ্রপথে ভারতে আসা প্রথম ইউরোপীয়। ভাস্কো-দা-গামার এ জলপথ আবিষ্কারের পর থেকেই পর্তুগিজরা ভারতে আসতে শুরু করে। বাণিজ্য করতে আসা পর্তুগিজরা ক্রমে সাম্রাজ্য বিস্তারের স্বপ্ন দেখে। ভাস্কো-দা-গামা পরবর্তী পর্তুগিজ বণিক আলভারেজ ক্যাব্রাল কালিকটে থাকা আরব বণিক ও নাবিকদের ওপর হত্যাযজ্ঞ চালিয়ে তাদের সেখান থেকে বিতাড়িত করেন। ১৫০৯ সালে আল বুকার্ক ভারতবর্ষে পর্তুগিজ রাজার প্রতিনিধি হয়ে এসে - পশ্চিম উপকূলের চৌল, বোম্বাই, সালসেটি, কোচিন, গোয়া, দিউ এসব - স্থানে কুঠি স্থাপন করেন। তাছাড়া তারা তৎকালীন পূর্ব ভারতের চট্টগ্রাম, সাতগাঁও ও উড়িষ্যায় বসতি স্থাপন করেন। তবে একপর্যায়ে পর্তুগিজদের কার্যকলাপে ক্ষুব্ধ হয়ে সম্রাট শাহজাহান হুগলি থেকে তাদের বিতাড়িত করেন। আগে এলেও শেষ পর্যন্ত ভারতবর্ষে আসা অন্যান্য ইউরোপীয় শক্তির সাথে প্রতিদ্বন্দ্বিতায় টিকতে না পেরে পর্তুগিজরা এ অঞ্চল ত্যাগ করেছিল। উদ্দীপকে দেখা যায়, 'ক' দেশের কিছু বণিক ব্যবসা-বাণিজ্য করতে 'খ' দেশে আসে। কিন্তু তারা এখানে এসে সাম্রাজ্য বিস্তারের স্বপ্ন দেখে। 'ক' দেশটির বণিকদের এমন কাজের সাথে উপরে আলোচিত পর্তুগিজ • বণিকদের তৎপরতার মিল লক্ষ করা যায়। তাই বলা যায়, 'ক' দেশের বণিকদের মতো ইউরোপের দেশ পর্তুগালের বণিকেরা ভারতবর্ষে ব্যবসা করতে এসে সাম্রাজ্য বিস্তারের দিকে ঝুঁকে পড়েছিল।"
        },
        {
          "label": "ঘ",
          "question": "তুমি কি মনে কর উপমহাদেশে আসা বণিকদের কর্মকান্ড উক্ত বণিকদের কর্মকাণ্ডের মতই ছিল? তুলনামূলক আলোচনা করো।",
          "explanation": "হ্যাঁ, আমি মনে করি এ উপমহাদেশে আসা অন্যান্য দেশের বণিকরাও পর্তুগিজ বণিকদের মতই বাণিজ্য ও সাম্রাজ্য বিস্তারের মানসিকতা নিয়ে এসেছিল। তবে তাদের সবাই সফলতা পায়নি। প্রাচীনকাল থেকেই ভারত ছিল প্রাকৃতিক সম্পদে পরিপূর্ণ। এ দেশের গ্রামগুলো ছিল স্বয়ংসম্পূর্ণ। ভারতের উর্বর কৃষিজমিতে বিপুল পরিমাণ খাদ্য ও অর্থকরী শস্য উৎপন্ন হতো। ভারতে উৎপন্ন কৃষিপণ্যের মধ্যে ছিল ধান, পাট, গম, যব, বার্লি, তামাক, আখ, সরিষা ও বিভিন্ন ধরনের ফল। মসলিনসহ এ দেশের তাঁতিদের হাতে বোনা কিছু বস্ত্রের খ্যাতি বিদেশেও ছড়িয়ে পড়েছিল। ভারতে অনেক খনিজ সম্পদ ও মূল্যবান রত্নও ছিল। বিপুল এ সম্পদের আকর্ষণে অনেক বিদেশি জাতিই যুগে যুগে এদেশের - সাথে বাণিজ্য করতে এসেছে। এদের মধ্যে ছিল আরব, পর্তুগিজ, ওলন্দাজ, দিনেমার, ফরাসি, গ্রিক, আর্মেনীয়, ইংরেজ প্রভৃতি জাতির বণিকরা। তবে এ দেশে ইউরোপীয় বণিকদের আগমণ শুরু হয় কার্যত ষোড়শ শতক থেকে। বাণিজ্যের এক পর্যায়ে তাদের কেউ কেউ রাজনৈতিক প্রভাব বিস্তারেরও চেষ্টা করে। উপমহাদেশের সঙ্গে বাণিজ্য করে লাভবান হতে ইউরোপীয়রা নিজেদের মধ্যে প্রতিযোগিতায় লিপ্ত হয়েছিল। এক্ষেত্রে ইংরেজ ইস্ট-ইন্ডিয়া কোম্পানি সবচেয়ে বেশি সফল হয়। ইস্ট ইন্ডিয়া কোম্পানি এদেশে প্রথমে বাণিজ্য করতেই এসেছিল। পরবর্তী সময়ে তারা উচ্চাভিলাসী হয়ে ওঠে এবং এক পর্যায়ে রাষ্ট্রীয় ক্ষমতা দখল করতেও সক্ষম হয়।"
        }
      ]
    }
  ]
}