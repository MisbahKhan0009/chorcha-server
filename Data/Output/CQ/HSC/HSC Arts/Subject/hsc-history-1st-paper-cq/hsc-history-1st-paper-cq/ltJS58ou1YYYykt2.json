{
  "title": "ঢাকা বোর্ড ২০১৭",
  "subtitle": "ইতিহাস (11)",
  "questions": [
    {
      "number": "1",
      "uddipok": "১৯৬৪ সাল থেকে ফিলিস্তিনি মুক্তি সংস্থা পৃথক রাষ্ট্রের জন্য সংগ্রাম করে আসছে। কিন্তু ইসরাইলি আগ্রাসনের কারণে তারা সফল হতে পারেনি। ১৯৮২ সালে তারা তিউনিশিয়ার রাজধানী তিউনিশে সদর দফতর স্থাপন করে। প্রবাস থেকেই তারা তাদের স্বাধীন রাষ্ট্র প্রতিষ্ঠার আন্দোলন চালিয়ে যাচ্ছে।",
      "tag": "DB 17,DRMC 24",
      "sub_questions": [
        {
          "label": "ক",
          "question": "",
          "explanation": "পাক সেনাদের আক্রমণের বিরুদ্ধে প্রথম পুলিশ বাহিনী প্রতিরোধ গড়ে তোলে।"
        },
        {
          "label": "খ",
          "question": "",
          "explanation": "পরাজয় নিশ্চিত জেনে আল-বদর ও রাজাকার বাহিনীর সহযোগিতায় পাকিস্তান সেনাবাহিনী ১৯৭১ সালের ১০ ডিসেম্বর থেকে বুদ্ধিজীবী অপহরণ ও হত্যাকাণ্ড ঘটায়। যা বাংলাদেশের ইতিহাসে বুদ্ধিজীবী হত্যাকাণ্ড নামে পরিচিত। বাংলাদেশের ইতিহাসে বুদ্ধিজীবী হত্যাকাণ্ড ঘটনাটি অত্যন্ত মর্মান্তিক। ঢাকার বুদ্ধিজীবীদের শিয়ালবাড়ী ও মোহাম্মদপুরের রায়েরবাজার বধ্যভূমিতে এবং স্থানীয় পর্যায়ে আরও অনেক বধ্যভূমিতে তাদের লাশ পাওয়া যায়। আবার অনেকের লাশ পাওয়াই যায়নি, বধ্যভূমিতে গিয়ে দেখা যায় এদের কারো হাত নেই, পা নেই, চোখ নেই বা হৃৎপিণ্ড নেই- এগুলো নরপিশাচদের নির্যাতনের স্বাক্ষর বহন করে। মূলত বাঙালি জাতিকে মেধাশূন্য করার ষড়যন্ত্রের অংশ হিসেবেই মুক্তিযুদ্ধের সময় অগণিত বুদ্ধিজীবীকে হত্যা করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত দপ্তরের সাথে বাংলাদেশের মুক্তিযুদ্ধ চলাকালীন মুজিবনগর সরকারের তথ্য ও বেতার দপ্তরের মিল রয়েছে। মুজিবনগর সরকারের প্রশাসন পরিচালনা হতো একটি পূর্ণাঙ্গ সচিবালয়ের মাধ্যমে এবং এটির অফিস ছিল কলকাতার ৮নং থিয়েটার রোডে। তথ্য ও বেতার দপ্তরের কার্যক্রম ছিল বহুমুখী। একদিকে স্বাধীন বাংলা বেতার কেন্দ্রের বিভিন্ন অনুষ্ঠানের মাধ্যমে মুক্তিযোদ্ধা ও সাধারণ মানুষের অবিরাম উৎসাহ জোগানো, অন্যদিকে পত্র-পত্রিকা, ছোট ছোট পুস্তিকা, লিফলেট এ সবের নিয়মিত প্রকাশের মাধ্যমে যুদ্ধক্ষেত্রে বিভিন্ন খবরাখবর পৌছানো ছিল এ দপ্তরের কাজ। ১৯৭১ সালের ২৬ থেকে ৩০ মার্চ স্বাধীন বাংলা বেতার কেন্দ্র থেকে প্রচারিত অনুষ্ঠান দেশের মানুষকে সাহস যোগায় ও স্বাধীনতার জন্য অনুপ্রাণিত করে। ৩০ মার্চ তারিখে পাকিস্তান বিমান বাহিনীর বোমাবর্ষণে কালুরঘাট ট্রান্সমিটারটি ধ্বংস হয়ে যায়। পরবর্তীতে এটি আগরতলা থেকে সম্প্রচার করা হয়। ৩ এপ্রিল থেকে ২৫ মে ১৯৭১ সাল পর্যন্ত আগরতলাতেই এর কার্যক্রম চলে। পরে এটি কলকাতার ৮নং থিয়েটার রোডে স্থানান্তরিত হয়। এ বেতার কেন্দ্রের দায়িত্ব দেয়া হয় আব্দুল মান্নান এমএনএ-এর উপর। ১৯৭১ সালের ২৫ মে ৫০ কিলোওয়াট মধ্যম তরঙ্গ ট্রান্সমিটার নিয়ে এ বেতার কেন্দ্র নতুন করে যাত্রা শুরু করে। প্রতিদিন দুটি অধিবেশনে সম্প্রচার শুরু হতো। এভাবে প্রবাসে থেকেই। মুজিবনগর সরকারের অন্য দপ্তরের মতো তথ্য ও বেতার দপ্তর স্বাধীন বাংলাদেশ প্রতিষ্ঠার জন্য আন্দোলন চালিয়ে যায়।"
        },
        {
          "label": "ঘ",
          "question": "",
          "explanation": "মুক্তিযুদ্ধ চলাকালীন মুজিবনগর সরকারের উচ্চ দপ্তর অর্থাৎ তথ্য ও বেতার দপ্তরের প্রয়োজনীয়তা ছিল অপরিসীম। ১৯৭১ সালের মুক্তিযুদ্ধের খবরা-খবর দেশের বিভিন্ন প্রান্তে এবং বহির্বিশ্বে ছড়িয়ে দেয়ার জন্য স্বাধীন বাংলা বেতার কেন্দ্র এবং বিভিন্ন পত্র-পত্রিকার মাধ্যমে দেশের সাধারণ মানুষ মুক্তিযুদ্ধ সংঘটনের সংবাদ পেয়ে অনুপ্রাণিত হয় এবং দলে দলে মুক্তিযুদ্ধে অংশগ্রহণ করে। স্বাধীন বাংলা বেতার কেন্দ্র যুদ্ধক্ষেত্রে মুক্তিযোদ্ধাদের অবিরাম উৎসাহ যোগাতে সহায়তা করে গেছে একদম শুরু থেকে শেষ পর্যন্ত। এ বেতারকেন্দ্র থেকে অনুষ্ঠানগুলোর মধ্যে ছিল অগ্নিশিখা, রক্তস্বাক্ষর, বজ্রকণ্ঠ, চরমপত্র ইত্যাদি। মুক্তিযুদ্ধের সময় চরমপত্র ছিল সবচাইতে জনপ্রিয় অনুষ্ঠান। এছাড়া প্রকাশিত, ছোট ছোট পত্রিকা দ্বারা রণাঙ্গনের যুদ্ধের বিবরণ, মুক্তিযোদ্ধাদের সাহসিকতা, শরণার্থী শিবিরের অবস্থা ও মানুষের মানবেতর জীবন যাপন, বাংলাদেশের স্বীকৃতির জন্য বিশ্ববাসীর কাছে আহ্বান, পাকিস্তানি বাহিনীর গণহত্যার খবর এসব গুরুত্বপূর্ণ বিষয় প্রকাশিত হতো। এসকল কার্যকলাপের মধ্য দিয়ে মুক্তিযুদ্ধের সময়ে যোদ্ধা ও সাধারণ মানুষের মনোবল ধরে রাখতে তথ্য ও বেতার দপ্তর অত্যন্ত গুরুত্বপূর্ণ ভূমিকা রেখেছিল। পরিশেষে বলা যায়, ১৯৭১ সালের স্বাধীনতা যুদ্ধের নয় মাস মুজিবনগর সরকারের তথ্য ও বেতার দপ্তরের অবদান ছিল অবিস্মরণীয়।"
        }
      ]
    },
    {
      "number": "2",
      "uddipok": "১৯৩৯ সালে জার্মানি ও পোল্যান্ডের মধ্যে শুরু হয় যুদ্ধ, যা সমগ্র বিশ্বে ছড়িয়ে পড়ে। ফলে মুসলিমপ্রধান দেশ তুরস্ক জার্মানির পক্ষে যোগ দেয়। অপরদিকে ব্রিটেন জার্মানির বিপক্ষে অবস্থান নেয়। ফলে মুসলমানরা এ যুদ্ধে ব্রিটিশদের পক্ষে অস্ত্রধারণ করতে অসম্মত হয়। ব্রিটিশরা মুসলমানদের এই বলে আশ্বস্ত করে যে, যুদ্ধে জয়ী হলে তারা তুরস্কের কোনো ক্ষতি করবে না। কিন্তু ব্রিটিশরা মুসলমানদের সাথে বিশ্বাসঘাতকতা করলে ভারতীয় মুসলিমরা ব্রিটিশদের বিরুদ্ধে আন্দোলন শুরু করে।",
      "tag": "DB 17,DRMC 24",
      "sub_questions": [
        {
          "label": "ক",
          "question": "কত খ্রিষ্টাব্দে ভারতে কোম্পানি শাসনের অবসান ঘটে?",
          "explanation": "১৮৫৮ খ্রিষ্টাব্দে ভারতে কোম্পানি শাসনের অবসান ঘটে।"
        },
        {
          "label": "খ",
          "question": "লক্ষ্ণৌ চুক্তি কী উদ্দেশ্যে স্বাক্ষরিত হয়? ব্যাখ্যা করো।",
          "explanation": "হিন্দু-মুসলিম উভয় সম্প্রদায়ের মধ্যে ঐক্য সাধনের উদ্দেশ্যে লক্ষ্ণৌ চুক্তি স্বাক্ষরিত হয়। লক্ষ্ণৌ চুক্তি হচ্ছে ব্রিটিশ শাসনাধীন উপমহাদেশে ফিন্দু-মুসলমান রাজনৈতিক ঐক্যের প্রথম দলিল। এ চুক্তির মাধ্যমেই উভয় পক্ষ ঐক্যবদ্ধ হয়ে ইংরেজ সরকারের কাছে স্বায়ত্তশাসনের দাবি জানায়। এ ছাড়া মুসলিম লীগ পৃথক রাজনৈতিক সত্তা হিসেবে কংগ্রেসের স্বীকৃতি লাভ করে। ভারতের সংবিধানের মূল রূপরেখা প্রণয়নেও লক্ষ্ণৌ চুক্তির ভূমিকা ছিল অপরিসীম।"
        },
        {
          "label": "গ",
          "question": "উদ্দীপকে বর্ণিত ঘটনা ভারতে ব্রিটিশ আমলের কোনো আন্দোলনের কথা স্মরণ করিয়ে দেয়? ব্যাখ্যা করো।",
          "explanation": "উদ্দীপকে বর্ণিত ঘটনা পাঠ্যবইয়ের খিলাফত আন্দোলনের কথা স্মরণ করিয়ে দেয়। প্রথম বিশ্বযুদ্ধে মিত্র শক্তির নেতৃত্ব দেয় গ্রেট ব্রিটেন ও অক্ষ শক্তির নেতৃত্ব দেয় জার্মানি। তুরস্ক জার্মানির পক্ষাবলম্বন করায় ভারতীয় মুসলমানদের মনে দ্বৈত আনুগত্যের প্রশ্ন দেখা দেয়। ভারতের মুসলমানরা তুরস্ককে মুসলিম ঐক্যের প্রতীক ও তুরস্কের সুলতানকে খলিফা বলে মনে করত। এ পরিস্থিতিতে ব্রিটিশ সরকার ঘোষণা দেয়, যুদ্ধ শেষে তুরস্কের কোনো ক্ষতি করা হবে না এবং এর অখন্ডতা রক্ষা করা হবে। অথচ যুদ্ধ শেষে প্রতিশ্রুতি ভঙ্গ করা হয়। ফলে তুরস্কের খলিফাকে তার মৃত মর্যাদায় পুনঃপ্রতিষ্ঠিত করা এবং তুরষ্ক সাম্রাজ্যের অখণ্ডতা রক্ষার লক্ষ্যে ১৯১৯ সালের সেপ্টেম্বরে ভারতের মুসলমানগণ 'খিলাফত আন্দোলন' শুরু করে। ১৯২০ সালে অবমাননাকর 'সেভার্স চুক্তি' সম্পাদিত হলে খিলাফত আন্দোলন তীব্র আকার ধারণ করে। উদ্দীপকে দেখা যায়, প্রথম বিশ্বযুদ্ধে তুরস্ক জর্মানির পক্ষে এবং ব্রিটেন জার্মানির বিপক্ষে অবস্থান নেয়। ব্রিটিশরা মুসলমানদের সমর্থন লাভের উদ্দেশ্যে মিথ্যা প্রতিশ্রুতি দিয়ে ভারতীয় যোদ্ধাদের নিজেদের পক্ষে যুদ্ধে অংশগ্রহণ করায়। তারা তুরস্কের অখণ্ডতার প্রতিশ্রুতি দিলেও পরবর্তীতে তা রক্ষা করেনি। যা ব্রিটিশ আমলের খিলাফত আন্দোলনের কথা স্মরণ করিয়ে দেয়।"
        },
        {
          "label": "ঘ",
          "question": "উক্ত আন্দোলনের ফলাফল কী হয়েছিল বলে তুমি মনে করো? বিশ্লেষণ করো।",
          "explanation": "উত্ত আন্দোলন অর্থাৎ 'খিলাফত আন্দোলন' শেষ পর্যন্ত সফল না হলেও ভারতীয়দের স্বাধিকার আন্দোলনের ইতিহাসে এর প্রভাব ছিল তাৎপর্যপূর্ণ। প্রথম বিশ্বযুদ্ধে দুই প্রতিপক্ষ জার্মানি ও ব্রিটেন-এর মধ্যকার দ্বন্দ্বে তুরস্ক অক্ষ শক্তি জার্মানিকে সমর্থন করে। ভারতের মুসলমানরা এ সময় ব্রিটেনের পক্ষে অস্ত্র ধারণ করতে অসম্মতি জানায়, কারণ তারা ধর্মীয় দিক থেকে তুরস্কের খলিফার প্রতি অনুগত। এমতাবস্থায় ব্রিটেন তুরস্কের অখণ্ডতা রক্ষার প্রতিশ্রুতি দিলেও যুদ্ধ সমাপ্তির পর তুরস্কের প্রতি অবমাননাকর 'সেভার্স সন্ধি' চাপিয়ে দেয়। ফলে ভারতের মুসলমানরা 'খিলাফত আন্দোলন' শুরু করে। খিলাফত আন্দোলনের একপর্যায়ে মুসলমানরা সরকারের সঙ্গে অসহযোগ নীতি অনুসরণ এবং প্রয়োজনে ব্রিটিশ পণ্য বর্জন করার সিদ্ধান্ত গ্রহণ করে। কংগ্রেস নেতা মহাত্মা গান্ধীও এ আন্দোলনকে সমর্থন করেন এবং তিনি খিলাফত ও অসহযোগ আন্দোলন একসাথে পরিচালনার কথা বলেন। একপর্যায়ে খিলাফত ও অসহযোগ আন্দোলন চরম রূপ ধারণ করে। ফলে মহাত্মা গান্ধী হঠাৎ এ আন্দোলন হতে সরে আসেন। ১৯২৩ সালে মোস্তফা কামাল পাশার নেতৃত্বে তুরস্কে প্রজাতন্ত্র ঘোষণা ও ১৯২৪ সালে খলিফার পদ তুলে দেবার পর এ আন্দোলনের চূড়ান্ত পরিসমাপ্তি ঘটে। তবে পরবর্তীকালে ভারতীয়দের বিভিন্ন স্বাধিকার আঁন্দোলনে উক্ত আন্দোলন প্রভাব রেখেছিল। ভারতীয় মুসলমানরা এ আন্দোলনের মাধ্যমে বুঝতে পেরেছিল যে, ব্রিটিশরা কখনোই ভারতীয়দের আস্থাভাজন নয় এবং তারা সবসময় নিজেদের স্বার্থ রক্ষায় ভারতীয়দের ব্যবহার করে আসছে। এ উপলব্ধিই পরবর্তী স্বাধিকার আন্দোলনসমূহে ভারতীয়দের মনে শক্তি যোগায়। উপরের আলোচনার প্রেক্ষিতে বলা যায়, খিলাফত আন্দোলন ব্যর্থ হলেও স্বাধিকার আন্দোলনের ইতিহাসে এ আন্দোলনের প্রভাব ছিলো অবিস্মরণীয়।"
        }
      ]
    },
    {
      "number": "3",
      "uddipok": "দাদু তার নাতিকে এমন একজন ভাষা শহিদের গল্প শোনালেন যিনি পাকিস্তান সরকারের সচিবালয়ের পিয়ন ছিলেন। ১৯৫২ সালের একুশে ফেব্রুয়ারি তারিখে ১৪৪ ধারা ভঙ্গ করে মিছিলে যোগ দিয়ে তিনি পুলিশের গুলিতে আহত হন। দেড় মাস ঢাকা মেডিকেলে মৃত্যুর সঙ্গে সংগ্রাম করে অবশেষে তিনি মারা যান। মরণোত্তর একুশে পদক প্রদান করে রাষ্ট্রীয়ভাবে তাকে সম্মানিত করা হয়। তার নামে একটি গ্রাম ও একটি ফোটিবিয়াস নামকরণ করা হয়।",
      "tag": "DB 17",
      "sub_questions": [
        {
          "label": "ক",
          "question": "কে সর্বপ্রথম বাংলাদেশের শহিদ মিনার উদ্বোধন করেন?",
          "explanation": "শহিদ শফিউরের পিতা সর্বপ্রথম বাংলাদেশের শহিদ মিনার উদ্বোধন করেন।"
        },
        {
          "label": "খ",
          "question": "'আন্তর্জাতিক মাতৃভাষা দিবস' পটভূমির সূচনায় প্রবাসী বাঙালিদের অবদান সংক্ষেপে লেখো।",
          "explanation": "আন্তর্জাতিক মাতৃভাষা দিবস পালনের পটভূমি সূচনায় প্রবাসী বাঙালিদের অবদান অনস্বীকার্য। কানাডার ভ্যাংকুভারে বসবাসকারী দু'জন প্রবাসী বাঙালি রফিকুল ইসলাম ও আবদুস সালাম এ বিষয়ে উদ্যোগ গ্রহণ করে। কানাডা প্রবাসী বহুভাষী জনের সংগঠন 'Mother Language Lovers of the World' ২১ ফেব্রুয়ারির ঘটনা আন্তর্জাতিক স্বীকৃতি প্রাপ্তির ক্ষেত্রে ভূমিকা রেখেছিল। ইউনেস্কোর (UNESCO) নিকট প্রেরিত চিঠির প্রেক্ষিতে ও তাদের ঐকান্তিক প্রচেষ্টায় ১৯৯৯ সালে ২১ ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি পায়।"
        },
        {
          "label": "গ",
          "question": "উদ্দীপকের ভাষা শহিদের ন্যায় দুইজন ভাষা শহিদের পরিচয় দাও।",
          "explanation": "উদ্দীপকের বিষয়টির সাথে আমার পঠিত বইয়ের ভাষা আন্দোলনের সাদৃশ্য রয়েছে। উদ্দীপকে দেখা যায়, ১৯৬০ সালে আসামের বিধান সভায় অসমিয়া ভাষাকে দাপ্তরিক ভাষা করার বিল পাশের সময় সেখানকার বাংলা ভাষাভাষীরা আন্দোলন শুরু করে। এ আন্দোলনের চূড়ান্ত পর্যায়ে ১৯৬১ সালের ১৯ মে হরতাল চলাকালে পুলিশের গুলিতে ১১ জন প্রাণ হারায়। আসামের এ ঘটনার সাথে পূর্ব-বাংলার ভাষা আন্দোলন ও ১৯৫২ সালের ২১ ফেব্রুয়ারি পুলিশের গুলিতে ভাষা শহিদদের নিহত হওয়ার ঘটনা সাদৃশ্যপূর্ণ।১৯৫২ সালের ২১ ফেব্রুয়ারি বাংলা ভাষার দাবিতে ছাত্রসমাজ ১৪৪ ধারাভঙ্গ করে মিছিল বের করলে পুলিশের গুলিতে সালাম, বরকত, রফিক,জব্বারসহ কয়েকজন নিহত হন। ভাষা শহিদদের মধ্যে একজন হলেন শহিদ আবুল বরকত। তিনি ঢাকা বিশ্ববিদ্যালয়ের রাষ্ট্রবিজ্ঞান বিভাগের একজন মেধাবী ছাত্র ছিলেন। শহিদ বরকত মুর্শিদাবাদে জন্মগ্রহণ করেন।'তমদ্দুন মজলিস' কর্তৃক প্রকাশিত ভাষা আন্দোলনের মুখপত্র সাপ্তাহিক সৈনিকের মাধ্যমে ভাষা আন্দোলনের প্রেরণা লাভ করেন তিনি। ১৪৪ ধারা ভেঙে বিক্ষোভ প্রদর্শনরত ছাত্র-জনতার ওপর পুলিশ গুলিবর্ষণ করলে গুলিবিদ্ধ হন আবুল বরকত। ২০০০ সালে বাংলাদেশ সরকার তাকেএকুশে পদক প্রদান করে। ভাষার দাবিতে আরেকজন শহিদ শফিউর রহমান। তিনি পশ্চিমবঙ্গের চব্বিশ পরগণা জেলায় জন্মগ্রহণ করেন। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। চব্বিশ পরগণার সিভিল সাপ্লাই অফিসে কেরানি ছিলেন শহিদ শফিউর। মৃত্যুর সময় তিনি ঢাকা হাইকোর্টে হিসাবরক্ষক শাখায় কেরানি পদে চাকরিরত ছিলেন। ১৯৫২ সালের ২২ ফেব্রুয়ারি ছাত্র-জনতার বিক্ষোভ মিছিলে পুনরায় পুলিশের গুলিবর্ষণে শফিউর রহমান নিহত হন। ২০০৫ সালে তাকে মরণোত্তর একুশে পদকে ভূষিত করা হয়।"
        },
        {
          "label": "ঘ",
          "question": "শহিদদের আত্মত্যাগই ভাষা আন্দোলনের গতিকে তাৎপর্যময় করে তোলে- বিশ্লেষণ করো।",
          "explanation": "শহিদদের আত্মত্যাগই ভাষা আন্দোলনের গতিকে তাৎপর্যময় করে তোলে- উক্তিটি যথার্থ। খাজা নাজিমউদ্দীন পাকিস্তানের প্রধানমন্ত্রী নির্বাচিত হবার পর ঘোষণা করেন যে, 'পাকিস্তানের রাষ্ট্রভাষা হবে উর্দু।' এর প্রতিবাদে ছাত্র, শিক্ষক, জনতা, গভীর ক্ষোভে ফেটে পড়ে। একপর্যায়ে পূর্ব বাংলার মুখ্যমন্ত্রী নূরুল আমিন ২১ ফেব্রুয়ারি ঢাকায় ১৪৪ ধারা জারি ও সকল মিছিল-মিটিং, সমাবেশ, শোভাযাত্রা নিষিদ্ধ ঘোষণা করেন। ছাত্রসমাজ তাদের দাবি আদায়ের লক্ষ্যে ১৪৪ ধারা ভঙ্গ করে মিছিল বের করলে পুলিশের গুলিবর্ষণে শহিদ হন রফিক উদ্দিন, আবদুস সালাম, আবুল বরকত, শফিউর রহমানসহ অনেকে। ফলে এ ঘটনা অগ্নিস্ফুলিঙ্গ হয়ে দেশের সর্বত্র ছড়িয়ে পড়ে। কেবলমাত্র ঢাকায় সীমাবদ্ধ না থেকে দেশের প্রতিটি শহরে, যেমন- চট্টগ্রাম, রাজশাহী, চাপাইনবাবগঞ্জ, খুলনা, সিলেট, ময়মনসিংহ, যশোর, সাতক্ষীরায় ব্যাপক আন্দোলনের বিস্তার ঘটায়। মূলত ভাষা আন্দোলনে শহিদদের আত্মত্যাগই বাঙালি জাতীয়তাবাদের বিকাশ, অসাম্প্রদায়িক চেতনার বিকাশ, জনগণের স্বতঃস্ফূর্ত সমর্থন, বাংলা ভাষার চর্চা বৃদ্ধি ও বিকাশ ঘটায়। ১৯৫২ থেকে ১৯৭১ সালে মুক্তিযুদ্ধের প্রতিটি স্তরের আন্দোলনের প্রেরণা ও সূতিকাগার ছিল ভাষা আন্দোলন। মাতৃভাষার জন্য আত্মত্যাগের দৃষ্টান্ত পৃথিবীতে বিরল। ১৯৯৯ সালে ইউনেস্কোর (UNESCO) অধিবেশনে ২১ ফেব্রুয়ারিকে আন্তর্জাতিক মাতৃভাষা দিবস হিসেবে মর্যাদা দান করায় ভাষা আন্দোলন আজ আরো বেশি তাৎপর্যমণ্ডিত।"
        }
      ]
    },
    {
      "number": "4",
      "uddipok": "রতনপুর বাংলাদেশের একটি অনুন্নত অঞ্চল। স্থানীয় জননেতা রহিম সাহেব এলাকার মানুষের প্রতি বৈষম্য নিরসনকল্পে এক জনসভায় কতিপয় দাবি সংবলিত একটি দাবিনামা পেশ করেন। এ দাবিনামা এলাকায় গণমানুষের মাঝে অভূতপূর্ব জাগরণ সৃষ্টি করে।। জনগণ দাবি আদায়ে সোচ্চার হয়।",
      "tag": "DB 17,NGC 23",
      "sub_questions": [
        {
          "label": "ক",
          "question": "",
          "explanation": "১৯৫৩ সালে যুক্তফ্রন্ট গঠিত হয়।"
        },
        {
          "label": "খ",
          "question": "",
          "explanation": "আগরতলা মামলা ছিল আইয়ুব খানের শাসনামলের সর্বাপেক্ষা প্রহসনমূলক ঘটনা। ১৯৬৮ সালের ১৮ জানুয়ারি ষড়যন্ত্র পরিকল্পনা ও পরিচালনার অভিযোগ এনে বঙ্গবন্ধু শেখ মুজিবুর রহমানকে প্রধান আসামী করে মোট ৩৫ জনের বিরুদ্ধে একটি মামলা দায়ের করা হয়। এটাই 'আগরতলা মামলা' নামে খ্যাত। তাদের বিপক্ষে অভিযোগ করা হয়. যে, তারা পূর্ব পাকিস্তানকে পশ্চিম পাকিস্তান হতে পৃথক করতে সামরিক অভ্যুত্থান, ঘটানোর পরিকল্পনা করেন।"
        },
        {
          "label": "গ",
          "question": "",
          "explanation": "উদ্দীপকের রহিম সাহেবের কার্যক্রম পাঠ্যপুস্তকের ১৯৬৬ সালে বঙ্গবন্ধু শেখ মুজিবুর রহমানের ছয় দফা দাবি উত্থাপনের ঘটনাকে ইঙ্গিত করে। ১৯৬৬ সালে বঙ্গবন্ধু শেখ মুজিবুর রহমান ঐতিহাসিক 'ছয় দফা' কর্মসূচি ঘোষণা করেন। মূলত এই 'ছয় দফা' ছিল স্বায়ত্তশাসনের দাবি। পশ্চিম পাকিস্তানের অন্যায় অত্যাচারের প্রতি পূর্ব পাকিস্তানের প্রতিবাদ ছিল এই ছয় দফা। এতে মূলত একটি শাসনতান্ত্রিক কাঠামো প্রণয়নের দাবি করা হয়, যা হবে ফেডারেশনভিত্তিক। কেন্দ্রীয় সরকারের পাশাপাশি আঞ্চলিক ক্ষমতা বৃদ্ধি, পূর্ব পাকিস্তানের জন্য পৃথক ব্যাংকিং রিজার্ভ রাখা ইত্যাদির কথা ছিল 'ছয় দফা' প্রস্তাবে। পূর্ব পাকিস্তানের মানুষের অধিকার ও আশা-আকাঙ্ক্ষার বহিঃপ্রকাশ ঘটেছিল বলে বঙ্গবন্ধু শেখ মুজিবুর রহমান একে 'আমাদের বাঁচার দাবি' বলে উল্লেখ করেন। উদ্দীপকে রতনপুর গ্রামের প্রতিবাদী যুবক রায়হান তার গ্রামের স্বৈরাচারী চেয়ারম্যান রফিক সাহেবের শাসন-শোষণের বিরুদ্ধে সাধারণ জনগণের পক্ষে বেশ কয়েকটি দাবি সংবলিত একটি দাবিনামা পেশ করেন। এই দাবিনামা রতনপুরবাসীর মধ্যে অভূতপূর্ব জাগরণের সৃষ্টি করে। যার ফলে জনগণ দাবি আদায়ে সোচ্চার হয়। এ দাবিনামা পাকিস্তান আমলে বঙ্গবন্ধু শেখ মুজিবুর রহমানের 'ছয় দফা' দাবির কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "পাঠ্যপুস্তকের উক্ত দাবিনামা অর্থাৎ বঙ্গবন্ধু শেখ মুজিবুর রহমান কর্তৃক উত্থাপিত ১৯৬৬ সালের 'ছয় দফা' ছিল বাঙালির জাতীয়তাবাদী আন্দোলনের ম্যাগনাকার্টা- মন্তব্যটি যথার্থ। ম্যাগনাকার্টা হলো ব্রিটেনের রাজা কর্তৃক জনগণকে মৌলিক অধিকার প্রদানের এক প্রতিশ্রুতি। ১২১৫ সালে ইংল্যান্ডের রাজা জন একগুচ্ছ নাগরিক অধিকার জনগণকে প্রদান করেন, যা জনগণের স্বাভাবিক শোষণহীন সমাজে বেড়ে ওঠার রক্ষাকবচ। ছয় দফায় বাঙালির জাতীয় নিরাপত্তার নিশ্চয়তা, সত্যিকার গণতন্ত্র প্রতিষ্ঠার প্রতিশ্রুতি, শোষণ পরিসমাপ্তির প্রতিশ্রুতি ব্যক্ত করা হয়। অর্থনীতি, রাজনীতি, জননিরাপত্তা প্রভৃতি বিষয়ে পাকিস্তানের উভয় অংশের জনগণের সমান সুযোগ নিশ্চিত করার কথা বলা হয়। যা বাস্তবায়িত হলে পূর্ব পাকিস্তানের জনগণ শোষণ এবং পরাধীনতা থেকে মুক্তি পেত। এ দাবিতে যে আর্থিক বিধিব্যবস্থার কথা বলা হয় তা বাস্তবায়ন করা সম্ভব হলে পূর্ব পাকিস্তানের সম্পদ পশ্চিম পাকিস্তানে পাচার করা সম্ভব হতো না, ফলে এখানে স্বয়ংসম্পূর্ণ অর্থনীতি গড়ে উঠত, আক্ষরিক অর্থেই পূর্ব পাকিস্তানের জনগণ অর্থনৈতিকভাবে স্বাবলম্বী হয়ে উঠত। যা তাদের রাজনৈতিক পরাধীনতার শৃঙ্খল ভাঙার অনুঘটক হিসেবে কাজ করত। ছয় দফা ছিল একটি ভারসাম্যমূলক দাবির সমষ্টি, যার মধ্যে দেশের সকল শ্রেণি-পেশার মানুষের পূর্ণ ও স্বাধীন বিকাশের প্রতিশ্রুতি ছিল। বঙ্গবন্ধু অতি অল্পসময়ের মধ্যেই সকলকে বোঝাতে সক্ষম হন যে, পূর্ব পাকিস্তান ও পশ্চিম পাকিস্তান আলাদা দুটি সত্তা। পশ্চিম পাকিস্তানি শাসকবর্গ শুধু বাঙালি হওয়ার কারণেই পূর্ব পাকিস্তানের জনগণকে সব ক্ষেত্রে বৈষম্যের শিকারে পরিণত করেছে। যার ফলে এক অভূতপূর্ব জাতীয় চেতনার উন্মেষ ঘটে। উপরের আলোচনার প্রেক্ষিতে বলা যায়, ছয় দফা আন্দোলনের মধ্য দিয়ে বাঙালি জাতীয়তাবাদের বিকাশ ঘটে। সত্যিকার অর্থেই এ দাবিনামা ছিল বাঙালির জাতীয়তাবাদী আন্দোলনের ম্যাগনাকার্টা।"
        }
      ]
    },
    {
      "number": "5",
      "uddipok": "মধ্যপ্রাচ্যে আইএস হুমকি ও হত্যাযজ্ঞের কারণে মারাত্মকভাবে ক্ষতিগ্রস্ত সিরিয়াবাসী শরণার্থী হিসেবে প্রতিবেশী দেশ তুরস্কে আশ্রয় নিচ্ছে। তুরস্ক সরকার তাদের জন্য সাধ্যমত শরণার্থী শিবির স্থাপন করে সহযোগিতা করছে। অধিকন্তু সিরিয়ার বন্ধুপ্রতীম দেশগুলো সাহায্য ও মানবিক সহযোগিতা অব্যাহত রেখেছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "কনসার্ট ফর বাংলাদেশ অনুষ্ঠিত হয় নিউইয়র্ক শহরের ম্যাডিসন স্কয়ার গার্ডেনে।"
        },
        {
          "label": "খ",
          "question": "",
          "explanation": "মুক্তিযুদ্ধকালীন সময়ে মুজিবনগর সরকার সমগ্র বাংলাদেশের রণাঙ্গনকে ১১টি সেক্টরে ভাগ করে যুদ্ধ পরিচালনা করে। মুক্তিযুদ্ধে সাত নম্বর সেক্টর গঠিত ছিল দিনাজপুর জেলার দক্ষিণাঞ্চল, পাবনা, রাজশাহী, বগুড়া জেলা নিয়ে। ২০০০ নিয়মিত এবং ২০০০ গেরিলাসহ মোট ৪০০০ সদস্য নিয়ে গঠিত ছিল এ সেক্টর।"
        },
        {
          "label": "গ",
          "question": "",
          "explanation": "উদ্দীপকের বিষয়ের সাথে আমার পাঠ্যবইয়ের বাংলাদেশের মুক্তিযুদ্ধে বন্ধু রাষ্ট্র ভারতের ভূমিকার সাদৃশ্য রয়েছে। বাংলাদেশের মুক্তিযুদ্ধে মিত্ররাষ্ট্র ভারতের সামরিক, রাজনৈতিক, কূটনৈতিক, অর্থনৈতিক অবদান অনস্বীকার্য। মুক্তিযুদ্ধের পক্ষে জনমত গঠন ও শরণার্থীদের আশ্রয়-খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। মুক্তিযোদ্ধাদের প্রশিক্ষণের ব্যবস্থা করা, অস্ত্র সরবরাহ, মুক্তিযুদ্ধের পক্ষে আন্তর্জাতিক সমর্থন আদায় এবং সর্বশেষ যৌথবাহিনী গঠন করে বাংলাদেশের মুক্তিযুদ্ধে সর্বাত্মক সহযোগিতা করে ভারত। ভারতীয় সৈন্যবাহিনী ও বাংলাদেশের মুক্তিবাহিনীর সমন্বয়ে গঠিত যৌথবাহিনীর অভিযানের মুখে স্বল্প সময়ের ব্যবধানে ১৬ ডিসেম্বর, ১৯৭১ সালে চূড়ান্ত বিজয় অর্জনের মাধ্যমে বাংলাদেশ একটি স্বাধীন সার্বভৌম রাষ্ট্র হিসেবে বিশ্বের বুকে মাথা উঁচু করে দাঁড়ায়। উদ্দীপকে দেখা যায়, গ্রেট ব্রিটেনের বিরুদ্ধে মার্কিন যুক্তরাষ্ট্রের স্বাধীনতা যুদ্ধে মার্কিনীদের মিত্ররাষ্ট্র ফ্রান্স স্বীকৃতি ও সমর্থন প্রদান করে। এছাড়া অর্থ, অস্ত্র ও সৈন্য দিয়ে সাহায্য করে মার্কিন যুক্তরাষ্ট্রের স্বাধীনতা যুদ্ধে -ফ্রান্স বন্ধু রাষ্ট্রের ভূমিকা পালন করে। বাংলাদেশের মুক্তিযুদ্ধে ভারতের। ভূমিকা ছিল মার্কিন যুক্তরাষ্ট্রের স্বাধীনতা যুদ্ধে ফ্রান্সের ভূমিকার অনুরূপ। তাই বলা যায়, উদ্দীপকের বিষয়ের সাথে বাংলাদেশের মুক্তিযুদ্ধে ভারতের অবদান সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"উত্ত দেশ তথা ভারতের ভূমিকা বাংলাদেশের স্বাধীনতা যুদ্ধে বিজয়কে ত্বরান্বিত করেছিল\"- উক্তিটি যথার্থ। ১৯৭১ সালে মুক্তিযুদ্ধকালীন ভারত একপর্যায়ে তার সীমান্ত উন্মুক্ত করে দেয়, বাংলাদেশ সরকারকে অবাধে ভারতীয় এলাকায় রাজনৈতিক তৎপরতা চালানোর সুযোগ করে দেয়। অস্ত্র ও প্রয়োজনীয় প্রশিক্ষণ দিয়ে সহায়তা করে। শরণার্থী শিবির স্থাপনের পাশাপাশি মে মাসে ভারতের প্রত্যক্ষ তত্ত্বাবধানে গঠিত হয় 'মুজিব বাহিনী'। মুক্তিযোদ্ধাদের ট্রেনিং, প্রবাসী সরকার গঠন ও স্বাধীন বাংলা বেতার কেন্দ্র স্থাপনে ভারত সহায়তা করে। তৎকালীন প্রধানমন্ত্রী ইন্দিরা গান্ধী ভারতীয় জনগণের পক্ষ থেকে এই ন্যায়যুদ্ধে সর্বাত্মক সহানুভূতি ও সাহায্যের আশ্বাস প্রদান করেন। তিনি বলেন, 'This house wishes to assure them that their struggle and sacrifices will receive the whole-hearted sympathy and support of the people of India' পাকিস্তান তার সশস্ত্রবাহিনীর সর্বাত্মক শক্তিমত্তা নিয়োগ করে। ভারতীয় ৮ ডিভিশন, ৩ বিগ্রেডের বিপরীতে পাকিস্তানের ছিল ৩ ডিভিশন ও ১টি বিগ্রেড। পাশাপাশি বাংলাদেশের ১ লক্ষ প্রশিক্ষণপ্রাপ্ত মুক্তিযোদ্ধা ও স্বেচ্ছাসেবক ছিল। স্থল, নৌ ও বিমান বাহিনী একযোগে যে আক্রমণ চালায়, তার বিপরীতে পাকিস্তানি বাহিনী পরাজয় মেনে নিতে বাধ্য হয়। এছাড়াও প্রায় ১ কোটি বাঙালি শরণার্থীকে দীর্ঘ নয় মাস ভরণপোষণ করে ভারত মানবিকতার পরিচয় দিয়েছিল। উপরের আলোচনার প্রেক্ষিতে বলা যায়, চূড়ান্ত পর্যায়ে যুদ্ধে সরাসরি অংশ নিয়ে ভারত বাংলাদেশের বিজয়কে নিশ্চিত করে।"
        }
      ]
    },
    {
      "number": "6",
      "uddipok": "কেতুপুর অঞ্চলের চেয়ারম্যান একজন ঘোর সাম্রাজ্যবাদী প্রশাসক ছিলেন। 'সেখানে কোনো ব্যক্তি অপুত্রক অবস্থায় মারা গেলে তিনি তার জমিজমা নিজের নামে করে নিতেন। কোনো রকম দত্তকপুত্রের অধিকার স্বীকার করতেন না। একজন সাম্রাজ্যবাদী শাসক হিসেবে পরিচিত হলেও তিনি ছিলেন আধুনিক চিন্তাধারা সম্পন্ন। কাজেই তিনি সমাজ, শাসন, যোগাযোগ এবং শিক্ষার ক্ষেত্রে বিভিন্ন সংস্কার সাধন করেন। এজন্য তিনি প্রশংসার দাবিদার।",
      "tag": "DB 17",
      "sub_questions": [
        {
          "label": "ক",
          "question": "১৮৫৭ সালের সিপাহি বিদ্রোহ কোন সেনানিবাসে প্রথম শুরু হয়?",
          "explanation": "১৮৫৭ সালের সিপাহি বিদ্রোহ ব্যারাকপুর সেনানিবাসে প্রথম শুরু হয়।"
        },
        {
          "label": "খ",
          "question": "'বয়কট আন্দোলন' বলতে কী বোঝায়? ব্যাখ্যা করো।",
          "explanation": "বয়কট আন্দোলন বলতে বোঝায় বিলেতি পণ্য, সেবা ও শিক্ষা বর্জন। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হলে কংগ্রেসের নেতৃত্বে বয়কট আন্দোলন পরিচালিত হয়। প্রথমদিকে এ আন্দোলন বিলেতি পণ্য বর্জনে সীমাবন্ধ থাকলেও পরবর্তীতে এর ব্যাপকতা বৃদ্ধি পেয়ে বিলেতি শিক্ষা বর্জনও কর্মসূচিতে যুক্ত হয়। কংগ্রেস নেতারা গ্রামে-গঞ্জে, শহরে প্রকাশ্য সভায় বিলেতি পণ্য পুড়িয়ে ফেলা এবং দেশীয় পণ্য ব্যবহারের জন্য জনগণকে উৎসাহিত করতে থাকে।"
        },
        {
          "label": "গ",
          "question": "উদ্দীপকে উল্লিখিত চেয়ারম্যানের সম্পত্তি দখলের নীতির সাথে তোমার পাঠ্য বইয়ের কোন নীতির মিল রয়েছে? ব্যাখ্যা করো।",
          "explanation": "উদ্দীপকে উল্লিখিত চেয়ারম্যানের সম্পত্তি দখলের নীতির সাথে আমার পাঠ্যবইয়ের লর্ড ডালহৌসি অনুসৃত স্বত্ববিলোপ নীতির মিল রয়েছে। স্বত্ববিলোপ নীতির মূলকথা হলো ব্রিটিশ সাম্রাজ্যের অধীন কিংবা ব্রিটিশ শক্তি কর্তৃক সৃষ্ট কোনো দেশীয় রাজ্যের রাজা কোনো উত্তরাধিকারী না রেখে মৃত্যুবরণ করলে সে রাজ্য সরাসরি ব্রিটিশ সাম্রাজ্যভুক্ত হবে; কোনো পালিত পুত্রের অধিকার স্বীকার করা হবে না। পূর্বে হিন্দু রাজাগণ রাজ্য ও রাজবংশ রক্ষার জন্য ইংরেজদের কাছ হতে বিশেষ অনুমতি সাপেক্ষে দত্তক গ্রহণ করতে পারতেন। তবে লর্ড ডালহৌসি কঠোরতার সাথে এ রীতি বন্ধ করে দিয়ে 'স্বত্ববিলোপ নীতি' প্রয়োগের মাধ্যমে কতিপয় রাজ্য ব্রিটিশ সাম্রাজ্যভুক্ত করেন। এ নীতির মাধ্যমে তিনি সাতারা, ভোঁসলে, ঝাঁসি প্রভৃতি রাজ্য দখল করে নেন। উদ্দীপকে কেতুপুরু অঞ্চলের চেয়ারম্যান কোনো ব্যক্তি অপুত্রক অবস্থায় মারা গেলে তার জমিজমা নিজের নামে করে নিতেন। দত্তকপুত্রের অধিকার স্বীকার করতেন না। তার এ কর্মকাণ্ডের সাথে আমার পঠিত | লর্ড ডালহৌসির স্বত্ববিলোপ নীতির মিল রয়েছে।"
        },
        {
          "label": "ঘ",
          "question": "উদ্দীপকের চেয়ারম্যানের মত উক্ত শাসক তার বিভিন্ন সংস্কারমূলক কাজের মাধ্যমে ভারতীয় উপমহাদেশে আধুনিক যুগের সূচনা করেন।- মূল্যায়ন করো।",
          "explanation": "উদ্দীপকের চেয়ারম্যানের মত উক্ত শাসক অর্থাৎ লর্ড ডালহৌসি (Lord Dalhousie) তার বিভিন্ন সংস্কারমূলক কাজের মাধ্যমে ভারতীয় উপমহাদেশে আধুনিক যুগের সূচনা করেন- উক্তিটি যথার্থ। লর্ড ডালহৌসির সংস্কারমূলক কাজের মধ্যে ভারতে পাশ্চাত্য শিক্ষা ও প্রযুক্তির প্রবর্তন অন্যতম। তিনি Wood's Despatch-এর শিক্ষাসংক্রান্ত সুপারিশগুলো বাস্তবায়নের উদ্যোগ গ্রহণ করে ভারতে পাশ্চাত্য শিক্ষা বিস্তারে নবযুগের সূচনা করেন। তিনি ১৮৫৭ সালে কলকাতা, মাদ্রাজ, বোম্বাইতে বিশ্ববিদ্যালয় স্থাপন, ইঞ্জিনিয়ারিং ও আইন বিভাগ খোলা, বিজ্ঞান গবেষণা ও সাহিত্যচর্চার ব্যবস্থা, ইংরেজি শিক্ষার প্রসার ভারতের সমাজ ব্যবস্থার আধুনিকায়ন করেন। তার ঐকান্তিক প্রচেষ্টায় ভারতে রেলপথ যোগাযোগ ব্যবস্থার প্রভূত উন্নতি সাধিত হয়। যোগাযোগ ব্যবস্থার উন্নয়নকল্পে তিনি PWD (Public Works Department) স্থাপন করেন। প্রশাসনিক সংস্কারের ক্ষেত্রে তিনি 'বাংলা প্রদেশ শাসনের জন্য লেফটেন্যান্ট গভর্নর এর পদ সৃষ্টি করেন। ১৮৫৬ সালে বিধবা বিবাহ আইন পাস, ধর্মান্তরিতদের উত্তরাধিকারে প্রাপ্ত সম্পত্তির অধিকার প্রতিষ্ঠা করা ছিল তার সময়োচিত ও সাহসী পদক্ষেপ। উদ্দীপকে কেতুপুর অঞ্চলের চেয়ারম্যান রিভিন্ন সংস্কারমূলক কাজের মাধ্যমে ব্যাপক প্রশংসার দাবিদার। উক্ত ব্যক্তির সাথে লর্ড ডালহৌসির কাজের সাদৃশ্য খুঁজে পাওয়া যায়। তিনি তার বিভিন্ন সংস্কারমূলক কাজের মাধ্যমে ভারতীয় উপমহাদেশে আধুনিক যুগের সূচনা করেন।"
        }
      ]
    },
    {
      "number": "7",
      "uddipok": "আলেকজান্ডার ৩২৭ খ্রি.পূর্বাব্দে ভারতে অভিযান চালান। এ অভিযান অনেক সহজ হয়ে যায় যখন তক্ষশিলার রাজা অম্ভি আলেকজান্ডারকে সাহায্যের হাত বাড়িয়ে দেন। নিজ ক্ষমতা রক্ষার আশায় অম্ভি ভারতবর্ষের সাথে বিশ্বাসঘাতকতা করেন।",
      "tag": "DB 17,All.B 15,BGC 23",
      "sub_questions": [
        {
          "label": "ক",
          "question": "পলাশী কোন নদীর তীরে অবস্থিত?",
          "explanation": "পলাশী ভাগীরথী নদীর তীরে অবস্থিত।"
        },
        {
          "label": "খ",
          "question": "দ্বৈতশাসন বলতে কী বোঝায়? ব্যাখ্যা করো।",
          "explanation": "দ্বৈতশাসন বলতে বাংলায় রবার্ট ক্লাইভের উদ্যোগে ইংরেজ কোম্পানি ও দেশীয় নবাবের সমন্বয়ে প্রবর্তিত শাসনব্যবস্থাকে বোঝায়। দ্বৈতশাসন ব্যবস্থায় দেশীয় নবাবের হাতে বিচার ও শাসন বিভাগের দায়িত্ব থাকে। অন্যদিকে, ইস্ট ইন্ডিয়া কোম্পানির ওপর রাজস্ব এবং দেশরক্ষার দায়িত্ব ন্যস্ত হয়। ক্লাইভের এ শাসন নীতির উদ্দেশ্য ছিল এদেশের আর্থিক ক্ষমতা নিজেদের কব্জায় নেওয়া ও দেশীয় শাসকবর্গের বিরুদ্ধে জনসাধারণকে বিক্ষুব্ধ করে তোলা। বলা হয়, দ্বৈত শাসনব্যবস্থায় বাংলার নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা।"
        },
        {
          "label": "গ",
          "question": "উদ্দীপকে অম্ভির কর্মকাণ্ডের সাথে তুমি বাংলার নবাবি শাসনামলের কার কাজের মিল খুঁজে পাও? ব্যাখ্যা করো।",
          "explanation": "উদ্দীপকের তক্ষশিলার রাজা অম্ভির কর্মকাণ্ডের সাথে আমি বাংলার নবাবি শাসনামলের বিশ্বাসঘাতক মীরজাফর আলী খানের কাজের মিল খুঁজে পাই । নবাব সিরাজ-উদ-দৌলার বিশ্বাসঘাতক সেনাপতি মীরজাফর নবাবির বিনিময়ে পলাশীর যুদ্ধে ইংরেজদের সহায়তা করার অঙ্গীকার করেন। এ জন্য রবার্ট ক্লাইভের সাথে তিনি গোপন চুক্তি করেন। পলাশীর যুদ্ধের সময় তার অনুগত সেনারা রণাঙ্গনে নিষ্ক্রিয় দাঁড়িয়ে থাকে। যুদ্ধের এক পর্যায়ে বীরযোদ্ধা মীরমদনের মৃত্যুতে হতভম্ব হয়ে সিরাজ-উদ-দৌলা সিপাহসালার মীরজাফর আলী খানকে ডেকে পাঠান। নবাব তাকে দেশের স্বাধীনতা রক্ষার শপথ করান। মীরজাফর মিথ্যাচার করে নবাবের প্রতি মৌখিক আনুগত্য প্রদর্শন করেন। কিন্তু দেশীয় বীর মোহনলাল ও ফরাসি সেনানায়ক সিনফ্রে প্রাণপণ যুদ্ধ করে নবাবের বিজয়কে সুনিশ্চিত করছেন, ঠিক সেই মুহূর্তে মীরজাফর নবাবকে যুদ্ধবিরতির পরামর্শ দেন। মীরজাফরের পরামর্শ মেনে নবাব তার সর্বনাশ ডেকে আনেন। নবাবের সৈন্যরা যুদ্ধ স্থগিত করে বিশ্রাম নেওয়ার সময়ই ক্লাইভ পাল্টা আক্রমণ করে তাদের ছত্রভঙ্গ করে দেয়। এতে পলাশীর প্রান্তরের যুদ্ধে নবাব সিরাজ-উদ-দৌলা পরাজিত হন এবং বাংলার স্বাধীনতার সূর্য অস্তমিত হয় । উদ্দীপকের অস্ত্রির কর্মকাণ্ডে মীরজাফরের সেই বিশ্বাসঘাতকতারই ছায়া দেখা যায়। রাজা অম্ভি নিজের ক্ষমতা রক্ষার আশায় ভারতবর্ষের সাথে বিশ্বাসঘাতকতা করে গ্রিক বিজেতা আলেকজান্ডারকে সাহায্যের হাত বাড়িয়ে দেন। তাই বলা যায়, তক্ষশিলার রাজা অস্তির কর্মকাণ্ডের সাথে মীরজাফরের বিশ্বাসঘাতকতার মিল পাওয়া যায় ।"
        },
        {
          "label": "ঘ",
          "question": "তুমি কি মনে কর, উল্লিখিত ব্যক্তির কর্মকাণ্ড বাংলার স্বাধীনতা হারানোর জন্য একমাত্র কারণ? তোমার উত্তরের সপক্ষে যুক্তি দেখাও ।",
          "explanation": "উল্লিখিত ব্যক্তি অর্থাৎ মীরজাফরের কর্মকাণ্ডকে বাংলার স্বাধীনতা হারানোর একমাত্র কারণ বলে আমি মনে করি না। পলাশীর যুদ্ধে নবাব সিরাজ-উদ-দৌলার পরাজয়ের মধ্য দিয়ে বাংলা উ তার স্বাধীনতা হারায়। নবাবের ওই পরাজয়ের পেছনে মীরজাফরের শ বিশ্বাসঘাতকতা ছাড়াও আরও কয়েকটি কারণ রয়েছে। প্রথমত, তরুণ নবাবের মধ্যে রাজনৈতিক দূরদর্শিতা ও বিচক্ষণতার অভাব ছিল । দ্বিতীয়ত, সিরাজের চরিত্রে দৃঢ়তা এবং কঠোরতার অভাব ছিল। তাই ড বারবার বিশ্বাসঘাতকদের গোপন ষড়যন্ত্রের খবর পাওয়া সত্ত্বেও নবাব তাদের বিষয়ে ব্যবস্থা নেননি। তৃতীয়ত, যুদ্ধক্ষেত্রে সুনিশ্চিত বিজয়কে উপেক্ষা করে যুদ্ধবিরতি ঘোষণা করা তার সমরনীতির অপরিপক্বতার পরিচয় বহন করে। চতুর্থত, নবাবের শত্রুপক্ষ ছিল ঐক্যবদ্ধ ও তাদের রণকৌশল উন্নততর ছিল। উদ্দীপকে দেখা যায়, গ্রিক বীর আলেকজান্ডার রাজ্য জয়ের নেশায় সুদূর ভারতে আসেন। তখন উত্তর-পশ্চিম ভারতের তক্ষশিলার রাজা অম্ভি নিজের ক্ষমতা রক্ষার জন্য স্বদেশের সাথে বিশ্বাসঘাতকতা করে আলেকজান্ডারকে সাহায্যের হাত বাড়িয়ে দেন। এ ঘটনাটির সঙ্গে মীরজাফরের বিশ্বাসঘাতকতার মিল রয়েছে। তবে ওপরের আলোচনার ভিত্তিতে স্পষ্ট, বাংলার স্বাধীনতা হারানোর পেছনে সেটাই একমাত্র কারণ ছিল না।"
        }
      ]
    },
    {
      "number": "8",
      "uddipok": "ভিনদেশি বণিকরা যুদ্ধে জয়ী হয়ে ঔপনিবেশিক অঞ্চলে যে শাসন ব্যবস্থা প্রতিষ্ঠা করে, তাতে অর্থসংশ্লিষ্ট বিষয় ও দেশরক্ষা ছাড়া তাদের অন্য কোনো দায়-দায়িত্ব ছিল না। এ অভিনব শাসন ব্যবস্থা প্রবর্তনের উদ্দেশ্য ছিল দেশীয় শাসকদের ক্ষমতাহীন করা। দায়িত্বহীনতার জন্য আইন-শৃঙ্খলা পরিস্থিতির মারাত্মক অবনতি ঘটে এবং দেশময়। অরাজক পরিস্থিতি সৃষ্টি হয়।",
      "tag": "DB 17",
      "sub_questions": [
        {
          "label": "ক",
          "question": "কোন পর্তুগিজ নাবিক প্রথম ভারতে আগমন করেন?",
          "explanation": "পর্তুগিজ নাবিক ভাস্কো-দা-গামা প্রথম ভারতে আগমন করেন।"
        },
        {
          "label": "খ",
          "question": "ছিয়াত্তরের মন্বন্তরের কারণ সংক্ষেপে ব্যাখ্যা করো।",
          "explanation": "কোম্পানির শাসনামলে রবার্ট ক্লাইভ প্রবর্তিত উৎপীড়নমূলক দ্বৈতশাসন ব্যবস্থা এবং প্রাকৃতিক দুর্যোগের কারণে বাংলায় মন্বন্তর দেখা দেয়। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে। এছাড়া সব দিক দিয়ে প্রজাদের ওপর অত্যাচার চালানো হয়। এ শাসনব্যবস্থার কারণে জনগণের দুর্দশা চরমে পৌছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে দারুণ খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর' (The Great Bengal famine of 1770) নামে পরিচিত।"
        },
        {
          "label": "গ",
          "question": "উদ্দীপকে ভারতীয় উপমহাদেশের কোন বিষয়ের প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকে ভারতীয় উপমহাদেশে লর্ড ক্লাইভ প্রবর্তিত দ্বৈতশাসনব্যস্থার প্রতি ইঙ্গিত করা হয়েছে। ১৭৬৫ সালে লর্ড ক্লাইভ বাংলার দেওয়ানি লাভ করে এক অভিনব শাসনব্যবস্থা প্রবর্তন করেন। এ ব্যবস্থায় নিযামত বা বাংলার আইনশৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেশরক্ষা, দেওয়ানি সংক্রান্ত বিচার প্রভৃতি দায়িত্ব অর্পিত হয় কোম্পানির ওপর। লর্ড ক্লাইভ প্রবর্তিত এ শাসনব্যবস্থাকেই দ্বৈতশাসন নামে অভিহিত করা হয়। এ শাসনব্যবস্থার মূল উদ্দেশ্য ছিল কোম্পানিকে শক্তিশালী করে নবাবকে ক্ষমতাসীন করে তোলা। দ্বৈতশাসনের ফলে নবাব পেলেন ক্ষমতাহীন দায়িত্ব' আর কোম্পানি পেল দায়িত্বহীন ক্ষমতা। উদ্দীপকের ভিনদেশি বণিকরা যুদ্ধে জয়ী হয়ে ঔপনিবেশিক অঞ্চলে যে শাসন প্রতিষ্ঠা করে সে ব্যবস্থায় অর্থসংশ্লিষ্ট বিষয় ও দেশরক্ষা ছাড়া তাদের অন্য কোনো দায়-দায়িত্ব ছিল না। এ ব্যবস্থা ব্রিটিশ ভারতে চালু করা দ্বৈতশাসন ব্যবস্থার কথাই মনে করিয়ে দেয়।"
        },
        {
          "label": "ঘ",
          "question": "বাংলার জনজীবনে উক্ত ঘটনা যে বিপর্যয় বয়ে এনেছিল পঠিত বিষয়ের নিরিখে সে বিষয়ে তোমার মতামত দাও।",
          "explanation": "উদ্দীপকে ইঙ্গিত দেওয়া ঘটনা অর্থাৎ দ্বৈতশাসনব্যবস্থা বাংলার জনজীবনে বিপর্যয় বয়ে এনেছিল। ওই অভিনব ব্যবস্থা পরবর্তীকালে এক ভয়াবহ দুর্ভিক্ষের সূচনা করে। লর্ড ক্লাইভ বাংলার গভর্নর নিযুক্ত হয়ে দ্বৈতশাসনব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব ছিল না। নবাবের পক্ষে নায়েব রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, \"দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।\" এতে মারাত্মক মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে মৃত্যুবরণ করেছিল। উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে বাড়িয়ে দিয়েছিল। ছিয়াত্তরের মন্বন্তরের মতো ভয়াবহ বিপর্যয়ের পেছনেও দায়ী ছিল বিতর্কিত ওই শাসন, ব্যবস্থা।"
        }
      ]
    },
    {
      "number": "9",
      "uddipok": "মি. সোহান একটি কোম্পানির দুর্দিনে তার কর্ণধার হিসেবে নিযুক্তি পান। কোম্পানিটির উন্নতির জন্য তিনি ব্যয় সংকোচন ও বিভিন্ন প্রশাসনিক সংস্কার কাজের মাধ্যমে একে পতনের হাত থেকে রক্ষা করেন। কোম্পানির উন্নয়নের স্বার্থে তিনি কোনো ন্যায়-নীতির তোয়াক্কা করতেন না। ব্যক্তিগতভাবেও তিনি ছিলেন চরম দুর্নীতিপরায়ণ। শেষ পর্যন্ত তাকে বিচারের কাঠগড়ায় দাঁড়াতে হয়।",
      "tag": "DB, DIN.B, CB, CTG.B, SB 19,DB 17",
      "sub_questions": [
        {
          "label": "ক",
          "question": "ছিয়াত্তরের মন্বন্তর কত সালে সংঘটিত হয়?",
          "explanation": "ছিয়াত্তরের মন্বন্তর বাংলা ১১৭৬ এবং ইংরেজি ১৭৭০ খ্রিষ্টাব্দে সংঘটিত হয়।"
        },
        {
          "label": "খ",
          "question": "রেগুলেটিং অ্যাক্ট বলতে কী বোঝায়? ব্যাখ্যা করো।",
          "explanation": "ভারতে ব্রিটিশ শাসনকাঠামো প্রবর্তনে তৎকালীন ব্রিটিশ প্রধানমন্ত্রী লর্ড ফ্রেডেরিক নর্থ (Frederick North) যে আইন প্রণয়ন করেন, ঔপনিবেশিক ভারতের ইতিহাসে তা-ই নিয়ামক আইন বা রেগুলেটিং অ্যাক্ট (Regulating Act) নামে পরিচিত। ১৭৭৩ সালের রেগুলেটিং অ্যাক্ট ভারতে ব্রিটিশ শাসনকাঠামো প্রবর্তনে একটি মাইলফলক হিসেবে বিবেচিত। এ আইন অনুযায়ী সর্বপ্রথম ইস্ট- ইন্ডিয়া কোম্পানির কলকাতাভিত্তিক কেন্দ্রীয় সরকার প্রতিষ্ঠিত হয়। আইনটির সংক্ষিপ্ত নাম দেওয়া হয়' 'North's Regulating Act, 1773' আর বাংলায় বলা হয় নিয়ামক আইন।"
        },
        {
          "label": "গ",
          "question": "উদ্দীপকের মি. সোহানের সাথে তোমার পাঠ্যবইয়ের কোন গভর্নর জেনারেলের সংস্কারমূলক কাজের মিল আছে? ব্যাখ্যা করো।",
          "explanation": "উদ্দীপকের মি. সোহানের সাথে আমার পাঠ্যবইয়ের ব্রিটিশ গভর্নর জেনারেল ওয়ারেন হেস্টিংসের (Warren Hastings) কার্যকলাপের মিল রয়েছে। ভারতবর্ষে ইংরেজ শক্তি সুসংহত করায় ওয়ারেন হেস্টিংসের অবদান ব্যাপক। তিনি এমন এক কঠিন সময়ে ভারতের গভর্নর জেনারেল হিসেবে দায়িত্ব পান, যখন ইস্ট-ইন্ডিয়া কোম্পানি দুর্নীতির দায়ভারে জর্জরিত। গর্ভনর জেনারেল হয়ে হেস্টিংস অভ্যন্তরীণ ও পররাষ্ট্র বিষয়ক কিছু গুরুত্বপূর্ণ পদক্ষেপ গ্রহণ করেন। তিনি লর্ড ক্লাইভ প্রবর্তিত দ্বৈতশাসন ব্যবস্থা বিলুপ্ত করে 'কালেক্টর' নামের ইংরেজ কর্মচারীদের ওপর রাজস্ব সংগ্রহের দায়িত্বভার অর্পণ করেন। তিনি একটি রাজস্ব বোর্ডও গঠন করেন। হেস্টিংস দুর্ভিক্ষপীড়িত বাংলার জন্য ব্রিটিশ সরকারের কাছ থেকে দশ লাখ পাউন্ড ঋণ নিয়েছিলেন। এ ঋণ পরিশোধ করার জন্য তিনি একদিকে ব্যয় সংকোচন নীতি গ্রহণ করেন, অন্যদিকে বৈধ-অবৈধ উপায়ে অর্থ সংগ্রহ করে কোম্পানির আর্থিক দৈন্য দূর করার চেষ্টা করেন। হেস্টিংস প্রশাসনের বিভাগগুলোর একে অপরের বিষয়ে হস্তক্ষেপ করার প্রবণতা দূর করার লক্ষ্যে বাণিজ্য, বিচার ও শাসন বিভাগকে পৃথক করেন। বাণিজ্যের ক্ষেত্রে দম্ভক প্রথা বিলুপ্ত করেন। কোম্পানির উন্নয়নের জন্য হেস্টিংস এমন অনেক নীতিই গ্রহণ করেন যা পরবর্তী সময়ে ব্যাপকভাবে সমালোচিত হয়। উদ্দীপকের মি. সোহান একটি কোম্পানির কর্ণধার নিযুক্ত হয়ে এর উন্নয়নের জন্য কিছু সংস্কারমূলক ব্যবস্থা গ্রহণ করেন। তিনি এ জন্য কিছু অনৈতিক কাজও করেন। সুতরাং এটি আমার পাঠ্যবইতে পড়া গভর্নর জেনারেল ওয়ারেন হেস্টিংসের কাজের সাথেই সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের মি. সোহানের মত দুর্নীতিই কি তার পতন ডেকে এনেছিল?- বিশ্লেষণ করো।",
          "explanation": "হ্যাঁ, উদ্দীপকের মি. সোহানের মতো দুর্নীতিই ওয়ারেন হেস্টিংসের পতন নিশ্চিত করেছিল। ওয়ারেন হেস্টিংস ইস্ট ইন্ডিয়া কোম্পানিকে একটি বাণিজ্যিক প্রতিষ্ঠান থেকে সাম্রাজ্যবাদী শক্তিতে পরিণত করার লক্ষ্যে যে প্রক্রিয়া অবলম্বন করেছিলেন তা ছিল নৈতিকতাবর্জিত। কোম্পানির আর্থিক সঙ্কট কাটানোর লক্ষ্যে তিনি বৈধ-অবৈধ সব উপায়ে অর্থ সংগ্রহ করতে সচেষ্ট হন। দিল্লীর সম্রাট শাহ আলমের বার্ষিক ২৬ লক্ষ টাকা ভাতা বাতিল করা, জোরপূর্বক কারা ও এলাহাবাদ অঞ্চল দুটি দখল, চৈত সিংহের প্রতি অত্যাচার, অযোধ্যার বেগমদের প্রতি অবমাননাকর আচরণ, অর্থের বিনিময়ে ব্রিটিশ সৈন্য ভাড়া দেওয়া ইত্যাদি কার্যকলাপের কারণে হেস্টিংস সমালোচিত হন। কোম্পানির কমর্কর্তাদের সাথে তার দ্বন্দ্ব দেখা দেয়। মহারাজা নন্দকুমারের প্রতি অন্যায় আচরণ ও তাকে ফাঁসি দেওয়ার বিষয়টি হেস্টিংসের আরেকটি নীতিবিরুদ্ধ কাজ। এসব কার্যকলাপের কারণে তার বিরুদ্ধে এদেশবাসীর মনে অসন্তোষ ধূমায়িত হতে থাকে। ইংল্যান্ডেও পার্লামেন্টে তার নীতির তীব্র সমালোচনা হয়। প্রবল সমালোচনার মুখে পড়ে ওয়ারেন হেস্টিংস ১৭৮৫ সালে পদত্যাগ করতে বাধ্য হন। এ প্রসঙ্গে তিনি দুঃখ করে বলেছিলেন, \"I gave you all and you have rewarded me with confiscation, disgrace and a life of impeachment.\" উপরের আলোচনার পরিপ্রেক্ষিতে বলা যায়, উদ্দীপকের মি. সোহানের মত দুর্নীতিই ওয়ারেন হেস্টিংসের পতন নিশ্চিত করেছিল।"
        }
      ]
    },
    {
      "number": "10",
      "uddipok": "ইসলামপূর্ব যুগে আরবে নারীর কোনো সামাজিক মর্যাদা ছিল না। আরবরা এ সময় কন্যা সন্তান জন্ম নিলে তাকে জীবন্ত কবর দিত। তারা কন্যা সন্তানকে হত্যা করে গর্বিত পিতার সম্মান অর্জন করত। ইসলামের প্রচার ও প্রসারের পর সমাজে নারীর অবস্থার উন্নয়ন ঘটে এবং তাদের সামাজিক মর্যাদা প্রতিষ্ঠিত হয়।",
      "tag": "DB, DIN.B, CB, CTG.B, SB 19,DB 17",
      "sub_questions": [
        {
          "label": "ক",
          "question": "হাজী শরিয়তউল্লাহ কে ছিলেন",
          "explanation": "হাজী শরিয়তউল্লাহ ছিলেন বাংলার উনবিংশ শতকের ধর্মীয় সংস্কারক তথা ফরায়েজি আন্দোলনের নেতা।"
        },
        {
          "label": "খ",
          "question": "কলকাতা নগরীর গোড়াপত্তন ব্যাখ্যা করো।",
          "explanation": "কয়েক বছরের সংঘাতের পর ১৬৯০ সালে মোগল শাসকদের সাথে ইংরেজদের শান্তি স্থাপিত হয়। তখন ইস্ট ইন্ডিয়া কোম্পানির কর্মকর্তা জব চার্নক ১২০০ টাকায় কলকাতা, সুতানটি ও গোবিন্দপুর নামে ভাগীরথী নদীর তীরবর্তী তিনটি গ্রামের জমিদারি স্বত্ব ক্রয় করেন। এ তিনটি গ্রামকে কেন্দ্র করেই কলকাতা মহানগরীর গোড়াপত্তন হয়। এটি হয় গোটা ব্রিটিশ ভারতের রাজধানী।"
        },
        {
          "label": "গ",
          "question": "উদ্দীপকে বর্ণিত নারীর মর্যাদা বৃদ্ধির সাথে তোমার পঠিত কোন ইংরেজ শাসকের সংস্কার কাজের মিল আছে? ব্যাখ্যা করো।",
          "explanation": "উদ্দীপকে বর্ণিত নারীর মর্যাদা বৃদ্ধির ঘটনার সাথে আমার পঠিত ইংরেজ শাসক লর্ড উইলিয়াম বেন্টিংকের কাজের মিল রয়েছে। লর্ড উইলিয়াম বেন্টিংক তার সামাজিক সংস্কারমূলক কাজের মাধ্যমে ভারতের তৎকালীন ধর্মীয় গোঁড়ামি ও কুসংস্কারে আচ্ছন্ন সমাজে বড় ধরনের পরিবর্তন আনেন। প্রাচীনকাল থেকে ভারতের সমাজে নারীরা অধিকারবঞ্চিত ছিল। তাছাড়া তখনকার হিন্দু সমাজে বহুবিবাহ, বাল্যবিবাহ ও নিষ্ঠুর সতীদাহ প্রথা চালু ছিল। বেন্টিংক বিশেষ করে সতীদাহ প্রথা বিলুপ্ত করার কারণে ব্রিটিশ উপনিবেশিক শাসকদের মধ্যে স্মরণীয় হয়ে আছেন। মৃত স্বামীর সঙ্গে জীবিত বিধবা স্ত্রীকে চিতায় পোড়ানোর প্রথাকে বলা হতো সতীদাহ। এটি তখনকার হিন্দু সমাজে বিশেষ পূণ্যের কাজ বলে বিশ্বাস করা হতো। সাধারণ মানুষের আগ্রহের পাশাপাশি অনেক সময়, পুরোহিত ও সমাজপতিদের চাপে বিধবারা সহমরণে যেতে বাধ্য হত। বেন্টিংক ভারতের মতো রক্ষণশীল সমাজে এ প্রাচীন প্রথা নিষিদ্ধ করার মত সাহসী পদক্ষেপ নিতে পেরেছিলেন। উদ্দীপকে উল্লিখিত প্রাক ইসলামি যুগে আরবে নারীর কোনো মর্যাদা ছিল না। সদ্যোজাত কন্যা সন্তানকে হত্যা করার মত নিষ্ঠুর কাজ ছিল সাধারণ ঘটনা। ইসলাম ধর্মের আর্বিভাব ও প্রসারের পর ধীরে ধীরে আরব সমাজে নারীর অবস্থার উন্নতি ঘটে। এর সাথে আমরা ভারতে লর্ড উইলিয়াম বেন্টিংকের সমাজ সংস্কারমূলক কার্যক্রমের মাধ্যমে নারীর মর্যাদা বৃদ্ধির বিষয়টির সাদৃশ্য পাই।"
        },
        {
          "label": "ঘ",
          "question": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের কাছে ঋণী, তুমি কি একমত? তোমার 'উত্তরের সপক্ষে যুক্তি দাও।",
          "explanation": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের কাছে ঋণী- এ মন্তব্যটির সাথে আমি একমত। কয়েকজন ইংরেজ শাসক ভারতীয় সমাজ থেকে কিছু অমানবিক প্রথা বাতিল করে নারীসমাজের অগ্রগতিতে সহায়তা করেছেন। এদের মধ্যে আছেন লর্ড উইলিয়াম বেন্টিংক, লর্ড হার্ডিঞ্জ, লর্ড ডালহৌসি প্রমুখ শাসক। প্রাচীনকাল থেকে এদেশের হিন্দু সমাজে বিধবাদের মৃত স্বামীর সঙ্গে চিতায় পুড়ে 'সহমরণে' যাওয়ার প্রচলন ছিল। এ অমানবিক প্রথায় ব্যথিত হয়ে বেন্টিংক ১৮২৯ সালে সতীদাহ প্রথা নিষিদ্ধ করেন। বিয়ে দেওয়ার ভোগান্তি থেকে বাঁচতে সমাজে অনেক সময় মেয়ে শিশুকে গলা টিপে হত্যা করা যন্ত্রে। লর্ড বেন্টিংক এর বিরুদ্ধে আইন করে আইন অমান্যকারীকে কঠোর শান্তি দেওয়ার ব্যবস্থা করেছিলেন। লর্ড বেন্টিংক শুধু ভারতের ব্রিটিশশাসিত অঞ্চলে সতীদাহ প্রথা নিষিদ্ধ করতে সক্ষম হয়েছিলেন। কিন্তু লর্ড হার্ডিঞ্জ নিষেধাজ্ঞার বিস্তৃতি ঘটিয়ে দেশীয় রাজ্যগুলোতেও এ ঘৃণিত প্রথা এবং মেয়ে শিশু হত্যা নিষিদ্ধ ঘোষণা করেন। লর্ড ডালহৌসিও ভারতীয় নারীদের মর্যাদা বৃদ্ধিতে ভূমিকা পালন করেন। তিনি ভারতে আসার আগে এখানকার হিন্দুসমাজে বিধবাদের আবার বিয়ে করার উপায় ছিল না। খুব কম বয়সে বিয়ে হওয়া অনেক নারী অকালে বিধবা হলে বাকি জীবন চরম দুর্গতির মধ্যে কাটাতেন। বাংলার স্বনামধন্য শিক্ষাবিদ ও সমাজসংস্কারক পণ্ডিত বিদ্যাসাগর তখন বিধবাবিবাহ চালু করার পক্ষে আন্দোলন করে আসছিলেন। লর্ড ডালহৌসি বিধবা বিবাহ আইন পাস করে হিন্দু বিধবাদের পুনর্বিবাহের সুযোগ করে দেন। সহমরণ, অনুসরণ, কন্যাশিশু হত্যা ও বিধবাবিবাহের ওপর নিষেধাজ্ঞা প্রভৃতি রীতি ভারতের নারীসমাজকে চরম দুর্দশার মধ্যে রেখেছিল। স্থানীয় কিছু সমাজসংস্কারকের আন্তরিক প্রচেষ্টার পাশাপাশি কয়েকজন ইংরেজ শাসকের বলিষ্ঠ হস্তক্ষেপে প্রথাগুলো ধীরে ধীরে ভারতীয় সমাজ থেকে দূর হয়। পর্যায়ক্রমে নারীদের বিভিন্ন অধিকার ও মর্যাদা প্রতিষ্ঠিত হয়। ফলে প্রশ্নোক্ত মন্তব্যটির সাথে আমি একমত।"
        }
      ]
    },
    {
      "number": "11",
      "uddipok": "‘ক' রাষ্ট্রে বহুদিন ধরে বিভিন্ন ধর্মীয় সম্প্রদায়ের মানুষ একত্রে বসবাস করে আসছে। এক সময় ঐ অঞ্চলে একটি বড় বিদ্রোহ সংঘটিত হলে শাসকবর্গ পিছিয়ে থাকা সম্প্রদায়কে দায়ী করে। ঐ সময়ে সেখানে দোষী সম্প্রদায়ের ত্রাণকর্তা হিসেবে একজন মনীষীর আবির্ভাব ঘটে। তিনি তার সম্প্রদায়কে সকল গোঁড়ামি ত্যাগ করে ইংরেজি শিক্ষায় শিক্ষিত হয়ে শাসকের সাথে দূরত্ব কমিয়ে আনার পরামর্শ দেন। এজন্য তিনি বিভিন্ন সভা, সমিতি ও প্রতিষ্ঠানের মাধ্যমে আন্দোলন গড়ে তোলেন। ফলে তার সম্প্রদায়ের মধ্যে আত্মবিশ্বাস ও সচেতনতা গড়ে ওঠে।",
      "tag": "DB, DIN.B, CB, CTG.B, SB 19,DB 17",
      "sub_questions": [
        {
          "label": "ক",
          "question": "কত সালে বঙ্গভঙ্গ রদ হয়?",
          "explanation": "বঙ্গভঙ্গ রদ হয় ১৯১১ সালে।"
        },
        {
          "label": "খ",
          "question": "ইলবার্ট বিল বলতে কী বোঝায়? ব্যাখ্যা করো।",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন, তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "উদ্দীপকের মনীষীর সাথে তোমার পঠিত কোন মনীষীর কাজের মিল আছে? ব্যাখ্যা করো।",
          "explanation": "উদ্দীপকে উল্লেখিত মনীষীর সাথে আমার পাঠ্যবইয়ে আলোচিত স্যার সৈয়দ আহমদ খানের কার্যক্রমের মিল রয়েছে। সৈয়দ আহমদ খান ছিলেন একজন স্বনামধন্য মুসলিম সমাজ সংস্কারক ও চিন্তাবিদ। তিনি তার দূরদর্শিতা, প্রজ্ঞা ও অভিজ্ঞতার আলোকে উপলব্ধি করতে পেরেছিলেন, ধর্মীয় গোঁড়ামি এবং ইংরেজি শিক্ষার প্রতি অনীহা ভারতে মুসলমানদের পিছিয়ে পড়ার কারণ। উপরন্তু মুসলমানদের ইংরেজবিদ্বেষী মনোভাব শাসক ইংরেজদের এ সম্প্রদায়ের প্রতি বীতশ্রদ্ধ করে তোলে। এ অবস্থায় স্যার সৈয়দ আহমদ খান মুসলমানদের আধুনিক • পাশ্চাত্য তথা ইংরেজি শিক্ষা গ্রহণ উদ্বুদ্ধ করেন। এর পাশাপাশি মুসলমান সম্প্রদায়ের মধ্যে সামাজিক, রাজনৈতিক, সাংস্কৃতিক সকল ক্ষেত্রে প্রগতিশীল ভাবধারার প্রসারের লক্ষ্যে তিনি আলীগড় আন্দোলনের সূচনা করেন। তিনি মুসলমানদের স্বার্থেই শাসক ইংরেজদের সাথে সম্পর্ক উন্নয়নের কোনো বিকল্প নেই বলে মনে করতেন। উদ্দীপকে আমরা যে মনীষীর কর্মকাণ্ডের পরিচয় পাই, তিনি তার সম্প্রদায়কে সকল প্রকার ধর্মীয় গোঁড়ামি ত্যাগ করে প্রগতিশীলতার পথে চলার পরামর্শ দেন। তাই বলা যায়, উক্ত মনীষীর কর্মকাণ্ডের সাথে স্যার সৈয়দ আহমদ খানের কাজের মিল আছে।"
        },
        {
          "label": "ঘ",
          "question": "ভারতীয় মুসলমানদের চেতনা বিকাশে তার প্রতিষ্ঠিত প্রতিষ্ঠানসমূহ ও আন্দোলনের অবদান সর্বাধিক- উক্তিটি বিশ্লেষণ করো।",
          "explanation": "ভারতীয় মুসলমানদের চেতনা বিকাশে উক্ত মনীষী অর্থাৎ স্যার সৈয়দ আহমদ খানের প্রতিষ্ঠিত প্রতিষ্ঠানগুলোর অবদান সর্বাধিক- উক্তিটি যথার্থ। ব্রিটিশশাসিত ভারতে যেসব মনীষী ও সমাজ সংস্কারক পশ্চাদপদ মুসলমানদের অজ্ঞতা, সামাজিক শোষণ ও রাজনৈতিক বঞ্চনা থেকে উদ্ধার করার ক্ষেত্রে অগ্রণী ভূমিকা পালন করেন, তাদের মধ্যে স্যার সৈয়দ আহমদ খান অন্যতম প্রধান। মুসলমান সম্প্রদায়ের মধ্যে প্রগতিশীল ভাবধারা প্রসারের লক্ষ্যে তিনি আলীগড় আন্দোলনের সূচনা করেন। ১৮৬৪ সালে তিনি 'অনুবাদ সমিতি' নামে একটি প্রতিষ্ঠান গঠন করে ইতিহাস, বিজ্ঞান ও সাহিত্যের শ্রেষ্ঠ গ্রন্থাবলি অনুবাদের ব্যবস্থা করেন। এটি পরবর্তীকালে 'সাহিত্য ও বিজ্ঞান পরিষদ' নামে পরিচিত হয়। সংগঠনটি মুসলমানদের মধ্যে আধুনিক পাশ্চাত্য শিক্ষা ও জ্ঞান-বিজ্ঞান প্রচারের প্রধান কেন্দ্র ছিল। এছাড়া ১৮৭০ সালে 'তাহযিব-উল-আখলাক' পত্রিক, ১৮৭৫ সালে Mohammadan Anglo-Oriental College, ১৮৭৭ সারে আলীগড় কলেজ এবং ১৮৮৬ সালে Mohammadan Literary Society প্রভৃতি প্রতিষ্ঠার মাধ্যমে সৈয়দ আহমদ মুসলিম সমাজের মধ্যে আধুনিক শিক্ষা বিস্তার, উদারনৈতিক মনোভাবের চর্চা ও কুসংস্কার দূর করায় অগ্রণী ভূমিকা পালন করেন। তাই বলা যায়, উদ্দীপকের মনীষীর মতো স্যার সৈয়দ আহমদ খান তৎকচীন ভারতীয় মুসলিম সম্প্রদায়ের নবজাগরণের অন্যতম পথনির্দেশক।"
        }
      ]
    }
  ]
}