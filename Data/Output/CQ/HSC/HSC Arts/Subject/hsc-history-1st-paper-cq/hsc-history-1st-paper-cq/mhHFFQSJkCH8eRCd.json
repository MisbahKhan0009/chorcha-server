{
  "title": "নজরুল ইসলাম কলেজ, ময়মনসিংহ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "জনসন একজন দুঃসাহসী নাবিক ছিলেন। তিনি এক নতুন জলপথ আবিষ্কার করেন। আবিষ্কৃত নতুন জলপথটি A ও B মহাদেশের মধ্যে বাণিজ্যিক যোগাযোগের ক্ষেত্রে এক নবযুগের সূচনা করে। এ পথ ধরেই পরবর্তীতে অন্যান্য জাতি ব্যবসার উদ্দেশ্যে B দেশটিতে আসে এবং ধীরে ধীরে ৪ দেশকে একটি উপনিবেশে পরিণত করে।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "দ্বৈতশাসন ব্যবস্থা প্রবর্তন করেন রবার্ট ক্লাইভ।"
        },
        {
          "label": "খ",
          "question": "",
          "explanation": "কোম্পানির শাসনামলে রবার্ট ক্লাইভ প্রবর্তিত দ্বৈতশাসন ব্যবস্থা এবং প্রাকৃতিক দুর্যোগের কারণে বাংলায় মন্বন্তর দেখা দেয়। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে। এছাড়া সব দিক দিয়ে প্রজাদের ওপর অত্যাচার চালানো হয়। এ শাসনব্যবস্থার কারণে জনগণের দুর্দশা চরমে পৌছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে দারুণ খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর' নামে পরিচিত।"
        },
        {
          "label": "গ",
          "question": "",
          "explanation": "জনসনের সাথে আমার পাঠ্যবইয়ের পর্তুগিজ নাবিক ভাস্কো-দা-গামার সাদৃশ্য রয়েছে। ভাস্কো-দা-গামা ১৪৯৮ সালে দীর্ঘ পথে আফ্রিকার উত্তমাশা অন্তরীপ অতিক্রম করে দক্ষিণ ভারতের কালিকট বন্দরে পৌঁছান। তার আবিষ্কৃত এ জলপথ এশিয়া ও ইউরোপ মহাদেশের মধ্যে বাণিজ্যিক যোগাযোগের ক্ষেত্রে এক নবযুগের সূচনা করে। ভাস্কো-দা-গামার ভৌগোলিক আবিষ্কারের মূল লক্ষ্য ছিল ইউরোপের সাথে এশিয়ার বাণিজ্যিক সম্পর্ক বৃদ্ধি করা। বিশেষত মসলিন, মসলা, সুগন্ধি দ্রব্য এবং অন্যান্য মূল্যবান পণ্যগুলির জন্য সরবরাহ পথ খোঁজা যাতে ভারতীয় দ্রব্যাদি সরাসরি পর্তুগালে আনা যায়। এতে মধ্যপ্রাচ্য ও উত্তর আফ্রিকায় পণ্য রপ্তানি থেকে লাভের অংশ ইউরোপে চলে আসবে। এছাড়া আরব বণিকদের হাত থেকে ভারতীয় বাণিজ্যকে মুক্ত করে যাতে ইউরোপীয়রা উপমহাদেশের সঙ্গে সরাসরি বাণিজ্য করতে পারে এবং তাদের অর্থনৈতিক শক্তি বৃদ্ধি করতে পারে এটাও আরেকটি উদ্দেশ্য ছিল এ ভৌগোলিক আবিষ্কারের পেছনে। উদ্দীপকে দেখা যায়, দুঃসাহসী নাবিক জনসন একটি নতুন জলপথ আবিষ্কার করে A ও B মহাদেশের মধ্যে বাণিজ্যিক যোগাযোগের ক্ষেত্রে এক নবযুগের সূচনা করে। তার এ আবিষ্কার উপরে আলোচিত পর্তুগিজ নাবিক ভাস্কো-দা-গামার ভৌগোলিক আবিষ্কারকেই নির্দেশ করছে। তাই বলা যায়, জনসনের সাথে ভাস্কো-দা-গামার সাদৃশ্য রয়েছে"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিভিন্ন জাতির আগমনের ফলে ৪ দেশের অর্থাৎ ভারতীয় উপমহাদেশের স্বাধীনতা ক্রমান্বয়ে বিপন্ন হয়- আমি এ বক্তব্যের সাথে একমত। ভাস্কো-দা-গামার ভারতে আসার জলপথ আবিষ্কারের পর থেকেই পর্তুগিজরা ভারতে আসতে শুরু করে। বাণিজ্য করতে আসা পর্তুগিজরা ক্রমে সাম্রাজ্য বিস্তারের স্বপ্ন দেখে। ভাস্কো-দা-গামা পরবর্তী পর্তুগিজ বণিক আলভারেজ ক্যাব্রাল কালিকটে থাকা আরব বণিক ও নাবিকদের ওপর হত্যাযজ্ঞ চালিয়ে তাদের সেখান থেকে বিতাড়িত করেন। ১৫০৯ সালে আল বুকার্ক ভারতবর্ষে পর্তুগিজ রাজার প্রতিনিধি হয়ে এসে পশ্চিম উপকূলের চৌল, বোম্বাই, সালসেটি, কোচিন, গোয়া, দিউ এসব স্থানে কুঠি স্থাপন করেন। তাছাড়া তারা তৎকালীন পূর্ব ভারতের চট্টগ্রাম, সাতগাঁও ও উড়িষ্যায় বসতি স্থাপন করেন। তবে একপর্যায়ে পর্তুগিজদের কার্যকলাপে ক্ষুব্ধ হয়ে সম্রাট শাহজাহান ছুঁগলি থেকে তাদের বিতাড়িত করেন। পর্তুগিজদের বিদায়ের পর ভারতবর্ষে আধিপত্য বিস্তারকে কেন্দ্র করে ফরাসি, ডাচ ও ইংরেজদের মধ্যে প্রতিযোগিতা শুরু হয়। কিন্তু কৌশল ও সামরিক শক্তিতে কেউ ইংরেজদের সঙ্গে প্রতিযোগিতায় টিকতে পারেনি। তারা একে একে ভারতবর্ষ ত্যাগে বাধ্য হয়েছিল। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্ব ভারতীয় দ্বীপপুঞ্জে (বর্তমান দক্ষিণ-পূর্ব এশিয়া) বাণিজ্য করতে আসে। ইংরেজ বণিকরা মুঘল সম্রাট জাহাঙ্গীরের কাছ থেকে ভারতের পশ্চিম উপকুলীয় বন্দর সুরাটে বাণিজ্য কুঠি স্থাপনের অনুমতি আদায় করে। ব্রিটিশ ইস্ট ইন্ডিয়া কোম্পানি ক্রমে পূর্ব ভারতে হরিহরপুর, বালাসোর, পাটনা এবং কাশিমবাজারে বাণিজ্য কুঠি স্থাপন করে। ইংরেজরা প্রথমে বাণিজ্যকে কেন্দ্র করে ভারতে এলেও এক পর্যায়ে উচ্চাভিলাষী হয়ে রাজনৈতিক ক্ষমতা অর্জনে সচেষ্ট হয়। স্থানীয় শাসকদের অন্তর্কোন্দল ও সামরিক দুর্বলতার সুযোগ নিয়ে তারা নিজেদের শক্তি বৃদ্ধি করে এবং এক সময় ভারতে দখলদারিত্ব প্রতিষ্ঠা করে। পরিশেষে বলা যায়, ইউরোপীয় জাতিসমূহের ভারতে আগমনের পর তাদের মধ্যকার আধিপত্য বিস্তারের লড়াই ও অন্তর্কোন্দল ক্রমান্বয়ে ভারতের স্বাধীনতা বিপন্ন করে। এমনকি এক পর্যায়ে ইংরেজদের ক্ষমতা দখলের মাধ্যমে এক সময় ভারতের স্বাধীনতা ভূলুণ্ঠিত হয়।"
        }
      ]
    },
    {
      "number": "2",
      "uddipok": "হুজাইফা ইবনে উমর অল্প বয়সে উত্তরাধিকারসূত্রে একটি রাজ্যের সিংহাসন লাভ করেন। তিনি ক্ষমতা গ্রহণ করার পর তার বিরুদ্ধে শুরু হয় গোপন ষড়যন্ত্র। অতি অল্প সময়ের মধ্যেই অভ্যন্তরীণ ও বহিঃশত্রুরা তার সাথে দ্বন্দ্বে লিপ্ত হয়। শাসনপরিচালনায় অদূরদর্শিতা ও বিচক্ষণতার অভাবে যুবক হুজাইফাকে তাই বরণ করতে হয় নির্মম পরিণতি।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "\"The spirit of Islam\" গ্রন্থটি সৈয়দ আমীর আলীর লেখা।"
        },
        {
          "label": "খ",
          "question": "",
          "explanation": "ব্রিটিশ শাসকরা ভারতীয় উপমহাদেশে তাদের শাসন সুপ্রতিষ্ঠিত রাখার জন্য যে নীতি অবলম্বন করেন তা 'ভাগ কর শাসন কর' নীতি নামে পরিচিত। ভারতে ঔপনিবেশিক শাসনের শুরু থেকেই ব্রিটিশরা 'ভাগ কর শাসন কর' নীতি অনুসরণ করে এসেছে। একপেশে সাম্প্রদায়িক নীতির ফলে সৃষ্ট হিন্দু-মুসলিম দ্বন্দ্ব, ১৯০৫ সালে সংঘটিত বঙ্গভঙ্গ, ১৯১১ সালে বঙ্গভঙ্গ রদ ঘোষণা ছিল ব্রিটিশ শাসকদের এ নীতির প্রতিফলন। মূলত ভারতীয়দের জাতীয়তাবাদী চেতনা ও আন্দোলনকে নিয়ন্ত্রণ করাই ছিল এ নীতির মূল উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের হুজাইফার সাথে আমার পাঠ্যবইয়ের নবাব সিরাজ-উদ-দৌলার চরিত্রের মিল রয়েছে। বাংলার ইতিহাসে নবাব সিরাজ-উদ-দৌলা এক বিয়োগান্তক নায়কের নাম। তিনি মাত্র ২২ বছর বয়সে মুর্শিদাবাদের সিংহাসনে আরোহণ করেন। তবে তিনি খুব বেশিদিন রাজত্ব করতে পারেননি। প্রাসাদ ষড়যন্ত্র এবং বিশ্বস্ত ব্যক্তিদের বিশ্বাসঘাতকতায় তার পতন ঘটে। উদ্দীপকে এ ঘটনারই প্রতিচ্ছবি লক্ষণীয়। নবাব সিরাজ-উদ-দৌলা সিংহাসনে বসার পর থেকেই তার বড় খালা ঘসেটি বেগম ও এক খালাতো ভাই পূর্ণিয়ার শাসনকর্তা শওকত জং-এর চক্রান্তের শিকার হন। এতে ইন্ধন দেন অমাত্য দেওয়ান রাজবল্লভ। নবাবের প্রধান সেনাপতি মীরজাফর আলী খান ক্ষমতার লোভে তার বিরুদ্ধে ষড়যন্ত্রে লিপ্ত হন। মীরজাফর ইংরেজদের সঙ্গে হাত মেলান। উমিচাঁদ, জগৎ শেঠ, রায় দুর্লভ প্রমুখ ধনাঢ্য ব্যক্তি নবাবের বিপক্ষে মীরজাফরের ষড়যন্ত্রে যোগ দেন। এ ষড়যন্ত্রের কবলে পড়ে সিরাজ-উদ-দৌলা ১৭৫৭ সালের ২৩ জুন পলাশীর প্রান্তরের প্রহসনমূলক যুদ্ধে ইংরেজ বাহিনীর কাছে পরাজিত হন। মীরজাফরের অনুগত সেনারা যুদ্ধের এক পর্যায়ে নিষ্ক্রিয় হয়ে দাঁড়িয়ে ছিল। সিরাজের পরাজয়ের অন্যতম কারণ হলো তার দূরদর্শিতার অভাব। কেননা নবাব আগে থেকে জেনেও চক্রান্তকারীদের বিরুদ্ধে দ্রুত কঠিন ব্যবস্থা নেননি। ফলে পলাশীর প্রান্তরে তাকে করুণভাবে পরাজয় বরণ করতে হয়। উদ্দীপকে দেখা যায়, হুজাইফা অতি অল্প বয়সে সিংহাসন লাভ করেন। কিন্তু অভ্যন্তরীণ ও বহিঃশত্রুর ষড়যন্ত্র, শাসন পরিচালনায় অদূরদর্শিতা ও বিচক্ষণতার অভাবে তাকে বরণ করতে হয় নির্মম পরিণতি। নবাব সিরাজ-উদ-দৌলাও ঠিক একই কারণে পরাজিত হন। তাই বলা যায়, উদ্দীপকের হুজাইফার সাথে নবাব সিরাজ-উদ-দৌলার মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের ন্যায় আমার পাঠ্যবইয়ের শাসক অর্থাৎ নবাব সিরাজ-উদ-দৌলার পরাজয় দেশে ঔপনিবেশিক শাসনের ক্ষেত্র তৈরি করে বলে আমি মনে করি। ভারতবর্ষের ইতিহাসে ১৭৫৭ সালে পলাশীর যুদ্ধে পরাজয়ের তাৎপর্য ছিল সুদূরপ্রসারী। কেননা নবাবের পতনের মধ্য দিয়ে কার্যত বাংলার স্বাধীনতার সূর্য অস্তমিত হয়। বাংলার নিয়ন্ত্রণ দখলের পর ইংরেজরা ছলেবলে ও কৌশলে একে একে ভারতবর্ষের অন্যান্য অংশ অধিকার করে। এভাবে ভারতবর্ষে ব্রিটিশ ঔপনিবেশিক শাসন শুরু হয়। ১৭৫৭ সালে সিরাজ-উদ-দৌলার পতনের পর মীর জাফর হন নামমাত্র নবাব। বাংলার প্রকৃত ক্ষমতা চলে যায় ইংরেজদের হাতে। তারা ধীরে ধীরে অন্য ইউরোপীয় বণিকদের কোণঠাসা করে নিজেদের প্রভাব প্রতিপত্তি বাড়াতে থাকে। ১৭৬৪ সালে নবাব মীর কাশিমের সঙ্গে বক্সারের যুদ্ধের পর তারা মুঘল সম্রাটের কাছ থেকে বাংলার দেওয়ানি লাভ করে এবং পুরো ভারতবর্ষে সাম্রাজ্য স্থাপনের স্বপ্ন দেখতে থাকে। ১৭৫৯ সালে ব্রিটিশ পররাষ্ট্রমন্ত্রীকে লেখা পত্রে রবার্ট ক্লাইভ ভারতবর্ষে ইংরেজ শাসন প্রতিষ্ঠার আগ্রহের কথা জানান। তখন ব্রিটিশ সরকার সম্মতি না দিলেও ক্লাইভের পরবর্তী কর্মকর্তারা তার পরিকল্পনা অনুসরণ করেই ভারতবর্ষে সাম্রাজ্য প্রতিষ্ঠা করেন। পরবর্তী দীর্ঘ ১৯০ বছর ভারতে তাদের শাসন ও শোষণ অব্যাহত থাকে। উপরের এ আলোচনা থেকে বলা যায়, ১৭৫৭ সালে পলাশীর যুদ্ধে নবাব সিরাজ-উদ-দৌলাকে ষড়যন্ত্রের মাধ্যমে পরাজিত করার মাধ্যমেই ভারতে ইংরেজদের ঔপনিবেশিক শাসনের সূত্রপাত হয়।"
        }
      ]
    },
    {
      "number": "3",
      "uddipok": "জনাব X ছিলেন একজন মুসলিম অগ্রদূত। তিনি একাধারে চিন্তাবিদ, শিক্ষাবিদ, ধার্মিক, দেশপ্রেমিক ছিলেন। তিনি একটি শিক্ষাবিষয়ক সংগঠন এর প্রতিষ্ঠাতা। একইসাথে মুসলমানদেরকে পাশ্চাত্য শিক্ষায় শিক্ষিত করার লক্ষ্যে একধরনের সামাজিক আন্দোলনের সূত্রপাত করেছিলেন।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "১৯০৬ সালে মুসলিম লীগ গঠিত হয়।"
        },
        {
          "label": "খ",
          "question": "",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের সাথে আমার পাঠ্যবইয়ে আলোচিত স্যার সৈয়দ আহমদ খানের কার্যক্রমের মিল রয়েছে।. সৈয়দ আহমদ খান ছিলেন একজন মুসলিম সমাজ সংস্কারক ও চিন্তাবিদ। তিনি উপলব্ধি করতে পেরেছিলেন, বিভিন্ন কারণে ভারতের মুসলমানরা পিছিয়ে আছে। এ অবস্থায় স্যার সৈয়দ আহমদ খান মুসলমানদের আধুনিক পাশ্চাত্য তথা ইংরেজি শিক্ষা গ্রহণে উদ্বুদ্ধ করার জন্য আলীগড়ে মোহামেডান এ্যাংলো ওরিয়েন্টাল স্কুল প্রতিষ্ঠা করেন। এর পাশাপাশি মুসলমান সম্প্রদায়ের মধ্যে সামাজিক, রাজনৈতিক, সাংস্কৃতিক সকল ক্ষেত্রে প্রগতিশীল ভাবধারা প্রসারের লক্ষ্যে তিনি আলীগড় আন্দোলনের সূচনা করেন এবং বিভিন্ন সংগঠন প্রতিষ্ঠা করেন, যা মুসলমান সম্প্রদায়ের মধ্যে নবজাগরণের সূত্রপাত ঘটায়।। উদ্দীপকে আমরা যে মনীষীর কর্মকাণ্ডের পরিচয় পাই, তিনি তার সম্প্রদায়ের মধ্যে ঐক্যের ডাক দেন এবং সরকারের সাথে সহযোগিতার জন্য সকলের প্রতি আহ্বান জানান। একই সাথে তিনি বহুবিধ সংগঠন প্রতিষ্ঠা করেন যা পরবর্তীতে তার সম্প্রদায়ের মধ্যে জ্ঞান-বিজ্ঞান চর্চা ও সচেতনতা বৃদ্ধিতে সহায়তা করে। তাই বলা যায়, উক্ত মনীষীর কর্মকাণ্ডের সাথে স্যার সৈয়দ আহমদ খানের কাজের মিল আছে।"
        },
        {
          "label": "ঘ",
          "question": "",
          "explanation": "উদ্দীপকে আলোচিত ব্যক্তি অর্থাৎ স্যার সৈয়দ আহমদ খানের মাধ্যমে ভারতীয় মুসলমানরা জ্ঞান-বিজ্ঞানের উন্নতি সাধন করেছিল বলে আমি মনে করি। ব্রিটিশশাসিত ভারতে যেসব মনীষী ও সমাজ সংস্কারক পশ্চাদপদ মুসলমানদের অজ্ঞতা, সামাজিক শোষণ ও রাজনৈতিক বঞ্চনা থেকে উদ্ধার করার ক্ষেত্রে অগ্রণী ভূমিকা পালন করেন, স্যার সৈয়দ আহমদ খান তাদের অন্যতম। মুসলমান সম্প্রদায়ের মধ্যে প্রগতিশীল ভাবধারা প্রসারের লক্ষ্যে সৈয়দ আহমদ খান আলীগড় আন্দোলনের সূচনা করেন। ১৮৬৪ সালে তিনি 'অনুবাদ সমিতি' নামে একটি প্রতিষ্ঠান গঠন করে ইতিহাস, বিজ্ঞান ও সাহিত্যের শ্রেষ্ঠ গ্রন্থাবলি অনুবাদের ব্যবস্থা করেন। এটি 'সাহিত্য ও বিজ্ঞান পরিষদ' নামে পরিচিত হয়। সংগঠনটি মুসলমানদের মধ্যে আধুনিক পাশ্চাত্য শিক্ষা ও জ্ঞান-বিজ্ঞান প্রচারের প্রধান কেন্দ্র ছিল। এছাড়া ১৮৭০ সালে 'তাহযিব-উল-আখলাক' পত্রিকা, ১৮৭৫ সালে 'মোহামেডান অ্যাংলো-ওরিয়েন্টাল কলেজ', ১৮৭৭ সালে আলীগড় কলেজ এবং ১৮৮৬ সালে 'সর্বভারতীয় মোহামেডান এডুকেশনাল কনফারেন্স' প্রভৃতি প্রতিষ্ঠার মাধ্যমে তিনি মুসলিম সমাজের মধ্যে আধুনিক শিক্ষা বিস্তার, উদারনৈতিক মনোভাবের চর্চা ও কুসংস্কার দূর করায় অগ্রণী ভূমিকা পালন করেন। উপরের আলোচনা শেষে বলা যায়, স্যার সৈয়দ আহমদ খান তৎকালীন ভারতীয় মুসলিম সম্প্রদায়ের অধিকার প্রতিষ্ঠায় গুরুত্বপূর্ণ ভূমিকা পালন করেন।"
        }
      ]
    },
    {
      "number": "4",
      "uddipok": "সাম্রাজ্যবাদী শক্তি দ্বারা শাসিত আফ্রিকার একটি জনপদ। সেখানে মুসলমান ও প্রোটেস্ট্যান্ট ধর্মের দুটি সম্প্রদায় বসবাস করতো। তবে ধীরে ধীরে তাদের মধ্যে জাতিগত বিরোধ দেখা দেয়। তাই তারা বিভক্তির পথেই হাঁটে। এজন্য একটি প্রস্তাবের ভিত্তিতে দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "ভারতের শেষ গভর্নর জেনারেল ছিলেন লর্ড মাউন্টব্যাটেন।"
        },
        {
          "label": "খ",
          "question": "",
          "explanation": "বাংলা ভাষা যখন জাতীয় সীমানার গণ্ডি পেরিয়ে আন্তর্জাতিক স্বীকৃতি লাভ করে তখন তাকে বাংলাভাষার আন্তর্জাতিকায়ন বলে। ভাষার দাবিতে জীবন বিসর্জন বিশ্ব ইতিহাসে নজিরবিহীন কিন্তু বাঙালি ১৯৫২ সালের ২১ ফেব্রুয়ারি মাতৃভাষার সমুন্নত রাখার দাবিতে জীবন দিয়েছিল। তাই বাঙালির এই বৃহৎ ত্যাগকে বিশ্ব দরবারে তুলে ধরার জন্য জাতিসংঘের অঙ্গসংস্থা UNESCO ১৯৯৯ সালে ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত ঘটনার সাথে আমার পাঠ্যবইয়ের ঐতিহাসিক লাহোর প্রস্তাবের সাদৃশ্য রয়েছে। ১৯৪০ সালের ২৩ মার্চ মুসলিম লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হয়, যা 'লাহোর প্রস্তাব' নামে পরিচিত। ব্রিটিশ সরকার ১৯৩৫ সালের ভারত শাসন আইনের মাধ্যমে হিন্দু ও মুসলমানদের রাজনৈতিক সমস্যা সমাধানে ব্যর্থ হলে মুসলিম লীগ মুহাম্মদ আলী জিন্নাহর 'দ্বি-জাতি' তত্ত্বের ভিত্তিতে ঐতিহাসিক লাহোর প্রস্তাব উত্থাপন করে। এর প্রধান প্রস্তাব ছিল ভারতবর্ষের উত্তর-পশ্চিম ও পূর্বাঞ্চলের যেসব অঞ্চল মুসলিম সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করা। এ প্রস্তাবের ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উদ্দীপকে দেখা যায়, সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসক গোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে উক্ত অঞ্চলে দুটি স্বাধীন রাষ্ট্রের জন্ম হয়, যা লাহোর প্রস্তাবের সাথে সাদৃশ্যপূর্ণ।."
        },
        {
          "label": "ঘ",
          "question": "",
          "explanation": "নিম্নের অনুরূপ: \"উক্ত প্রস্তাব অর্থাৎ লাহোর প্রস্তাবের ফলেই দুটি স্বাধীন রাষ্ট্রের জন্ম হয়েছিল\"- উক্তিটি যথার্থ। ১৯৪০ সালে মুসলিম লীগের লাহোর অধিবেশনে মুসলমানদের পৃথক রাষ্ট্র প্রতিষ্ঠার দাবি সংবলিত লাহোর প্রস্তাব গৃহীত হয়। মূলত ভারতে হিন্দু-মুসলিম দ্বন্দ্ব কংগ্রেস প্রতিষ্ঠার পর থেকেই অনুভূত হচ্ছিল। মুসলিম লীগ সভাপতি মুহম্মদ আলী জিন্নাহ তার দ্বিজাতি তত্ত্বে ঘোষণা করেন \"আমাদের সামনে উন্মুক্ত একমাত্র পথ হলো প্রধান জাতিগুলোর স্বতন্ত্র মাতৃভূমি গঠনে সহায়তা করে ভারতকে দুটি স্বশাসিত জাতীয় রাষ্ট্রে বিভক্ত করা।\" তিনি আরও বলেন, ভারতে হিন্দু-মুসলমান দুটি আলাদা জাতি। ধর্মভিত্তিক জাতি তত্ত্ব প্রয়োগ করে তিনি মুসলমানদের জন্য স্বতন্ত্র মাতৃভূমি ও রাষ্ট্র দাবি করেন। মোহাম্মদ আলী জিন্নাহ প্রদত্ত দ্বি-জাতি তত্ত্বকে ভিত্তি করেই লাহোর প্রস্তাব উত্থাপিত হয়। প্রস্তাবে ভারতবর্ষের উত্তর-পশ্চিম ও পূর্বাঞ্চলের যে সব অঞ্চলে মুসলমানরা সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠার কথা বলা হয়। কংগ্রেস ও কলকাতার হিন্দু পত্রিকাগুলো লাহোর প্রস্তাবের তীব্র সমালোচনা করে একে 'পাকিস্তান প্রস্তাব' নামে আখ্যায়িত করে। পরবর্তীতে ১৯৪৭ সালে ভারত-পাকিস্তান নামে দুটি স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায়, লাহোর প্রস্তাবের আলোকেই দুটি স্বাধীন রাষ্ট্র তথা ভারত ও পাকিস্তান রাষ্ট্রের জন্ম হয়।"
        }
      ]
    },
    {
      "number": "5",
      "uddipok": "স্পেনের কাতালোনিয়া অঞ্চলের জনগণ দীর্ঘ সময় ধরে তাদের কাতালান ভাষার অধিকার প্রতিষ্ঠা ও সুরক্ষার জন্য আন্দোলন করে আসছে। বর্তমানে কাতালান ভাষার প্রতিষ্ঠা ও তা শিক্ষা, গণমাধ্যম এবং সরকারি কাজে ব্যবহারের অধিকার নিয়ে আন্দোলন চলছে। একইসাথে কাতালানরা স্বাধীনতার জন্যও সংগ্রাম চালিয়ে যাচ্ছে।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "কাশেরে বাংলা এ কে ফজলুল হকের রাজনৈতিক দলের নাম কৃষক-শ্রমিক পার্টি।"
        },
        {
          "label": "খ",
          "question": "",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার অজুহাতে ১৯৫৯ সালে মৌলিক গণতন্ত্র নামে একটি নতুন স্থানীয় সরকারব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখা। মৌলিক গণতন্ত্র ব্যবস্থায়-১. ইউনিয়ন পরিষদ, ২. থানা পরিষদ, ৩. জেলা পরিষদ এবং ৪. বিভাগীয় পরিষদ এই চার স্তরের কাঠামো ছিল। পূর্ব পাকিস্তানের অধিকাংশ রাজনৈতিক দল এ ব্যবস্থাকে জেনারেল আইয়ুব খান ও তার সমর্থক কায়েমি স্বার্থবাদী গোষ্ঠীর ক্ষমতা কুক্ষিগত করার কৌশল বলে গণ্য করেছিল।"
        },
        {
          "label": "গ",
          "question": "",
          "explanation": "উদ্দীপকের বর্ণনার সাথে আমার পাঠ্যবইয়ের পূর্ব পাকিস্তানে সংঘটিত ১৯৫২ সালের ভাষা আন্দোলনের ইঙ্গিত পাওয়া যায়। পাকিস্তান সৃষ্টির শুরু থেকেই পূর্ব বাংলার প্রতি পশ্চিমা শাসকগোষ্ঠী ভাষা-সংস্কৃতিসহ বিভিন্ন ক্ষেত্রে বৈষম্যমূলক আচরণ শুরু করে। পাকিস্তানের মোট জনগোষ্ঠীর ৫৬.৪০% শতাংশ মানুষের মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালের মার্চ মাসে মোহাম্মদ আলী জিন্নাহ কার্জন হলে বিশেষ সমাবর্তন অনুষ্ঠানে ঘোষণা করেন- উর্দুই হবে পাকিস্তানের একমাত্র রাষ্ট্রভাষা। সাথে সাথে ছাত্র-জনতার মধ্য থেকে এর বিরুদ্ধে তীব্র প্রতিবাদ ওঠে। পরে ১৯৫২ সালে সারা দেশে এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করা হয় এবং সব ধরনের শোভাযাত্রা, মিছিল ও সমাবেশ নিষিদ্ধ করা হয়। কিন্তু ছাত্ররা ১৪৪ ধারা ভঙ্গ করে মিছিল বের করলে পুলিশ একপর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা কয়েকজন। শহিদদের রক্ত বৃথা যায়নি। ১৯৫৬ সালে পাকিস্তানের সংবিধানে বাংলাকে পাকিস্তানের অন্যতম রাষ্ট্রভাষা হিসেবে স্বীকৃতি দেয়া হয়। এ আন্দোলনের প্রেরণাতেই বাঙালিরা পরবর্তী আন্দোলনগুলোতে সফলতা অর্জন করে এবং স্বাধীনতার জন্য সংগ্রাম চালিয়ে যায়। উদ্দীপকে দেখা যায়, স্পেনের কাতালান অঞ্চলের জনগণ দীর্ঘ সময় ধরে তাদের কাতালান ভাষার অধিকার প্রতিষ্ঠার জন্য আন্দোলন করছে। যা ১৯৫২ সালে পূর্ব পাকিস্তানে সংঘটিত ভাষা আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "বাঙালি জাতীয়তাবাদের ভিত্তি রচনায় উক্ত ঘটনা তথা ভাষা আন্দোলনের গুরুত্ব অপরিসীম। ভাষা আন্দোলন বাঙালিকে তাদের স্বতন্ত্র জাতিগত পরিচয় সম্পর্কে সচেতন করে তোলে। ভাষা-সংস্কৃতিকে কেন্দ্র করে বাঙালি জাতীয়তাবাদের উন্মেষ ঘটে। ভাষা আন্দোলনের মাধ্যমে বাঙালি সব ধরনের অধিকার সম্পর্কে সজাগ হয়ে ওঠে। ফলে তারা পরবর্তী বিভিন্ন আন্দোলনে অংশগ্রহণ করে দাবি আদায়ের পথ বেছে নেয়। বস্তুত এ আন্দোলনের মধ্য দিয়েই পূর্ব বাংলার স্বাধিকারের চেতনা বিকশিত হয়ে ওঠে। এ চেতনাই পরবর্তীকালে বাঙালির রাজনৈতিক ও অর্থনৈতিক মুক্তির পথ সুগম করে। বাঙালি নিজেদের অধিকার অর্জনের লক্ষ্যে ঐক্যবদ্ধ হতে থাকে।. পাকিস্তান রাষ্ট্রের প্রতি সৃষ্ট হতাশা থেকে বাঙালি ক্ষমতাসীন দল মুসলিম লীগকে প্রত্যাখ্যান করে ১৯৫৪ সালের নির্বাচনে যুক্তফ্রন্টের পক্ষে ব্যালট বিপ্লব ঘটায়। বাঙালির বিভিন্ন প্রাণের দাবি তুলে ধরা রাজনৈতিক জোট যুক্তফ্রন্টকে বিপুল ভোটে জয়ী করে। এরপর বাঙালি ১৯৬২ সালে শরীফ শিক্ষা কমিশনের বিরুদ্ধে আন্দোলন করে। ১৯৬৬ সালে বাঙালির মুক্তির সনদ ছয় দফা দাবি ঘোষণা করেন আওয়ামী লীগ নেতা বঙ্গবন্ধু শেখ মুজিবুর রহমান। ছয় দফার অন্যতম ছিল প্রাদেশিক স্বায়ত্তশাসনের দাবি। এর পথ বেয়েই আসে ১৯৬৯ সালের গণঅভ্যুত্থান এবং ১৯৭০ সালের ঐতিহাসিক সাধারণ নির্বাচন। পাকিস্তানি শাসকরা নির্বাচনে বাঙালির প্রধান দল আওয়ামী লীগের বিপুল বিজয় মেনে নিতে অস্বীকৃতি জানায়। উল্টো গণহত্যা শুরু করে। ফলে অনিবার্য হয়ে হয়ে ওঠে ১৯৭১ সালের মুক্তিযুদ্ধ। রক্তক্ষয়ী এ যুদ্ধের মধ্য দিয়েই পূর্ব পাকিস্তান পরিণত হয় স্বাধীন ও সার্বভৌম রাষ্ট্র বাংলাদেশে। উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে বাঙালি জাতীয়তাবাদের উন্মেষ ঘটেছিল। আর স্বাধীন বাংলাদেশ রাষ্ট্র তারই চূড়ান্ত পরিণতি।"
        }
      ]
    },
    {
      "number": "6",
      "uddipok": "নিচের ছকটি লক্ষ করো এবং প্রশ্নগুলোর উত্তর দাওঃ বিভাগ পশ্চিম পাকিস্তান পূর্ব পাকিস্তান ১। স্থলবাহিনী ৯৫% ৫% ২। নৌবাহিনী (কারিগরি) ৮১% ১৯% ৩। নৌবাহিনী (অকারিগরি) ৯১% ৯% ৪। বিমান বাহিনীর বৈমানিক ৯১% ৯% ৫। সশস্ত্র বাহিনী (সংখ্যায়) ৫,০০,০০০ ২০,০০০",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "দুইজন বীরশ্রেষ্ঠের নাম হলো- ক্যাপ্টেন মহিউদ্দিন জাহাঙ্গীর, সিপাহি মোহাম্মদ মোস্তফা কামাল।"
        },
        {
          "label": "খ",
          "question": "",
          "explanation": "ভাষা আন্দোলনের প্রেক্ষিতে গড়ে ওঠা প্রথম সংগঠন হলো 'তমদ্দুন মজলিশ'। ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক আবুল কাশেম ও রসায়ন বিভাগের অধ্যাপক নুরুল হক ভূঁইয়া ১৯৪৭ সালের ১ সেপ্টেম্বর 'তমদ্দুন মজলিশ' গঠন করেন। এ সংগঠনের উদ্যোগে ১৯৪৭ সালের ১৫ সেপ্টেম্বর ভাষা আন্দোলনের প্রথম পুস্তিকা 'পাকিস্তানের রাষ্ট্রভাষা বাংলা না উর্দু' প্রকাশিত হয়। মূলত তমদ্দুন মজলিশই ছিল ভাষার দাবিতে গড়ে ওঠা প্রথম সংগঠন।"
        },
        {
          "label": "গ",
          "question": "",
          "explanation": "উদ্দীপকের ছকে পূর্ব পাকিস্তানের প্রতি সামরিক বৈষম্য দেখানো হয়েছে। এ বৈষম্যের পাশাপাশি পূর্ব পাকিস্তান অর্থনৈতিক, সামাজিক, রাজনৈতিক, প্রশাসনিক, সাংস্কৃতিক ও শিক্ষাক্ষেত্রেও প্রকট বৈষম্যছিল। ১৯৪৭ সালের ১৪ আগস্ট পাকিস্তান রাষ্ট্রের সূচনালগ্ন থেকেই পশ্চিম পাকিস্তানি শাসকগোষ্ঠী পূর্ব পাকিস্তানের প্রতি বৈষম্যমূলক নীতি অনুসরণ করে আসছিল। প্রশাসনিক ক্ষেত্রে পূর্ব পাকিস্তান ছিল বরাবরই বঞ্চনার শিকার। পাকিস্তানের বিভিন্ন মন্ত্রণালয়ের বেশিরভাগ কর্মকর্তা ছিল পশ্চিম পাকিস্তানের। এছাড়া কেন্দ্রীয় সরকারের দপ্তরেও পশ্চিম পাকিস্তানিদের সংখ্যাধিক্য ছিল।"
        },
        {
          "label": "ঘ",
          "question": "",
          "explanation": "উক্ত বৈষম্যগুলো অর্থাৎ পশ্চিম পাকিস্তান কর্তৃক পূর্ব পাকিস্তানিদের প্রতি করা বৈষম্য নিরসনের জন্য পূর্ব পাকিস্তান দীর্ঘ ২৩ বছর সংগ্রাম করে মুক্তিযুদ্ধের মাধ্যমে স্বাধীনতা এনেছিল। ১৯৪৭ সালে পাকিস্তান সষ্টির পর থেকেই পশ্চিম পাকিস্তানি শাসকরা প্রশাসনিক, রাজনৈতিক, সামরিক, অর্থনৈতিক, শিক্ষা ও সাংস্কৃতিক সবক্ষেত্রে পূর্ব পাকিস্তানের প্রতি বৈষম্য ও নিপীড়ণমূলক নীতি অনুসরণ করে 'এসব বৈষম্যের প্রতিবাদে পূর্ব পাকিস্তানে স্বাধিকার আন্দোলনের সূত্রপাত হয়। প্রথমেই পশ্চিম পাকিস্তানিরা বাংলার পরিবর্তে উর্দুকে রাষ্ট্রভাষা ঘোষণা দেওয়ায় পূর্ব পাকিস্তানিরা ১৯৫২ সালে ভাষার জন্য দুর্বার আন্দোলন শুরু করে এবং বাংলাকে রাষ্ট্রভাষা হিসেবে স্বীকৃতি আদায় করে নেয়। এটিই ছিল সাংস্কৃতিক বৈষম্য নিরসনে পূর্ব পাকিস্তানের নেওয়া প্রথম পদক্ষেপ। এরপরে ১৯৫৪ সালের নির্বাচনে জয়লাভ, ছয়দফা দাবিভিত্তিক আন্দোলন, উনসসত্তরের গণঅভুত্থান এবং ১৯৭০ সালের নির্বাচনের মাধ্যমে বাঙালি তাদের প্রতিবাদ বা বৈষম্য নিরসনের প্রচেষ্টা চালায়। সুতরাং বলা যায়, বৈষম্য নিরসনের জন্য পূর্ব পাকিস্তান দীর্ঘ ২৩ বছর সংগ্রাম করেছে। নানা আন্দোলন-সংগ্রাম এবং প্রতিবাদের মাধ্যমে শেষ পর্যন্ত ১৯৭১ সালে মহান মুক্তিযুদ্ধে জয়লাভ করে স্বাধীনতা অর্জন করেছে।"
        }
      ]
    },
    {
      "number": "7",
      "uddipok": "রিদিতা তার ভাইয়ের সাথে মহানগর নাটক থিয়েটারে নাটক দেখতে যায়। নাটকের কাহিনীতে দেখা যায়... গভীর রাতে ঘুমন্ত জনগণের ওপর দেশের সেনাবাহিনী আক্রমণ চালাচ্ছে, ঘরবাড়ি পুড়িয়ে দিচ্ছে, নির্বিচারে গুলি চালিয়ে হত্যা করছে। আর এগুলো সবই ছিল তাদের পরিকল্পিত নীল নকশার বাস্তবায়ন।",
      "tag": "SSNICM 25",
      "sub_questions": [
        {
          "label": "ক",
          "question": "সেপ্টেম্বর অন যশোর রোড- কবিতার রচয়িতা কে?",
          "explanation": "'সেপ্টেম্বর অন যশোর রোড' কবিতাটির রচয়িতা হলেন অ্যালেন গিন্সবার্গ।"
        },
        {
          "label": "খ",
          "question": "বাংলাদেশের মুক্তিযুদ্ধে নারীদের অবদান কী?",
          "explanation": "মুক্তিযুদ্ধে নারীদের ভূমিকা ছিল গৌরবোজ্জ্বল। যুদ্ধের নয় মাসে লক্ষ লক্ষ মা-বোন পাকবাহিনীর অত্যাচারের শিকার হন। বিরাট সংখ্যক নারী মুক্তিযোদ্ধাদের আশ্রয় ও খাবার দিয়ে, জীবনের ঝুঁকি নিয়ে অস্ত্র লুকিয়ে রেখে, সেবা দিয়ে নানাভাবে সহায়তা করেছেন। মুক্তিযুদ্ধে বীরত্বের স্বীকৃতিস্বরূপ দুজন নারী 'বীর প্রতীক' খেতাব অর্জন করেন। প্রত্যক্ষ যুদ্ধে নারীর অংশগ্রহণের দৃষ্টান্তও কম ছিল না।"
        },
        {
          "label": "গ",
          "question": "রিদিতার দেখা নাটকের সাথে তোমার পঠিত বইয়ের কোন ঘটনার প্রতিফলন দেখা যায়?",
          "explanation": "নিম্নের অনুরূপ: উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির ওপর পাক-হানাদার বাহিনী কর্তৃক গণহত্যার সাদৃশ্য বিদ্যমান। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নামাজ দেয় 'অপারেশন-সার্চলাইট'। ২৫ মার্চ রাতে রাও ফরমান আলীর নেতৃত্বে পুরনো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম অধ্যায় ৬। বাংলাদেশের স্বাধীনতা ঘোষণা ও মুক্তিযুদ্ধ নির্যাতন চালানো হয়। এছাড়া রাজারবাগ পুলিশ লাইনস, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লক্ষ বাঙালিকে হত্যা করে। উদ্দীপকে ইসরায়েলি সামরিক বাহিনী ফিলিস্তিনের গাজা উপত্যকায় হামলা চালিয়ে স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে হত্যা করে। ব্যবসা প্রতিষ্ঠান, ঘর-বাড়ি, পত্রিকা অফিস, স্কুল-কলেজ, পেট্রোল পাম্পসহ অনেক কিছু ধ্বংসস্তূপে পরিণত হয়। যা ১৯৭১ সালের ২৫ মার্চ রাতে পাকবাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "\"উক্ত ঘটনার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে\"-মতামত দাও।",
          "explanation": "নিম্নের অনুরূপ: \"উক্ত ঘটনা অর্থাৎ ২৫ মার্চের গণহত্যার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে\"- এ বক্তব্যের সাথে আমি একমত। ১৯৭১ সালের ২৫ মার্চ বিভিন্ন স্থানে পাকিস্তানি বাহিনী গণহত্যা, নির্যাতন, ধ্বংসযজ্ঞ চালায়। ২৬ মার্চ মেজর জিয়াউর রহমান বাংলাদেশের স্বাধীনতা ঘোষণা করেন। যার ফলে ২৬ মার্চ থেকেই সর্বাত্মক প্রতিরোধ শুরু হয়ে যায়। ২৫ মার্চের গণহত্যার সংবাদ পাওয়ার সাথে সাথে বিভিন্ন স্থানে কর্মরত ইপিআর, সেনাবাহিনী, পুলিশ, আনসার, স্বেচ্ছাসেবক বাহিনীর যুবক প্রতিরোধ গড়ে তোলে। কোনো রকম পূর্ব প্রস্তুতি ছাড়াই ছাত্র-জনতা স্বতঃস্ফূর্তভাবে পাকিস্তানি বাহিনীর বিরুদ্ধে রুখে দাঁড়ায়। ঢাকা সেনানিবাস থেকে পালিয়ে এসে বাঙালি সেনা কর্মকর্তা আনোয়ার হোসেন ৩৫০ জন ইপিয়ার-আনসার-ছাত্র-শ্রমিকের এক বাহিনীর নেতৃত্ব দিয়ে পাকিস্তান বাহিনীর বিরুদ্ধে লড়াই শুরু করেন। এতে প্রায় ১২৬ জন পাকিস্তানি সেনা নিহত হয়। এপ্রিল মাসের অধিকাংশ সময় এভাবেই বিভিন্ন সরকারি অস্ত্রাগার, রেলওয়ে পুলিশ ফাঁড়ি, ট্রেজারি প্রভৃতি স্থান হতে অস্ত্র সংগ্রহ করে প্রতিরোধ প্রস্তুতি নেয়া হয়। এক পর্যায়ে গঠিত হয় মুজিবনগর সরকার। যার মাধ্যমে প্রতিরোধ যুদ্ধ সুসংগঠিত রূপ লাভ করে। উপরের আলোচনার পরিপ্রেক্ষিতে বলা যায়, ২৫ মার্চের ঘটনার পরপরই দেশের বিভিন্ন স্থানে জনতার ব্যাপক প্রতিরোধ গড়ে ওঠে- উক্তিটি যথার্থ।"
        }
      ]
    },
    {
      "number": "8",
      "uddipok": "ক অঞ্চলের একটি রাজনৈতিক দল নির্বাচনে বিপুল ভোটে জয়লাভকরলেও কেন্দ্রীয় সরকার ক্ষমতা হস্তান্তর না করে ষড়যন্ত্র করতে থাকে। এতে জনগণের মধ্যে তীব্র অসন্তোষ সৃষ্টি হয় এবং কঠোর আন্দোলনের ডাক দেয়। ফলে কেন্দ্র ও প্রদেশের মধ্যে যুদ্ধের রূপ ধারণ করে। একপর্যায়ে 'ক' অঞ্চল স্বাধীনতা ঘোষণা করলে আপামর জনগণ তাতে স্বতঃস্ফূর্ত সমর্থন দিয়ে সক্রিয়ভাবে অংশগ্রহণ করে এবং ক অঞ্চল স্বাধীন হয়।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ছিলেন ইংল্যান্ডের জনপ্রিয় গায়ক এবং গিটারিস্ট।"
        },
        {
          "label": "খ",
          "question": "",
          "explanation": "১৯৫৪ সালের নির্বাচনে মুসলিম লীগকে পরাজিত করতে পূর্ব বাংলার পাঁচটি দল এক হয়ে একটি জোট গঠন করে যা 'যুক্তফ্রন্ট' নামে পরিচিত। যুক্তফ্রন্ট মূলত পাঁচটি বিরোধী রাজনৈতিক দলের সমন্বয়ে গঠিত হয়। যথা-১. মওলানা ভাসানীর নেতৃত্বাধীন আওয়ামী মুসলিম লীগ, ২. শেরে বাংলা এ.কে. ফজলুল হকের কৃষক-শ্রমিক পার্টি, ৩. মাওলানা আতাহার আলীর নেজামে ইসলাম পার্টি, ৪. হাজী দানেশের বামপন্থী গণতন্ত্রী দল এবং ৫. খিলাফত-ই-রাব্বানি। নির্বাচনে যুক্তফ্রন্টের নির্বাচনি প্রতীক ছিল নৌকা। ১৯৫৪ সালের ৮ মার্চ অনুষ্ঠিত এ নির্বাচনে মুসলিম লীগ শোচনীয়ভাবে পরাজিত হয় এবং যুক্তফ্রন্ট একচেটিয়াভাবে বিজয়ী হয়।"
        },
        {
          "label": "গ",
          "question": "",
          "explanation": "'ক' অঞ্চলের স্বাধীনতা আন্দোলনের সাথে আমার পাঠ্যবইয়ের ১৯৭১ সালের মুক্তিযুদ্ধের প্রেক্ষাপট এবং বাংলাদেশের স্বাধীন হওয়ার বিষয়টি পরিলক্ষিত হয়। ১৯৪৭ সালে পাকিস্তান রাষ্ট্রের জন্মের পর থেকেই পশ্চিম পাকিস্তানিরা পূর্ব পাকিস্তানিদের ওপর বৈষম্যমূলক আচরণ চালাতে থাকে। বাঙালিরা বিভিন্নভাবে এর প্রতিবাদ জানায়। ১৯৫২ সালের ভাষা আন্দোলন, ১৯৬৬ সালের ৬ দফা আন্দোলন, ১৯৬৯ এর গণঅভ্যুত্থান এবং এরই ধারাবাহিকতায় ১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পশ্চিম পাকিস্তানি সরকার ক্ষমতা হস্তান্তর না করে ষড়যন্ত্র করতে থাকে। পাশাপাশি বিভিন্ন বৈষম্যমূলক আচরণের ফলে পূর্ব পাকিস্তানের জনগণের মনে তীব্র অসন্তোষ সৃষ্টি হয়। যার ফলশ্রুতিতে ১৯৭১ সালে পূর্ব পাকিস্তান স্বাধীনতা ঘোষণা দিলে শুরু হয় মুক্তিযুদ্ধ। সর্বস্তরের জনগণ স্বতঃস্ফূর্তভাবে মুক্তিযুদ্ধে অংশগ্রহণ করে এবং দীর্ঘ ৯ মাস রক্তক্ষয়ী সংঘর্ষের মাধ্যমে বাঙালিরা বিজয় অর্জন করে। বিশ্বের বুকে স্বাধীন, সার্বভৌম বাংলাদেশের জন্ম হয়। উদ্দীপকে দেখা যায়, ক অঞ্চলের একটি রাজনৈতিক দল নির্বাচনে বিপুল ভোটে জয়লাভ করলেও কেন্দ্রীয় সরকার ক্ষমতা হস্তান্তর না করে ষড়যন্ত্র করতে থাকে। এতে জনগণের মধ্যে তীব্র অসন্তোষের সৃষ্টি হয় এবং তারা স্বাধীনতা ঘোষণা করে। আপামর জনগণ তাতে স্বতঃস্ফূর্ত সমর্থন দিয়ে ক অঞ্চল স্বাধীন করে। যা ১৯৭১ সালে সংঘটিত পশ্চিম পাকিস্তান ও পূর্ব পাকিস্তানের মধ্যকার মুক্তিযুদ্ধকেই নির্দেশ করে।"
        },
        {
          "label": "ঘ",
          "question": "",
          "explanation": "'স্বাধীনতাকামী জনগণের সহযোগিতা ছাড়া স্বাধীনতা অর্জন সম্ভব নয়-'মন্তব্যটি যথার্থ। ১৯৭০ সালের সাধারণ নির্বাচনে নিরঙ্কুশ সংখ্যাগরিষ্ঠতা অর্জন করলেও পশ্চিম পাকিস্তানিরা বাঙালিদের কাছে ক্ষমতা হস্তান্তর করে না। উপরন্ত ১৯৭১ সালের ২৫ মার্চ পাকিস্তানি হানাদার বাহিনী এদেশে নৃশংস হত্যাকাণ্ড শুরু করে। ফলে বাঙালিরা জাতীয়তাবাদী চেতনায় উজ্জীবিত হয়ে দেশকে শত্রুমুক্ত করতে মুক্তিযুদ্ধে বঝাঁপিয়ে পড়ে। এদেশের কৃষক, শ্রমিক, ছাত্র-শিক্ষক, শিল্পী-সাহিত্যিক-বুদ্ধিজীবী, নারী, শিশুসহ সর্বস্তরের মানুষ এ যুদ্ধে অংশগ্রহণ করে। মুক্তিযুদ্ধের মূল নিয়ামক শক্তি ছিল জনগণ। যুদ্ধে মানুষকে উদ্বুদ্ধ করার ক্ষেত্রে শিল্পী-সাহিত্যিক-বুদ্ধিজীবী, বিভিন্ন সংস্কৃতিকর্মীর অবদান ছিল প্রশংসনীয়। এমনকি অনেকে নিজের ও পরিবারের সদস্যদের জীবনের ঝুঁকি নিয়েও নানাভাবে মুক্তিযোদ্ধাদের অনুপ্রাণিত করেছেন। পত্র-পত্রিকায় লেখা, স্বাধীন বাংলা বেতার কেন্দ্রে খবর পাঠ, দেশাত্মবোধক গান, মুক্তিযুদ্ধভিত্তিক গান, কবিতা পাঠ, নাটক, কথিকা, এম আর আখতার মুকুলের অত্যন্ত জনপ্রিয় অনুষ্ঠান 'চরমপত্র' এবং 'জল্লাদের দরবার' ইত্যাদি অনুষ্ঠান মুক্তিযোদ্ধাদের মানসিক ও নৈতিক বল। যুগিয়েছে। যুদ্ধে অগণিত বুদ্ধিজীবীদের হত্যা করেছে পাকিস্তানি বাহিনী। ছাত্র-ছাত্রী, কৃষক, প্রবাসী বাঙালি, নারীসহ সর্বস্তরের জনসাধারণ প্রত্যক্ষ ও পরোক্ষভাবে যুদ্ধে অবদান রেখেছেন। সাধারণ মানুষ মুক্তিযোদ্ধাদের আশ্রয়, খাবার, সেবা ভূ নানা তথ্য দিয়ে সর্বাত্মক সহায়তা করেছেন। উদ্দীপকে দেখা যায়, ক অঞ্চলের জনগণ কেন্দ্রীয় সরকারের প্রতি তীব্র। অসন্তোষের জেরে স্বাধীনতা ঘোষণা করে এবং আপামর জনগণ তাকে স্বতঃস্ফূর্ত সমর্থন দিয়ে সক্রিয়ভাবে অংশগ্রহণ করে এবং স্বাধীনতা অর্জন করে। জনগণের এরূপ স্বাধীনতাকামী মনোভাবই তাদেরকে শত্রুর বিরুদ্ধে লড়তে সাহস জোগায়। তাদের সহযোগিতাতেই স্বাধীনতা অর্জন সম্ভব হয়। বাংলাদেশের মুক্তিযুদ্ধেও সর্বস্তরের স্বাধীনতাকামী জনগণ সহযোগিতা করে স্বাধীনতা অর্জনকে ত্বরান্বিত করে। সুতরাং বলা যায়, স্বাধীনতাকামী জনগণের সহযোগিতা ছাড়া স্বাধীনতা অর্জন সম্ভব নয় ।।"
        }
      ]
    },
    {
      "number": "9",
      "uddipok": "রহিম আর ফাহিম দুজনে বিভিন্ন জাতীয় ইস্যু নিয়ে আলোচনা করছিল। আলোচনার একপর্যায়ে ফাহিম বলে উঠে, যে একটি দেশের জনমৃত গঠনে সবচেয়ে শক্তিশালী উপাদান হচ্ছে প্রচারমাধ্যম। যেকেনো আন্দোলনে জনগণের সমর্থন আদায়ে সক্ষম। এই প্রচার মাধ্যমেই পৃথিবীর বিভিন্ন দেশের গণষত্যা ও শরণার্থী সমস্যাসহ বিভিন্ন বিষয় উপস্থাপন করে বিশ্বজনমত গড়ে তুলতে সক্ষম হয়।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "ড. শামসুজ্জোহা ছিলেন রাজশাহী বিশ্ববিদ্যালয়ের রসায়ন বিভাগের অধ্যাপক।"
        },
        {
          "label": "খ",
          "question": "",
          "explanation": "১৯৬৯ সালের গণঅভ্যুথানে বিক্ষোভ মিছিল চলাকালে পুলিশের গুলিতে ছাত্রনেতা আসাদ শহিদ হন। ১৯৬৯ সালে আইয়ুববিরোধী আন্দোলন প্রবণ গণআন্দোলনে রূপ নেয়। ডাকসুর আহ্বানে ১৪ই জানুয়ারি সমগ্র পাকিস্তানে হরতাল পালিত হয়। ১৮ই জানুয়ারি পুলিশি নির্যাতনের প্রতিবাদে ছাত্র সংগ্রাম পরিষদ ধর্মঘট পালন করে। ধর্মঘট চলাকালে পুলিশের সাথে ছাত্রদের ব্যাপক সংঘর্ষ হয়। ২০ জানুয়ারি নির্যাতনের প্রতিবাদে ছাত্ররা পূর্ব পাকিস্তানে হরতাল পালনকালে ঢাকা মেডিকেল কলেজের সামনে পুলিশ গুলি চালায়। পুলিশের গুলিতে শহিদ হন ছাত্রনেতা আসাদুজ্জামান আসাদ।"
        },
        {
          "label": "গ",
          "question": "",
          "explanation": "উদ্দীপকটি আমার পাঠ্যবইয়ের মুক্তিযুদ্ধে প্রচার মাধ্যমগুলোর ভূমিকার ওপর গুরুত্ব আরোপ করেছে। বাংলাদেশের স্বাধীনতাযুদ্ধে প্রচার মাধ্যম খুব গুরুত্বপূর্ণ ভূমিকা। রেখেছিল। চট্টগ্রামের কালুরঘাটের 'স্বাধীন বাংলা বেতার কেন্দ্র' থেকে মুক্তিযুদ্ধের সকল খবরাখবর বহির্বিশ্বে প্রচার করা হয়। সংবাদপত্র ও সংগীতের মাধ্যমে বাঙালি মুক্তিসেনাদের স্বাধীনতার স্বপ্ন দেখানো হয়। দেশাত্মবোধক গান সম্প্রচার করে মুক্তিযোদ্ধাদের সাহস জুগিয়ে বিজয়ের পথ সুগম করা হয়। এ সময় 'বিবিসি' ও 'আকাশবাণী কলকাতা' থেকে মুক্তিযুদ্ধের খবরাখবর বহির্বিশ্বে সম্প্রচার হতো। পাশাপাশি পত্রপত্রিকার মাধ্যমে বাংলাদেশের পক্ষে সমর্থন আদায়ের চেষ্টা চালানো হয়। প্রচারমাধ্যমগুলোর এসব ভূমিকা বাংলাদেশের মুক্তিযুদ্ধে বিজয় অর্জনকে অনেকটা নিশ্চিত করেছিল। উদ্দীপকে বলা হয়েছে, যেকোনো আন্দোলনে জনমত গঠন ও বিশ্বজনমত গড়ে তোলার ক্ষেত্রে সবচেয়ে শক্তিশালী উপাদান হচ্ছে প্রচারমাধ্যম। উপরের আলোচনায় দেখা যায়, বর্হিবিশ্বে বাংলাদেশের পক্ষে সমর্থন আদায় এবং বিশ্বজনমত গঠনে প্রচার মাধ্যমগুলো গুরুত্বপূর্ণ অবদান রেখেছিল। তাই বলা যায়, উদ্দীপকে পাঠ্যবইয়ে আলোচিত মুক্তিযুদ্ধে প্রচার মাধ্যমগুলোর ভূমিকার ওপর গুরুত্ব আরোপ করেছে।"
        },
        {
          "label": "ঘ",
          "question": "",
          "explanation": "স্বাধীনতা অর্জনে স্বাধীনতাকামী জনগণের পাশাপাশি প্রচার মাধ্যমগুলোর ভূমিকাও গুরুত্বপূর্ণ। ১৯৭১ সালের ২৫শে মার্চ পাকিস্তানি হানাদার বাহিনী এদেশে নৃশংস হত্যাকাণ্ড শুরু করলে বাঙালিরা জাতীয়তাবাদী চেতনায় উজ্জীবিত হয়ে দেশকে শত্রুমুক্ত করতে মুক্তিযুদ্ধে ঝাঁপিয়ে পড়ে। এদেশের কৃষক, শ্রমিক, ছাত্র-শিক্ষক, শিল্পী-সাহিত্যিক-বুদ্ধিজীবী, নারীসহ সর্বস্তরের মানুষ এ যুদ্ধে অংশগ্রহণ করে। এসব স্বাধীনতাকামী জনগণের স্বতঃস্ফূর্ত অংশগ্রহণ বাংলাদেশের স্বাধীনতা অর্জনকে ত্বরান্বিত করেছিল। স্বাধীনতা অর্জনে জনগণের পাশাপাশি প্রচার মাধ্যমগুলোর ভূমিকাও অপরিসীম। প্রচার মাধ্যমগুলোর মাধ্যমেই ১৯৭১ সালের মুক্তিযুদ্ধের খবরাখবর দেশের বিভিন্ন প্রান্তে এবং বহির্বিশ্বে ছড়িয়ে পড়ে। স্বাধীন বাংলা বেতার কেন্দ্র একদম শুরু থেকে শেষ পর্যন্ত যুদ্ধক্ষেত্রে মুক্তিযোদ্ধাদের অবিরাম উৎসাহ জোগাতে সহায়তা করে গেছে। এ বেতারকেন্দ্র থেকে প্রচারিত অনুষ্ঠানগুলোর মধ্যে ছিল অগ্নিশিখা, রক্তস্বাক্ষর, বজ্রকন্ঠ, চরমপত্র ইত্যাদি। মুক্তিযুদ্ধের সময় চরমপত্র ছিল সবচাইতে জনপ্রিয় অনুষ্ঠান। এ ছাড়া প্রকাশিত ছোট ছোট পত্রিকা দ্বারা রণাঙ্গনের যুদ্ধের বিবরণ, মুক্তিযোদ্ধাদের সাহসিকতা, শরণার্থী শিবিরের অবস্থা, বাংলাদেশের স্বীকৃতির জন্য বিশ্ববাসীর কাছে আহ্বান, পাকিস্তানি বাহিনীর গণহত্যার খবর প্রভৃতি গুরুত্বপূর্ণ বিষয় প্রকাশিত হতো। এ সময় 'বিবিসি' ও 'আকাশবাণী কলকাতা' থেকে মুক্তিযুদ্ধের খবরাখবর বহির্বিশ্বে সম্প্রচার করে বিশ্বজনমত গঠনে গুরুত্বপূর্ণ ভূমিকা রাখে। প্রচার মাধ্যমগুলোর এসব ভূমিকা বাংলাদেশের স্বাধীনতা অর্জনকে ত্বরান্বিত করেছিল। পরিশেষে বলা যায়, স্বাধীনতা অর্জনে স্বাধীনতাকামী জনগণের পাশাপাশি প্রচার মাধ্যমগুলোর গুরুত্বপূর্ণ ভূমিকা রেখেছিল।"
        }
      ]
    },
    {
      "number": "10",
      "uddipok": "'ক' একটি আন্তর্জাতিক সংস্থা। এই সংস্থাটি যুদ্ধবিধ্বস্ত বিভিন্ন দেশের কার্যক্রম পরিচালনা ও পুনর্গঠন ও শরণার্থী সমস্যাসহ আরও নানা বিষয় নিয়ে কাজ করে। তবে সংস্থাটি তার পাঁচটি ক্ষমতা সম্পন্ন বৃহৎ শক্তিধর রাষ্ট্রের সিদ্ধান্তের বাইরে নিজস্ব কোন উদ্যোগ বা সিদ্ধান্ত নিতে ব্যর্থ হন।",
      "tag": "SSNICM 25",
      "sub_questions": [
        {
          "label": "ক",
          "question": "",
          "explanation": "কনসার্ট ফর বাংলাদেশ অনুষ্ঠিত হয় নিউইয়র্কের ম্যাডিসন স্কয়ারে।"
        },
        {
          "label": "খ",
          "question": "",
          "explanation": "১৪ ডিসেম্বর শহিদ বুদ্ধিজীবী দিবস হিসেবে স্মরণীয়। ১৯৭১ সালের ১৪ ডিসেম্বর পাকিস্তানি বাহিনী বেশকিছু সংখ্যক খ্যাতিমান বুদ্ধিজীবীদের অপহরণ করে নির্মম অত্যাচারের পর হত্যা করে। এর উদ্দেশ্য ছিল স্বাধীন বাংলাদেশকে শুরুতেই মেধাশূন্য করে ফেলা, যাতে বিশ্বের বুকে বাংলাদেশ মাথা উঁচু করে দাঁড়াতে না পারে। জাতির এই সূর্যসন্তানদের শ্রদ্ধাভরে স্মরণের জন্য ১৪ ডিসেম্বরকে শহিদ বুদ্ধিজীবী দিবস হিসেবে ঘোষণা করা হয়।"
        },
        {
          "label": "গ",
          "question": "",
          "explanation": "উদ্দীপকের 'ক' প্রতিষ্ঠানটি জাতিসংঘের প্রতিনিধিত্ব করছে। বিশ্বশান্তি ও নিরাপত্তা রক্ষা করার উদ্দেশ্য ও লক্ষ্য নিয়ে জাতিসংঘের সূচনা হলেও বাংলাদেশের মুক্তিযুদ্ধে জাতিসংঘের ভূমিকা ছিল হতাশাজনক। বাংলাদেশের নির্বাচিত জনপ্রতিনিধিদের হাতে ক্ষমতা না দিয়ে সামরিক শাসক ইয়াহিয়া খান যখন বাঙালি নিধনে তৎপর, তখন জাতিসংঘ নীরব দর্শকের ভূমিকা পালন করে। নারকীয় হত্যাযজ্ঞ, মৌলিক মানবাধিকার লঙ্ঘনের বিরুদ্ধে জাতিসংঘ কোনো কার্যকর ব্যবস্থা গ্রহণ করতে পারেনি। এ সময় পাকিস্তান বাহিনী যে নারকীয় হত্যাযজ্ঞ চালায় তার হাত থেকে রক্ষা পেতে যে সব জনগণ ভারতে আশ্রয় নিয়েছিল তাদের ব্যাপারে জাতিসংঘ নিরব ছিল। প্রকৃতপক্ষে 'ভেটো' ক্ষমতাসম্পন্ন পাঁচটি বৃহৎ শক্তিধর রাষ্ট্রের বাইরে জাতিসংঘের নিজস্ব উদ্যোগে কোনো ব্যবস্থা গ্রহণ করার ক্ষমতা ছিল সীমিত। উদ্দীপকে দেখা যায়, 'ক' আন্তর্জাতিক সংস্কৃতি যুদ্ধবিধ্বস্ত বিভিন্ন দেশের কার্যক্রমে পরিচালনা, পুনর্গঠন ও শরণার্থী সমস্যা নিয়ে কাজ করে। তবে তার ৫টি ক্ষমতা সম্পন্ন বৃহৎ শক্তিধর রাষ্ট্রের সিদ্ধান্তের বাইরে নিজস্ব কোনো উদ্যোগ নিতে ব্যর্থ হয়। অর্থাৎ 'ক' সংস্থাটি হলো জাতিসংঘ। উপরের আলোচনার প্রেক্ষিতে বলা যায়, মুক্তিযুদ্ধে মানবিক কার্যক্রম পরিচালনায় জাতিসংঘ কাঙ্ক্ষিত কার্যকর ভূমিকা রাখতে পারে নি।"
        },
        {
          "label": "ঘ",
          "question": "",
          "explanation": "বাংলাদেশের মুক্তিযুদ্ধে ভেটো ক্ষমতাধারী রাষ্ট্রগুলোর স্বার্থ ছিল প্রধানত রাজনৈতিক, সামরিক ও আঞ্চলিক নিরাপত্তার প্রশ্নে। এই রাষ্ট্রগুলো মূলত নিজেদের ভূ-রাজনৈতিক ও কৌশলগত স্বার্থ রক্ষা করতে চেয়েছিল। বাংলাদেশের মুক্তিযুদ্ধের বিরুদ্ধে ভেটো ক্ষমতা সম্পন্ন প্রধান রাষ্ট্র ছিল যুক্তরাষ্ট্র ও চীন। পাকিস্তানের স্নায়ুযুদ্ধের মঞ্চে একটি মিত্র হিসেবে বিবেচনা করত যুক্তরাষ্ট্র। পাকিস্তানের সঙ্গে তাদের সামরিক ও অর্থনৈতিক স্বার্থ ছিল। ফলে তারা মুক্তিযুদ্ধে পাকিস্তানকে সমর্থন করে। আর চীন পাকিস্তানকে তাদের এশীয় মিত্র হিসেবে মনে করত এবং ভারতকে তাদের প্রতিদ্বন্দ্বী মনে করত। তাই চীন চেয়েছিল পাকিস্তানকে সহযোগী হিসেবে ধরে রাখতে এবং ভারতের বিরুদ্ধে সমর্থন বজায় রাখতে। অর্থাৎ চীনের স্বার্থ ছিল তার আঞ্চলিক প্রভাব ও ভারতের প্রতি প্রতিদ্বন্দ্বীতা বজায় রাখা। ভেটো ক্ষমতাসম্পন্ন রাষ্ট্র সোভিয়েত ইউনিয়ন বাংলাদেশের মুক্তিযুদ্ধে সমর্থন প্রদান করেছিল। সোভিয়েত ইউনিয়ন চাইতো ভারতীয় উপমহাদেশে তার প্রভাব বৃদ্ধি করতে এবং আমেরিকার প্রভাব কমাতে। তাই বাংলাদেশের মুক্তিযুদ্ধে সমর্থন দিয়ে ভারতকে পাশে রেখে সোভিয়েত ইউনিয়ন তার কৌশলগত অবস্থান শক্তিশালী করতে চেয়েছিল। ভেটো ক্ষমতা সম্পন্ন অন্য দুই রাষ্ট্র যুক্তরাজ্য ও ফ্রান্সের স্বার্থ ছিল তাদের নিজস্ব আন্তর্জাতিক কৌশল, অর্থনৈতিক ও রাজনৈতিক সম্পর্ক বজায় রাখা। পরিশেষে বলা যায়, জাতিসংঘের ভেটো ক্ষমতাধারী রাষ্ট্রগুলো নিজেদের রাজনৈতিক ও আঞ্চলিক স্বার্থ অনুযায়ী বাংলাদেশের মুক্তিযুদ্ধের প্রতি বিভিন্ন অবস্থান গ্রহণ করেছিল। যা আন্তর্জাতিক রাজনীতিতে একটি গুরুত্বপূর্ণ প্রভাব ফেলেছিল।"
        }
      ]
    },
    {
      "number": "11",
      "uddipok": "সামরিক শাসক গণতান্ত্রিক শাসনব্যবস্থা পুনঃপ্রতিষ্ঠার জন্য দেশে সাধারণ নির্বাচনের আয়োজন করেন। নির্বাচনে তার পছন্দের দলটি সংখ্যাগরিষ্ঠ আসনে জয়লাভ করতে ব্যর্থ হয়। অন্যদিকে অপর দলটি বিপুল ভোটে জয়লাভ করে প্রাদেশিক ও জাতীয় আইন পরিষদে নিরঙ্কুশ সংখ্যাগরিষ্ঠতা লাভ করে। ফলে উক্ত সামরিক শাসক নির্বাচিত জনপ্রতিনিধিদের কাছে নিয়মতান্ত্রিক উপায়ে ক্ষমতা হস্তান্তরে গড়িমসি শুরু করেন এবং বিভিন্ন ধরনের ষড়যন্ত্রের নীলনকশা করতে থাকেন। একপর্যায়ে অধিকার বঞ্চিত হয়ে বিজয়ী দলের নেতা স্বাধীনতার ডাক দেন।",
      "tag": "SSNICM 25",
      "sub_questions": [
        {
          "label": "ক",
          "question": "ঐতিহাসিক রেসকোর্স ময়দান'-এর বর্তমান নাম কী?",
          "explanation": "ঐতিহাসিক রেসকোর্স ময়দান'-এর বর্তমান নাম সোহরাওয়ার্দী উদ্যান।"
        },
        {
          "label": "খ",
          "question": "ঊনসত্তরের গণঅভ্যুত্থান কী? ব্যাখ্যা কর।",
          "explanation": "স্বাধীন-বাংলাদেশের-অভ্যুদয়ের-ইতিহাসে ঊনসত্তরের গণঅভ্যুত্থান একটি বড় ভূমিকা পালন করে। স্বৈরাচারী শাসকের পতন, গণতন্ত্র প্রতিষ্ঠা, সামরিক-বেসামরিক আমলাদের কর্তৃত্বের অবসান, জনগণের রাজনৈতিক অধিকার প্রতিষ্ঠার জন্য ১৯৬৯ সালে পূর্ব বাংলার ছাত্র-জনতা ছয় দফা ও এগার দফার ভিত্তিতে যে দুর্বার গণআন্দোলন গড়ে তোলে এবং সামরিক শাসক আইয়ুব শাহীর পতন ঘটায় ইতিহাসে তাই ১৯৬৯ সালের গণঅভ্যুত্থান হিসেবে পরিচিতি পেয়েছে।"
        },
        {
          "label": "গ",
          "question": "উদ্দীপকে বর্ণিত নির্বাচনের সাথে তোমার পাঠ্যবইয়ের কোন নির্বাচনের মিল রয়েছে। ব্যাখ্যা কর।",
          "explanation": "উদ্দীপকে বর্ণিত নির্বাচনের সাথে পাঠ্যবই এ বর্ণিত সত্তর এর নির্বাচনের মিল রয়েছে। নিচে বর্ণনা করা হলোঃ  উদ্দীপকে সামরিক শাসক গণতান্ত্রিক শাসনব্যবস্থা পুনঃপ্রতিষ্ঠার জন্য দেশে সাধারণ নির্বাচনের আয়োজন করেন। নির্বাচনে তার পছন্দের দলটি সংখ্যাগরিষ্ঠ আসনে জয়লাভ করতে ব্যর্থ হয়। অন্যদিকে অপর দলটি বিপুল ভোটে জয়লাভ করে প্রাদেশিক ও জাতীয় আইন পরিষদে নিরঙ্কুশ সংখ্যাগরিষ্ঠতা লাভ করে। ফলে উক্ত সামরিক শাসক নির্বাচিত জনপ্রতিনিধিদের কাছে নিয়মতান্ত্রিক উপায়ে ক্ষমতা হস্তান্তরে গড়িমসি শুরু করেন এবং বিভিন্ন ধরনের ষড়যন্ত্রের নীলনকশা করতে থাকেন। একপর্যায়ে অধিকার বঞ্চিত হয়ে বিজয়ী দলের নেতা স্বাধীনতার ডাক দেন। উদ্দীপকের মতো সত্তরের সাধারণ নির্বাচন ছিল বাঙালির প্রাণের জোয়ার। এই জোয়ারের প্রবল ঢেউয়ে সাধারণ মানুষকে মাতিয়ে তোলেন বঙ্গবন্ধু শেখ মুজিবুর রহমান। নিঃসন্দেহে বলা যায় স্বাধীন বাংলাদেশের স্বপ্নে বিভোর বাঙালির সামনে দরজা খুলে যায়। প্রতি পদক্ষেপের হিসাবে উঠে আসে স্বাধীনতার সূর্য। আওয়ামী লীগের বিপুল সংখ্যাগরিষ্ঠতা থাকা সত্ত্বেও পাকিস্তানি সামরিক শাসকগোষ্ঠী ক্ষমতা হস্তান্তরে টালবাহানা শুরু করে দেয়।  সুতরাং বলা যায় যে, উদ্দীপকে বর্ণিত নির্বাচনের সাথে পাঠ্যবই এ বর্ণিত সত্তর এর নির্বাচনের মিল রয়েছে।"
        },
        {
          "label": "ঘ",
          "question": "“একটি স্বাধীন সার্বভৌম রাষ্ট্র গড়ে ওঠার পিছনে উক্ত নির্বাচনের গুরুত্ব ও প্রভাব ছিল সুদূরপ্রসারী”- তোমার পাঠ্যবইয়ের আলোকে বিজয়টি বিশ্লেষণ কর ।",
          "explanation": "“একটি স্বাধীন সার্বভৌম রাষ্ট্র গড়ে ওঠার পিছনে উক্ত নির্বাচনের গুরুত্ব ও প্রভাব ছিল সুদূরপ্রসারী”- কথাটি যথার্থ। নিচে পাঠ্যবইয়ের আলোকে বিজয়টি বিশ্লেষণ করা হলো: ১৯৭০ সালের প্রথম জাতীয় নির্বাচন ঘিরে পুরো পাকিস্তানেই ছিল উত্সবের আমেজ। সরকার বেতার ও টেলিভিশনে জাতীয় নেতাদের প্রাক-নির্বাচনী ভাষণ সম্প্রচারের ব্যবস্থা করে। বাংলার অবিসংবাদিত নেতা শেখ মুজিবুর রহমান এ সুযোগ গ্রহণ করেন, যাতে তিনি আনুষ্ঠানিকভাবে উপস্থাপন করেন তার নির্বাচনী ইশতেহার। আওয়ামী লীগ সভাপতি শেখ মুজিবুর রহমানের রেকর্ডকৃত ভাষণটি সম্প্রচার করা হয় ১৯৭০ সালের ২৮ অক্টোবর। পুরো ইশতেহার ঘোষণার সময় প্রতিটি প্রতিশ্রুতির ক্ষেত্রে প্রেক্ষাপট তুলে ধরেন আওয়ামী লীগের সভাপতি। তিরি উল্লেখ করেন, আগে অনেকেই উল্লেখ করেছেন, ছয় দফার কারণে বা অন্য কোনো কারণে ইসলাম বিপন্ন। এ ধরনের অপপ্রচারের বিরুদ্ধে সোচ্চার থাকতেও আহ্বান জানান শেখ মুজিবুর রহমান।   পর্যালোচনা করে দেখা যায়, আগামী দিনের রাষ্ট্রনায়ক একজন শেখ মুজিবুর রহমান অত্যন্ত দূরদর্শী দৃষ্টিতে জনগণের সামনে একটি যথাযথ নির্বাচনী ইশতেহার তুলে ধরেছেন। যাতে ছিল একটি আধুনিক, অগ্রগামী ও স্বানির্ভর রাষ্ট্রের রূপরেখা। ঐতিহাসিক প্রেক্ষাপটে যা ছিল অনন্য। পরিশেষে বলা যায় যে, একটি স্বাধীন সার্বভৌম রাষ্ট্র গড়ে ওঠার পিছনে উক্ত নির্বাচনের গুরুত্ব ও প্রভাব ছিল সুদূরপ্রসারী।"
        }
      ]
    }
  ]
}