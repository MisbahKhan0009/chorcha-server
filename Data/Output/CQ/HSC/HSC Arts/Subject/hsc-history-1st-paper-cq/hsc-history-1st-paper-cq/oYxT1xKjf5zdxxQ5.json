{
  "title": "ভিকারুননিসা কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "‘ক’ অঞ্চলটি ‘খ’ বহিশক্তির সঙ্গে একটি যুদ্ধে পরাজয়ের পরে ‘খ’ এর নিয়ন্ত্রণে চলে যায়। ‘ক’ অঞ্চলে ‘খ’ একটি অভিনব শাসন পদ্ধতি প্রবর্তন করে। অর্থনৈতিকভাবে লাভবান হওয়ার জন্য সমস্ত ট্যাক্স আদায়ের ক্ষমতা ‘খ’ নিজেদের হাতে রাখে এবং প্রশাসনিক কার্যক্রম পরিচালনার দায়িত্ব ‘ক’ অঞ্চলের প্রতিনিধিদের হাতে অর্পণ করে। ফলে অর্থনৈতিক ও প্রশাসনিক ক্ষেত্রে চরম বিশৃঙ্খলা দেখা দেয় এবং এক পর্যায়ে এলাকায় চরম দুর্ভিক্ষের প্রাদুর্ভাব হয়।",
      "tag": "VNSC 25",
      "sub_questions": [
        {
          "label": "ক",
          "question": "ন্যাশনাল মোহামেডান অ্যাসোসিয়েশন কে প্রতিষ্ঠা করেন?",
          "explanation": "ন্যাশনাল মোহামেডান অ্যাসোসিয়েশনের প্রতিষ্ঠা করেন সৈয়দ আমীর আলী।"
        },
        {
          "label": "খ",
          "question": "কোম্পানির সাথে নবাব সিরাজউদ্দৌলার বিরোধের কারণ সংক্ষেপে লেখ।",
          "explanation": "বিভিন্ন কারণে কোম্পানির সাথে নবাব সিরাজউদ্দৌলার বিরোধ দেখা দেয়। সিরাজউদ্দৌলা যখন মসনদে আরোহন করেন তখন প্রথা অনুযায়ী ইউরোপীয় বণিকরা তাকে অভিনন্দন জানালেও ইংরেজরা তা করেনি, যার ফলে নবাব অসম্মান বোধ করেন। এছাড়াও তারা নবাবের অনুমতি ছাড়া এই কলকাতায় দুর্গ নির্মাণ করে। পাশাপাশি নবাবের বাণিজ্য শর্ত মোতাবেক চলতে অপরাগতা দেখায়। তাই কোম্পানির সাথে নবাব সিরাজউদ্দৌলার বিরোধ দেখা দেয়।"
        },
        {
          "label": "গ",
          "question": "উদ্দীপকে বর্ণিত ঘটনার সাথে তোমার পাঠ্য বইয়ের সাদৃশ্যপূর্ণ ঘটনা ব্যাখ্যা কর।",
          "explanation": "উদ্দীপকে বর্ণিত ঘটনা হচ্ছে দ্বৈত শাসনব্যবস্থা। নিম্নে তা পাঠ্য বইয়ের আলোকে ব্যাখ্যা করা হলো : নবাব সিরাজউদ্দৌলার পতনের পর ইংরেজরা বাংলায় দ্বৈত শাসনের প্রচলন করে। এই শাসন পদ্ধতিতে বিচার ও প্রশাসনিক শাসনভার নবাবের হাতে থাকলেও রাজস্ব সংগ্রহ ও দেশরক্ষার দায়িত্ব কোম্পানির হাতে থাকে। এর ফলে ইংরেজরা দায়িত্বহীনভাবে ক্ষমতা পেয়ে যায়। তবে সেই সাথে রবার্ট ক্লাইভের আরো বিশেষ কিছু উদ্দেশ্য ছিল। প্রথমত দেশীয় শাসকদের বিরুদ্ধে জনগণকে ক্ষেপিয়ে তোলা আর দ্বিতীয়ত কোম্পানির শাসনের প্রতি মানুষের আগ্রহ সৃষ্টি করা। এই ধরনের শাসনব্যবস্থার ফলে আইন-শৃঙ্খলার অবনতির পাশাপাশি শোষণের মাত্রা বেড়ে যাওয়ার কারণে জনগণের অর্থনৈতিক দুর্দশা চরম পর্যায়ে পৌঁছে যায়। যার ফলে নেমে আসে ভয়াবহ দুর্ভিক্ষ যা ছিয়াত্তরের মন্বন্তর নামে পরিচিত।  উদ্দীপকেও দেখা যায়, খ অঞ্চল দ্বৈতশাসন ব্যবস্থা চালু করে যেখানে খ অঞ্চলের হাতে কর আদায়ের ক্ষমতা থাকে। এতে করে অর্থনৈতিক ও প্রশাসনিক ক্ষেত্রে চরম বিশৃঙ্খলা দেখা দেয় এবং এক পর্যায়ে এলাকায় চরম দুর্ভিক্ষের প্রাদুর্ভাব হয় ।  তাই বলা যায়, উদ্দীপকে বর্ণিত ঘটনা হচ্ছে দ্বৈত শাসনব্যবস্থা।"
        },
        {
          "label": "ঘ",
          "question": "আর্থসামাজিক ক্ষেত্রে উক্ত ঘটনার নেতিবাচক প্রভাব আলোচনা কর।",
          "explanation": "নিম্নে আর্থসামাজিক ক্ষেত্রে উক্ত ঘটনা তথা দ্বৈতশাসনের নেতিবাচক প্রভাব আলোচনা করা হলো: আর্থসামাজিক ক্ষেত্রে দ্বৈতশাসনের সকল প্রভাব ই হচ্ছে নেতিবাচক। দ্বৈত শাসনের ফলে নবাব একজন ক্ষমতাহীন দায়িত্বপ্রাপ্ত ব্যক্তি এবং কোম্পানি ছিল দায়িত্বহীন ক্ষমতাধর। যার ফলে প্রশাসনিক ক্ষেত্রে চরম বিশৃঙ্খলা বিরাজ করে। এর ফলে গ্রাম বাংলায় ডাকাতি ও লুটতরাজ বেড়ে যায়। আবার দ্বৈতশাসনের ফলে বাণিজ্যে ইংরেজদের একচেটিয়া আধিপত্য থাকায় দেশীয় ও অন্যান্য দেশের ব্যবসায়ীরা ব্যাপক লোকসানের সম্মুখীন হয়। অন্য দিকে কোম্পানির লোকজনের ব্যক্তিগত ব্যবসায় ও শোষণের ফলে দেশের সম্পদ ক্রমান্বয়ে ইংল্যান্ডে পাচার হতে থাকে। এছাড়াও দ্বৈতশাসন ব্যবস্থার ফলে নতুন করে আলিমদারি প্রথার উদ্ভব হয়। যাদের কাছে জমিদাররা রাজস্ব জমা দিতেন আর এই আলিমদারী ব্যবস্থার অনিয়ম এবং শোষণের ফলে বাংলার মানুষ আরো দরিদ্র এবং অসহায় হয়ে পড়ে। একদিকে যেমন দ্বৈতশাসন ব্যবস্থার ফলে জনগণের অর্থনৈতিক অবস্থা চরম পর্যায়ে চলে গেছে অন্যদিকে টানা দুই বছর বৃষ্টি না হওয়ায় চরম দুর্ভিক্ষ নেমে আসে। তাই বলা যায়, আর্থসামাজিক ক্ষেত্রে দ্বৈত শাসনের নেতিবাচক প্রভাব অনেক।"
        }
      ]
    },
    {
      "number": "2",
      "uddipok": "বাবর ভারতীয় উপমহাদেশে আগমন করে ইব্রাহিম লোদীর সাথে পানিপথের প্রথম যুদ্ধে লিপ্ত হন। তিনি মাত্র বার হাজার সৈন্য নিয়ে ইব্রাহিম লোদীকে মোকাবেলা করেন। ইব্রাহিম লোদীর লক্ষাধিক সৈন্যকে পরাস্ত করে তিনি মুঘল সাম্রাজ্য প্রতিষ্ঠা করেন।",
      "tag": "VNSC 25",
      "sub_questions": [
        {
          "label": "ক",
          "question": "ইস্ট ইন্ডিয়া কোম্পানি কত সালে' গঠিত হয়?",
          "explanation": "ইস্ট ইন্ডিয়া কোম্পানি ১৬০০ সালে গঠিত হয়।"
        },
        {
          "label": "খ",
          "question": "অন্ধকূপ হত্যা কী? ব্যাখ্যা করো।",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের যুদ্ধের সাথে তোমার পাঠ্যপুস্তকের কোন যুদ্ধের মিল রয়েছে? ব্যাখ্যা করো।",
          "explanation": "উদ্দীপকের যুদ্ধের সাথে আমার পাঠ্যপুস্তকের পলাশীর যুদ্ধের মিল রয়েছে। ভারতবর্ষের রাজনৈতিক ইতিহাসে ১৭৫৭ সালে সংঘটিত পলাশীর যুদ্ধ একটি তাৎপর্যপূর্ণ ঐতিহাসিক ঘটনা। ১৭৫৭ সালের ২৩শে জুন ভাগীরথী নদীর তীরে পলাশীর প্রান্তরে ইংরেজ'ইস্ট ইন্ডিয়া কোম্পানির সাথে নবাব সিরাজ-উদ-দৌলার যুদ্ধ সংঘটিত হয়। এ যুদ্ধ ভারতবর্ষে ইংরেজদের আধিপত্য বিস্তারের পথ প্রশস্ত করে। উদ্দীপকে এ যুদ্ধের চিত্রই লক্ষণীয়। উদ্দীপকে উল্লেখিত বাবর ভারতীয় উপমহাদেশে আগমন করে ইব্রাহিম লোদীর সাথে পানিপথের প্রথম যুদ্ধে লিপ্ত হন। তিনি মাত্র বার হাজার সৈন্য নিয়ে ইব্রাহিম লোদীর লক্ষাধিক সৈন্যকে পরাস্ত করে ভারতবর্ষে মুঘল সাম্রাজ্য প্রতিষ্ঠা করেন। অনুরূপভাবে, রবার্ট ক্লাইভ দেশীয় বিশ্বাসঘাতকদের সাথে ষড়যন্ত্র পাকাপোক্ত করে বাংলার নবাব সিরাজ-উদ-দৌলার বিরুদ্ধে আলীনগরের সন্ধি ভঙ্গের অভিযোগে যুদ্ধ ঘোষণা করেন। নবাব ইংরেজদের দুরভিসন্ধিমূলক কার্যকলাপে আগে থেকেই সচেতন ছিলেন। তিনি ৫০টি কামান, ৩৫ হাজার পদাতিক এবং ১৫ হাজার অশ্বারোহী সৈন্যের বিশাল বাহিনী নিয়ে মুর্শিদাবাদের ২৩ মাইল দক্ষিণে ভাগীরথী নদীর তীরে অবস্থান নেন। অপরদিকে মাত্র ৮টি কামান, ২২০০ দেশীয় সিপাহি এবং ৮০০ ইউরোপীয় গোলন্দাজ ও পদাতিক সৈন্য নিয়ে ইংরেজরা পলাশীর আম্রকাননে অবস্থান গ্রহণ করলে ২৩শে জুন তারিখে যুদ্ধের অবতারণা ঘটে। এ যুদ্ধ ইতিহাসে পলাশীর যুদ্ধ নামে পরিচিত। নবাবের প্রধান সেনাপতি মীর জাফর আলী খান ইংরেজদের সাথে হাত মিলানোয় তার অনুগত সৈন্যরা যুদ্ধের এক পর্যায়ে নিষ্ক্রিয় হয়ে থাকে। এ কারণে এ যুদ্ধ প্রহসনে পরিণত হয় এবং নবাবের পরাজয় ঘটে। পলাশীর যুদ্ধে নবাবের পরাজয়ের মধ্য দিয়ে বাংলায় স্বাধীন নবাবি যুগের অবসান ঘটে এবং ক্রমেই সম্পূর্ণ ভারতবর্ষে ইংরেজদের নিয়ন্ত্রণ প্রতিষ্ঠিত হয়। তাই বলা যায়, উদ্দীপকে বর্ণিত যুদ্ধের সাথে পলাশীর যুদ্ধ সামঞ্জস্যপূর্ণ।"
        },
        {
          "label": "ঘ",
          "question": "উক্ত যুদ্ধে নবাবের পরাজয়ের কারণগুলো বিশ্লেষণ করো।",
          "explanation": "উক্ত যুদ্ধ তথা পলাশীর যুদ্ধে নবাব সিরাজ-উদ-দৌলার পতনের কারণগুলোর মধ্যে মীর জাফরের বিশ্বাসঘাতকতা, নবাবের অদূরদর্শিতা এবং সমরকুশলতার অভাব প্রভৃতি কারণগুলো ছিল উল্লেখযোগ্য। প্রকৃত প্রস্তাবে পলাশীর নবাব সিরাজ-উদ-দৌলার বাহিনীর মূল অংশ মীর জাফর, রায় দুর্লভ ও ইয়ার লতিফের নেতৃত্বে বিশ্বাসঘাতকতা করে নিষ্ক্রিয় ছিল। এ যুদ্ধে ইংরেজদের বীরত্বের কোনো 'মহিমা নেই। বিশ্বাসঘাতকতার মাধ্যমে ইংরেজরা নবাবকে পরাজিত করে। এছাড়া নবাবের পতনের জন্য তিনি নিজেও অনেকটা দায়ী ছিলেন।। নবাব সিরাজ-উদ-দৌলার রাজনৈতিক অদূরদর্শিতা এবং রাজনৈতিক বিচক্ষণতার অভাব তার পতনের অন্যতম কারণ। তার চরিত্রে দৃঢ়তা এবং কঠোরতার অভাব ছিল। তাই বারবার বিশ্বাসঘাতক এবং ষড়যন্ত্রকারীদের গোপন ষড়যন্ত্রের সংবাদ জানা সত্ত্বেও তাদের শাস্তি না দিয়ে ক্ষমা প্রদর্শন করে মারাত্মক ভুল করেন। দেশদ্রোহীদের ক্ষমা প্রদর্শনের মতো দুর্বলতা পরোক্ষভাবে তার পতনকে সুনিশ্চিত করে। সমরনীতির পরিপক্কতার অভাবে তিনি যুদ্ধক্ষেত্রে সুনিশ্চিত বিজয়কে উপেক্ষা করে যুদ্ধবিরতি ঘোষণা করেন, যা তার পতন ত্বরান্বিত করে। এছাড়া সূক্ষ্ম কূটনীতি ও রণকৌশলে রবার্ট ক্লাইড নিঃসন্দেহে নবাবের তুলনায় উন্নত ছিলেন। মাদ্রাজের ইস্ট ইন্ডিয়া কোম্পানির সামান্য কর্মচারী থেকে স্বীয় সাহস, উচ্চাকাঙ্ক্ষা, অসাধারণ কর্মদক্ষতা প্রদর্শন করেই ক্লাইভ উচ্চপদ লাভ করেছিলেন। পরিস্থিতি পর্যবেক্ষণের ক্ষমতা এবং অবস্থা অনুযায়ী ব্যবস্থা নেয়ার ক্ষেত্রে রবার্ট ক্লাইভ ছিলেন খুবই পারদর্শী। ফলে তার কূটকৌশলের কাছে তরুণ নবাব পরাজিত হন। পরিশেষে বলা যায়, পলাশীর যুদ্ধে নবাব সিরাজ-উদ-দৌলার পতনের পেছনে বহুবিধ কারণ বিদ্যমান ছিল।"
        }
      ]
    },
    {
      "number": "3",
      "uddipok": "রিফাত এন্ড সন্স গার্মেন্টস কারখানাটি দীর্ঘদিন যাবত নিজস্ব ব্যবস্থাপনায় পরিচালিত হয়ে আসছিল। কিন্তু এর ফলে একপর্যায়ে কারখানা শ্রমিকদের মধ্যে চরম অসন্তোষ এবং বিদ্রোহ দেখা দেয়। এর ফলে কর্তৃপক্ষ কারখানাটিতে বিদ্যমান ব্যবস্থাপনাকে বাতিল করে প্রত্যক্ষ নিয়ন্ত্রণে আনয়ন করে।",
      "tag": "VNSC 25",
      "sub_questions": [
        {
          "label": "ক",
          "question": "বাংলায় নবাবি বংশের প্রতিষ্ঠাতা কে?",
          "explanation": "বাংলায় নবাবি বংশের প্রতিষ্ঠাতা মুর্শিদ কুলি খান।"
        },
        {
          "label": "খ",
          "question": "লর্ড রিপন কেন বিখ্যাত?",
          "explanation": "বিভিন্ন সংস্কারমূলক কাজ ও শান্তি প্রতিষ্ঠার উদ্যোগের জন্য লর্ড রিপন বিখ্যাত। আফগান সীমান্ত সমস্যার সমাধান, লর্ড লিটন প্রবর্তিত সংবাদপত্র আইন রদ, আধুনিক শিক্ষার জন্য হান্টার কমিশন গঠন, প্রজাস্বত্ব আইন, লবণশ বিভিন্ন বাণিজ্য দ্রব্যের উপর শুল্ক হ্রাস, শ্রমিকদের দৈনিক ৮ ঘন্টা কাজ করার নিয়ম ইত্যাদির জন্য লর্ড রিপন বিখ্যাত।"
        },
        {
          "label": "গ",
          "question": "উদ্দীপকে বর্ণিত কর্তৃপক্ষের সাথে পাঠ্য পুস্তকের কার সাদৃশ্য আছে? ব্যাখ্যা কর।",
          "explanation": "উদ্দীপকে বর্ণিত কর্তৃপক্ষের সাথে পাঠ্য পুস্তকের ব্রিটিশ পার্লামেন্টের সাদৃশ্য আছে। নিম্নে তা ব্যাখ্যা করা হলো : ১৭৫৭ সালের পলাশীর যুদ্ধের জয়ের পর ভারতে প্রায় ১০০ বছর কোম্পানির শাসন চলতে থাকে। এই শাসনামলে তাদের ছিল স্বেচ্ছাচারিতায এবং অরাজকতা। যার ফলে ১৮৫৭ সালের সিপাহী বিদ্রোহে তার বহি:প্রকাশ ঘটে। এই বৃহৎ স্বাধীনতা সংগ্রাম ভীত নাড়িয়ে দেয় ব্রিটিশ শাসনের। যার ফলে ভারতবর্ষে কোম্পানি শাসনের অবসান ঘটে এবং ব্রিটিশ পার্লামেন্ট ভারতবর্ষ শাসনের ভার গ্রহণ করে।  উদ্দীপকেও রিফাত গার্মেন্টস নিজস্ব ব্যবস্থাপনায় পরিচালিত হচ্ছিল, যার কারনে চরম শ্রমিক অসন্তোষ দেখা দেয় এবং এক পর্যায়ে বিদ্রোহ দেখা দেয়। যা সিপাহী বিদ্রোহের সাথে সাদৃশ্যপূর্ণ। অপরদিকে এই বিদ্রোহে কর্তৃপক্ষ কারখানাটিতে বিদ্যমান ব্যবস্থাপনাকে বাতিল করে প্রত্যক্ষ নিয়ন্ত্রণে আনয়ন করার মধ্যে দিয়ে ব্রিটিশ পার্লামেন্ট এর ন্যায় কাজ করেছে।  তাই বলা যায়, উদ্দীপকে বর্ণিত কর্তৃপক্ষের সাথে পাঠ্য পুস্তকের ব্রিটিশ পার্লামেন্টের সাদৃশ্য আছে।"
        },
        {
          "label": "ঘ",
          "question": "উক্ত ব্যবস্থা কি প্রশাসনিক শৃঙ্খলা এনেছিল? যুক্তি দাও।",
          "explanation": "উক্ত ব্যবস্থা তথা ব্রিটিশ পার্লামেন্টের শাসন ব্যবস্থা প্রশাসনিক ক্ষেত্রে শৃঙ্খলা এনেছিল। নিম্নে তা ব্যাখ্যা করা হলো : ১৮৫৭ সালে ভারতবর্ষে সংগঠিত সিপাহী বিদ্রোহ ব্যর্থ হলেও এর একটি অত্যন্ত সুদূরপ্রসারী প্রভাব ছিল। এই বিদ্রোহের ফলে ভারতবর্ষে ব্রিটিশ উপনিবেশের বিলুপ্ত না ঘটলেও ভারতে কোম্পানি শাসনের অবসান ঘটায়। ফলে ব্রিটিশ পার্লামেন্ট ভারতবর্ষের শাসনভার গ্রহণ করে এবং বিভিন্ন প্রশাসনিক পদক্ষেপ গ্রহণ করে যা ভারতবর্ষের শাসনে নানাবিধ পরিবর্তন এনে দেয়। এসময় ব্রিটিশ পার্লামেন্ট নিম্নের প্রশাসনিক পদক্ষেপগুলো নিয়েছিল এসময় প্রথমবারের মতো ব্রিটিশ পার্লামেন্ট এত বড় উপমহাদেশের শাসনভার একটি বণিক শ্রেণীর হাতে রাখা ঠিক নয় এই বিষয়টি উপলব্ধি করেন। যার পরিপ্রেক্ষিতে ১৮৫৮ সালে ভারত শাসন আইনের মাধ্যমে ভারতে কোম্পানি শাসনের অবসান ঘটানো হয়। সিপাহী বিদ্রোহের ফলে মুঘল সাম্রাজ্যের সম্পূর্ণ বিলুপ্তি ঘটে। এছাড়াও সামরিক বিভাগ পুনর্গঠন করা হয়। এসময় বিভাগ ও বিভেদ নীতি অবলম্বন করে প্রেসিডেন্সি সেনাবাহিনীকে পৃথক করা হয়।  মহারাণীর ঘোষণায় স্বত্ববিলোপ নীতি ও রাজ্যবিস্তার নীতি প্রত্যাহার করা হয়। তাই বলা যায়, ভারতবর্ষে ব্রিটিশ পার্লামেন্টের শাসন ব্যবস্থা প্রশাসনিক ক্ষেত্রে শৃঙ্খলা এনেছিল।"
        }
      ]
    },
    {
      "number": "4",
      "uddipok": "২০২০ সালের ৫ মে ভারতীয় ও চীনা সেনারা তাদের নিয়ন্ত্রণ রেখা পূর্ব লাদাখের বিভিন্ন স্থানে মুখোমুখি সংঘর্ষে লিপ্ত হয়। এতে ২০ জন ভারতীয় সেনা নিহত হবার প্রতিবাদে ভারত 'বয়কট চীন' কর্মসূচি গ্রহণ করে। ভারতজুড়ে তখন একটাই স্লোগান \"চীনের জিনিস চাইনা\"। এছাড়াও কলকাতার বড় বাজারে চীনা পণ্য পুড়িয়ে প্রতিবাদ জানায়।",
      "tag": "VNSC 25",
      "sub_questions": [
        {
          "label": "ক",
          "question": "ভারতবর্ষের ইতিহাসে ব্রিটিশ শাসন কয় ভাগে বিভক্ত?",
          "explanation": "ভারতবর্ষের ইতিহাসে ব্রিটিশ শাসন দুই ভাগে বিভক্ত।"
        },
        {
          "label": "খ",
          "question": "হান্টার কমিশন ঘটনা বলতে কী বোঝায়?",
          "explanation": "১৮৮২ খ্রিষ্টাব্দে স্যার উইলিয়াম হান্টারের নেতৃত্বে একটি শিক্ষা কমিশন গঠিত হয়, যেটি ইতিহাসে হান্টার কমিশন নামে পরিচিত। লর্ড রিপনের উল্লেখযোগ্য সংস্কারের মধ্যে শিক্ষা সংস্কার অন্যতম। ভারতের মানুষকে আধুনিক শিক্ষায় শিক্ষিত করার লক্ষ্যে তিনি স্যার উইলিয়াম হান্টারের নেতৃত্বে 'হান্টার কমিশন' নামে একটি শিক্ষা কমিশন গঠন করেন। এ কমিশন প্রাথমিক শিক্ষার জন্য বিদ্যালয় স্থাপন, মাধ্যমিক শিক্ষাকে দুই ভাগে ভাগ করা, উচ্চ শিক্ষার উপর থেকে সরকারি নিয়ন্ত্রণ প্রত্যাহার, নারী শিক্ষা ও মুসলিম সম্প্রদায়ের মধ্যে শিক্ষা বিস্তার প্রভৃতি সুপারিশ করে। এ কমিশনের ফলে ভারতবাসীর শিক্ষা গ্রহণের পথ প্রশস্ত হয়।"
        },
        {
          "label": "গ",
          "question": "উদ্দীপকে বর্ণিত ঘটনা তোমার পাঠ্যবইয়ের কোন আন্দোলনের সাথে সাদৃশ্যপূর্ণ? ব্যাখ্যা দাও।",
          "explanation": "উদ্দীপকে বর্ণিত ঘটনা আমার পাঠ্যবইয়ের স্বদেশি আন্দোলনের সাথে সাদৃশ্যপূর্ণ। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হওয়ার | পর বিপ্লবী তৎপরতার মাধ্যমে যে আন্দোলন গড়ে ওঠে ইতিহাসে সেটি স্বদেশি আন্দোলন নামে পরিচিত। এ আন্দোলনের মূল কর্মসূচি ছিল দুটি- বয়কট ও স্বদেশি। বয়কট এর প্রধান উদ্দেশ্য ছিল বিলেতি পণ্য বর্জন, যা উদ্দীপকেও লক্ষণীয়। উদ্দীপকে দেখা যায়, ২০২০ সালের ৫ মে ভারতীয় ও চীনা সেনারা তাদের নিয়ন্ত্রণ রেখা পূর্ব লাদাখের বিভিন্ন স্থানে মুখোমুখি সংঘর্ষে লিপ্ত হয়। এতে ২০ জন ভারতীয় সেনা নিহত হবার প্রতিবাদে ভারত 'বয়কট চীন' কর্মসূচি গ্রহণ করে। ভারত জুড়ে তখন একটাই স্লোগান \"চীনের জিনিস চাই না\"। এছাড়াও কলকাতার বড় বাজারে চীনা পণ্য পুড়িয়ে ফেলা হয়। অনুরূপ ঘটনার সাথে সাদৃশ্যপূর্ণ ঘটনা হলো স্বদেশি আন্দোলন। সরকারের বলাভঙ্গের সিদ্ধান্তের বিরুদ্ধে কংগ্রেস ও হিন্দু নেতৃবর্গের অংশগ্রহণে আন্দোলন মাথাচাড়া দিয়ে ওঠে। এ আন্দোলনের প্রধান কর্মসূচি ছিল গুপ্ত হত্যা, দাঙ্গা, বিভিন্ন নাশকতামূলক কার্য ইত্যাদি। আন্দোলনকারীরা এক পর্যায়ে ব্রিটিশ পণ্য ও শিক্ষা বর্জন করে। গড়ে ওঠে স্বদেশি স্কুল এবং কল-কারখানা। ইতিহাসে এটি স্বদেশি আন্দোলন নামে খ্যাত। অচিরেই বঙ্গভঙ্গ বিরোধী এ আন্দোলন ব্যাপক আকার ধারণ করে। দেশের বিভিন্ন স্থানে ছাত্রসমাজ সভা সমিতির মাধ্যমে এই আন্দোলন জনপ্রিয় করে তোলে। ছাত্রসমাজ দোকানে বাজারে প্রভৃতি স্থানে পিকেটিং শুরু করে এবং ক্রেতাগণকে বিলেতি দ্রব্য ক্রয় না করার জন্য অনুরোধ করে। ছাত্ররা বিলেতি পণ্য বিশেষতঃ বস্তু, লবণ, চিনি, সিগারেট ক্রয় করে পোড়াতে থাকে। ছাত্র- ছাত্রীরা ইংরেজদের প্রতিষ্ঠিত স্কুল-কলেজ বয়কট করে। শ্রমিকরাও কলকারখানায় ধর্মঘট আরম্ভ করে কাজ বয়কট করে। সুতরাং বলা যায়, স্বদেশি আন্দোলনের বয়কট কর্মসূচি উদ্দীপকে বর্ণিত ভারতের 'বয়কট চীন' কর্মসূচির সাথে সামঞ্জস্যপূর্ণ।"
        },
        {
          "label": "ঘ",
          "question": "এই আন্দোলন জাতীয় পর্যায়ে সাড়া জাগাতে ব্যর্থ হয় কেন? মতামত দাও।",
          "explanation": "সরকারি দমননীতি, কংগ্রেসের বিভাজন, সাম্প্রদায়িক রিভেদ ও সাংগঠনিক দুর্বলতা প্রভৃতি কারণে এই আন্দোলন তথা স্বদেশি আন্দোলন জাতীয় পর্যায়ে সাড়া জাগাতে ব্যর্থ হয়। ভারতের জাতীয়তাবাদী আন্দোলনের ইতিহাসে স্বদেশি আন্দোলন ছিল এক উল্লেখযোগ্য এবং তাৎপর্যপূর্ণ অধ্যায়। ভারতীয় জাতীয় সংগ্রামের ইতিহাসে এ আন্দোলনের গুরুত্ব অপরিসীম। তবে আগ্রহ, উদ্দীপনা ও চাঞ্চল্যের সঙ্গে এ আন্দোলন শুরু হলেও আশানুরূপ সাফল্য লাভ করতে পারে নি। নানা কারণে সকল শ্রেণির মানুষ এ আন্দোলনে শামিল না হওয়ায় তা জাতীয় পর্যায়ে সাড়া জাগাতে ব্যর্থ হয়। স্বদেশি আন্দোলনের ব্যর্থতার অন্যতম কারণ সরকারি নিপীড়ন ও দমননীতি। সরকার এই আন্দোলনের বৈপ্লবিক সম্ভাবনা বুঝতে পেরে প্রচণ্ড দমননীতির আশ্রয় নেয়। সরকারি দমননীতির পাশাপাশি কংগ্রেসের অভ্যন্তরীণ দ্বন্দ্ব এবং বিভাজন এ আন্দোলনকে বিশেষভাবে দুর্বল করে দেয়। ভারতের একমাত্র শক্তিশালী রাজনৈতিক এ দলটি স্বদেশি আন্দোলনকে সর্বান্তকরণে সমর্থন করেন নি। তদুপরি এ আন্দোলন শক্তিশালী সংগঠনের অভাবে সুসংগঠিত পথে পরিচালিত হয় নি। হিন্দু-মুসলিম সম্পর্কের অবনতিও এ আন্দোলনের ব্যর্থতার অন্যতম কারণ। আন্দোলনের প্রথম দিকে কিছু সংখ্যক মুসলমান শামিল হলেও অধিকাংশ মুসলমান স্বদেশি আন্দোলন থেকে নিজেদের দূরে সরিয়ে রাখে। মুসলিম সমাজ এই আন্দোলন থেকে দূরে থাকার কারণে স্বাভাবিকভাবে আন্দোলন শক্তিশালী হতে পারে নি। সাধারণ মানুষ এমনকি নিম্ন বর্ণের হিন্দু সম্প্রদায়, দরিদ্র সমাজও এ আন্দোলনের মর্ম বোঝার চেষ্টা না করায় আন্দোলন তৃণমূলে পৌঁছাতে সক্ষম হয় নি। সর্বোপরি এই আন্দোলন গোপন সশস্ত্র সংগ্রামের পথে অগ্রসর হলে এ আন্দোলন থেকে জনগণ দূরে সরে যায়। ফলে গণ বিচ্ছিন্ন এ আন্দোলন সর্বজনীন এবং জাতীয় রূপ লাভে ব্যর্থ হয়। পরিশেষে বলা যায়, উপরে উল্লেখিত কারণে স্বদেশি আন্দোলন আশানুরূপ সাফল্য লাভ করতে পারে নি। বাংলার বাইরে মহারাষ্ট্র ছাড়া অন্য কোথাও এ আন্দোলন আন্তরিকতার সঙ্গে গ্রহণ না করায় শেষ পর্যন্ত তা ব্যর্থতায় পর্যবসিত হয়।"
        }
      ]
    },
    {
      "number": "5",
      "uddipok": "জয়নুল হক সাহেব একজন খ্যাতনামা মুসলিম রাজনীতিবিদ। তিনি তার ধর্মের অনুসারীদের জন্য পৃথক আবাসভূমি প্রতিষ্ঠার জন্য দলের বার্ষিক সম্মেলনে একটি প্রস্তাব উত্থাপন করেন। উক্ত প্রস্তাবে একাধিক রাষ্ট্রের প্রতি ইঙ্গিত ছিল।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "১৯০৬ সালের ৩০ ডিসেম্বর মুসলিম লীগ প্রতিষ্ঠিত হয়।"
        },
        {
          "label": "খ",
          "question": "",
          "explanation": "রাওলাট আইন হলো ব্রিটিশ ভারতে ব্রিটিশ বিরোধী আন্দোলন দমনের উদ্দেশ্যে ১৯১৯ সালে প্রণীত আইন। প্রথম বিশ্বযুদ্ধের পর ব্রিটিশ ভারতে সরকার বিরোধী আন্দোলন এবং সশস্ত্র আন্দোলন দমন করার জন্য ১৯১৯ সালে রাওলাট আইন প্রণীত হয়। এই আইনের দ্বারা ভারতীয় জনগণের স্বাধীনতা ও অধিকার হরণ করা হয়। এই আইনে কোনো রকম সাক্ষ্য-প্রমাণ ছাড়াই যেকোনো সন্দেহভাজন ব্যক্তিকে গ্রেফতার ও যতদিন খুশি আটক রাখার বিধান করা হয়েছিল। ফলে ভারতবর্ষের সকল নাগরিক ন্যায় বিচার লাভের অধিকার থেকে বঞ্চিত হয়েছিল।"
        },
        {
          "label": "গ",
          "question": "",
          "explanation": "জয়নুল হক সাহেবের দাবিটি ঐতিহাসিক লাহোর প্রস্তাবের কথা স্মরণ করিয়ে দেয়। ১৯৪০ সালের ২৩ মার্চ লাহোরে অনুষ্ঠিত মুসলিম লীগের অধিবেশনে বাংলার নেতা শেরে বাংলা এ.কে. ফজলুল হক বিখ্যাত লাহোর প্রস্তাব উত্থাপন করেন। এ প্রস্তাবে ভারতের উত্তর-পশ্চিম ও পূর্বাঞ্চলে মুসলিম সংখ্যাগরিষ্ঠ এলাকাসমূহে একাধিক স্বাধীন রাষ্ট্র গঠনের কথা উল্লেখ ছিল। যেমনটি উদ্দীপকের প্রস্তাবেও লক্ষণীয়। উদ্দীপকে বর্ণিত জয়নুল হক সাহেব একজন খ্যাতনামা মুসলিম রাজনীতিবিদ। তিনি তার ধর্মের অনুসারীদের জন্য পৃথক আবাসভূমি প্রতিষ্ঠার জন্য দলের বার্ষিক সম্মেলনে একটি প্রস্তাব উত্থাপন করেন। উত্ত প্রস্তাবে একাধিক রাষ্ট্রের প্রতি ইঙ্গিত ছিল। এ প্রস্তাবের সাথে সাদৃশ্যপূর্ণ লাহোর প্রস্তাব। ১৯৪০ সালের ২৩ মার্চ মুসলিম লীগের লাহোর অধিবেশনে এই প্রস্তাবটি গৃহীত হয় বলে এটি ইতিহাসে 'লাহোর প্রস্তাব' নামে খ্যাত।. লাহোর প্রস্তাবে সংখ্যাগরিষ্ঠ মুসলিম এলাকাগুলো নিয়ে রাষ্ট্রসমূহ, গঠন করার কথা বলা হয়েছিল। যার-ফলে বাঙালি মুসলমান একটি 'স্বাধীন বাংলা রাষ্ট্র' প্রতিষ্ঠার স্বপ্ন দেখেছিল। কিন্তু ১৯৪৬ সালের ৯ এপ্রিল দিল্লিতে মুসলিম লীগের দলীয় আইনসভার সদস্যদের এক কনভেনশনে নীতিবহির্ভূতভাবে জিন্নাহ 'লাহোর প্রস্তাব' সংশোধন করেন। এতে মুসলিম সংখ্যাগরিষ্ঠ এলাকাসমূহ নিয়ে একটি রাষ্ট্র গঠনের কথা বলা হয়। সুতরাং বলা যায়, উদ্দীপকে লাহোর প্রস্তাবের প্রতিচ্ছবি তুলে ধরা হয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপ: উত্ত প্রস্তাব তথা ঐতিহাসিক লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল। বিষয়টি এখন ঐতিহাসিকভাবে সত্য। ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী একে ফজলুল হক এই অধিবেশনে দ্বিজাতি তত্ত্বের ভিত্তিতে ঐতিহাসিক লাহোর প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী পাশাপাশি এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ফলে ১৯৪৭সালের ১৪ আগস্ট মূল প্রস্তাবে উল্লেখ না থাকলেও পাকিস্তান নামে একটি * স্বাধীন সার্বভৌম রাষ্ট্র জন্ম লাভ করে। পরবর্তীতে ১৯৭১ সালে পাকিস্তানের দুই অংশের মাঝে নানা অমিল ও দ্বন্দ্ব এবং বৈষম্যকে কেন্দ্র করে যুদ্ধ সংঘটিত হয়। নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায় যে, লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল।"
        }
      ]
    },
    {
      "number": "6",
      "uddipok": "রমজান তার বাবার কাছে শুনতে পায় একটি দাবিকে প্রতিষ্ঠা করার জন্য এদেশের যুবকদের তাজা রক্ত দেওয়ার কিছু ইতিহাস। বাবা তাকে বলে রক্তের বিনিময়ে তাদের সেভদাবি বাস্তবে রূপ নেয় এবং বর্তমানে আন্তর্জাতিক মহলেও দাবিটি স্বীকৃতি লাভ করায় সারা বিশ্বের দিনটি মর্যাদার সাথে পালিত হচ্ছে।",
      "tag": "VNSC 25",
      "sub_questions": [
        {
          "label": "ক",
          "question": "বাংলা একাডেমির পূর্ব নাম কি?",
          "explanation": "বাংলা একাডেমির পূর্ব নাম বর্ধমান হাউস।"
        },
        {
          "label": "খ",
          "question": "ভাষা আন্দোলনে বঙ্গবন্ধুর ভূমিকা কি ছিল?",
          "explanation": "ভাষা আন্দোলনে বিভিন্নভাবে বঙ্গবন্ধু ভূমিকা পালন করেন। ১৯৪৭ সালের ৫ ডিসেম্বর খাজা নাজিমুদ্দিনের বাসভবনের মুসলিম লীগ ওয়ার্কিং কমিটির বৈঠক চলাকালে বাংলাকে রাষ্ট্রভাষা করার দাবিতে অনুষ্ঠিত মিছিলে তিনি নেতৃত্ব দেন। পরবর্তীতে বঙ্গবন্ধুর প্রতিষ্ঠিত ছাত্রলীগের ১০ দফা দাবির অন্যতম দাবি ছিল বাংলাকে রাষ্ট্রভাষা করা। এছাড়াও ১৯৪৮ সালের ভাষা আন্দোলনের জন্য প্রথম হরতাল পালিত হয়; যার নেতৃত্ব দেন বঙ্গবন্ধু। এই হরতালের নেতৃত্ব দেয়ায় তিনি গ্রেফতার হন। এছাড়াও ১৯৫২ সালে ভাষা আন্দোলনের চূড়ান্ত পর্বে তিনি জেল থেকে নির্দেশনা প্রদান করেন ।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যপুস্তক এর কোন আন্দোলনের মিল খুঁজে পাওয়া যায়? ব্যাখ্যা কর।",
          "explanation": "উদ্দীপকে উল্লিখিত ঘটনার সাথে পাঠ্যপুস্তক এর ভাষা আন্দোলনের মিল খুঁজে পাওয়া যায়। নিম্নে তা ব্যাখ্যা করা হলো :   তৎকালীন ভারতবর্ষ ভেঙ্গে ১৯৪৭ সালে ভারত ও পাকিস্তান নামে দুটি নতুন রাষ্ট্র প্রতিষ্ঠা পায়। পাকিস্তানের ৫৬ শতাংশ জনগণের মাতৃভাষা ছিল বাংলা। কিন্তু শাসকগোষ্ঠী ষড়যন্ত্রের মাধ্যমে এই ভাষাকে অবমূল্যায়ন করে উর্দুকে রাষ্ট্রভাষা হিসেবে ঘোষণা করে। যার প্রতিবাদে বাংলার জনতা ১৯৫২ সালের ২১শে ফেব্রুয়ারি রাজপথে নেমে আসে। আর এই সময় বাঙ্গালীদের উপর পুলিশ গুলি চালালে রফিক, শফিক, জব্বার, বরকতসহ আরো অনেকেই শহীদ হন। এতে করে পরবর্তীতে বাংলা রাষ্ট্রভাষা হিসেবে প্রতিষ্ঠা পায়। ভাষার জন্য বুকের তাজা রক্ত ঢেলে দেওয়ার এই বিরল ইতিহাসের জন্য ১৯৯৯ সালে একুশে ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয় জাতিসংঘ। বর্তমানে এ বিশ্বের ১৮৮ টি দেশে আন্তর্জাতিক মাতৃভাষা দিবস পালিত হয়।  উদ্দীপকেও রমজানের বাবা যেই দাবিটির কথা বলেছেন, সেটি প্রতিষ্ঠা করার জন্য এদেশের যুবকেরা বুকের তাজা রক্ত দেওয়ার কথা জানা যায়। এছাড়াও তাদের রক্তের বিনিময়ে এই দাবিটি বাস্তবে রূপ নেয়। পরবর্তীতে এই দাবিটি আন্তর্জাতিক মহলেও স্বীকৃতি পায় এবং দিনটি সারা বিশ্বে মর্যাদার সাথে পালিত হয়।তাই বলা যায়, উদ্দীপকে উল্লিখিত ঘটনার সাথে পাঠ্যপুস্তক এর ভাষা আন্দোলনের মিল খুঁজে পাওয়া যায়।"
        },
        {
          "label": "ঘ",
          "question": "উক্ত আন্দোলন ছিল বাঙালি জাতির প্রথম জাতীয়তাবাদী আন্দোলন - পাঠ্যপুস্তকের আলোকে বিশ্লেষণ কর",
          "explanation": "উক্ত আন্দোলন তথা ভাষা আন্দোলন ছিল বাঙালি জাতির প্রথম জাতীয়তাবাদী আন্দোলন। নিম্নে পাঠ্যপুস্তকের আলোকে তা বিশ্লেষণ করা হলো: ১৯৪৭ সালের পাকিস্তান সৃষ্টির পর থেকেই পশ্চিম পাকিস্তানিরা বিভিন্নভাবে পূর্ব পাকিস্তানের উপর শোষণ বঞ্চনা চালিয়ে যেতে থাকে। যেখানে দেশের ৫৬ শতাংশ মানুষ বাংলায় কথা বলে সেখানে বাংলা কেরে রাষ্ট্রভাষা হিসেবে ঘোষণা না করে উর্দুকে রাষ্ট্রভাষা ঘোষণা করা হয়। এতে করে পুরো বাঙালি জাতি ক্ষিপ্ত হয়ে ওঠে। তারা তা মেনে নিতে চায়নি। এছাড়াও বাংলাকে রাষ্ট্রভাষা হিসেবে বেছে না নেওয়ায় চাকরিসহ বিভিন্ন ক্ষেত্রে বাঙ্গালীদের পিছিয়ে পড়া সম্ভাবনা দেখা যায়। এটি ছিল তো মূলত বাঙালিদের হেয় করা এবং অধিকার থেকে বঞ্চিত করার একটি কূটকৌশল।   এর ফলে বাংলার জনগণের মধ্যে এক নতুন জাতীয় চেতনার উন্মেষ ঘটে। এই চেতনা পাকিস্তানি জাতীয়তাবাদ এর ভিত্তিকে দুর্বল করে দিয়ে বাঙালি জাতীয়তাবাদের জন্ম দেয়। যার মধ্য দিয়ে বাঙ্গালীদের মেয়ে রাজনৈতিক সাংস্কৃতিক অর্থনৈতিক মুক্তির আকাঙ্ক্ষা জাগ্রত হয়। আর এই আকাঙ্খারী বহিঃপ্রকাশ ছিল ১৯৫২ সালের ২১শে ফেব্রুয়ারিতে বাঙ্গালীদের সুসংগঠিত আন্দোলন। এই আন্দোলনের মধ্য দিয়েই সর্বপ্রথম বাঙালি জাতীয়তাবাদ এর বিষয়টি ফুটে উঠে।  তাই বলা যায়, ভাষা আন্দোলন ছিল বাঙালি জাতির প্রথম জাতীয়তাবাদী আন্দোলন।"
        }
      ]
    },
    {
      "number": "7",
      "uddipok": "কর্ম বিভাগ পশ্চিম পাকিস্তান পূর্ব পাকিস্তান স্থল বাহিনী ৯৫% ৫% নৌবাহিনী ৮৯% ১১% বিমান বাহিনী ৯১% ৯%",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "মৌলিক গণতন্ত্রের প্রবস্তা পাকিস্তানের স্বৈরশাসক জেনারেল আইয়ূব খান।"
        },
        {
          "label": "খ",
          "question": "",
          "explanation": "১৯৬৯ সালের গণঅভ্যুত্থানের ফলাফল ছিল তাৎক্ষণিক ও সুদূরপ্রসারী। ১৯৬৯ সালের গণঅভ্যুত্থানে পূর্ব পাকিস্তানের সকল গণতান্ত্রিক শক্তি ঐক্যবদ্ধ হয়। ফলে স্বৈরশাসক আইয়ুব খান ও পূর্ব পাকিস্তানের গর্ভনর মোনায়েম খানের পতন ঘটে এবং পরবর্তী সামরিক শাসক ইয়াহিয়া খান জাতীয় নির্বাচনের তারিখ ঘোষণা করতে বাধ্য হন। এ আন্দোলনের মাধ্যমে ছাত্রসমাজ এক গুরুত্বপূর্ণ রাজনৈতিক শক্তি হিসেবে আবির্ভূত হয়। শেখ মুজিবুর রহমানসহ সকল রাজবন্দী নিঃশর্ত মুক্তি লাভ করেন। পাশাপাশি তিনি বাংলার প্রধান নেতায় পরিণত হন। এ আন্দোলনের ফলেই পূর্ব পাকিস্তানের জনমনে বাঙালি জাতীয়তাবাদের চূড়ান্ত বিকাশ ঘটে। যার প্রেক্ষিতে ১৯৭১ সালে বাংলাদেশ একটি স্বাধীন রাষ্ট্র হিসেবে আত্মপ্রকাশ করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে ছকটিতে পূর্ব পাকিস্তানের প্রতি যে বৈষম্য দেখানো হয়েছে তার আলোকে অর্থনৈতিক বৈষম্য ব্যাখ্যা করা হলোঃ রাজস্ব আয় ও ব্যয়ে বৈষম্য:  সরকারি রাজস্ব আয় ও ব্যয়ের ক্ষেত্রে পূর্ব ও পশ্চিম পাকিস্তানের মধ্যে ব্যাপক বৈষম্য পরিলক্ষিত হয় । মাথাপিছু আয় ও জীবনমান বৈষম্য: পাকিস্তান শাসনামলে মাথাপিছু আয় হ্রাসের মাধ্যমে পূর্ব পাকিস্তানের জনগণের জীবনযাত্রার নিম্নমান বজায় থাকে, যা ছিল তাদের জন্য চরম অপমান ও অসম্মানজনক । ঋণ বরাদ্দে বৈষম্য: ঋণ বিতরণকারী সংস্থাসমূহ বিশেষত পাকিস্তান শিল্প উন্নয়ন ব্যাংক, পাকিস্তান শিল্প ঋণ ও বিনিয়োগ কর্পোরেশন, হাউজ বিল্ডিং ফাইন্যান্স কর্পোরেশন, পাকিস্তান কৃষি উন্নয়ন ব্যাংকসহ এরূপ আর্থিক প্রতিষ্ঠান ঋণ বরাদ্দে বৈষম্য করে । আমদানি-রপ্তানি বৈষম্য: পাকিস্তানের বহির্বাণিজ্য তথা আমুদানি-রপ্তানি সম্পূর্ণ সরকারি নিয়ন্ত্রণে ছিল। এটি পশ্চিম পাকিস্তান থেকে পরিচালিত হওয়ায় পূর্ব পাকিস্তান চরম বৈষম্যের শিকার হয় । কৃষি উন্নয়নে বৈষম্য: ১৯৪৭-১৯৪৮ সালে বিশ্বের মোট ৮১% পাট উৎপাদনের গর্বিত দাবিদার পূর্ব পাকিস্তান। অথচ কৃষি উন্নয়নে সরকারের অবহেলার কারণে ১৯৬৪-১৯৬৫ সালে তা হ্রাস পেয়ে দাঁড়ায় মাত্র ৩৫ শতাংশে ।   সুতরাং বলা যায় যে, পূর্ব পাকিস্তানের উপর পশ্চিম পাকিস্তানের বৈষম্য ছিলো অনেক।"
        },
        {
          "label": "ঘ",
          "question": "",
          "explanation": "নিম্নের অনুরূপ: উদ্দীপকে ছকটিতে পূর্ব পাকিস্তানের প্রতি যে বৈষম্য দেখানো হয়েছে তার আলোকে অর্থনৈতিক বৈষম্য ব্যাখ্যা করা হলোঃ রাজস্ব আয় ও ব্যয়ে বৈষম্য: সরকারি রাজস্ব আয় ও ব্যয়ের ক্ষেত্রে পূর্ব ও পশ্চিম পাকিস্তানের মধ্যে ব্যাপক বৈষম্য পরিলক্ষিত হয় । মাথাপিছু আয় ও জীবনমান বৈষম্য: পাকিস্তান শাসনামলে মাথাপিছু আয় হ্রাসের মাধ্যমে পূর্ব পাকিস্তানের জনগণের জীবনযাত্রার নিম্নমান বজায় থাকে, যা ছিল তাদের জন্য চরম অপমান ও অসম্মানজনক । ঋণ বরাদ্দে বৈষম্য: ঋণ বিতরণকারী সংস্থাসমূহ বিশেষত পাকিস্তান শিল্প উন্নয়ন ব্যাংক, পাকিস্তান শিল্প ঋণ ও বিনিয়োগ কর্পোরেশন, হাউজ বিল্ডিং ফাইন্যান্স কর্পোরেশন, পাকিস্তান কৃষি উন্নয়ন ব্যাংকসহ এরূপ আর্থিক প্রতিষ্ঠান ঋণ বরাদ্দে বৈষম্য করে । আমদানি-রপ্তানি বৈষম্য: পাকিস্তানের বহির্বাণিজ্য তথা আমুদানি-রপ্তানি সম্পূর্ণ সরকারি নিয়ন্ত্রণে ছিল। এটি পশ্চিম পাকিস্তান থেকে পরিচালিত হওয়ায় পূর্ব পাকিস্তান চরম বৈষম্যের শিকার হয় । কৃষি উন্নয়নে বৈষম্য: ১৯৪৭-১৯৪৮ সালে বিশ্বের মোট ৮১% পাট উৎপাদনের গর্বিত দাবিদার পূর্ব পাকিস্তান। অথচ কৃষি উন্নয়নে সরকারের অবহেলার কারণে ১৯৬৪-১৯৬৫ সালে তা হ্রাস পেয়ে দাঁড়ায় মাত্র ৩৫ শতাংশে । সুতরাং বলা যায় যে, পূর্ব পাকিস্তানের উপর পশ্চিম পাকিস্তানের বৈষম্য ছিলো অনেক।"
        }
      ]
    },
    {
      "number": "8",
      "uddipok": "সাদমান একটি ইতিহাসের বই পড়ে বুঝতে পেরেছে বইটি লেখা হয়েছে পাশাপাশি দুই দেশের মধ্যে সংঘটিত একটি যুদ্ধকে কেন্দ্র করে। যে যুদ্ধের অন্যতম কারণ ছিল একটি অঞ্চলের ওপর দুটি দেশের অধিকার প্রতিষ্ঠার প্রচেষ্টা। ১৭ দিনের এ যুদ্ধের সমাপ্তি হয়েছিল অন্য একটি দেশের মধ্যস্থতায় যুদ্ধ বিরতি এক চুক্তি স্বাক্ষরের মাধ্যমে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "আইয়ুব খান নিজেকে প্রেসিডেন্ট হিসেবে ঘোষণা করার জন্য ইস্কান্দার মির্জাকে অপসারণ করেছিল।"
        },
        {
          "label": "খ",
          "question": "",
          "explanation": "বাঙালি জাতিকে মেধাশূন্য করার লক্ষ্যে ১৯৭১ সালের ১৪ ডিসেম্বর পাকিস্তানিরা বুদ্ধিজীবীদের হত্যা করে। ১৯৭১ সালের মুক্তিযুদ্ধকালে বুদ্ধিজীবী হত্যাকাণ্ড অত্যন্ত মর্মান্তিক ঘটনা। পাকিস্তানি বাহিনী চূড়ান্ত পরাজয়ের দুই দিন পূর্বে ১৪ ডিসেম্বর দেশের শ্রেষ্ঠ সন্তানদের নির্মমভাবে হত্যা করে। এদের মধ্যে অধ্যাপক, সাহিত্যিক, সাংবাদিক চিকিৎসকসহ কেউ বাদ পড়েনি। বুদ্ধিজীবীদের হত্যাকাণ্ডে আলবদর বাহিনী প্রধান ভূমিকা পালন করেছিল।"
        },
        {
          "label": "গ",
          "question": "",
          "explanation": "এসাদমান ১৯৬৫ সালের পাকিস্তান-ভারত যুদ্ধ সম্পর্কিত বই পড়েছিল। এ যুদ্ধের অন্যতম কারণ ছিল উভয় রাষ্ট্রের কাশ্মীরে আধিপত্য প্রতিষ্ঠার আকঙ্ক্ষা। ভারতীয় উপমহাদেশের রাজনৈতিক ইতিহাসে ১৯৬৫ সালে সংঘটিত পাকিস্তান-ভারত যুদ্ধ বিশেষভাবে উল্লেখযোগ্য। কাশ্মীরকে কেন্দ্র করে এ যুদ্ধ সংঘটিত হয়েছিল। কেননা ভারত ও পাকিস্তান উভয়ই কাশ্মীরকে তাদের অবিচ্ছেদ্য অংশ বলে মনে করত। সোভিয়েত ইউনিয়নের হস্তক্ষেপে (বর্তমান রাশিয়া) ১৭ দিনের মাথায় এ যুদ্ধ বন্ধ হয়। ১৯৬৬ সালের জানুয়ারি মাসে সোভিয়েত প্রধানমন্ত্রী কোসিগিনের মধ্যস্থতায় তাসখন্দ শহরে চুক্তি সাক্ষরের মধ্য দিয়ে এ যুদ্ধের অবসান হয়। উদ্দীপকে বর্ণিত সাদমান এ যুদ্ধ সম্পর্কিত বই পড়েছিল। ১৯৪৭ সালে ভারত ও পাকিস্তান জন্ম নিলে কাশ্মীরকে কেন্দ্র করে - তাদের মাঝে বৈরিতার সূত্রপাত হয়। কাশ্মীর মুসলিম সংখ্যাগরিষ্ট অঞ্চল হওয়ায় পাকিস্তান সমগ্র কাশ্মীরের ওপর তার অধিকার দাবি করে। কিন্তু কাশ্মীরের রাজা ছিলেন হিন্দু। ভারত দাবি করে যে, কাশ্মীরের রাজা হরি সিং ভারত ইউনিয়নে যোগদানের জন্য চুক্তি করায় কাশ্মীরের ওপর তার দাবি আইনসিদ্ধ। উভয় রাষ্ট্র সমগ্র কাশ্মীরে আধিপত্য বিস্তারের প্রচেষ্টায় লিপ্ত হলে ১৯৬৫ সালে যুদ্ধ শুরু হয়। এছাড়া ১৯৬৫ সালে মৌলিক গণতন্ত্রের অধীনে নির্বাচনে জোর করে প্রেসিডেন্ট নির্বাচিত হলেও আইয়ুব খান সম্মিলিত বিরোধী দলের গণআন্দোলনের হুমকির মুখোমুখি হন। এজন্য আইয়ুব খান পূর্ব বাংলার মানুষের দৃষ্টি ভিন্ন খাতে প্রবাহিত করার জন্য ভারতবিরোধী ভূমিকায় অবতীর্ণ হয়। ক্রমে উভয় রাষ্ট্রের মধ্যে কাশ্মীরকে কেন্দ্র করে চরম উত্তেজনার সৃষ্টি হয় এবং ১৯৬৫ সালের ৬ সেপ্টেম্বর পাকিস্তান বাহিনী ভারত আক্রমণ করলে উভয় রাষ্ট্র দ্বিতীয়বারের মতো যুদ্ধে জড়িয়ে পড়ে। সুতরাং বলা যায়, সাদমানের পঠিত বিষয় ১৯৬৫ সালের পাক-ভারত যুদ্ধ কাশ্মীরে আধিপত্য প্রতিষ্ঠার পাশাপাশি আইয়ুব খানের অদূরদর্শিতার কারণে সংঘটিত হয়েছিল।"
        },
        {
          "label": "ঘ",
          "question": "",
          "explanation": "উদ্দীপকের অনুরূপ একটি যুদ্ধের অর্থাৎ ১৯৬৫ সালের পাকিস্তান-ভারত যুদ্ধের ফলে পূর্ব পাকিস্তানে আইয়ুব বিরোধী চেতনা প্রবলভাবে জাগ্রত হয়- উক্তিটি যথার্থ। ১৯৬৫ সালে পাকিস্তান-ভারত যুদ্ধ পূর্ব পাকিস্তানের রাজনীতিতে নেতিবাচক প্রভাব ফেলে। কাশ্মীরকে কেন্দ্র করে এ যুদ্ধ শুরু হলেও বাঙালিরা চরম নিরাপত্তাহীনতার সম্মুখীন হয়। কেননা পাকিস্তানি শাসকবর্গ পূর্ব পাকিস্তানের জনগণের নিরাপত্তার জন্য কোনো প্রয়োজনীয় ব্যবস্থাই গ্রহণ করেনি। এজন্য পূর্ব পাকিস্তানে আইয়ুববিরোধী চেতনা প্রবলভাবে জাগ্রত হয়। ১৯৪৭ সালে পাকিস্তানি রাষ্ট্রের জন্ম থেকেই পাকিস্তানি শাসকবর্গ পূর্ব পাকিস্তানের প্রতি বৈষম্যমূলক নীতি অনুসরণ করে। সামরিক, রাজনৈতিক, অর্থনৈতিকসহ সকলক্ষেত্রেই তারা পূর্ব পাকিস্তানের প্রতি বৈষম্য প্রদর্শন করে। এমনকি পূর্ব পাকিস্তানের নিরাপত্তার বিষয়টিও পাকিস্তানি শাসকবর্গের কাছে অববেহিত ছিল। আর এটি ১৯৬৫ সালের যুদ্ধে স্পষ্ট হয়ে যায়। কেননা এ যুদ্ধে পূর্ব পাকিস্তানের কোনো প্রতিরক্ষা ব্যবস্থা ছিল না। অরক্ষিত এ অঞ্চল যেকোন সময় ভারতের আক্রমণের শিকার হতে পারত। এমনকি এ সময় প্রশাসনিক দিক থেকে পশ্চিম পাকিস্তানের সাথে পূর্ব পাকিস্তানের যোগাযোগ একেবারে বিচ্ছিন্ন হয়ে পড়ে। বাঙালি সেনারা জীবন বাজি রেখে লাহোর রক্ষা করলেও আইয়ুব খান পূর্ব পাকিস্তানের নিরাপত্তা নিশ্চিত করতে পারেননি। পূর্ব পাকিস্তানের জনগণ এতে প্রচণ্ড মর্মাহত হন। ফলে জনমনে দীর্ঘদিনের পুঞ্জীভূত ক্ষোভ আরো বৃদ্ধি পায়। প্রতিবাদে তৎকালীন পূর্ব পাকিস্তান অর্থাৎ পূর্ব বাংলায় স্বাধিকার ও স্বাধীনতা আন্দোলনের সূত্রপাত ঘটে এবং আইয়ুব বিরোধী চেতনা আরো তীব্র হয়। উপরের আলোচনায় প্রতীয়মান হয় যে, উদ্দীপকে ইঙ্গিতকৃত ১৯৬৫ সালের পাক-ভারত যুদ্ধের ফলে পূর্ব পাকিস্তানে আইয়ুব বিরোধী চেতনা প্রবলভাবে জাগ্রত হয়।"
        }
      ]
    },
    {
      "number": "9",
      "uddipok": "মিতুর বাবা বাংলাদেশের মহান মুক্তিযুদ্ধের শহীদ হন। তার মা এবং প্রতিবেশী নারীরা মুক্তিযোদ্ধাদের আশ্রয় প্রদানসহ সমর্থ্য অনুযায়ী খাবার সরবরাহ করতেন। এছাড়া তারা সকলে মিলে আহত মুক্তিযোদ্ধাদের সেবা শুশ্র‍্যষার দায়িত্ব গ্রহণ করতেন।",
      "tag": "VNSC 25",
      "sub_questions": [
        {
          "label": "ক",
          "question": "কনসার্ট ফর বাংলাদেশের উদ্যোক্তা কে?",
          "explanation": "কনসার্ট ফর বাংলাদেশের উদ্যোক্তা ভারতের বিখ্যাত সেতারাবাদক পন্ডিত রবি শঙ্কর।"
        },
        {
          "label": "খ",
          "question": "স্বাধীন বাংলা বেতার কেন্দ্র কি?",
          "explanation": "স্বাধীন বাংলা বেতার কেন্দ্র ১৯৭১ সালের মুক্তিযুদ্ধের সময় গুরুত্বপূর্ণ ভূমিকা পালন করে। এই বেতার কেন্দ্র থেকে এই স্বাধীনতার ঘোষণাটি দেশবাসীর কাছে জানানো হয়। যুদ্ধকালীন সময়ে মুক্তিযোদ্ধাদের অনুপ্রেরণা যোগাতে ও মনোবল বৃদ্ধি করতে বিভিন্ন সংবাদ প্রচার করা হতো এবং দেশাত্মবোধক গান প্রচার করা হতো । এটি চট্টগ্রাম থেকে কার্যক্রম পরিচালনা করলেও পরবর্তীতে মুজিবনগর সরকার গঠনের পর কলকাতায় স্থানান্তর করা হয়।"
        },
        {
          "label": "গ",
          "question": "উদ্দীপকে উল্লিখিত মিতুর মায়ের কর্মকাণ্ডের সাথে তোমার পাঠ্যবইয়ের কাদের সাথে মিল পাওয়া যায়।",
          "explanation": "উদ্দীপকে উল্লিখিত মিতুর মায়ের কর্মকাণ্ডের সাথে পাঠ্যবইয়ের মুক্তিযুদ্ধে নারীদের কর্মকাণ্ডের সাথে মিল পাওয়া যায়। নিম্নে তা ব্যাখ্যা করা হলো : বাংলাদেশের স্বাধীনতার যুদ্ধে অনেক নারী সরাসরি যুদ্ধে অংশগ্রহণ করেছিলেন। তারামন বিবি ও ডাক্তার সিতারা বেগম জীবন বাজি রেখে সম্মুখ যুদ্ধে অংশগ্রহণ করে বীর প্রতীক খেতাবপ্রাপ্ত হয়েছিলেন। এছাড়াও অনেক নারী মুক্তিযোদ্ধাদের বিভিন্নভাবে সহযোগিতা করে যুদ্ধে অংশগ্রহণ করেছিলেন। তাদের এই অংশগ্রহণ ছিল অভূতপূর্ব। মুক্তিযুদ্ধের সময় নারীরা মুক্তিযোদ্ধাদের খাবার ও আশ্রয় দিয়ে, অস্ত্র লুকিয়ে রাখতে সাহায্য করে, আহত মুক্তিযোদ্ধাদের সেবা প্রদান করে এবং তাদের বিভিন্ন তথ্য আদান-প্রদান এর সাহায্য করে গুরুত্বপূর্ণ অবদান রেখেছিল।  উদ্দীপকেও মিতুর মা প্রতিবেশীদের সহায়তায় মুক্তিযোদ্ধাদের আশ্রয় প্রদান করতেন এবং সমর্থ্য অনুযায়ী খাবার সরবরাহ করতেন। এছাড়া তারা সকলে মিলে আহত মুক্তিযোদ্ধাদের সেবা শুশ্রুষার দায়িত্ব গ্রহণ করততাই বলা যায়, উদ্দীপকে উল্লিখিত মিতুর মায়ের কর্মকাণ্ডের সাথে পাঠ্যবইয়ের মুক্তিযুদ্ধে নারীদের কর্মকাণ্ডের সাথে মিল পাওয়া যায়।েন।"
        },
        {
          "label": "ঘ",
          "question": "বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর অবদান ছিল তাৎপর্যপূর্ণ - উক্তিটি বিশ্লেষণ কর। ",
          "explanation": "বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর তথা নারীদের অবদান ছিল তাৎপর্যপূর্ণ - নিম্নে উক্তিটি বিশ্লেষণ করা হলো: ১৯৭১ সালে দীর্ঘ ৯ মাসের সশস্ত্র সংগ্রামের পর আমরা অর্জন করি সুমহান স্বাধীনতা। এই যুদ্ধে বাংলার আপামর জনতা অংশ নিয়েছিল। যুদ্ধে বিভিন্নভাবে মানুষ অংশ নিয়েছিল। কেউ ছিল সম্মুখযোদ্ধা, কেউ ছিল সহযোগী যোদ্ধা আবার কেউ ছিলেন সহায়তাকারী। মুক্তিযুদ্ধে সবভাবে ই নারীরা অংশগ্রহণ করেছিলেন। যেমন তারামন বিবি, কাঁকন বিবি, ডাক্তার সেতারা বেগম এবং হালিমা খাতুন, মমতাজ বেগম প্রমুখ নারীরা সরাসরি যুদ্ধে অংশগ্রহণ করেছিলেন।  আবার অনেক নারীরা সহযোগী যোদ্ধা ও সহায়তাকারী হিসেবে যুদ্ধে অসামান্য অবদান করেছিলেন। তারা নিজেদের জীবন বাজি রেখে মুক্তিযোদ্ধাদের খাবার ও আশ্রয় দিয়ে তাদের সহায়তা করেছিলেন। তারা বিভিন্ন ক্যাম্প ও হাসপাতালে তারা আহত মুক্তিযোদ্ধাদের সেবা শুশ্রূষা করেছিলেন। আবার তারা বিভিন্ন সময় জীবন বাজি রেখে মুক্তিযোদ্ধাদের অস্ত্র লুকিয়ে রাখতে সহায়তা করেছিলেন এবং তাদের জন্য বিভিন্ন খবর আদান প্রদানে কাজ করতেন। যা মুক্তিযোদ্ধাদের জন্য ছিক অত্যন্ত সাহাতাই বলা যায়, বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর তথা নারীদের অবদান ছিল তাৎপর্যপূর্ণ - উক্তিটি যথার্থ।য্যকরী।"
        }
      ]
    },
    {
      "number": "10",
      "uddipok": "মুক্তিযুদ্ধের গল্প শুনতে গিয়ে মালিহা তার নানুকে জিজ্ঞেস করলো, মুক্তিযুদ্ধের সময় ভারত ও রাশিয়ার মতো বিশ্বের সব দেশই কি আমাদের সাহায্য করেছিলো? উত্তরে নানু বললেন, শক্তিধর রাষ্ট্রগুলোর মধ্যে দুটি দেশ সরাসরি আমাদের বিরোধিতা করেছে। অন্য একটি রাষ্ট্র আমাদের, আন্তর্জাতিকভাবে সমর্থন করেছে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "বিবিসি যুক্তরাজ্যের প্রচার মাধ্যম।"
        },
        {
          "label": "খ",
          "question": "",
          "explanation": "যেসকল বাঙালি বাংলাদেশের বাইরে অন্যান্য দেশে অবস্থান করেন তাদেরকে প্রবাসী বাঙালি বলা হয়। বাংলাদেশের মুক্তিযুদ্ধে প্রবাসী বাঙালিদের অবদান ছিল অপরিসীম। প্রবাসী বাঙালিরা একদিকে যেমন মুক্তিযুদ্ধের জন্য অর্থ সংগ্রহ করেছেন। অন্যদিকে তারা বাংলাদেশের পক্ষে সমর্থন আদায়ের জন্য বিভিন্ন দেশের পার্লামেন্ট সদস্যদের নিকট ছুটে গিয়েছিলেন।"
        },
        {
          "label": "গ",
          "question": "",
          "explanation": "উদ্দীপকের উল্লিখিত বিরোধী রাষ্ট্রগুলো হচ্ছে যুক্তরাষ্ট্র ও চীন৷ বাংলাদেশের মুক্তিযুদ্ধে তাদের ভূমিকা নিম্নে মূল্যায়ন করা হলো :  যুক্তরাষ্ট্র: পাকিস্তানের অখন্ডনীতিতে বিশ্বাসী হয়ে বাংলাদেশের মুক্তিযুদ্ধের সময় মার্কিন যুক্তরাষ্ট্র সরাসরি পাকিস্তান পশ্চিম পাকিস্তানের পক্ষ অবলম্বন করে। পাকিস্তানি হানাদার বাহিনীদের নারকীয় হত্যাকাণ্ডের এই ঘটনা এবং বাংলাদেশের মুক্তিযুদ্ধকে প্রথম থেকে যুক্তরাষ্ট্র পাকিস্তানের অভ্যন্তরীণ ব্যাপার হিসেবে আখ্যা দেয়। এছাড়াও তারা পাকিস্তানিদের অস্ত্র সরবরাহ করে। যুদ্ধের শেষ দিকে বাংলাদেশের বিজয় যখন সুনিশ্চিত, তখন বাংলাদেশ এর জয় রুখে দিতে তারা যুদ্ধ বিরতির জন্য জাতিসংঘে প্রস্তাব দেয়। এছাড়াও তারা বাংলাদেশের মুক্তিযুদ্ধ রুখে দিতে এবং পাকিস্তানিদের বিজয়ী করতে তৎকালীন সর্ব বৃহৎ শক্তিধর জাহাজ সপ্তম নৌবহরও পাঠায়।চীন: বাংলাদেশের মুক্তিযুদ্ধ চলাকালে আন্তর্জাতিক ও রাজনৈতিক পট পরিবর্তনের ফলে চীন সোভিয়েত নীতি থেকে বেরিয়ে মার্কিন যুক্তরাষ্ট্রের সাথে বন্ধুত্বের সম্পর্ক বাঁধে। যারই পরিপ্রেক্ষিতে নিতান্ত বিবেচনাহীনভাবে বাংলাদেশের মুক্তিযুদ্ধের বিরোধিতা করে। তাই বলা যায়, বাংলাদেশের মুক্তিযুদ্ধে যুক্তরাষ্ট্র ও চীনের অত্যন্ত নেতিবাচক ভূমিকা ছিল।"
        },
        {
          "label": "ঘ",
          "question": "",
          "explanation": "উক্ত কর্মকাণ্ড তথা চীন ও যুক্তরাষ্ট্রের নেতিবাচক ভূমিকার বিপরীতে সোভিয়েত ইউনিয়ন ও ভারত ইতিবাচক পদক্ষেপ গ্রহণ করেছিল। নিম্নে তা বিশ্লেষণ করা হলো : সোভিয়েত ইউনিয়ন: তৎকালীন পরাশক্তিগুলোর মধ্যে কেবল সোভিয়েত ইউনিয়নই বাংলাদেশের মুক্তিযুদ্ধের পক্ষে সমর্থন জানিয়েছিল। এছাড়াও যুদ্ধের শেষ দিকে বাংলাদেশের পরাজয়ের সুনিশ্চিত দেখে যুদ্ধ বিরতির মাধ্যমে বাংলাদেশের জয় রুখে দিতে মার্কিন যুক্তরাষ্ট্র যে কূট কৌশল অবলম্বন করে সোভিয়েত ইউনিয়ন তার বিরুদ্ধে ভেটো জানায়। এছাড়াও মার্কিন যুক্তরাষ্ট্র সপ্তম নৌবহর প্রেরণ করলে সোভিয়েত ইউনিয়ন সাবমেরিন প্রেরণ করে তাদের রুখে দেয়।  ভারত: বাংলাদেশের ইতিহাসে সূচনা লগ্ন থেকেই ভারত বাংলাদেশকে অকৃত্তিমভাবে সহায়তা করে আসছে। বাংলাদেশের সাধারন জনতাকে হালকা অস্ত্রের প্রশিক্ষণ প্রদানের মাধ্যমে তারা মুক্তিযোদ্ধা হিসেবে গড়ে তুলতে সহায়তা করেছিল। পাশাপাশি তারা মুজিবনগর সরকারকেও সহায়তা প্রদান করে। এছাড়াও বাংলাদেশের পক্ষে বিশ্বজনমত গড়ে তুলতে ভারত প্রচেষ্টা চালায়। যুদ্ধের সময় বাংলাদেশের এক কোটি শরণার্থীকে ভারত আশ্রয় দেয় এবং তাদের জন্য বিপুল পরিমাণ অর্থ ব্যয় করে। এছাড়াও যুদ্ধের শেষ দিকে বাংলাদেশকে স্বীকৃতি দিয়ে ভারত যৌথ কমান্ড গঠন করে এবং যৌথবাহিনীর আক্রমণের ফলে অবশেষে বাধ্য হয়ে পাকিস্তানি হানাদার বাহিনী আত্মসমর্পণ করে।  তাই বলা যায়, বাংলাদেশের মুক্তিযুদ্ধে সোভিয়েত ইউনিয়ন ও ভারত অনেক ইতিবাচক পদক্ষেপ গ্রহণ করেছিল, যা বাংলাদেশের স্বাধীনতা অর্জনকে অত্যন্ত বেগবান করেছে।"
        }
      ]
    },
    {
      "number": "11",
      "uddipok": "২০১১ সালের আকস্মিক বন্যায় বাংলাদেশের অনেক অঞ্চল ভয়াবহ সংকটের মুখোমুখি হয়। খাদ্য, বস্ত্র, বাসস্থানের অভাবে নিদারুণ কষ্টে দিনাতিপাত করে বানভাসী মানুষ। বেশকিছু সংগঠন ও ব্যক্তিবর্গ সাংস্কৃতিক কর্মকাণ্ডে অর্জিত অর্থ নিয়ে দুর্গত মানুষের পাশে দাঁড়ায়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ব্রিটেনের শিল্পী।"
        },
        {
          "label": "খ",
          "question": "",
          "explanation": "বাংলাদেশের মুক্তিযুদ্ধে জাতিসংঘ বেশ কিছু উদ্যোগ গ্রহণ করেছিল। মুক্তিযুদ্ধের সময় মানবিক সমস্যা মোকাবিলায় উপমহাদেশে জাতিসংঘের দুটো মিশন কাজ করে। এর একটি ভারত এবং অন্যটি বাংলাদেশে নিয়োজিত থেকে শরণার্থী সমস্যা ও মানবিক বিষয়ে গুরুত্বপূর্ণ ভূমিকা পালন করে। এছাড়া যুদ্ধ বন্ধ, বঙ্গবন্ধু শেখ মুজিবের বিচার, বাংলাদেশকে স্বীকৃতি দান প্রভৃতি প্রসঙ্গে জাতিসংঘ উদ্যোগ গ্রহণ করে। তবে ভেটো ক্ষমতাধারী দেশগুলোর জন্য অধিকাংশ উদ্যোগ ব্যর্থতায় পর্যবসিত হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের ঘটনার সাথে পাঠ্য পুস্তকের বিভিন্ন ও ব্যক্তিবর্গের সহযোগিতা ও সমর্থনের মিল পাওয়া যায়। নিম্নে তা ব্যাখ্যা করা হলো : ১৯৭১ সালে পাকিস্তানি হানাদার বাহিনীর আক্রমণের ফলে সমগ্র বাংলাদেশে সংকটাপন্ন অবস্থা বিরাজ করছিল। তারা নির্বিচারে গণহত্যা শুরু করলে প্রায় এক কোটি মানুষ হিসেবে ভারতে আশ্রয় গ্রহণ করে। এ সময় ভারতের ৭টি রাজ্য সরকার, ২৪টি সংগঠন ও ১২টি আন্তর্জাতিক সংস্থা শরণার্থীদের ত্রাণ কার্যক্রম পরিচালনা করে।  এছাড়াও তৎকালীন পপ সুপারস্টার বব ডিলান, জর্জ হ্যারিসন, এরিক ক্ল্যাপটন এর মত বিখ্যাত তারকাদের নিয়ে ১৯৭১ সালের ১ আগস্ট নিউইয়র্ক এর মেডিসন স্কয়ারে অনুষ্ঠিত হয় বিখ্যাত লাইভ অনুষ্ঠান “কনসার্ট ফর বাংলাদেশ”। অনুষ্ঠানটির উদ্যোগ নিয়েছিলেন ভারতীয় সেতারবাদক পন্ডিত রবি শঙ্কর। এই অনুষ্ঠানের অর্জিত সকল অর্থ বাংলাদেশের জন্য উৎসর্গ করেন উক্ত শিল্পীরা।  উদ্দীপকেও দেখা যায়, ২০২২ সালের আকস্মিক বন্যায় বিভিন্ন অঞ্চল সংকটের মুখোমুখি হয় এবং নিদারুণ কষ্টে দিনাতিপাত করে। এসময় বেশ কিছু সংগঠন ও ব্যক্তিবর্গ সাংস্কৃতিক কর্মকাণ্ডে অর্জিত অর্থ নিয়ে দূর্গত মানুষের পাশে দাঁড়ায়।  তাই বলা যায়, উদ্দীপকের ঘটনার সাথে পাঠ্য পুস্তকের বিভিন্ন ও ব্যক্তিবর্গের সহযোগিতা ও সমর্থনের মিল পাওয়া যায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত কর্মকাণ্ড তথা বিভিন্ন আন্তর্জাতিক সংস্থাসমূহের কর্মকান্ডের ঐতিহাসিক গুরুত্ব নিম্নে পাঠ্যবইয়ের আলোকে বিশ্লেষণ করা হলো : বিভিন্ন সংগঠন ও সংস্থাসমূহের উদ্যোগে বাংলাদেশের মানবিক সংকট ও স্বাধীনতা অর্জনের প্রচেষ্টার অল্প সময়ে সমগ্র বিশ্বে ছড়িয়ে পড়ে। যার ফলে অল্প সময়ে বিভিন্ন স্থানে বাংলাদেশের পক্ষে যেমন মানবিক আবেদন সৃষ্টি হয় তেমনি পাকিস্তানের বর্বরতার খবরটিও সারা বিশ্বে ছড়িয়ে পড়ে। এর ফলে বিশ্বজনমত গড়ে ওঠে এবং জনসমর্থনের ফলে বিভিন্ন দেশের সরকারের উপর বাংলাদেশের প্রতি সহানুভূতি প্রদর্শনের চাপ পড়ে।  এছাড়াও বাংলাদেশে সংকটাপন্ন অবস্থায় আশ্রয় নেয়া এক কোটি শরণার্থীর সহায়তায়ও বিভিন্ন প্রতিষ্ঠানে এর উদ্যোগ ছিল অত্যন্ত উপকারী। এ সময় ভারত সরকার বাংলাদেশের শরণার্থী সমস্যাটিকে মানবিক বিপর্যয়সংক্রান্ত সমস্যা হিসেবে প্রতিষ্ঠিত করতে সক্ষম হয়। যার ফলে জাতিসংঘের দুইটি মিশন বাঙ্গালীদের জন্য হয়ে কাজ করে। একটি ভারতের শরণার্থী শিবিরে, অন্যটি পূর্ব পাকিস্তানে। এর ফলে বাঙালিরা সংকটাপন্ন সময়েও বিভিন্ন সহযোগিতা পায়।  তাই বলা যায়, বিভিন্ন আন্তর্জাতিক সংস্থাসমূহের কর্মকান্ডের ঐতিহাসিক গুরুত্ব অপরিসীম।"
        }
      ]
    }
  ]
}