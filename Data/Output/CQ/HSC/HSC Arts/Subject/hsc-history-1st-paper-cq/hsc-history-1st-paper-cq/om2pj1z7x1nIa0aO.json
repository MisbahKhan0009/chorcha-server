{
  "title": "নটরডেম কলেজ,ঢাকা ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "কুয়াকাটা একটি স্বাস্থ্যকর ও বাণিজ্যিক প্রসিদ্ধ স্থান। এ নিমিত্তেই কয়েকটি বহিঃদেশের ব্যবসা প্রতিষ্ঠান এখানে ব্যবসা করতে আসে। তন্মধ্যে আল আমিন গ্রুপ ব্যতীত অন্য প্রতিষ্ঠানগুলো ব্যবসায় সুবিধা করতে না পেরে ফিরে যায়। আল আমিন গ্রুপের সাফল্যের কারণ ছিল বাণিজ্যিক কৌশল, মূলধন, জনবল ও পেশি শক্তি প্রভৃতি।",
      "tag": "NDCD 25",
      "sub_questions": [
        {
          "label": "ক",
          "question": "“",
          "explanation": "\"ভারতবর্ষের ন্যায় পৃথিবীর কোথাও এত প্রচুর এবং সস্তা খাদ্যদ্রব্য দেখা যায়নি\"-উক্তিটি পর্যটক বার্নিয়ারের।"
        },
        {
          "label": "খ",
          "question": "",
          "explanation": "কয়েক বছরের সংঘাতের পর ১৬৯০ সালে মুঘল শাসকদের সাথে ইংরেজদের শান্তি স্থাপিত হয়। তখন ইস্ট ইন্ডিয়া কোম্পানির কর্মকর্তা জব চার্নক ১২০০ টাকায় কলকাতা, সুতানটি ও গোবিন্দপুর নামে ভাগীরথী নদীর তীরবর্তী তিনটি গ্রামের জমিদারি স্বত্ব ক্রয় করেন। এ তিনটি গ্রামকে কেন্দ্র করেই কলকাতা মহানগরীর গোড়াপত্তন হয়। এটি হয় গোটা ব্রিটিশ ভারতের রাজধানী।"
        },
        {
          "label": "গ",
          "question": "",
          "explanation": "উদ্দীপকে বর্ণিত ঘটনা আমার পাঠ্যবইয়ের ভারত উপমহাদেশে ইউরোপীয়দের আগমনের ঘটনার সাথে সাদৃশ্যপূর্ণ। ১৪৯৮ সালে পর্তুগিজ নাবিক ও অভিযাত্রী ভাস্কো-দা-গামা আফ্রিকা মহাদেশের উত্তমাশা অন্তরীপ ঘুরে ভারতবর্ষে প্রবেশের জলপথ আবিষ্কার করেন। ফলে ভারতবর্ষের সাথে ইউরোপের তুলনামূলকভাবে নিরাপদ বাণিজ্যিক যোগাযোগ স্থাপিত হয়। পর্তুগিজদের এ জলপথ অনুসরণ করে একে একে ইউরোপীয় ওলন্দাজ, দিনেমার, ফরাসি ও ইংরেজ বণিকরা ব্যবসায়-বাণিজ্যের উদ্দেশ্যে ভারতবর্ষে আসে। তবে একমাত্র ইংরেজরাই প্রতিযোগিতায় টিকে থাকতে সক্ষম হয়। ইংরেজরা বাণিজ্য করতে এলেও ভারতের স্থানীয় রাজন্যবর্গের অন্তর্কলহের সুযোগ নিয়ে এখানকার রাজনীতিতে হস্তক্ষেপ করে। এর চূড়ান্ত পর্যায়ে ইংরেজরা ষড়যন্ত্রের মাধ্যমে বাংলার নবাব সিরাজ-উদ-দৌলাকে ক্ষমতাচ্যুত করে। বাংলার নবাব ১৭৫৭ সালে ইংরেজদের সঙ্গে পলাশীর প্রান্তরে এক প্রহসনের যুদ্ধে হেরে যায়। এভাবে ইংরেজ জাতি এ অঞ্চলে নিজেদের আধিপত্য প্রতিষ্ঠা করে। উদ্দীপকের বর্ণনায় দেখা যায়, কুয়াকাটা একটি স্বাস্থ্যকর ও বাণিজ্যিক প্রসিদ্ধ স্থান। এ নিমিত্তেই কয়েকটি বহিঃদেশের ব্যবসা প্রতিষ্ঠান এখানে ব্যবসা করতে আসে। তন্মধ্যে আল আমিন গ্রুপ বাণিজ্যিক কৌশল, মূলধন, জনবল, পেশি শক্তি প্রভৃতির সাহায্যে সাফল্য লাভ করে। আর অন্য প্রতিষ্ঠানগুলো ব্যবসায় সুবিধা করতে না পেরে ফিরে যায়। যা ইউরোপীয় ইংরেজ জাতির বাংলা অঞ্চলে এবং পরবর্তীতে গোটা ভারতীয় উপমহাদেশে নিজেদের আধিপত্য প্রতিষ্ঠার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উক্ত অঞ্চলের প্রচুর প্রাকৃতিক সম্পদই বিদেশি আধিপত্যবাদের একমাত্র কারণ নয়। এর পাশাপাশি অন্যান্য কারণও ছিল। উদ্দীপকে দেখা যায়, কুয়াকাটা একটি স্বাস্থ্যকর ও বাণিজ্যিক প্রসিদ্ধ স্থান হওয়ায় কয়েকটি বহিঃদেশের ব্যবসা প্রতিষ্ঠান এখানে ব্যবসা করতে আসে। এক পর্যায়ে কুয়াকাটার ওপর আল আমিন গ্রুপের দখলদারিত্ব প্রতিষ্ঠিত হয়। উদ্দীপকের এ ঘটনাটি ভারতীয় উপমহাদেশে ইউরোপীয়দের আধিপত্য প্রতিষ্ঠার বিষয়টিকে ইঙ্গিত করে। এ অঞ্চলের প্রচুর প্রাকৃতিক সম্পদ বিদেশি আধিপত্যবাদের অন্যতম কারণ। প্রাচীনকাল থেকেই ভারতবর্ষ প্রচুর প্রাকৃতিক সম্পদ ও অতুল ঐশ্বর্যে পরিপূর্ণ। এই ঐশ্বর্যের আকর্ষণই বিদেশি বণিকদের ভারতবর্ষে আসতে আগ্রহী করে তোলে। এ উপমহাদেশের ধনসম্পদের কথা জানতে পেরে ব্যবসার উদ্দেশ্যে কয়েকটি ইউরোপীয় দেশের বণিকরা একে একে এ অঞ্চলে আসে। কালক্রমে তাদের বণিকের মানদণ্ড উচ্চাভিলাষ ও স্থানীয় রাজন্যবর্গের দুর্বলতার সুযোগ রাজদণ্ডে পরিণত হয়। এক সময় ভারতে। রাজত্ব দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাত-প্রতিঘাতের মধ্য দিয়ে শেষ পর্যন্ত ইংরেজরা জয়ী হয় এবং তারা এদেশে দখলদারিত্ব প্রতিষ্ঠা করে। উপরের আলোচনার মাধ্যমে বোঝা যায়, ভারতীয় উপমহাদেশে প্রাকৃতিক সম্পদের প্রাচুর্যতা থাকায় ইউরোপীয়রা বাণিজ্যকে কেন্দ্র করেই ভারতবর্ষে এসেছিল। এরপর উচ্চাভিলাষী হয়ে উঠে বিভিন্ন কৌশলে এদেশের শাসনক্ষমতা দখল করে। তাই বলা যায়, প্রচুর প্রাকৃতিক সম্পদই ভারতবর্ষে বিদেশি আধিপত্যবাদের একমাত্র কারণ নয়। দখলদারিত্ব, ক্ষমতা সম্প্রসারণও এর পেছনে দায়ী ছিল।"
        }
      ]
    },
    {
      "number": "2",
      "uddipok": "পৃথিবীর ইতিহাসে অনেক রাষ্ট্রের জয়, পরাজয়, পতনের পেছনে বিশ্বাসঘাতকতার ইতিহাস রয়েছে। ক্ষেত্র বিশেষে এ ইতিহাস স্বাধীন সার্বভৌম রাষ্ট্রকে পরাধীনতার নাগপাশে নিমজ্জিত করেছে। ভারতবর্ষের ইতিহাসও এর থেকে ব্যতিক্রম নয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "যোসেফ ডুপ্লে ফরাসি ইস্ট ইন্ডিয়া কোম্পানির গভর্নর জেনারেল ছিলেন।"
        },
        {
          "label": "খ",
          "question": "",
          "explanation": "আসন্ন বিপদ ও ষড়যন্ত্র থেকে রক্ষা পেতে নবাব সিরাজ-উদ-দৌলা ইংরেজদের সাথে যে সন্ধি স্বাক্ষর করেন ইতিহাসে তা 'আলিনগরের 'সন্ধি' নামে পরিচিত। ইংরেজদের কলকাতা থেকে বিতাড়িত করে সেনাপতি মানিক চাঁদের ওপর কলকাতা রক্ষার দায়িত্ব রেখে সিরাজ-উদ-দৌলা রাজধানী মুর্শিদাবাদে ফিরে - যান। এ খবর মাদ্রাজ পৌঁছলে ইংরেজ সেনাপতি ওয়াটসন ও রবার্ট ক্লাইভমানিক চাঁদের নামমাত্র প্রতিরোধ ভেঙে কলকাতা পুনরায় দখল করেন। নবাব এসময় লক্ষ করেন, তার চারদিকে ষড়যন্ত্র তৈরি হচ্ছে। তাই আসন্ন বিপদ কাটাতে তিনি ইংরেজদের সঙ্গে অপমানজনক 'আলিনগরের সন্ধি' করতে বাধ্য হন।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে বর্ণিত প্রেক্ষাপট আমার পাঠ্যপুস্তকের ঐতিহাসিক ঘটনা পলাশীর যুদ্ধকে ইঙ্গিত করে। ১৭৫৬ সালে নবাব আলীবর্দী খানের মৃত্যুর পর নবাব সিরাজ-উদ-দৌলা বাংলার মসনদে, আরোহণ করেন। সিংহাসনে বসেই তিনি খালা ঘসেটি বেগম এবং খালাতো ভাই পূর্ণিয়ার শাসনকর্তা শওকত জং-এর ষড়যন্ত্রের শিকার হন। তারা নবাবকে হটাতে ইংরেজদের সাথে ষড়যন্ত্রে জড়িয়ে পড়ে। নবাবের সহচরদের মধ্যে রাজবল্লভ, রায়দুর্লভ, জগৎশেঠ, ইয়ার লতিফ, উমিচাঁদ, মানিক চাঁদ ও প্রধান সেনাপতি মীরজাফর এ ষড়যন্ত্রে যোগ দেন। ইংরেজ সেনাপতি রবার্ট ক্লাইভ এই ষড়যন্ত্রের মূল পরিকল্পনাকারী ছিলেন। মীরজাফর নবাবির বিনিময়ে ইংরেজদেরকে পৌনে দুই কোটি টাকা পুরস্কার দিতে স্বীকৃত হন। এ ব্যাপারে ক্লাইভ, মীরজাফর, জগৎশেঠ ও উমিচাঁদের মধ্যে গোপন চুক্তি হয়। রবার্ট ক্লাইভ নবাবের বিরুদ্ধে সন্ধি ভঙ্গের মিথ্যা অভিযোগ এনে যুদ্ধ ঘোষণা করে। ১৭৫৭ সালের ২৩ জুন নবাবের বাহিনী ও ইংরেজ বাহিনী ভাগীরথী নদীর তীরে পলাশী প্রান্তরে মুখোমুখি হয়। তবে প্রধান সেনাপতি মীরজাফরের বিশ্বাসঘাতকতার কারণে এ যুদ্ধে নবাবের পরাজয় ঘটে। মীরজাফর যুদ্ধক্ষেত্রে নীরবে দাঁড়িয়ে রইলেন। আর তারই পরামর্শে নবাব যুদ্ধবিরতির ঘোষণা দেন। যুদ্ধবিরতির সময় ইংরেজরা অপ্রস্তুত নবাবের বাহিনীকে আকস্মিক আক্রমণ করে। ফলে সিরাজ-উদ-দৌলার পতন ঘটে। আর নবাব সিরাজ-উদ-দৌলার পতনের মধ্যদিয়ে বাংলার স্বাধীনতার সূর্য অস্তমিত হয় এবং ভারতবর্ষে ইংরেজ শাসনের ভিত তৈরি হয়। উদ্দীপকে বলা হয়েছে, বিশ্বাসঘাতকতার কারণে পৃথিবীর অনেক রাষ্ট্রের জয়, পরাজয় এবং পতন হয়েছে। এমনকি এই বিশ্বাসঘাতকতার কারণে কখনও কখনও স্বাধীন রাষ্ট্রও পরাধীনতার শৃঙ্খলে আবদ্ধ হয়েছে। যেমনটি ভারতবর্ষের ইতিহাসের ক্ষেত্রেও লক্ষ করা যায়। উদ্দীপকের এসব তথ্য ঐতিহাসিক পলাশীর যুদ্ধকেই নির্দেশ করে। কেননা বিশ্বাসঘাতকতার কারণেই পলাশীর যুদ্ধে নবাব সিরাজ-উদ-দৌলার পতনের মধ্যদিয়ে বাংলা পরাধীনতার শৃঙ্খলে আবদ্ধ হয় এবং পরবর্তীতে সমগ্র ভারতবর্ষ তার স্বাধীনতা হারায়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত ঘটনার অর্থাৎ পলাশীর যুদ্ধের ফলাফল ছিল সুদূরপ্রসারী। উদ্দীপকে পলাশীর যুদ্ধের প্রতি ইঙ্গিত করা হয়েছে। পলাশী যুদ্ধের ব্যাপকতা ও ক্ষয়ক্ষতি কম ছিল, এটি কার্যত একটি খণ্ডযুদ্ধ ছিল। কিন্তু এ 'সামান্য খণ্ডযুদ্ধই' বাংলা এমনকি সমগ্র ভারতবর্ষের ইতিহাসের মোড় ঘুরিয়ে দেয়। পলাশী যুদ্ধের মধ্য দিয়েই পর্যায়ক্রমে ইংরেজ বণিকদের মানদণ্ড শাসকের রাজদণ্ডে পরিণত হয়। সে হিসেবে ভারতের ইতিহাসে এ যুদ্ধের তাৎপর্য অপরিসীম। পলাশীর যুদ্ধ ভারতবর্ষের ইতিহাসে নানাবিধ পরিবর্তনের সূচনা করে। যেমন- প্রথমত, পলাশীর যুদ্ধের মধ্য দিয়ে বাংলার স্বাধীনতার অবসান ঘটে এবং ভারতে ইংরেজ ঔপনিবেশিক শাসনের দ্বার খুলে যায়। দ্বিতীয়ত, এ যুদ্ধের ফলে বাংলার রাষ্ট্রক্ষমতা বিভাজিত হয়ে দ্বৈতশাসনের উদ্ভব ঘটে। মীরজাফরকে মসনদে বসানো হলেও প্রকৃত ক্ষমতার অধিকারী ছিল ইংরেজরা। তৃতীয়ত, পলাশী যুদ্ধের পর ইংরেজরা তাদের সামরিক শ্রেষ্ঠত্বের মাধ্যমে ভারতবর্ষের শাসন ক্ষমতা ধীরে ধীরে হস্তগত করে অপ্রতিরোধ্য শক্তিতে পরিণত হয়। চতুর্থত, এ যুদ্ধের ফলে সমৃদ্ধ বাংলার একচেটিয়া বাণিজ্য ইংরেজদের হস্তগত হয়। বাংলার সম্পদ ব্যাপকহারে ইংল্যান্ডে পাচার হতে থাকে। পঞ্চমত, ইংরেজদের প্রতিদ্বন্দ্বী ফরাসিরা এ সময় সমূলে উৎপাটিত হয়। ষষ্ঠত, এ সময় থেকে নবাবের দরবারে ইংরেজ রেসিডেন্ট রাখা এবং অভ্যন্তরীণ বিশৃঙ্খলা দমনে ইংরেজ সেনাবাহিনীর সহায়তা নেওয়া বাধ্যতামূলক করার মাধ্যমে বাংলার রাজনীতিতে ইংরেজদের স্থায়ী হস্তক্ষেপের সুযোগ সৃষ্টি হয়। সপ্তমত, পলাশী যুদ্ধের মধ্য দিয়েই ভারতে মধ্যযুগের অবসান ও আধুনিক যুগের সূচনা হয়। পরিশেষে বলা যায়, পলাশী যুদ্ধের মাধ্যমে বাংলার স্বাধীন নবাবি আমলের অবসান ঘটে ও বাংলা তথা ভারতে ইংরেজ শাসনের ভিত্তি রচিত হয়। উপমহাদেশের রাজনীতি, অর্থনীতি, সমাজ ও সংস্কৃতিসহ সকল ক্ষেত্রে ব্যাপক প্রভাব পড়ে। ভারতবর্ষের ইতিহাসে নতুন পর্বের সূচনা হয়। তাই বলা যায়, পলাশী যুদ্ধের ফলাফল ছিল সুদূরপ্রসারী।"
        }
      ]
    },
    {
      "number": "3",
      "uddipok": "রাজনৈতিক মতাদর্শগত কারণে দ্বিতীয় বিশ্বযুদ্ধের সমাপ্তিতে জার্মানি দুটি অংশে বিভক্ত হয়। বিংশ শতাব্দীর শেষ দশকে সমাজতান্ত্রিক মতাদর্শ দুর্বল হয়ে পড়লে ১৯৯০ খ্রিষ্টাব্দে একটি চুক্তির মাধ্যমে জার্মানির দুই অংশের একত্রীকরণ সম্পন্ন হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "ভারতীয় জাতীয় কংগ্রেসের প্রতিষ্ঠাতা এলান অক্টাভিয়ান হিউম।"
        },
        {
          "label": "খ",
          "question": "",
          "explanation": "ইউরোপীয় অপরাধীদেরকে বিচার করার জন্য ভারতীয় বিচারকদের ক্ষমতা দিয়ে লর্ড রিপন যে আইন পাস করেন তা ইলবার্ট বিল নামে পরিচিত। লর্ড রিপনের শাসনামলের অন্যতম একটি সংস্কার হলো 'ইলবার্ট বিল' প্রণয়ন। ইলবার্ট বিলের মাধ্যমে লর্ড রিপন ভারতীয় এবং ইউরোপীয়দের মধ্যে জাতিগত বৈষম্য নিরসনে সচেষ্ট হন। ফৌজদারি দণ্ডবিধি অনুসারে কোনো ভারতীয় ম্যাজিস্ট্রেট পূর্বে ইউরোপীয় অপরাধীদের বিচার করতে পারতেন না। তাই তিনি 'ইলবার্ট বিল' প্রণয়নের মাধ্যমে ভারতীয় বিচারকদের সেই ক্ষমতা প্রদান করেন। ইউরোপীয়রা এ আইনকে অপমানজনক মনে করে এর বিরোধিতা শুরু করে।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে পাঠ্যবইয়ের বঙ্গভঙ্গ ও বঙ্গভঙ্গ রদ বিষয়টির সাদৃশ্য রয়েছে। ভারতের রাজনৈতিক ইতিহাসে একটি গুরুত্বপূর্ণ ঘটনা বঙ্গভঙ্গ। লর্ড কার্জন ১৯০৫ সালে সমগ্র বঙ্গদেশ অর্থাৎ বাংলা প্রেসিডেন্সিকে দুটি প্রদেশে ভাগ করেন। বাংলা, বিহার, উড়িষ্যা, মধ্য প্রদেশ ও আসামের কিছু অংশ নিয়ে বাংলা প্রেসিডেন্সি গঠিত ছিল। প্রশাসনিক সুবিধার কথা বলে লর্ড কার্জন বাংলা প্রদেশকে ভাগ করে পূর্বাঞ্চলে পূর্ব বঙ্গ ও আসাম নামে একটি নতুন প্রদেশ সৃষ্টি করেন। অন্যদিকে বাংলার অবশিষ্ট অংশের সঙ্গে বিহার ও উড়িষ্যার সমন্বয়ে পশ্চিমবঙ্গ নামে অপর একটি প্রদেশ গঠন করা হয়। ১৯০৫ সালের ১৬ অক্টোবর বঙ্গভঙ্গ কার্যকর করা হয়। বঙ্গভঙ্গের প্রতি হিন্দু ও মুসলমান সম্প্রদায় বিপরীতমুখী প্রতিক্রিয়া দেখায়। উন্নয়নের আশায় পূর্ববঙ্গের অনগ্রসর মুসলমানরা একে স্বাগত জানায়। কিন্তু বিশেষ করে শিক্ষিত ও অবস্থাপন্ন হিন্দুরা এর প্রতিবাদে ব্যাপক আন্দোলন গড়ে তোলে। তারা বিষয়টিকে বাঙালির জাতীয়তাবাদী আন্দোলন নস্যাৎ ও মাতৃভূমিকে ভাগ করার ব্রিটিশ ষড়যন্ত্র বলে আখ্যা দেয়। অবশেষে এ আন্দোলনের তীব্রতায় ব্রিটিশ সরকার। ১৯১১ সালে বঙ্গভঙ্গ রদের ঘোষণা দেয়। উদ্দীপকে লক্ষণীয় যে, রাজনৈতিক মতাদর্শগত কারণে দ্বিতীয় বিশ্বযুদ্ধের পর জার্মানিকে দুই অংশে বিভক্ত করা হয়। তবে বিংশ শতাব্দীর শেষ দশকে সমাজতান্ত্রিক মতবাদ দুর্বল হয়ে পড়লে ১৯৯০ সালে জার্মানির দুই অংশ পুনরায় এক হয়। এ বিভক্তি ও একত্রীকরণের ঘটনার সাথে উপরে আলোচিত বঙ্গভঙ্গ ও বঙ্গভঙ্গ রদের ঘটনার মিল রয়েছে।"
        },
        {
          "label": "ঘ",
          "question": "",
          "explanation": "Divide and Rule' ব্রিটিশ শাসকদের কৌশল- উক্তিটি যথার্থ। ভারতে ঔপনিবেশিক শাসনের শুরু থেকেই ব্রিটিশরা 'Divide and Rule' (ভাগ কর ও শাসন কর) নীতি অনুসরণ করে এসেছে। ১৯০৫ সালের বঙ্গভঙ্গের ঘটনা ও এর ফলাফল বিশ্লেষণ করলে সাম্প্রদায়িক বিভাজন সৃষ্টিতে ব্রিটিশ শাসকদের এ নীতির প্রয়োগ স্পষ্ট হয়ে ওঠে। উনিশ শতকের শুরু থেকে তৎকালীন ভারতের রাজধানী কলকাতা ছিল ব্রিটিশবিরোধী আন্দোলনের প্রাণকেন্দ্র। ১৮৮৫ সালে ভারতীয় জাতীয় কংগ্রেস প্রতিষ্ঠার পর কলকাতাকেন্দ্রিক শিক্ষিত জনগোষ্ঠী ক্রমেই জাতীয়তাবাদী চেতনায় উদ্বুদ্ধ হয়ে উঠেছিল। সর্বভারতীয় পর্যায়েও বাঙালি রাজনৈতিক নেতৃবৃন্দ -ও বুদ্ধিজীবীদের প্রভাব ছিল। এরকম রাজনীতি ও সমাজসচেতন হিন্দু ও মুসলমান বাঙালির ঐক্যবদ্ধ শক্তি ব্রিটিশ শাসনের ভিত নাড়িয়ে দিতে পারে সে বিষয়ে ব্রিটিশ শাসকরা অবগত ছিলেন। ফলে তারা বঙ্গভঙ্গের মাধ্যমে বাঙালিদের দুটি ভাগে বিভক্ত করেন। ব্রিটিশ সরকারের পক্ষ থেকে প্রশাসনিক সুবিধার কথা বলা হলেও এ পদক্ষেপের অন্যতম প্রধান কারণ ছিল বাংলার জাতীয়তাবাদী চেতনা ও আন্দোলনকে নিয়ন্ত্রণ করা। আর এক্ষেত্রে ব্রিটিশরা সফলও হয়েছিল। কারণ বঙ্গভঙ্গকে কেন্দ্র করে যে হিন্দু-মুসলিম তিক্ততার সৃষ্টি হয় তা ইংরেজ শাসনকে দীর্ঘায়িত করতে সহায়ক ভূমিকা পালন করেছিল। ইতিহাসবিদরা তাই মনে করেন, শুধুই প্রশাসনিক কারণে লর্ড কার্জন বঙ্গ বিভাগ করেননি। এর পেছনে তার সুদূরপ্রসারী রাজনৈতিক উদ্দেশ্য ছিল। এটি ছিল ব্রিটিশদের 'ভাগ কর ও শাসন কর' নীতির অংশ।"
        }
      ]
    },
    {
      "number": "4",
      "uddipok": "সাম্রাজ্যবাদী শক্তি দ্বারা শাসিত আব্দুল্লাহপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসকগোষ্ঠী দুটি সম্প্রদায়ের সংখ্যাগরিষ্ঠ এলাকা. নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে এ অঞ্চলে দুটি স্বাধীন রাষ্ট্রের জন্ম হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "দ্বি-জাতি তত্ত্বের প্রবর্তক মোহাম্মদ আলী জিন্নাহ।"
        },
        {
          "label": "খ",
          "question": "",
          "explanation": "১৯৪৭ সালের ১৮ জুলাই ব্রিটিশ পার্লামেন্ট ভারত স্বাধীনতা আইন প্রণয়ন করে। ভারতের স্বাধীনতার ইতিহাসে এর গুরুত্ব অত্যন্ত সুদূরপ্রসারী। ভারত স্বাধীনতা আইনের ফলে ভারতবর্ষে প্রায় দুইশত বছরের ব্রিটিশ শাসনের অবসান ঘটে। তারপর ভারতবর্ষ বিভক্ত হয়ে ভারত ইউনিয়ন ও পাকিস্তান এ দু'টি স্বাধীন ও সার্বভৌম রাষ্ট্রের সৃষ্টি হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকে উল্লেখিত ঘটনার সাথে আমার পাঠ্যবইয়ের ঐতিহাসিক লাহোর প্রস্তাবের সাদৃশ্য রয়েছে। ১৯৪০ সালের ২৩ মার্চ মুসলিম, লীগের অধিবেশনে মুসলিম অধ্যুষিত অঞ্চলসমূহে একাধিক স্বাধীন রাষ্ট্র প্রতিষ্ঠার একটি প্রস্তাব গৃহীত হয়, যা 'লাহোর প্রস্তাব' নামে পরিচিত। ব্রিটিশ সরকার ১৯৩৫ সালের ভারত শাসন আইনের মাধ্যমে হিন্দু ও মুসলমানদের রাজনৈতিক সমস্যা সমাধানে ব্যর্থ হলে মুসলিম লীগ মুহাম্মদ আলী জিন্নাহর 'দ্বি-জাতি' তত্ত্বের ভিত্তিতে ঐতিহাসিক লাহোর প্রস্তাব উত্থাপন করে। এর প্রধান প্রস্তাব ছিল ভারতবর্ষের উত্তর-পশ্চিম ও পূর্বাঞ্চলের যেসব অঞ্চল মুসলিম সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠা করা। এ প্রস্তাবের ভিত্তিতে ১৯৪৭ সালে ভারত ও পাকিস্তান নামে দুটি স্বাধীন রাষ্ট্রের জন্ম হয়। উদ্দীপকে দেখা যায়, সাম্রাজ্যবাদী শক্তি দ্বারা শাসিত হেমায়েতপুর একটি প্রাচীন জনপদ। এখানে বসবাসরত মুসলিম ও হিন্দু প্রধান দুটি সম্প্রদায়। একটি প্রস্তাবের ভিত্তিতে সাম্রাজ্যবাদী শাসক গোষ্ঠী দুটি সম্প্রদায়ের সংখ্যাগরিষ্ঠ এলাকা নিয়ে আলাদা দুটি স্বাধীন রাষ্ট্র গড়ে তোলার উদ্যোগ নেয়। পরবর্তীতে একটি আইনের মাধ্যমে উক্ত অঞ্চলে দুটি স্বাধীন রাষ্ট্রের জন্ম হয়, যা লাহোর প্রস্তাবের সাথে সাদৃশ্যপূর্ণ।."
        },
        {
          "label": "ঘ",
          "question": "উক্ত প্রস্তাবের ফলে দুটি স্বাধীন রাষ্ট্রের জন্ম হয়েছিল- পাঠ্যবইয়ের আলোকে তোমার মতামত দাও।",
          "explanation": "নিম্নের অনুরূপ: \"উত্ত প্রস্তাব অর্থাৎ লাহোর প্রস্তাবের ফলেই দুটি স্বাধীন রাষ্ট্রের জন্ম হয়েছিল\"- উক্তিটি যথার্থ। ১৯৪০ সালে মুসলিম লীগের লাহোর অধিবেশনে মুসলমানদের পৃথক রাষ্ট্র প্রতিষ্ঠার দাবি সংবলিত লাহোর প্রস্তাব গৃহীত হয়। মূলত ভারতে হিন্দু-মুসলিম দ্বন্দ্ব কংগ্রেস প্রতিষ্ঠার পর থেকেই অনুভূত হচ্ছিল। মুসলিম লীগ সভাপতি মুহম্মদ আলী জিল্লাহ তার দ্বিজাতি তত্ত্বে ঘোষণা করেন \"আমাদের সামনে উন্মুক্ত একমাত্র পথ হলো প্রধান জাতিগুলোর স্বতন্ত্র মাতৃভূমি গঠনে সহায়তা করে ভারতকে দুটি স্বশাসিত জাতীয় রাষ্ট্রে বিভক্ত করা।\" তিনি আরও বলেন, ভারতে হিন্দু-মুসলমান দুটি আলাদা জাতি। ধর্মভিত্তিক জাতি তত্ত্ব প্রয়োগ করে তিনি মুসলমানদের জন্য স্বতন্ত্র মাতৃভূমি ও রাষ্ট্র দাবি করেন। মোহাম্মদ আলী জিন্নাহ প্রদত্ত দ্বি-জাতি তত্ত্বকে ভিত্তি করেই লাহোর প্রস্তাব উত্থাপিত হয়। প্রস্তাবে ভারতবর্ষের উত্তর-পশ্চিম ও পূর্বাঞ্চলের যে সব অন্যালে মুসলমানরা সংখ্যাগরিষ্ঠ সেখানে স্বাধীন রাষ্ট্রসমূহ প্রতিষ্ঠার কথা বলা হয়। কংগ্রেস ও কলকাতার হিন্দু পত্রিকাগুলো লাহোর প্রস্তাবের তীব্র সমালোচনা করে একে 'পাকিস্তান প্রস্তাব' নামে আখ্যায়িত করে। পরবর্তীতে ১৯৪৭ সালে ভারত-পাকিস্তান নামে দুটি স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায়, লাহোর প্রস্তাবের আলোকেই দুটি স্বাধীন রাষ্ট্র তথা ভারত ও পাকিস্তান রাষ্ট্রের জন্ম হয়।"
        }
      ]
    },
    {
      "number": "5",
      "uddipok": "আজকাল ছাত্র-ছাত্রীরা বাংলার সাথে ইংরেজি ও হিন্দি মিশিয়ে কথাবার্তা আদান-প্রদান করছে। ভাষার এ দুরবস্থা দেখে শিক্ষক মহোদয় দুঃখ করে শ্রেণিকক্ষে বললেন, এই বাংলা ভাষার মর্যাদার দাবিতে কত মানুষ প্রাণ দিয়েছে। সবার উচিত এই ভাষার মর্যাদা সমুন্নত রাখা।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "বঙ্গভজোর ফলে সৃষ্ট নতুন প্রদেশের নাম ছিল 'পূর্ববঙ্গ, ও আসাম'।"
        },
        {
          "label": "খ",
          "question": "",
          "explanation": "১৯৫৪ সালে পূর্ব বাংলার প্রাদেশিক পরিষদ নির্বাচনে মুসলিম লীগকে পরাজিত করতে যুক্তফ্রন্ট গঠন করা হয়েছিল। পূর্ব বাংলার রাজনৈতিক দলগুলোর মধ্যে সবচেয়ে বড় দল ছিল মুসলিম লীগ। দলটি পূর্ব বাংলায় প্রাদেশিক সরকার পরিচালনা করত। কিন্তু মুসলিম লীগের অগণতান্ত্রিক আচরণ ও দমননীতির কারণে এদেশের মানুষ অধিকার থেকে বঞ্চিত হয়। তাই ১৯৫৪ সালের নির্বাচনে মুসলিম লীগ যেন জয়ী হতে না পারে এবং পূর্ব বাংলার মানুষের অধিকার প্রতিষ্ঠা পায় সেজন্য যুক্তফ্রন্ট গঠন করা হয়েছিল।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের শিক্ষক মহোদয়ের বক্তব্যে ১৯৫২ সালের ভাষা আন্দোলনের ইঙ্গিত পাওয়া যায়। ১৯৪৭ সালের আগস্ট মাসে পাকিস্তান প্রতিষ্ঠার পর থেকে পশ্চিম পাকিস্তানি শাসকগোষ্ঠী পূর্ব বাংলার বাঙালিদের অধিকার হরণ করে আসছিল। বাঙালিরা প্রশাসনিক, অর্থনৈতিক, রাজনৈতিক, সাংস্কৃতিকসহ সর ক্ষেত্রে পশ্চিম পাকিস্তানের বৈষম্যের শিকার হতো। পাকিস্তানের জনগোষ্ঠীর। ৫৬.৪০ শতাংশ মানুষেরই মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে তারা একমাত্র রাষ্ট্রভাষা হিসেবে চাপিয়ে দিতে চেয়েছিল। মোহাম্মদ আলী জিন্নাহ ১৯৪৮ সালের মার্চ মাসে ঢাকা সফরে আসেন। ২১ মার্চ ঢাকার রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ ঢাকা বিশ্ববিদ্যালয়ের কার্জন হলে বিশেষ সমাবর্তন অনুষ্ঠানে জিন্নাহ জোর দিয়ে বলেন, 'Urdu and only Urdu shall be the state language of Pakistan'. (উর্দু এবং উর্দুই হবে পাকিস্তানের একমাত্র রাষ্ট্রভাষা) সাথে সাথে উভয় স্থানেই উপস্থিত ছাত্রজনতা তুমুল 'না' 'না' ধ্বনিতে এ কথার বিরুদ্ধে তীব্র প্রতিবাদ জানায়। রাষ্ট্রভাষা প্রশ্নে জিল্লাহসহ পাকিস্তানি নেতাদের বক্তব্যের পর পূর্ব বাংলার (পূর্ব পাকিস্তানের) বাঙালিরা ভাষা আন্দোলনে ঝাঁপিয়ে পড়ে। ১৯৫২ সালে এই আন্দোলন তুঙ্গে ওঠে। পূর্ব বাংলার তৎকালীন মুখ্যমন্ত্রী নূরুল আমীন ১৯৫২ সালের ২১ ফেব্রুয়ারি ঢাকায় ১৪৪ ধারা জারি করে সকল প্রকার মিছিল-সমাবেশ নিষিদ্ধ ঘোষণা করেন। কিন্তু বাংলাকে অন্যতম মাতৃভাষা করার দাবিতে অনড় ছাত্রসমাজ ১৪৪ ধারা ভঙ্গ করে মিছিল করে। ছাত্ররা বর্তমান ঢাকা মেডিকেল কলেজ হোস্টেলের সামনে থেকে মিছিল বের করলে পুলিশ লাঠিচার্জ ও এক পর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ কয়েকজন। এক পর্যায়ে পশ্চিম পাকিস্তানি শাসকগোষ্ঠী বাধ্য হয়ে বাংলাকে পাকিস্তানের অন্যতম রাষ্ট্রভাষা হিসেবে মেনে নিতে সম্মত হয় এবং ১৯৫৬ সালের সংবিধানে তার স্বীকৃতি দেয়। তাই বলা যায়, উদ্দীপকে শিক্ষকের বক্তব্য মূলত ১৯৫২ সালের ভাষা আন্দোলনকে ইঙ্গিত করে।"
        },
        {
          "label": "ঘ",
          "question": "",
          "explanation": "নিম্নের অনুরূপ: হ্যাঁ, উক্ত আন্দোলন অর্থাৎ \"ভাষা আন্দোলন ছিল পরবর্তীকালে স্বাধীনতা আন্দোলনের পথ প্রদর্শক\" আমি এ বক্তব্যের সাথে একমত। ১৯৪৭ সালে পাকিস্তান রাষ্ট্রের অভ্যুদয়ের পর থেকেই পশ্চিম পাকিস্তানের শাসকরা পূর্ব পাকিস্তানের জনগণের ওপর অর্থনৈতিক ও রাজনৈতিকসহ নানা ধরনের শোষণ চালাতে থাকে। তারা বাঙালির ভাষা ও সংস্কৃতি ধ্বংসেরও প্রচেষ্টা চালায়। বাঙালি ভাষা আন্দোলনের মাধ্যমে তাদের মাতৃভাষা ও সংস্কৃতির মর্যাদা রক্ষা করে। এ আন্দোলন পরিণতি পেয়েছিল ১৯৫২ সালে। ভাষা আন্দোলনকে বলা হয় বাঙালির স্বাতন্ত্র্য ও জাতীয়তাবোধের প্রথম স্ফুরণের ঘটনা। এ আন্দোলনের মধ্য দিয়ে পূর্ব পাকিস্তানের বাংলাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। ভাষার দাবি থেকে বাঙালি ক্রমে অর্থনৈতিক ও রাজনৈতিক মুক্তির জন্য স্বাধিকারের দাবির পথে এগিয়ে যায়। এ অগ্রযাত্রায় একে একে আসে ১৯৫৪ সালের নির্বাচনে যুক্তফ্রন্টের ঐতিহাসিক বিজয়, বঙ্গবন্ধু শেখ মুজিবুর রহমানের ১৯৬৬ সালের ঐতিহাসিক ছয় দফা, উনসত্তরের গণঅভ্যুত্থান ও ১৯৭০ সালের নির্বাচন। ছয় দফাকে বলা হয়েছিল বাঙালির মুক্তির সনদ বা বাঙালির ম্যাগনাকার্টা। ১৯৭০ সালের নির্বাচনে আওয়ামী লীগের বিপুল বিজয়কে মেনে নিতে অস্বীকৃতি জানিয়ে পাকিস্তানের স্বৈরশাসকরা পূর্ব পাকিস্তানে বর্বর গণহত্যা শুরু করে। তখন স্বাধীনতার জন্য অস্ত্র ধরা ছাড়া বাঙালির জন্য আয় কোন পথ খোলা ছিল না। এভাবেই ১৯৭১ সালে নয় মাসের রক্তক্ষয়ী সশস্ত্র মুক্তিযুদ্ধের মধ্য দিয়ে স্বাধীন হয় বাংলাদেশ। সুতরাং উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে পূর্ব পাকিস্তানের বাঙালিরা প্রথম অন্যায়ের বিরুদ্ধে প্রতিরোধ গড়ে তোলার প্রেরণা পায়। এ আন্দোলনের মাধ্যমে যে জাতীয়তাবাদের উন্মেষ হয় তারই বাস্তব ফল হল স্বাধীন বাংলাদেশ। F"
        }
      ]
    },
    {
      "number": "6",
      "uddipok": "ইংল্যান্ডের পথে পথে ফল বিক্রি করে প্রবাসী বাংলাদেশি যুবক রফিক। হঠাৎ দেখতে পায় অনেক ছেলেমেয়ে একটি স্মৃতিস্তম্ভে ফুল দিয়ে শ্রদ্ধা নিবেদন করছে। কাছে গিয়ে জানতে পারে তার দেশের জাতীয় সেই শোক দিবসটি আজ আন্তর্জাতিক দিবসে পরিণত হয়েছে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সময় 'চরমপত্র' ও 'জল্লাদের দরবার' অনুষ্ঠান তত্ত্বাবধান করেন এম আর আখতার মুকুল।"
        },
        {
          "label": "খ",
          "question": "",
          "explanation": "বাংলাদেশের ভাষা আন্দোলনের ইতিহাসে ধীরেন্দ্রনাথ দত্ত এক উজ্জ্বল নাম। বাংলা ভাষার পক্ষে তিনিই প্রথম লড়াইয়ের সূত্রপাত করেন। ১৯৪৮ সালের ২৩ ফেব্রুয়ারি পাকিস্তান গণপরিষদে ইংরেজি ও উর্দুর পাশাপাশি সদস্যদের বাংলায় বক্তৃতা প্রদান এবং সরকারি কাজে বাংলা ভাষা ব্যবহারের জন্য তিনি একটি সংশোধনী প্রস্তাব উত্থাপন করেন। তিনি বাংলাকে সংখ্যাগরিষ্ঠের ভাষা হিসেবে উল্লেখ করে এটিকে রাষ্ট্রভাষার মর্যাদা দেওয়ার দাবি করেন। ভাষা আন্দোলনে তার এ অবদানের জন্যই ধীরেন্দ্রনাথ দত্ত বিশেষভাবে স্মরণীয়।"
        },
        {
          "label": "গ",
          "question": "",
          "explanation": "রফিকের সামনে পালিত হওয়া শোক দিবসটি একুশে ফেব্রুয়ারি। বর্তমানে এটি আন্তর্জাতিক মাতৃভাষা দিবস হিসেবে স্বীকৃত। ১৯৯৮ সালে জানুয়ারি মাসে কানাডা প্রবাসী বাঙালিদের উদ্যোগে প্রথম 'Mother Language Lovers of the World' নামে একটি সংগঠন গড়ে ওঠে। সংগঠনটি ১৯৫২ সালে ২১ ফেব্রুয়ারি মাতৃভাষা বাংলার দাবিতে জীবন উৎসর্গকারী শহিদের স্মৃতি স্মরণ করে ২১ ফেব্রুয়ারিকে আন্তর্জাতিক মাতৃভাষা দিবস ঘোষণার জন্য জাতিসংঘের তৎকালীন মহাসচিব কফি আননের কাছে চিঠি লেখেন। চিঠির একটি কপি জাতিসংঘের কানাডিয়ান অ্যাম্বাসাডর ডেভিড ফাওরারের নিকটও প্রেরণ করেন। পরবর্তীতে ১৯৯৯ সালে বাংলাদেশ সরকারের কূটনৈতিক প্রচেষ্টা এবং প্রবাসী বাঙালিদের উদ্যোগে ১৭ নভেম্বর ইউনেস্কোর সভায় সর্বসম্মতিক্রমে ২১ ফেব্রুয়ারি আন্তর্জাতিক মাতৃভাষা দিবস হিসেবে গৃহীত হয়। এতে ১৮৮টি দেশ কোনো প্রকার বিরোধিতা ছাড়াই সমর্থন করেন। ২০০০ সালের ২১ ফেব্রুয়ারি থেকে প্রতিবছর সারা বিশ্বে পালিত হয় 'আন্তর্জাতিক মাতৃভাষা দিবস'। সুতরাং উপরে আলোচনার প্রেক্ষিতে তাই বলা যায়, উদ্দীপকের রফিকের সামনে পালিত হওয়া শোক দিবসটি অর্থাৎ একুশে ফেব্রুয়ারি বাংলাদেশ সরকারের কূটনৈতিক প্রচেষ্টা, প্রবাসী বাঙালিদের উদ্যোগ প্রভৃতির মাধ্যমে দেশের গণ্ডি পেরিয়ে আন্তর্জাতিক দিবসে পরিণত হয়েছে।"
        },
        {
          "label": "ঘ",
          "question": "",
          "explanation": "উক্ত শোক দিবস অর্থাৎ একুশে ফেব্রুয়ারি আজ সর্বোচ্চ মর্যাদার আসনে আসীন'- মন্তব্যটি যথার্থ। ১৯৫২ সালের ভাষা আন্দোলনের ইতিহাস বর্তমানে জাতীয়তার গণ্ডি পেরিয়ে আন্তর্জাতিক পরিমন্ডলে স্বীকৃতি পেয়েছে। ২১ ফেব্রুয়ারি এখন আন্তর্জাতিক মাতৃভাষা দিবস হিসেবে সমগ্র বিশ্বে প্রতিবছর পালিত হচ্ছে। বিশ্বের প্রতিটি দেশ ২১ ফেব্রুয়ারিতে গভীর শ্রদ্ধায় বাঙালির ভাষা শহিদদের স্মরণ করে যা পরোক্ষভাবে দেশটির মর্যাদা বৃদ্ধি করেছে। ভাষা আন্দোলন বাঙালির প্রথম স্বাধিকার আন্দোলন। এ আন্দোলনের ফলে বাংলা ভাষাভাষী জনগোষ্ঠীর মধ্যে বাঙালি জাতীয়তাবাদের উন্মেষ ঘটে। ভাষা আন্দোলনের এ বীর শহিদদের আত্মত্যাগের প্রতি শ্রদ্ধা ও মানুষের জীবনে মাতৃভাষার গুরুত্ব উপলব্ধির জন্য 'Mother Language Lovers of the World' নামে একটি সংগঠন ২১ ফেব্রুয়ারিকে 'আন্তর্জাতিক মাতৃভাষা দিবস' হিসেবে স্বীকৃতি আদায়ের জন্য জাতিসংঘের মহাসচিব বরাবর পত্র প্রেরণ করে। বাংলাদেশ সরকার ও এই প্রবাসী সংগঠনটির যৌথ কর্মকাণ্ডের ফলে জাতিসংঘের সামাজিক ও সাংস্কৃতিক বিষয়ক সংস্থা ইউনেস্কো ১৯৯৯ সালে ১৭ নভেম্বর ২১ ফেব্রুয়ারিকে 'আন্তর্জাতিক মাতৃভাষা দিবস' হিসেবে ঘোষণা করে। ইউনেস্কোর ঘোষণায় বলা হয়, \"21 February is proclaimed International Mother Language Day through the world to Commemorate the Martyrs who Sacrified their Lives on this day in 1952.\" ইউনেস্কোর এ স্বীকৃতিতে আন্তর্জাতিক সম্প্রদায়ের কাছে বাংলা ভাষা ও বাংলাদেশের মর্যাদা বৃদ্ধি পেয়েছে। ২০০০ সাল থেকে জাতিসংঘের সদস্য দেশগুলো ২১ ফেব্রুয়ারিকে 'আন্তর্জাতিক মাতৃভাষা দিবস' হিসেবে পালন করছে। উপরের আলোচনার মাধ্যমে প্রতীয়মান হয় যে, ২১ ফেব্রুয়ারি এখন বাংলাদেশের সীমা ছাড়িয়ে আন্তর্জাতিক অঙ্গনে স্বীকৃত। বর্তমান বিশ্বে জাতিসংঘের অন্তর্ভুক্ত প্রতিটি দেশে এ দিবসটি যথার্থ গুরুত্বসহকারে পালিত হচ্ছে। যার ফলে এ দিনটি আজ সর্বোচ্চ মর্যাদার আসনে আসীন হয়েছে ।"
        }
      ]
    },
    {
      "number": "7",
      "uddipok": "আলম সাহেব তার নাতনীকে একটি গণঅভ্যুত্থানের গল্প শুনাচ্ছিলেন। তিনি এ আন্দোলনে যুক্ত ছিলেন। এ আন্দোলন ক্রমে প্রকট আকার ধারণ করলে শাসকগোষ্ঠী মিথ্যা ষড়যন্ত্র মামলা প্রত্যাহার করে সকল আসামিকে মুক্তিদান করেন।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "জাতিসংঘের শিক্ষা, বিজ্ঞান ও সংস্কৃতি বিষয়ক সংগঠন ইউনেস্কো (UNESCO) একুশে ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দেয়।"
        },
        {
          "label": "খ",
          "question": "",
          "explanation": "১৯৬৬ সালের ছয়দফাকে বাঙালির মুক্তির সনদ বলা হয়, কেননা তা ছিল বাঙালির মর্যাদার সাথে ও অধিকার নিয়ে বাঁচার জন্য প্রয়োজনীয় একগুচ্ছ দাবি। বাঙালির আত্মনিয়ন্ত্রণের অধিকার প্রতিষ্ঠার জন্য ছয়দফা উত্থাপিত হয়। এই কর্মসূচি পাকিস্তানিদের হাতে শোষিত-বঞ্চিত বাঙালি জাতিকে স্বৈরাচারী শাসকের বিরুদ্ধে সোচ্চার হতে প্রেরণা যুগিয়েছিল। এ আন্দোলনের ধারাবাহিকতায়ই বাঙালি মুক্তিযুদ্ধের মধ্য দিয়ে স্বাধীন বাংলাদেশের জন্ম দেয়। এজন্যই ছয় দফা বাঙালির মুক্তির সনদ হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে আগরতলা মামলার ইঙ্গিত প্রদান করা হয়েছে। ১৯৬৮ সালের ৬ জানুয়ারি পাকিস্তান সরকার ঘোষণা করে যে, দেশের সার্বভৌমত্বের বিরুদ্ধে একটি ষড়যন্ত্র করা হয়েছে (The Pakistan Observer, January 7, 1968)। অতঃপর সরকার ১৯৬৮ সালের ১৮ জানুয়ারি শেখ মুজিবুর রহমানকে প্রধান আসামী করে ৩৫ জন সামরিক ও বেসামরিক ব্যক্তির বিরুদ্ধে 'আগরতলা মামলা' নামে রাষ্ট্রদ্রোহী মামলা দায়ের করে। তাদের বিরুদ্ধে এই মর্মে অভিযোগ করা হয় যে, তারা ভারতের সক্রিয় সহযোগিতায় অস্ত্র ও অর্থ নিয়ে পূর্ব পাকিস্তানকে পশ্চিম পাকিস্তান থেকে বিচ্ছিন্ন করার জন্য ভারতের আগরতলায় এক ষড়যন্ত্রে লিপ্ত। মূলত শেখ মুজিবুর রহমানের ছয়দফাভিত্তিক রাজনৈতিক কর্মকাণ্ডকে রুদ্ধ করে দেয়া ও বাংলার জাতীয়তাবাদী আন্দোলনকে দমন করা এ মামলার উদ্দেশ্য ছিল। উদ্দীপকের আলম সাহেব একটি মিথ্যা ষড়যন্ত্র মামলা প্রত্যাহারের গল্প শুনাচ্ছিলেন। ষড়যন্ত্রমূলক এ মামলার সাথে উপরে আলোচিত আগরতলা মামলার সাদৃশ্য লক্ষ্য করা যায়।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত আগরতলা মামলাবিরোধী আন্দোলন পরবর্তীতে প্রকট আকার ধারণ করে গণঅভ্যুত্থানের রূপ পরিগ্রহ করে। এই গণঅভ্যুত্থান তথা ১৯৬৯ সালের গণঅভ্যুত্থানের ফলাফল ছিল সুদূরপ্রসারী। প্রথমত, ১৯৬৯ সালের গণঅভ্যুত্থানে পূর্ব পাকিস্তানের সকল গণতান্ত্রিক শক্তি ঐক্যবদ্ধ হয়। এ আন্দোলনের মাধ্যমে ছাত্রসমাজ এক গুরুত্বপূর্ণ রাজনৈতিক শক্তি হিসেবে আবির্ভূত হয়। এই ছাত্রসমাজের এক বিরাট অংশ। পরবর্তীতে মুক্তিযুদ্ধে যোগ দেয়। দ্বিতীয়ত, এ আন্দোলনের প্রেক্ষিতে পূর্ব পাকিস্তানের জনমনে বাঙালি জাতীয়তাবাদের চূড়ান্ত বিকাশ ঘটে এবং শেখ মুজিবুর রহমানসহ সকল রাজবন্দি নিঃশর্ত মুক্তি লাভ করেন। তৃতীয়ত, এ আন্দোলনের ফলে আগরতলা, মামলা প্রত্যাহার করা হয়। শাসনতান্ত্রিক সমস্যা সমাধানের জন্য আইয়ুব খান রাউন্ড টেবিল বৈঠক আহ্বান করতে বাধ্য হন। চতুর্থত, পূর্ব-পাকিস্তানের গভর্নর আবদুল মোনেম খান ক্ষমতাচ্যুত হয়ে পশ্চিম পাকিস্তানে পালিয়ে যান। পাকিস্তানি শাসকগোষ্ঠী ও এর সামরিক-বেসামরিক আমলা জনগণের ওপর তাদের নিয়ন্ত্রণ হারিয়ে দুর্বল হয়ে পড়ে। পঞ্চমত, এ আন্দোলনের ফলে আইয়ুব খানের পতন ঘটে এবং পরবর্তী সামরিক শাসক ইয়াহিয়া খান নির্বাচনের তারিখ ঘোষণা করতে বাধ্য হন। সামরিক শাসনের প্রতি জনগণের যে ভীতি ছিল তা এই আন্দোলনের মাধ্যমে দূর হয়ে যায়। সর্বোপরি, উদ্দীপকে ইঙ্গিতকৃত আন্দোলনের সফলতায় বাঙালি স্বাধীনতা আন্দোলনে ঝাঁপিয়ে পড়ার স্পৃহা খুঁজে পেয়েছিল।"
        }
      ]
    },
    {
      "number": "8",
      "uddipok": "মার্কিন যুক্তরাষ্ট্রের প্রেসিডেন্ট আব্রাহাম লিংকন গেটিসবার্গের ভাষণে বলেন, \"The Government of the people, by the people, for the people.\" এটি মার্কিন যুক্তরাষ্ট্র তথা সারাবিশ্বের গণতন্ত্রকামী মানুষের কাছে একটি কালজয়ী ভাষণ।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "\"বাংলাদেশের মুক্তিযুদ্ধে শিল্প-সাহিত্যিক-বুদ্ধিজীবীর ভূমিকা ছিল প্রশংসনীয়\"- বুঝিয়ে লেখো।",
          "explanation": "মুক্তিযুদ্ধের মূল নিয়ামক শক্তি ছিল জনগণ। তথাপি যুদ্ধে মানুষকে উদ্বুদ্ধ করার ক্ষেত্রে শিল্পী-সাহিত্যিক-বুদ্ধিজীবী, বিভিন্ন সাংস্কৃতিক কর্মীর অবদান ছিল খুবই প্রশংসনীয়। পত্রপত্রিকার লেখা, স্বাধীন বাংলা বেতার কেন্দ্রে খবর পাঠ, দেশাত্মবোধক গান, মুক্তিযুদ্ধভিত্তিক, কবিতা পাঠ, নাটক, কথিকা, এম, আর, আকতার মুকুলের অত্যন্ত জনপ্রিয় 'চরমপত্র' এবং 'জল্লাদের দরবার' অনুষ্ঠান ইত্যাদি মুক্তিযুদ্ধকে এগিয়ে নিতে সহায়তা করে। এসব রণক্ষেত্রে মুক্তিযোদ্ধাদের মানসিক ও নৈতিক বল ধরে রাখতে সহায়তা করেছে, সাহস জুগিয়েছে, জনগণকে শত্রুর বিরুদ্ধে দুর্দমনীয় করেছে। তাই বলা যায়, বাংলাদেশের মুক্তিযুদ্ধে শিল্পী-সাহিত্যিক-বুদ্ধিজীবীর ভূমিকা ছিল প্রশংসনীয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত ভাষণের সাথে আমার পাঠ্যবইয়ে বর্ণিত বঙ্গবন্ধুর ৭ই মার্চের ভাষণের সাথে মিল রয়েছে। বঙ্গবন্ধুর ৭ই মার্চের ভাষণ বাঙালি জাতির ইতিহাসে এক স্মরণীয় ঘটনা। এই ভাষণে বঙ্গবন্ধু পশ্চিম পাকিস্তানি শাসকগোষ্ঠীর শোষণ-শাসন, বঞ্চনার ইতিহাস, নির্বাচনে জয়ের পর বাঙালির সাথে প্রতারণা ইত্যাদি বিষয় তুলে ধরে স্বাধীনতার জন্য লড়াইয়ের প্রস্তুতি গ্রহণের নির্দেশনা দেন। তার ঐ ভাষণ থেকে পূর্ব পাকিস্তানের বাঙালিরা ঐক্যবদ্ধ হওয়ার প্রেরণা পায়। ৭ই মার্চের ঘোষিত কর্মসূচির প্রতি সাড়া দিয়ে সর্বস্তরের জনগণ পূর্ব বাংলায় সর্বাত্মক অসহযোগ আন্দোলন শুরু করে। উদ্দীপকে বর্ণিত আব্রাহাম লিংকনের গেটিসবার্গ ভাষণের সাথে উপরে আলোচিত বঙ্গবন্ধুর ৭ই মার্চের ভাষণের মিল রয়েছে। আব্রাহাম লিংকন তার ভাষণে মার্কিন যুক্তরাষ্ট্র তথা সারাবিশ্বের গণতন্ত্রকামী মানুষের কাছে গণতন্ত্রের সংজ্ঞা তুলে ধরেছেন। একইভাবে বঙ্গবন্ধু তার ভাষণে এদেশের মানুষের মুক্তির কথা বলেছেন। উদ্দীপকে বর্ণিত আব্রাহাম লিংকনের গেটিসবার্গ ভাষণের সাথে বঙ্গবন্ধু শেখ মুজিবুর রহমানের ঐতিহাসিক ৭ই মার্চের ভাষণকে তুলনা করা যায়।"
        },
        {
          "label": "ঘ",
          "question": "উক্ত ভাষণের গুরুত্ব বিশ্লেষণ করো।",
          "explanation": "উক্ত ভাষণ অর্থাৎ ৭ই মার্চের ভাষণ ইতিহাসে এক গুরুত্বপূর্ণ অধ্যায়ের সূচনা করে। বঙ্গবন্ধুর ৭ই মার্চের ভাষণ ছিল জাতির জন্য সুস্পষ্ট দিক নির্দেশনা। পূর্ব ঘোষণা অনুযায়ী ১৯৭১ সালের ৭ই মার্চ রেসকোর্স ময়দানের সমাবেশে লক্ষ লক্ষ জনতার ঢল নামে। বঙ্গবন্ধু তার এ ভাষণে পাকিস্তানি ২৩ বছরের ইতিহাসের শোষণ-বঞ্চনার কথা তুলে ধরেন। ৭ই মার্চের ভাষণের পরদিন থেকে সারা দেশে ব্যাপক আন্দোলন শুরু হয়ে যায়। তার নির্দেশ অনুসারে দেশের স্কুল-কলেজ, অফিস-আদালত, কলকারখানা সব বন্ধ হয়ে যায়। বিক্ষুব্ধ জনতা পাকিস্তান সেনাবাহিনীর সদস্যদের বিভিন্ন স্থানে প্রতিরোধ করতে থাকে। এমন পরিস্থিতিতে ইয়াহিয়া খান টিক্কা খানকে পূর্ব পাকিস্তানের গভর্নর নিয়োগ করেন। কিন্তু পূর্ব পাকিস্তানের সর্বস্তরের জনগণ অসহযোগ আন্দোলন অব্যাহত রাখে। এক পর্যায়ে ইয়াহিয়া খান ঢাকায় এসে ক্ষমতা হস্তান্তর নিয়ে বঙ্গবন্ধুর সঙ্গে প্রহসনের আলোচনায় বসেন। নেপথ্যে চলতে থাকে পাকিস্তানি সেনাদের গণহত্যা প্রস্তুতি। শেষ পর্যন্ত ২৫শে মার্চ রাতে পাকিস্তানি বাহিনী, নিরস্ত্র বাঙালির ওপর বর্বর হত্যাযজ্ঞ শুরু করে। গ্রেফতার করা হয় বঙ্গবন্ধুকে। এর প্রেক্ষিতে মেজর জিয়াউর রহমান চট্টগ্রামের কালুরঘাট বেতারকেন্দ্র থেকে ২৬শে মার্চ বাংলাদেশের স্বাধীনতা ঘোষণা করেন। শুরু হয় মুক্তিযুদ্ধ। পাকিস্তানি বাহিনীর সঙ্গে ৯ মাস রক্তক্ষয়ী লড়াইয়ের পর ১৬ই ডিসেম্বর বাংলাদেশ চূড়ান্ত বিজয় অর্জন করে। পরিশেষে বলা যায়, ৭ই মার্চের ভাষণ বাংলাদেশের ইতিহাসে এক ১৭ কালজয়ী অধ্যায়ের সূচনা করে। পৃথিবীর মানচিত্রে স্বাধীন সার্বভৌম দেশ হিসেবে জায়গা করে নেয় আমাদের বাংলাদেশ।"
        }
      ]
    },
    {
      "number": "9",
      "uddipok": "মিতুর বাবা বাংলাদেশের মহান মুক্তিযুদ্ধের শহীদ হন। তার মা এবং প্রতিবেশী নারীরা মুক্তিযোদ্ধাদের আশ্রয় প্রদানসহ সমর্থ্য অনুযায়ী খাবার সরবরাহ করতেন। এছাড়া তারা সকলে মিলে আহত মুক্তিযোদ্ধাদের সেবা শুশ্র‍্যষার দায়িত্ব গ্রহণ করতেন।",
      "tag": "NDCD 25",
      "sub_questions": [
        {
          "label": "ক",
          "question": "কনসার্ট ফর বাংলাদেশের উদ্যোক্তা কে?",
          "explanation": "কনসার্ট ফর বাংলাদেশের উদ্যোক্তা ভারতের বিখ্যাত সেতারাবাদক পন্ডিত রবি শঙ্কর।"
        },
        {
          "label": "খ",
          "question": "স্বাধীন বাংলা বেতার কেন্দ্র কি?",
          "explanation": "স্বাধীন বাংলা বেতার কেন্দ্র ১৯৭১ সালের মুক্তিযুদ্ধের সময় গুরুত্বপূর্ণ ভূমিকা পালন করে। এই বেতার কেন্দ্র থেকে এই স্বাধীনতার ঘোষণাটি দেশবাসীর কাছে জানানো হয়। যুদ্ধকালীন সময়ে মুক্তিযোদ্ধাদের অনুপ্রেরণা যোগাতে ও মনোবল বৃদ্ধি করতে বিভিন্ন সংবাদ প্রচার করা হতো এবং দেশাত্মবোধক গান প্রচার করা হতো । এটি চট্টগ্রাম থেকে কার্যক্রম পরিচালনা করলেও পরবর্তীতে মুজিবনগর সরকার গঠনের পর কলকাতায় স্থানান্তর করা হয়।"
        },
        {
          "label": "গ",
          "question": "উদ্দীপকে উল্লিখিত মিতুর মায়ের কর্মকাণ্ডের সাথে তোমার পাঠ্যবইয়ের কাদের সাথে মিল পাওয়া যায়।",
          "explanation": "উদ্দীপকে উল্লিখিত মিতুর মায়ের কর্মকাণ্ডের সাথে পাঠ্যবইয়ের মুক্তিযুদ্ধে নারীদের কর্মকাণ্ডের সাথে মিল পাওয়া যায়। নিম্নে তা ব্যাখ্যা করা হলো : বাংলাদেশের স্বাধীনতার যুদ্ধে অনেক নারী সরাসরি যুদ্ধে অংশগ্রহণ করেছিলেন। তারামন বিবি ও ডাক্তার সিতারা বেগম জীবন বাজি রেখে সম্মুখ যুদ্ধে অংশগ্রহণ করে বীর প্রতীক খেতাবপ্রাপ্ত হয়েছিলেন। এছাড়াও অনেক নারী মুক্তিযোদ্ধাদের বিভিন্নভাবে সহযোগিতা করে যুদ্ধে অংশগ্রহণ করেছিলেন। তাদের এই অংশগ্রহণ ছিল অভূতপূর্ব। মুক্তিযুদ্ধের সময় নারীরা মুক্তিযোদ্ধাদের খাবার ও আশ্রয় দিয়ে, অস্ত্র লুকিয়ে রাখতে সাহায্য করে, আহত মুক্তিযোদ্ধাদের সেবা প্রদান করে এবং তাদের বিভিন্ন তথ্য আদান-প্রদান এর সাহায্য করে গুরুত্বপূর্ণ অবদান রেখেছিল।  উদ্দীপকেও মিতুর মা প্রতিবেশীদের সহায়তায় মুক্তিযোদ্ধাদের আশ্রয় প্রদান করতেন এবং সমর্থ্য অনুযায়ী খাবার সরবরাহ করতেন। এছাড়া তারা সকলে মিলে আহত মুক্তিযোদ্ধাদের সেবা শুশ্রুষার দায়িত্ব গ্রহণ করততাই বলা যায়, উদ্দীপকে উল্লিখিত মিতুর মায়ের কর্মকাণ্ডের সাথে পাঠ্যবইয়ের মুক্তিযুদ্ধে নারীদের কর্মকাণ্ডের সাথে মিল পাওয়া যায়।েন।"
        },
        {
          "label": "ঘ",
          "question": "বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর অবদান ছিল তাৎপর্যপূর্ণ - উক্তিটি বিশ্লেষণ কর। ",
          "explanation": "বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর তথা নারীদের অবদান ছিল তাৎপর্যপূর্ণ - নিম্নে উক্তিটি বিশ্লেষণ করা হলো: ১৯৭১ সালে দীর্ঘ ৯ মাসের সশস্ত্র সংগ্রামের পর আমরা অর্জন করি সুমহান স্বাধীনতা। এই যুদ্ধে বাংলার আপামর জনতা অংশ নিয়েছিল। যুদ্ধে বিভিন্নভাবে মানুষ অংশ নিয়েছিল। কেউ ছিল সম্মুখযোদ্ধা, কেউ ছিল সহযোগী যোদ্ধা আবার কেউ ছিলেন সহায়তাকারী। মুক্তিযুদ্ধে সবভাবে ই নারীরা অংশগ্রহণ করেছিলেন। যেমন তারামন বিবি, কাঁকন বিবি, ডাক্তার সেতারা বেগম এবং হালিমা খাতুন, মমতাজ বেগম প্রমুখ নারীরা সরাসরি যুদ্ধে অংশগ্রহণ করেছিলেন।  আবার অনেক নারীরা সহযোগী যোদ্ধা ও সহায়তাকারী হিসেবে যুদ্ধে অসামান্য অবদান করেছিলেন। তারা নিজেদের জীবন বাজি রেখে মুক্তিযোদ্ধাদের খাবার ও আশ্রয় দিয়ে তাদের সহায়তা করেছিলেন। তারা বিভিন্ন ক্যাম্প ও হাসপাতালে তারা আহত মুক্তিযোদ্ধাদের সেবা শুশ্রূষা করেছিলেন। আবার তারা বিভিন্ন সময় জীবন বাজি রেখে মুক্তিযোদ্ধাদের অস্ত্র লুকিয়ে রাখতে সহায়তা করেছিলেন এবং তাদের জন্য বিভিন্ন খবর আদান প্রদানে কাজ করতেন। যা মুক্তিযোদ্ধাদের জন্য ছিক অত্যন্ত সাহাতাই বলা যায়, বাংলাদেশের মুক্তিযুদ্ধে মিতুর মায়ের মত একটি বিশেষ শ্রেণীর তথা নারীদের অবদান ছিল তাৎপর্যপূর্ণ - উক্তিটি যথার্থ।"
        }
      ]
    },
    {
      "number": "10",
      "uddipok": "'ক' ও 'খ' বাবার সাথে রায়েরবাজার বধ্যভূমি স্মৃতিসৌধে ঘুরতে যায়। সেখানে ২৫ মার্চের কালরাতের পৈশাচিক নিষ্ঠুরতা, মুক্তিযুদ্ধকালীন হানাদার পাকবাহিনীর বর্বরতা, বিজয়ের উষালগ্নে পাকিস্তানি হানাদার বাহিনীর দোসর রাজাকার, আলবদর ও আল-শামস্ বাহিনী কর্তৃক দেশের বুদ্ধিজীবীদের হত্যাকাণ্ডের কাহিনী শুনে তারা ভীষণভাবে বিচলিত ও মর্মাহত হয়। তবে বীর বাঙালির প্রতিরোধ যুদ্ধের গল্প শুনে তারা খুশি হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "অপারেশন সার্চলাইট পরিচালনার জন্য ঢাকা শহরের দায়িত্বে ছিলেন মেজর জেনারেল রাও ফরমান আলী।।"
        },
        {
          "label": "খ",
          "question": "",
          "explanation": "বাঙালি জাতিকে মেধাশূন্য করার জন্য মুক্তিযুদ্ধের সময় স্বাধীনতা বিরোধীরা বুদ্ধিজীবীদের হত্যা করেছিল। ১৯৭১ সালের ১০ ডিসেম্বর থেকে পাকিস্তানের পরাজয় নিশ্চিত হয়ে গেলে পাকিস্তানি বাহিনী তাদের এদেশীয় সহযোগী বাহিনীর সদস্যদের সহযোগিতায় বুদ্ধিজীবীদের অপহরণ করে দ্রুত হত্যাকাণ্ড ঘটায়। এর উদ্দেশ্য ছিল স্বাধীন বাংলাদেশকে শুরুতেই মেধাশূন্য করে ফেলা। যাতে করে বিশ্বের বুকে বাংলাদেশ মাথা উঁচু করে দাঁড়াতে না পারে। জাতির সূর্যসন্তানদের তারা অত্যন্ত নির্মমভাবে হত্যা করে।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের আলোকে মুক্তিযুদ্ধকালীন সময়ে পাকিস্তানি হানাদার বাহিনীর নিষ্ঠুরতা ও বর্বরতা নিচে ব্যাখ্যা করা হলোঃ স্বাধীনতা সংগ্রামের সময় বাংলাদেশের মাটিতে পাকিস্তান সেনাবাহিনীর সদস্য সংখ্যা ছিল প্রায় ৮০ হাজার, মিলিশিয়া বাহিনী ছিল আরো ২৫ হাজার, বেসামরিক বাহিনী প্রায় ২৫ হাজার, রাজাকার, আলবদর, আলশামস আরো ৫০ হাজার। অন্যদিকে মুক্তিযোদ্ধাদের সংখ্যা ছিল প্রায় এক লক্ষ পচাঁত্তর হাজার। যুদ্ধের শেষ পর্যায়ে দুই লক্ষ পঞ্চাশ হাজার ভারতীয় সেনা মিত্রবাহিনী হিসেবে মুক্তিযোদ্ধাদের সাথে যোগ দেয়। যুদ্ধ শেষে আত্মসমর্পণের পর প্রায় একানব্বই হাজার পাকিস্তানি যুদ্ধবন্দি ভারতে স্থানান্তর করা হয়। যুদ্ধ চলাকালে প্রায় আড়াই লক্ষ নারী পাকিস্তান সেনাবাহিনী আর তাদের পদলেহী বিশ্বাসঘাতক দেশদ্রোহীদের নির্যাতনের শিকার হয়েছিল। যুদ্ধের সময় প্রায় এক কোটি শরণার্থীকে দেশ ত্যাগ করে ভারতে আশ্রয় নিতে হয়েছিল অবিশ্বাস্য মনে হলেও সত্যি, এই এক কোটি মানুষ দেশত্যাগ না করলে তাদের প্রত্যেককেই হয়ত এই দেশে হত্যা করা হতো। মুক্তিযুদ্ধের সময় গণহত্যা চলাকলে কতজন মানুষ মারা গিয়েছে সে সম্পর্কে গণমাধ্যমে বেশ কয়েক ধরনের সংখ্যা রয়েছে। প্রকৃত সংখ্যাটি কত, সেটি সম্ভবত কখনোই জানা যাবে না। তবে বাংলাদেশের এই সংখ্যাটি ৩০লক্ষ বলে অনুমান করা হয়।"
        },
        {
          "label": "ঘ",
          "question": "",
          "explanation": "নিম্নের অনুরূপ: উক্ত নিষ্ঠুরতা ও বর্বরতার কারণে পাকিস্তানি বাহিনীর বিরুদ্ধের পুঞ্জীভূত ক্ষোভ বাংলাদেশের স্বাধীনতা যুদ্ধকে ত্বরান্বিত করেছিল-উক্তিটি যথাযথ। নিচে উক্তিটি বিশ্লেষণ করা হলোঃ গণহত্যার জন্যে জেনারেল ইয়াহিয়া খান ২৫ মার্চ তারিখটা বেছে নিয়েছিল কারণ সে বিশ্বাস করত এটা তার জন্যে একটি শুভদিন। দুই বছর আগে এই দিনে সে আইয়ুব খানের কাছ থেকে ক্ষমাতা পেয়ে পাকিস্তানের প্রেসিডেন্ট হয়েছিল। ২৫ মার্চ রাতে বাংলাদেশের ইতিহাসের নিষ্ঠুরতম গণহত্যার আদেশ দিয়ে সে সন্ধাবেলা পশ্চিম পাকিস্তানে যাত্রা শুরু করে দিল। জেনারেল ইয়াহিয়া খান সেনাবাহিনীকে বলেছিল, ৩০ লক্ষ বাঙালিকে হত্যা কর, তখন দেখবে তারা আমাদের হাত চেটে খাবে! গণহত্যার নিখুঁত পরিকল্পনা অনেক আগে থেকে করা আছে সেই নীল নকশার নাম অপারেশন সার্চলাইট, সেখানে স্পষ্ট করে লেখা আছে কেমন করে আলাপ আলোচনার ভান করে কালক্ষেপণ করা হবে, কীভাবে বাঙালি সৈন্যদের নিশ্চিহ্ন করা হবে, কীভাবে ঢাকা বিশ্ববিদ্যালয় আক্রমণ করা হবে, সোজা কথায়, কীভাবে একটি জাতিকে ধ্বংস করার প্রক্রিয়া শুরু করা হবে।  এভাবেই একটি জাতিকে ধ্বংস করার জন্য গণহত্যা শুরু করল পাকিস্তানি হারাদার বাহিনী। পাকিস্তান সেনাবাহিনীর একটি দল ঢাকা বিশ্ববিদ্যালয় এসে ইকবাল হল (বর্তমান সার্জেন্ট জহুরুল হক হল) আর জগন্নাথ হলের সব ছাত্রকে হত্যা করল। হত্যার আগে তাদের দিয়েই জগন্নাথ হলের সামনে একটি গর্ত করা হয়, যেখানে তাদের মৃতদেহকে মাটি চাপা দেয়া হয়।এ ঘটনার পর বাঙালিরা বুঝে ফেললো এখন যুদ্ধের কোন বিকল্প নেই।  পরিশেষে বলা যায় যে, উক্ত নিষ্ঠুরতা ও বর্বরতার কারণে পাকিস্তানি বাহিনীর বিরুদ্ধের পুঞ্জীভূত ক্ষোভ বাংলাদেশের স্বাধীনতা যুদ্ধকে ত্বরান্বিত করেছিল।"
        }
      ]
    },
    {
      "number": "11",
      "uddipok": "বাংলাদেশি যুবক আরিফ ও ভারতীয় যুবক রতন অস্ট্রেলিয়ায় একই বাড়িতে বসবাস করে। একবার আরিফ রতনের কাছ থেকে বাংলাদেশের মহান মুক্তিযুদ্ধের সময় ভারতীয় কবি, সাহিত্যিক, শিল্পী, ডাক্তার সর্বোপরি সাধারণ জনগণ কীভাবে বাংলাদেশকে সমর্থন যুগিয়েছিল তার তথ্যবহুল বর্ণনা জানতে পারে। শুধু তাই নয়, এই যুদ্ধে ভারতের পত্র-পত্রিকার ভূমিকার ও ব্যাপক অবদানের কথা রতন আরিফকে জানায়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "মুক্তিযুদ্ধের সময় যৌথবাহিনীর প্রধান ছিলেন লেফটেন্যান্ট জেনারেল জগজিৎ সিং অরোরা।"
        },
        {
          "label": "খ",
          "question": "",
          "explanation": "মুক্তিযুদ্ধের প্রবাসী বাঙালির তাৎপর্যপূর্ণ অবদান ছিল। প্রবাসী বাঙালিরা মুক্তিযুদ্ধে নানাভাবে সাহায্য-সহযোগিতা করেছিলেন। বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে পার্লামেন্ট সদস্যদের কাছে ছুটে গিয়েছেন, বিভিন্ন আন্তর্জাতিক সংস্থায় প্রতিনিধি দল প্রেরণ করেছেন, পাকিস্তানকে অস্ত্র, গোলাবারুদ সরবরাহ না করতে সরকারের কাছে আবেদন করেছেন এবং মুক্তিযুদ্ধের পক্ষে জনমত গঠনে তারা কাজ করছেন।"
        },
        {
          "label": "গ",
          "question": "",
          "explanation": "রতনের দেওয়া তথ্যে বাংলাদেশের মুক্তিযুদ্ধে ভারতীয় কবি সাহিত্যিক, শিল্পী ডাক্তার, পত্র-পত্রিকা সর্বোপরি সাধারণ জনগণের অবদান ফুটে উঠেছে। ১৯৭১ সালের মুক্তিযুদ্ধে পাকিস্তানি হানাদার বাহিনীর অত্যাচার উৎপীড়ন ও নির্যাতনের বিরুদ্ধে বাংলাদেশের পক্ষে সর্বপ্রথম সাহায্যের হাত বাড়িয়ে দেয় ভারত। ভারতের কেন্দ্রীয় সরকার ও পার্লামেন্ট তাৎক্ষণিকভাবে বাংলাদেশে পাকিস্তানি বাহিনীর নৃশংস গণহত্যার তীব্র প্রতিবাদ জানায়। মুক্তিযুদ্ধের দীর্ঘ নয় মাস ভারত প্রবাসী বাংলাদেশ সরকারকে সর্বতোভাবে সহায়তা করে। মুক্তিযুদ্ধে সামরিক সহায়তা, লক্ষ লক্ষ শরণার্থীকে আশ্রয় প্রদান, খাদ্য ও চিকিৎসার ব্যবস্থা করা এবং আন্তর্জাতিক জনমতকে বাংলাদেশের মুক্তিযুদ্ধের পক্ষে দাঁড়ানোর আবেদন জানায়। শিল্পী, সাহিত্যিক, বুদ্ধিজীবীরা পত্রিকায় বিবৃতি দিয়ে বাংলাদেশের মুক্তিযুদ্ধের প্রতি সমর্থন ব্যক্ত করেন। ভারতের পত্র-পত্রিকাতেও নিয়মিতভাবে বাংলাদেশের মুক্তিযুদ্ধের খবর গুরুত্বসহকারে প্রকাশিত হতো। সুতরাং উপরের আলোচনা থেকে তাই বলা যায়, বাংলাদেশের মুক্তিযুদ্ধে ভারতের অবদান অনস্বীকার্য। ভারত বাংলাদেশের মুক্তিযুদ্ধে কূটনৈতিক, অর্থনৈতিক, মানবিক ও সর্বোপরি সামরিক সমর্থন দিয়ে সাহায্য করেছিল।"
        },
        {
          "label": "ঘ",
          "question": "",
          "explanation": "রতনের জানানো শেষের অবদানটি অর্থাৎ মুক্তিযুদ্ধে ভারতের পত্র-পত্রিকার অবদান বাঙালি কোনোদিন ভুলবে না। বাংলাদেশের মুক্তিযুদ্ধে পক্ষে বিশ্বজনমতকে সংগঠিত করা এবং বাংলাদেশের সাধারণ মানুষ, শরণার্থী ও মুক্তিযোদ্ধাদের মনোবল দৃঢ় রাখার জন্য ভারতের পত্র-পত্রিকাগুলো ব্যাপক অবদান রেখেছে। ভারতীয় প্রিন্টমিডিয়ার কল্যাণে মুক্তিযুদ্ধ বিষয়ে পাকিস্তান সরকারের অপপ্রচার বিশ্বের কাছে মিথ্যা বলে প্রমাণিত হয়েছে এবং বাংলাদেশের মানুষের প্রতি বিশ্বজনমত ক্রমেই সহানুভূতিশীল হয়েছে। 'আনন্দবাজার', 'যুগান্তর', 'অমৃতবাজার পত্রিকা', 'দ্য হিন্দুস্তান টাইমস', 'কালান্তর', 'দ্য স্টেটসম্যান', 'দর্পণ', 'দ্য প্যাট্রিয়ট', 'দ্য টাইমস অব ইন্ডিয়া' প্রভৃতি ভারতীয় পত্রিকা বাংলাদেশের মুক্তিযুদ্ধ বিষয়ে সরেজমিন প্রতিবেদন এবং অন্যান্য খবর ও বিশ্লেষণ প্রকাশ করেছিল। 'অমৃতবাজার পত্রিকা' ১৯৭১ সালের ২৮ মার্চের এক প্রতিবেদনে লিখেছিলঃ 'ঢাকা খুলনা ও অন্যান্য এলাকায় পাকিস্তানি সেনাদের হাতে প্রায় এক লাখ লোক নিহত হয়েছে।' ১০ ডিসেম্বর আনন্দবাজার পত্রিকা শিরোনাম করে \"মুক্তির সংগ্রাম, মুক্তির দ্বারপ্রান্তে।” এভাবে ভারতীয় পত্র-পত্রিকাগুলো নিয়মিতভাবে বাংলাদেশের মুক্তিযুদ্ধের সংবাদ প্রকাশ করেছে। বিদেশি মিডিয়ায় এ ধরনের খবর প্রকাশিত হওয়ায় হানাদার পাকিস্তানি বাহিনীর মনোবল ভেঙে যায়, বহির্বিশ্বে হানাদারদের প্রকৃত চেহারা উন্মোচিত হয় এবং বাঙালি জনসাধারণ ও মুক্তিযোদ্ধাদের মনোবল বৃদ্ধি পায়।"
        }
      ]
    }
  ]
}