{
  "title": "সম্মিলিত বোর্ড ২০১৬",
  "subtitle": "ইতিহাস (9)",
  "questions": [
    {
      "number": "1",
      "uddipok": "মুঘল সম্রাট হুমায়ুনের ব্যক্তিগত দুর্বলতা তার সংকট সৃষ্টির পেছনে গুরুত্বপূর্ণ ভূমিকা পালন করে। বাবরের মৃত্যুর পর সাম্রালো যে অস্থিতিশীলতা তৈরি হয়েছিল তাতে একজন কঠোর ও শক্তিশালী শাসকের প্রয়োজন বিশেষভাবে অনুভূত হয়। কিন্তু দুর্ভাগ্যবশত হুমায়ুনের মধ্যে নানা ধরনের সদগুণের সমাবেশ ঘটলেও সময়ের সবি অনুযায়ী কূটনৈতিক দূরদর্শিতা ও রাজনৈতিক বিচক্ষণতার প্রচণ্ড অভাব ছিল। দয়াপ্রবণ চরিত্রের কারণে তিনি দন্ডযোগ্য অপরাধীকেও ক্ষমা করে দিতেন। এর ফলে হুমায়ুন। বেশ কিছু ভুল সিদ্ধান্ত গ্রহণ করেন, যেগুলো তার ভাগ্য বিপর্যয়কে ত্বরান্বিত করেছিল।",
      "tag": "All.B 16",
      "sub_questions": [
        {
          "label": "ক",
          "question": "পর্তুগিজ নাবিক ভাস্কো-দা-গামা ভারতের কোন বন্দরে উপস্থিত হয়েছিলেন?",
          "explanation": "পর্তুগিজ নাবিক ভাস্কো-দা-গামা ভারতের কালিকট বন্দরে উপস্থিত হয়েছিলেন।"
        },
        {
          "label": "খ",
          "question": "সম্রাট ফররুখ শিয়ারের ফরমান ভারতবর্ষের স্বাধীনতার জন্য হুমকিস্বরূপ ছিল কেন?",
          "explanation": "ইংরেজদের ব্যবসায় সম্প্রসারণসহ আধিপত্য বিস্তারের পথ সুগম হওয়ার কারণে সম্রাট ফররুখশিয়ারের ফরমান ভারতবর্ষের স্বাধীনতার জন্য হুমকিস্বরূপ ছিল। ভারতবর্ষে ব্যবসায়িক সুযোগ-সুবিধা বাড়াতে ১৭১৫ সালে ইংরেজ দূত জন সুরমান সম্রাট ফররুখশিয়ারের দরবারে হাজির হন। তিনি সম্রাটের চিকিৎসা করে তাকে কঠিন রোগ থেকে মুক্ত করেন। ফররুখশিয়ার এতে -খুশি হয়ে ফরমান জারি করে সব সুবাদারকে ইংরেজদের সব ধরনের বাণিজ্যিক সুবিধা দেওয়ার আদেশ দেন। সম্রাট ফররুখশিয়ারের এ ফরমান জারির কারণে ইংরেজদের আধিপত্য আরও বেড়ে যায়, যা ভারতবর্ষের স্বাধীনতার জন্য হুমকিস্বরূপ ছিল।"
        },
        {
          "label": "গ",
          "question": "উদ্দীপকের হুমায়ুনের কূটনৈতিক ও রাজনৈতিক অদূরদর্শিতার সাথে বাংলার নবাবি শাসনামলের কার মিল রয়েছে? ব্যাখ্যা কর।",
          "explanation": "উদ্দীপকের সম্রাট হুমায়ুনের কূটনৈতিক ও রাজনৈতিক অদূরদর্শিতার সাথে বাংলার নবাবি শাসনামলের নবাব সিরাজ-উদ-দৌলার মিল রয়েছে। ইংরেজ ঐতিহাসিক এস.সি.লি বলেছেন, সিরাজ-উদ-দৌলার পতনের জন্য তিনি নিজেই দায়ী। তরুণ, অনভিজ্ঞ নবাবের প্রধান দুর্বলতা ছিল, তিনি শত্রুর বিরুদ্ধে দৃঢ় ও কঠোর ব্যবস্থা নিতে পারতেন না। উপস্থিত জটিল পরিস্থিতিতে দৃঢ়তা প্রদর্শনের পরিবর্তে দিশেহারা হয়ে পড়তেন। তাছাড়া সেনাপতি মীরজাফরের বিশ্বাসঘাতকতা সম্পর্কে জেনেও তিনি তার বিরুদ্ধে ব্যবস্থা না নিয়ে পদে বহাল রাখেন। মূলত নবাবের রাজনৈতিক অদূরদর্শিতা ও সমরকুশলতার অভাব তার পরাজয়কে ত্বরান্বিত করেছিল। উদ্দীপকে বর্ণিত হয়েছে, মুঘল সম্রাট হুমায়ুনের কূটনৈতিক দূরদর্শিতা ও রাজনৈতিক বিচক্ষণতার প্রচণ্ড অভাব ছিল। সাম্রাজ্যের অস্থিতিশীলতার কারণে সম্রাট হুমায়ুন সময়মত সঠিক সিদ্ধান্ত নিতে পারেননি। দয়াপ্রবণ হওয়ার কারণে হুমায়ুন দণ্ড পাওয়ার যোগ্য অপরাধীকেও ক্ষমা করে দিতেন। এ সব কারণে তার ভাগ্য বিপর্যয় ঘটে। তাই বলা যায়, উদ্দীপকের হুমায়ুনের কূটনৈতিক ও রাজনৈতিক অদূরদর্শিতার সাথে বাংলার নবাব সিরাজ-উদ-দৌলার অদূরদর্শিতার মিল রয়েছে।"
        },
        {
          "label": "ঘ",
          "question": "উক্ত নবাবের ভাগ্য বিপর্যয়ের ফলাফল সম্পর্কে তোমার মতামত দাও।",
          "explanation": "উদ্দীপকে নবাব সিরাজ-উদ-দৌলার ভাগ্য বিপর্যয়ের যে ইঙ্গিত দেওয়া হয়েছে তার ফলাফল ছিল খুবই করুণ। নবাবের ভাগ্য বিপর্যয়ের ফলাফলের বেশ কয়েকটি দিক চিহ্নিত করা যায়- পলাশীর যুদ্ধে নবাব সিরাজ-উদ-দৌলার পরাজয়ের মধ্য দিয়ে বাংলার নবাবি আমলের অবসান ঘটে এবং অচিরেই বাংলার স্বাধীনতার সূর্য অস্তমিত হয়। ভারতে ব্রিটিশ শাসনের ভিতও রচনা করে এ ঘটনা। ইংরেজরা বাংলার রাষ্ট্রক্ষমতা বিভাজিত করে দ্বৈত শাসনব্যবস্থা চালু করে। বাংলার রাজনৈতিক ও প্রশাসনিক দায়-দায়িত্ব গ্রহণের উপযুক্ত সংগঠন ইংরেজদের না থাকায় এক ভয়াবহ শূন্যতার সৃষ্টি হয়। বাংলার বাণিজ্য একচেটিয়াভাবে ইংরেজদের হস্তগত হয় এবং অন্য বিদেশি ও দেশীয় বণিকরা বিপর্যয়ের কবলে পড়ে। ইংরেজ বণিকরা একচেটিয়াভাবে ভারতবর্ষের সম্পদ আহরণ করে ইংল্যান্ডে পাচার করতে থাকে। বাংলার অর্থনীতি মুখ থুবড়ে পড়ে। যুদ্ধে নবাব সিরাজ-উদ-দৌলার পতনের মধ্য দিয়ে ভারতে মধ্যযুগের অবসান ঘটে এবং আধুনিক যুগের সূচনা হয়। কালের প্রবাহে ব্রিটিশ শাসনের ভিত্তি শক্ত হলে ক্রমে ইউরোপীয় শিক্ষা, আধুনিক আইন-কানুন, উন্নত কূটনীতি, প্রশাসনিক ব্যবস্থা ও উন্নত সমর সংগঠন ভারতে প্রবেশ করে। এভাবে ভারতে এক নতুন যুগের সূচনা হয়। উপরের আলোচনার পরিপ্রেক্ষিতে বলা যায়, পলাশীর যুদ্ধে নবাব সিরাজ- উদ-দৌলার পরাজয়ের ফলাফল ছিল অত্যন্ত সুদূরপ্রসারী।"
        }
      ]
    },
    {
      "number": "2",
      "uddipok": "রতনপুর বিশাল আয়তনের এবং বহুগোষ্ঠী অধ্যুষিত অঞ্চল। সেখানে আরো কতিপয় ক্ষুদ্র অঞ্চল অন্তর্ভুক্ত ছিল। কিছুদিন পরেই ঐ অঞ্চলের বিদেশি শাসক বহুমুখী সৃষ্ট জটিলতার কারণে অঞ্চলটিকে ভেঙে দেন কিন্তু এর প্রতিক্রিয়ায় এক বিশেষ শ্রেণি প্রথমে নিয়মতান্ত্রিক আন্দোলন শুরু করে। পরবর্তীতে এটি অর্থনৈতিক আন্দোলনের রূপ নেয় যা কার্যকরভাবে ফলপ্রসূ হয়েছিল।",
      "tag": "All.B 16",
      "sub_questions": [
        {
          "label": "ক",
          "question": "মহারানি ভিক্টোরিয়া কত তারিখে আনুষ্ঠানিকভাবে ভারতবর্ষে কোম্পানি শাসনের অবসান ঘোষণা করেন?",
          "explanation": "মহারানি ভিক্টোরিয়া ১৮৫৮ সালের ২ আগস্ট আনুষ্ঠানিকভাবে ভারতবর্ষে কোম্পানি শাসনের অবসান ঘোষণা করেন।"
        },
        {
          "label": "খ",
          "question": "১৯৩৫ সালের ভারত শাসন আইনের প্রতিক্রিয়া কী ছিল?",
          "explanation": "১৯৩৫ সালের ভারত শাসন আইনের প্রতিক্রিয়া ভারতবর্ষের ইতিগ্রসে খুবই গুরুত্বপূর্ণ। ভারত শাসন আইনের মধ্য দিয়েই ১৯৪৭ সালে ভারত ও পাকিস্তান নামের দুটি রাষ্ট্রের জন্ম হয়েছিল। ১৯৩৫ সালের আইন অনুযায়ী গঠিত আইনসভা গণপরিষদের মর্যাদা লাভ করে। এ গণপরিষদের ওপর দায়িত্ব ছিল দেশের জন্য শাসনতন্ত্র প্রণয়ন করা। যদিও হিন্দু মুসলিম উভয়েই নিজেদের ভবিষ্যৎ নিয়ে উদ্বিগ্ন ছিল। ফলে পরস্পরের প্রতি সন্দেহ বাড়ে ও বিভিন্ন রকম দাঙ্গার, জন্ম হয়। দাঙ্গা অধিক জোরদার হচ্ছিল বাংলা এবং পাঞ্জাব প্রদেশে। বস্তুত ধর্মভিত্তিক পৃথক পৃথক রাষ্ট্র গঠনের চিন্তা ১৯৩৫ সালের ভারত শাসন আইনের প্রেক্ষিতেই উদ্ভূত হয়েছিল।"
        },
        {
          "label": "গ",
          "question": "উদ্দীপকে উল্লিখিত ঘটনা ভারতবর্ষে কোন ঘটনাকে মনে 'করিয়ে দেয়? ব্যাখ্যা কর।.",
          "explanation": "উদ্দীপকে উল্লিখিত ঘটনা বঙ্গভঙ্গ এবং এর প্রেক্ষিতে সৃষ্ট স্বদেশী আন্দোলনকে মনে করিয়ে দেয়। রাজনৈতিক ও প্রশাসনিক জটিলতার কারণে লর্ড কার্জন ১৯০৫ সালে বঙ্গভঙ্গ কার্যকর করেন। কিন্তু কংগ্রেস বঙ্গভঙ্গ মেনে নেয়নি। ভারতের জাতীয় কংগ্রেস বঙ্গভঙ্গ আন্দোলনের নেতৃত্ব গ্রহণ করার পর শীঘ্রই এটি ব্রিটিশ শাসনবিরোধী আন্দোলনে পরিণত হয়। ভারতীয় কংগ্রেস আন্দোলনের নেতৃত্ব গ্রহণ করেই ইংরেজদের বিরুদ্ধে বয়কট বা বর্জননীতি ঘোষণা করে। বয়কট প্রস্তাব সারা দেশে ছড়িয়ে পড়ে শীঘ্রই স্বদেশী আন্দোলনের রূপ নেয়। গ্রামে গঞ্জে এবং শহরে ছাত্ররা বিলাতি লবণ ও চিনি ক্রয় বন্ধ করে এবং শহরে পিকেটিং করে ক্রেতাদের বিলাতি পণ্যসামগ্রী ক্রয় না করার অনুরোধ জানায়। এ সময় ইংরেজ নাগরিকদের বিরুদ্ধে অর্থনৈতিক বয়কট শুরু হয়। ধোপা, নাপিত, মুচি কেউ তাদেরকে সহযোগিতা না করার জন্য প্রতিজ্ঞাবদ্ধ হয়। উদ্দীপকেও দেখা যায় যে, রতনপুর অঞ্চলের শাসক বহুমুখী সৃষ্ট জটিলতার কারণে অঞ্চলটিকে ভেঙ্গে দেন। কিন্তু এর আলাদা করার প্রতিক্রিয়ায় এক বিশেষ শ্রেণি প্রথমে নিয়মতান্ত্রিক আন্দোলন শুরু করে। পরবর্তীতে এ. আন্দোলন অর্থনৈতিক আন্দোলনে রূপ নেয় যা কার্যকরভাবে ফলপ্রসূ হয়। তুলনামূলক আলোচনা শেষে বলা যায় যে, উদ্দীপকে আলোচিত রতনপুর অঞ্চলে সংঘটিত আন্দোলনের ঘটনাটি ভারতবর্ষে বঙ্গভঙ্গ ও স্বদেশী আন্দোলনকে মনে করিয়ে দেয়।"
        },
        {
          "label": "ঘ",
          "question": "উদ্দীপকে উল্লিখিত অর্থনৈতিক আন্দোলনের সাথে স্বদেশী আন্দোলনের তুলনামূলক বিশ্লেষণ কর।",
          "explanation": "উদ্দীপকে উল্লিখিত অর্থনৈতিক আন্দোলনের সাথে স্বদেশী আন্দোলনের প্রেক্ষাপট এবং আন্দোলনের ঘটনাপ্রবাহের সাদৃশ্য বিদ্যমান। প্রশাসনিক অসুবিধা নিরসনের জন্য এবং সুষ্ঠু শাসন ব্যবস্থা চালু করার জন্য লর্ড কার্জন বঙ্গ দেশকে দু'ভাগে বিভক্ত করেন। এই বঙ্গবিভাগের ফলে বাঙালির জাতীয় ঐক্য বিনষ্ট হবে এরূপ চিন্তা করে তৎকালীন হিন্দু নেতৃবৃন্দ এর বিরুদ্ধে সোচ্চার আন্দোলন গড়ে তোলেন। পরিশেষে ভারতের জাতীয় কংগ্রেস এ আন্দোলনে জড়িয়ে পড়লে এটি হিন্দুদের জাতীয় আন্দোলনে রূপ নেয়। ফলে লর্ড কার্জনের বঙ্গবিভাগ ভারতের রাজনৈতিক আন্দোলনের ইতিহাসে একটি যুগান্তকারী ঘটনার সূত্রপাত করে। জাতীয় কংগ্রেস আন্দোলনের নেতৃত্ব গ্রহণ করেই ইংরেজদের বিরুদ্ধে বর্জননীতি ঘোষণা করেন। গ্রামে-গঞ্জে এবং শহরে ছাত্ররা বিলাতি লবণ ও চিনি ক্রয় বন্ধ করে এবং শহরে পিকেটিং করে ক্রেতাদের বিলাতি পণ্য সামগ্রী ক্রয় না করার অনুরোধ জানায়। এ সময় ইংরেজ নাগরিকদের বিরুদ্ধে অর্থনৈতিক বয়কট শুরু হয়। উদ্দীপকে উল্লিখিত অর্থনৈতিক আন্দোলনের বর্ণনাতেও দেখা যায়, বিশাল আয়তন ও বহুগোষ্ঠী অধ্যুষিত অঞ্চল রতনপুর। সেখানে আরো কতিপয় ক্ষুদ্র অঞ্চল অন্তর্ভুক্ত ছিল। কিছুদিন পরই ঐ অঞ্চলের বিদেশি শাসক বহুমুখী সৃষ্ট জটিলতার কারণে অঞ্চলটিকে ভেঙে দেন। কিন্তু এর প্রতিক্রিয়ায় একটি বিশেষ শ্রেণি প্রথমে নিয়মতান্ত্রিক আন্দোলন শুরু করে। পরবর্তীতে এটি অর্থনৈতিক আন্দোলনের রূপ নেয়। তাই বলা যায়, উদ্দীপকে উল্লিখিত অর্থনৈতিক আন্দোলনের সাথে স্বদেশী আন্দোলনের প্রেক্ষাপট ও আন্দোলনের ঘটনাপ্রবাহের মিল রয়েছে।"
        }
      ]
    },
    {
      "number": "3",
      "uddipok": "একটি বহুজাতিক কোম্পানি পরিচালনার জন্য প্রতিষ্ঠার সময় কিছু আইন প্রণয়ন করা হয়। কিন্তু সময়ের ব্যবধানে কোম্পানিটির ব্যাপক বিস্তৃতির ফলে আইনের সীমাবদ্ধতায় বেশ কিছু জটিলতার সৃষ্টি হয় এবং আইনের কয়েকটি ধারা অকার্যকর প্রমাণিত হয়। এই প্রেক্ষিতে কোম্পানির, ব্যবস্থাপককে ব্যাপক ক্ষমতা দিয়ে নতুন একটি আইন প্রণয়ন করা হয়। নতুন আইন কোম্পানিটির ব্যবসা-বাণিজ্য বৃদ্ধিতে সহায়ক ভূমিকা পালন করলেও ত্রুটিমুক্ত ছিল না।",
      "tag": "All.B 16",
      "sub_questions": [
        {
          "label": "ক",
          "question": "ব্রিটিশ ভারতের কোন গভর্নর জেনারেলকে ইমপিচমেন্টের সম্মুখীন হতে হয়?",
          "explanation": "ব্রিটিশ ভারতের গভর্নর জেনারেল ওয়ারেন হেস্টিংসকে ইমপিচমেন্টের সম্মুখীন হতে হয়।"
        },
        {
          "label": "খ",
          "question": "'সূর্যাস্ত আইন' বলতে কী বোঝায়?",
          "explanation": "১৭৮৬ সালে লর্ড কর্নওয়ালিশ বাংলার গভর্নর নিযুক্ত হন। লর্ড কর্নওয়ালিশ গভর্নর নিযুক্ত হওয়ার পর নিয়মিত খাজনা আদায়ের জন্য অন্যান্য আইনের পাশাপাশি সূর্যাস্ত আইন বলবৎ করেন। মূলত কোম্পানির রাজস্ব একটি নির্দিষ্ট দিনে সূর্যাস্তের পূর্বে দিতে অসমর্থ হলে কোম্পানি জমিদারি নিলামে বিক্রি করত। আর এটিই সূর্যাস্ত আইন বলে পরিচিত ছিল।"
        },
        {
          "label": "গ",
          "question": "উদ্দীপকে বর্ণিত আইনে ব্রিটিশ ভারতের যে আইনের প্রতিফলন ঘটেছে তার পটভূমি ব্যাখ্যা কর।",
          "explanation": "উদ্দীপকে বর্ণিত আইনে ব্রিটিশ ভারতের নিয়ামক আইন বা রেগুলেটিং অ্যাক্ট-এর প্রতিফলন ঘটেছে। দ্বৈতশাসনের কারণে সৃষ্ট জটিলতা ও ছিয়াত্তরের মন্বন্তরের ফলে বাংলায় ব্যাপক মানবীয় বিপর্যয় ঘটে। ইস্ট ইন্ডিয়া কোম্পানির কর্মচারীরা আকণ্ঠ দুর্নীতিতে নিমজ্জিত হয়। তারা কোম্পানিকে দেউলিয়াত্বের পর্যায়ে নিয়ে যায়। এরপর ১৭৭২ সালে ব্রিটিশ কর্তৃপক্ষ ওয়ারেন হেস্টিংসকে বাংলার গভর্নর হিসেবে নিয়োগ দেয়। তার দায়িত্ব ছিল এ পরিস্থিতি থেকে উত্তরণ ঘটানো। ১৭৭৩ সালে তিনি 'নিয়ামক আইন' প্রণয়ন করেন, যা কোম্পানিকে ভারতের শাসক হিসেবেও স্বীকৃতি দেয়। মূলত এ আইনটি ছিল কোম্পানির ভারতীয় সাম্রাজ্য সম্পর্কে ব্রিটিশ পার্লামেন্ট ও কোম্পানি কর্তৃপক্ষের মধ্যকার একটি আপোস রক্ষামূলক ব্যবস্থা। উদ্দীপকে দেখা যায়, কোম্পানি পরিচালনার জন্য প্রতিষ্ঠার সময় কিছু আইন প্রণয়ন করা হয়। কিন্তু সময়ের ব্যবধানে কোম্পানিটির ব্যাপক বিস্তৃতির ফলে বেশ কিছু জটিলতা সৃষ্টি হয় এবং আইনের কয়েকটি ধারা অকার্যকর প্রমাণিত হয়। এ প্রেক্ষিতে কোম্পানির ব্যবস্থাপককে ব্যাপক ক্ষমতা দিয়ে নতুন একটি আইন প্রণয়ন করা হয়। নতুন আইনটি কোম্পানির ব্যবসা বৃদ্ধিতে সহায়ক হলেও ত্রুটিপূর্ণ ছিল। পরিশেষে বলা যায়, উদ্দীপকে বর্ণিত আইনে ব্রিটিশ ভারতের নিয়ামক আইনেরই প্রতিফলন ঘটেছে।"
        },
        {
          "label": "ঘ",
          "question": "উক্ত আইনের ত্রুটিসমূহ বিশ্লেষণপূর্বক তোমার মতামত দাও ।",
          "explanation": "উক্ত আইন অর্থাৎ নিয়ামক আইনের ত্রুটি বিশ্লেষণসহ আমার মতামত নিম্নরূপ- প্রথমত, ব্রিটিশ পার্লামেন্ট এ আইনের মাধ্যমে কোম্পানির ভারতীয় সাম্রাজ্যের ওপর সার্বভৌম ক্ষমতা স্থাপন করতে চেয়েছিল, কিন্তু তা বাস্তবায়ন হয়নি। কেননা, এ আইনে সার্বভৌমত্ব কার্যকর করার জন্য কোনো এজেন্সি গঠনের প্রস্তাব করা হয়নি। দ্বিতীয়ত, এ আইনের দ্বারা মাদ্রাজ ও বোম্বাই প্রেসিডেন্সির ওপর কলকাতা প্রেসিডেন্সির কর্তৃত্ব স্থাপন করা হয়। কিন্তু কর্তৃত্বের ক্ষেত্র সুনির্দিষ্ট না থাকায় পরবর্তীতে বহু জটিলতার সৃষ্টি হয়। তৃতীয়ত, গভর্নর জেনারেল ও তার পরিষদের কর্তৃত্বের ক্ষেত্র সুনির্দিষ্ট না হওয়ার সুযোগে মাদ্রাজ ও বোম্বাই প্রেসিডেন্সি স্বাধীনভাবে চলতে চেষ্টা করে। এর ফলে বাংলা প্রেসিডেন্সির সাথে মতবিরোধ দেখা দেয়। চতুর্থত, গভর্নর জেনারেলের ক্ষমতা প্রয়োগের ক্ষেত্রে কাউন্সিলের সদস্যবর্গ এবং সুপ্রিমকোর্টের বিচারপতির নিয়ন্ত্রণ ছিল। এতে শাসনকার্যে অনেক অসুবিধার সৃষ্টি হয়। পঞ্চমত, ভারতে ব্রিটিশ নাগরিকদের ওপর সুপ্রিমকোর্টের এখতিয়ার স্থাপন করা হলেও এ আইনে ব্রিটিশ নাগরিকদের সংজ্ঞা সুনির্দিষ্ট না হওয়ায় কোর্টের সাথে কাউন্সিলের সদস্যদের নানা বিষয়ে মতানৈক্য দেখা যায়। ষষ্ঠত, সেসময় সুপ্রিমকোর্ট ইংল্যান্ডের আইন অনুযায়ী বিচারকার্য পরিচালনা করতো। অপরদিকে, গভর্নর জেনারেল ও তার কাউন্সিল ভারতীয় আইন দ্বারা সদর দেউয়ানি আদালত ও সদর নিজামত আদালতগুলোতে বিচারকার্য চালাতো। ফলে আইনের প্রয়োগের ক্ষেত্রে নানা জটিলতার সৃষ্টি হয়। উপরের আলোচনার প্রেক্ষিতে বলা যায়, নিয়ামক আইনের উদ্দেশ্য মহৎ ছিল, কিন্তু এ আইনের সৃষ্ট ব্যবস্থা ছিল ত্রুটিপূর্ণ।"
        }
      ]
    },
    {
      "number": "4",
      "uddipok": "একটি আন্তর্জাতিক ব্যবসায় প্রতিষ্ঠানের পরিচালনা পরিষদ। জনাব 'ক'-কে তাদের প্রতিষ্ঠানের ব্যবস্থাপনা পরিচালক পদে নিয়োগ প্রদান করে। ব্যবস্থাপনা পরিচালক পদে নিযুক্ত হওয়ার পর জনাব 'ক' ব্যবসায় প্রতিষ্ঠানটিকে পরিচালনা পরিষদের নিয়ন্ত্রণমুক্ত রাখার জন্য কতগুলো দৃঢ় ও সুপরিকল্পিত পদক্ষেপ নেন। প্রথমেই তিনি অর্থনৈতিক। সংস্কারমূলক কর্মকাণ্ডের মাধ্যমে ব্যবসায় প্রতিষ্ঠানটির সাবলম্বিতা অর্জনে সক্ষম হন। কিন্তু জনাব 'ক'-এর কর্মকাণ্ড পরিচালনা পরিষদের। মনঃপূত না হওয়ার কারণে দ্বন্দ্বের সূত্রপাত ঘটে।",
      "tag": "All.B 16,DRMC 24",
      "sub_questions": [
        {
          "label": "ক",
          "question": "সিরাজ-উদ-দৌলা কত সালে সিংহাসনে আরোহণ করেন?",
          "explanation": "নবাব সিরাজ-উদ-দৌলা ১৭৫৬ সালে সিংহাসনে আরোহণ করেন।"
        },
        {
          "label": "খ",
          "question": "অন্ধকূপ হত্যাকাণ্ড কী? বুঝিয়ে লেখো।",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪ ফুট ৩ ইঞ্চি প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচণ্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের জনাব 'ক'-এর সাথে বাংলার কোন নবাবের কর্মকাণ্ডের সাদৃশ্য রয়েছে? ব্যাখ্যা করো।",
          "explanation": "উদ্দীপকের জনাব 'ক'-এর সাথে নবাব মীর কাশিমের কর্মকাণ্ডের সাদৃশ্য রয়েছে। মীর কাশিম ছিলেন রাজনীতিতে দূরদর্শী এবং সুদক্ষ শাসক। তিনি বুঝতে পেরেছিলেন, মীরজাফরের পতনের মূলে ছিল নবাব হিসেবে তার আর্থিক দূরবস্থা, সামরিক দুর্বলতা এবং ইস্ট ইন্ডিয়া কোম্পানির অর্থলোলুপতা। মীর কাশিম চেয়েছিলেন সম্মানজনক উপায়ে চুক্তি মতো ইংরেজদের প্রাপ্য মিটিয়ে বাংলার স্বার্থরক্ষা করতে। এজন্য তিনি কোম্পানির প্রাপ্য মিটিয়ে আর্থিক ও সামরিক স্বাবলম্বিতা অর্জনের দিকে নজর দেন। আর্থিকভাবে সক্ষম হওয়ার পর বাংলার স্বার্থরক্ষা করতে তিনি আরও কিছু ব্যবস্থা গ্রহণ করেন। যেমন- রাজধানী মুর্শিদাবাদ থেকে মুঙ্গেরে স্থানান্তর, -কোম্পানির ব্যবসার সীমারেখা নির্ধারণ ইত্যাদি। কিন্তু তার এ সব উদ্যোগ ইংরেজদের মনে সন্দেহের সৃষ্টি করে। ফলে কোম্পানির সাথে তার দ্বন্দ্বের সূত্রপাত হয়। উদ্দীপকে লক্ষণীয়, ব্যবস্থাপনা পরিচালক পদে নিযুক্ত হওয়ার পর জনাব 'ক' ব্যবসা প্রতিষ্ঠানটিকে পরিচালনা পরিষদের নিয়ন্ত্রণমুক্ত রাখার জন্য কিছু দৃঢ় ও সুপরিকল্পিত পদক্ষেপ নেন। এসবের ফলে তিনি আর্থিক সক্ষমতা অর্জন করেন। কিন্তু 'ক'-এর কর্মকাণ্ড পরিচালনা পরিষদের মনঃপূত না হওয়ায় দ্বন্দ্বের সূত্রপাত ঘটে। তাই বলা যায়, উদ্দীপকের জনাব 'ক'-এর সাথে বাংলার নবাব মীর কাশিমের কর্মকাণ্ডের সাদৃশ্য রয়েছে।"
        },
        {
          "label": "ঘ",
          "question": "উক্ত নবাবের গৃহীত পদক্ষেপসমূহের প্রেক্ষিতে সংঘটিত যুদ্ধের গুরুত্ব বিশ্লেষণ করো।",
          "explanation": "উক্ত নবাব অর্থাৎ নবাব মীর কাশিমের গৃহীত পদক্ষেপসমূহের পরিপ্রেক্ষিতে বক্সারের যুদ্ধ সংঘটিত হয়। ভারতবর্ষের ইতিহাসে ১৭৬৪ সালে সংঘটিত বক্সারের যুদ্ধের তাৎপর্য অনেক। কেননা, পলাশীর যুদ্ধে শুধু বাংলার নবাব পরাজিত হন, কিন্তু বক্সারের যুদ্ধে বাংলার নবাব, অযোধ্যার নবাব এবং মুঘল সম্রাট, সম্মিলিতভাবে পরাজিত হন। এর মধ্য দিয়ে ভারতীয় শাসকদের সামরিক ক্ষমতা ও দক্ষতা ইংরেজদের তুলনায় নিম্নস্তরের বলে প্রমাণিত হয়। ভারতীয় উপমহাদেশের ইতিহাসে বক্সারের যুদ্ধের গুরুত্ব অপরিসীম। বক্সারের যুদ্ধে পরাজয়ের ফলে বাংলার স্বাধীন নবাবি আমলের চূড়ান্ত অবসান ঘটে। অযোধ্যার নবাবের কাছ থেকে কারা ও এলাহাবাদ অঞ্চল দুটি কেড়ে নেওয়া হয়। বাংলা থেকে দিল্লি পর্যন্ত সমগ্র উত্তর ভারত ইংরেজদের অধীনে চলে যায়। যুদ্ধে পরাজয়ের পর মীর কাশিম আত্মগোপন করেন। দিল্লির সম্রাট ইংরেজদের পক্ষাবলম্বন করেন। বক্সারের যুদ্ধের পর ভারতবর্ষে ইংরেজ বাহিনীর সামরিক সক্ষমতা ও দক্ষতা প্রমাণিত হয়। এর ধারাবাহিকতায় ভারতের অন্যান্য স্থানেও একে একে ইংরেজ আধিপত্য প্রতিষ্ঠিত হয়। বাংলার ব্যবসা-বাণিজ্যের ওপর যথার্থভাবে ইংরেজ কোম্পানির একচ্ছত্র অধিকার প্রতিষ্ঠিত হয়। পরিশেষে বলা যায়, ইংরেজ শক্তির উত্থানের সহায়ক হিসেবে ভারতবর্ষের ইতিহাসে বক্সারের যুদ্ধের গুরুত্ব অনেক।"
        }
      ]
    },
    {
      "number": "5",
      "uddipok": "সম্প্রতি অনুষ্ঠিত মিয়ানমারের সাধারণ নির্বাচনে সেনা-সমর্থিত ক্ষমতাসীন দলের ভরাডুবি ঘটিয়ে গণতন্ত্রকামী নেত্রী অংসান সুচি'র বিরোধী দল ন্যাশনাল লিগ ফর ডেমোক্রেসি (এনএলডি) জয়ী হয়েছে। উচ্চ ও নিম্নকক্ষ মিলিয়ে সুচি'র দল ৮৫ শতাংশ আসন পেয়েছে বলে বিবিসির এক প্রতিবেদনে বলা হয়। দেশটিতে গত ২৫ বছরের মধ্যে এটাই ছিল। সত্যিকার অর্থে গণতান্ত্রিক নির্বাচন।",
      "tag": "All.B 16",
      "sub_questions": [
        {
          "label": "ক",
          "question": "",
          "explanation": "১৯৭১ সালের ১৭ এপ্রিল মুজিবনগর সরকার শপথ গ্রহণ করে।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ রাতকে বাংলাদেশের ইতিহাসে 'কালরাত' বলে আখ্যায়িত করা হয়েছে, কেননা এই রাতে বাঙালির উপর বর্বর পাকিস্তানি হানাদার বাহিনী আক্রমণ ও গণহত্যা চালায়। ২৫ মার্চ রাত সাড়ে এগারোটার দিকেই পাকিস্তান হানাদার বাহিনী ভারী অস্ত্রশস্ত্রে সজ্জিত হয়ে বিভিন্ন উপদলে বিভক্ত হয়ে ঢাকার রাস্তায় বেরিয়ে পড়ে। কিছু বুঝে ওঠার আগেই নির্বিচারে গুলিবর্ষণ আর ট্যাঙ্কের গোলার আঘাতে মৃত্যুর কোলে ঢলে পড়ে শত শত নিরীহ, নিরস্ত্র ছাত্র-জনতা। পাকিস্তান বাহিনীর এরূপ নৃশংস হত্যাকাণ্ডের কারণেই বাংলাদেশের ইতিহাসে ২৫ মার্চ রাতকে 'কালরাত' বলে আখ্যায়িত করা হয়েছে।"
        },
        {
          "label": "গ",
          "question": "",
          "explanation": "উদ্দীপকের মিয়ানমারের সাধারণ নির্বাচনের ফলাফলের সাথে আমার পাঠ্য বইয়ের ১৯৭০ সালের সাধারণ নির্বাচনের ফলাফলের সাদৃশ্য রয়েছে। ১৯৭০ সালের সাধারণ নির্বাচনের ফলাফল ছিল শাসকগোষ্ঠীর প্রতি জনগণের চপেটাঘাতস্বরূপ। বঙ্গবন্ধুর দল আওয়ামী লীগ নিরঙ্কুশ সংখ্যাগরিষ্ঠতা পেলে তারা হতভম্ব হয়ে পড়ে। জাতীয় পরিষদ নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ ৩৯.২% ভোট পেয়ে সংখ্যাগরিষ্ঠতা অর্জন করে এবং পূর্ব পাকিস্তানের জন্য বরাদ্দ ১৬৯টি আসনের মধ্যে ১৬৭টি আসন লাভ করে। অপরদিকে, জুলফিকার আলী ভুট্টোর নেতৃত্বাধীন পাকিস্তান পিপল্স পার্টি ১৮.৬% ভোটে ৮৮টি আসনে জয় লাভ করে। ক্ষমতাসীনের ভরাডুবি ঘটিয়ে জয়ী হয় আওয়ামী লীগ। উদ্দীপকেও দেখা যায়, মিয়ানমারের সাধারণ নির্বাচনে সেনা-সমর্থিত - ক্ষমতাসীন দলের ভরাডুবি ঘটিয়ে গণতন্ত্রকামী নেত্রী অংসান সুচি'র দল জয়ী হয়েছে। তাই বলা যায়, উদ্দীপকে উল্লেখিত মিয়ানমারের সাধারণ নির্বাচনের ফলাফলের সাথে ১৯৭০ সালের সাধারণ নির্বাচনের ফলাফল সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "হ্যাঁ, উক্ত নির্বাচন অর্থাৎ ১৯৭০ সালের সাধারণ নির্বাচনের মধ্য দিয়ে 'যুক্ত পাকিস্তানের মৃত্যুঘণ্টা বেজে ওঠে' বক্তব্যটির সাথে আমি একমত। ১৯৭০ সালের নির্বাচনের ফলাফলের মধ্যেই বাংলাদেশের বীজ লুকিয়ে ছিল। ১৯৭০ সালের নির্বাচনের মাধ্যমে পূর্ব বাংলার মানুষ ছয় দফার প্রতি সমর্থন ব্যক্ত করে। কিন্তু ইয়াহিয়া খান ৩ মার্চ জাতীয় পরিষদের অধিবেশন বসার কথা থাকলেও ১ মার্চ তা স্থগিত ঘোষণা করেন। এর প্রতিক্রিয়ায় আওয়ামী লীগের নির্বাচিত জনপ্রতিনিধিরা রেসকোর্স ময়দানে ৩ মার্চ শপথ গ্রহণ করে এবং বঙ্গবন্ধু ৭ মার্চ তার বিখ্যাত ভাষণের মাধ্যমে অসহযোগ আন্দোলন শুরু করেন। বিভিন্ন ঘটনার মধ্য দিয়ে ২৫ মার্চ ইয়াহিয়া খান গণহত্যার নির্দেশ দিয়ে গোপনে ঢাকা ত্যাগ করেন। কারণ তিনি বুঝতে পেয়েছিলেন অখণ্ড পাকিস্তান টিকিয়ে রাখা আর সম্ভব না। শুরু হয় মুক্তিযুদ্ধ। নয় মাস রক্তক্ষয়ী যুদ্ধের পর যুক্ত পাকিস্তানের মৃত্যু হয় এবং বাংলাদেশ নামের স্বাধীন রাষ্ট্রের জন্ম হয়। পরিশেষে বলা যায় ১৯৭০ সালের সাধারণ নির্বাচনের মধ্য দিয়ে যুক্ত পাকিস্তানের মৃত্যুঘণ্টা বেজে উঠে- কথাটি যথার্থ।"
        }
      ]
    },
    {
      "number": "6",
      "uddipok": "সোভিয়েত ইউনিয়নের পতনের পর বর্তমানে মার্কিন যুক্তরাষ্ট্র একক পরাশক্তি। নিজ দেশের ভৌগোলিক সীমারেখার বাইরেও দক্ষিণ কোরিয়া, আফগানিস্তান, লিবিয়া, কুয়েত, সৌদিআরব প্রভৃতি দেশে রয়েছে মার্কিন সেনাবাহিনীর সরব উপস্থিতি। কোনো দেশে শান্তি-শৃঙ্খলা বিঘ্নিত হলে মার্কিন সরকার মিত্রতার নিদর্শনস্বরূপ সেদেশে সৈন্য সমাবেশ ঘটিয়ে থাকে। পর্যবেক্ষক মহলের মতে, এহেন মিত্র রাষ্ট্রগুলো মার্কিনিদের ওপর এতটাই নির্ভরশীল হয়ে পড়ে যে তাদের পক্ষে অনেকক্ষেত্রেই স্বাধীনভাবে। রাষ্ট্র পরিচালনা করা কষ্টসাধ্য হয়ে পড়ে।",
      "tag": "All.B 16",
      "sub_questions": [
        {
          "label": "ক",
          "question": "তিতুমীর কত সালে জন্মগ্রহণ করেন?",
          "explanation": "তিতুমীর ১৭৮২ সালে জন্মগ্রহণ করেন।"
        },
        {
          "label": "খ",
          "question": "হাজী শরিয়তউল্লাহর সংস্কার আন্দোলন কি কৃষক আন্দোলনে। পরিণত হয়েছিল? ব্যাখ্যা কর।",
          "explanation": "হ্যাঁ, হাজী শরিয়তউল্লাহর সংস্কার আন্দোলন কৃষক আন্দোলনে পরিণত হয়েছিল। হাজী শরিয়তউল্লাহর আহ্বানে পূর্ব বাংলার দরিদ্র কৃষক সম্প্রদায়ের মাঝে এক নতুন উদ্দীপনা সৃষ্টি হয়। কেননা তিনি ফতোয়া দেন, জমির প্রকৃত মালিক আল্লাহ এবং জমিদারদের এতে কোনো অধিকার নেই। ফলে অল্পদিনের মধ্যেই দলে দলে কৃষকরা তার আন্দোলনে শরিক হয়। আর এভাবেই শরিয়তউল্লাহর ধর্মীয় সংস্কার আন্দোলন কৃষক আন্দোলনে পরিণত হয়।"
        },
        {
          "label": "গ",
          "question": "উদ্দীপকে মার্কিন যুক্তরাষ্ট্রের যে নীতির প্রতিফলন ঘটেছে, তার সাথে ব্রিটিশ ভারতের একজন গভর্নর জেনারেলের কোন নীতির সাদৃশ্য রয়েছে? ব্যাখ্যা কর।",
          "explanation": "উদ্দীপকে মার্কিন যুক্তরাষ্ট্রের যে নীতির প্রতিফলন ঘটেছে, তার সাথে ব্রিটিশ ভারতের গভর্নর জেনারেল লর্ড ওয়েলেসলির অধীনতামূলক মিত্রতা নীতির সাদৃশ্য রয়েছে। ১৭৯৮ খ্রিষ্টাব্দে এক জটিল রাজনৈতিক পরিস্থিতির মধ্যে লর্ড ওয়েলেসলি ভারতের দায়িত্ব গ্রহণ করেন। এ সময় ইউরোপ এবং আমেরিকায় ব্রিটিশ সাম্রাজ্যবাদ প্রবল সংকটে নিপতিত হয়। সেসময় ভারতে শ্বেতাঙ্গ সৈনিকের সংখ্যা কমে গিয়েছিল। এদিকে মহীশূরের সাথে যুদ্ধে কর্নওয়ালিস প্রচুর অর্থ ব্যয় করেন। এতে কোম্পানি ঋণগ্রস্ত হয়ে পড়ে। এ সকল কারণে লর্ড ওয়েলেসলি এক কৌশলী সাম্রাজ্য বিস্তার নীতি অনুসরণ করেন, যা ইতিহাসে 'অধীনতামূলক মিত্রতা নীতি' হিসেবে পরিচিত। এ নীতির মাধ্যমে অপরাপর রাষ্ট্রগুলোকে সামরিক সাহায্য প্রদান করে ইংরেজ শক্তির ওপর নির্ভরশীল করে তোলা হয়। উদ্দীপকে দেখা যায়, সোভিয়েত ইউনিয়নের পতনের পর মার্কিন যুক্তরাষ্ট্র একক পরাশক্তি হিসেবে প্রতিষ্ঠা পায়। কোনো দেশে শান্তি-শৃঙ্খলা বিঘ্নিত হলে মার্কিন সরকার মিত্রতার নিদর্শনস্বরূপ সেদেশে সেনা সমাবেশ ঘটিয়ে থাকে। মিত্ররাষ্ট্রগুলো মার্কিন সরকারের ওপর নির্ভরশীল হওয়ার দরুন অনেকক্ষেত্রেই স্বাধীনভাবে রাষ্ট্র পরিচালনা করা কষ্টসাধ্য হয়ে যায়। তাই বলা যায়, উদ্দীপকে বর্ণিত নীতিটির সাথে ওয়েলেসলির অধীনতামূলক মিত্রতা নীতির সাদৃশ্য রয়েছে।"
        },
        {
          "label": "ঘ",
          "question": "উক্ত নীতি ভারতবর্ষে ব্রিটিশ সাম্রাজ্য বিস্তারে কী ভূমিকা রেখেছিল? তোমার মতামত দাও।",
          "explanation": "উক্ত নীতি তথা অধীনতামূলক মিত্রতা নীতি ভারতবর্ষে ব্রিটিশ সাম্রাজ্য বিস্তারে ব্যাপক ভূমিকা রেখেছিল। প্রথমত, ওয়ারেন হেস্টিংস ও জন শোরের সময়কাল হতেই অযোধ্যার সাথে ইংরেজ কোম্পানির মিত্রতা চুক্তি ছিল। ১৮০১ সালে ওয়েলেসলি এক নতুন চুক্তি করে পূর্বেকার মতো বাৎসরিক অর্থগ্রহণের পরিবর্তে রোহিলাখন্ড, গোরক্ষপুর এবং দোয়াব অঞ্চল নিজের আয়ত্বে নিয়ে আসেন। চুক্তিমতো নবাব তার সেনাবাহিনী ভেঙে দিয়ে ইংরেজ বাহিনীর নিরাপত্তা গ্রহণ করে। দ্বিতীয়ত, হায়দরাবাদের নিজাম ওয়েলেসলির প্রস্তাবে সাড়া দিয়ে নিজের সার্বভৌমত্ব বিসর্জন দেন। তিনি ইংরেজ সেনাদের ব্যয় নির্বাহের জন্য ১৮০৩ খ্রিষ্টাব্দে তুঙ্গভদ্রা ও কৃষ্ণ নদীর দক্ষিণস্থ রাজ্যাংশ ইংরেজ কোম্পানিকে ছেড়ে দেন। এভাবে শক্তিশালী নিজামের রাজ্য ওয়েলেসলির অধীনতামূলক মিত্রতা নীতির অধীনে আসে। তৃতীয়ত, নানা ফড়নবীশের মৃত্যুর পর উপযুক্ত নেতৃত্বের অভাবে মারাঠা শক্তি হীনবল হয়ে পড়ে। তাদের মধ্যে আত্মকলহ দেখা দেয়। যশোবন্ত সিং হোলকার পেশোয়া দ্বিতীয় বাজীরাও-এর রাজ্য আক্রমণ করেন। যশোবন্ত সিং হোলকারের নিকট পূর্ণার সন্নিকটে শোচনীয়ভাবে পরাজিত হলে পেশোয়া দ্বিতীয় বাজীরাও পালিয়ে ব্রিটিশদের আশ্রয় গ্রহণ করেন এবং ১৮০২ খ্রিষ্টাব্দে অধীনতামূলক মিত্রতার বন্ধনে আবদ্ধ হন। চতুর্থত, ওয়েলেসলি মহীশূর রাজ্যের টিপু সুলতানকে অধীনতামূলক মিত্রতা নীতি গ্রহণের প্রস্তাব দেন। টিপু সুলতান প্রস্তাবে রাজি না হওয়ায় ওয়েলেসলি তার বিরুদ্ধে যুদ্ধ ঘোষণা করেন। যুদ্ধে টিপু সুলতান মৃত্যুবরণ করেন এবং মহীশূর রাজ্য ইংরেজ সাম্রাজ্যভুক্ত হয়। এছাড়া ছোট ছোট রাজ্যসমূহকে বল প্রয়োগের মাধ্যমে ওয়েলেসলি অধীনতামূলক মিত্রতা নীতি গ্রহণে বাধ্য করেন এবং এভাবে ব্রিটিশ সাম্রাজ্য বিস্তার লাভ করে। সুতরাং বলা যায়, অধীনতামূলক মিত্রতা নীতি ভারতবর্ষে ব্রিটিশ সাম্রাজ্য বিস্তারে গুরুত্বপূর্ণ ভূমিকা রেখেছিল।"
        }
      ]
    },
    {
      "number": "7",
      "uddipok": "উনিশ শতকে গণচীনে মাঞ্জু শাসকের অপশাসনের বিরুদ্ধে একদল তরুণ সোচ্চার হয়। তারা বক্সার বা আই-হো-টুয়ান নামে পরিচিত। তারা চীনের বিভিন্ন অঞ্চলে শক্তিশালী প্রতিরোধ গড়ে তোলে। ফলে ঐ শাসক শংকিত হন।",
      "tag": "All.B 16",
      "sub_questions": [
        {
          "label": "ক",
          "question": "",
          "explanation": "ঢাকা জেলার কিছু অংশ ২ নম্বর সেক্টর আর কিছু অংশ ৩ নম্বর সেক্টরের অধীনে ছিল।"
        },
        {
          "label": "খ",
          "question": "",
          "explanation": "মুক্তিযুদ্ধ পরিচালনার জন্য সর্বদলীয় উপদেষ্টা কমিটি গঠন করা হয় কেননা যুদ্ধকে দ্রুত চূড়ান্ত পরিণতির দিকে এগিয়ে নিয়ে যেতে হলে সকল দলের সহযোগিতা অপরিহার্য। বিশ্ববাসীর সমর্থন আদায়ের জন্য মুজিবনগর সরকারের সর্বদলীয় চরিত্র প্রদান করা ছিল খুবই জরুরি। স্বাধীন বাংলা বেতার কেন্দ্র থেকে প্রধানমন্ত্রী তাজউদ্দীন আহমদ যে বেতার ভাষণ দিয়েছিলেন তাতে তিনি মুক্তিযুদ্ধকে 'জনযুদ্ধ' হিসেবে আখ্যায়িত করে সকল রাজনৈতিক দলকে এ যুদ্ধে অংশ নেয়ার আহ্বান জানিয়েছিলেন। কারণ তা না হলে বিশ্ববাসীর কাছে মুক্তিযুদ্ধের গুরুত্ব ফুটিয়ে তোলা অসম্ভব হয়ে পড়তো। এসব কারণেই সর্বদলীয় উপদেষ্টা কমিটি গঠন করা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত দৃশ্যপটের সাথে বাংলাদেশের মুক্তি সংগ্রামের প্রতিরোধ পর্যায়ের প্রথাগত ও গেরিলা যুদ্ধের ঘটনার মিল রয়েছে। ১৯৭১ সালের ১ মার্চ ইয়াহিয়া খান জাতীয় পরিষদের অধিবেশন স্থগিত ঘোষণা করলে জনতা বিশেষত তরুণরা বিক্ষোভে ফেটে পড়ে। ২ মার্চ ঢাকা বিশ্ববিদ্যালয়ের বটতলায় হাজার হাজার তরুণ ছাত্র জনতা সমাবেশ করে। তরুণদের এই প্রতিরোধের ঘটনা সারা দেশে ছড়িয়ে পড়ে। ১৯৭১ সালের মুক্তিযুদ্ধ শুরুর পর ২৬ মার্চ হতে ১৭ এপ্রিল পর্যন্ত সময়কে ঐতিহাসিকগণ যুদ্ধের প্রতিরোধ পর্যায় হিসেবে উল্লেখ করেছেন। এ সময় দেশের সর্বত্র স্বতঃস্ফূর্ত প্রতিরোধ গড়ে ওঠে। আক্রমণের কৌশল হিসেবে প্রথাগত ও গেরিলা যুদ্ধকে বেছে নেয়া হয়। পাকিস্তানের অপশাসনের বিরুদ্ধে স্বাধীনতাকামী মানুষ সোচ্চার হয় এবং সারা দেশে প্রতিরোধ গড়ে তোলে। পাকিস্তান বাহিনীকে নাস্তানাবুদ করার জন্য তরুণ মুক্তিযোদ্ধা ও স্বেচ্ছাসেবকদের নিয়ে গড়ে উঠেছিল কাদেরিয়া বাহিনী, হালিম বাহিনী, আকবর বাহিনী, মীর্জা বাহিনীসহ বেশ কিছু গেরিলা বাহিনী। এসব বাহিনী বাংলাদেশের বিভিন্ন অঞ্চলে শক্তিশালী প্রতিরোধ গড়ে তোলে এবং শাসকগোষ্ঠীর ভিত নাড়িয়ে দেয়। উদ্দীপকে দেখা যায়, মাঞ্জু শাসকের অপশাসনের বিরুদ্ধে গণচীনে একদল তরুণ সোচ্চার হয় এবং চীনের বিভিন্ন অঞ্চলে শক্তিশালী প্রতিরোধ গড়ে তোলে। ফলে মাঞ্জু শাসক শংকিত হন। তাই বলা যায়, উদ্দীপকে বর্ণিত দৃশ্যটি বাংলাদেশের মুক্তিযুদ্ধের প্রতিরোধ পর্যায়ে তরুণদের অংশগ্রহণের সাথে মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত আন্দোলনের প্রতিক্রিয়া তথা শাসক শংকিত হওয়ার ন্যায় উত্ত সংগ্রামে অর্থাৎ বাংলাদেশের মুক্তিসংগ্রামে তরুণদের অংশগ্রহণ সুদূরপ্রসারী প্রভাব বিস্তার করেছিল। বঙ্গবন্ধু কর্তৃক ২৬ মার্চ স্বাধীনতার ঘোষণা হলে তরুণ ছাত্রসমাজ স্বতঃস্ফূর্ত প্রতিরোধ গড়ে তোলে। তারা যার যার অঞ্চলে গিয়ে কৃষক- শ্রমিকদের নিয়ে মুক্তিবাহিনী গঠনের মাধ্যমে সোচ্চার হয়। ঐ সময় পাকিস্তানি হানাদার বাহিনীকে কোণঠাসা করার জন্য তরুণ মুক্তিযোদ্ধা ও স্বেচ্ছাসেবকদের নিয়ে গড়ে উঠেছিল কাদেরিয়া বাহিনী, হালিম বাহিনী, আকবর বাহিনীসহ আরও অনেক গেরিলা বাহিনী। এসব বাহিনী বাংলাদেশের বিভিন্ন অঞ্চলে প্রতিরোধ ব্যবস্থা গড়ে তোলে ও সম্মুখযুদ্ধ অবতীর্ণ হয়। আক্রমণের কৌশল হিসেবে প্রথাগত ও গেরিলা যুদ্ধকে বেছে নেয় তারা। মুক্তিযুদ্ধের শেষেরদিকে যারা মুক্তাঞ্চলে ট্রেনিং করে যুদ্ধে যোগ দিয়েছিল তাদের পরিচয় ছিল 'বাংলাদেশ ফোর্স’ হিসেবে। এভাবে মুক্তিযুদ্ধে তরুণদের স্বতঃস্ফূর্ত অংশগ্রহণ বাংলাদেশের বিজয়কে ত্বরান্বিত করেছিল। উদ্দীপকে অপশাসনের বিরুদ্ধে তরুণরা প্রতিরোধ ব্যবস্থা গড়ে তোলায় শাসকবর্গ শংকিত হন যদিও তরুণরা পৃথক শাসনব্যবস্থা গড়ে তুলতে পারেনি। কিন্তু পাকিস্তানের অপশাসনের বিরুদ্ধে বাঙালি তরুণদের প্রতিরোধ ব্যবস্থা যুদ্ধে রূপ নিয়ে পরবর্তীতে বাংলাদেশের বিজয় নিশ্চিত করার মধ্য দিয়ে স্বাধীনতা অর্জনে অপরিসীম প্রভাব রেখেছিল। পরিশেষে বলা যায়, উদ্দীপকে বর্ণিত আন্দোলনের প্রতিক্রিয়ার ন্যায় বাংলাদেশের স্বাধীনতা সংগ্রামে তরুণদের অংশগ্রহণ সুদূরপ্রসারী প্রভাব রেখেছিল।"
        }
      ]
    },
    {
      "number": "8",
      "uddipok": "উনবিংশ শতাব্দির শেষভাগে ইহুদিরা আন্দোলনের মাধ্যমে পৃথক ইহুদীবাদী আবাসভূমি প্রতিষ্ঠার দাবিতে সোচ্চার হয়ে ওঠে। ইহুদিদের সম্প্রদায়ভিত্তিক কোনো আবাসস্থল বা দেশ পৃথিবীর কোথাও ছিল না। ১৯১৭ সালের ২ ২ নভেম্ব নভেম্বর ব্রিটিশ পররাষ্ট্র ও অর্থ বিষয়ক মন্ত্রী জেমস্ বেলফোরের একটি ঘোষণার মধ্য দিয়ে প্যালেস্টাইনে ইহুদি ইসরাইল রাষ্ট্রের উদ্ভব হয়।",
      "tag": "All.B 16,NDCD 24,NGC 23",
      "sub_questions": [
        {
          "label": "ক",
          "question": "মুসলিম লীগ কত সালে গঠিত হয়?",
          "explanation": "১৯০৬ সালে মুসলিম লীগ গঠিত হয়।"
        },
        {
          "label": "খ",
          "question": "অসহযোগ আন্দোলন কী? ব্যাখ্যা করো।",
          "explanation": "ব্রিটিশ সরকারের বিরুদ্ধে জাতীয় কংগ্রেসের আন্দোলনকে ইতিহাসে অসহযোগ আন্দোলন হিসেবে দেখা হয় যা এক যুগান্তকারী ঘটনা। স্বায়ত্তশাসনের ব্যাপারে ব্রিটিশদের প্রতিশ্রুতি ভঙ্গ, তুরস্কের ব্যবচ্ছেদ, অর্থনৈতিক সংকটসহ বিভিন্ন কারণে মহাত্মা গান্ধী অসহযোগ আন্দোলনের ডাক দেন। আন্দোলনের কর্মসূচি হিসেবে অফিস আদালত বর্জন, ছাত্র- ছাত্রীদের স্কুল-কলেজ বর্জন, বিলাতি দ্রব্য বর্জন, শ্রমিকদের কারখানা ত্যাগ প্রভৃতি গ্রহণ করা হয়। তবে এক পর্যায়ে কিছুসংখ্যক আন্দোলনকারীর উগ্র আচরণে এটি সহিংস রূপ ধারণ করলে গান্ধীজী তার কর্মসূচি উঠিয়ে নেন। এ আন্দোলন সংগ্রামী ভারতবাসীর উদ্দীপনায় শক্তি সঞ্চার করেছিল।"
        },
        {
          "label": "গ",
          "question": "উদ্দীপকের ব্রিটিশ পররাষ্ট্র মন্ত্রীর ঘোষণার ন্যায় কোন প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়? ব্যাখ্যা করো।",
          "explanation": "উদ্দীপকের ব্রিটিশ পররাষ্ট্র মন্ত্রীর ঘোষণার ন্যায় মোহাম্মদ আলী জিন্নাহর দ্বিজাতি তত্ত্বের ভিত্তিতে ঐতিহাসিক লাহোর প্রস্তাবে ভারতে মুসলমানদের জন্য পৃথক রাষ্ট্রের দাবি করা হয়। হিন্দু-মুসলিম সাম্প্রদায়িক দাঙ্গার প্রেক্ষাপটে ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। জাতির যে কোনো সংজ্ঞা অনুযায়ী মুসলমানরা একটি পৃথক জাতি। সুতরাং, মুসলমানদের ভাষা, সাহিত্য ও সংস্কৃতি এবং সুন্দর জীবনযাপনের জন্য একটি পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ. কে. ফজলুল হক মুসলিম লীগের এই অধিবেশনে দ্বিজাতি তত্ত্বের ভিত্তিতে একটি প্রস্তাব উত্থাপন করেন। এরই ধারাবাহিকতায় ভারত ও পাকিস্তান নামের আলাদা দুটি রাষ্ট্রের জন্ম হয়। উদ্দীপকে আমরা দেখতে পাই, উনবিংশ শতাব্দীর শেষভাগে পৃথক ইহুদিবাদী আবাসভূমির দাবিতে ইহুদিরা সোচ্চার হয়ে ওঠে। ১৯১৭ সালের ২ নভেম্বর ব্রিটিশ পররাষ্ট্র ও অর্থবিষয়ক মন্ত্রী জেমস্ বেলফোরের একটি ঘোষণার মধ্য দিয়ে ইসরাইল রাষ্ট্রের উদ্ভব হয়। তাই বলা যায়, উদ্দীপকে ব্রিটিশ পররাষ্ট্রমন্ত্রীর ঘোষণার ন্যায় তৎকালীন বাংলার মুখ্যমন্ত্রী এ কে ফজলুল হক উত্থাপিত ঐতিহাসিক লাহোর প্রস্তাবে ভারত ও পাকিস্তান নামের আলাদা দুটি রাষ্ট্রের দাবি করা হয়।"
        },
        {
          "label": "ঘ",
          "question": "উক্ত প্রস্তাবের মধ্যেই স্বাধীন বাংলাদেশের বীজ নিহিত ছিল'- উক্তিটি সম্পর্কে তোমার মতামত দাও।",
          "explanation": "উত্ত প্রস্তাব তথা ঐতিহাসিক লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল। বিষয়টি এখন ঐতিহাসিকভাবে সত্য। ১৯৪০ সালে পাঞ্জাবের রাজধানী লাহোরে মুসলিম লীগের অধিবেশন অনুষ্ঠিত হয়। এই অধিবেশনে মোহাম্মদ আলী জিন্নাহ দ্বিজাতি তত্ত্ব উত্থাপন করেন। তার মতে, ভারতে হিন্দু-মুসলমান দুটি পৃথক জাতি। তাদের আলাদা সুন্দর জীবন যাপনের জন্য পৃথক রাষ্ট্র থাকা প্রয়োজন। তৎকালীন বাংলার মুখ্যমন্ত্রী এ কে ফজলুল হক এই অধিবেশনে দ্বিজাতি তত্ত্বের ভিত্তিতে ঐতিহাসিক লাহোর-প্রস্তাব উত্থাপন করেন। লাহোর প্রস্তাবে বলা হয়, ১৯৩৫ সালের ভারত শাসন আইনে প্রস্তাবিত যুক্তরাষ্ট্রীয় ব্যবস্থাকে পরিহার করে ভৌগোলিক অবস্থান অনুযায়ী পাশাপাশি এলাকাসমূহকে পৃথক অঞ্চল হিসেবে চিহ্নিত করতে হবে। এতে বলা হয়, মুসলিম সংখ্যাগরিষ্ঠ অঞ্চলগুলোকে নিয়ে একাধিক স্বাধীন রাষ্ট্র গঠন করতে হবে। ফলে ১৯৪৭ সালের ১৪ আগস্ট মূল প্রস্তাবে উল্লেখ না থাকলেও পাকিস্তান নামে একটি স্বাধীন সার্বভৌম রাষ্ট্র জন্ম লাভ করে। পরবর্তীতে ১৯৭১ সালে পাকিস্তানের দুই অংশের মাঝে নানা অমিল ও দ্বন্দ্ব এবং বৈষম্যকে কেন্দ্র করে যুদ্ধ সংঘটিত হয়। নয় মাস রক্তক্ষয়ী সংগ্রামের পর বিজয় লাভের মধ্য দিয়ে বাংলাদেশ নামের স্বাধীন রাষ্ট্রের জন্ম হয়। উপরের আলোচনার প্রেক্ষিতে বলা যায় যে, লাহোর প্রস্তাবের মধ্যেই স্বাধীন বাংলাদেশের বীজ নিহিত ছিল।"
        }
      ]
    },
    {
      "number": "9",
      "uddipok": "\"আমাদের দুর্বলতা, ভীরুতা কলুষ আর লজ্জা সমস্ত দিয়েছে ঢেকে একখণ্ড বস্ত্র মানবিক; আসাদের শার্ট আজ আমাদের প্রাণের পতাকা।\"",
      "tag": "All.B 16,ISCD 24",
      "sub_questions": [
        {
          "label": "ক",
          "question": "",
          "explanation": "জাতিসংঘের অঙ্গ-সংগঠন ইউনেস্কো একুশে ফেব্রুয়ারিকে 'আন্তর্জাতিক মাতৃভাষা দিবস' হিসেবে ঘোষণা দেয়।"
        },
        {
          "label": "খ",
          "question": "",
          "explanation": "১৯৬৬ সালের ছয় দফা-কে বাঙালির মুক্তির সনদ বলা হয়, কেননা এটা ছিল বাঙালির প্রাণের দাবি সংবলিত গুরুত্বপূর্ণ ঐতিহাসিক ঘোষণা। ছয় দফা ছিল বাঙালির আত্মনিয়ন্ত্রণ অধিকারের দাবি। এই কর্মসূচি অন্ধকারে নিমজ্জিত বাঙালি জাতিকে সংগ্রামের শক্তি যুগিয়েছিল। স্বৈরাচারী ও গণবিরোধী শাসকের বিরুদ্ধে সোচ্চার হতে প্রেরণা যুগিয়েছিল। এরই ধারাবাহিকতায় আন্দোলন একসময় মুক্তিযুদ্ধে রূপ নেয় এবং জন্ম হয় স্বাধীন বাংলাদেশের। তাই বলা যায়, ছয় দফা বাংলাদেশের স্বাধীনতার ইতিহাসে একটি গুরুত্বপূর্ণ অধ্যায়।"
        },
        {
          "label": "গ",
          "question": "",
          "explanation": "উদ্দীপকের কবিতার লাইনগুলো আমার পাঠ্যবইয়ের উনসত্তরের গণআন্দোলনের কথা মনে করিয়ে দেয়। এ আন্দোলনের পটভূমি নিম্নরূপ- আইয়ুব খান সরকারের দমননীতি, শোষণ, নিপীড়ন ও নির্যাতন পূর্ব পাকিস্তানিদের বিক্ষুব্ধ করে তুলেছিল। সেজন্য বাঙালিদের অন্যতম দাবি ছিল স্বায়ত্তশাসন। ছয় দফার মধ্যে বাঙালি তাদের এ দাবির পূর্ণরূপ দেখতে পায়। কিন্তু আইয়ুব খান অস্ত্রের ভাষায় ছয় দফা মোকাবিলা করার ঘোষণা দেন এবং এ আন্দোলন দমন করার জন্য আগরতলা মামলা দায়ের করে হয় দফার রূপকার বঙ্গবন্ধু শেখ মুজিবুর রহমানকে গ্রেফতার করেন। ফলে পূর্ব পাকিস্তানে প্রবল গণবিক্ষোভের সৃষ্টি হয়। এ সময় বাংলার অকুতোভয় ছাত্রসমাজ ১১ দফা নিয়ে এগিয়ে এলে গণবিক্ষোভ গণবিস্ফোরণে রূপান্তরিত হয়। আন্দোলনের গতিবেগ বুঝে মওলানা আবদুল হামিদ খান ভাসানী তার এতদিনকার নীরবতা ভেঙে রাস্তায় বেরিয়ে আসেন। এর ফলে আন্দোলনে নতুন জোয়ার আসে। পূর্ব পাকিস্তানের সকল গণতান্ত্রিক শক্তি এক কাতারে শামিল হয়ে বঙ্গবন্ধুর মুক্তি দাবি করে। আইয়ুব খান সরকারের পতন ঘটে। তাই বলা যায়, উদ্দীপকের কবিতার লাইনগুলো আমার পাঠ্যবইয়ের। উনসত্তরের গণআন্দোলনের কথা মনে করিয়ে দেয়। যার প্রেক্ষাপট রচিত। হয়েছিল আইয়ুব খানের একনায়কতান্ত্রিক শাসনব্যবস্থার মধ্য দিয়ে।"
        },
        {
          "label": "ঘ",
          "question": "",
          "explanation": "উত্ত আন্দোলন তথা ১৯৬৯ সালের গণঅভ্যুত্থানের ফলাফল ছিল সুদূরপ্রসারী। প্রথমত, ১৯৬৯ সালের গণঅভ্যুত্থানে পূর্ব পাকিস্তানের সকল গণতান্ত্রিক। শক্তি ঐক্যবদ্ধ হয়। এ আন্দোলনের মাধ্যমে ছাত্রসমাজ এক গুরুত্বপূর্ণ রাজনৈতিক শক্তি হিসেবে আবির্ভূত হয়। এই ছাত্রসমাজের এক বিরাট অংশ পরবর্তীতে মুক্তিযুদ্ধে যোগ দেয়। দ্বিতীয়ত, এ আন্দোলনের প্রেক্ষিতে পূর্ব, পাকিস্তানের জনমনে বাঙালি জাতীয়তাবাদের চূড়ান্ত বিকাশ ঘটে এবং বঙ্গবন্ধু শেখ মুজিবুর রহমানসহ সকল রাজবন্দি নিঃশর্ত মুক্তি লাভ করেন। বঙ্গবন্ধু পূর্ব পাকিস্তানের। অবিসংবাদিত নেতায় পরিণত হন। তৃতীয়ত, এ আন্দোলনের ফলে আগরতলা মামলা প্রত্যাহার করা হয়। শাসনতান্ত্রিক সমস্যা সমাধানের জন্য আইয়ুব খান রাউন্ড টেবিল বৈঠক আহ্বান করতে বাধ্য হন। চতুর্থত, পূর্ব-পাকিস্তানের গভর্নর আবদুল মোনেম খান ক্ষমতাচ্যুত হয়ে পশ্চিম পাকিস্তানে পালিয়ে যান। পাকিস্তানি শাসকগোষ্ঠী ও এর সামরিক- বেসামরিক আমলা জনগণের ওপর তাদের নিয়ন্ত্রণ হারিয়ে দুর্বল হয়ে পড়ে। পঞ্চমত, এ আন্দোলনের ফলে আইয়ুব খানের পতন ঘটে এবং পরবর্তী সামরিক শাসক ইয়াহিয়া খান নির্বাচনের তারিখ ঘোষণা করতে বাধ্য হন। সামরিক শাসনের প্রতি জনগণের যে ভীতি ছিল তা এই আন্দোলনের মাধ্যমে দূর হয়ে যায়। সর্বোপরি, এ আন্দোলনের সফলতায় বাঙালি স্বাধীনতা আন্দোলনে ঝাঁপিয়ে পড়ার স্পৃহা খুঁজে পেয়েছিল।"
        }
      ]
    }
  ]
}