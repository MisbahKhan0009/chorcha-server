{
  "title": "সম্মিলিত বোর্ড ২০১৫",
  "subtitle": "ইতিহাস (9)",
  "questions": [
    {
      "number": "1",
      "uddipok": "আফ্রিকা পৃথিবীর দ্বিতীয় বৃহত্তম মহাদেশ। বৈচিত্র্যময় এই মহাদেশ প্রাকৃতিক সম্পদে পরিপূর্ণ। পাশাপাশি বিশাল জনগোষ্ঠীও আফ্রিকার সম্পদ। অনেক আগে থেকে আফ্রিকার সম্পদের ওপর বাইরের দেশের নজর ছিল। অষ্টাদশ শতাব্দীতে এখানকার সম্পদের ওপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। আফ্রিকায় দখলদারিত্ব প্রতিষ্ঠার মাধ্যমে ইংল্যান্ড, ফ্রান্স, জার্মানি, পর্তুগালসহ ইউরোপীয় জাতিগুলোর প্রতিযোগিতার সমাপ্তি হয়।",
      "tag": "All.B 15",
      "sub_questions": [
        {
          "label": "ক",
          "question": "কোন পর্তুগিজ নাবিক প্রথম ভারতে আগমন করেন?",
          "explanation": "পর্তুগিজ নাবিক ভাস্কো-দা-গামা প্রথম ভারতে আগমন করেন।"
        },
        {
          "label": "খ",
          "question": "ইংরেজদের দেওয়ানি লাভের গুরুত্ব ব্যাখ্যা কর।",
          "explanation": "দেওয়ানি লাভ ভারতীয় উপমহাদেশে ইংরেজদের আধিপত্য বিস্তারে গুরুত্বপূর্ণ ভূমিকা পালন করে। সম্রাটের কাছ থেকে দেওয়ানি লাভের ফলে ব্রিটিশ ইস্ট ইন্ডিয়া কোম্পানি বাংলা, বিহার ও উড়িষ্যার রাজস্ব আদায়ের অধিকার পায়। পাশাপাশি এর মাধ্যমে কোম্পানির সার্বভৌমত্বের ভিত্তি প্রতিষ্ঠিত হয়। দেওয়ানি লাভের মাধ্যমে ইস্ট ইন্ডিয়া কোম্পানি নিছক বাণিজ্যিক প্রতিষ্ঠান থেকে অনেকাংশে রাজনৈতিক প্রতিষ্ঠানে পরিণত হয়। ভারতের জনগণ ও বিভিন্ন অঞ্চলের শাসকদের কাছে ইংরেজদের মর্যাদা অনেক বৃদ্ধি পায়। সর্বোপরি দেওয়ানি লাভের ফলে বাংলা প্রদেশের ওপর ইংরেজ প্রভুত্ব প্রতিষ্ঠিত হয়। কোম্পানির আর্থিক সচ্ছলতাও বৃদ্ধি পায়।"
        },
        {
          "label": "গ",
          "question": "উদ্দীপকের ঘটনা তোমার পাঠ্যবইয়ের কোন ঘটনার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের ঘটনা আমার পাঠ্যবইয়ে বর্ণিত ভারতীয় উপমহাদেশে ইংরেজ আধিপত্য প্রতিষ্ঠার ঘটনার সাথে সাদৃশ্যপূর্ণ। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। এদের উদ্দেশ্য মূলত ছিল বাণিজ্য বা সম্পদ আহরণ করা। কেউ এসেছে হানাদাররূপে, আবার কেউ বণিক বেশে। ভারতীয় উপমহাদেশের 'ধনসম্পদের কথা জানতে পেরে ব্যবসার উদ্দেশ্যে কয়েকটি ইউরোপীয় দেশের বণিকরা একে একে এ অঞ্চলে আসে। কালক্রমে তাদের বণিকের মানদণ্ড উচ্চাভিলাষ ও স্থানীয় রাজন্যবর্গের দুর্বলতার সুযোগে রাজদণ্ডে পরিণত হয়। এক সময় ভারতের সম্পদ করায়ত্ত তথা রাজত্ব দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাতপ্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। ভারতবর্ষ পরিণত হয় ব্রিটিশ সাম্রাজ্যের অংশে। উদ্দীপকে আফ্রিকা মহাদেশেরও প্রায় একই চিত্র তুলে ধরা হয়েছে। পৃথিবীর দ্বিতীয় বৃহত্তম এই মহাদেশ প্রাকৃতিক সম্পদে পরিপূর্ণ। এই সম্পদের ওপর অনেক আগে থেকেই বিদেশি শক্তিগুলোর নজর ছিল। এমন প্রেক্ষাপটে অষ্টাদশ শতাব্দীতে আফ্রিকার সম্পদের ওপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। শেষ পর্যন্ত আফ্রিকার বিভিন্ন দেশে ইংল্যান্ড, ফ্রান্স, জার্মানি, ইতালি, পর্তুগালসহ ইউরোপীয় দেশগুলোর দখলদারিত্ব প্রতিষ্ঠিত হয়। সুতরাং বলা যায়, ভারতবর্ষে ইংরেজদের আধিপত্য প্রতিষ্ঠার ঘটনার সাথে উদ্দীপকের ঘটনাটি সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর, উল্লিখিত ঘটনার জন্য বাণিজ্যিক কারণ দায়ী ছিল? যুক্তি দেখাও।",
          "explanation": "হ্যাঁ, আমি মনে করি, ভারতবর্ষে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল। উদ্দীপকে দেখা যায়, আফ্রিকার প্রাকৃতিক সম্পদের ওপর আধিপত্য প্রতিষ্ঠায় ইউরোপীয়দের মধ্যে প্রতিযোগিতা শুরু হয়। এক পর্যায়ে আফ্রিকার -বিভিন্ন দেশের ওপর ইউরোপীয়দের দখলদারিত্ব প্রতিষ্ঠিত হয়। উদ্দীপকের এ ঘটনাটি ভারতীয় উপমহাদেশে ইংরেজদের আধিপত্য প্রতিষ্ঠার বিষয়টিকে ইঙ্গিত করে। আর ভারতবর্ষে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্বভারতীয় দ্বীপপুঞ্জে বাণিজ্য করতে আসে। মুঘল সম্রাট জাহাঙ্গীরের এক ফরমানবলে ওই ইংরেজ বণিকরা ভারতের পশ্চিম উপকূলীয় বন্দর সুরাটে কুঠি স্থাপনের অনুমতি পায়। ব্রিটিশ ইস্ট ইন্ডিয়া কোম্পানি ক্রমে উড়িষ্যার হরিহরপুর, বালাসোর, পাটনা এবং কাশিমবাজারে বাণিজ্যকুঠি স্থাপন করে। কোম্পানি একসময় পশ্চিমবাংলার কলকাতা, সুতানুটি এবং গোবিন্দপুরের জমিদারি লাভ করে। পরে সেখানেই মহানগর কলকাতা গড়ে ওঠে যা দীর্ঘসময় ব্রিটিশ ভারতের রাজধানী ছিল। ইংরেজরা প্রথমে বাণিজ্যকে কেন্দ্র করে এদেশে এলেও স্থানীয় শাসকদের প্রাসাদ ষড়যন্ত্র, অন্তর্কোন্দল ও দুর্বল শাসনব্যবস্থার সুযোগ নিয়ে নিজেদের শক্তি বৃদ্ধি করে। এক সময় তারা এদেশে দখলদারিত্ব প্রতিষ্ঠা করে। উপরের আলোচনা থেকে বোঝা যায়, ইংরেজরা বাণিজ্যকে কেন্দ্র করেই ভারতবর্ষে এসেছিল। এরপর উচ্চাভিলাষী হয়ে উঠে বিভিন্ন কৌশলে এদেশের শাসনক্ষমতা দখল করে। সুতরাং বলা যায়, উপমহাদেশে ইংরেজদের আধিপত্য প্রতিষ্ঠার পেছনে বাণিজ্যিক কারণ দায়ী ছিল।"
        }
      ]
    },
    {
      "number": "2",
      "uddipok": "সম্রাট শেরশাহ ভারতে ভূমি রাজস্ব ব্যবস্থার একজন অন্যতম পথ প্রদর্শক। তার শাসনামলে নিজস্ব চিন্তা-চেতনার মাধ্যমে তিনি ভূমি রাজস্ব ব্যবস্থার সংস্কার করেন। প্রচলিত পদ্ধতিকে বাতিল করে দিয়ে সম্পূর্ণ নতুন আদলে তিনি এ ব্যবস্থা প্রবর্তন করেন। এতে ভূমি রাজস্ব ব্যবস্থায় গতিশীলতা আসে এবং সাম্রাজ্যের রাজস্ব আয় অনেকাংশে বৃদ্ধি পায়। তার এ নীতি প্রবর্তনের মূল লক্ষ্য ছিল প্রজাদের দুর্দশা লাঘব করা। এই নীতিটি এতই উন্নত ছিল যে, পরবর্তীতে মুঘল সম্রাটগণ এমনকি ইংরেজরাও এই নীতি অনুসরণ করেছিলেন।",
      "tag": "All.B 15",
      "sub_questions": [
        {
          "label": "ক",
          "question": "কোন সালে ব্রিটিশ ইস্ট ইন্ডিয়া কোম্পানি দেওয়ানি লাভ করে?",
          "explanation": "১৭৬৫ সালে ব্রিটিশ ইস্ট ইন্ডিয়া কোম্পানি দেওয়ানি লাভ করে।"
        },
        {
          "label": "খ",
          "question": "ছিয়াত্তরের মন্বন্তরের কারণ ব্যাখ্যা কর।",
          "explanation": "কোম্পানির শাসনামলে রবার্ট ক্লাইভ প্রবর্তিত উৎপীড়নমূলক দ্বৈতশাসন ব্যবস্থা এবং প্রাকৃতিক দুর্যোগের কারণে বাংলায় মন্বন্তর দেখা দেয়। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে। এছাড়া সব দিক দিয়ে প্রজাদের ওপর অত্যাচার চালান হয়। এ শাসনব্যবস্থার কারণে জনগণের দুর্দশা চরমে পৌছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে দারুণ খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে গ্রীষ্মকালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর' (The Great Bengal Famine of 1770) নামে পরিচিত।"
        },
        {
          "label": "গ",
          "question": "উদ্দীপকে বর্ণিত শেরশাহের কার্যক্রমের সাথে লর্ড কর্নওয়ালিসের গৃহীত কোন ব্যবস্থার মিল আছে? ব্যাখ্যা কর।",
          "explanation": "উদ্দীপকে বর্ণিত শেরশাহের কার্যক্রমের সাথে লর্ড কর্নওয়ালিসের গৃহীত চিরস্থায়ী বন্দোবস্ত ব্যবস্থার মিল আছে। চিরস্থায়ী বন্দোবস্ত লর্ড কর্নওয়ালিসের সংস্কারসমূহের মধ্যে অন্যতম। কর্নওয়ালিস যখন এদেশের শাসনভার গ্রহণ করেন, তখন ভূমি রাজস্ব ব্যবস্থা নানারূপ দুর্নীতি ও বিশৃঙ্খলায় নিমজ্জিত ছিল। ফলে দেশে অর্থনৈতিক দুরবস্থা সৃষ্টি হয়। এই দুরবস্থা থেকে নিস্তার পাওয়ার জন্য তিনি ভূমি রাজস্ব ব্যবস্থা সংস্কারের গুরুত্ব অনুধাবন করেন। যাতে ভবিষ্যতে আর কোনো অসুবিধার সৃষ্টি না হয় সে জন্য কর্নওয়ালিস ১৭৯৩ সালে চিরস্থায়ী বন্দোবস্ত প্রবর্তনের পরিকল্পনা গ্রহণ করেন। কর্নওয়ালিস ইংল্যান্ডের অনুকরণে এদেশে জমির উন্নয়নে এবং প্রজাদের সুখ-দুঃখের সাথে জমিদারদের স্বার্থ স্থায়ীভাবে সংযুক্ত করতে চেয়েছিলেন। এতে জমিদার ও কৃষক উভয়েই মূলধন এবং শ্রম নিয়োগ করে জমির উৎপাদন বৃদ্ধিতে সচেষ্ট হয়। চিরস্থায়ী বন্দোবস্তের ফলে ব্যবস্থা গ্রহণ এবং ব্যয় নির্বাহে সরকারের সুবিধা হয়। কর্নওয়ালিস আশা করেছিলেন চিরস্থায়ী বন্দোবস্তের ফলে ভূমির উন্নয়ন হবে। কিন্তু তার আশা পূরণ হয়নি। উদ্দীপকের ভারতের সম্রাট শেরশাহ ভূমি সংস্কারের এরকম একটি ব্যবস্থাই গ্রহণ করেছিলেন। তিনি প্রচলিত পদ্ধতিকে বাতিল করে দিয়ে সম্পূর্ণ নতুন আদলে ভূমি রাজস্ব ব্যবস্থা সংস্কার করেন। তার এ নীতি প্রবর্তনের মূল লক্ষ্য ছিল প্রজাদের দুর্দশা লাঘব। এ ব্যবস্থা প্রবর্তনের ফলে ভূমি রাজস্ব ব্যবস্থায় গতিশীলতা আসে এবং সাম্রাজ্যের রাজস্ব আয় অনেকাংশে বৃদ্ধি পায়। সুতরাং বলা যায়, উদ্দীপকের বর্ণিত শেরশাহের কার্যক্রমের সাথে লড কর্নওয়ালিসের চিরস্থায়ী বন্দোবস্ত ব্যবস্থার অনেকাংশে মিল রয়েছে।"
        },
        {
          "label": "ঘ",
          "question": "উল্লিখিত ব্যবস্থা ভারতে ইংরেজ কোম্পানির অর্থনৈতিক সমৃদ্ধি। আনয়নে সহায়ক হয়েছিল? তুমি কি এর সাথে একমত? যুক্তি দাও।",
          "explanation": "উল্লিখিত ব্যবস্থা তথা চিরস্থায়ী বন্দোবস্ত ভারতে ইংরেজ কোম্পানির অর্থনৈতিক সমৃদ্ধি আনয়নে সহায়ক হয়েছিল- এ মন্তব্যের সাথে আমি একমত নই। কর্নওয়ালিসের চিরস্থায়ী বন্দোবস্তের কার্যক্রম সম্পূর্ণভাবে ভূমি সংস্কার এবং কোম্পানির অর্থনৈতিক সমৃদ্ধি সম্পর্কিত লক্ষ্য পূরণে সক্ষম হয়নি। কারণ, এ ব্যবস্থার ফলে পরবর্তীকালে জমির মূল্য বৃদ্ধি পেলেও সরকারের আয় বৃদ্ধি পায়নি। ফলে সরকার বর্ধিত রাজম্বের লভ্যাংশ থেকে বঞ্চিত হয়। এ ব্যবস্থায় জমিদারদের জমির স্থায়ী স্বত্ব দেওয়া হয়। ফলে স্বীকৃত জমিদারগণ ভূমির উন্নয়নের চেষ্টা না করে নায়েব গোমস্তাদের হাতে জমিদারি ছেড়ে দেন এবং শহরে গিয়ে বিলাসী জীবনযাপন করেন। অন্যদিকে রায়তদের অধিকার না থাকায় তারাও জমির উন্নয়নে নজর দেননি। ফলে রাজস্ব নিয়মিত আদায় না হওয়ায় খাজনা বাকি পড়ে যায়। এভাবে জমিদারগণ নিয়মিত খাজনা প্রদান করতে না পারায় কোম্পানি ঘাটতির সম্মুখীন হয়। উপরের আলোচনায় দেখা যায়, চিরস্থায়ী বন্দোবস্তের ফলে বিভিন্নভাবে কোম্পানি অর্থনৈতিক ঘাটতির সম্মুখীন হয়। তাই বলা যায় যে, এ ব্যবস্থা কোম্পানির অর্থনৈতিক সমৃদ্ধি আনয়নে সহায়ক হয়নি।"
        }
      ]
    },
    {
      "number": "3",
      "uddipok": "'ক' একটি বিশাল রাজ্য। এই রাজ্যের নিরাপত্তার জন্য শক্তিশালী সামরিক বাহিনী ছিল। সামরিক বাহিনীতে বিভিন্ন অঞ্চলের, বিভিন্ন জাতির সৈনিকের সমাবেশ ছিল। এক সময় দেখা গেলো শাসক শ্রেণির জাতিভুক্ত সৈন্যদের আলাদাভাবে বেতন প্রদান করা হচ্ছে। এতে করে সৈন্যদের মধ্যে বিশৃঙ্খলা দেখা দেয়। তারা বেতন বৈষম্যের অবসান চেয়ে বিক্ষুব্ধ হয়। পারিপার্শ্বিক কিছু বিষয় সৈন্যদেরকে আন্দোলনের দিকে ঠেলে দেয়।",
      "tag": "All.B 15",
      "sub_questions": [
        {
          "label": "ক",
          "question": "",
          "explanation": "ভারতের প্রথম গভর্নর জেনারেল ছিলেন ওয়ারেন হেস্টিংস।"
        },
        {
          "label": "খ",
          "question": "",
          "explanation": "স্বত্ববিলোপ নীতি হচ্ছে লর্ড ডালহৌসি কর্তৃক গৃহীত একটি নীতি, যাতে বলা হয় কোনো রাজবংশের কোনো উত্তরাধিকার না থাকলে রাজার মৃত্যুর পর উক্ত রাজ্য ব্রিটিশ সাম্রাজ্যভুক্ত হবে। স্বত্ববিলোপ নীতি অনুযায়ী, ব্রিটিশদের আশ্রিত যেকোনো দেশীয় রাজ্যের রাজা মারা গেলে এবং তার রাজবংশের কোনো উত্তরাধিকার না থাকলে, সেই রাজ্য সরাসরি ব্রিটিশ সাম্রাজ্যভুক্ত হবে। এ নীতিতে দত্তক বা পালিত পুত্রের অধিকারকে স্বীকৃতি দেয়া হয়নি। লর্ড ডালহৌসি কর্তৃক গৃহীত এ নীতিই স্বত্ববিলোপ নীতি হিসেবে অভিহিত।"
        },
        {
          "label": "গ",
          "question": "",
          "explanation": "উদ্দীপকের সৈন্যদের বিদ্রোহের সাথে আমার পাঠ্যবইয়ের সিপাহি বিদ্রোহের মিল পাওয়া যায়। ১৭৫৭ সালে পলাশীর যুদ্ধের মাধ্যমে ভারতবর্ষের শাসনভার ব্রিটিশদের হাতে চলে যায়। এরপর এই বিশাল এলাকার নিরাপত্তার জন্য ব্রিটিশ এবং ভারতীয়দের সমন্বয়ে সৈন্যবহর গড়ে তোলা হয়। কিন্তু ব্রিটিশ শাসকগণ ভারতীয় সৈন্যদের প্রতি বৈষম্যমূলক নীতির প্রবর্তন করে। কোম্পানির শাসনের শুরু থেকেই ভারতীয় সৈন্যরা এ বৈষম্যের স্বীকার হচ্ছিল। ভারতীয় সিপাহিগণ চাকরির ক্ষেত্রে দক্ষতার পরিচয় দিলে তাদেরকে পদোন্নতির পরিবর্তে চাকরি থেকে অবসর প্রদান করা হয়। বেতনের দিক থেকেও দেশি এবং বিদেশি সিপাহিদের মধ্যে আকাশচুম্বী ব্যবধান ছিল। ভারতীয় সৈনিকদের কম বেতন দেয়া হতো এবং তাদের সুযোগ-সুবিধাও কম ছিল। অপরপক্ষে ব্রিটিশ সৈন্যদের বেতন তুলনামূলকভাবে বেশি দেওয়া হতো এবং তাদের সুযোগ-সুবিধা ও বেশি ছিল। এতে সিপাহীরা বিদ্রোহী হয়ে ওঠে। এই বৈষম্যের অবসান এবং আরও নানা দাবির মুখে সিপাহি বিদ্রোহ সংঘটিত হয়। উদ্দীপকের আন্দোলনেও এই বৈষম্যমূলক সামরিক কারণের প্রতিফলন লক্ষণীয়। উদ্দীপকের বিশাল 'ক' রাজ্যের নিরাপত্তার জন্য শক্তিশালী সামরিক বাহিনী ছিল। সামরিক বাহিনীতে বিভিন্ন অঞ্চলের বিভিন্ন জাতির সৈনিকের সমাবেশ ছিল। এ রাজ্যের শাসকশ্রেণি জাতিভুক্ত সৈন্যদের আলাদাভাবে বেতন প্রদ্রান করত। এতে সৈন্যদের মধ্যে বিশৃঙ্খলা দেখা দেয়। তারা বেতন বৈষম্যের অবসান চেয়ে বিক্ষুব্ধ হয়। এর সাথে পারিপার্শ্বিক আরও কিছু কারণে 'ক' দেশের সৈন্যরা আন্দোলনে ঝাঁপিয়ে পড়ে। সুতরাং দেখা যায়, 'ক' দেশের আন্দোলনে সিপাহি বিদ্রোহের সামরিক নীতির বৈষম্য নীতি উপস্থিত থাকায় আন্দোলন দুটিতে মিল আছে।"
        },
        {
          "label": "ঘ",
          "question": "",
          "explanation": "উল্লিখিত বিদ্রোহ অর্থাৎ সিপাহি বিদ্রোহের ফলাফল ছিল সুদূরপ্রসারী- উক্তিটি যথার্থ। সিপাহি বিদ্রোহই ছিল ব্রিটিশ সাম্রাজ্যবাদের বিরুদ্ধে ভারতীয়দের প্রথম স্বাধীনতা সংগ্রাম। এ বিদ্রোহ দমনের পর ব্রিটিশ সরকার এমন কিছু পদক্ষেপ নেয় যা ভারতে তাদের শাসনের ধরনে ব্যাপক পরিবর্তন আনে। ভারতের রাজনীতি, সমাজসহ সর্বক্ষেত্রে এসব পরিবর্তন সুদূরপ্রসারী প্রভাব রেখেছিল। সিপাহি বিদ্রোহ ভারতে. ব্রিটিশ সরকারের নীতি ও শাসনকার্যের ব্যাপারে বিরাট পরিবর্তন আনে। এর মধ্যে সবচেয়ে উল্লেখযোগ্য ছিল কোম্পানির শাসনের অবসান। ১৮৫৮ খ্রিস্টাব্দে মহারানি ভিক্টোরিয়ার এক ঘোষণাপত্র দ্বারা' ভারত' প্রত্যক্ষভাবে ব্রিটিশ সরকারের কর্তৃত্বাধীনে আসে। ব্রিটিশ পার্লামেন্ট ভারতে অধিকতর সুশাসন প্রতিষ্ঠার লক্ষ্যে আইন পাস করে। ভারতের জন্য একজন 'ভারত সচিবের' পদ সৃষ্টি করা হয়। ব্রিটিশ সরকার ভারতীয়দের কাছে অজনপ্রিয় পুরনো রাজ্য বিস্তার নীতি থেকে সরে যায়। মহারানীর ঘোষণাপত্রে 'স্বত্ববিলোপ নীতি' পরিত্যক্ত হয়। এছাড়া জাতি-ধর্ম নির্বিশেষে যোগ্যতা অনুযায়ী সবাইকে উচ্চ রাজপদে নিযুক্তির প্রতিশ্রুতি দেওয়া হয়। মহাবিদ্রোহের পর ভারতীয় সমাজে বিভিন্ন সংস্কার কার্যক্রমে সাবধানতা অবলম্বন করা হয়। এ বিদ্রোহের পরিণতিতেই মুঘল সাম্রাজ্যের সম্পূর্ণ বিলুপ্তি ঘটে। ব্রিটিশ সরকার হিন্দু ও মুসলমানদের ঐক্যের শক্তি অনুধাবন করতে পেরে কুখ্যাত 'ভাগ কর ও শাসন কর' (Divide and Rule) নীতি অনুসরণ শুরু করে। এটি কালক্রমে হিন্দু-মুসলিম সাম্প্রদায়িক সম্প্রীতির ব্যাপক ক্ষতি করে। উপরের আলোচনার পরিপ্রক্ষিতে বলা যায়, সিপাহি বিদ্রোহ সফল না হলেও ভারতে পরবর্তীকালে সংঘটিত সকল আন্দোলনে প্রেরণা যুগিয়েছিল। ভারতের সমাজ ও রাজনীতিতে এর প্রভাব ছিল সুদূরপ্রসারী।"
        }
      ]
    },
    {
      "number": "4",
      "uddipok": "১৯৯০ সালে উপসাগরীয় যুদ্ধে ইরাক কুয়েত আক্রমণ করলে বিশ্বশান্তি বিঘ্নিত হয়। কুয়েত হতে হাজার হাজার শরণার্থী এ সময় পার্শ্ববর্তী দেশ তুরস্ক ও জর্ডানে আশ্রয় নেয়। পরবর্তীতে জাতিসংঘের মধ্যস্থতায় ইরাক অস্ত্র বিরতিতে সম্মত হয়। তবে ধ্বংসপ্রাপ্ত হয় প্রচুর ধনসম্পদ, আর্থ-সামাজিক অবকাঠামো।",
      "tag": "All.B 15",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন ব্রিটেনের একজন সংগীতশিল্পী ছিলেন।"
        },
        {
          "label": "খ",
          "question": "",
          "explanation": "জাতিসংঘের ক্ষমতাশীল পাঁচটি সদস্য রাষ্ট্রের বিশেষ ক্ষমতাকে 'ভেটো ক্ষমতা' বলা হয়। সদস্য রাষ্ট্র আমেরিকা, যুক্তরাজ্য, ফ্রান্স, চীন ও রাশিয়া- এই পাঁচটি রাষ্ট্র বিশেষ ক্ষমতাবলে জাতিসংঘের সিদ্ধান্তে আপত্তি জানাতে পারে। আবার কোনো রাষ্ট্র সদস্য হতে চাইলে তাকে জাতিসংঘের সদস্য করা না করার ব্যাপারে মত প্রদান বা বাধাদান করতে পারে। জাতিসংঘের পাঁচটি রাষ্ট্রের এই বিশেষ ক্ষমতাই হলো ভেটো প্রদানের ক্ষমতা।"
        },
        {
          "label": "গ",
          "question": "",
          "explanation": "উদ্দীপকে উল্লিখিত তুরস্ক ও জর্ডানে কুয়েতি শরণার্থীদের আশ্রয় নেয়ার সাথে মুক্তিযুদ্ধ চলাকালীন বাঙালিদের ভারতে আশ্রয় নেয়ার সাদৃশ্য রয়েছে। ১৯৭১ সালে পাকিস্তানি হানাদার বাহিনী বাঙালিদের ওপর নারকীয় হত্যাযজ্ঞ চালায়। গ্রামের পর গ্রাম আগুনে পুড়িয়ে দেয়। তাদের এ অমানুষিক নির্যাতন দেখে বাঙালি নেতৃবৃন্দ ভারতে আশ্রয় গ্রহন করে। হানাদার বাহিনী ও তার দোসরদের বর্বরতার শিকার হয়ে প্রতিদিন হাজার হাজার মানুষ তাদের নিজস্ব ঘরবাড়ি ছেড়ে ভারতে আশ্রয় গ্রহণ করে। প্রায় ১ কোটি সহায়-সম্বলহীন মানুষ ভারতের মাটিতে আশ্রয় গ্রহণ করে। এর ফলে ভারতের শরণার্থী শিবিরগুলো অসহায় মানুষের ভিড়ে জনাকীর্ণ হয়ে পড়ে। বাঙালিদের ভারতে আশ্রয় গ্রহণ করার এরূপ চিত্রেরই প্রতিফলন উদ্দীপকে লক্ষ করা যায়। উদ্দীপকে উল্লেখ রয়েছে ১৯৯০ সালে উপসাগরীয় যুদ্ধে ইরাক কুয়েত আক্রমণ করে। কুয়েতের জনগণ ইরাকের হামলার শিকার হয়। ফলে কুয়েত হতে হাজার হাজার শরণার্থী এ সময় পার্শ্ববর্তী দেশ তুরস্ক ও জর্ডানে আশ্রয় নেয়। সুতরাং আলোচনার পরিশেষে এটাই প্রমাণ হয় যে, তুরস্ক ও জর্ডানে কুয়েতি জনগণের আশ্রয় নেয়ার মতো বাঙালিরাও ভারতে আশ্রয় নিয়েছিল।"
        },
        {
          "label": "ঘ",
          "question": "",
          "explanation": "জাতিসংঘে বৃহৎ শক্তিধর রাষ্ট্রগুলোর আধিপত্যই মূলত বাংলাদেশের মুক্তিযুদ্ধে জাতিসংঘের নীরব ভূমিকা পালনের কারণ। বাংলাদেশের মুক্তিযুদ্ধের প্রেক্ষাপটে জাতিসংঘের ব্যর্থতা ছিল বিশেষভাবে লক্ষণীয়। মাত্র ২৫ বছরের ব্যবধানে পৃথিবীতে দুটি বিশ্বযুদ্ধ সংঘটিত হয়। বিশ্বযুদ্ধ দুটি ছিল মানবিক বিপর্যয় ও মানবসভ্যতার অগ্রযাত্রায় বিরাট বাধা। তাই যুদ্ধের পাশাপাশি বিশ্বব্যাপী চলছিল শান্তি স্থাপনের প্রচেষ্টা। এই প্রচেষ্টারই সূত্র ধরে 'যুদ্ধ নয়, শান্তি প্রতিষ্ঠা' এবং ভবিষ্যৎ প্রজন্মকে যুদ্ধের ভয়াবহতা থেকে মুক্তির লক্ষ্যে জাতিসংঘ প্রতিষ্ঠা লাভ করে। শান্তির অমিয় বার্তা নিয়ে জাতিসংঘের সূচনা হলেও বাংলাদেশের মুক্তিযুদ্ধকালে এ সংগঠনটি অনেকটা নীরব দর্শকের ভূমিকা পালন করে। বাংলাদেশের নির্বাচিত গণপ্রতিনিধিদের হাতে ক্ষমতা না দিয়ে সামরিক শাসক ইয়াহিয়া খান যখন বাঙালি নিধনে তৎপর, তখন জাতিসংঘ কোনো ভূমিকা পালন করেনি। পাকিস্তানিদের নারকীয় হত্যাযজ্ঞ, মৌলিক মানবাধিকার লঙ্ঘনের বিরুদ্ধে জাতিসংঘ কার্যকর কোনো ব্যবস্থা গ্রহণ করতে পারেনি। এসময় পাকিস্তান বাহিনী যে নারকীয় হত্যাযজ্ঞ চালায় তার হাত থেকে রক্ষা পেতে যেসব নরনারী ভারতে আশ্রয় নিয়েছিল তাদের ব্যাপারেও জাতিসংঘ নীরব ছিল। প্রকৃত পক্ষে 'ভেটো' ক্ষমতা সম্পন্ন পাঁচটি বৃহৎ শক্তিধর রাষ্ট্রের বাইরে জাতিসংঘের নিজস্ব উদ্যোগে কোনো ব্যবস্থা গ্রহণ করার ক্ষমতা সীমিত। তাই বাংলাদেশের মুক্তিযুদ্ধকালে মানবিক বিপর্যয় রোধে জাতিসংঘ ব্যর্থ হয়। এ ব্যর্থতা বিশ্বের এ দৃষ্টিতে অনেকটাই দৃষ্টিকটু। বিশ্বের পরাশক্তিগুলো তাদের স্বার্থের সাথে সামঞ্জস্য রেখে বাংলাদেশের মুক্তিযুদ্ধে যুদ্ধে ভিন্ন ভিন্ন অবস্থান গ্রহণ করেছিলেন। এদের মধ্যে কোনো কোনো পরাশক্তি পাকিস্তানের পক্ষাবলম্বন করে। যথা: মার্কিন যুক্তরাষ্ট্র, চীন এবং মুসলিম রাষ্ট্রগুলো। অন্যদিকে ভারত, সোভিয়েত ইউনিয়ন এবং ইউরোপের দেশগুলো বাংলাদেশের পক্ষাবলম্বন করে। আলোচনা শেষে তাই বলা যায়, বৃহৎ শক্তিধর রাষ্ট্রগুলোর দ্বন্দ্ব ও আন্তর্জাতিক রাজনীতির দ্বি-মেরুকরণের ফলে বাংলাদেশের মুক্তিযুদ্ধে -জাতিসংঘ কার্যকর ভূমিকা রাখতে ব্যর্থ হয়।"
        }
      ]
    },
    {
      "number": "5",
      "uddipok": "'কাঁদতে আসিনি ফাঁসির দাবি নিয়ে এসেছি।'",
      "tag": "All.B 15",
      "sub_questions": [
        {
          "label": "ক",
          "question": "কোন গভর্নর জেনারেলের শাসনামলে বঙ্গভঙ্গ হয়?",
          "explanation": "গভর্নর জেনারেল লর্ড কার্জনের শাসনামলে বঙ্গভঙ্গ হয়।"
        },
        {
          "label": "খ",
          "question": "অসহযোগ আন্দোলনের ব্যর্থতার কারণ লেখ।",
          "explanation": "গান্ধীজির অদূরদর্শিতা এবং কারাদণ্ডের কারণে অসহযোগ আন্দোলন ব্যর্থ হয়। অসহযোগ আন্দোলন একমাত্র গান্ধীজির ব্যক্তিত্বের দ্বারাই পরিচালিত হয়েছিল। অনেকের মতে, অসহযোগ আন্দোলনকে খিলাফতের সাথে যুক্ত করে গান্ধীজি অদূরদর্শিতার পরিচয় দিয়েছেন। যার ফলে এ আন্দোলন ব্যর্থ হয়। যেহেতু গান্ধীজির ওপর নির্ভর করেই অসহযোগ আন্দোলন পরিচালিত হয় তাই তাঁর কারাবরণের সঙ্গে সঙ্গে এর পরিসমাপ্তি ছিল সুনিশ্চিত। শেষ পর্যন্ত ইংরেজ সরকার, গান্ধীজিকে ছয় মাস কারাদণ্ডে দণ্ডিত করার পর অসহযোগ আন্দোলন সম্পূর্ণরূপে ব্যর্থ হয়।"
        },
        {
          "label": "গ",
          "question": "উদ্দীপকে উল্লিখিত কবিতার লাইনটি তোমার পাঠ্যবই-এর যে ঘটনার কথা মনে করিয়ে দেয় তার পটভূমি বর্ণনা কর।",
          "explanation": "উদ্দীপকে উল্লিখিত কবিতার লাইনটি আমার পাঠ্যবইয়ের ভাষা আন্দোলনে এদেশের মানুষের আত্মত্যাগের ঘটনাকে মনে করিয়ে দেয়। পাকিস্তানের স্বাধীনতা লাভের পর থেকে শাসক শ্রেণি বাঙালিদের প্রতি সহিংস ও বৈষম্যমূলক আচরণ করে। ১৯৪৭ সাল থেকে ১৯৫২ সালের ইতিহাস বাঙালিদের চরম হতাশা এবং বঞ্চনারই ইতিহাস। শুরু থেকেই পাকিস্তানি শাসকচক্র বাঙালি জাতির ওপর শোষণ, নির্যাতন ও নিপীড়ন চালাতে থাকে। তারা বাঙালি জাতিসত্তাকে ইতিহাস থেকে মুছে ফেলার জন্য বাঙালিদের বিরুদ্ধে এক ভয়াবহ ষড়যন্ত্রে লিপ্ত হয়। আর এ ষড়যন্ত্রের রেশ ধরেই সূত্রপাত ঘটে ভাষা আন্দোলনের। তারা প্রথম ষড়যন্ত্র শুরু করে বাংলা ভাষা ও বাঙালি সংস্কৃতি নিয়ে। পাকিস্তানের রাষ্ট্রভাষা কী হবে'এ নিয়ে প্রথম থেকেই কেন্দ্রীয় মুসলিম লীগ নেতৃবর্গের মধ্যে জল্পনা-কল্পনা শুরু হয়। মুসলিম লীগের কেন্দ্রীয় নেতৃবৃন্দ এবং কতিপয় বাঙালি বুদ্ধিজীবী একমাত্র উর্দুকে পাকিস্তানের রাষ্ট্রভাষা করার পক্ষে মত প্রকাশ করেন। পাকিস্তান শাসকগোষ্ঠী সমগ্র পাকিস্তানের শতকরা ৫৬.৪০ ভাগ লোকের মুখের ভাষা বাংলার পরিবর্তে শতকরা ৪ ভাগ লোকের মুখের ভাষা উর্দুকে রাষ্ট্রভাষা করার সিদ্ধান্ত গ্রহণ করলে বাঙালি জনগণ বিক্ষুব্ধ হয়ে ওঠে। রাষ্ট্রভাষার উদ্ভূত সমস্যা সম্পর্কে শাসকশ্রেণির স্বেচ্ছাচারী মনোভাব এবং একরোখা সিদ্ধান্ত গ্রহণের ফলে বাংলা ভাষা ও বাঙালি সংস্কৃতি রক্ষার দাবিতে পূর্ব বাংলার জনসাধারণ জাতীয়তাবোধে উদ্বুদ্ধ হয়। এর ফলে ১৯৫২ সালের একুশে ফেব্রুয়ারি ভাষার দাবিতে বাঙালিরা রাস্তায় নেমে আসে। এছাড়া কবি সাহিত্যিকগণ তাদের লেখনীর মাধ্যমে ভাষা আন্দোলনের প্রতি সমর্থন জানান। এ রকমই একটি কবিতার লাইন হলো হাসান হাফিজুর রহমান কর্তৃক রচিত 'কাঁদতে আসিনি ফাঁসির দাবি নিয়ে এসেছি'। সুতরাং বলা যায় যে, উদ্দীপকে কবিতার চরণটি আমাদের ভাষা আন্দোলনের কথা মনে করিয়ে দেয়।"
        },
        {
          "label": "ঘ",
          "question": "উক্ত ঘটনাটি বাঙালি জনগোষ্ঠীকে সর্বপ্রথম বাঙালি জাতীয়তাবাদে উদ্দীপ্ত করে তোলে- উক্তিটি বিশ্লেষণ কর।",
          "explanation": "\"উক্ত আন্দোলন ছিল বাঙালি জাতির প্রথম জাতীয়তাবাদী আন্দোলন\"- মন্তব্যটি যথার্থ। ভাষা আন্দোলন বাঙালিকে প্রথম তাদের স্বতন্ত্র জাতিগত পরিচয় সম্পর্কে সচেতন করে তোলে। ভাষা-সংস্কৃতিকে কেন্দ্র করে বাঙালি জাতীয়তাবাদের উন্মেষ ঘটে। ভাষা আন্দোলনের মাধ্যমে বাঙালি সব ধরনের অধিকার সম্পর্কে সজাগ হয়ে ওঠে। ফলে তারা পরবর্তী বিভিন্ন আন্দোলনে অংশগ্রহণ করে দাবি আদায়ের পথ বেছে নেয়। বস্তুত এ আন্দোলনের মধ্য দিয়েই পূর্ব বাংলার স্বাধিকারের চেতনা বিকশিত হয়ে ওঠে। এ চেতনাই পরবর্তীকালে বাঙালির রাজনৈতিক ও অর্থনৈতিক মুক্তির পথ সুগম করে। বাঙালি নিজেদের অধিকার অর্জনের লক্ষ্যে ঐক্যবদ্ধ হতে থাকে। পাকিস্তান রাষ্ট্রের প্রতি সৃষ্ট হতাশা থেকে বাঙালি ক্ষমতাসীন, দল মুসলিম লীগকে প্রত্যাখ্যান করে ১৯৫৪ সালের নির্বাচনে যুক্তফ্রন্টের পক্ষে ব্যালট বিপ্লব ঘটায়। বাঙালির বিভিন্ন প্রাণের দাবি তুলে ধরা রাজনৈতিক জোট যুক্তফ্রন্টকে বিপুল ভোটে জয়ী করে। এরপর বাঙালি ১৯৬২ সালে শরীফ শিক্ষা কমিশনের বিরুদ্ধে আন্দোলন করে। ১৯৬৬ সালে বাঙালির মুক্তির সনদ হয় দফা দাবি ঘোষণা করেন আওয়ামী লীগ নেতা বঙ্গবন্ধু শেখ মুজিবুর রহমান। ছয় দফার অন্যতম ছিল প্রাদেশিক স্বায়ত্তশাসনের দাবি। এর পথ বেয়েই আসে ১৯৬৯ সালের গণঅভ্যুত্থান এবং ১৯৭০ সালের ঐতিহাসিক সাধারণ নির্বাচন। পাকিস্তানি শাসকরা নির্বাচনে বাঙালির প্রধান দল আওয়ামী লীগের বিপুল বিজয় মেনে নিতে অস্বীকৃতি জানায়। উল্টো গণহত্যা শুরু করে। ১৯৭১ সালের মুক্তিযুদ্ধ ফলে অনিবার্য হয়ে ওঠে। রক্তক্ষয়ী এ যুদ্ধের মধ্য দিয়েই পূর্ব পাকিস্তান পরিণত হয় স্বাধীন ও সার্বভৌম রাষ্ট্র বাংলাদেশে। উপরের আলোচনার পরিপ্রেক্ষিতে বলা যায়, ভাষা আন্দোলনের মাধ্যমে বাঙালি জাতীয়তাবাদের উন্মেষ ঘটেছিল। স্বাধীন বাংলাদেশ রাষ্ট্র উদ্ভব তারই চূড়ান্ত পরিণতি।"
        }
      ]
    },
    {
      "number": "6",
      "uddipok": "আরবের জাহেলিয়া যুগে নারীর কোনো সামাজিক মর্যাদা ছিল না। এ সময় কন্যাসন্তানের জন্ম ছিল অত্যন্ত লজ্জাজনক ব্যাপার। প্রধানত সামাজিক দিক থেকে লজ্জা এবং দারিদ্র্যের ভয়ে অনেকে। কন্যা সন্তানকে জীবন্ত কবর দিত। বনু কুরাইশ ও বনু তামিম গোত্রের লোকেরা কন্যাসন্তানকে হত্যা করে গর্বিত পিতার সম্মান অর্জন করত। অবশেষে ইসলামের প্রচার ও প্রসারের পর সমাজে নারীর অবস্থার উন্নয়ন ঘটে এবং তাদের সামাজিক মর্যাদা প্রতিষ্ঠিত হয়।",
      "tag": "All.B 15",
      "sub_questions": [
        {
          "label": "ক",
          "question": "টিপু সুলতান কোথাকার শাসক ছিলেন?",
          "explanation": "টিপু সুলতান মহীশূরের শাসক ছিলেন।"
        },
        {
          "label": "খ",
          "question": "অধীনতামূলক মিত্রতানীতি বলতে কী বোঝায়?",
          "explanation": "অধীনতমূলক মিত্রতা নীতি বলতে লর্ড ওয়েলেসলি কর্তৃক জন শোরের নিরপেক্ষ নীতি বর্জন করে সাম্রাজ্যবাদী নীতি গ্রহণ করাকে বোঝায়। লর্ড ওয়েলেসলি ছিলেন ঘোর সাম্রাজ্যবাদী শাসক। কৌশলে উপমহাদেশে ব্রিটিশ শক্তিকে শক্তিশালী করে তোলাই ছিল তার সাম্রাজ্যবাদী নীতির অন্যতম লক্ষ্য। সেজন্য তিনি ভারত থেকে ফরাসি প্রভাব ও প্রতিপত্তি বিনষ্ট করে দেশীয় রাজন্যবর্গের রাজনীতিতে ইংরেজ প্রভাব ও প্রাধান্য স্থাপনে সচেষ্ট হন। তিনি মনে করতেন যে, ভারতে ব্রিটিশ শক্তি, প্রতিপত্তি ও প্রভাব বিস্তার করতে পারলেই ভারতবাসীর কল্যাণ সাধন করা হবে। তাই তিনি পূর্ববর্তী শাসক জন শোরের নিরপেক্ষ নীতি বর্জন করে সাম্রাজ্যবাদী নীতি গ্রহণ করেন। এটাই ইতিহাসে 'অধীনতামূলক মিত্রতা নীতি' নামে পরিচিত।"
        },
        {
          "label": "গ",
          "question": "উদ্দীপকে বর্ণিত নারীর মর্যাদা বৃদ্ধির সাথে তোমার পঠিত কোন ইংরেজ শাসকের সংস্কার কাজের মিল আছে?",
          "explanation": "উদ্দীপকে বর্ণিত নারীর মর্যাদা বৃদ্ধির ঘটনার সাথে আমার পঠিত ইংরেজ শাসক লর্ড উইলিয়াম বেন্টিংকের কাজের মিল রয়েছে। লর্ড উইলিয়াম বেন্টিংক তার সামাজিক সংস্কারমূলক কাজের মাধ্যমে ভারতের তৎকালীন ধর্মীয় গোঁড়ামি ও কুসংস্কারে আচ্ছন্ন সমাজে বড় ধরনের পরিবর্তন আনেন। প্রাচীনকাল থেকে ভারতের সমাজে নারীরা অধিকারবঞ্চিত ছিল। তাছাড়া তখনকার হিন্দু সমাজে বহুবিবাহ, বাল্যবিবাহ ও নিষ্ঠুর সতীদাহ প্রথা চালু ছিল। বেন্টিংক বিশেষ করে সতীদাহ প্রথা বিলুপ্ত করার কারণে ব্রিটিশ উপনিবেশিক শাসকদের মধ্যে স্মরণীয় হয়ে আছেন। মৃত স্বামীর সঙ্গে জীবিত বিধবা স্ত্রীকে চিতায় পোড়ানোর প্রথাকে বলা হতো সতীদাহ। এটি তখনকার হিন্দু সমাজে বিশেষ পূণ্যের কাজ বলে বিশ্বাস করা হতো। সাধারণ মানুষের আগ্রহের পাশাপাশি অনেক সময়, পুরোহিত ও সমাজপতিদের চাপে বিধবারা সহমরণে যেতে বাধ্য হত। বেন্টিংক ভারতের মতো রক্ষণশীল সমাজে এ প্রাচীন প্রথা নিষিদ্ধ করার মত সাহসী পদক্ষেপ নিতে পেরেছিলেন। উদ্দীপকে উল্লিখিত প্রাক ইসলামি যুগে আরবে নারীর কোনো মর্যাদা ছিল না। সদ্যোজাত কন্যা সন্তানকে হত্যা করার মত নিষ্ঠুর কাজ ছিল সাধারণ ঘটনা। ইসলাম ধর্মের আর্বিভাব ও প্রসারের পর ধীরে ধীরে আরব সমাজে নারীর অবস্থার উন্নতি ঘটে। এর সাথে আমরা ভারতে লর্ড উইলিয়াম বেন্টিংকের সমাজ সংস্কারমূলক কার্যক্রমের মাধ্যমে নারীর মর্যাদা বৃদ্ধির বিষয়টির সাদৃশ্য পাই।"
        },
        {
          "label": "ঘ",
          "question": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের নিকট ঋণী, তুমি কি একমত, তোমার উত্তরের সপক্ষে যুক্তি দাও।",
          "explanation": "ভারতীয় হিন্দু নারীসমাজ তাদের অধিকার রক্ষায় অনেকাংশেই ইংরেজ শাসকদের কাছে ঋণী- এ মন্তব্যটির সাথে আমি একমত। কয়েকজন ইংরেজ শাসক ভারতীয় সমাজ থেকে কিছু অমানবিক প্রথা বাতিল করে নারীসমাজের অগ্রগতিতে সহায়তা করেছেন। এদের মধ্যে আছেন লর্ড উইলিয়াম বেন্টিংক, লর্ড হার্ডিঞ্জ, লর্ড ডালহৌসি প্রমুখ শাসক। প্রাচীনকাল থেকে এদেশের হিন্দু সমাজে বিধবাদের মৃত স্বামীর সঙ্গে চিতায় পুড়ে 'সহমরণে' যাওয়ার প্রচলন ছিল। এ অমানবিক প্রথায় ব্যথিত হয়ে বেন্টিংক ১৮২৯ সালে সতীদাহ প্রথা নিষিদ্ধ করেন। বিয়ে দেওয়ার ভোগান্তি থেকে বাঁচতে সমাজে অনেক সময় মেয়ে শিশুকে গলা টিপে হত্যা করা যন্ত্রে। লর্ড বেন্টিংক এর বিরুদ্ধে আইন করে আইন অমান্যকারীকে কঠোর শান্তি দেওয়ার ব্যবস্থা করেছিলেন। লর্ড বেন্টিংক শুধু ভারতের ব্রিটিশশাসিত অঞ্চলে সতীদাহ প্রথা নিষিদ্ধ করতে সক্ষম হয়েছিলেন। কিন্তু লর্ড হার্ডিঞ্জ নিষেধাজ্ঞার বিস্তৃতি ঘটিয়ে দেশীয় রাজ্যগুলোতেও এ ঘৃণিত প্রথা এবং মেয়ে শিশু হত্যা নিষিদ্ধ ঘোষণা করেন। লর্ড ডালহৌসিও ভারতীয় নারীদের মর্যাদা বৃদ্ধিতে ভূমিকা পালন করেন। তিনি ভারতে আসার আগে এখানকার হিন্দুসমাজে বিধবাদের আবার বিয়ে করার উপায় ছিল না। খুব কম বয়সে বিয়ে হওয়া অনেক নারী অকালে বিধবা হলে বাকি জীবন চরম দুর্গতির মধ্যে কাটাতেন। বাংলার স্বনামধন্য শিক্ষাবিদ ও সমাজসংস্কারক পণ্ডিত বিদ্যাসাগর তখন বিধবাবিবাহ চালু করার পক্ষে আন্দোলন করে আসছিলেন। লর্ড ডালহৌসি বিধবা বিবাহ আইন পাস করে হিন্দু বিধবাদের পুনর্বিবাহের সুযোগ করে দেন। সহমরণ, অনুসরণ, কন্যাশিশু হত্যা ও বিধবাবিবাহের ওপর নিষেধাজ্ঞা প্রভৃতি রীতি ভারতের নারীসমাজকে চরম দুর্দশার মধ্যে রেখেছিল। স্থানীয় কিছু সমাজসংস্কারকের আন্তরিক প্রচেষ্টার পাশাপাশি কয়েকজন ইংরেজ শাসকের বলিষ্ঠ হস্তক্ষেপে প্রথাগুলো ধীরে ধীরে ভারতীয় সমাজ থেকে দূর হয়। পর্যায়ক্রমে নারীদের বিভিন্ন অধিকার ও মর্যাদা প্রতিষ্ঠিত হয়। ফলে প্রশ্নোক্ত মন্তব্যটির সাথে আমি একমত।"
        }
      ]
    },
    {
      "number": "7",
      "uddipok": "আলেকজান্ডার ৩২৭ খ্রি.পূর্বাব্দে ভারতে অভিযান চালান। এ অভিযান অনেক সহজ হয়ে যায় যখন তক্ষশিলার রাজা অম্ভি আলেকজান্ডারকে সাহায্যের হাত বাড়িয়ে দেন। নিজ ক্ষমতা রক্ষার আশায় অম্ভি ভারতবর্ষের সাথে বিশ্বাসঘাতকতা করেন।",
      "tag": "DB 17,All.B 15,BGC 23",
      "sub_questions": [
        {
          "label": "ক",
          "question": "পলাশী কোন নদীর তীরে অবস্থিত?",
          "explanation": "পলাশী ভাগীরথী নদীর তীরে অবস্থিত।"
        },
        {
          "label": "খ",
          "question": "দ্বৈতশাসন বলতে কী বোঝায়? ব্যাখ্যা করো।",
          "explanation": "দ্বৈতশাসন বলতে বাংলায় রবার্ট ক্লাইভের উদ্যোগে ইংরেজ কোম্পানি ও দেশীয় নবাবের সমন্বয়ে প্রবর্তিত শাসনব্যবস্থাকে বোঝায়। দ্বৈতশাসন ব্যবস্থায় দেশীয় নবাবের হাতে বিচার ও শাসন বিভাগের দায়িত্ব থাকে। অন্যদিকে, ইস্ট ইন্ডিয়া কোম্পানির ওপর রাজস্ব এবং দেশরক্ষার দায়িত্ব ন্যস্ত হয়। ক্লাইভের এ শাসন নীতির উদ্দেশ্য ছিল এদেশের আর্থিক ক্ষমতা নিজেদের কব্জায় নেওয়া ও দেশীয় শাসকবর্গের বিরুদ্ধে জনসাধারণকে বিক্ষুব্ধ করে তোলা। বলা হয়, দ্বৈত শাসনব্যবস্থায় বাংলার নবাবের ছিল ক্ষমতাহীন দায়িত্ব এবং কোম্পানি পেয়েছিল দায়িত্বহীন ক্ষমতা।"
        },
        {
          "label": "গ",
          "question": "উদ্দীপকে অম্ভির কর্মকাণ্ডের সাথে তুমি বাংলার নবাবি শাসনামলের কার কাজের মিল খুঁজে পাও? ব্যাখ্যা করো।",
          "explanation": "উদ্দীপকের তক্ষশিলার রাজা অম্ভির কর্মকাণ্ডের সাথে আমি বাংলার নবাবি শাসনামলের বিশ্বাসঘাতক মীরজাফর আলী খানের কাজের মিল খুঁজে পাই । নবাব সিরাজ-উদ-দৌলার বিশ্বাসঘাতক সেনাপতি মীরজাফর নবাবির বিনিময়ে পলাশীর যুদ্ধে ইংরেজদের সহায়তা করার অঙ্গীকার করেন। এ জন্য রবার্ট ক্লাইভের সাথে তিনি গোপন চুক্তি করেন। পলাশীর যুদ্ধের সময় তার অনুগত সেনারা রণাঙ্গনে নিষ্ক্রিয় দাঁড়িয়ে থাকে। যুদ্ধের এক পর্যায়ে বীরযোদ্ধা মীরমদনের মৃত্যুতে হতভম্ব হয়ে সিরাজ-উদ-দৌলা সিপাহসালার মীরজাফর আলী খানকে ডেকে পাঠান। নবাব তাকে দেশের স্বাধীনতা রক্ষার শপথ করান। মীরজাফর মিথ্যাচার করে নবাবের প্রতি মৌখিক আনুগত্য প্রদর্শন করেন। কিন্তু দেশীয় বীর মোহনলাল ও ফরাসি সেনানায়ক সিনফ্রে প্রাণপণ যুদ্ধ করে নবাবের বিজয়কে সুনিশ্চিত করছেন, ঠিক সেই মুহূর্তে মীরজাফর নবাবকে যুদ্ধবিরতির পরামর্শ দেন। মীরজাফরের পরামর্শ মেনে নবাব তার সর্বনাশ ডেকে আনেন। নবাবের সৈন্যরা যুদ্ধ স্থগিত করে বিশ্রাম নেওয়ার সময়ই ক্লাইভ পাল্টা আক্রমণ করে তাদের ছত্রভঙ্গ করে দেয়। এতে পলাশীর প্রান্তরের যুদ্ধে নবাব সিরাজ-উদ-দৌলা পরাজিত হন এবং বাংলার স্বাধীনতার সূর্য অস্তমিত হয় । উদ্দীপকের অস্ত্রির কর্মকাণ্ডে মীরজাফরের সেই বিশ্বাসঘাতকতারই ছায়া দেখা যায়। রাজা অম্ভি নিজের ক্ষমতা রক্ষার আশায় ভারতবর্ষের সাথে বিশ্বাসঘাতকতা করে গ্রিক বিজেতা আলেকজান্ডারকে সাহায্যের হাত বাড়িয়ে দেন। তাই বলা যায়, তক্ষশিলার রাজা অস্তির কর্মকাণ্ডের সাথে মীরজাফরের বিশ্বাসঘাতকতার মিল পাওয়া যায় ।"
        },
        {
          "label": "ঘ",
          "question": "তুমি কি মনে কর, উল্লিখিত ব্যক্তির কর্মকাণ্ড বাংলার স্বাধীনতা হারানোর জন্য একমাত্র কারণ? তোমার উত্তরের সপক্ষে যুক্তি দেখাও ।",
          "explanation": "উল্লিখিত ব্যক্তি অর্থাৎ মীরজাফরের কর্মকাণ্ডকে বাংলার স্বাধীনতা হারানোর একমাত্র কারণ বলে আমি মনে করি না। পলাশীর যুদ্ধে নবাব সিরাজ-উদ-দৌলার পরাজয়ের মধ্য দিয়ে বাংলা উ তার স্বাধীনতা হারায়। নবাবের ওই পরাজয়ের পেছনে মীরজাফরের শ বিশ্বাসঘাতকতা ছাড়াও আরও কয়েকটি কারণ রয়েছে। প্রথমত, তরুণ নবাবের মধ্যে রাজনৈতিক দূরদর্শিতা ও বিচক্ষণতার অভাব ছিল । দ্বিতীয়ত, সিরাজের চরিত্রে দৃঢ়তা এবং কঠোরতার অভাব ছিল। তাই ড বারবার বিশ্বাসঘাতকদের গোপন ষড়যন্ত্রের খবর পাওয়া সত্ত্বেও নবাব তাদের বিষয়ে ব্যবস্থা নেননি। তৃতীয়ত, যুদ্ধক্ষেত্রে সুনিশ্চিত বিজয়কে উপেক্ষা করে যুদ্ধবিরতি ঘোষণা করা তার সমরনীতির অপরিপক্বতার পরিচয় বহন করে। চতুর্থত, নবাবের শত্রুপক্ষ ছিল ঐক্যবদ্ধ ও তাদের রণকৌশল উন্নততর ছিল। উদ্দীপকে দেখা যায়, গ্রিক বীর আলেকজান্ডার রাজ্য জয়ের নেশায় সুদূর ভারতে আসেন। তখন উত্তর-পশ্চিম ভারতের তক্ষশিলার রাজা অম্ভি নিজের ক্ষমতা রক্ষার জন্য স্বদেশের সাথে বিশ্বাসঘাতকতা করে আলেকজান্ডারকে সাহায্যের হাত বাড়িয়ে দেন। এ ঘটনাটির সঙ্গে মীরজাফরের বিশ্বাসঘাতকতার মিল রয়েছে। তবে ওপরের আলোচনার ভিত্তিতে স্পষ্ট, বাংলার স্বাধীনতা হারানোর পেছনে সেটাই একমাত্র কারণ ছিল না।"
        }
      ]
    },
    {
      "number": "8",
      "uddipok": "শুধু প্রশাসনিক অসুবিধার কথা বলে ক ও খ অঞ্চল ভাগ করা হলেও মূলত এর পিছনে সামাজিক, রাজনৈতিক, অর্থনৈতিক নানাবিধ কারণ ছিল। একটি সম্প্রদায় এই বিভাজনকে সহজভাবে নিতে পারেনি। এমতাবস্থায় বর্তমান কালের বহুল প্রচারিত একটি স্লোগান 'স্বদেশি পণ্য কিনে হও ধন্য' এরূপ একটি প্রচারণাকে প্রাধান্য দিয়ে একটি আন্দোলন গড়ে ওঠে যা শেষ পর্যন্ত ব্রিটিশবিরোধী আন্দোলনে পরিণত হয় ।",
      "tag": "All.B 15",
      "sub_questions": [
        {
          "label": "ক",
          "question": "কত সালে বঙ্গভঙ্গ করা হয়?",
          "explanation": "১৯০৫ সালে বঙ্গভঙ্গ করা হয়।"
        },
        {
          "label": "খ",
          "question": "আলীগড় আন্দোলনের উদ্দেশ্য কী ছিল? ব্যাখ্যা করো।",
          "explanation": "স্যার সৈয়দ আহমদের আলীগড় আন্দোলনের মূল উদ্দেশ্য ছিল। মুসলমানদের উদ্ধার ও পুনর্জাগরণ। ইংরেজি শিক্ষা ও সংস্কৃতি গ্রহণ না করে এবং ইংরেজদের প্রতি বীতশ্রদ্ধা হয়ে মুসলমানরা সকল ক্ষেত্রে পিছিয়ে পড়ে। তৎকালীন মুসলমান সম্প্রদায়ের এ শোচনীয় দুরবস্থা থেকে তাদেরকে পরিত্রাণ করা সৈয়দ আহমদ জরুরি বলে মনে করেন। এ লক্ষ্যে আলীগড় আন্দোলনের মাধ্যমে সৈয়দ আহমদ ইংরেজ সরকার ও মুসলমান সম্প্রদায়ের মধ্যে সম্প্রতি স্থাপনে ব্রতী হন। আবার মুসলমানদের সবক্ষেত্রে আধুনিক করে গড়ে তোলার জন্য তাদের মধ্যে তিনি আধুনিক শিক্ষা বিস্তার যত্নবান হন। মোটকথা, মুসলমানদের মধ্যে রাজনৈতিক, সামাজিক ও সাংস্কৃতিক সকল ক্ষেত্রে প্রগতিশীল ভাবধারা প্রসারের উদ্দেশ্যে আলীগড় আন্দোলন পরিচালিত হয় ।"
        },
        {
          "label": "গ",
          "question": "উদ্দীপকের ঘটনা কোন আন্দোলনের কথা মনে করিয়ে দেয়? এর লক্ষ্য ও উদ্দেশ্য ব্যাখ্যা করো।",
          "explanation": "উদ্দীপকের ঘটনা স্বদেশি আন্দোলনের কথা মনে করিয়ে দেয়। প্রশাসনিক অসুবিধা নিরসন এবং পূর্বাঞ্চলের অবহেলিত মানুষের রাজনৈতিক, সামাজিক ও অর্থনৈতিক উন্নয়নের জন্য লর্ড কার্জন ১৯০৫ সালে বঙ্গ দেশকে দু'ভাগে বিভক্ত করেন। কিন্তু বঙ্গ বিভাগের এই ঘোষণা হিন্দুদের মধ্যে প্রবল প্রতিক্রিয়া সৃষ্টি করে। এই বঙ্গ বিভাগের ফলে বাঙালিদের জাতীয় ঐক্য বিনষ্ট হবে এরূপ চিন্তা করে তৎকালীন হিন্দু নেতৃবৃন্দ এর বিরুদ্ধে সোচ্চার আন্দোলন গড়ে তোলেন। ভারতীয় জাতীয় কংগ্রেস বঙ্গভঙ্গ আন্দোলনের নেতৃত্ব গ্রহণ করার পর শীঘ্রই এটি ব্রিটিশবিরোধী আন্দোলনে পরিণত হয়। ভারতীয় কংগ্রেস আন্দোলনের নেতৃত্ব গ্রহণ করেই ইংরেজদের পণ্যসামগ্রী বর্জন বা 'বয়কট' নীতি গ্রহণ করেন। আন্দোলনের লক্ষ্য ও উদ্দেশ্য ছিল- ১. ইংল্যান্ডের সুতিবস্ত্রর বর্জন করে বস্ত্রশিল্পের ক্ষতি সাধন করা ২. ভারতের রুগ্ন শিল্পগুলোকে সজীব করে তোলা ৩. ভারতকে দেশীয় পণ্যে পুনরুজ্জীবিত করা। উদ্দীপকে উল্লিখিত আন্দোলটির মধ্যেও উপরে উল্লিখিত স্বদেশি আন্দোলনের প্রকৃতি ও লক্ষ্য-উদ্দেশ্য বর্তমান। এখানে দেখা যায়, প্রশাসনিক, সামাজিক, রাজনৈতিক, অর্থনৈতিক এসব নানাবিধ কারণে ক ও খ অঞ্চল ভাগ করা হয় । এই বিভাজনকে একটি সম্প্রদায় মানতে পারে নি তারা একটি স্লোগানের মাধ্যমে বিদেশি পণ্য 'বয়কট' করার প্রচারণা চালায়। এভাবে তারা কয়েকটি আন্দোলন গড়ে তোলে যা শেষ পর্যন্ত ব্রিটিশবিরোধী আন্দোলনে পরিণত হয়। এ ঘটনাটি মূলত স্বদেশি আন্দোলনের ঘটনাকেই স্মরণ করিয়ে দেয় ।"
        },
        {
          "label": "ঘ",
          "question": "উল্লিখিত আন্দোলন সফল হয়েছিল কি? তোমার মতামত দাও।",
          "explanation": "উল্লিখিত আন্দোলন তথা স্বদেশি আন্দোলন নানা কারণে সফল হয়নি। উদ্দীপকে দেখা যায়, প্রশাসনিক সামাজিক, রাজনৈতিক, অর্থনৈতিক নানাবিধ কারণে ক ও খ অঞ্চল ভাগ করা হয়। এই বিভাজনকে একটি সম্প্রদায় সহজভাবে নিতে না পারায় তারা এর বিরুদ্ধে আন্দোলন গড়ে তোলে। তাদের আন্দোলনের কার্যক্রম শুরু হয় দেশীয় পণ্য কেনার প্রচারণার মাধ্যমে। এই আন্দোলনটি পরবর্তীতে ব্রিটিশবিরোধী আন্দোলনে পরিণত হয়। এ আন্দোলনটি মূলত ভারতের স্বদেশি আন্দোলনের প্রতি ইঙ্গিত প্রদান করে । স্বদেশি আন্দোলনটি বিভিন্ন কারণে ব্যর্থ হয়েছিল। ১৯০৫ সালে লর্ড কার্জন বঙ্গভঙ্গ করলে এদেশের হিন্দু সম্প্রদায় এর বিরুদ্ধে আন্দোলন শুরু করে। এ আন্দোলনের তীব্রতা ভীষণভাবে অনুভূত হওয়ায় কংগ্রেস নেতৃবৃন্দ আন্দোলনের ভবিষ্যৎ অগ্রগতি নিয়ে আতঙ্কিত হয়ে পড়েন। তারা বঙ্গভঙ্গ রদ করার জন্য লর্ড মেকলের নেতৃত্বে একটি প্রতিনিধি দল ইংল্যান্ডে প্রেরণ করেন। বঙ্গভঙ্গ আন্দোলনের সূত্র ধরে বয়কট ও স্বদেশী আন্দোলন চলাকালীন ভারতীয় জাতীয় কংগ্রেসে নরম ও চরমপন্থি দলের আবির্ভাব ঘটে। আন্দোলনের প্রকৃতি নিয়ে তাদের মধ্যে মতপার্থক্য প্রবল আকার ধারণ করে। আন্দোলনকারীরা চরমপন্থি নেতাদের প্ররোচনায় ভিন্ন কর্মপন্থা গ্রহণ করায় স্বদেশি আন্দোলনের রাজনৈতিক উদ্দেশ্য সফল হয়নি। ইংরেজ সরকারের পতন ঘটানোর জন্য আন্দোলনকারীরা সারা দেশে সন্ত্রাসবাদী কার্যক্রম শুরু করে। বিপ্লবীরা বিভিন্ন স্থানে নাশকতামূলক কার্যকলাপ সত্ত্বেও ব্রিটিশ সরকার তাদের নীতিতে অটল থাকেন। ফলে শীঘ্রই সন্ত্রাসাবাদীদের আন্দোলন সারা দেশে প্রবল আকার ধারণ করে। উল্লিখিত সন্ত্রাসবাদী কার্যক্রম স্বদেশি আন্দোলনের মূল উদ্দেশ্যকে স্নান করে দেয়। উগ্রতা ও চরমপন্থি চিন্তাচেতনা স্বদেশি আন্দোলনকে ব্যর্থতায় পর্যবসিত করে ।"
        }
      ]
    },
    {
      "number": "9",
      "uddipok": "বর্তমান বিশ্ববাসী শান্তি চায়। কোনো পরিস্থিতিতেই তারা যুদ্ধকে মেনে নিতে চায় না। কিন্তু ২০১৪ সালের মাঝামাঝি সময়ে আমরা দেখেছি, ইসরায়েল একটি গৌণ বিষয়কে কেন্দ্র করে গাজাতে অমানবিক হামলা চালায়। এতে প্রায় কয়েক হাজার নিরস্ত্র, অসহায় ফিলিস্তিনি নারী, শিশু, পুরুষ নির্মমভাবে মৃত্যুবরণ করে। অনেক রক্তক্ষয়ের পর অবশ্য ইসরায়েলি বাহিনী ফিলিস্তিনের সাথে একটি চুক্তি করতে সম্মত হয়। বন্ধ হয় গণহত্যা।",
      "tag": "All.B 15",
      "sub_questions": [
        {
          "label": "ক",
          "question": "ঐতিহাসিক আগরতলা মামলার প্রধান আসামি কে ছিলেন?",
          "explanation": "ঐতিহাসিক আগরতলা মামলার প্রধান আসামি ছিলেন বঙ্গবন্ধু শেখ মুজিবুর রহমান ।"
        },
        {
          "label": "খ",
          "question": "প্রবাসী বাংলাদেশ সরকার কেন গঠিত হয়েছিল?",
          "explanation": "মুক্তিযুদ্ধে বিদেশি রাষ্ট্রসমূহের সমর্থন, সাহায্য-সহযোগিতা লাভ এবং মুক্তিযুদ্ধকে সঠিকভাবে পরিচালনার জন্য প্রবাসী বাংলাদেশ সরকার গঠন করা হয় । ২৫ মার্চ কালরাত্রিতে পাকহানাদার বাহিনী ও তার দোসররা বাঙালির ওপর নৃশংস হত্যাযজ্ঞ ও অমানুষিক নির্যাতন চালায়। এ নির্যাতনের শিকার হয়ে হাজার হাজার মানুষ ভারতে আশ্রয় গ্রহণ করে। এদের অন্ন, বস্ত্র ও বাসস্থানের জন্য বাঙালি নেতৃবৃন্দকে ভারত সরকারের দ্বারস্থ হতে হয়। এছাড়া মুক্তিযুদ্ধ পরিচালনা ও একে গতিময় করার জন্য নেতৃবৃন্দকে ভারত সরকারের বিভিন্ন মন্ত্রণালয়ে সাহায্যের আবেদন করতে হয়। এসব কার্যক্রম সঠিকভাবে পরিচালনার জন্য প্রবাসী বাংলাদেশ সরকার গঠন করা হয়।"
        },
        {
          "label": "গ",
          "question": "ইসরায়েলি বাহিনীর বর্বরতার সাথে ১৯৭১ সালের কোন ঘটনার সাদৃশ্য রয়েছে? ব্যাখ্যা করো।",
          "explanation": "ইসরায়েলি বাহিনীর বর্বরতার সাথে ১৯৭১ সালের ২৫ মার্চ কালরাত্রে বাঙালির ওপর পাকিস্তানিদের পরিচালিত নৃশংস হত্যাযজ্ঞের সাদৃশ্য রয়েছে। ২৫ মার্চ রাতে ঢাকাসহ সারাদেশে পাকহানাদার বাহিনী নৃশংস হত্যাযজ্ঞ, অগ্নিসেংযোগ এবং অমানুষিক নির্যাতন চালায়। তারা আধুনিক মারণাস্ত্র যেমন— ট্যাঙ্ক, কামান, মেশিনগান নিয়ে বাংলার নিরস্ত্র জনতার ওপর ঝাঁপিয়ে পড়লে শুরু হয় ইতিহাসের জঘন্যতম নরহত্যা। নিরাপত্তার জন্য রাস্তায় গাছের গুড়ি ফেলে বেরিকেড সৃষ্টি করলেও মানুষ হানাদারদের ছোবল থেকে মুক্তি পায়নি। বিশেষ করে হিন্দু বস্তি এলাকা এবং ঢাকা বিশ্ববিদ্যালয়ের এলাকাগুলোতে নিষ্ঠুর নির্যাতন চালিয়ে গণহত্যায় মেতে ওঠে পাকবাহিনী। এতে হাজার হাজার মানুষের প্রাণহানি ঘটে। অসংখ্য নারী ও শিশু তাদের প্রাণ ও সম্ভ্রম হারায়। এছাড়া লক্ষ লক্ষ বাড়িঘর জ্বলে-পুড়ে নিঃশেষ হয়ে যায়। পাকবাহিনীর এ বর্বরতারই প্রতিফলন লক্ষ করা যায় উদ্দীপকের ইসরায়েলি বাহিনীর মধ্যে। ২০১৪ সালের মাঝামাঝি সময়ে ইসরায়েলি একটি গৌণ বিষয়কে কেন্দ্র করে গাজায় অমানবিক হামলা চালায়। এতে প্রায় কয়েক হাজার নিরস্ত্র, অসহায় ফিলিস্তিনি নারী, শিশু, পুরুষ নির্মমভাবে মৃত্যুবরণ করে। অনেক রক্তক্ষয়ের পর অবশেষে একটি চুক্তির মাধ্যমে এ গণহত্যা বন্ধ হয়। সুতরাং দেখা যায়, ১৯৭১ সালের পাকিস্তানি বাহিনী বাঙালির ওপর যে নির্যাতন চালায় তেমন নির্যাতনই চালায় ইসরায়েলি বাহিনী গাজার ওপর। তাই এ ঘটনা দুটি পরস্পর সাদৃশ্যপূর্ণ।"
        },
        {
          "label": "ঘ",
          "question": "ইসরায়েলি বর্বরতার উত্তরে ফিলিস্তিনিদের কর্মকাণ্ডের সাথে মুক্তিযুদ্ধে বাঙালির কর্মকাণ্ডের তুলনামূলক আলোচনা করো।",
          "explanation": "ইসরায়েলি বর্বরতার উত্তরে ফিলিস্তিনিদের কর্মকাণ্ড মুক্তিযুদ্ধে বাঙালিদের কর্মকাণ্ডের তুলনায় অনেকটাই দুর্বল এবং নমনীয়। ১৯৭১ সালের ২৫ মার্চ রাতে পাকবাহিনী বাঙালিদের ওপর অত্যাচার চালায়। এর প্রতিবাদে বাঙালি জনসাধারণ অসীম সাহসিকতার সাথে পাকবাহিনীর বিরুদ্ধে দুর্বার প্রতিরোধ ব্যবস্থা গড়ে তোলে। বাংলার মাটি যে দুর্জয় ঘাঁটি তা বীর বাঙালিরা তাদের তেজোদীপ্ত কর্মকাণ্ডের মাধ্যমে প্রমাণ করে দেয়। লক্ষ প্রাণের বিনিময়ে হলেও নিরস্ত্র, বাঙালি সুসজ্জিত পাকিস্তানি হানাদার বাহিনীর হিংস্রতা থেকে দেশকে রক্ষার জন্য মৃত্যুর দুর্জয় শপথ নিয়ে সংগ্রাম চালায়। একের পর এক পাকহানাদারদের বিরুদ্ধে অতর্কিত আক্রমণ চালিয়ে তাদের প্রচুর ক্ষয়ক্ষতির সম্মুখীন করে। এভাবে মুক্তিবাহিনী দেশের বিভিন্ন স্থানে বেরিকেড সৃষ্টি করে যেমন- রেল লাইন, ব্রিজ, কালভার্ট ধ্বংস করে প্রতি পদক্ষেপে পাকিস্তানিদের পরাজিত করে। অবশেষে বাংলার জনগণের প্রাণপণ প্রচেষ্টায় স্বাধীন হয় বাংলাদেশ । অপরপক্ষে পাকিস্তানিদের বর্বরতার প্রতিবাদে বাঙালির মতো সাহসী পদক্ষেপ উদ্দীপকের ফিলিস্তিনিদের মধ্যে লক্ষণীয় নয়। ইসরায়েল একটি গৌণ বিষয়কে কেন্দ্র করে গাজায় অমানবিক হত্যা চালালে হাজার হাজার মানুষ মৃত্যুবরণ করে। ফিলিস্তিনিরা অসহায় ও নিরস্ত্র ছিল। তাই তারা এ অসহায় অবস্থাকে মেনে নিয়ে অনেক রক্তক্ষয় করে। অবশ্য অনেক রক্তক্ষয়ের পর ইসরায়েলি বাহিনী ফিলিস্তিনের সাথে একটি চুক্তি করতে সম্মত হয়। এতে গণহত্যা বন্ধ হলেও ফিলিস্তিন স্বাধীনতা অর্জন করতে পারেনি। উপর্যুক্ত আলোচনায় দেখা যায়, বাঙালি নিরস্ত্র হওয়া সত্ত্বেও তাদের ওপর অন্যায়-অত্যাচারকে সাহসের জোড়ে সম্পূর্ণরূপে রুদ্ধ করে দেয়— যা ফিলিস্তিনিরা করতে সক্ষম হয়নি। তাই বলা যায়, বর্বরতার উত্তরে ফিলিস্তিনিদের চেয়ে বাঙালিদের কর্মকাণ্ড ছিল অত্যন্ত তেজোদীপ্ত, সাহসী এবং ফলপ্রসূ।"
        }
      ]
    }
  ]
}