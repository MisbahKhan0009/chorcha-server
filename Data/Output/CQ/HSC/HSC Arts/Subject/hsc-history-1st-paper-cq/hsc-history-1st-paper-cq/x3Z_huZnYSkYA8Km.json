{
  "title": "সিলেট, বরিশাল ২০২১",
  "subtitle": "ইতিহাস (11)",
  "questions": [
    {
      "number": "1",
      "uddipok": "ভারতীয় উপমহাদেশে আগমনকারী ব্রিটিশ শাসকবর্গের মধ্যে বেশ কয়েকজন শাসক উন্নয়নমূলক ও জনহিতকর অনেক কাজ করে ভারতীয়দের মনে স্থান করে নিয়েছেন। জনৈক শাসক Vernacular Press Act, Hunter Commission, Municipal Act. প্রণয়ন করার মধ্য দিয়ে ভারতীয়দের মধ্যে স্মরণীয় হয়ে আছেন।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "সর্বভারতীয় জাতীয় কংগ্রেস ১৮৮৫ সালে প্রতিষ্ঠিত হয়।"
        },
        {
          "label": "খ",
          "question": "",
          "explanation": "শাসনকার্য পরিচালনার সুবিধার্থে ও সুশাসন প্রতিষ্ঠার লক্ষ্যে ১৯০৫ সালে ইংরেজ সরকার কতৃক অবিভক্ত বাংলাকে দুই ভাগে ভাগ করাকে বঙ্গভঙ্গ বলে। লর্ড কার্জনের শাসনামলে বঙ্গভঙ্গ হয়। ১৯০৫ সালের ১ সেপ্টেম্বর বঙ্গভঙ্গের ঘোষণা প্রদান করা হয় এবং ১৫ অক্টোবর থেকে এটি কার্যকর হয়। যে দুটি প্রদেশে ভাগ করা হয় তা হলো – পূর্ববঙ্গ ও আসাম প্রদেশ ও পশ্চিমবঙ্গ প্রদেশ। ঢাকা, রাজশাহী, চট্টগ্রাম বিভাগ ও আসাম নিয়ে গঠিত হয় পূর্ববঙ্গ ও আসাম প্রদেশ। এর গভর্নর নিযুক্ত হন স্যার ব্যামফিল্ড ফুলার। আর পশ্চিম বাংলা,বিহার ও উড়িষ্যা নিয়ে গঠিত হয় পশ্চিমবঙ্গ প্রদেশ। এর গভর্নর নিযুক্ত হন এনড্রু ফ্রেজার।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শাসক পাঠ্যবইয়ের শাসক লর্ড রিপনকে নির্দেশ করে। নিচে ব্যাখ্যা করা হলোঃ ইন্ডিয়া অফিসে দুবার উচ্চ পদে দায়িত্ব পালনকারী লর্ড রিপনকে ভারতের গভর্নর জেনারেল ও ভাইসরয় পদে নিযুক্ত করা হয়। উদারনৈতিকদের মধ্যে চরম উদার লর্ড রিপন ক্ষমতায় অধিষ্ঠিত হওয়ার (৮ জুন ১৮৮০) পর পরই তাঁর সংস্কার কর্মসূচি বাস্তবায়নে ব্যপৃত হন। তাঁর সর্বপ্রথম পদক্ষেপ ছিল দীর্ঘস্থায়ী অ্যাংলো-আফগান শক্রতার অবসান ঘটানো। তিনি নতুন আফগান আমীর আব্দুর রহমানের সাথে একটি শান্তি চুক্তি করেন। ভারত সরকার থেকে একটি বার্ষিক অনুদানের বিনিময়ে নতুন আমীর ভারত সরকারের সঙ্গে পরামর্শ করে তার বৈদেশিক নীতি নির্ধারণ করতে সম্মত হন। স্থানীয় স্বায়ত্তশাসনের ক্রমবিকাশের ক্ষেত্রে লর্ড রিপন উল্লেখযোগ্য অবদান রাখেন। ১৮৮২ সালে তিনি সরকারিভাবে মনোনীত ব্যক্তিদের দ্বারা পরিচালিত স্থানীয় সরকারের চলমান প্রথা রহিত করেন। তাঁর ঘোষণা মতে, তাঁর সংস্কার জনগণকে রাজনৈতিকভাবে সম্পৃক্ত করার চেষ্টা করে। অধিকতর দক্ষতা অর্জনের লক্ষ্যে তাঁর স্থানীয় স্বায়ত্তশাসন পরিকল্পনা অনুযায়ী বিশাল লোকাল বোর্ডসমূহ ভেঙ্গে ছোট ছোট এলাকায় পরিণত করা হয়। রিপনের কৃতিত্ব এই যে, তিনি গ্রামীণ বোর্ডসমূহের জন্য সর্ব প্রথম নির্বাচন প্রথা প্রবর্তন করেছিলেন। সুতরাং বলা যায় যে, উদ্দীপকে উল্লিখিত শাসক পাঠ্যবইয়ের শাসক লর্ড রিপনকে নির্দেশ করে।"
        },
        {
          "label": "ঘ",
          "question": "পাঠ্যবইয়ের উক্ত শাসকের কার্যক্রম সংক্ষেপে বর্ণনা কর ।",
          "explanation": "লর্ড রিপন একজন যোগ্য শাসক ছিলেন। ওনার শাসন ব্যাবস্থা, শাসন কার্যক্রম নিচে বর্ণনা করা হলোঃ রিপনের প্রত্যাবর্তনের পর ১৮৮৫ সালের বিখ্যাত বঙ্গীয় প্রজাস্বত্ত্ব আইন গৃহীত হয়, তথাপি এটি ছিল ইতিপূর্বে তাঁরই নিযুক্ত রেন্ট কমিশনের সুফল। দীর্ঘদিন ধরে বাংলার রায়তশ্রেণি জমিদার ও তালুকদারদের নিপীড়নমূলক রাজস্ব আদায়ের বিরুদ্ধে ক্ষোভ প্রকাশ করে আসছিল। কৃষিবিষয়ক সমস্যাসমূহ পর্যালোচনা এবং আইনানুগ ব্যবস্থা গ্রহণের নিমিত্তে যথোপযুক্ত সুপারিশ প্রণয়নের জন্য রেন্ট কমিশনকে নির্দেশ দেওয়া হয়েছিল। এ কমিশনের প্রতিবেদনের ফলশ্রুতি হিসেবে প্রজাদের অধিকার ও দায়িত্ব সংক্রান্ত ব্যাপারে  আলোচনা পর্যালোচনা হয় এবং চূড়ান্ত পর্যায়ে ১৮৮৫ সালে ‘বঙ্গীয় প্রজাস্বত্ত্ব আইন’ প্রণীত হয়। ফলে রায়তগণ চিরস্থায়ী বন্দোবস্তের ফলে হারানো অধিকারসমূহ অনেকাংশে ফিরে পায়। শিক্ষা ছিল রিপনের অত্যন্ত প্রিয় বিষয়। গ্ল্যাডস্টোনের উদার সরকারে লর্ড প্রেসিডেন্ট অব দি কাউন্সিল  হিসেবে রিপন শিক্ষাক্ষেত্রে গুরুত্বপূর্ণ সংস্কার সাধন করেছিলেন। বড় লাট হিসেবে রিপন শিক্ষা, বিশেষ করে প্রাথমিক শিক্ষাকে সর্বোচ্চ অগ্রাধিকার দিয়েছিলেন। তিনি WW Hunter-এর নেতৃত্বে প্রাথমিক ও মাধ্যমিক শিক্ষার সমস্যাসমূহ নির্ণয় করার জন্য ‘ইন্ডিয়ান এ্যাডুকেশন কমিশন’ নামে কমিটি গঠন করেন। হান্টার কমিশন নামে বহুল পরিচিত এ কমিশনের সুপারিশসমূহের ভিত্তিতে প্রাথমিক ও কলেজিয়েট স্কুল প্রতিষ্ঠার উপর গুরুত্ব প্রদান করে একটি নতুন শিক্ষানীতি গৃহীত হয়। ভারতীয় সংবাদপত্র তাঁর পদক্ষেপে জোরালো সমর্থন জ্ঞাপন করে, কিন্তু ভারতীয় সংবাদপত্রকে স্বাধীনতা প্রদানের বিষয়ে অ্যাংলো ইন্ডিয়ান সংবাদপত্র ও সম্প্রদায় বিরোধিতা করে। বর্ণ বৈষম্য প্রদর্শন না করে সকল সংবাদপত্রকে স্বাধীনতা প্রদানের ব্যপারে রিপনের আদর্শ শেষপর্যন্ত বাস্তবায়িত হয়। ১৮৮৪ সালের ডিসেম্বর মাসে রিপন ভারত ত্যাগ করেন। রিপনের পূর্বে বা পরে আর কোন গভর্ণর জেনারেল ভারতীয়দের নিকট তাঁর মতো জনপ্রিয় ছিলেন বলে মনে হয় না এবং বিপরীতভাবে সম্ভবত অপর কোন বড় গভর্ণর জেনারেল রিপনের মতো অ্যাংলো ইন্ডিয়ান সম্প্রদায়ের নিকট এতটা ঘৃণিত ছিলেন না।"
        }
      ]
    },
    {
      "number": "2",
      "uddipok": "বৃহত্তর উত্তরাঞ্চলের ১৬টি জেলা নিয়ে রাজশাহী বিভাগ। একটি প্রশাসনিক ইউনিটের অধীনে রেখে এত বড় বিভাগে সুশাসন প্রতিষ্ঠা করা অত্যন্ত গ্রহণ করে ৮টি জেলা নিয়ে আলাদা বিভাগ গঠন করার। এরই ধারাবাহিকতায় রংপুর বিভাগ নামে নতুন একটি বিভাগ গঠিত হয়। ফলে ঐ অঞ্চলের জনগণের দীর্ঘদিনের প্রত্যাশা পূরণ হয়।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "লর্ড ক্যানিং ভারতের প্রথম ভাইসরয় ছিলেন।"
        },
        {
          "label": "খ",
          "question": "",
          "explanation": "১৯১৯ খ্রিঃ বঙ্গভঙ্গ বাতিল হয় এবং দুই বাংলার মিলন ঘটে। এই ঘটনায় মুসলিম সমাজ সরকারের ওপর প্রবল ক্ষুব্ধ হয়। কিন্তু প্রথম বিশ্বযুদ্ধে তুরস্কের সুলতান তথা সর্বোচ্চ মুসলিম ধর্মগুরু খালিফা ইংল্যান্ডের বিরুদ্ধে যুদ্ধ ঘােষণা করলে ভারতেও মুসলমান। নেতৃত্ব ইংরেজের বিরুদ্ধে সােচ্চার হন। ১৯১২ খ্রিষ্টাব্দের পর মুসলিম লীগেরুণ সদস্যদের প্রভাব বৃদ্ধি পেলে লীগ ও জাতীয় কংগ্রেস পরস্পরের কাছাকাছি আসতে পারে। ১৯১১ খ্রিঃ বােম্বাই শহরে লীগ ও কংগ্রেসের অধিবেশন বসে। উভয় দলের নেতৃবৃন্দ হিন্দু ও মুসলমান ঐক্য দ্বারা জাতীয় আন্দোলন গড়ে তােলার আহ্বান জানান। এরই পরিণতি হিসাবে ১৯১৬ খ্রিঃ জাতীয় কংগ্রেস ও মুসলিম লীগ লক্ষ্ণৌ চুক্তি স্বাক্ষর করেন।"
        },
        {
          "label": "গ",
          "question": "",
          "explanation": "উদ্দীপকের ঘটনাটি পাঠ্যবই এর বঙ্গভঙ্গের সাথে সাদৃশ্যপূর্ণ। নিচে ব্যাখ্যা করা হলোঃ উদ্দীপকে বৃহত্তর উত্তরাঞ্চলের ১৬টি জেলা নিয়ে রাজশাহী বিভাগ। একটি প্রশাসনিক ইউনিটের অধীনে রেখে এত বড় বিভাগে সুশাসন প্রতিষ্ঠা করা অত্যন্ত গ্রহণ করে ৮টি জেলা নিয়ে আলাদা বিভাগ গঠন করার। এরই ধারাবাহিকতায় রংপুর বিভাগ নামে নতুন একটি বিভাগ গঠিত হয়। ফলে ঐ অঞ্চলের জনগণের দীর্ঘদিনের প্রত্যাশা পূরণ হয়। ১৯০৫ সালের ১৬ই অক্টোবর ভারতের ভাইসরয় লর্ড কার্জনের আদেশে ১ম বঙ্গভঙ্গ সম্পন্ন হয়। বাংলা বিভক্ত করে ফেলার ধারনাটি অবশ্য কার্জন থেকে শুরু হয়নি। ১৭৬৫ সালের পর থেকেই বিহার ও ওড়িশা বাংলার অন্তর্ভুক্ত ছিল। ফলে সরকারী প্রশাসনিক এলাকা হিসেবে বাংলা অতিরিক্ত বড় হয়ে যায় এবং ব্রিটিশ সরকারের পক্ষে এটির সুষ্ঠু শাসনক্রিয়া দুরূহ হয়ে পড়ে। বঙ্গভঙ্গের সূত্রপাত এখান থেকেই। সুতরাং বলা যায় যে , উদ্দীপকের ঘটনার সাথে পাঠ্যবই এর \" বঙ্গভঙ্গ \" ঘটনার মিল রয়েছে।"
        },
        {
          "label": "ঘ",
          "question": "",
          "explanation": "না। বিষয়টির পিছনে শুধুমাত্র প্রশাসনিক কারণই দায়ী নই। নিম্মে বঙ্গভঙ্গের কারণসমূহ বিস্তারিত বর্ণনা করা হলঃ   প্রশাসনিক কারণঃ বঙ্গভঙ্গের মূল কারণ ছিল মূলত প্রশাসনিক সংষ্কার পরিকল্পনা। বাংলা বিশাল প্রদেশ হওয়ায় এর শাসনভার ছিল কষ্টসাধ্য। বাংলার আয়তন ছিল ১ লক্ষ ৮৯ হাজার বর্গমাইল। লর্ড কার্জন একে প্রশাসনিক সংস্কার নামে অভিহিত করেন।   রাজনৈতিক কারণঃ ভারতীয় উপমহাদেশে পাশ্চাত্যে শিক্ষার প্রসারের সাথে সাথে জনগণের মধ্যে রাজনৈতিক চেতনা বৃদ্ধি পায় এবং এর ফলে ধীরে ধীরে জাতীয়তাবাদী আন্দোলন গড়ে উঠতে থাকে। তখন এসব আন্দোলনের প্রধান কেন্দ্রস্থল ছিল কলকাতা। ঢাকাকে রাজধানী করে সরকার আন্দোলনকে দমন করার চেষ্টা করে। এছাড়া ব্রিটিশদের বঙ্গভঙ্গের পেছনে আরো কয়েকটি রাজনৈতিক উদ্দেশ্য ছিল। যেমন :                   ক . জাতীয়তাবাদী আন্দোলন নস্যাৎ করা : ১৮৮৫ সালে ‘ ভারতীয় জাতীয় কংগ্রেস ’ নামক একটি রাজনৈতিক দলের জন্ম হয়। কংগ্রেসের নেতৃত্বে সমগ্র ভারতে বিশেষ করে ‘ বাংলা প্রেসিডেন্সিতে ’ জাতীয়তাবাদী আন্দোলনের কেন্দ্রতে পরিণত হয়। এ আন্দোলনের কেন্দ্রস্থল ছিল কলকাতা শহর। সুচতুর ইংরেজ সরকার এ জাতীয়তাবাদী আন্দোলনকে নস্যাৎ এবং আন্দোলনকারীদের মেরুদন্ড - ভেঙ্গে দেয়ার জন্য বঙ্গভঙ্গ করতে উদ্যোগী হয়। ব্রিটিশ সরকার ' ভাগ কর ও শাসন কর ' নীতি অবলম্বন করে।                  খ . ‘ ভাগ কর ও শাসন কর ’ নীতি বাস্তবায়ন : ব্রিটিশরা প্রথম থেকেই এই উপমহাদেশে ভাগ কর শাসন কর নীতিতে প্রতিষ্ঠিত ছিল। তাদের শাসন ও ভোগের প্রয়োজনে যেকোন সময় বিভিন্ন প্রদেশ বিভক্ত করত।                      গ . মুসলমানদের দাবি : নতুন প্রদেশ সৃষ্টি হলে পূর্ববাংলার মুসলমানরা নিজেদের ভাগ্যোন্নয়নের সুযোগ পাবে। হিন্দু সম্প্রদায় প্রভাবিত কলকাতার উপর রাজনৈতিক ও অর্থনৈতিক ক্ষেত্রে নিভর্রশীলতা হ্রাস পাবে। মুসলমানরা চাকরি ও ব্যবসায় - বাণিজ্যে উন্নতি লাভ করতে পারবে। অর্থনৈতিক কারণঃ বঙ্গভঙ্গের পূর্বে যাবতীয় শিল্প , ব্যবসায় - বাণিজ্যি , অফিস - আদালত , কলকারখানা , স্কুল - কলেজ , বিশ্ববিদ্যালয় ইত্যাদি কলকাতার কেন্দ্রিভূত ছিল। ফলে পূর্ববঙ্গের মুসলমানরা সর্বত্রই পিছিয়ে পড়েছিল। অধিকাংশ মুসলমান জনগণ তখন ভাবতে শুরু করে যে , বঙ্গভঙ্গ হলে তারা অর্থনৈতিক উন্নতি অর্জনের সুযোগ পাবে। সামাজিক কারণঃ ব্রিটিশ শাসনামলে মুসলমান সম্প্রদায় বিভিন্নভাবে শোষিত ও বঞ্চিত হতে থাকে। ব্রিটিশ সরকার হিন্দুদের প্রতি উদারনীতি এবং মুসলমানদের প্রতি বৈরী নীতি অনুসরণ করত। মুসলমানরা সামাজিক প্রভাব - প্রতিপত্তিহীন একটি দরিদ্র , রিক্ত ও নিঃস্ব সম্প্রদায়ে পরিণত হয়। সুতরাং লর্ড কার্জন কর্তৃক বঙ্গবঙ্গের চিন্তা - ভাবনা শুরু হলে পূর্ববাংলার মুসলমান সম্প্রদায় স্বভাবতই এর প্রতি সমর্থন জানায়। বঙ্গবঙ্গের মাধ্যমে পূর্ববঙ্গের মুসলমানগণ তাদের হারানো প্রভাব - প্রতিপত্তি পুনঃপ্রতিষ্ঠার স্বপ্ন দেখতে থাকে। পরিশেষে বলা যায় যে , বঙ্গভঙ্গের জন্য শুধুমাত্র প্রশাসনিক কারণই দায়ী না।"
        }
      ]
    },
    {
      "number": "3",
      "uddipok": "মোহনপুর একটি বৃহত্তর ইউনিয়ন। এ ইউনিয়নে বসবাসকারী হিন্দু- মুসলমান নানা কারণে একে অপরের সাথে ঝগড়া-বিবাদে লিপ্ত হয়। ফলে অধিকাংশ সময় ইউনিয়নে অস্থিতিশীল পরিস্থিতি বিদ্যমান থাকে। বিষয়টি অনুধাবন করতে পেরে রফিক সাহেব উভয় সম্প্রদায়ের জন্য একটি প্রস্তাব পেশ করেন। তার এ প্রস্তাবের সূত্র ধরে পরবর্তীতে ধর্মের ভিত্তিতে ইউনিয়নটি বিভক্ত হয়ে দুটি আলাদা ইউনিয়নে পরিণত হয় ।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "১৯৫২ সালের ৩১ জানুয়ারি সর্বদলীয় রাষ্ট্রভাষা সংগ্রাম পরিষদ গঠিত হয়।"
        },
        {
          "label": "খ",
          "question": "",
          "explanation": "ব্রিটিশ ভারতের রাজনৈতিক ইতিহাসে তাদের \"ভাগ কর ও শাসন কর নীতি\" একটি অনন্য সাধারণ ও উল্লেখযোগ্য নীতি| উপমহাদেশে ব্রিটিশ শাসনকে অপরিহার্য করে তোলা ও কায়েম করে রাখার এটি গুরুত্বপূর্ণ কৌশল| \"ভাগ কর ও শাসন কর নীতি\" বলতে মূলত ব্রিটিশ সরকারের মুসলিম-হিন্দু দুটি বৃহৎ সম্প্রদায়কে বিভক্ত করে শাসন করার কুটকৌশলকেই বুঝায়| এ নীতির অন্যতম মূল উদ্দেশ্য ছিল সাম্প্রদায়িকতাকে উস্কে দিয়ে এদের সদ্ভাব ও সম্প্রীতি নষ্ট করে বিরোধ স্থায়ী করা|"
        },
        {
          "label": "গ",
          "question": "",
          "explanation": "জনাব রফিক সাহেবের প্রস্তাব পাঠ্যবই এর লাহোর প্রস্তাবের ঘটনাকে ইঙ্গিত করে। নিচে ব্যাখ্যা করা হলোঃ উদ্দীপকে মোহনপুর একটি বৃহত্তর ইউনিয়ন। এ ইউনিয়নে বসবাসকারী হিন্দু- মুসলমান নানা কারণে একে অপরের সাথে ঝগড়া-বিবাদে লিপ্ত হয়। ফলে অধিকাংশ সময় ইউনিয়নে অস্থিতিশীল পরিস্থিতি বিদ্যমান থাকে। বিষয়টি অনুধাবন করতে পেরে রফিক সাহেব উভয় সম্প্রদায়ের জন্য একটি প্রস্তাব পেশ করেন। তার এ প্রস্তাবের সূত্র ধরে পরবর্তীতে ধর্মের ভিত্তিতে ইউনিয়নটি বিভক্ত হয়ে দুটি আলাদা ইউনিয়নে পরিণত হয় ।উদ্দীপকের মতো ১৯০৫ সালের ১৬ই অক্টোবর ভারতের ভাইসরয় লর্ড কার্জনের আদেশে ১ম বঙ্গভঙ্গ সম্পন্ন হয়। বাংলা বিভক্ত করে ফেলার ধারনাটি অবশ্য কার্জন থেকে শুরু হয়নি। ১৭৬৫ সালের পর থেকেই বিহার ও ওড়িশা বাংলার অন্তর্ভুক্ত ছিল। ফলে সরকারী প্রশাসনিক এলাকা হিসেবে বাংলা অতিরিক্ত বড় হয়ে যায় এবং ব্রিটিশ সরকারের পক্ষে এটির সুষ্ঠু শাসনক্রিয়া দুরূহ হয়ে পড়ে। বঙ্গভঙ্গের সূত্রপাত এখান থেকেই। সুতরাং বলা যায় যে, উদ্দীপকের ঘটনার সাথে পাঠ্যবই এর \"বঙ্গভঙ্গ\" ঘটনার মিল রয়েছে।"
        },
        {
          "label": "ঘ",
          "question": "রফিক সাহেবের উদ্যোগের সফলতা তোমার পাঠ্যপুস্তকের আলোকে বিশ্লেষণ কর।",
          "explanation": "রফিক সাহেবের উদ্যোগের সফলতা পাঠ্যপুস্তকের আলোকে বিশ্লেষণ করা হলোঃ ১৯০৫ সালের ১৬ই অক্টোবর, ভারতে ব্রিটিশ ভাইসরয় লর্ড কার্জন কর্তৃক বাংলার বিভাজন যা ভারতে ব্রিটিশ বিরোধী গণআন্দোলনের সূচনা তৈরি করে। বঙ্গভঙ্গের ফলাফল ছিল সুদূরপ্রসারী। যদিও বঙ্গভঙ্গের ফলাফল সাময়িক ছিল তবুও বিশেষ করে পূর্ববঙ্গের সংখ্যাগরিষ্ঠ মুসলমান সম্প্রদায় এর থেকে বেশী লাভবান হয়েছিল। নিম্মে বঙ্গভঙ্গের ফলাফল নিয়ে বিস্তারিত আলোচনা করা হল।   মুসলমানদের প্রতিক্রিয়াঃ বঙ্গভঙ্গের ফলে নতুন প্রদেশ পূর্ববঙ্গ ও আসামের রাজধানী হয় ঢাকা। রাজধানী ঢাকাকে কেন্দ্র করে বিভিন্ন শিল্প প্রতিষ্ঠান গড়ে ওঠে। ফলে মুসলমানগণ নানাবিধ সুযোগ-সুবিধা লাভে সক্ষম হয়। অফিস-আদালত, শিক্ষা প্রতিষ্ঠানসহ বড় বড় অট্টালিকা গড়ে ওঠায় ঢাকার শ্রীবৃদ্ধি ঘটে। বঙ্গভঙ্গকে মুসলমানগণ তাদের হৃত গৌরব ও মর্যাদা ফিরে পাবার আনন্দে মেতে ওঠে। নবাব স্যার সলিমুলস্নাহ পরিকল্পনাটি কার্যকর করার দিন ঢাকার এক জনসভায় বলেন, ‘বঙ্গভঙ্গ আমাদেরকে নিষ্ক্রিয়তার হাত থেকে মুক্তি দিয়েছে। এটা আমাদের উদ্দীপ্ত করেছে কর্ম সাধনায় এবং সংগ্রামে।’ অর্থাৎ বঙ্গভঙ্গের ফলে পূর্ব বাংলার গণমানুষের ভাগ্যের দ্বার উন্মোচিত হয়।   হিন্দু সম্প্রদায়ের প্রতিক্রিয়াঃ শুরু থেকেই বঙ্গভঙ্গের বিরুদ্ধে হিন্দুদের অবস্থান ছিল অত্যন্ত কঠিন। বাংলার হিন্দুরা এর বিরুদ্ধে প্রচন্ড ঝড় তুলেছিল। তারা একে মাতৃভূমির অঙ্গচ্ছেদ হিসাবেও উল্লেখ করে।   ধর্মভিত্তিক জাতীয়তাবাদী চেতনার বিকাশঃ হিন্দুদের বঙ্গভঙ্গ রদ আন্দোলন মোকাবেলা করার জন্য মুসলিম বুদ্ধিজীবি ও নেতৃবৃন্দ ১৯০৬ সালে ‘মুসলিম লীগ’ নামক একটি রাজনৈতিক সংগঠন প্রতিষ্ঠা করে। এভাবে হিন্দু -মুসলিম সম্পর্কে তিক্ততার সৃষ্টি হয়। বঙ্গভঙ্গের ফলে হিন্দু ও মুসলমান উভয় সম্প্রদায়ের মধ্যে ধর্মভিত্তিক জাতীয়তাবাদী চেতনার সৃষ্টি হয়।   উগ্র হিন্দু জাতীয়তাবাদের উত্থান ও সাম্প্রদায়িকতার সৃষ্টিঃ ১৯০৫ সালে বঙ্গভঙ্গের ফলে ভারতীয় রাজনীতিতে বিশেষ করে বাংলা, পাঞ্জাব ও মহারাষ্ট্রে সন্ত্রাসবাদী ও নাশকতামূলক কার্যকলাপ বৃদ্ধি পায়। সমগ্র ভারতে উগ্র হিন্দু জাতীয়তাবাদী আত্মপ্রকাশ করে। দেশের বিভিন্ন স্থানে হিন্দু-মুসলিম সাম্প্রদায়িক দাঙ্গা-হাঙ্গামা শুরু হতে থাকে। পরিশেষে বলা যায় যে, এর ইতিবাচক এবং নেতিবাচক উভয় প্রতিক্রিয়া আছে।"
        }
      ]
    },
    {
      "number": "4",
      "uddipok": "'X' রাষ্ট্রে বিভিন্ন ধর্ম ও গোত্রের মানুষের বসবাস। একদা ঐ রাষ্ট্রে শাসকগোষ্ঠীর বিরুদ্ধে বিদ্রোহ হলে একটি নির্দিষ্ট ধর্মীয় গোত্রকে দায়ী করা হয় এবং তাদের বিরুদ্ধে কঠোর ব্যবস্থা গ্রহণ করা হয়। অনগ্রসর গোত্রের কিছু বিশিষ্ট ব্যক্তি অবস্থার ভয়াবহতা বুঝতে পেরে তাদের মধ্যে ঐক্যের ডাক দেন ও সরকারের সাথে সহযোগিতার জন্য সকলের প্রতি আহ্বান জানান। তাদের কার্যসিন্ধির জন্য বহুবিধ সংগঠন প্রতিষ্ঠা করেন। এ সংগঠনসমূহই পরবর্তীতে উক্ত ধর্মীয় গোত্রের মাঝে জ্ঞান - বিজ্ঞান চর্চা ও সচেতনতা বুদ্ধিতে সহায়তা করে ।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "নীলক্ষেতে ওয়াবদার কর্মচারী আব্দুল মজিদ।"
        },
        {
          "label": "খ",
          "question": "",
          "explanation": "ইলবার্ট বিল ভারতের বিচারব্যবস্থায় বর্ণবৈষম্য দূর করার উদ্দেশ্যে লর্ড রিপনের পরামর্শে তাঁর আইনসচিব ইলবার্ট একটি বিল রচনা করেন। এতে ভারতীয় বিচারকরা শ্বেতাঙ্গদের বিচার করার অধিকার পায়। এটি ইলবার্ট বিল নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের সাথে পাঠ্যবইয়ের মুহাম্মদ আলী জিন্নাহ এর মুসলিম লীগের বিভিন্ন বিষয়ের সাদৃশ্য রয়েছে। নিচে ব্যাখ্যা করা হলোঃ উদ্দীপকে 'X' রাষ্ট্রে বিভিন্ন ধর্ম ও গোত্রের মানুষের বসবাস। একদা ঐ রাষ্ট্রে শাসকগোষ্ঠীর বিরুদ্ধে বিদ্রোহ হলে একটি নির্দিষ্ট ধর্মীয় গোত্রকে দায়ী করা হয় এবং তাদের বিরুদ্ধে কঠোর ব্যবস্থা গ্রহণ করা হয়। অনগ্রসর গোত্রের কিছু বিশিষ্ট ব্যক্তি অবস্থার ভয়াবহতা বুঝতে পেরে তাদের মধ্যে ঐক্যের ডাক দেন ও সরকারের সাথে সহযোগিতার জন্য সকলের প্রতি আহ্বান জানান। তাদের কার্যসিন্ধির জন্য বহুবিধ সংগঠন প্রতিষ্ঠা করেন। এ সংগঠনসমূহই পরবর্তীতে উক্ত ধর্মীয় গোত্রের মাঝে জ্ঞান-বিজ্ঞান চর্চা ও সচেতনতা বুদ্ধিতে সহায়তা করে ।উদ্দীপকের মতো ১৯০৬ খ্রিস্টাব্দে সিমলায় লর্ড মিন্টোর সঙ্গে দেখা করতে গিয়ে মুসলিম নেতৃবৃন্দ সেখানে কিছুদিন অবস্থান করেন। এই সময় তারা একান্ত আলোচনায় উপলব্ধি করেন যে, সরকারের কাছে মুসলিমদের দাবিদাওয়া জানানোর উদ্দেশ্যে নিজেদের একটি সংগঠন গড়ে তোলা দরকার। সুতরাং বলা যায় যে, উদ্দীপকের সাথে পাঠ্যবইয়ের মুহাম্মদ আলী জিন্নাহ এর মুসলিম লীগের বিভিন্ন বিষয়ের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "ভারতীয় উপমহাদেশের কুসংস্কারাচ্ছন্ন মুসলমানদের চেতনা বিকাশে মুসলিম লীগের প্রতিষ্ঠান ও কার্যক্রমের অবদান সর্বাধিক। নিচে বিশ্লেষণ করা হলোঃ মুসলিম লীগ  ১৯০৬ সালের ডিসেম্বর মাসে প্রতিষ্ঠিত একটি রাজনৈতিক দল। শুরুতে আগা খান এবং চূড়ান্ত পর্যায়ে মোহাম্মদ আলী জিন্নাহ কর্তৃক পরিচালিত এ দলটি মুসলিম জাতীয়তাবাদের পক্ষে জনসমর্থন তৈরিতে এবং অবশেষে ১৯৪৭ সালে পাকিস্তান সৃষ্টির ক্ষেত্রে মূল ভূমিকা পালন করে। ১৯০৬ সালের ৩০ ডিসেম্বর ঢাকায় মুসলিম লীগ প্রতিষ্ঠার পটভূমি ১৮৮৫ সালে ভারতীয় জাতীয় কংগ্রেস প্রতিষ্ঠার সময় হতে চিহ্নত করা যেতে পারে। সরকারের সঙ্গে ক্ষমতার অংশীদারিত্ব এবং ভারতে প্রতিনিধিত্বমুলক সরকার প্রতিষ্ঠার জন্য সরকারকে অনুপ্রাণিত করার উদ্দেশ্য নিয়ে পাশ্চাত্য শিক্ষায় শিক্ষিত হিন্দু সম্ভ্রান্ত শ্রেণি কংগ্রেস প্রতিষ্ঠা করেছিল। মুসলিম সম্প্রদায়ের সর্বোচ্চ সম্মানিত নেতা স্যার সৈয়দ আহমদ খান মুসলিম সম্প্রদায়ের স্বার্থে ভারতীয় মুসলমানদের কংগ্রেসে যোগ না দিতে হুঁশিয়ার করে দিয়েছিলেন। তিনি আলীগড়ে একটি কলেজ প্রতিষ্ঠা করে তাঁর আন্দোলন শুরু করেন। স্যার সৈয়দ আহমদ এবং তাঁর মতো অন্যান্য মুসলমান নেতারাও বিশ্বাস করতেন যে, একটি পশ্চাৎপদ জাতি হিসেবে মুসলমানগণ ব্রিটিশদের প্রতি বিরোধিতার পরিবর্তে আনুগত্যের মাধ্যমেই অধিকতর সুযোগ-সুবিধা পেতে পারে। মুসলমান জনগোষ্ঠীর মাঝে ইংরেজি শিক্ষা জনপ্রিয় করে তোলার জন্য তিনি তাঁর অনুসারীদের সর্বশক্তি নিয়োগের নির্দেশ দেন। এ উপলব্ধি এবং অনুবর্তী সক্রিয়তা ‘আলীগড় আন্দোলন’ নামে পরিচিতি লাভ করে। সর্ব ভারতীয় মুসলিম লীগের উদ্দেশ্যাবলি ছিল মুসলমানদের স্বার্থ সংরক্ষণ করা, ব্রিটিশ সরকারের প্রতি মুসলমানদের আনুগত্য বৃদ্ধি করা, ভারতীয় অন্যান্য সম্প্রদায়, বিশেষ করে হিন্দুদের সঙ্গে মুসলমানদের অন্তরঙ্গ সম্পর্ক গড়ে তোলা। একটি মুসলিম রাজনৈতিক সংগঠনের জন্য নওয়াব সলিমুল্লাহর পদক্ষেপের তাৎক্ষণিক উদ্দেশ্য ছিল বঙ্গভঙ্গ রদের জন্য হিন্দুদের শক্তিশালী বিক্ষোভের বিরুদ্ধে উপমহাদেশের মুসলমানদের ঐক্যবদ্ধ প্রতিরোধ গড়ে তোলা। পরিশেষে বলা যায় যে, ভারতীয় উপমহাদেশের কুসংস্কারাচ্ছন্ন মুসলমানদের চেতনা বিকাশে মুসলিম লীগের প্রতিষ্ঠান ও কার্যক্রমের অবদান সর্বাধিক।"
        }
      ]
    },
    {
      "number": "5",
      "uddipok": "স্মৃতির মিনার ভেঙেছে তোমার ? ভয় কি বন্ধু, আমার এখনো চার কোটি পরিবার, খাড়া রয়েছি তো। যে ভিত কখনো কোনো রাজন্য পারেনি ভাঙতে।",
      "tag": "SB, BB 21,BGC 23",
      "sub_questions": [
        {
          "label": "ক",
          "question": "বঙ্গভঙ্গ রদ হয় কত সালে?",
          "explanation": "১৯১১ সালের ১২ ডিসেম্বর বঙ্গভঙ্গ রদ হয়।"
        },
        {
          "label": "খ",
          "question": "আলীগড় আন্দোলন বলতে কী বোঝায়?",
          "explanation": "স্যার সৈয়দ আহমদ খান ব্রিটিশ শাসিত ভারতের মুসলমানদের মর্যাদাসহকারে সমাজ প্রতিষ্ঠার লক্ষ্যে যে আন্দোলন করেন তা আলীগড় আন্দোলন নামে পরিচিত। আলীগড় আন্দোলন মূলত অষ্টাদশ শতাব্দী ও ঊনবিংশ শতাব্দীতে ভারতীয় মুসলমানদের রক্ষণশীল মনোভাব, কুসংস্কার, অজ্ঞতা এবং ব্রিটিশ বিরোধী মনোভাবের কারণে অর্থনৈতিক, সামাজিক ও সাস্কৃতিক দিক দিয়ে হিন্দুসমাজের তুলনায় পশ্চাৎপদতার কারণে তাদেরকে পুনর্জাগরিত করার প্রয়াস চালানো হয়। আলীগড় আন্দোলন হলো মুসলমানদের পুনরুজ্জীবনবাদী আন্দোলন।"
        },
        {
          "label": "গ",
          "question": "উপরের কবিতাটি কোন ঘটনার পরিপ্রেক্ষিতে রচিত হয়? ব্যাখ্যা কর।",
          "explanation": "উপরের কবিতাটি ভাষা আন্দোলনের পরিপ্রেক্ষিতে রচিত হয়েছে। নিচে ব্যাখ্যা করা হলোঃ ১৯৫২ সালের ২১শে ফেব্রুয়ারি (৮ই ফাল্গুন ১৩৫৮) এ আদেশ অমান্য করে ঢাকা বিশ্ববিদ্যালয়ের বহু সংখ্যক ছাত্র ও প্রগতিশীল কিছু রাজনৈতিক কর্মী মিলে বিক্ষোভ মিছিল শুরু করেন। মিছিলটি ঢাকা মেডিকেল কলেজের কাছাকাছি এলে পুলিশ ১৪৪ ধারা অবমাননার অজুহাতে আন্দোলনকারীদের ওপর গুলিবর্ষণ করে। গুলিতে নিহত হন বাদামতলী কমার্শিয়াল প্রেসের মালিকের ছেলে রফিক সালাম, এম. এ. ক্লাসের ছাত্র বরকত ও আব্দুল জব্বারসহ আরও অনেকে। এছাড়া ১৭ জন ছাত্র-যুবক আহত হয়। শহীদদের রক্তে রাজপথ রঞ্জিত হয়ে ওঠে। শোকাবহ এ ঘটনার অভিঘাতে সমগ্র পূর্ব বাংলায় তীব্র ক্ষোভ ছড়িয়ে পড়ে। ২১শে ফেব্রুয়ারির ছাত্র হত্যার প্রতিবাদে সারাদেশে বিদ্রোহের আগুন দাউ দাউ করে জ্বলে ওঠে। সুতরাং বলা যায় যে, উপরের কবিতাটি ভাষা আন্দোলনের পরিপ্রেক্ষিতে রচিত হয়েছে।"
        },
        {
          "label": "ঘ",
          "question": "উক্ত ঘটনাটি ছিল বাঙালি জাতীয়তাবাদী আন্দোলনের ভিত্তি বিশ্লেষণ কর।",
          "explanation": "ভাষা আন্দোলন ছিল বাঙালি জাতীয়তাবাদী আন্দোলনের ভিত্তি- কথাটি যথার্থ। নিচে এর যথার্থতা বিশ্লেষণ করা হলোঃ ভাষা আন্দোলন বাঙালির গণচেতনা ও স্বাধিকার আন্দোলনের এক বলিষ্ঠ ভূমিকা। ভাষার জন্য আন্দোলন এবং জীবনদানের মাধ্যমে তা প্রতিষ্ঠিত করা পৃথিবীর ইতিহাসে এক বিরল দৃষ্টান্ত। বিশ্বের আর কোনো দেশের মানুষের ভাষার জন্য সংগ্রাম ও রক্তদানের ইতিহাস নেই। তাই ভাষা আন্দোলন বাংলার জনগণের মধ্যে নতুন জাতীয় চেতনার উন্মেষ ঘটায় এবং বাঙালি জাতীয়তাবাদের ভিত্তি প্রতিষ্ঠিত করে। এ আন্দোলনই পর্যায়ক্রমে বাঙালি জাতিকে ১৯৭১ সালের মহান মুক্তিযুদ্ধের চেতনায় উদ্বুদ্ধ করেছিল। ভাষা আন্দোলনের মধ্য দিয়ে বাঙালি জাতি যে গণতান্ত্রিক আন্দোলনের সূত্রপাত করেছিল, তা পরবর্তী আন্দোলনগুলোর জন্য আশীর্বাদ বয়ে আনে। ১৯৫৪ সালের যুক্তফ্রন্টের ঐতিহাসিক বিজয়, ১৯৬২ সালের শিক্ষা আন্দোলন, ১৯৬৬ সালের ৬ দফা, ১৯৬৯ সালের গণঅভ্যুত্থান, ১৯৭০ সালের নির্বাচন এবং ১৯৭১ সালের মহান মুক্তিযুদ্ধের জন্য বিশেষভাবে প্রেরণা জুগিয়েছে ১৯৫২ সালের ভাষা আন্দোলন। সুতরাং ভাষা আন্দোলনই পরবর্তীকালে সব রাজনৈতিক আন্দোলনের মাধ্যমে ধীরে ধীরে স্বাধীনতার পথকে সুপ্রশস্ত করেছে, এটি অস্বীকার করার সুযোগ নেই। তাই এ কথা বলার অপেক্ষা রাখে না যে, ভাষা আন্দোলনই বাঙালি জাতীয়তাবাদের মূলভিত্তি ও চেতনা এবং একাত্তরের মহান মুক্তিযুদ্ধের সফল অনুপ্রেরণা। পরিশেষে বলা যায় যে, ভাষা আন্দোলন ছিলো বাঙালি স্বাধিকার আন্দোলনের ভিত্তি।"
        }
      ]
    },
    {
      "number": "6",
      "uddipok": "আমেরিকার ১৩টি রাজ্য ছিল ব্রিটিশ উপনিবেশ। এ রাজ্যগুলোর জন্য আইন করা হতো ব্রিটিশ পার্লামেন্টে, যেখানে আমেরিকার কোন প্রতিনিধি ছিল না। এজন্য আমেরিকানরা অসন্তুষ্ট ছিল। কিন্তু ইংল্যান্ডের সংকটের সময় কোয়ারিন্টাইন অ্যাক্ট বা সৈন্যদের ভরণপোষণ আইন, মোলাসেস অ্যাক্ট বা আখ আমদানিসংক্রান্ত আইন, স্ট্যাম্প অ্যাক্ট ইত্যাদি কিছু নতুন আইন প্রণয়ন করায় অসন্তোষ আন্দোলনে পরিণত হয় এবং পরবর্তীতে স্বাধীনতা আন্দোলনে রূপ নেয়।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "মহামান্য পঞ্চম জর্জ লন্ডনের হাউজ অফ লর্ডসে ১৯৩০ - ৩২ সময়ে গোলটেবিল বৈঠক অনুষ্ঠিত হয়েছিল।"
        },
        {
          "label": "খ",
          "question": "",
          "explanation": "ভারত শাসন আইন ১৯৩৫ ছিল ব্রিটিশ সরকার রাজের পরাধীন ভারতের শেষ সংবিধান। এই আইনের গুরুত্বপূর্ণ বিভিন্ন দিক ছিল। কিন্তু ভারত শাসন আইনে এদেশবাসীর ভরসা জিততে ব্যার্থ হয় ইংরেজ সরকার। ভারতীয় কংগ্রেস এবং মুসলিম লীগ এর সমালোচনা করে। তারা রাণীর শাসন নিয়ে সংশয় প্রকাশ করে। এবং বাস্তবিকভাবেও তাদের ধারণা সঠিক হয়। এবং এ আইন পুরুপুরি ভাবে জনগণের বিশ্বাস অর্জনে ব্যর্থ হয়।"
        },
        {
          "label": "গ",
          "question": "",
          "explanation": "উদ্দীপকের বৈষম্যের সাথে পাঠ্যপুস্তকের বাংলাদেশের সাথে পাকিস্থানের করা বৈষম্যে সাদৃশ্যপূর্ণ। নিচে ব্যাখ্যা করা হলোঃ পাকিস্তান আন্দোলনের শীর্ষ নেতারা যেহেতু দেশের পশ্চিমাংশে ঘাঁটি গাড়েন, শাসন ক্ষমতাও সেখানেই কুক্ষিগত হয়ে পড়ে, যদিও পূর্ব পাকিস্তানের জনসংখ্যা ছিল পাকিস্তানের মোট জনসংখ্যার ৫৬ শতাংশ। সেই সাথে শুরু হয় রাজনীতি, অর্থনীতি, সংস্কৃতি, শিক্ষা, প্রশাসন, প্রতিরক্ষাসহ সমস্ত ক্ষেত্রে দেশের অন্য একটি অংশের নাগরিকদের প্রতি পদে পদে বৈষম্য।যেখানে ১৯৪৭ সালে পাকিস্তানের দুই অংশে মাথাপিছু আয় ছিল সমান, ১৯৭১ সালে পশ্চিমের মানুষের আয় পূর্বের প্রায় দ্বিগুণ হয়ে যায়। ঐ ২৫ বছরে পূর্ব পাকিস্তানে বিনিয়োগের অভাবে শত শত স্কুল বন্ধ হয়ে গেছে, কিন্তু পশ্চিমে বেড়ে গেছে তিন গুণ।গুরুত্বপূর্ণ সরকারি পদে, সেনাবাহিনীর উঁচু পদে বাঙালিদের নিয়োগ পাওয়া খুব কঠিন ছিল। সেই সাথে, বিনিয়োগে অবহেলার কারণে পূর্ব পাকিস্তানে হয়ে উঠেছিল পশ্চিমের কল-কারখানার কাঁচামালের যোগানদাতা এবং তাদের উৎপাদিত পণ্যের প্রধান ক্রেতা। সুতরাং বলা যায় যে, উদ্দীপকের বৈষম্যের সাথে পাঠ্যপুস্তকের বাংলাদেশের সাথে পাকিস্থানের করা বৈষম্যে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উক্ত বৈষম্য বাংলাদেশের স্বাধীনতা অর্জনকে ত্বরান্বিত করেছিল। - কথাটি যথার্থ। নিচে উত্তরের সপক্ষে যুক্তি দেওয়া হলোঃ   বাংলার মানুষের অধিকার আদায়ের সংগ্রামের শুরু হয় ভাষা আন্দোলনের মাধ্যমে , যার সূচনা হয় বায়ান্নর অনেক আগে। কিন্তু বাঙালি জাতির প্রতি বিমাতাসূলভ আচরণ শুধু ভাষাভিত্তিক বৈষম্যে সীমাবদ্ধ ছিল না। রাজনীতি , অর্থনীতি , সমাজ ও সংস্কৃতি , প্রতিটি ক্ষেত্রেই পাকিস্তানের প্রদেশ হিসেবে ও নাগরিক হিসেবে এ দেশ ও এ দেশের মানুষ সমগ্র ২৩ বৎসরই অচিন্তনীয় বৈষম্যের শিকার হয়ে অবর্ণনীয় দুঃখ - দুর্দশায় নিমজ্জিত হতে থাকে। সব ধরনের বৈষম্যের মধ্যে সবচাইতে বিধ্বংসী রূপ পরিগ্রহ করে অর্থনৈতিক বিভেদের রাজনীতি , যা বহুলাংশে নির্ধারণ করে অন্য সব বৈষম্যের গতি - প্রকৃতি ও গভীরতা। বস্তুতপক্ষে অর্থনীতি যেমন রাজনীতি ও সাংস্কৃতির বিকাশের ভিত্তিমূল হিসেবে কাজ করে , ঠিক সেভাবেই অর্থনৈতিক অনগ্রসরতা একটি জাতিকে সব দিক থেকেই পিছিয়ে দেয়ার নিয়ামক হিসেবে আবির্ভূত হয়। বাঙালি জাতিকে শোষণের জাঁতাকলে পিষ্ট করার জন্য তাই পাকিস্তানিরা এ জাতিকে অর্থনৈতিকভাবে একটি পশ্চাৎপদ জনগোষ্ঠীতে রূপান্তরিত করার সব কৌশল ধারাবাহিকভাবে প্রয়োগ করে যেতে থাকে।   পরিশেষে বলা যায় যে , উক্ত বৈষম্য বাংলাদেশের স্বাধীনতা অর্জনকে ত্বরান্বিত করেছিল।"
        }
      ]
    },
    {
      "number": "7",
      "uddipok": "আফ্রিকা মহাদেশের একটি দেশের জাতিগোষ্ঠীর নাম জুলু জাতি। এ জাতি তাদের ভাষা ও সংস্কৃতির জন্য ঔপনিবেশিক শাসকের বিরুদ্ধে আন্দোলন সংগ্রাম চালিয়ে যায়। দীর্ঘ এ সংগ্রামে অনেকের হতাহতের ঘটনা ঘটে। অবশেষে ঔপনিবেশিক শাসকবর্গ তাদের ভাষাসংস্কৃতির দাবিটিকে মেনে নিতে বাধ্য হয়। শুধু তাই নয় , তাদের এ অধিকার ও আন্দোলন আন্তর্জাতিক সংস্থার স্বীকৃতিও লাভ করে।",
      "tag": "SB, BB 21",
      "sub_questions": [
        {
          "label": "ক",
          "question": "স্বাধীন বাংলাদেশের প্রথম প্রধানমন্ত্রী কে ছিলেন?",
          "explanation": "স্বাধীন বাংলাদেশের প্রথম প্রধানমন্ত্রী তাজউদ্দিন আহমেদ।"
        },
        {
          "label": "খ",
          "question": "পূর্ব বাংলার নাম কখন কীভাবে করা হয়?",
          "explanation": "১৯৫৬ সালে 'পূর্ব বাংলা'র নাম করা হয় 'পূর্ব পাকিস্তান'। ১৯৫৭ সালে করাচীতে পাকিস্তানের গণপরিষদের তরুণ সদস্য শেখ মুজিবুর রহমান বক্তৃতা দেয়ার সময় ''পূর্ব পাকিস্তান'' নামটির প্রতিবাদ করে বলেন যে, পূর্ব বাংলা নামের একটি ইতিহাস ও ঐতিহ্য আছে। পরে ১৯৬৯ সালের ৫ই ডিসেম্বর হোসেন শহীদ সোহরাওয়ার্দির ৬ষ্ঠ মৃত্যুবার্ষিকী উপলক্ষে আয়োজিত আলোচনা সভায় শেখ মুজিবুর রহমান ঘোষণা করেন, \"আমাদের স্বাধীন দেশটির নাম হবে বাংলাদেশ\"।"
        },
        {
          "label": "গ",
          "question": "",
          "explanation": "উদ্দীপকের ঘটনাটি পাঠ্যবইয়ের ভাষা আন্দোলনের ঘটনার সাথে সামঞ্জস্যপূর্ণ। পাঠ্যপুস্তকের আন্দোলনের ঘটনাপ্রবাহ নিচে বর্ণনা করা হলোঃ   বাংলা ভাষা আন্দোলন ছিল ১৯৪৭ থেকে ১৯৫৬ পর্যন্ত তৎকালীন পূর্ব বাংলায় (বর্তমান বাংলাদেশে) সংঘটিত একটি সাংস্কৃতিক ও রাজনৈতিক আন্দোলন। মৌলিক অধিকার রক্ষাকল্পে বাংলা ভাষাকে ঘিরে সৃষ্ট এ আন্দোলনের মাধ্যমে তদানীন্তন পাকিস্তান অধিরাজ্যের অন্যতম রাষ্ট্রভাষা হিসেবে প্রতিষ্ঠার লক্ষ্যে গণদাবির বহিঃপ্রকাশ ঘটে।১৯৫২ সালের ২১শে ফেব্রুয়ারি (৮ই ফাল্গুন ১৩৫৮) এ আদেশ অমান্য করে ঢাকা বিশ্ববিদ্যালয়ের বহু সংখ্যক ছাত্র ও প্রগতিশীল কিছু রাজনৈতিক কর্মী মিলে বিক্ষোভ মিছিল শুরু করেন। মিছিলটি ঢাকা মেডিকেল কলেজের কাছাকাছি এলে পুলিশ ১৪৪ ধারা অবমাননার অজুহাতে আন্দোলনকারীদের ওপর গুলিবর্ষণ করে। ২২শে ও ২৩শে ফেব্রুয়ারি ছাত্র, শ্রমিক, সাহিত্যিক, বুদ্ধিজীবী, শিক্ষক ও সাধারণ জনতা পূর্ণ হরতাল পালন করে এবং সভা-শোভাযাত্রাসহ ১৪৪ ধারা ভঙ্গ করে।   ২৩শে ফেব্রুয়ারি ফুলবাড়িয়ায় ছাত্র-জনতার মিছিলেও পুলিশ অত্যাচার-নিপীড়ন চালায়। ভাষা আন্দোলনের শহীদ স্মৃতিকে অম্লান করে রাখার জন্য মেডিকেল কলেজ হোস্টেল প্রাঙ্গণে রাতারাতি ছাত্রদের দ্বারা গড়ে ওঠে শহীদ মিনার, যা ২৪ ফেব্রুয়ারি উদ্বোধন করেন শহীদ শফিউর রহমানের পিতা। ১৯৫২ সালের ২১শে ফেব্রুয়ারিতে এ আন্দোলন চূড়ান্ত রূপ ধারণ করলেও বস্তুত এর বীজ রোপিত হয়েছিল বহু আগে; অন্যদিকে এর প্রতিক্রিয়া এবং ফলাফল ছিল সুদূরপ্রসারী।   সুতরাং বলা যায় যে, উদ্দীপকের ঘটনাটি পাঠ্যবইয়ের ভাষা আন্দোলনের ঘটনার সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "ভাষা আন্দোলন বাংলাদেশের ইতিহাসের অন্যতম গুরুত্বপূর্ণ ঘটনা। নিচে এর আন্তর্জাতিক স্বীকৃতি লাভের ঘটনা বর্ণনা করা হলোঃ ১৯৫৩ সাল থেকে প্রতি বছর ২১শে ফেব্রুয়ারি তারিখে মহান ভাষা আন্দোলনের শহীদদের স্মৃতির প্রতি গভীর শ্রদ্ধা জানানো হয়। এ দিন প্রত্যুষে সর্বস্তরের মানুষ খালি পায়ে প্রভাতফেরীতে অংশগ্রহণ করে এবং শহীদ মিনারে গিয়ে গভীর শ্রদ্ধা নিবেদন ও পুষ্পার্ঘ্য অর্পণ করে। সারাদিন মানুষ শোকের চিহ্নস্বরূপ কালো ব্যাজ ধারণ করে। এছাড়া আলোচনা সভা, সাংস্কৃতিক অনুষ্ঠান ইত্যাদির মাধ্যমে ভাষা আন্দোলনের স্মৃতি তর্পণ করা হয় এবং ভাষা আন্দোলনের শহীদদের আত্মার মাগফিরাত ও শান্তি কামনা করা হয়। ১৯৭১ সালে স্বাধীন বাংলাদেশ প্রতিষ্ঠার পর থেকে দিনটি কখনো জাতীয় শোক দিবস, কখনোবা জাতীয় শহীদ দিবস হিসাবে রাষ্ট্রীয়ভাবে উদযাপিত হয়ে আসছে।১৯৯৯ সালে ইউনেস্কো ২১ এ ফেব্রুয়ারিকে আন্তর্জাতিক ভাবে স্বীকৃতি দেয়।   এরপর, ২০০১ সাল থেকে দিবসটি উদযাপিত হচ্ছে আন্তর্জাতিক মাতৃভাষা দিবস হিসাবে। বাংলাদেশে এদিনে সরকারি ছুটি। বাংলাদেশ বেতার, বাংলাদেশ টেলিভিশনসহ বিভিন্ন গণমাধ্যমে দিবসের তাৎপর্য তুলে ধরা হয়। দৈনিক সংবাদপত্রসমূহে বিশেষ ক্রোড়পত্র প্রকাশ করা হয়। বাংলা একাডেমী প্রাঙ্গণে আয়োজিত অমর একুশে গ্রন্থমেলা অনুষ্ঠিত হয় পুরো ফেব্রুয়ারি মাস জুড়ে। বাংলাদেশ সরকার বাংলা ভাষা আন্দোলনকে ঘিরে বিশিষ্ট ব্যক্তিদের একুশে পদক প্রদান করে।"
        }
      ]
    },
    {
      "number": "8",
      "uddipok": "রতনপুর গ্রামের চেয়ারম্যান রফিক সাহেব একজন স্বৈরশাসক। তাঁর স্বৈরাচারী কার্যকলাপে অতিষ্ঠ গ্রামবাসী। ঐ গ্রামের প্রতিবাদী যুবক রায়হান , নানা আন্দোলন সংগ্রামে তার ভূমিকা অপরিসীম। চেয়ারম্যানের শাসন - শোষণের বিরুদ্ধে সাধারণ জনগণের পক্ষে রায়হান বেশ কয়েকটি দাবি সংবলিত একটি দাবিনামা পেশ করেন। এ দাবিনামা রতনপুরবাসীর মধ্যে অভূতপূর্ব জাগরণ সৃষ্টি করে। জনগণও দাবি আদায়ে সোচ্চার হয়।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "৩৫ জন।"
        },
        {
          "label": "খ",
          "question": "",
          "explanation": "১৯৭১ সালের 25 শে মার্চ পাকিস্তানী হানাদার বাহিনীরা বাঙালির ওপর নির্মম অত্যাচার সংগঠিত করে এবং সেই আন্দোলনে পাকিস্তানের স্বৈরাচারী শাসক বাঙ্গালীদের কে নির্মমভাবে হত্যা করে। আর এই আন্দোলন কারীদের বিরুদ্ধে বাঙালি আন্দোলনকারীরা মুক্তিকামী বাঙালির কঠোর হস্তে দমনের জন্য যে ব্যবস্থা গ্রহন করে তাকে অপারেশন সার্চলাইট হিসেবে বলা হয়।"
        },
        {
          "label": "গ",
          "question": "",
          "explanation": "উদ্দীপকের রায়হানের কার্যক্রম পাঠ্যপুস্তকের ছয় দফা দাবিকে ইঙ্গিত করে। নিচে ব্যাখ্যা করা হলোঃ   উদ্দীপকে রতনপুর গ্রামের চেয়ারম্যান রফিক সাহেব একজন স্বৈরশাসক। তাঁর স্বৈরাচারী কার্যকলাপে অতিষ্ঠ গ্রামবাসী। ঐ গ্রামের প্রতিবাদী যুবক রায়হান, নানা আন্দোলন সংগ্রামে তার ভূমিকা অপরিসীম। চেয়ারম্যানের শাসন- শোষণের বিরুদ্ধে সাধারণ জনগণের পক্ষে রায়হান বেশ কয়েকটি দাবি সংবলিত একটি দাবিনামা পেশ করেন। এ দাবিনামা রতনপুরবাসীর মধ্যে অভূতপূর্ব জাগরণ সৃষ্টি করে। জনগণও দাবি আদায়ে সোচ্চার হয়। উদ্দীপকের আনোয়ার, শেখ মুজিবুর রহমানের মতো বাংলাদেশের স্বাধীনতার পূর্বে ৬ দফা দাবি উপস্থাপন করেছিলো। এই ছয় দফা দাবিকে বাঙ্গালি মুক্তির সনদ বলা হয়। সুতরাং বলা যায় যে, উদ্দীপকের রায়হানের কার্যক্রম পাঠ্যপুস্তকের ছয় দফা দাবিকে ইঙ্গিত করে।"
        },
        {
          "label": "ঘ",
          "question": "",
          "explanation": "পাঠ্যপুস্তকের ছয় দফা দাবিনামা ছিল বাঙালির জাতীয়তাবাদী আন্দোলনের ম্যাগনাকার্টা। কথাটি নিচে বিশ্লেষণ করা হলোঃ ছয়দফা কর্মসূচি পাকিস্তানের দু অংশের মধ্যকার বৈষম্য এবং পূর্ব বাংলায় পশ্চিম পাকিস্তানের অভ্যন্তরীণ উপনিবেশিক শাসনের অবসানের লক্ষ্যে আওয়ামী লীগ ঘোষিত কর্মসূচি।১৯৬৬ সালের ২১ ফেব্রুয়ারি আওয়ামী লীগের ওয়ার্কিং কমিটির সভায় ছয়দফা প্রস্তাব এবং দাবি আদায়ের লক্ষ্যে আন্দোলনের কর্মসূচি গৃহীত হয়। বঙ্গবন্ধু শেখ মুজিবুর রহমান ও তাজউদ্দিন আহমদের ভূমিকা সম্বলিত ছয় দফা কর্মসূচির একটি পুস্তিকা প্রকাশ করা হয়। এরপর ১৮ মার্চ আওয়ামী লীগের কাউন্সিল অধিবেশনে শেখ মুজিবুর রহমানের নামে ‘আমাদের বাঁচার দাবি: ৬-দফা কর্মসূচি’ শীর্ষক একটি পুস্তিকা প্রচার করা হয়। পশ্চিম পাকিস্তানের বিরোধী দলীয় নেতারা মুজিবুর রহমানের ছয়দফা কর্মসূচিকে পাকিস্তানের অখন্ডতা বিনষ্ট করার পদক্ষেপ হিসেবে চিহ্নিত করে তাঁর প্রস্তাব প্রত্যাখ্যান করেন। আইয়ুব সরকার তাঁকে নিরাপত্তা আইনে গ্রেফতার করে এবং অবশেষে আগরতলা ষড়যন্ত্র মামলায় অভিযুক্ত করে বিশেষ ট্রাইব্যুনালে তাঁর বিচার শুরু করে। এ মামলার বিরুদ্ধে সারা পূর্ব পাকিস্তানে বিক্ষোভ শুরু হয় এবং ১৯৬৯ সালের প্রথমদিকে এ বিক্ষোভ গণঅভুত্থানের রূপ পরিগ্রহ করে। গণদাবির মুখে সরকার ১৯৬৯ সালের ২২ ফেব্রুয়ারি শেখ মুজিবুর রহমানকে নিঃশর্ত মুক্তিদানে বাধ্য হয়। আওয়ামী লীগ ১৯৭০ সালের সাধারণ নির্বাচনে ছয়দফা কর্মসূচির স্বপক্ষে গণরায়ের জন্য নির্বাচনী প্রচারণা চালায়। এ নির্বাচনে শেখ মুজিব ছয়দফার পক্ষে পূর্ব পাকিস্তানের জনগণের নিরঙ্কুশ সমর্থন লাভ করেন। কিন্তু জুলফিকার আলী ভুট্টো শেখ মুজিবুর রহমানের সঙ্গে রাজনৈতিক মীমাংসার পূর্বে ১৯৭১ সালের ৩ মার্চ অনুষ্ঠেয় জাতীয় পরিষদের অধিবেশনে যোগদানে অসম্মতি জানান। ১৯৭১ সালের ২৫ মার্চ পূর্ব পাকিস্তানে পাকবাহিনীর নির্বিচার হত্যাযজ্ঞের ফলে একদিকে ছয়দফা কর্মসূচির পরিসমাপ্তি ঘটে এবং নয় মাস মুক্তিযুদ্ধের পর অভ্যুদয় ঘটে স্বাধীন সার্বভৌম বাংলাদেশের।   পরিশেষে বলা যায় যে, পাঠ্যপুস্তকের ছয় দফা দাবিনামা ছিল বাঙালির জাতীয়তাবাদী আন্দোলনের ম্যাগনাকার্টা।"
        }
      ]
    },
    {
      "number": "9",
      "uddipok": "রহমত তার চাচার সাথে আম বাগানে আম খেতে খেতে চাচাকে জিজ্ঞেস এ আম বাগান কে বানিয়েছে। চাচা উত্তর দিলেন এ আম বাগান আমার দাদা বানিয়েছেন। চাচা রহমতকে আরও বলল - তুমি কি জান এদেশের একটি আম বাগানের সাথে বাঙালির গৌরবোজ্জ্বল ইতিহাস জড়িয়ে আছে ?",
      "tag": "SB, BB 21",
      "sub_questions": [
        {
          "label": "ক",
          "question": "লাহোর প্রস্তাব কে উত্থাপন করেন?",
          "explanation": "এ.কে ফজলুল হক লাহোর প্রস্তাব উত্থাপন করেন।"
        },
        {
          "label": "খ",
          "question": "প্রবাসী সরকার বলতে কী বোঝায়?",
          "explanation": "মুজিবনগর সরকার (যা বাংলাদেশ এর প্রবাসী বাংলাদেশ সরকার নামেও পরিচিত) মুক্তিযুদ্ধ চলাকালীন ১৯৭১ সালের ১০ এপ্রিল জনগনের রায়ে নির্বাচিত সদস্যদের নিয়ে গঠন করা হয়। ১৯৭১ সালের ১৭ই এপ্রিল এই সরকারের মন্ত্রিপরিষদের সদস্যরা বৈদ্যনাথতলায় (বর্তমান মুজিবনগর) শপথ গ্রহণ করেন। ১৯৭১ সালের ২৬শে মার্চ বাংলাদেশের স্বাধীনতা ঘোষণা এবং পাকিস্তানি হানাদার বাহিনীর বিরুদ্ধে দেশের জনগণের প্রতিরোধযুদ্ধ শুরু হলেও বাংলাদেশের মুক্তিযুদ্ধ পরিচালনার জন্য মুক্তিবাহিনী সংগঠন ও সমন্বয়, আন্তর্জাতিক সম্প্রদায়ের সমর্থন আদায় এবং এই যুদ্ধে প্রত্যক্ষ সহায়তাকারী রাষ্ট্র ভারতের সরকার ও সেনাবাহিনীর সঙ্গে সাংগঠনিক সম্পর্ক রক্ষায় এই সরকারের ভূমিকা ছিল অপরিসীম।"
        },
        {
          "label": "গ",
          "question": "",
          "explanation": "উদ্দীপকে পাঠ্যপুস্তকের বৈদ্যনাথতলার বিখ্যাত আম বাগানের কথা বলা হয়েছে। নিচে পাঠ্যবই অনুসারে ব্যাখ্যা করা হলোঃ   আম বাগান বা বৈদ্যনাথতলাতে ১৯৭১ সালের ১৭ এপ্রিল প্রথম অস্থায়ী বাংলাদেশ সরকার গঠিত হয়। শপথ গ্রহণ করেন বাংলাদেশের প্রথম অস্থায়ী সরকার, পাঠ করা হয় বাংলাদেশ স্বাধীনতার ঘোষণাপত্র। শপথগ্রহণ এবং ঘোষণাপত্র পাঠের পর প্রধানমন্ত্রী তাজউদ্দিন আহমেদ একটি বিবৃতি পাঠ করেন এবং বৈদ্যনাথতলার নাম রাখেন মুজিবনগর। সেই থেকে মেহেরপুরের বৈদ্যনাথতলার নাম হয় মুজিবনগর। সেদিন মুজিবনগরকে অস্থায়ীভাবে বাংলাদেশের রাজধানী ঘোষণা করা হয়। দেশ স্বাধীন হলে বঙ্গবন্ধু জায়গাটি সঠিকভাবে সংরক্ষণের নির্দেশ দেন। তার নির্দেশনার পর মুজিবনগর সরকারকে স্মরণীয় করে রাখার জন্য ১৯৭৪ সালের ১৭ এপ্রিল মুজিবনগর দিবসের দিন মুজিবনগর স্মৃতি জাদুঘর নির্মাণের ভিত্তিপ্রস্তর স্থাপন করা হয়। সুতরাং বলা যায় যে, এই আম বাগানের গুরুত্ব বাংলাদেশের ইতিহাসে অনেক গুরুত্বপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বাঙালির মুক্তিযুদ্ধের গৌরবোজ্জ্বল ইতিহাসের কথা বলা হয়েছে। নিচে পাঠ্যপুস্তকের আলোকে তার কার্যক্রম বিশ্লেষণ করা হলোঃ মুক্তিযুদ্ধ  ১৯৭১ সালের ২৬ মার্চ মুক্তিযুদ্ধ শুরু হয় এবং ঐ বছর ১৬ ডিসেম্বর বাংলাদেশের স্বাধীনতা লাভের মধ্য দিয়ে এর পরিসমাপ্তি ঘটে। এই সশস্ত্র মুক্তিসংগ্রাম ছিল বহুবিধ ঘটনা, বিরূপ পরিস্থিতি, অসম আর্থিক বণ্টন ব্যবস্থা ও প্রশাসনিক কর্তৃত্বের বঞ্চনাসহ গুরুতর বিষয়ে পূর্ব ও পশ্চিম পাকিস্তানের মধ্যে সম্পর্কের ক্রমাবনতির চূড়ান্ত বহিঃপ্রকাশ। ১৯৪৭ সালে ব্রিটিশ শাসনের অবসানের পর থেকেই পাকিস্তানের দুই অংশের মধ্যে যেসব ইস্যুতে সম্পর্কের অবনতি ঘটে, তার মধ্যে ছিল ভূমি সংস্কার, রাষ্ট্রভাষা, অর্থনীতি ও প্রশাসনের ক্ষেত্রে দুই প্রদেশের মধ্যে বৈষম্য, প্রাদেশিক স্বায়ত্তশাসন, পূর্ব পাকিস্তানের প্রতিরক্ষা ব্যবস্থা এবং এতদ্সংশ্লিষ্ট অন্যান্য বিষয়। ১৯৭০-এর সাধারণ নির্বাচনে জাতীয় পরিষদে পূর্ব পাকিস্তানের ১৬৯টি আসনের ১৬৭টিতেই আওয়ামী লীগ জয়লাভ করে এবং আওয়ামী লীগ নেতা  বঙ্গবন্ধু শেখ মুজিবুর রহমান পূর্ব পাকিস্তানের জনগণের একক প্রতিনিধি হিসেবে আবির্ভূত হন। তিনিই হন পাকিস্তানের জাতীয় পরিষদের সংখাগরিষ্ঠ দলের নেতা। কিন্তু পাকিস্তানের সামরিক ও বেসামরিক নেতৃত্ব সংখাগরিষ্ঠ আওয়ামী লীগ ও তার নেতা শেখ মুজিবের হাতে ক্ষমতা হস্তান্তরের বিরুদ্ধে ষড়যন্ত্রে লিপ্ত হয়।   ১৯৭১-এর ৭ মার্চ শেখ মুজিব যে ঐতিহাসিক ভাষণ দেন, তাতেই পাকিস্তানী সামরিক জান্তার নিকট তাঁর মনোভাব স্পষ্ট হয়ে ওঠে। এরপর শুরু হয় অসহযোগ আন্দোলন। ইতোমধ্যে সমস্যা নিরসনের জন্য শেখ মুজিব ও ইয়াহিয়া খানের মধ্যে আলোচনা শুরু হয়। আলোচনা ব্যর্থ হয় এবং ১৯৭১ সালের ২৫ মার্চ মধ্যরাতে পাকিস্তানি সৈন্যরা বাঙালি হত্যাযজ্ঞ শুরু করে। পাকিস্তান সেনাবাহিনীর বাঙালি সৈন্য এবং আধা সামরিক বাহিনীর বাঙালি সদস্যরা তাৎক্ষণিকভাবে জনগণের মুক্তি আন্দোলনের সঙ্গে সংহতি প্রকাশ করে।পরে দীর্ঘ নয় মাস যুদ্ধের পর ১৯৭১ সালের ১৬ই ডিসেম্বর বাংলাদেশ বিজয় অর্জন করে। এই দিনটি বিজয় দিবস হিসেবে পালিত হয়।   পরিশেষে বলা যায় যে, মুক্তিযুদ্ধের ইতিহাস বাংলাদেশের গৌরবউজ্জল ইতিহাস।"
        }
      ]
    },
    {
      "number": "10",
      "uddipok": "দক্ষিণ-পূর্ব এশিয়ার দেশ মায়ানমার ছিল একটি সামরিক শাসিত দেশ। দীর্ঘদিন সেখানে অংসান সূচির নেতৃত্বে সামরিক শাসনবিরোধী আন্দোলন গড়ে ওঠে। সামরিক সরকার আন্দোলন দমনের জন্য নির্যাতন যত বাড়িয়েছে আন্দোলন ততই জোরদার হয়েছে। এক সময় সামরিক শাসক দেশটিতে নির্বাচন দিতে বাধ্য হয় এবং এতে সূচি'র দল বিপুলভাবে জয়লাভ করে।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "রাষ্ট্রভাষা সংগ্রাম পরিষদ ১৯৪৭ সালে গঠিত হয়"
        },
        {
          "label": "খ",
          "question": "",
          "explanation": "ছয় দফা দাবিতে বাঙালির সামাজিক,অর্থনৈতিক ও রাজনৈতিক মুক্তির কথা ছিলে বলে একে বাঙালির মুক্তির সনদ বলা হয়। ১৯৬৬ সালের ৫-৬ ফেব্রুয়ারি লাহোরে অনুষ্ঠিত বিরোধী দলসমূহের এক সম্মেলনে আওয়ামী লীগ সভাপতি বঙ্গবন্ধু শেখ মুজিবুর রহমান ৬ দফা দাবি তুলে ধরেন।পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ছয় দফা কর্মসূচি ছিল প্রথম বলিষ্ঠ প্রতিবাদ।এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়।এতে প্রত্যক্ষভাবে স্বাধীনতার কথা বলা না হলেও এ কর্মসূচি বাঙালিকে স্বাধীনতার মন্ত্রে উজ্জীবিত করে।এ কারণেই ছয় দফাকে বাঙালি জাতির মুক্তির সনদ বলা হয়।"
        },
        {
          "label": "গ",
          "question": "",
          "explanation": "উদ্দীপকের নির্বাচন পাঠ্যপুস্তকের সত্তরের নির্বাচনের সাথে বিভিন্নভাবে সাদৃশ্যপূর্ণ। নিচে পাঠ্য বই এর অনুসারে ব্যাখ্যা করা হলোঃ উদ্দীপকে দক্ষিণ-পূর্ব এশিয়ার দেশ মায়ানমার ছিল একটি সামরিক শাসিত দেশ। দীর্ঘদিন সেখানে অংসান সূচির নেতৃত্বে সামরিক শাসনবিরোধী আন্দোলন গড়ে ওঠে। সামরিক সরকার আন্দোলন দমনের জন্য নির্যাতন যত বাড়িয়েছে আন্দোলন ততই জোরদার হয়েছে। এক সময় সামরিক শাসক দেশটিতে নির্বাচন দিতে বাধ্য হয় এবং এতে সূচি'র দল বিপুলভাবে জয়লাভ করে। উদ্দীপকের মত পাকিস্তান ছিলো একটি সামরিক শাসনের অধীনে থাকা দেশ। দীর্ঘদিন সামরিক বাহিনীর নেতৃত্ব চলে। একটা সময় এই সামরিক নেতৃত্বের বিরুদ্ধে আন্দোলন গড়ে উঠে। আন্দোলনের মুখে সামরিক সরকার নির্বাচন দিতে বাধ্য হয়। এবং নির্বাচনে আওয়ামী লীগ বিপুল ভোটে জয়লাভ করে।   সুতরাং বলা যায় যে, উদ্দীপকের নির্বাচন পাঠ্যপুস্তকের সত্তরের নির্বাচনের সাথে বিভিন্নভাবে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "সত্তরের নির্বাচন বাংলাদেশের স্বাধীনতা লাভে কি গুরুত্বপূর্ণ ভূমিকা রেখেছিল। কথাটি যথার্থ। নিচে যুক্তিসহকারে বিশ্লেষণ করা হলোঃ সত্তরের নির্বাচন ও একাত্তরের অসহযোগ আন্দোলন বাঙালির জাতিসত্তার প্রেক্ষাপটে জাগরণের শক্তি হিসেবে উদ্ভাসিত হয়ে আছে। বঙ্গবন্ধু শেখ মুজিবুর রহমান এই দুই আন্দোলনে মানবিক চেতনায় উদ্বুদ্ধ হয়ে বাঙালির আত্মজাগরণের জায়গা নির্ধারণ করেছিলেন। এই দুটো জায়গায় নিজের ভূমিকাকে আত্মপ্রত্যয়ী চেতনায় উদ্বুদ্ধ করে বাঙালির মানসপটে বিপুলভাবে আত্মজাগরণের দরজা খুলে দেন। বাঙালি ঐক্যবদ্ধ হয়ে দৃঢ়তার সঙ্গে নিজেদের অবস্থান নির্ধারণ করে। শুরু হয় স্বাধীনতার স্বপ্নে নিরন্তর যাত্রার দুঃসাহসী ভূমিকা। সত্তরের নির্বাচন ও অসহযোগ আন্দোলনে শেখ মুজিবুর রহমান বিপুল সাহসী চৈতন্যে ঐক্যবদ্ধ বাঙালির তোরণ উন্মোচন করেন। বিশ্বজুড়ে বাঙালির জাগরণ এবং স্বাধীন রাষ্ট্র প্রতিষ্ঠার প্রতিজ্ঞা বিপুল সাহসী প্রত্যয় বিশ্বের মানচিত্রে প্রলয় ঘটায়। বঙ্গবন্ধু শেখ মুজিবুর রহমানকে জাতির পিতার আসনে আসীন করে বাঙালি নিজের জাতিসত্তার বিকাশ ঘটায়। পৃথিবীর মানচিত্রে প্রতিষ্ঠিত হয় স্বাধীন সার্বভৌম বাংলাদেশ। পরিশেষে বলা যায় যে, সত্তরের নির্বাচন বাংলাদেশিদের ৭১ এর জন্য উজ্জীবিত করে।"
        }
      ]
    },
    {
      "number": "11",
      "uddipok": "বর্ণবাদী আন্দোলনের অন্যতম পথিকৃৎ মার্টিন লুথার কিং। ১৯৬৩ সালে ওয়াশিংটনে প্রায় আড়াই লক্ষ নিগ্রোদের উপস্থিতে তার বিখ্যাত বক্তৃতা ' I have a dream' তুলে ধরেন। তার সতোর মিনিটের বক্তৃতা নিগ্রোদের অধিকার আদায়ে উদ্বুদ্ধ করেছিল। শুধু তাই নয় আমেরিকার ইতিহাসে এটি ছিল শ্রেষ্ঠ বক্তৃতা।",
      "tag": "SB, BB 21",
      "sub_questions": [
        {
          "label": "ক",
          "question": "",
          "explanation": "১৯৬৬ সালের ৭ জুন ৬ দফা উত্থাপন করা হয়।"
        },
        {
          "label": "খ",
          "question": "",
          "explanation": "মৌলিক গণতন্ত্র ১৯৬০- এর দশকে জেনারেল আইয়ুব খানের শাসনামলে প্রবর্তিত একটি স্থানীয় সরকার পদ্ধতি। পাকিস্তানের প্রেসিডেন্ট জেনারেল আইয়ুব খান একটি নতুন পদ্ধতির মাধ্যমে গণতন্ত্রকে তৃণমূল পর্যায়ে ছড়িয়ে দেওয়ার লক্ষ্যে মৌলিক গণতন্ত্র আদেশ ১৯৫৯ জারি করেন। অবশ্য পূর্ব পাকিস্তানের রাজনৈতিক দলগুলোর অধিকাংশ এ সম্পর্কে ভিন্ন ধারণা পোষণ করত এবং তারা একে জেনারেল আইয়ুব খান এবং তাঁর সহযোগী কায়েমী স্বার্থবাদী গোষ্ঠীর ক্ষমতা কুক্ষিগত করার একটি সুনিপূণ কৌশল হিসেবেই গণ্য করত। প্রারম্ভিক পর্যায়ে মৌলিক গণতন্ত্র ছিল একটি পাঁচ স্তরবিশিষ্ট ব্যবস্থা। নিম্ন থেকে শুরু করে এ স্তরগুলো ছিল (১) ইউনিয়ন পরিষদ (পল্লী এলাকায়) এবং শহর ও ইউনিয়ন কমিটি (পৌর এলাকায়), (২) থানা পরিষদ (পূর্ব পাকিস্তানে), তহশিল পরিষদ (পশ্চিম পাকিস্তানে), (৩) জেলা পরিষদ, (৪) বিভাগীয় পরিষদ এবং (৫) প্রাদেশিক উন্নয়ন উপদেষ্টা পরিষদ।"
        },
        {
          "label": "গ",
          "question": "",
          "explanation": "উদ্দীপকের বক্তৃতা তোমার পাঠ্যপুস্তকের ৭ই মার্চ এর শেখ মুজিবের বক্তৃতার সাথে সাদৃশ্যপূর্ণ। নিচে বর্ণ্না করা হলোঃ   উদ্দীপকে বর্ণবাদী আন্দোলনের অন্যতম পথিকৃৎ মার্টিন লুথার কিং। ১৯৬৩ সালে ওয়াশিংটনে প্রায় আড়াই লক্ষ নিগ্রোদের উপস্থিতে তার বিখ্যাত বক্তৃতা ' I have a dream' তুলে ধরেন। তার সতোর মিনিটের বক্তৃতা নিগ্রোদের অধিকার আদায়ে উদ্বুদ্ধ করেছিল। শুধু তাই নয় আমেরিকার ইতিহাসে এটি ছিল শ্রেষ্ঠ বক্তৃতা। উদ্দীপকের মতো এই ভাষণে তিনি তৎকালীন পূর্ব পাকিস্তানের (বর্তমানে বাংলাদেশ) বাঙালিদেরকে স্বাধীনতা সংগ্রামের জন্য প্রস্তুত হওয়ার আহ্বান জানান। এই ভাষণের একটি লিখিত ভাষ্য অচিরেই বিতরণ করা হয়েছিল। এটি তাজউদ্দীন আহমদ কর্তৃক কিছু পরিমার্জিত হয়েছিল। পরিমার্জনার মূল উদ্দেশ্য ছিল সামরিক আইন প্রত্যাহার এবং নির্বাচিত জনপ্রতিনিধিদের কাছে ক্ষমতা হস্তান্তরের দাবীটির ওপর গুরুত্ব আরোপ করা। ১৩টি ভাষায় ভাষণটি অনুবাদ করা হয়। ১৩ তম হিসাবে মাহাতো নৃতাত্ত্বিক জাতিগোষ্ঠীর কুড়মালি ভাষায় ভাষণটি অনুবাদ করা হয়, যা নৃ তাত্ত্বিক জনগোষ্ঠীর ভাষায় ১ম অনুবাদ।  নিউজউইক ম্যাগাজিন শেখ মুজিবুর রহমানকে রাজনীতির কবি হিসেবে উল্লেখ করে। ২০১৭ সালের ৩০ শে অক্টোবর ইউনেস্কো এই ভাষণকে ঐতিহাসিক দলিল হিসেবে স্বীকৃতি দেয়।"
        },
        {
          "label": "ঘ",
          "question": "",
          "explanation": "৭ই মার্চের ভাষণের ফলাফলঃ ৭ মার্চের ভাষণকে বলা যেতে পারে মুক্তিযুদ্ধের প্রারম্ভিক দিকনির্দেশনা। পাকিস্তানিদের ক্ষমতা হস্তান্তরের টালবাহানা দেখেই আওয়ামী লীগের নেতৃবর্গ বুঝতে পেরেছিলেন যে কোনোভাবেই আওয়ামী লীগকে জাতীয় পরিষদে সরকার গঠন করতে দেবে না পশ্চিমারা। দেশের সাধারণ জনগোষ্ঠী দিশেহারা হওয়া শুরু করে। নির্বাচনে বিজয়ী দল হিসেবে আওয়ামী লীগ সরাসরি স্বাধীনতার ডাকও দিতে পারছিল না আবার পাকিস্তানিদের ষড়যন্ত্র মুখে বুজে সহ্য করাও ছিল কঠিন। সেজন্যই বঙ্গবন্ধু ৭ মার্চে একটি নির্দেশনামূলক ভাষণ দেওয়ার সিদ্ধান্ত নিলেন। ভাষণের শেষের দিকে ছিল তার নির্দেশমালা। তিনি অসহযোগিতার ডাক দিলেন। কোর্ট-কাছারি, স্কুল-কলেজ, অফিস-আদালত অনির্দিষ্টকালের জন্য বন্ধ ঘোষণা করলেও নিম্নবর্গীয় খেটে খাওয়া মানুষের যাতে কোনোপ্রকার অসুবিধা না হয় সেকারণে রিক্সা-ভ্যান, গরুর গাড়ি, রেল, লঞ্চ চলাচলের অনুমতি দিলেন। ২৮ মার্চ সব সরকারি চাকুরেদের বেতন নিয়ে আসতে বললেন।   গণযোগাযোগ প্রতিষ্ঠানগুলোতে যদি পাকিস্তানিরা আধিপত্য বিস্তার করে তাহলে সেখানে চাকুরিরত বাঙালিদের অফিস বয়কটের নির্দেশ দিলেন। সাথে সাথে বিদেশি মিডিয়াগুলো যাতে বাংলার সঠিক অবস্থা বুঝতে পারে সেজন্য তাদের সাথে লিঁয়াজো রাখারও হুকুম দিলেন। এভাবে, সবক্ষেত্রে কর্মরত বাঙালিদের সময়োপযোগী দিকনির্দেশনা প্রদানের মাধ্যমে তিনি সামরিক সরকারের ওপর চাপ সৃষ্টি করলেন। আওয়ামী লীগের নেতাদের রিলিফ কমিটি ও সংগ্রাম পরিষদ গড়ে তোলার নির্দেশ প্রদান করলেন। ভাষণের শেষের দিকে বঙ্গবন্ধুর অসাম্প্রদায়িক চেতনার দিকটি খুব স্পষ্টভাবে ফুটে উঠেছে এই উক্তিতে– ‘এই বাংলায় হিন্দু মুসলমান, বাঙালি অবাঙালি যারা আছে তারা আমাদের ভাই। তাদের রক্ষার দ্বায়িত্ব আপনাদের ওপর।   পরিশেষে বলা যায় যে, সাতই মার্চের ভাষণের গুরুত্ব অনেক।"
        }
      ]
    }
  ]
}