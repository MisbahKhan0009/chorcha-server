{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "ইতিহাস (11)",
  "questions": [
    {
      "number": "1",
      "uddipok": "",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "কে লাহোর প্রস্তাব উত্থাপন করেন?",
          "explanation": "শেরে বাংলা এ. কে. ফজলুল হক লাহোর প্রস্তাব উত্থাপন করেন।"
        },
        {
          "label": "খ",
          "question": "মুসলিম লীগ গঠনের উদ্দেশ্য ব্যাখ্যা করো।",
          "explanation": "মুসলমানদের দাবি-দাওয়া আদায়ের জন্য ১৯০৬ সালে মুসলিম লীগ গঠন করা হয় । প্রাথমিকভাবে মুসলিম লীগ গঠনের কিছু উদ্দেশ্য ছিল। যেমন- ভারতের মুসলমানদের মধ্যে ব্রিটিশ সরকারের প্রতি সহযোগিতা ও আনুগত্যের মনোভাব বজায় রাখা, মুসলমানদের রাজনৈতিক অধিকার ও' স্বার্থ সংরক্ষণ করা এবং তাদের আশা-আকাঙ্ক্ষা সরকারের কাছে তুলে ধরা, ভারতের অন্যান্য সম্প্রদায়ের সাথে সম্ভাব গড়ে তোলা।"
        },
        {
          "label": "গ",
          "question": "উদ্দীপকের ছকের 'ক' চিহ্নিত স্থানে কোন আন্দোলনের প্রতিফলন ঘটেছে? ব্যাখ্যা করো।",
          "explanation": "উদ্দীপকের ছকের 'ক' চিহ্নিত স্থানে স্বদেশী ও বয়কট আন্দোলনের প্রতিফলন ঘটেছে। ব্রিটিশ সরকারের বঙ্গভঙ্গের বিরুদ্ধে নিয়মতান্ত্রিক আন্দোলন ব্যর্থ হলে কংগ্রেসের উগ্রপন্থি অংশের নেতৃত্বে যে আন্দোলন গড়ে ওঠে সেটিই ইতিহাসে স্বদেশী আন্দোলন নামে পরিচিত। এ আন্দোলনের মূল কর্মসূচি ছিল দুটি বয়কট ও স্বদেশী। উদ্দীপকের ছকে অনুরূপ বিষয় লক্ষণীয়। উদ্দীপকের ছকে উল্লিখিত বিলেতি পণ্য বর্জন, দেশীয় পণ্য ব্যবহার, জাতীয় বিদ্যালয় স্থাপন ও কারিগরি শিক্ষাকেন্দ্র স্থাপন প্রভৃতি ছিল স্বদেশী আন্দোলনের প্রধান কর্মসূচি। এ আন্দোলনের প্রধান উদ্দেশ্য ছিল বয়কট তথা বিলেতি পণ্য বর্জন। ক্রমেই বয়কট শুধু বিলেতি পণ্যের মধ্যে সীমাবদ্ধ থাকে না, বিলেতি শিক্ষা বর্জনও কর্মসূচিতে যুক্ত হয়। ফলে স্বদেশী আন্দোলন শিক্ষাক্ষেত্রে জাতীয় শিক্ষা আন্দোলনে রূপ নেয়। বঙ্গভঙ্গ বিরোধী আন্দোলন করার অপরাধে সরকারী স্কুল কলেজ থেকে বহু শিক্ষার্থীকে বের করে দেওয়া হয় যে কারণে জাতীয় শিক্ষা প্রতিষ্ঠান গড়ে তোলার প্রয়োজনীয়তা দেখা দেয়। জাতীয় শিক্ষা আন্দোলনের ফলে বাংলার বিভিন্ন অঞ্চলে বেশ কিছু জাতীয় মহা-বিদ্যালয় স্থাপিত হয় এবং কয়েকটি কারিগরি শিক্ষাকেন্দ্রও গড়ে উঠে। স্বদেশী আন্দোলন ক্রমশ বাংলার বিভিন্ন অঞ্চলে ছড়িয়ে পড়ে। স্থানে স্থানে সমিতির মাধ্যমে বিলেতি পণ্য বর্জন এবং দেশীয় পণ্য ব্যবহারের শপথ নেওয়া হয়। ফলে বিলেতি পণ্যের চাহিদা কমে যেতে থাকে। একই সঙ্গে বাংলার বিভিন্ন অঞ্চলে এ সময় দেশি তাঁতবস্ত্র, সাবান, লবণ, চিনি ও চামড়ার দ্রব্য তৈরির কারখানা গড়ে ওঠে। সুতরাং বলা যায়, উদ্দীপকের ছকের 'ক' চিহ্নিত স্থানটিতে স্বদেশী আন্দোলনের প্রতিচ্ছবি দেখা যায়।"
        },
        {
          "label": "ঘ",
          "question": "\"উত্ত আন্দোলন রাজনৈতিকভাবে পুরোপুরি সফল হয়নি\"- মতামত দাও।",
          "explanation": "উক্ত আন্দোলন অর্থাৎ স্বদেশী আন্দোলন রাজনৈতিকভাবে পুরোপুরি সফল হয়নি- উক্তিটি যথার্থ বলে আমি মনে করি। উদ্দীপকের ইঙ্গিতকৃত স্বদেশী আন্দোলন পুরোপুরি সফল না হলেও এর ফলাফল ছিল সুদূরপ্রসারী। এ আন্দোলনের মধ্য দিয়ে গণসচেতনতার জন্ম হয়। এ আন্দোলনই উপমহাদেশে ব্রিটিশবিরোধী স্বাধীনতা আন্দোলনের সূচনা করে। তবে এ আন্দোলন সফলতার দ্বারপ্রান্তে পৌছতে ব্যর্থ হয়। স্বদেশী আন্দোলন তাৎক্ষণিক সফলতা লাভ করলেও পরবর্তীতে তা রাজনৈতিকভাবে সফলতা অর্জনে সক্ষম হয় নি। রাজনৈতিকভাবে সফল না হওয়ার অন্যতম কারণ ছিল হিন্দু মুসলিম সাম্প্রদায়িকতা। এ আন্দোলন থেকে মুসলমান সমাজ দূরে থাকার কারণে তা জাতীয় রূপলাভে ব্যর্থ হয়। এ আন্দোলনের মাধ্যমে বিলেতি দ্রব্য বর্জন আন্দোলনও সফল হয় নি। কেননা কলকাতার মাড়ওয়ারী অবাঙালি ব্যবসায়ী এবং বাংলার গ্রাম-গঞ্জের ব্যবসায়ীরা এই আন্দোলনের সঙ্গে যুক্ত হয় নি। সাধারণ মানুষ এমনকি নিম্ন বর্ণের হিন্দু সম্প্রদায়, দরিদ্র সমাজও এই আন্দোলনের সঙ্গে যুক্ত হয়নি। সর্বোপরি এই আন্দোলন গোপন সশস্ত্র সংগ্রামের পথে অগ্রসর হলে এ আন্দোলন থেকে জনগণ দূরে সরে যায়। বঙ্গভঙ্গ আন্দোলনের সূত্র ধরে বয়কট ও স্বদেশী আন্দোলন চলাকালীন ভারতীয় জাতীয় কংগ্রেসে চরমপন্থি দলের আবির্ভাব ঘটে। আন্দোলনকারীরা চরমপন্থি নেতাদের প্ররোচনায় ভিন্ন ভিন্ন কর্মপন্থা গ্রহণ করায় স্বদেশী আন্দোলনের রাজনৈতিক উদ্দেশ্য সফল হয়নি। উপরের এ আলোচনায় প্রতীয়মান হয়, গণবিচ্ছিন্নতা এবং হিন্দু মুসলিম সাম্প্রদায়িকতার জন্য স্বদেশি আন্দোলন রাজনৈতিকভাবে পুরোপুরি সফল হয়নি।"
        }
      ]
    },
    {
      "number": "2",
      "uddipok": "\"রক্ত যখন দিয়েছি, রক্ত আরো দেব, এদেশের মানুষকে মুক্ত করে ছাড়ব ইনশাল্লাহ। এবারের সংগ্রাম আমাদের মুক্তির সংগ্রাম এবারের সংগ্রাম স্বাধীনতার সংগ্রাম\"।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "ছয় দফা কর্মসূচিকে বাঙালির ম্যাগনাকার্টা বলা হয়।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ গভীর রাতে জেনারেল ইয়াহিয়া খানের নির্দেশে। পাক হানাদার বাহিনী নিরীহ নিরস্ত্র বাঙালির ওপর এক ঘৃণ্য নিধনযজ্ঞ চালায়। এ নৃশংস হত্যাকাণ্ডই অপারেশন সার্চলাইট নামে পরিচিত। একযোগে রাজারবাগ পুলিশ লাইনস, ইপিআর হেডকোয়ার্টার, ঢাকা বিশ্ববিদ্যালয়ের হলগুলোতে ব্যাপক হত্যাযজ্ঞ চালানো হয়। একইভাবে গণহত্যা চলেছিল পুরান ঢাকা, কচুক্ষেত, তেজগাঁও, ইন্দিরা রোড, মিরপুর, মোহম্মদপুরসহ ঢাকার বিভিন্ন স্থানে। দেশের অন্যান্য স্থানেও এ নিধনযজ্ঞ চালানো হয়। এভাবে সারা দেশকে পাক হানাদার বাহিনী সমাধিক্ষেত্রে পরিণত করে।"
        },
        {
          "label": "গ",
          "question": "",
          "explanation": "উদ্ধৃতাংশটি জাতির পিতা বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণের ঘটনাকে স্মরণ করিয়ে দেয়। ১৯৭১ সালের ৭ মার্চ বাংলাদেশের ইতিহাসে একটি স্মরণীয় দিন। এদিন বঙ্গবন্ধু শেখ মুজিবুর রহমান বাঙালি জাতিকে দিকনির্দেশনামূলক তাৎপর্যপূর্ণ ভাষণ দেন, যেটি ইতিহাসে ৭ মার্চের ভাষণ নামে খ্যাত। উদ্দীপকে এ ভাষণের উদ্ধৃতাংশের প্রতিফলন লক্ষণীয়। উদ্দীপকে উল্লেখিত উদ্ধৃতাংশটি হলো, “রক্ত যখন দিয়েছি রক্ত আরো দেব, এদেশের মানুষকে মুক্ত করে ছাড়ব ইনশাল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" এ উদ্ধৃতাংশটি বক্তাবন্ধু তার ৭ মার্চের ভাষণে উল্লেখ করেন। ঐতিহাসিক এ ভাষণটির সুদীর্ঘ পটভূমি রয়েছে। ১৯৪৭ থেকে ১৯৭১ সাল পর্যন্ত পশ্চিম পাকিস্তানিদের শোষণ, নির্যাতন ও বৈষম্যমূলক আচরণের শিকার হয়েছে পূর্ব বাংলার জনগণ। এ বৈষম্যের হাত থেকে মুক্তির জন্য বাঙালিরা দৃঢ় ও প্রত্যয়ী হয়ে ওঠে, যা ১৯৭০ সালের নির্বাচনের মাধ্যমে প্রকাশ পায়। এ নির্বাচনে আওয়ামী লীগ নিরঙ্কুশভাবে বিজয়ী হয়। কিন্তু পশ্চিমা শাসকগোষ্ঠী বঙ্গবন্ধুর হাতে ক্ষমতা হস্তান্তরে গড়িমসি করে। যার ফলে বঙ্গবন্ধু অসহযোগ আন্দোলনের ডাক দেন। এ আন্দোলনের এক পর্যায়ে ১৯৭১ সালের ৭ মার্চ রেসকোর্স ময়দানে (বর্তমান সোহরাওয়াদী উদ্যান) তিনি ঐতিহাসিক ভাষণ প্রদান করেন। এ ভাষণে তিনি চলমান সামরিক আইন প্রত্যাহার ও সৈন্যদের ব্যারাকে ফিরিয়ে নেয়ার কথা বলেন। এছাড়াও এ ভাষণে তিনি গণহত্যার তদন্ত এবং নির্বাচিত প্রতিনিধিদের হাতে ক্ষমতা হস্তান্তরের কথা বলেন। উদ্দীপকের উদ্ধৃতাংশটি বঙ্গবন্ধুর ৭ মার্চের ঐতিহাসিক ভাষণকে ইঙ্গিত করেছে।"
        },
        {
          "label": "ঘ",
          "question": "",
          "explanation": "স্বাধীন বাংলাদেশের অভ্যুদয়ে উক্ত ঘটনা অর্থাৎ ৭ মার্চের ঐতিহাসিক ভাষণের প্রভাব ছিল খুবই তাৎপর্যপূর্ণ- উক্তিটি যথার্থ। বঙ্গবন্ধুর ঐতিহাসিক ৭ মার্চের ভাষণ ছিল বাংলাদেশের স্বাধীনতা সংগ্রামের ইতিহাসে এক গুরুত্বপূর্ণ মাইলফলক। একটি ভাষণ জাতিকে কতটা উদ্দীপ্ত করতে পারে তার এক উজ্জ্বল দৃষ্টান্ত বঙ্গবন্ধুর ৭ মার্চের ভাষণ। বলতে গেলে এ ভাষণের ফলে পূর্ব পাকিস্তানে যে অসহযোগ আন্দোলনের বিস্তার ঘটেছিল, তা থেকেই আমাদের মুক্তি সংগ্রামের সূচনা। বঙ্গবন্ধু শেখ মুজিবুর রহমানের ৭ মার্চের ভাষণের পরদিন থেকে সারা দেশে ব্যাপক আন্দোলনের সূচনা হয়। কলকারখানা, ব্যাংক, স্কুল-কলেজ বন্ধ হয়ে যায়। বাঙালি জাতি সশস্ত্র যুদ্ধের প্রস্তুতি গ্রহণ করে পাকিস্তানিদের বিরুদ্ধে প্রতিরোধ দুর্গ গড়ে তুলেছিল। মুক্তিকামী জনতা পাকিস্তানি বাহিনীকে বিভিন্ন স্থানে প্রতিরোধ করতে থাকে। পূর্ব পাকিস্তানে অসহযোগ আন্দোলন চলতে থাকলে ১৩ মার্চ সামরিক শাসন জারি করা হয়। ১৪ মার্চ পাকিস্তানের নেতা জুলফিকার আলী ভুট্টো একটি অবাস্তব প্রস্তাবে সংখ্যাগরিষ্ঠ দলের যাতে ক্ষমতা ছেড়ে দেওয়ার ফর্মুলা দেন। বঙ্গবন্ধু জনগণকে আন্দোলন চলিয়ে যাওয়ার নির্দেশ দেন। আর ১৫ মার্চ থেকে মুজিব-ইয়াহিয়া বৈঠক হয়। অবশেষে গণহত্যার নির্দেশ দিয়ে ইয়াহিয়া খান ঢাকা ত্যাগ করেন। আর সেদিন রাতে পাকিস্তানি বাহিনী নিরীহ বাঙালিকে নির্বিচারে হত্যা শুরু করে। বাঙালি জাতি এ হত্যাকাণ্ডের প্রতিশোধ গ্রহণে দৃঢ় প্রতিজ্ঞাবদ্ধ হয়। অবশেষে সূচনা হয় রক্তক্ষয়ী মুক্তিযুদ্ধের। এভাবে দীর্ঘ ৯ মাস সংগ্রামের মধ্য দিয়ে আমাদেও চূড়ান্ত বিজয় অর্জিত হয়। পরিশেষে বলা যায়, বাংলাদেশের স্বাধীনতা সংগ্রামে ৭ মার্চের ভাষণের তাৎপর্য অপরিসীম।"
        }
      ]
    },
    {
      "number": "3",
      "uddipok": "ফাল্গুন মাসের ভোরবেলা পাজামা-পাঞ্জাবি পরে খালি পায়ে বেরিয়ে গেল রাশেদ। সতীর্থদের সাথে এক হয়ে সে ধীরে ধীরে চলছে এক বেদীর দিকে। তাদের হাতে ফুল। মুখে গান- \"আমার ভাইয়ের রক্তে রাঙানো ....\"।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "কত সালে আওয়ামী মুসলিম লীগ প্রতিষ্ঠিত হয়?",
          "explanation": "১৯৪৯ সালের ২৩ জুন আওয়ামী লীগ প্রতিষ্ঠিত হয়।"
        },
        {
          "label": "খ",
          "question": "যুক্তফ্রন্টের ব্যাখ্যা দাও।",
          "explanation": "১৯৫৪ সালের নির্বাচনে মুসলিম লীগকে পরাজিত করতে পূর্ব বাংলার পাঁচটি দল এক হয়ে একটি জোট গঠন করে যা 'যুক্তফ্রন্ট' নামে পরিচিত। যুক্তফ্রন্ট মূলত পাঁচটি বিরোধী রাজনৈতিক দলের সমন্বয়ে গঠিত হয়। যথা- ১. মওলানা ভাসানীর নেতৃত্বাধীন আওয়ামী মুসলিম লীগ, ২. শেরে বাংলা এ.কে. ফজলুল হকের কৃষক-শ্রমিক পার্টি, ৩. মাওলানা আতাহার আলীর নেজামে ইসলাম পার্টি, ৪. হাজী দানেশের বামপন্থী গণতন্ত্রী দল এবং ৫. আবুল হাশিমের আবুল হাশিমের খিলাফত-ই-রাব্বানি। নির্বাচনে যুক্তফ্রন্টের নির্বাচনি প্রতীক ছিল নৌকা। ১৯৫৪ সালের ৮ মার্চ, অনুষ্ঠিত এ নির্বাচনে মুসলিম লীগ শোচনীয়ভাবে পরাজিত হয় এবং যুক্তফ্রন্ট একচেটিয়াভাবে বিজয়ী হয়।"
        },
        {
          "label": "গ",
          "question": "উদ্দীপকে বর্ণিত বিষয়বস্তু পাঠ্যবইয়ের যে ঘটনাটিকে ইঙ্গিত করে তার পটভূমি ব্যাখ্যা করো।",
          "explanation": "উদ্দীপকে বর্ণিত বিষয়বস্তু পাঠ্যবইয়ের ১৯৫২ সালের ভাষা আন্দোলন কে ইঙ্গিত করে। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি গুরুত্বপূর্ণ ঘটনা। এ আন্দোলনে মাতৃভাষার মর্যাদা রক্ষার জন্য মিছিল করতে গিয়ে ১৯৫২ সালের ২১ ফেব্রুয়ারি কয়েকজন বাঙালি পুলিশের গুলিতে প্রাণ দেন। তাদের স্মরণেই রচিত হয় \"আমার ভাইয়ের রক্তে রাঙানো একুশে ফেব্রুয়ারি\" এই অমর গানটি এবং নির্মিত হয় শহিদ মিনার। তখন থেকে প্রতি বছর ২১ ফেব্রুয়ারি শহিদ মিনারে ফুল দিয়ে শহিদদের শ্রদ্ধাভরে স্মরণ করা হয়। উদ্দীপকে সে ঘটনারই চিত্র দেখা যায়। ১৯৪৭ সালে পাকিস্তান রাষ্ট্র সৃষ্টির পর থেকে এ আন্দোলনের পটভূমি রচিত হয়। প্রথম থেকেই পূর্ব বাংলার প্রতি পশ্চিমা শাসকগোষ্ঠী ভাষা- সংস্কৃতিসহ নানারকম বৈষম্য শুরু করে। পুরো পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালে বেশির ভাগ মানুষের মতামত উপেক্ষা করে উর্দু ভাষাকে রাষ্ট্রভাষা হিসেবে ঘোষণা করে। ফলে বাঙালি ছাত্র, সাধারণ জনগণ ও বুদ্ধিজীবীরা প্রতিবাদমুখর হয়ে এ বৈষম্যমূলক সিদ্ধান্তের প্রতিবাদ জানায়। এভাবেই ভাষা আন্দোলনের সূত্রপাত ঘটে। ১৯৪৮ সালের মার্চ মাসে মোহাম্মদ আলী জিন্নাহ ঢাকা সফরে আসেন এবং ২১ মার্চ রেসকোর্স ময়দানে (বর্তমান সোহরাওয়ার্দী উদ্যান) এবং ২৪ মার্চ কার্জন হলে বিশেষ সমাবর্তন অনুষ্ঠানে দৃঢ়কণ্ঠে ঘোষণা করেন- উর্দুই হবে পাকিস্তানের একমাত্র রাষ্ট্রভাষা। সাথে সাথে উভয় স্থানেই ছাত্র-জনতার মধ্য থেকে এর বিরুদ্ধে তীব্র প্রতিবাদ ওঠে এবং 'না' 'না' প্রতিধ্বনি হয়। ১৯৫২ সালে সারা দেশব্যাপী এ আন্দোলন ছড়িয়ে পড়ে। পূর্ব বাংলার তৎকালীন মুখ্যমন্ত্রী নূরুল আমীন ১৯৫২ সালের ২১ ফেব্রুয়ারি ঢাকায় ১৪৪ ধারা জারি করেন এবং সকল প্রকার শোভাযাত্রা, মিছিল ও সমাবেশ নিষিদ্ধ ঘোষণা করেন। ছাত্ররা ১৪৪ ধারা ভঙ্গ করে মিছিল বের করলে পুলিশ প্রথমে লাঠিচার্জ ও পরে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা কয়েকজন। আন্দোলন তীব্র আকার ধারণ করলে পশ্চিম পাকিস্তানি শাসকগোষ্ঠী বাধ্য হয়ে বাংলাকে পাকিস্তানের অন্যতম রাষ্ট্রভাষা হিসেবে মেনে নিতে সম্মত হয় এবং ১৯৫৬ সালের পাকিস্তানের সংবিধানে তা স্বীকৃতি দেয়।"
        },
        {
          "label": "ঘ",
          "question": "",
          "explanation": "বাঙালি জাতীয়তাবাদ বিকাশে উক্ত আন্দোলন তথা ভাষা আন্দোলনের -প্রভাব অপরীসিম। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির ইতিহাসে আর খুঁজে পাওয়া যায় না। এ আন্দোলনের উদ্দীপনায়ই বাংলার পরবর্তী রাজনৈতিক আন্দোলনগুলো পরিচালিত হয়েছিল। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের ছাত্র আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে।"
        }
      ]
    },
    {
      "number": "4",
      "uddipok": "সুজন তার ভাইয়ের সাথে মহানগর নাট্য থিয়েটারে নাটক দেখতে যায়। নাটকের কাহিনিতে দেখা যায়, একটি দেশে গভীর রাতে ঘুমন্ত জনগণের ওপর দেশের সেনাবাহিনী আক্রমণ চালায়। ঘর-বাড়ি পুড়িয়ে দেয়। বিশ্ববাসী একে গণহত্যা বলে আখ্যায়িত করে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "যুক্তফ্রন্ট কত দফা কর্মসূচি ঘোষণা করে?",
          "explanation": "যুক্তফ্রন্ট ২১-দফা কর্মসূচি ঘোষণা করে।"
        },
        {
          "label": "খ",
          "question": "মুক্তিযুদ্ধে প্রচার মাধ্যমের ভূমিকা ব্যাখ্যা করো।",
          "explanation": "বাংলাদেশের স্বাধীনতাযুদ্ধে প্রচার মাধ্যম গুরুত্বপূর্ণ ভূমিকা রেখেছিল। ১৯৭১ সালের ২৬ মার্চ চট্টগ্রামের কালুরঘাট বেতারকেন্দ্রের শিল্পী ও প্রকৌশলীরা বিশেষ কোনো প্রস্তুতি ছাড়াই 'স্বাধীন বাংলা বেতার কেন্দ্র' স্থাপন করেন। এ বেতার কেন্দ্রের মাধ্যমে মানুষ জানতে পারে যে, বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেছেন। স্বাধীন বাংলা বেতার কেন্দ্র মুক্তিযুদ্ধের সময়জুড়ে রণাঙ্গনের খবরসহ বিভিন্ন ধরনের উদ্দীপনামূলক অনুষ্ঠান সম্প্রচার করে। এ সময় বেশকিছু পত্র-পত্রিকা দেশের বিভিন্ন অঞ্চলের খবরাখবর সংগ্রহ করে প্রচার করতো। এছাড়া লন্ডনের বিবিসি, কলকাতার আকাশবানীসহ বিদেশি সম্প্রচার মাধ্যম বাংলাদেশের মুক্তিযুদ্ধের পক্ষে আন্তর্জাতিক সম্প্রদায়ের সমর্থন যোগাড়ে সহায়তা করে।"
        },
        {
          "label": "গ",
          "question": "উদ্দীপকে সুজনের দেখা নাটকের কাহিনিতে পঠিত বইয়ের কোন ঘটনার প্রতিফলন দেখা যায়? বর্ণনা করো।",
          "explanation": "উদ্দীপকের ঘটনার সাথে আমার পাঠ্যবইয়ের ১৯৭১ সালের ২৫ মার্চ রাতে বাঙালির ওপর পাক-হানাদার বাহিনী কর্তৃক গণহত্যার সাদৃশ্য বিদ্যমান। ১৯৭১ সালের ২৫ মার্চ মধ্যরাতে বাঙালির ইতিহাসের একটি কলঙ্কজনক অধ্যায়ের সূচনা হয়। এ সময় পাকিস্তানি হানাদার বাহিনী পূর্ব পাকিস্তানের সংখ্যাগরিষ্ঠ সাধারণ নিরস্ত্র বাঙালির ওপর ঝাঁপিয়ে পড়ে এবং নির্বিচারে হত্যাযজ্ঞ চালায়। পাকিস্তান এ অভিযানের নাম দেয় 'অপারেশন সার্চ লাইট'। ২৫ মার্চ রাতে রাও ফরমান আলীর নেতৃত্বে পুরনো ঢাকা, কচুক্ষেত, মিরপুর, মোহাম্মদপুরসহ বিভিন্ন অঞ্চলে গণহত্যা ও নির্মম নির্যাতন চালানো হয। এছাড়া রাজারবাগ পুলিশ লাইন, ইপিআর হেডকোয়ার্টারস ও ঢাকা বিশ্ববিদ্যালয়ের বিভিন্ন হলে গণহত্যা চালানো হয়। পাকবাহিনী ২৫ মার্চ রাত থেকে বাঙালি নিধনের এক নির্মম হত্যাযজ্ঞে মেতে ওঠে। ২৫ মার্চ থেকে ১৬ ডিসেম্বর পর্যন্ত পাকবাহিনী প্রায় ৩০ লক্ষ বাঙালির জীবন প্রদীপ নিভিয়ে দেয়।' উদ্দীপকে ইসরায়েলী সামরিক বাহিনী ফিলিস্তিনের গাজা উপত্যকায় হামলা চালিয়ে স্বাধীনতাকামী হাজার হাজার নিরস্ত্র, অসহায় ফিলিস্তিনি নারী, শিশু ও পুরুষ নির্মমভাবে হত্যা করে। ব্যবসা প্রতিষ্ঠান, ঘর-বাড়ি, পত্রিকা অফিস, স্কুল-কলেজ, পেট্রোল পাম্পসহ অনেক কিছু ধ্বংসস্তূপে পরিণত হয়। যা ১৯৭১ সালের ২৫ মার্চ রাতে পাকবাহিনী কর্তৃক সংঘটিত গণহত্যার অনুরূপ।"
        },
        {
          "label": "ঘ",
          "question": "উক্ত ঘটনার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে- মতামত দাও।",
          "explanation": "\"উক্ত ঘটনা অর্থাৎ ২৫ মার্চের গণহত্যার প্রেক্ষিতে বাংলার বিভিন্ন স্থানে সশস্ত্র প্রতিরোধ গড়ে ওঠে\"- এ বক্তব্যের সাথে আমি একমত। ১৯৭১ সালের ২৫ মার্চ বিভিন্ন স্থানে পাকিস্তানি বাহিনী গণহত্যা, নির্যাতন, ধ্বংসযজ্ঞ চালায়। সে রাতেই ২৬ মার্চ প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন। এরপর তিনি গ্রেফতার হন। যার ফলে ২৬ মার্চ থেকেই সর্বাত্মক প্রতিরোধ শুরু হয়ে যায়। ২৫ মার্চের গণহত্যার সংবাদ পাওয়ার সাথে সাথে বিভিন্ন স্থানে কর্মরত ইপিআর, সেনাবাহিনী, পুলিশ, আনসার, স্বেচ্ছাসেবক বাহিনীর যুবক প্রতিরোধ গড়ে তোলে। কোনো রকম পূর্ব প্রস্তুতি' ছাড়াই ছাত্র-জনতা স্বতঃস্ফূর্তভাবে পাকিস্তানি বাহিনীর বিরুদ্ধে রুখে দাঁড়ায়। ঢাকা সেনানিবাস থেকে পালিয়ে এসে বাঙালি সেনা কর্মকর্তা আনোয়ার হোসেন ৩৫০ জন ইপিআর- আনসার-ছাত্র-শ্রমিকের এক বাহিনীর নেতৃত্ব দিয়ে পাকিস্তান বাহিনীর বিরুদ্ধে লড়াই শুরু করেন। এতে প্রায় ১২৬ জন পাকিস্তানি সেনা নিহত হয়। এপ্রিল মাসের অধিকাংশ সময় এভাবেই বিভিন্ন সরকারি অস্ত্রাগার, রেলওয়ে পুলিশ ফাঁড়ি, ট্রেজারি প্রভৃতি স্থান হতে অস্ত্র সংগ্রহ করে প্রতিরোধ প্রস্তুতি নেয়া হয়। এক পর্যায়ে গঠিত হয় মুজিবনগর সরকার। যার মাধ্যমে প্রতিরোধ যুদ্ধ সুসংগঠিত রূপ লাভ করে। উপরের আলোচনার পরিপ্রেক্ষিতে বলা যায়, ২৫ মার্চের ঘটনার পরপরই দেশের বিভিন্ন স্থানে জনতার ব্যাপক প্রতিরোধ গড়ে ওঠে- উক্তিটি যথার্থ।"
        }
      ]
    },
    {
      "number": "5",
      "uddipok": "দক্ষিণ এশিয়ার একটি দেশ পরাধীনতার শৃঙ্খল থেকে মুক্ত হওয়ার লক্ষ্যে জাতীয় ও প্রাদেশিক পরিষদের নির্বাচনে অংশগ্রহণ করে। জাতীয় ও প্রাদেশিক পরিষদের নির্বাচিত প্রতিনিধিদের নিয়ে ঐ দেশে একটি সরকার গঠন করা হয়। এই সরকারের ১২টি মন্ত্রণালয় বা বিভাগ ছিল। উক্ত সরকারের উদ্দেশ্য ছিল বিশ্ব জনমত সৃষ্টি করে স্বাধীনতা অর্জন করা।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "শহিদ বুদ্ধিজীবী দিবস ১৪ ডিসেম্বর।"
        },
        {
          "label": "খ",
          "question": "",
          "explanation": "১৯৭১ সালের স্বাধীনতা যুদ্ধে প্রবাসীদের ভূমিকা ছিল তাৎপর্যপূর্ণ। মুক্তিযুদ্ধের সময় পাকিস্তানি দখলদার বাহিনীর হত্যাযজ্ঞ, নির্যাতন ও ধ্বংসের চিত্র বিশ্বের কাছে তুলে ধরার মাধ্যমে প্রবাসীরা গুরুত্বপূর্ণ অবদান রাখেন। তারা বাংলাদেশ সরকারের (মুজিবনগর) প্রতিনিধিদের অর্থ ও আশ্রয় দেওয়াসহ বিভিন্নভাবে সহযোগিতা করেছেন। প্রবাসীরা মুক্তিযুদ্ধের কারণ ও বাঙালিদের দুর্ভোগের প্রতি সংশ্লিষ্ট দেশের সরকারি ও বেসরকারি মহলের দৃষ্টি আকর্ষণের চেষ্টা করেন। বিশ্বের বিভিন্ন দেশ যে বাংলাদেশের স্বাধীনতার লড়াইকে অকুন্ঠ সমর্থন দিয়েছিল তার পেছনে প্রবাসীদের তৎপরতার বড় ভূমিকা ছিল।"
        },
        {
          "label": "গ",
          "question": "",
          "explanation": "উদ্দীপকে বর্ণিত সরকারের সাথে আমার পাঠ্যবইয়ের মুজিবনগর সরকারের সাদৃশ্য রয়েছে। পূর্ব পাকিস্তানের বাঙালিদের অধিকারের দাবিকে স্তব্ধ করে দিতে পশ্চিম পাকিস্তানের শাসকরা গণহত্যা শুরু করলে বঙ্গবন্ধু শেখ মুজিবুর রহমান স্বাধীনতা ঘোষণা করেন। শুরু হয় মুক্তিযুদ্ধ। এ যুদ্ধকে সঠিকভাবে পরিচালনা এবং মুক্তিযুদ্ধের পক্ষে বিশ্ব জনমত গঠনের লক্ষ্যে ১৯৭১ সালের ১০ এপ্রিল কুষ্টিয়ার মেহেরপুর জেলার বৈদ্যনাথতলায় (বর্তমান মুজিবনগর) গঠিত হয় বাংলাদেশের প্রথম সরকার। এ সরকারই মুজিবনগর সরকার নামে পরিচিত। মুজিবনগর সরকারের ১২টি মন্ত্রণালয় বা বিভাগ ছিল। এসব বিভাগের মাধ্যমেই যুদ্ধকালে সামরিক ও বেসামরিক প্রশাসন পরিচালিত হয়। এ সরকার প্রতিবেশী দেশ ভারতের সহায়তায় মুক্তিযোদ্ধাদের প্রশিক্ষণ ও অস্ত্র দিয়ে এবং যুদ্ধের পক্ষে রাজনৈতিক, কূটনৈতিক ও সামরিক সমর্থন আদায়ের মাধ্যমে স্বাধীন বাংলাদেশ প্রতিষ্ঠায় প্রত্যক্ষভাবে সহায়তা করে। উদ্দীপকে দেখা যায়, একটি অঞ্চলের জনগণ কেন্দ্রীয় সরকারের বিমাতাসূলভ আচরণের কারণে নির্বাচিত জনপ্রতিনিধিদের নেতার স্বাধীনতা ঘোষণার প্রেক্ষিতে একটি সরকার গঠন করে। উক্ত সরকার নবপ্রতিষ্ঠিত রাষ্ট্রের আন্তর্জাতিক স্বীকৃতি আদায়ের লক্ষ্যে ব্যাপক কূটনৈতিক তৎপরতা চালায়। যা ১৯৭১ সালের মুজিবনগর সরকারের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "বাংলাদেশের স্বাধীনতা যুদ্ধে উক্ত সরকার তথা মুজিবনগর সরকারের ভূমিকা অপরিসীম। ১৯৭১ সালের ১০ এপ্রিল তারিখে গঠিত মুজিবনগর সরকারই বাংলাদেশের মুক্তিযুদ্ধ পরিচালনা করে। প্রতিবেশী ভারত তাদের এ বিষয়ে অস্ত্র, প্রশিক্ষণ, ভারতে অবস্থান নিয়ে কার্যক্রম পরিচালনার অনুমতি ও কূটনৈতিক সমর্থন দিয়ে সহায়তা করেছিল। ১৯৭১ সালের ১৭ এপ্রিল শপথ গ্রহণ করার পর থেকেই এ সরকার মুক্তিযুদ্ধ পরিচালনা শুরু করে। স্বাধীনতা সংগ্রামের অবিসংবাদিত নেতা জাতির পিতা বঙ্গবন্ধু শেখ মুজিবুর রহমানের অনুপস্থিতিতে উপরাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদ দক্ষতার সঙ্গে মুজিবনগর সরকারের কার্যক্রম পরিচালনা করেন। তাজউদ্দীন আহমদের সভাপতিত্বে সেক্টর কমান্ডারদের বৈঠকে সীমানা চিহ্নিতকরণ, বাংলাদেশের ভেতরে গেরিলা ঘাঁটি স্থাপন ইত্যাদি বিষয়ে পরিকল্পনা প্রণয়ন করা হয়। এ সরকার গোটা দেশের যুদ্ধাঞ্চলকে ১১টি সেক্টরে বিভক্ত করে সীমানা চিহ্নিত করে। মুক্তিযুদ্ধ পরিচালনার জন্য মুজিবনগর সরকার নিয়মিত ও অনিয়মিত বাহিনী গড়ে তোলে। কৃষক, শ্রমিক, ছাত্র, যুবকসহ সকল স্তরের জনগণকে নিয়ে অনিয়মিত বাহিনী গঠিত হয়। এ বাহিনীর সদস্যসংখ্যা ছিল ১ লক্ষ ১২ হাজার। মুক্তিযুদ্ধের পক্ষে বিদেশে জনমত গঠনেও মুজিবনগর সরকার ব্যাপক কর্মসূচি গ্রহণ করে। বিভিন্ন দেশে এ সরকার দূত পাঠায়। এ সরকারের জোরদার কূটনৈতিক তৎপরতায় মুক্তিযুদ্ধের পক্ষে বিশ্বের বিভিন্ন দেশের সমর্থন পাওয়া সহজতর হয়। উপরের আলোচনার ভিত্তিতে বলা যায়, মুজিবনগর সরকারের কার্যকর দিকনির্দেশনা ও সঠিক নেতৃত্বেই বাংলাদেশের স্বাধীনতা অর্জিত হয়েছে।"
        }
      ]
    },
    {
      "number": "6",
      "uddipok": "মিয়ানমারের ক্ষমতাসীন দল ও সামরিক জান্তা সরকার নিরীহ রোহিঙ্গাদের ওপর বর্বরোচিত হত্যাযজ্ঞ চালায়। শত শত নারী-পুরুষ প্রণের ভয়ে পার্শ্ববর্তী বাংলাদেশে আশ্রয় নেয়। মানবিক প্রয়োজনে বাংলাদেশ সরকার রোহিঙ্গাদের জন্য আশ্রয়কেন্দ্র খোলে। বিশ্বের অনেক দেশ ও বিভিন্ন সংস্থা তাদের জন্য সাহায্যের হাত বাড়িয়ে দেয়।",
      "tag": "RB, CB, CTG.B, BB 18,ISCD 24",
      "sub_questions": [
        {
          "label": "ক",
          "question": "",
          "explanation": "বাংলদেশের মুক্তিযুদ্ধের সময় ভারতের প্রধানমন্ত্রী ছিলেন ইন্দিরা গান্বী।"
        },
        {
          "label": "খ",
          "question": "",
          "explanation": "মুক্তিযুদ্ধে অন্যতম পরাশক্তি ব্রিটেন নিরপেক্ষতা বজায় রাখার চেষ্টা করে। তবে দেশটির পার্লামেন্টে বাংলাদেশে পাকিস্তানি বাহিনীর গণহত্যা ও অন্যান্য মানবাধিকার লংঘনসহ সার্বিক পরিস্থিতি নিয়ে ব্যাপক আলোচনা হয়। ব্রিটেনের তখনকার বিরোধী দল লেবার পার্টি মুক্তিযুদ্ধের পক্ষে অবস্থান নেয়। পাকিস্তানের নির্মমতা ও বাংলাদেশের স্বাধীনতাকামী মানুষের দুর্ভোগের বিষয়ে বিশ্বকে অবহিত করতে ব্রিটেনের প্রচারমাধ্যম বিশেষ করে বিবিসি গুরুত্বপূর্ণ ভূমিকা পালন করে। যুক্তরাষ্ট্রের প্রথাগত মিত্র ব্রিটেন সরকারিভবে মুক্তিযুদ্ধকে সমর্থন না করলেও মুক্তিযুদ্ধের বিষয়ে বিশ্ব জনমত সৃষ্টি, লন্ডন থেকে বাঙালিদের কূটনৈতিক কার্যক্রম ও মানবিক সহায়তা উদ্যোগ পরিচালনার বিষয়ে সহানুভূতিশীল ছিল।"
        },
        {
          "label": "গ",
          "question": "",
          "explanation": "উদ্দীপকের ঘটনা বাংলাদেশের মুক্তিযুদ্ধে বাঙালি শরণার্থীদের প্রতি ভারতের দেওয়া মানবিক সহায়তার সাথে সাদৃশ্যপূর্ণ। বাংলাদেশের মুক্তিযুদ্ধে বহির্বিশ্বের ভূমিকা বিশেষভাবে ভারতের ভূমিকা উল্লেখযোগ্য। ১৯৭১ সালের স্বাধীনতাযুদ্ধে ভারত সরকার বাংলাদেশের প্রায় এক কোটি শরণার্থীকে সে দেশে আশ্রয় দেয়। এ সময় ভারত নিজেই অর্থনৈতিক ও জনসংখ্যা সমস্যায় জর্জরিত থাকলেও দীর্ঘ নয় মাস ধরে শরণার্থীদের বোঝা কাঁধে নিয়ে মানবতার দৃষ্টান্ত স্থাপন করে। ভারত, সরকার কর্তৃক বাংলাদেশি শরণার্থীদের আশ্রয়দানের মানবিক চিত্রটি উদ্দীপকে লক্ষণীয়। উদ্দীপকে দেখা যায়, ২০২২ সালের ২৪ ফেব্রুয়ারি ইউক্রেনে রাশিয়ার আক্রমণ শুরুর পর ২৪ ঘণ্টাতেই ইউক্রেনের প্রায় পাঁচ লক্ষ মানুষ সীমান্ত অতিক্রম করে পোল্যান্ড, মলদোভা, রোমানিয়ার ভূখণ্ডে ঢুকে পড়েছে। এ পরিস্থিতিতে পোল্যান্ড কর্তৃপক্ষ দশ লক্ষ ইউক্রেনীয় শরণার্থীদের আশ্রয় দেয়ার ঘোষণা দেয়। এ বিষয়টি ১৯৭১ সালের মুক্তিযুদ্ধে ভারত সরকার কর্তৃক প্রদত্ত সহায়তার সাথে সাদৃশ্যপূর্ণ। ১৯৭১ সালের ২৫ মার্চ কালরাতে পাকিস্তানি সামরিক বাহিনীর অতর্কিত আক্রমণে হতবিহ্বল বাঙালিরা আত্মরক্ষার্থে ভারতীয় সীমান্তের দিকে ধাবিত হয়। এই মানবিক বিপর্যয়ের মুহূর্তে ভারত সরকার তৎক্ষনাৎ সীমান্ত উন্মুক্ত করে দেয়। পাকিস্তানি বর্বরতার হাত থেকে রেহাই পেতে হাজার হাজার মানুষ ভারতে আশ্রয় গ্রহণ করে। জুন থেকে পাকিস্তানি নৃশংসতা এত বৃদ্ধি পায় যে, প্রতিদিন গড়ে এক লক্ষ লোক সীমান্ত পাড়ি দিয়ে ভারতে আশ্রয় নেয়। ফলে পরবর্তী কয়েক মাসের মধ্যে ভারতে আশ্রয় গ্রহণকারীর সংখ্যা, প্রায় কোটিতে গিয়ে পৌঁছে। ভারত সরকারের নির্দেশে ত্রিপুরা, আসাম, মেঘালয়, পশ্চিম বাংলায় শরণার্থী শিবির খোলা হয়। তারা লঙ্গরখানা স্থাপন করে বুভুক্ষু মানুষের খাদ্যের ব্যবস্থা করে। তাই বলা যায়, উদ্দীপকের ঘটনার মধ্য দিয়ে ১৯৭১ সালের মুক্তিযুদ্ধে বাঙালি শরণার্থীদের আশ্রয়দানে ভারত সরকারের অবদান তুলে ধরা হয়েছে।"
        },
        {
          "label": "ঘ",
          "question": "",
          "explanation": "\"মুক্তিযুদ্ধে মিত্রদেশগুলো সহায়তা না করলে স্বাধীনতার স্বপ্ন বাস্তবায়ন বিলম্বিত হতো\"- উক্তিটি যথার্থ বলে আমি মনে করি। বাংলাদেশের ১৯৭১ সালের মুক্তিযুদ্ধে ভারত, সোভিয়েত ইউনিয়ন (বর্তমান রাশিয়ার পূর্বসূরি) এবং আরও কিছু রাষ্ট্র প্রত্যক্ষ ও পরোক্ষভাবে সমর্থন দিয়েছিল। মুক্তিযুদ্ধের সময় ভারত তার সীমান্ত উন্মুক্ত করে দিয়ে বাংলাদেশের শরণার্থীদের আশ্রয় নেওয়ার সুযোগ করে দেয়। প্রবাসী বাংলাদেশ সরকারকে তার দেশের অভ্যন্তরে রাজনৈতিক তৎপরতা চালানোর সুযোগ করে দেয়। মুক্তিযোদ্ধাদের প্রশিক্ষণ দেওয়া ও অস্ত্র-সরঞ্জাম সরবরাহে ভারত প্রত্যক্ষভাবে সহায়তা করে। ভারতের কেন্দ্রীয় সরকার ও পার্লামেন্ট তাৎক্ষণিকভাবে বাংলাদেশে পাকিস্তানি বাহিনীর নৃশংস গণহত্যার তীব্র প্রতিবাদ জানায়। মুক্তিযুদ্ধের দীর্ঘ নয় মাসভিলীর নপ্রবাসী বাংলাদেশ সরকারকে সর্বতোভাবে জযুম্পের করে। ভাষায় ভারত প্রবাসী জাতিক জনমতকে বাংলাদেশের মুক্তিযুখের পক্ষে টানায় সহায়তা করে আমাদের কৃতজ্ঞতা পাশে আবদ্ধ করেছে। মুক্তিযুদ্ধে বড় অবদান রাখা অন্য আরেকটি দেশ সোভিয়েত ইউনিয়ন। মুক্তিযুদ্ধের শেষ দিকে পাকিস্তান, যুদ্ধে নিশ্চিত পরাজয়ের আশঙ্কা দেখে জাতিসংঘে একটি যুদ্ধবিরতি প্রস্তাব পাসের চেষ্টা চালায়। কিন্তু সোভিয়েত ইউনিয়ন 'ভেটো' দিয়ে তা আটকে দেয়। বঙ্গোপসাগরে মার্কিন রণতরির জবাবে সোভিয়েত ইউনিয়নওে এ অঞ্চলে তাদের নৌবাহিনীর জাহাজ পাঠায়। ভারত ও সোভিয়েত ইউনিয়নের পাশাপাশি ভুটান, কাতার, ইরাক, লিবিয়ার মত অনেক রাষ্ট্রের সরকার ও জনগণ বাংলাদেশের মুক্তিযুদ্ধ সমর্থন করে। পাশাপাশি যেসব দেশের গণমাধ্যম খবর প্রচার করে মুক্তিযুদ্ধে সহযোগিতা করেছিল।"
        }
      ]
    },
    {
      "number": "7",
      "uddipok": "ইতালির নাবিক ক্রিস্টোফার কলম্বাস আমেরিকা আবিষ্কার করেন। আমেরিকা আবিষ্কারের পথে জিনি কিউবা, বাহামা, জ্যামাইকা আবিষ্কার করেন। তার এই আবিষ্কারে পৃথিবীতে এক নব দিগন্তের পথ উন্মোচিত হয়।",
      "tag": "RB, CB, CTG.B, BB 18,ISCD 24,BGC 23",
      "sub_questions": [
        {
          "label": "ক",
          "question": "আলীবর্দী খানের প্রকৃত নাম কী?",
          "explanation": "আলীবর্দী খানের প্রকৃত নাম মির্জা মোহাম্মদ আলী।"
        },
        {
          "label": "খ",
          "question": "অন্ধকূপ হত্যা কী? ব্যাখ্যা করো।",
          "explanation": "ইংরেজ ইস্ট ইন্ডিয়া কোম্পানির কর্মকর্তা জন যেফানিয় হলওয়েল কর্তৃক প্রচারিত মিথ্যা কাহিনি 'অন্ধকূপ হত্যা' নামে পরিচিত। হলওয়েল নবাব সিরাজ-উদ-দৌলার সৈন্যদের হাতে বন্দি হয়েছিল। সে মুক্তি পাওয়ার পর প্রচারণা চালায় যে, নবাবের আদেশে ১৪৬ জন ইংরেজ বন্দিকে ১৮ ফুট দৈর্ঘ্য ও ১৪.১০ ফুট প্রস্থবিশিষ্ট ছোট একটি কক্ষে রাখা হয়েছিল। জুন মাসের প্রচন্ড গরমে এদের মধ্যে ১২৩ জন শ্বাসরুদ্ধ হয়ে মারা যায়। বাকি ২৩ জন কোনোরকমে বেঁচে ছিল। পরবর্তীতে এ কাহিনি অতিরঞ্জিত বলে প্রমাণিত হয়।"
        },
        {
          "label": "গ",
          "question": "উদ্দীপকের নাবিক ক্রিস্টোফার কলম্বাসের সাথে পর্তুগীজ কোন নাবিকের মিল আছে? ব্যাখ্যা করো।",
          "explanation": "জাউদ্দীপকের নাবিক ক্রিস্টোফার কলম্বাসের সাথে পর্তুগিজ নাবিক ভাস্কো-দা-গামার মিল আছে। ইউরোপীয় নাবিকদের মধ্যে ভাস্কো-দা-গামাই প্রথম সমুদ্রপথে ভারতবর্ষে আসেন। তিনি দীর্ঘ সমুদ্রযাত্রার পর ১৪৯৮ সালের ২৭ মে ভারতের দক্ষিণ- পশ্চিম উপকূলের কালিকট বন্দরে পৌঁছান। ভাস্কো-দা-গামার ভারতে আগমন বহির্বিশ্বের সঙ্গে এ অঞ্চলের ব্যবসা-বাণিজ্য, যোগাযোগের সূচনা করার পাশাপাশি এখানে বিদেশি উপনিবেশ প্রতিষ্ঠারও পথ খুলে দেয়। উদ্দীপকেও এ ধরনের ঘটনার প্রতিচ্ছবি লক্ষণীয়। উদ্দীপকে দেখা যায়, ইতালির বিখ্যাত নাবিক ক্রিস্টোফার কলম্বাস আমেরিকা আবিষ্কারের ফলে পৃথিবীতে নতুন দিগন্ত উন্মোচিত হয়। এতদিন অজানা বিশাল ভূখণ্ড আমেরিকা মহাদেশের সঙ্গে ইউরোপীয়দের পরিচয় হয়। ঠিক একইভাবে পর্তুগিজ নাবিক ভাস্কো-দা-গামা ইউরোপ থেকে ভারতীয় উপমহাদেশে আসার জলপথ আবিষ্কার করেন। প্রাচীনকাল থেকে ইউরোপের সাথে ভারতের স্থলপথে যোগাযোগ ছিল। কিন্তু ইউরোপ থেকে স্থলপথে মধ্য এশিয়া হয়ে ভারতবর্ষে বাণিজ্য করা ছিল যেমন ব্যয়বহুল, তেমনি ঝুঁকিপূর্ণ। এ কারণে ইউরোপীয়দের জন্য ভারতে আসার জলপথ আবিষ্কার অপরিহার্য হয়ে ওঠে। এ জলপথ আবিষ্কারে প্রথম সফল হন পর্তুগিজ নাবিক ভাস্কো-দা-গামা। তিনি আফ্রিকা মহাদেশের উত্তমাশা, অন্তরীপ হয়ে ভারতের কালিকট বন্দরে আসেন। ভারতে আসার এ নতুন জলপথ আবিষ্কার হওয়ায় ইউরোপের সঙ্গে এ অঞ্চলের প্রত্যক্ষ বাণিজ্যিক যোগাযোগ স্থাপিত হয়। আর এই আবিষ্কার ভারতের ইতিহাসের গতিধারায় বিরাট পরিবর্তন আনে। কলম্বাসের আমেরিকা আবিষ্কারও ছিল যুগান্তকারী ঘটনা। সুতরাং বলা যায়, উদ্দীপকের ক্রিস্টোফার কলম্বাসের সাথে পর্তুগিজ নাবিক ভাস্কো-দা-গামার মিল রয়েছে।"
        },
        {
          "label": "ঘ",
          "question": "উক্ত নাবিকের উপমহাদেশে আগমনের মধ্য দিয়ে ইউরোপীয় যে শক্তির উত্থান ঘটে তা বিশ্লেষণ করো।",
          "explanation": "উক্ত নাবিক অর্থাৎ ভাস্কো-দা-গামার উপমহাদেশে আগমনের মধ্য দিয়ে এখানে পর্তুগিজ শক্তির উত্থান ঘটে। পর্তুগাল দক্ষিণ ইউরোপের একটি ছোট দেশ হলেও নৌ বাণিজ্য ও নৌশক্তিতে তাদের প্রাধান্য ছিল। ভাস্কো-দা-গামার ভারতবর্ষে আসার সমুদ্রপথ আবিষ্কারের সুবাদে পর্তুগিজরা ব্যবসা-বাণিজ্যের উদ্দেশ্যে এদেশে আসে। তারা ভারতের চৌল, বোম্বাই, সালসেটি, বেলিন, কোচিন, গোয়া, দিউ এসব স্থানে বাণিজ্য কুঠি স্থাপন করে। পর্তুগিজরা বাণিজ্য করতে এলেও ক্রমে এদেশে রাজনৈতিক কর্তৃত্ব প্রতিষ্ঠায় সচেষ্ট হয়। ভারতবর্ষে পর্তুগিজ শক্তির উত্থানে ভাস্কো-দা-গামার অবদান অপরিসীম। কেননা এদেশে আসার জলপথ আবিষ্কারের মধ্য দিয়েই পর্তুগিজদের আসার পথ সুগম হয়। প্রথমে শুধু বাণিজ্য করতে আসা পর্তুগিজরা ক্রমে সাম্রাজ্য বিস্তারের স্বপ্ন দেখে। পরবর্তীকালে পর্তুগিজ বণিক আলভারেজ ক্যাব্রাল কালিকটে অবস্থানরত আরব বণিক ও নাবিকদের অনেককে হত্যা করে এবং অন্যদের সেখান থেকে বিতাড়িত করে। ১৫০৫ সালে পর্তুগালের রাজা প্রথম ম্যানুয়েল ফ্রান্সিসকো ডি আল মেইডাকে ভারতে তার ভাইসরয় নিয়োগ করে পাঠান। এভাবে এখানে প্রথম পর্তুগিজ সরকার প্রতিষ্ঠিত হয়। ১৫০৯ সালে দিউর যুদ্ধে পর্তুগিজরা বাইজান্টাইন সুলতান, মিসরের মামলুক সুলতান এবং দক্ষিণ-পশ্চিম ভারতের গুজরাটের সুলতানের সম্মিলিত বাহিনীকে পরাজিত করে ভারত মহাসাগরের কৌশলগত কর্তৃত্ব দখল করতে সক্ষম হয়। এর ফলে ভারতবর্ষে পর্তুগিজ সাম্রাজ্য প্রতিষ্ঠার পথ উন্মুক্ত হয়। ১৫৩৮ সালে পর্তুগিজরা দ্বিতীয় দিউর যুদ্ধে জয়ী হয়ে ভারতে পূর্ণ কর্তৃত্ব প্রতিষ্ঠা করে। পরিশেষে বলা যায়, ভাস্কো-দা-গামার উপমহাদেশে আগমনের মধ্য দিয়ে এ অঞ্চলে প্রথমে পর্তুগিজ ও পরে একে একে ইংরেজ, ফরাসি, দিনেমার ও ডাচদের আসার পথ খুলে যায়।"
        }
      ]
    },
    {
      "number": "8",
      "uddipok": "বাংলাদেশ টেলিভিশনে ঔপনিবেশিক শাসন আমলের বিষয়ে একটি নাটক সম্প্রচারিত হয়। নাটকের নায়ক মি. জ্যাক। একজন ঘোর সাম্রাজ্যবাদী ও উচ্চাভিলাষী শাসক। তিনি কয়েকটি দেশীয় রাজ্যের রাজনৈতিক অধিকার হরণ করে বাধ্যতামূলক মিত্রতায়। আবন্ধ করেন। তিনি একই উদ্দেশ্যে দুটি নীতি প্রয়োগ করে ব্রিটিশ সাম্রাজ্যের বিস্তৃতি ঘটান।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "কে সতীদাহ প্রথা বিলোপ করেন?",
          "explanation": "লর্ড উইলিয়াম বেন্টিংক সতীদাহ প্রথা বিলুপ্ত করেন।"
        },
        {
          "label": "খ",
          "question": "ফরায়েজি আন্দোলন কী? ব্যাখ্যা দাও।",
          "explanation": "ফরায়েজি আন্দোলন হচ্ছে হাজি শরিয়তুল্লাহ কর্তৃক পরিচালিত একটি ধর্মীয় সংস্কার আন্দোলন, যা এক পর্যায়ে কৃষক আন্দোলনে রূপ নেয়। হাজি শরিয়তুল্লাহ ছিলেন উনিশ শতকের বাংলার ইসলামি সংস্কারক ও কৃষক নেতা। তিনি পবিত্র হজ পালন করতে গিয়ে দীর্ঘদিন মক্কায় অবস্থান করেন। একসময় দেশে ফিরে তিনি লক্ষ করেন, বাংলার মুসলিম সমাজে এমন কিছু আচার ও বিশ্বাস প্রবেশ করেছে, যা ইসলামের মূল চেতনার পরিপন্থি। এজন্য তিনি বাংলা তথা ভারতবর্ষে প্রচলিত ইসলামি রীতি- নীতিকে কোরআন এবং হাদিসের আলোকে বিশুদ্ধ করার জন্য সংস্কার আন্দোলন শুরু করেন। ইসলামের ফরজ বা অবশ্য করণীয় বিষয়গুলোর ওপর জোর দেওয়ার কারণে হাজি শরিয়তুল্লাহর কর্মসূচি 'ফরায়েজি আন্দোলন' নামে পরিচিতি পায়।"
        },
        {
          "label": "গ",
          "question": "উদ্দীপকে পাঠ্যবইয়ের যে গভর্নর জেনারেলের প্রতিচ্ছবি ফুটে উঠেছে, তার রাজ্য দখলের নীতিটি আলোচনা করো।",
          "explanation": "উদ্দীপকে ভারতের গভর্নর জেনারেল লর্ড ওয়েলেসলির প্রতিচ্ছবি ফুটে উঠেছে। তার রাজ্য দখলের নীতিটি অধীনতামূলক মিত্রতা নীতি নামে পরিচিত। ভারতে ব্রিটিশ গভর্নর জেনারেল লর্ড ওয়েলেসলি ছিলেন ঘোর সাম্রাজ্যবাদী শাসক। কৌশলে উপমহাদেশে ব্রিটিশ শাসনকে শক্তিশালী করে তোলাই ছিল তার সাম্রাজ্যবাদী নীতির লক্ষ্য। তিনি পূর্ববর্তী শাসক জন শোরের নিরপেক্ষতার নীতি বর্জন করে সাম্রাজ্যবাদী নীতি গ্রহণ করেন। এ নীতি অনুযায়ী, ভারতের যেসব দেশীয় রাজ্যের রাজা অধীনতামূলক মিত্রতা নীতিতে আবদ্ধ হবেন, সে রাজ্যগুলো ইংরেজদের বিনা অনুমতিতে অপর কোনো রাজ্যের বিরুদ্ধে যুদ্ধ ঘোষণা কিংবা কোনো আলাপ-আলোচনা চালাতে পারবে না। এ নীতিতে সামরিক, কূটনৈতিক ও রাজনৈতিক যে কোনো সিদ্ধান্তের ব্যাপারে ইংরেজ কোম্পানির কর্তৃত্বই ছিল চূড়ান্ত। চুক্তিবদ্ধ দেশীয় রাজ্যগুলোর মধ্যে যারা শক্তিশালী, তাদেরকে রাজ্যে একদল ইংরেজ সৈন্য রাখতে হত। এর ব্যয়ভার বহন করতে হতো সংশ্লিষ্ট রাজ্যকে। এছাড়া অধীনতামূলক মিত্রতায় আবদ্ধ রাজ্যগুলো তাদের রাজ্যে ইংরেজ ছাড়া ইউরোপের অন্য কোন দেশের কর্মচারী রাখতে পারত না। উদ্দীপকে দেখা যায়, সাম্রাজ্যবাদী শাসক মি. জ্যাক কয়েকটি দেশীয় রাজ্যের রাজনৈতিক অধিকার হরণ করে তাদের বাধ্যতামূলক মিত্রতায় আবদ্ধ করেন। এভাবেই ব্রিটিশরা ভারতে তাদের দখলদারিত্ব সম্প্রসারিত করেছিল।"
        },
        {
          "label": "ঘ",
          "question": "\"উক্ত নীতির প্রয়োগের দ্বারা তিনি ভারতে ব্রিটিশ শক্তিকে সুসংহত করেন\"- মতামত দাও।",
          "explanation": "উক্ত নীতি অর্থাৎ অধীনতামূলক মিত্রতা নীতি প্রয়োগের দ্বারা লর্ড ওয়েলেসলি ভারতে বৃটিশ শক্তিকে সুসংহত করেন- মন্তব্যটি যথার্থ। লর্ড ওয়েলেসলির অধীনতামূলক মিত্রতা নীতির উদ্দেশ্যই ছিল কৌশলে উপমহাদেশে বৃটিশ শক্তিকে শক্তিশালী করা। তার প্রবর্তিত এ নীতিতে এমন কিছু শর্ত ছিল যা কৌশলে চুক্তিবদ্ধ রাজ্যগুলোর সার্বভৌম ক্ষমতা ক্ষুণ্ণ করত। যেসব দেশীয় রাজ্য একবার অধীনতামূলক মিত্রতার বন্ধনে আবদ্ধ হতো তারা আর স্বাধীন সত্ত্বা ফিরে পেতো না। ফলে এ রাজ্যগুলো ক্রমশ বৃটিশ শক্তির ওপর নির্ভরশীল হয়ে পড়ত। এভাবে ভারতবর্ষে বৃটিশ শক্তি ক্রমেই দৃঢ় ও সুসংহত হয়। সাম্রাজ্যবাদী এ নীতি প্রয়োগের মাধ্যমে লর্ড ওয়েলেসলি দেশীয় রাজন্যবর্গকে ব্রিটিশ সরকারের পূর্ণ কর্তৃত্বে নিয়ে আসেন। শক্তিশালী রাজন্যবর্গের মধ্যে সর্বপ্রথম তিনি হায়দরাবাদের নিজামকে অধীনতামূলক মিত্রতা নীতির অধীনে আবদ্ধ করেন। মারাঠাদের অন্তর্দ্বন্দ্বের সুযোগ নিয়ে ওয়েলেসলি তাদের সম্পূর্ণরূপে কোম্পানির ওপর নির্ভরশীল করে তোলেন। আর অযোধ্যা আগে থেকেই কোম্পানির সাথে মিত্রতায় আবদ্ধ থাকলেও ওয়েলেসলি পুনরায় চুক্তি করে রাজ্যটিকে অধীনতামূলক মিত্রতা নীতিতে যুক্ত করেন। তিনি মহীশূরের রাজা টিপু সুলতানকেও এ নীতি গ্রহণের প্রস্তাব দেন। তবে টিপু ঐ প্রস্তাবে রাজি না হওয়ায় ব্রিটিশরা যুদ্ধের মাধ্যমে মহীশূর রাজ্য ইংরেজ সাম্রাজ্যভুক্ত করে। ওয়েলেসলি আরও কিছু ছোট রাজ্যকেও বলপ্রয়োগের মাধ্যমে অধীনতামূলক মিত্রতা নীতি গ্রহণে বাধ্য করেন। এভাবেই তিনি ভারতের শক্তিশালী রাজ্যগুলোকে পদানত করে বৃটিশ সাম্রাজ্যকে সুপ্রতিষ্ঠিত করেন।"
        }
      ]
    },
    {
      "number": "9",
      "uddipok": "'তোবা' রোমান সভ্যতার ইতিহাস পড়ার সময় লক্ষ করল, রোমান সম্রাট নিরো তার বিশাল সাম্রাজ্যে শক্তিশালী সেনাবাহিনী, দক্ষ মন্ত্রীবর্গ থাকা সত্ত্বেও অভিজ্ঞতার অভাব, অভ্যন্তরীণ ষড়যন্ত্র, বিশ্বস্ত ব্যক্তির বিশ্বাসঘাতকতায় যুদ্ধে পরাজিত হন। ফলে রোমান সাম্রাজ্যের পতন। ত্বরান্বিত হয়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "কোন নদীর তীরে পলাশী যুদ্ধ সংঘটিত হয়েছিল?",
          "explanation": "ভাগীরথী নদীর তীরে পলাশী যুদ্ধ সংঘটিত হয়েছিল।"
        },
        {
          "label": "খ",
          "question": "ব্রিটিশ ইস্ট-ইন্ডিয়া কোম্পানির পরিচয় দাও।",
          "explanation": "ব্রিটেনের ইংরেজ বণিকরা ১৬০০ সালে ভারত অঞ্চলে বাণিজ্যের উদ্দেশ্যে একটি যৌথ ব্যবসায়িক সংঘ গড়ে তোলে। এটাই ছিল ব্রিটিশ ইস্ট ইন্ডিয়া কোম্পানি। ইস্ট ইন্ডিয়া কোম্পানি ১৬০০ সালের ৩১ ডিসেম্বর রানি প্রথম এলিজাবেথের কাছ থেকে ১৫ বছর মেয়াদি একটি সনদ লাভ করে। স্যার জেমস ল্যাঙ্কাস্টারের নেতৃত্বে ব্রিটিশ ইস্ট ইন্ডিয়া কোম্পানির, বণিকরা ১৬০০ সালে প্রথম নৌপথে ভারতবর্ষ অভিমুখে যাত্রা করে।"
        },
        {
          "label": "গ",
          "question": "উদ্দীপকের নিরোর পরাজয়ের সাথে পাঠ্যবইয়ের কোন শাসকের পরাজয়ের সাদৃশ্য রয়েছে? ব্যাখ্যা করো।",
          "explanation": "উদ্দীপকের সম্রাট নিরোর পরাজয়ের সাথে পাঠ্যবইয়ের নবাব সিরাজ- উদ-দৌলার পরাজয়ের সাদৃশ্য রয়েছে। বাংলার ইতিহাসে নবাব সিরাজ-উদ-দৌলা এক বিয়োগান্তক নায়কের নাম। তিনি মাত্র ২২ বছর বয়সে মুর্শিদাবাদের সিংহাসনে আরোহণ করেন। তবে তিনি খুব বেশিদিন রাজত্ব করতে পারেননি। প্রাসাদ ষড়যন্ত্র এবং বিশ্বস্ত ব্যক্তিদের বিশ্বাসঘাতকতায় তার পতন ঘটে। উদ্দীপকে এ ঘটনারই প্রতিচ্ছবি লক্ষণীয়। উদ্দীপকে দেখা যায়, রোমান সম্রাট নিরো তার বিশাল সাম্রাজ্যে শক্তিশালী সেনাবাহিনী, দক্ষ মন্ত্রীবর্গ থাকা সত্ত্বেও নিজের অভিজ্ঞতার অভাব, অভ্যন্তরীণ ষড়যন্ত্র, বিশ্বস্ত ব্যক্তির বিশ্বাসঘাতকতায় যুদ্ধে পরাজিত হন। ঠিক একই কারণ ছিল বাংলার নবাব সিরাজ-উদ-দৌলার পতনের পেছনে। তিনি সিংহাসনে বসার পর থেকেই তার বড় খালা ঘসেটি বেগম ও এক খালাতো ভাই পূর্ণিয়ার শাসনকর্তা শওকত জং-এর চক্রান্তের শিকার হন। এতে ইন্ধন দেন অমাত্য দেওয়ান রাজবল্লভ। নবাবের প্রধান সেনাপতি মীরজাফর আলী খান ক্ষমতার লোভে তার বিরুদ্ধে ষড়যন্ত্রে লিপ্ত 'হন। মীরজাফর ইংরেজদের সঙ্গে হাত মেলান। উমিচাঁদ, জগৎ শেঠ, রায় দুর্লভ প্রমুখ ধনাঢ্য ব্যক্তি নবাবের বিপক্ষে মীরজাফরের ষড়যন্ত্রে যোগ দেন। এ ষড়যন্ত্রের কবলে পড়ে সিরাজ-উদ-দৌলা ১৭৫৭ সালের ২৩ জুন পলাশীর প্রান্তরের প্রহসনমূলক যুদ্ধে ইংরেজ বাহিনীর কাছে পরাজিত হন। মীরজাফরের অনুগত সেনারা যুদ্ধের এক পর্যায়ে নিষ্ক্রিয় হয়ে দাঁড়িয়ে ছিল। সিরাজের পরাজয়ের অন্যতম কারণ হলো তার দূরদর্শিতার অভাব। কেননা নবাব আগে থেকে জেনেও চক্রান্তকারীদের বিরুদ্ধে দ্রুত কঠিন ব্যবস্থা নেননি। ফলে পলাশীর প্রান্তরে তাকে করুণভাবে পরাজয় বরণ করতে হয়। সুতরাং বলা যায়, রোমান সম্রাট নিরো এবং নবাব সিরাজ-উদ-দৌলার পরিস্থিতি ছিল অভিন্ন।"
        },
        {
          "label": "ঘ",
          "question": "\"উক্ত ব্যক্তির পরাজয়ের মধ্য দিয়েই ঔপনিবেশিক শাসনের। সূত্রপাত হয়\"- মতামত দাও।",
          "explanation": "\"উক্ত ব্যক্তি অর্থাৎ নবাব সিরাজ-উদ-দৌলার পরাজয়ের মধ্য দিয়েই ঔপনিবেশিক শাসনের সূত্রপাত হয়\"- উক্তিটি যথার্থ বলে আমি মনে করি। ভারতবর্ষের ইতিহাসে '১৭৫৭ সালে পলাশীর যুদ্ধে পরাজয়ের তাৎপর্য ছিল সুদূরপ্রসারী। কেননা নবাবের পতনের মধ্য দিয়ে কার্যত বাংলার স্বাধীনতার সূর্য অস্তমিত হয়। বাংলার নিয়ন্ত্রণ দখলের পর ইংরেজরা ছলেবলে ও কৌশলে একে একে ভারতবর্ষের অন্যান্য অংশ অধিকার করে। এভাবে ভারতবর্ষে ব্রিটিশ ঔপনিবেশিক শাসন শুরু হয়। ১৭৫৭ সালে সিরাজ-উদ-দৌলার পতনের পর মীর জাফর হন নামমাত্র নবাব। বাংলার প্রকৃত ক্ষমতা চলে যায় ইংরেজদের হাতে। তারা ধীরে ধীরে। অন্য ইউরোপীয় বণিকদের কোণঠাসা করে নিজেদের প্রভাব প্রতিপত্তি বাড়াতে থাকে। ১৭৬৪ সালে নবাব মীর কাশিমের সঙ্গে, বক্সারের যুদ্ধের পর তারা মুঘল সম্রাটের কাছ থেকে বাংলার দেওয়ানি লাভ করে এবং পুরো ভারতবর্ষে সাম্রাজ্য স্থাপনের স্বপ্ন দেখতে থাকে। ১৭৫৯ সালে ব্রিটিশ পররাষ্ট্রমন্ত্রীকে লেখা পত্রে রবার্ট ক্লাইভ ভারতবর্ষে ইংরেজ শাসন প্রতিষ্ঠার আগ্রহের কথা জানান। তখন ব্রিটিশ সরকার সম্মতি না দিলেও ক্লাইভের পরবর্তী কর্মকর্তারা তার পরিকল্পনা অনুসরণ করেই ভারতবর্ষে সাম্রাজ্য প্রতিষ্ঠা করেন। পরবর্তী দীর্ঘ ১৯০ বছর ভারতে তাদের শাসন ও শোষণ অব্যাহত থাকে। উপরের এ আলোচনা থেকে বলা যায়, ১৭৫৭ সালে পলাশীর যুদ্ধে নবাব সিরাজ-উদ-দৌলাকে ষড়যন্ত্রের মাধ্যমে পরাজিত করার মাধ্যমেই ভারতে ইংরেজদের ঔপনিবেশিক শাসনের সূত্রপাত হয়।"
        }
      ]
    },
    {
      "number": "10",
      "uddipok": "রনির দেশের দুটি অঞ্চলের মধ্যে সে পূর্বাঞ্চলে বাস করে। দেশটির রাজধানী পশ্চিম অঞ্চলে অবস্থিত। রনির অঞ্চলের সকল আয় পশ্চিমাঞ্চলে চলে যায়। দেশটির কেন্দ্রীয় ব্যাংকসহ সকল বিমা ও বাণিজ্যিক প্রতিষ্ঠানের সদর দপ্তর ছিল পশ্চিম অঞ্চলে। ফলে রনির অঞ্চলে কখনও বড় কোনো শিল্প কারখানা গড়ে ওঠেনি।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "পাক-ভারত যুদ্ধ সংঘটিত হয় ১৯৬৫ সালে।"
        },
        {
          "label": "খ",
          "question": "",
          "explanation": "আগরতলা মামলা ছিল আইয়ুব খানের শাসনামলের সর্বাপেক্ষা প্রহসনমূলক ঘটনা। ১৯৬৮ সালের ১৮ জানুয়ারি ষড়যন্ত্র পরিকল্পনা ও পরিচালনার অভিযোগ এনে বঙ্গবন্ধু শেখ মুজিবুর রহমানকে প্রধান আসামী করে মোট ৩৫ জনের বিরুদ্ধে একটি মামলা দায়ের করা হয়। এটাই 'আগরতলা মামলা' নামে খ্যাত। তাদের বিপক্ষে অভিযোগ করা হয়. যে, তারা পূর্ব পাকিস্তানকে পশ্চিম পাকিস্তান হতে পৃথক করতে সামরিক অভ্যুত্থান, ঘটানোর পরিকল্পনা করেন।"
        },
        {
          "label": "গ",
          "question": "",
          "explanation": "রনির অঞ্চলে পাকিস্তানি শাসনামলের অর্থনৈতিক বৈষম্যের প্রতিচ্ছবি প্রকাশিত হয়েছে। ১৯৪৭ সালের ১৪ আগস্ট পাকিস্তানের জন্ম হয়। পাকিস্তানের রাজধানী ছিল করাচি। পূর্ব পাকিস্তানের মানুষকে তারা বিভিন্ন দিক দিয়ে শোষণ করত। তবে পশ্চিম পাকিস্তান কর্তৃক পূর্ব পাকিস্তান সর্বোচ্চ বৈষম্যের শিকার হয়েছে অর্থনৈতিক ক্ষেত্রে। উদ্দীপকের রনির অঞ্চলেও অনুরূপ বৈষম্য পরিলক্ষিত হয়। পশ্চিম পাকিস্তানে কেন্দ্রীয় সরকার প্রতিষ্ঠিত থাকায় কেন্দ্রের সরাসরি নিয়ন্ত্রণে পূর্ব পাকিস্তানের সব আয় পশ্চিম পাকিস্তানে চলে যায়। প্রাদেশিক সরকারের হাতে মুদ্রাব্যবস্থা ও অর্থনৈতিক কোনো নিয়ন্ত্রণ ছিল না। কেন্দ্রীয় ব্যাংকসহ সব ব্যাংক, বিমা, বাণিজ্যিক প্রতিষ্ঠানের সদর দপ্তর ছিল পশ্চিম পাকিস্তানে। ফলে পূর্ব পাকিস্তানের প্রয়োজনীয় অর্থ ব্যবস্থা পশ্চিম পাকিস্তানের ওপর নির্ভরশীল 'ছিল। এসব কারণে পূর্ব পাকিস্তানে কোনো উন্নয়নমূলক প্রতিষ্ঠান গড়ে ওঠেনি। ১৯৫৬ সাল পর্যন্ত পশ্চিম পাকিস্তানে রাজধানী স্থাপন ও অন্যান্য উন্নয়নমূলক কর্মকাণ্ডে যে বিপুল বিনিয়োগ করা হয় তাতে যে কর্মসংস্থান ও ব্যবসায়ের সুযোগ সৃষ্টি হয় তার পুরোটাই ভোগ করে পশ্চিম পাকিস্তানের ঠিকাদার ব্যবসায়ীরা।। । শুধু করাচি শহর নির্মাণেই ব্যয় করা হয়েছিল ৫,৭০০ মিলিয়ন টাকা। এটি ছিল পাকিস্তান সরকারের মোট ব্যয়ের ৫৬.৪%। অথচ এ সময় পূর্ব পাকিস্তানে সরকারি ব্যয় ছিল মোট বাজেটের মাত্র ৫.১০%। পাকিস্তানের রাজধানী ছিল করাচিতে। পশ্চিম পাকিস্তানে ফেডারেল রাজধানী, সকল প্রশাসনিক সদরদপ্তর স্থাপিত হওয়ায় রাস্তাঘাট নির্মাণ, বিদ্যুৎ ও সেচখাতে ব্যয়ের মাধ্যমে স্বাধীনতার কয়েক বছরের মধ্যেই পশ্চিম পাকিস্তান অর্থনৈতিকভাবে এগিয়ে যায়। ১৯৪৭ সালে পাকিস্তান স্বাধীন হওয়ার সময় যে ৩৮টি শিল্প কলকারখানা লাভ করেছিল তার মধ্যে পূর্ব বাংলায় ছিল ২০টি এবং পশ্চিম পাকিস্তানে ছিল ১৮টি। কিন্তু যতই দিন যেতে থাকে পশ্চিম পাকিস্তানে শিল্পকলকারখানার সংখ্যা বৃদ্ধি পেলেও পূর্ব বাংলায় তেমন উল্লেখযোগ্য কলকারখানা গড়ে ওঠেনি।"
        },
        {
          "label": "ঘ",
          "question": "",
          "explanation": "না, আমি মনে করি অর্থনৈতিক বৈষম্যই বাঙালির স্বাধিকার আন্দোলনের একমাত্র কারণ নয়। অর্থনৈতিক বৈষম্যের পাশাপাশি পশ্চিম পাকিস্তানি শাসকরা প্রশাসনিক, রাজনৈতিক, সামরিক, শিক্ষা ও সাংস্কৃতিক সবক্ষেত্রে পূর্ব পাকিস্তানের প্রতি বৈষম্য ও নিপীড়নমূলক নীতি অনুসরণ করে। আর এসব বৈষম্যের প্রতিবাদে পূর্ব পাকিস্তানে স্বাধিকার আন্দোলনের সূত্রপাত হয়। উদ্দীপকে পূর্ব পাকিস্তানের প্রতি পশ্চিম পাকিস্তানের অর্থনৈতিক বৈষম্য দেখানো হয়েছে। তবে এ অর্থনৈতিক বৈষম্যই বাঙালির স্বাধিকার আন্দোলনের একমাত্র কারণ ছিল না। পাকিস্তান রাষ্ট্রের জন্মের অব্যবহিত পর থেকেই পূর্ব বাংলা রাজনৈতিক বৈষম্যের শিকারে পরিণত হয়। পূর্ব পাকিস্তানের ওপুর পশ্চিম পাকিস্তানিদের বৈষম্যমূলক শাসনের আরেকটি ক্ষেত্র ছিল সামরিক বৈষম্য। সামরিক বাহিনীতে বাঙালিদের প্রতিনিধিত্ব ছিল অতি নগণ্য। ১৯৫৫ সালের এক হিসাবে দেখা যায়, সামরিক বাহিনীর মোট ২,২১১ জন কর্মকর্তার মধ্যে বাঙালি ছিল মাত্র ৮২ জন। অন্যদিকে পূর্ব পাকিস্তান পশ্চিম পাকিস্তান কর্তৃক সর্বোচ্চ বৈষম্যের শিকার হয়েছে প্রশাসনিক ক্ষেত্রে। পাকিস্তানের বিভিন্ন মন্ত্রণালয়ের বেশিরভাগ কর্মকর্তা ছিল পশ্চিম পাকিস্তানের অধিবাসী। এছাড়া কেন্দ্রীয় সরকারের দপ্তরেও পশ্চিম পাকিস্তানিদের সংখ্যাধিক্য ছিল। আবার, শিক্ষাখাতে সর্বোচ্চ বরাদ্দ ছিল পশ্চিম পাকিস্তানে। অথচ ১৯৪৭ সালে পশ্চিম পাকিস্তানের তুলনায় পূর্ব পাকিস্তানের ছাত্র-ছাত্রী সংখ্যায় ছিল দ্বিগুণ। ১৯৫৫ থেকে ১৯৬৭ সালের মধ্যে শিক্ষাখাতে পশ্চিম পাকিস্তানের জন্য বরাদ্দ ছিল ২০৮৪ মিলিয়ন রুপি এবং পূর্ব পাকিস্তানের জন্য ৭৯৭ মিলিয়ন রুপি। মোট জনসংখ্যার ৫৬% মানুষের মুখের ভাষা বাংলা হওয়ার পরও শুধু উর্দুকে পাকিস্তানের শাসকরা রাষ্ট্র ভাষা করতে চেয়েছিল। এভাবে ভাষা, সাহিত্য ও সংস্কৃতির দিক থেকে পশ্চিম পাকিস্তান পূর্ব পাকিস্তানের প্রতি চরম অবহেলা প্রদর্শন করেছে। যা বাঙালিকে পরবর্তীতে স্বাধিকার আদায়ে উদ্বুদ্ধ করে। উপরের আলোচনা থেকে বোঝা যায়, শুধু অর্থনৈতিক কারণে নয়; বরং ১৯৪৭ থেকে ১৯৭১ পর্যন্ত রাজনৈতিক, প্রশাসনিক ও সামাজিক শোষণ বাঙালিদের স্বাধিকার আন্দোলনের দিকে ধাবিত করে।"
        }
      ]
    },
    {
      "number": "11",
      "uddipok": "১২ সালমান সাহেব প্রচুর ভূ-সম্পত্তির মালিক। গ্রামের বর্গাচাষীরা তার জমি চাষ করে। কিন্তু জমির যত্ন না নেওয়ায় ফসল কম হয়। প্রত্যেক বছর বর্গাদার পরিবর্তন করেও তিনি সুফল পেলেন না। তাই তিনি বার্ষিক নির্দিষ্ট পরিমাণ ফসলের বিনিময়ে স্থায়ীভাবে বর্গা দেওয়ার পরিকল্পনা 'করলেন। এতে তিনি নানাভাবে লাভবান হন।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "কাকে ভারতের রেলপথের জনক বলা হয়?",
          "explanation": "লর্ড ডালহৌসিকে ভারতের রেলপথের জনক বলা হয়।"
        },
        {
          "label": "খ",
          "question": "স্বত্ববিলোপ নীতি কী? ব্যাখ্যা করো।",
          "explanation": "স্বত্ববিলোপ নীতি হচ্ছে লর্ড ডালহৌসি কর্তৃক গৃহীত একটি নীতি, যাতে বলা হয় কোনো রাজবংশের কোনো উত্তরাধিকার না থাকলে রাজার মৃত্যুর পর উক্ত রাজ্য ব্রিটিশ সাম্রাজ্যভুক্ত হবে। স্বত্ববিলোপ নীতি অনুযায়ী, ব্রিটিশদের আশ্রিত যেকোনো দেশীয় রাজ্যের রাজা মারা গেলে এবং তার রাজবংশের কোনো উত্তরাধিকার না থাকলে, সেই রাজ্য সরাসরি ব্রিটিশ সাম্রাজ্যভুক্ত হবে। এ নীতিতে দত্তক বা পালিত পুত্রের অধিকারকে স্বীকৃতি দেয়া হয়নি। লর্ড ডালহৌসি কর্তৃক গৃহীত এ নীতিই স্বত্ববিলোপ নীতি হিসেবে অভিহিত।"
        },
        {
          "label": "গ",
          "question": "উদ্দীপকের সালমান সাহেবের পরিকল্পনার সাথে পাঠ্যবইয়ের কোন শাসকের পরিকল্পনার সাদৃশ্য রয়েছে? উক্ত পরিকল্পনার উদ্দেশ্যগুলো আলোচনা করো।",
          "explanation": "উদ্দীপকে সালমান সাহেবের পরিকল্পনার সাথে লর্ড কর্নওয়ালিসের চিরস্থায়ী বন্দোবস্তের মিল রয়েছে। ভারতের গভর্নর জেনারেলের মধ্যে লর্ড কর্নওয়ালিসের নাম বিশেষভাবে উল্লেখযোগ্য। তিনি ১৭৯৩ সালের ২২ মার্চ নির্দিষ্ট রাজস্ব পরিশোধের বিনিময়ে বাংলা, বিহার, উড়িষ্যার জমিদারগণকে নিজ নিজ জমির ওপর স্থায়ী মালিকানা দান করে একটি নতুন বন্দোবস্ত চালু করেন। এ বন্দোবস্তুই ইতিহাসে চিরস্থায়ী বন্দোবস্তু নামে পরিচিত। উদ্দীপকেও অনুরূপ ব্যবস্থার প্রতিচ্ছবি লক্ষ করা যায়। উদ্দীপকে দেখা যায়, সালমান সাহেব প্রত্যেক বছর বর্গাদার পরিবর্তন করে কোনো সুফল পান না। তাই তিনি বার্ষিক নির্দিষ্ট পরিমাণ ফসলের বিনিময়ে স্থায়ীভাবে বর্গা দেওয়ার পরিকল্পনা করেন। এ বিষয়টির সাথে সাদৃশ্যপূর্ণ লর্ড কর্নওয়ালিস কর্তৃক গৃহীত চিরস্থায়ী বন্দোবস্ত। চিরস্থায়ী বন্দোবস্তের পূর্বে পাঁচসালা ও দশসনা বন্দোবস্ত ছিল। এর ফলে সেরকম কোনো সুফল পাওয়া যায়নি। তাই লর্ড কর্নওয়ালিস স্থায়ীভাবে জমি বন্দোবস্ত দেওয়ার প্রথা প্রবর্তন করেন, যাতে কোম্পানি অধিক হারে রাজস্ব লাভ করতে পারে। এ প্রথা চালু হওয়ায় জমিদারদের প্রশাসনিক ক্ষমতা বিলুপ্ত হয়। সরকার স্বয়ং শান্তি রক্ষা ও নিরাপত্তার দায়িত্ব গ্রহণ করে। তবে জমিদাররা নির্দিষ্ট পরিমাণ রাজস্ব দেওয়ার বিনিময়ে জমির স্থায়ী মালিকে পরিণত হয়। খাজনা বাকি পড়লে ভূমির কিছু অংশ বিক্রি করে রাজস্ব আদায় করার ব্যবস্থা করা হয় এ বন্দোবস্তে। তাও যদি সম্ভব না হয় তাহলে জমিদারী বাজেয়াপ্ত করা হয়। তবে এ পরিকল্পনার উদ্দেশ্যগুলো সফলতা অর্জনে ব্যর্থ হয়েছিল।"
        },
        {
          "label": "ঘ",
          "question": "'উক্ত পরিকল্পনায় দোষ-গুণের সংমিশ্রণ ছিল'- পঠিত বইয়ের আলোকে বিশ্লেষণ করো।",
          "explanation": "উত্ত পরিকল্পনায় অর্থাৎ চিরস্থায়ী বন্দোবস্তে দোষ-গুণের সংমিশ্রণ ছিল- উক্তিটি যথার্থ। বাংলার আর্থ-সামাজিক ও রাজনৈতিক কাঠামোতে চিরস্থায়ী বন্দোবস্তের প্রভাব ছিল সুদূরপ্রসারী। এ বন্দোবস্তের ফলে জমিদারদের স্বার্থ সুরক্ষিত হয়। তারা স্থায়ীভাবে ভূমির মালিক হওয়ায় কৃষিকার্য সম্প্রসারিত করে। ফলে রাজস্ব আয় বৃদ্ধি পায়। আয় বৃদ্ধি পাওয়ায় জমিদাররা সামাজিক সাংস্কৃতিক উন্নয়নে অবদান রাখতে সক্ষম হয়। এ ব্যবস্থার ফলে ইংরেজ সরকার রছর বছর রাজস্ব নির্ধারণের ঝামেলা থেকে মুক্ত হয়। তাছাড়া প্রতিবছর সরকার একটি স্থায়ী ও নির্ধারিত পরিমাণ রাজস্ব প্রাপ্ত হয়। কোনো জমিদার রাজস্ব প্রদানে ব্যর্থ হলে তার জমিদারির কিছু অংশ বিক্রি করে রাজস্ব আদায়ের ব্যবস্থা থাকায় সরকারের রাজস্ব ঘাটতির সম্ভাবনা দূর হয়। এর ফলে সরকারের বাৎসরিক বাজেট প্রণয়নসহ অন্যান্য উন্নয়নমূলক পরিকল্পনা বাস্তবায়ন করা সম্ভব হয়। নির্দিষ্ট পরিমাণ জমির জন্য রাজস্ব নির্ধারিত থাকায় জমিদাররা তাদের আয় বৃদ্ধির জন্য জমিকর্ষণ ও উন্নয়নের দিকে নজর দেয়। তাছাড়া নতুন নতুন ফসল উৎপাদন এবং স্থানীয় ব্যবসা-বাণিজ্যের উন্নয়নের মাধ্যমে জমিদাররা তাদের আয় বৃদ্ধির সুযোগ পায়। চিরস্থায়ী বন্দোবস্তে সুফলের পাশাপাশি কুফলও ছিল। এ বন্দোবস্তের ফলে জমিতে প্রজাদের পুরোনো স্বত্ব সম্পূর্ণ বিলুপ্ত হয়। উন্নয়নমূলক কিছু কাজ করলেও জমিদাররা কৃষকদের বিভিন্নভাবে শোষণ করত। জমিদার ইচ্ছে করলেই যেকোনো সময় তাদের জমি থেকে উচ্ছেদ করতে পারত। তাছাড়া জমিদারির প্রকৃত সীমা নির্দেশিত না হওয়ায় অসংখ্য মামলা মোকদ্দমা এবং নানা প্রকার অব্যবস্থার সৃষ্টি হয়। বহু প্রাচীন বনেদি জমিদার তাদের জমিদারি হারান এবং টিকে থাকা জমিদাররা তালুকদার, ইজারাদার প্রভৃতি ক্ষুদ্র ক্ষুদ্র জমিদারদের ওপর নির্ভরশীল হয়ে পড়েন। রাজস্বের হার অত্যধিক হওয়ায় এবং তা আদায়ে কঠোরভাবে সূর্যাস্ত আইন প্রয়োগ করার ফলে অসংখ্য বনেদি পরিবার জমিদারি হারিয়ে নিঃস্ব হয়ে যায়।"
        }
      ]
    }
  ]
}