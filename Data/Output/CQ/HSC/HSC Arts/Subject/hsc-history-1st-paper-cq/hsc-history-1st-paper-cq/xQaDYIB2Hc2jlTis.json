{
  "title": "চট্টগ্রাম কলেজ ২০২৫",
  "subtitle": "ইতিহাস (11)",
  "questions": [
    {
      "number": "1",
      "uddipok": "ম্যারিগোল্ড এলাকায় ভিন্নমতাবলম্বী দল 'ক' ও 'খ' একচেটিয়া আধিপত্য বিস্তারের লড়াইয়ে নামে। এলাকার গণ্যমান্য ব্যক্তিবর্গ শান্তি স্থাপনের জন্য বেশ কয়েকটি বৈঠকের আয়োজন করে। প্রথম বৈঠকে 'ক' দল যোগদান করে নাই। দ্বিতীয় বৈঠকে 'ক' ও 'খ' দুই দলের মধ্যে কোনো আপস হয় নাই। 'খ' দল তৃতীয় বৈঠক বর্জন করে। এভাবে সব বৈঠক ব্যর্থতায় পর্যবসিত হয়।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "১৯২৮ সালে সাইমন কমিশন ভারতে আসে।"
        },
        {
          "label": "খ",
          "question": "",
          "explanation": "১৯২৮ সালে মতিলাল নেহেরুর নেতৃত্বে গঠিত ৯ সদস্যবিশিষ্ট কমিটি বেশ কিছু সুপারিশ করে, যা 'নেহেরু রিপোর্ট' নামে পরিচিত। এ রিপোর্টে সর্বভারতীয় যুক্তরাষ্ট্রীয় ব্যবস্থা, সংবিধানে, নাগরিকদের মৌলিক অধিকারের উল্লেখ, জনসংখ্যার ভিত্তিতে প্রতিনিধিত্ব প্রদান, ডোমিনিয়ন স্ট্যাটাস, প্রতিনিধিত্বমূলক দায়িত্বশীল সরকার, প্রাদেশিক স্বায়ত্তশাসন, সিন্ধু প্রদেশের সৃষ্টি, বাংলা ও পাঞ্জাবে সংরক্ষিত আসন সংখ্যা বিলোপ ইত্যাদি প্রস্তাব পেশ করা হয়।"
        },
        {
          "label": "গ",
          "question": "উদ্দীপকের বৈঠকসমূহ পাঠ্যপুস্তকের কোন বৈঠকের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের বৈঠকসমূহ পাঠ্যপুস্তকের গোলটেবিল বৈঠকের সাথে সাদৃশ্যপূর্ণ। সাইমন কমিশনের রিপোর্ট, নেহেরু রিপোর্ট ও জিন্নাহর চৌদ্দ দফা দাবি প্রভৃতির কারণে ভারতে যে শাসনতান্ত্রিক সমস্যা চলছিল তা নিরসনের জন্য ব্রিটিশ সরকার ভারতের বিভিন্ন রাজনৈতিক দলের প্রতিনিধিদের সাথে গোলটেবিল বৈঠক আহ্বান করে। এ বৈঠক তিনটি অধিবেশনে সমাপ্ত হয়। গোলটেবিল বৈঠকের প্রথম অধিবেশন বসে ১৯৩০ সালের ১২ নভেম্বর। অধিবেশনে ব্রিটেনের রাজনৈতিক দলগুলোর পক্ষে ১৬. ভারতীয় রাজন্যবর্গের পক্ষে ১৩ এবং ব্রিটিশশাসিত ভারত থেকে ৫৭ জনসহ সর্বমোট ৮৯ জন সদস্য যোগদান করে। কংগ্রেস এ অধিবেশনে যোগ দেয়নি। ১৯৩১ সালে লন্ডনে দ্বিতীয় গোলটেবিল বৈঠকের আয়োজন করা হয়। কিন্তু সাম্প্রদায়িক সমস্যার কারণে এ বৈঠকে কোনো সর্বসম্মত সিদ্ধান্ত গ্রহণ সম্ভব হয়নি। তৃতীয় গোলটেবিল বৈঠক বসে ১৯৩২ সালের ১৭ নভেম্বর। আগের দুটি গোলটেবিলের তুলনায় অনেক কম প্রতিনিধি অংশগ্রহণ করে। কংগ্রেসও এ বৈঠকে প্রতিনিধি পাঠায়নি। উদ্দীপকে দেখা যায়, ম্যারিগোল্ড এলাকায় ভিন্নমতাবলম্বী দল 'ক' ও 'খ' একচেটিয়া আধিপত্য বিস্তারের লড়াইয়ে নামে। এলাকার গণ্যমান্য ব্যক্তিবর্গ শান্তি স্থাপনের জন্য বেশ কয়েকটি বৈঠকের আয়োজন করে। প্রথম বৈঠকে 'ক' দল যোগদান করে নাই। দ্বিতীয় বৈঠকে 'ক' ও 'খ' দলের মধ্যে কোনো আপস হয় নাই। 'খ' দল তৃতীয় বৈঠক বর্জন করে। উদ্দীপকের এ বর্ণনার সাথে উপরে আলোচিত গোলটেবিল বৈঠক সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "বৈঠকসমূহ চূড়ান্ত লক্ষ্য অর্জনে ব্যর্থ হয়- উক্তিটি যথার্থ। প্রথম গোলটেবিল বৈঠকে ব্রিটিশ প্রধানমন্ত্রী কতগুলো সাংবিধানিক প্রস্তাব দেন। এর মধ্যে ভারতে যুক্তরাষ্ট্রীয় সরকার গঠন, প্রদেশগুলোতে দায়িত্বশীল সরকার এবং কেন্দ্রে আংশিক দায়িত্বশীল সরকার গঠন সংক্রান্ত প্রস্তাবগুলো অন্যতম। কিন্তু সংখ্যালঘু সমস্যা নিয়ে মতৈক্য না হওয়ায় প্রথম গোলটেবিল বৈঠক ব্যর্থ হয়। দ্বিতীয় গোলটেবিল বৈঠকে কেন্দ্রে দ্বৈতশাসনের যে প্রস্তাব ছিল গান্ধী তার বিরোধিতা করেছিলেন। অন্যদিকে মুসলিম প্রতিনিধি মোহাম্মদ আলী জিন্নাহ ও শেরে বাংলা এ. কে. ফজলুল হক মুসলমানদের স্বার্থরক্ষায় কিছু বক্তব্য উপস্থাপন করেন। সংখ্যালঘু সম্প্রদায়ের প্রতিনিধিত্ব নিয়ে গান্ধী ও জিন্নাহর মধ্যে মতবিরোধ দেখা দিলে দ্বিতীয় গোলটেবিল বৈঠকর ব্যর্থতায় পর্যবসিত হয়। তৃতীয় গোলটেবিল বৈঠকে তিনটি বিষয় গুরুত্ব লাভ করে যথা- ১. কী কী শর্তের ভিত্তিতে রাজ্যগুলো ফেডারেশনে যোগ দেবে, ২. অবশিষ্ট ক্ষমতার বণ্টন এবং ৩. ব্রিটিশ শাসনের গ্যারান্টি। ব্রিটিশ সরকার উপস্থিত নেতৃবৃন্দের অনেক দাবি প্রত্যাখ্যান করে। ফলে ব্যর্থতার গ্লানি নিয়ে প্রথম দুই বৈঠকের মতো তৃতীয় বৈঠকও সমাপ্ত হয়। উপরের আলোচনার প্রেক্ষিতে তাই বলা যায়, গোলটেবিল বৈঠকসমূহ চূড়ান্ত লক্ষ্য অর্জনে ব্যর্থ হয়- বক্তব্যটি যথার্থ।"
        }
      ]
    },
    {
      "number": "2",
      "uddipok": "বোগেনভিলিয়া একটি প্রত্যন্ত গ্রাম। সারা বছর এই গ্রামের জনগণ অনাহারে অর্ধাহারে দিন কাটায়। তাদের নিজেদের মধ্যে দ্বন্দ্ব-সংঘাত লেগেই থাকে। গ্রামটিকে আধুনিকরূপে গড়ে তোলার জন্য তিন সদস্যবিশিষ্ট একটি কমিটি গঠিত হয়। কমিটি তাদের নিজস্ব পরিকল্পনা অনুযায়ী সমস্যার সমাধান করে।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "শেরে বাংলা এ. কে. ফজলুল হক লাহোর প্রস্তাব উত্থাপন করেন।"
        },
        {
          "label": "খ",
          "question": "",
          "explanation": "দ্বি-জাতি তত্ত্ব হলো মোহাম্মদ আলী জিন্নাহ ঘোষিত একটি তত্ত্ব যাতে ভারতবর্ষে হিন্দু ও মুসলমানদের দুটি আলাদা জাতি হিসেবে চিহ্নিত করা হয়েছে। ১৯৩৭ সালের নির্বাচনের তিক্ত অভিজ্ঞতা এবং নির্বাচনের পর বিজয়ী কংগ্রেস সভাপতির বক্তব্যে মোহাম্মদ আলী জিল্লাহ বুঝতে পারেন যে সংখ্যালঘু মুসলিম সম্প্রদায়ের আশা-আকাঙ্ক্ষা হিন্দু নেতৃবৃন্দের শাসনাধীনে বাস্তবায়ন করা সম্ভব নয়। তাই মুসলমানদের স্বার্থের কথা বিবেচনা করে ১৯৪০ সালে জিন্নাহ তার বহুল আলোচিত সমালোচিত দ্বি-জাতি তত্ত্বের ঘোষণা দেন।"
        },
        {
          "label": "গ",
          "question": "",
          "explanation": "উদ্দীপকের কমিটির সাথে পাঠ্যবইয়ের মন্ত্রিমিশন পরিকল্পনার সাদৃশ্য রয়েছে। মূলত ভারত উপমহাদেশকে একটি যুক্তরাষ্ট্রে পরিণত করার প্রস্তাব ছিল মন্ত্রিমিশন পরিকল্পনা। তিন স্তরবিশিষ্ট ছিল এই যুক্তরাষ্ট্রের পরিকল্পনা। এগুলো হচ্ছে- ১. প্রস্তাব অনুযায়ী কেন্দ্রে একটি অন্তর্বর্তীকালীন সরকার গঠন করা হবে; ২. একটি স্বায়ত্তশাসিত ভারত ইউনিয়ন গঠন করা হবে-যেখানে অন্তর্ভুক্ত থাকবে ব্রিটিশ ভারত ও দেশীয় রাজ্যগুলো; ৩. ভারতীয় প্রদেশগুলোকে তিন ভাগে ভাগ করা হবে- 'ক' গ্রুপে থাকবে, মাদ্রাজ, বোম্বে, যুক্তপ্রদেশ, বিহার, মধ্যপ্রদেশ ও উড়িষ্যা 'খ' গ্রুপে থাকবে উত্তর পশ্চিম সীমান্ত প্রদেশ, পাঞ্জাব ও সিন্ধু; 'গ' গ্রুপে থাকবে বাংলা ও আসাম। সিদ্ধান্ত হয় প্রত্যেক গ্রুপের জন্য একটি গণপরিষদ গঠন করা হবে। মিন্ত্রমিশন প্রস্তাব পেশের পাশাপাশি শর্ত জুড়ে দিয়েছিল যে, পরিকল্পনা পুরোটিই গ্রহণ করতে হবে- অংশবিশেষ নয়। ভারতীয় ইউনিয়নের হাতে থাকবে দেশরক্ষা, পররাষ্ট্র, যোগাযোগ এবং মুদ্রা বিভাগের দায়িত্ব। অন্যান্য বিষয়ের দায়িত্ব ন্যস্ত থাকবে প্রদেশগুলোর হাতে। এছাড়াও বলা হয় কেন্দ্রীয় সংসদের মোট ৩৮৫টি আসনের মধ্যে ৭৮টি মুসলমানদের জন্য নির্ধারিত করা হয়। পরিকল্পনায় এই সুযোগ রাখা হয় যে, কোনো গ্রুপ ইচ্ছা করলে দশ বছর পর কেন্দ্র থেকে বিচ্ছিন্ন হতে পারবে।' উদ্দীপকে উল্লেখিত বোগেনভিলিয়া গ্রামে নিজেদের মধ্যে দ্বন্দ্ব-সংযাত লেগেই থাকে। গ্রামটিকে আধুনিকরূপে গড়ে তোলার জন্য তিন সদস্য বিশিষ্ট কমিটি গঠিত হয়, যা পাঠ্যবইয়ের মন্ত্রিমিশন পরিকল্পনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "কমিশনের তথা মন্ত্রিমিশন পরিকল্পনার প্রস্তাবসূহ শেষ পর্যন্ত ভয়াবহ পরিণতি লাভ করে-উক্তিটি যথার্থ। মন্ত্রিমিশন পরিকল্পনা দারুণ আলোড়ন সৃষ্টি করে। এতে ব্রিটিশদের ক্ষমতা হস্তান্তরের ইচ্ছা স্পষ্ট হয়। ফলে কংগ্রেস ও মুসলিম লীগ এ থেকে নিজেদের সুবিধা খুঁজতে থাকে। পাকিস্তান গঠনে সহায়ক বিবেচনা করে মুসলিম লীগ এ প্রস্তাব মেনে নেয়। কিন্তু সাম্প্রদায়িক নীতি অনুসারে প্রদেশগুলোকে বিভক্ত করায় কংগ্রেস অন্তর্বর্তীকালীন সরকারের যোগদানে অস্বীকৃতি জানায়। কংগ্রেস ও মুসলিম লীগের অন্তর্বর্তীকালীন সরকার গঠনের দ্বন্দ্বে মুসলিম লীগ এককভাবে সরকার গঠনের দাবি জানায়। এমতাবস্থায় ভাইসরয় অন্তর্বর্তীকালীন সরকার গঠনের বিষয়টি স্থগিত করলে ক্ষুব্ধ হয়ে মুসলিম লীগ মন্ত্রিমিশন প্রস্তাব প্রত্যাখ্যান করে। 'পাকিস্তান' অর্জনের জন্য প্রত্যক্ষ সংগ্রামের ঘোষণা দেয়। মুসলিম লীগ মন্ত্রিমিশন পরিকল্পনা প্রত্যাহার করলে কংগ্রেস অন্তর্বর্তীকালীন সরকারে যোগদানের সিদ্ধান্ত নেয়। ভাইসরয় ও কংগ্রেসের এরূপ হঠকারী সিদ্ধান্তের কারণে ১৯৪৬ খ্রিষ্টাব্দের ১৬ আগস্ট মুসলিম লীগ প্রত্যক্ষ সংগ্রাম দিবস পালনের আহ্বান জানায়। ফলে কলকাতাসহ ভারতের বিভিন্ন স্থানে হিন্দু-মুসলিম দাঙ্গা শুরু হয়। স্টেটসম্যানের হিসাব অনুযায়ী, এ ঘটনায় ২০ হাজারেরও বেশি লোক হতাহত হয়। উপরের আলোচনার প্রেক্ষিতে তাই বলা যায়, মন্ত্রিমিশন পরিকল্পনার প্রস্তাবসমূহ ভয়াবহ পরিণতি লাভ করে। বক্তব্যটি যথার্থ।"
        }
      ]
    },
    {
      "number": "3",
      "uddipok": "জনাব হলিহক একজন বিচক্ষণ শাসক। তার দেশের একটি বৃহৎ অংশ জুড়ে স্বাধীনতা আন্দোলন জোরদার হয়ে উঠে। তিনি সম্প্রীতি ফিরিয়ে আনার চেষ্টা করেন। তিনি উপলব্ধি করেন যে, দ্রুত মীমাংসার জন্য ক্ষমতা হস্তান্তর করতে হবে। তার উদ্যোগে পার্লামেন্ট স্বাধীনতা আইন পাশ করে। আইন অনুযায়ী পৃথক স্বাধীন রাষ্ট্রের জন্ম হয়।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "ব্রিটিশ ভারতের সর্বশেষ ভাইসরয় ছিলেন লর্ড মাউন্টব্যাটেন।"
        },
        {
          "label": "খ",
          "question": "",
          "explanation": "ক্রিপস মিশন হলো ব্রিটিশ সরকার কর্তৃক দ্বিতীয় বিশ্বযুদ্ধে ভারতীয়দের পূর্ণ সহযোগিতা ও সমর্থন আদায়ের লক্ষ্যে ১৯৪২ সালে প্রেরিত একটি মিশন। ক্রিপস মিশনে ব্রিটিশ মন্ত্রীসভার বর্ষীয়ান সদস্য স্যার স্ট্যাফোর্ড কিপসকে কংগ্রেস এবং মুসলিম লীগের সাথে আলোচনার জন্য পাঠানো হয়েছিল। তিনি প্রথম বিশ্ব যুদ্ধ শেষ হওয়া মাত্রই নতুন নির্বাচন এবং পূর্ণ স্বায়ত্তশাসনের প্রতিশ্রুতি দেন। এর পরিবর্তে তিনি ভারতকে দ্বিতীয় বিশ্বযুদ্ধে ব্রিটিশদের প্রতি পূর্ণ আনুগত্য প্রকাশের আহ্বান জানান। তবে কংগ্রেস ও মুসলিম লীগ এ প্রস্তাব প্রত্যাখ্যান করায় ক্রিপস মিশন শেষ পর্যন্ত ব্যর্থ হয়।"
        },
        {
          "label": "গ",
          "question": "",
          "explanation": "উদ্দীপকের সাথে আমার পাঠ্যপুস্তকের ১৯৪৭ সালের ভারত স্বাধীনতা আইন সাদৃশ্যপূর্ণ। সাম্প্রদায়িক দাঙ্গার ফলে হিন্দু-মুসলিম সম্পর্কের অবনতি ঘটতে থাকে। উপমহাদেশে সাম্প্রদায়িক অবস্থার অবনতি এবং রাজনৈতিক পরিস্থিতির জটিলতা দেখে ব্রিটিশ প্রধানমন্ত্রী অ্যাটলি ১৯৪৭ সালের জুলাই মাসের মধ্যে ভারতীয়দের কাছে ক্ষমতা হস্তান্তর করবেন বলে ঘোষণা করেন। এ ঘোষণা কার্যকর করার জন্য লর্ড ওয়াভেলের স্থলে লর্ড মাউন্টব্যাটেন কংগ্রেস ও মুসলিম লীগের সাথে আলোচনা করে বুঝতে পারেন, ভারত বিভাগ ছাড়া গত্যন্তর নেই। কংগ্রেস ও মুসলিম লীগ নিজ নিজ দাবিতে অটল থাকে। শেষপর্যন্ত কংগ্রেস ও লীগের দাবি অনুসারে ব্রিটিশ সরকার ভারত বিভাগে রাজি হন। ১৯৪৭ সালের ৩ জুন লর্ড মাউন্টব্যাটেন ভারত বিভাগের নীতি ঘোষণা করেন। ১৯৪৭ সালের ১৮ জুলাই ব্রিটিশ পার্লামেন্ট ভারত স্বাধীনতা আইন পাস করে। এ আইন অনুসারে ভারত ও পাকিস্তান নামে দুটো স্বাধীন দেশের জন্ম হয়। উদ্দীপকের জনাব হলিহক একজন বিচক্ষণ শাসক। তার দেশের একটি বৃহৎ অংশ জুড়ে স্বাধীনতা আন্দোলন জোরদার হয়ে উঠলে তিনি সম্প্রীতি ফিরিয়ে আনার চেষ্টা করেন । তিনি উপলব্ধি করেন যে,দ্রুত মীমাংসার জন্য ক্ষমতা হস্তান্তর করতে হবে। তার উদ্যোগে পার্লামেন্ট স্বাধীনতা আইন পাস করে। আইন অনুযায়ী পৃথক স্বাধীন রাষ্ট্রের জন্ম হয়, যা উপরে আলোচিত ভারত স্বাধীনতা আইনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উক্ত আইন তথা ভারত স্বাধীনতা আইন দ্বারা দুটি স্বাধীন রাষ্ট্রের জন্মের মাধ্যমে উপমহাদেশের শাসনতান্ত্রিক জটিলতার নিরসন হয়-উক্তিটি যথার্থ। ১৯৪৭ সালের ভারত স্বাধীনতা আইন এ উপমহাদেশের ইতিহাসে এক তাৎপর্যপূর্ণ ও ঐতিহাসিক দলিল। এ আইন ভারতীয় স্বাধীনতা সংগ্রামের ইতিহাসে গুরুত্বপূর্ণ অধ্যায়ের সূচনা করে। ১৭৫৭ সালের পলাশীর যুদ্ধে যা সূচিত হয়, ১৯৪৭ সালে ভারত স্বাধীনতা আইনের মাধ্যমে তার সমাপ্তি ঘটে। ব্রিটিশ রাজ্যের নিয়ন্ত্রণমুক্ত হয়ে ভারতবর্ষে ভারত এবং পাকিস্তান এ দুটি স্বাধীন সার্বভৌম রাষ্ট্রের অভ্যুদয় ঘটে এ আইনের মাধ্যমে। ১৯৪৭ সালের ১৪ আগস্ট দিল্লিতে অনুষ্ঠিত গণপরিষদের অধিবেশনে এ পরিষদ ব্রিটিশ কমনওয়েলথ-এর অংশ হিসেবে ভারতের পূর্ণ স্বাধীনতা ঘোষণা করে। গণপরিষদে জওহরলাল নেহেরু মন্তব্য করেছিলেন, 'Long years ago we made a destiny and how the time comes when we shall redeem our pledge, not wholly or in full measure, but very substantially', এভাবেই প্রায় ১৯০ বছরের বিটিশ শাসনের অবসান হয় এবং ভারতবর্ষ বিভক্ত হয়ে ভারত ও পাকিস্তান নামে দুটি স্বাধীন সার্বভৌম রাষ্ট্রের জন্ম হয়। পরিশেষে বলা যায়, ১৯৪৭ সালের ভারত স্বাধীনতা আইন ব্রিটিশ ভারতের রাজনৈতিক শাসনতান্ত্রিক সমস্যা সমাধানের পথে সর্বপেক্ষা গুরুত্বপূর্ণ ও সর্বশেষ পদক্ষেপ। স্বশস্ত্র স্বাধীনতা যুদ্ধ ছাড়া বিনা রক্তপাতে এ আইন দ্বারা ভারত ও পাকিস্তান নামে দুটি স্বাধীন রাষ্ট্রের জন্ম হয়।"
        }
      ]
    },
    {
      "number": "4",
      "uddipok": "আজকাল পাশ্চাত্য ভাষা ও সংস্কৃতির প্রতি তরুণ প্রজন্মের আগ্রহ ও অনুশীলন দেখে এক প্রবীণ ব্যক্তি হতাশার সুরে বলেন, কত ত্যাগের বিনিময়ে আমাদের এই ভাষা!",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "১৯৫৬ সালের পাকিস্তানের প্রথম সংবিধান রচিত হয়।"
        },
        {
          "label": "খ",
          "question": "",
          "explanation": "পূর্ব পাকিস্তানের প্রতি মুসলিম লীগের বিমাতাসূলভ আচরণ ও শাসনক্ষেত্রে চরম ব্যর্থতার পরিপ্রেক্ষিতে মুসলিম লীগকে পরাজিত করার কৌশল হিসেবে যুক্তফ্রন্ট গঠিত হয়।১৯৫৪ সালের নির্বাচনকালীন পূর্ব বাংলার রাজনৈতিক দলগুলোর মধ্যে মুসলিম লীগ ছিল পুরাতন ও বড় দল। পূর্ব বাংলার প্রাদেশিক সরকার পরিচালনাও করত মুসলিম লীগ। ফলে ১৯৫৪ সালের নির্বাচনে সদ্য প্রতিষ্ঠিত রাজনৈতিক দলগুলো মুসলিম লীগকে পরাজিত করার কৌশল হিসেবে জোটবদ্ধ হয়ে নির্বাচন করার পরিকল্পনা নেয়। এরই প্রেক্ষিতে ১৯৫৩ সালের ১৪ নভেম্বর ময়মনসিংহে অনুষ্ঠিত আওয়ামী মুসলিম লীগের কাউন্সিলে 'যুক্তফ্রন্ট' গঠনের সিদ্ধান্ত হয়।"
        },
        {
          "label": "গ",
          "question": "",
          "explanation": "প্রবীণ ব্যক্তির হতাশা বাংলাদেশের ভাষা আন্দোলনের ঘটনাকে স্মরণ করিয়ে দেয়। ১৯৪৭ সালে পাকিস্তান রাষ্ট্র সৃষ্টির পরপর ভাষা আন্দোলনের পটভূমি রচিত হয়। পাকিস্তানের মোট জনগোষ্ঠীর ৫৬.৪০% শতাংশ মানুষের মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে পশ্চিম পাকিস্তানি শাসকগোষ্ঠী রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালের মার্চ মাসে মোহাম্মদ আলী জিন্নাহ ঢাকা সফরে আসেন। ২৪ মার্চ কার্জন হলে বিশেষ সমাবর্তন অনুষ্ঠানে তিনি ঘোষণা করেন- উর্দুই হবে পাকিস্তানের একমাত্র রাষ্ট্রভাষা। ছাত্ররা 'না' 'না' বলে তীব্র প্রতিবাদ জানায়। প্রতিবাদ আর প্রতিরোধের ধারাবাহিকতায় ১৯৫২ সালে সারা দেশব্যাপী এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করে সব ধরনের শোভাযাত্রা, মিছিল ও সমাবেশ নিষিদ্ধ করা হয়। ছাত্ররা ১৪৪ ধারা ভঙ্গ করে মিছিল বের করলে একপর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা কয়েকজন। পরিশেষে ১৯৫৬ সালে পাকিস্তানের সংবিধানে বাংলাকে পাকিস্তানের অন্যতম রাষ্ট্রভাষা হিসেবে অন্তর্ভুক্ত করা হয়। উদ্দীপকে দেখা যায়, আজকাল পাশ্চাত্য ভাষা ও সংস্কৃতির প্রতি তরুণ প্রজন্মের আগ্রহ ও অনুশীলন দেখে এক প্রবীণ ব্যক্তি হতাশার সুরে বলেন, কত ত্যাগের বিনিময়ে আমাদের এই ভাষা। যা উপরে উল্লেখিত ভাষা আন্দোলনের ঘটনাকেই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "'বাঙালি আত্মপরিচয় ও অসাম্প্রদায়িক চেতনার বিকাশে উক্ত ঘটনাটির তথা ভাষা আন্দোলনের প্রভাব ছিল তাৎপর্যময়- বক্তব্যটি যথার্থ। ভাষা আন্দোলন বাংলাদেশের ইতিহাসে সুদূরপ্রসারী প্রভাব ফেলে। পাকিস্তান রাষ্ট্রযন্ত্রের বিরুদ্ধে এটি ছিল বাঙালি জাতির প্রথম সফল বিদ্রোহ। ভাষা আন্দোলন তৎকালীন রাজনীতি, সমাজ, অর্থনীতি, সংস্কৃতিতে গভীর প্রভাব ফেলতে সক্ষম হয়। ভাষা আন্দোলনের ফলে অসাম্প্রদায়িক চেতনার বিকাশ ঘটে। পাকিস্তান সৃষ্টির সাম্প্রদায়িক ভিত্তি ভেঙে বাঙালিরা অসাম্প্রদায়িক চেতনার আন্দোলন শুরু করে। ধীরেন্দ্রনাথ দত্তের বাংলা ভাষার পক্ষে বক্তব্যের সমর্থনে ১৯৪৮ সালে সংখ্যাগরিষ্ঠ জনগণ অধ্যুষিত পূর্ববঙ্গ পাকিস্তানি শাসকদের বিরুদ্ধে বিক্ষোভে ফেটে পড়ে। ভাষা আন্দোলনকে কেন্দ্র করেই দীর্ঘদিন পর হিন্দু-মুসলিম সম্প্রীতি বৃদ্ধি পায়। আওয়ামী মুসলিম লীগ নামক বৃহৎ রাজনৈতিক দল তাদের দলের নাম থেকে 'মুসলিম' শব্দ বাদ দিয়ে আওয়ামী লীগ নামকরণ করেন। বৃহৎ রাজনৈতিক দল হিসেবে এটি ধর্মীয় ভাঁওতাবাজির রাজনীতি ত্যাগ করে ধর্ম নিরপেক্ষতার আদর্শ গ্রহণ আর সকল ধর্মের লোকদের নিকট গ্রহণযোগ্য হয়ে ওঠে। ফলে পরবর্তী আন্দোলনসমূহে নেতৃত্ব আওয়ামী লীগের হাতেই চলে যায়। দেশে সাম্প্রদায়িক সম্প্রীতি বজায় থাকে। পরিশেষে তাই বলা যায়, ভাষা আন্দোলন ছিল বাঙালির স্বাধিকার আন্দোলনের প্রথম ধাপ যার মাধ্যমে বাঙালির আত্মপরিচয় ও অসাম্প্রদায়িক চেতনার বিকাশ ঘটে।"
        }
      ]
    },
    {
      "number": "5",
      "uddipok": "আব্রাহাম লিংকন গণতান্ত্রিক বিশ্বের মুক্তিকামী মানুষের পথিকৃৎ এবং গণতন্ত্রের ইতিহাসে একটি স্মরণীয় নাম। তিনি স্বীয় মেধাবলে সামান্য অবস্থান থেকে আমেরিকার প্রেসিডেন্ট পদকে অলংকৃত করেন। রাজনীতির ক্ষেত্রে তিনি এক অনন্য প্রতিভার স্বাক্ষর রেখে গেছেন। তার বিখ্যাত ভাষণ ছিল- \"Government of the people, by the people and for the poople\"",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "১৯৭১ সালের ১০ এপ্রিল মুজিবনগর সরকার গঠিত হয়।"
        },
        {
          "label": "খ",
          "question": "",
          "explanation": "কালরাতে 'অপারেশন সার্চলাইটের' প্রধান লক্ষ্যবস্তু ছিল রাগরবাগ পুলিশ লাইনস, পিলখানার ইপিআর সদর দপ্তর এবং ঢাকা বিশ্ববিদ্যালয়। এছাড়াও পাকিস্তানী সেনারা ২৫ মার্চ রাতে পুরানো ঢাকার হিন্দু অধ্যুষিত এলাকা তাঁতিবাজার, শাঁখারি পট্টি এবং কচুক্ষেত, মিরপুরের বিভিন্ন এলাকা, রায়েরবাজার, ধানমন্ডি, মোহাম্মদপুর, ইন্দিরা রোড, কলাবাগান এলাকাসহ বিভিন্নস্থানে আক্রমণ চালিয়ে হত্যা-লুটতরাজ ও অগ্নিসংযোগ করে। তারা এ রাতে ঢাকার বাইরেও রাজশাহী, চট্টগ্রাম, খুলনা, সিলেট, কুমিল্লা, সৈয়দপুরসহ পূর্ব পাকিস্তানের বড় বড় শহরগুলোতে হামলা চালায়।"
        },
        {
          "label": "গ",
          "question": "",
          "explanation": "উদ্দীপকে বর্ণিত আব্রাহাম লিংকন-এর চরিত্র ও কর্মকাণ্ডে বকাবলু শেখ মুজিবুর রহমানের সাথে সাদৃশ্য রয়েছে। বঙ্গবন্ধু শেখ মুজিবুর রষমান এক সাধারণ শিক্ষিত পরিবার থেকে স্বীয় মেধাবলে বাংলাদেশ ও তৎকালীন পাকিস্তানের জনসমর্থিত নেতায় পরিণত হন। পাকিস্তানী হানাদার বাহিনী ও শাসকগোষ্ঠীর নির্যাতন ও শোষণের বিরুদ্ধে বাংলার মুক্তিকামী জনগণের আশা-আকাঙ্ক্ষা পূরণে তিনি বলেন- রক্ত যখন দিয়েছি, রক্ত আরও দেবো, এদেশের মানুষকে মুক্ত করে ছাড়ব ইনশাআল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" এ উদ্ধৃতাংশটি বঙ্গবন্ধু তার ৭মার্চের ভাষণে উল্লেখ করেন। ঐতিহাসিক এ ভাষণটির সুদীর্ঘ পটভূমি রয়েছে। ১৯৪৭ থেকে ১৯৭১ সাল পর্যন্ত পশ্চিম পাকিস্তানিদের শোষণ, নির্যাতন ও বৈষম্যমূলক আচরণের শিকার হয়েছে পূর্ব বাংলার জনগণ। এ বৈষম্যের হাত থেকে মুক্তির জন্য বাঙালিরা দৃঢ় প্রতিজ্ঞ ও প্রত্যয়ী হয়ে ওঠে, যা ১৯৭০ সালের নির্বাচনের মাধ্যমে প্রকাশ পায়। এ নির্বাচনে আওয়ামী লীগ নিরঙ্কুশভাবে বিজয়ী হয়। কিন্তু পশ্চিমা শাসকগোষ্ঠী বঙ্গবন্ধুর হাতে ক্ষমতা হস্তান্তরে পড়িমসি করে। যার ফলে বজাবন্ধু অসহযোগ আন্দোলনের ডাক দেন। এ আন্দোলনের এক পর্যায়ে ১৯৭১ সালের ৭ মার্চ রেসকোর্স ময়দানে (বর্তমান সোহরাওয়ার্দী উদ্যান) তিনি ঐতিহাসিক ভাষণ প্রদান' করেন। এ ভাষণে অনুপ্রাণিত হয়ে বাংলার জনতা মুক্তিসংগ্রামে ঝাঁপিয়ে পড়ে। উদ্দীপকে বর্ণিত গণতান্ত্রিক বিশ্বের মুক্তিকামী মানুষের পথিকৃৎ আমেরিকার প্রেসিডেন্ট আব্রাহাম লিংকনের ভাষণের সাথে উপরে আলোচিত বঙ্গবন্ধুর ৭ মার্চের ভাষণের মিল আছে। উভয় ভাষণেই ছিল গণতন্ত্র ও মুক্তিকামী মানুষের জন্য দিক নির্দেশনা। তাই বলা যায়, উদ্দীপকে বর্ণিত আব্রাহাম লিংকন-এর চরিত্র ও কর্মকাণ্ডের সাথে বঙ্গবন্ধু শেখ মুজিবুর রহমানের মিল রয়েছে। র"
        },
        {
          "label": "ঘ",
          "question": "",
          "explanation": "উত্ত নেতা অর্থাৎ বঙ্গবন্ধু শেখ মুজিবুর রহমানের বলিষ্ঠ ও আপসহীন নেতৃত্বে বাংলাদেশ স্বাধীন সার্বভৌম দেশের মর্যাদা লাভ করেছে- উক্তিটি যথার্থ। বাঙালি জাতীয়তাবাদ ও স্বাধীন বাংলাদেশের অভ্যুদয়ে অন্যতম প্রধান নেতা হলেন বঙ্গবন্ধু শেখ মুজিবুর রহমান। পাকিস্তানি জান্তা শাসকদের নির্যাতন থেকে বাঙালি জাতিকে মুক্তি প্রদানের লক্ষে পাকিস্তান জন্মের পর থেকেই তিনি বিভিন্ন আন্দোলন সংগ্রামে জড়িত ছিলেন। ১৯৫২ সালের ভাষা আন্দোলন, ১৯৫৪ সালের যুক্তফ্রন্ট নির্বাচন, ছাত্র আন্দোলন ইত্যাদিতে তিনি বলিষ্ঠ ভূমিকা রাখেন। ১৯৬৬ সালে ছয় দফা দাবি উত্থাপনের দ্বারা তিনি বাংলার মানুষের প্রধান নেতায় পরিণত হন এবং তার নেতৃত্বের কারণে ১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে। \"১৯৭০ সালের নির্বাচনের ফলাফলের মধ্যেই বাংলাদেশের বীজ লুকিয়ে ছিল। ১৯৭০ সালের নির্বাচনের মাধ্যমে পূর্ব বাংলার মানুষ হয় দফার প্রতি সমর্থন ব্যক্ত করে। এ নির্বাচনে ইয়াহিয়া খান ঘোষণা করেছিলেন যে, নির্বাচিত বিজয়ী দল কেন্দ্রীয় ও প্রাদেশিক পরিষদ গঠন করে সংবিধান প্রণয়ন করবে। কিন্তু নির্বাচনে আওয়ামী লীগ নিরককুশ সংখ্যাগরিষ্ঠতা অর্জন করায় ষড়যন্ত্র শুরু হয়। পাকিস্তানি শাসকগোষ্ঠী বুঝতে পারে যুক্ত পাকিস্তানের মৃত্যুঘণ্টা বাজতে আর বেশি দেরি নেই। তাই ৩ মার্চ জাতীয় পরিষদের অধিবেশন বসার কথা থাকলেও ১ মার্চ প্রেসিডেন্ট তা স্থগিত ঘোষণা করেন। এর প্রতিক্রিয়ায় আওয়ামী লীগের নির্বাচিত জনপ্রতিনিধিরা রেসকোর্স ময়দানে ৩ মার্চ শপথ গ্রহণ করে এবং বঙ্গবন্ধু ৭ মার্চ তার বিখ্যাত ভাষণের মাধ্যমে অসহযোগ আন্দোলন শুরু করেন। বিভিন্ন ঘটনার মধ্য দিয়ে ২৫ মার্চ ইয়াহিয়া খান গণহত্যার নির্দেশ দিয়ে গোপনে ঢাকা ত্যাগ করেন। কারণ তিনি বুঝতে পেয়েছিলেন অখণ্ড পাকিস্তান টিকিয়ে রাখা আর সম্ভব না। শুরু হয় মুক্তিযুদ্ধ। নয় মাস রক্তক্ষয়ী যুদ্ধের পর যুক্ত পাকিস্তানের মৃত্যু হয় এবং বাংলাদেশ নামের স্বাধীন রাষ্ট্রের জন্ম হয়। উপযুক্ত পর্যালোচনা শেষে তাই বলা যায়, বঙ্গবন্দুর বলিষ্ঠ ও আপসহীন নেতৃত্বে বাংলাদেশ স্বাধীন, সার্বভৌম রাষ্ট্রের মর্যাদা লাভ করে।"
        }
      ]
    },
    {
      "number": "6",
      "uddipok": "পোশাক শ্রমিকদের দীর্ঘদিনের কঞ্চনার প্রতিবাদ হিসেবে তারা মালিকের কাছে বেশ কিছু দাবি পেশ করে এবং এই দাবি আদায়ের জন্য তারা মিছিল করে, রাজপথে রক্ত ঝরায়। অবশেষে তারা তাদের অধিকার আদায় করে।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "১৯৬৫ সালে পাক-ভারত যুদ্ধ ১৭ দিন ধরে চলেছিল।"
        },
        {
          "label": "খ",
          "question": "",
          "explanation": "পূর্ব পাকিস্তানের প্রতি পশ্চিম পাকিস্তানের বৈষম্যমূলক শাসনের অন্যতম ক্ষেত্র ছিল সামরিক বৈষম্য। সামরিক বাহিনীতে বাঙালিদের প্রতিনিধিত্ব ছিল নগণ্য। ১৯৫৫ সালের এক হিসাবে দেখা যায়, সামরিক বাহিনীর মোট ২২১১ জন কর্মকর্তার মধ্যে বাঙালি ছিলো ৮২ জন। ১৯৬৬ সালে সামরিক বাহিনীর ১৭ জন শীষ পর্যায়ের কর্মকর্তার মধ্যে ১ জন ছিলেন বাঙালি। আইয়ুব খানের শাসনামালে মোট বাজেটের ৬০% সামরিক বাজেট ছিল। । এর সিংহড়াগ দায়ভার বহন করতে হতো পূর্ব পাকিস্তানকে, অথচ পূর্ব পাকিস্তানের প্রতিরক্ষার প্রতি অবহেলা দেখানো হতো।"
        },
        {
          "label": "গ",
          "question": "",
          "explanation": "উদ্দীপকের পরিস্থিতিতে আমার পাঠ্যবইয়ে উল্লেখিত ঐতিহাসিক ছয় দফা দাবি উত্থাপিত হয়। পাকিস্তানি শাসন ও শোষণ থেকে পূর্ব বাংলা তথা পূর্ব পাকিস্তানের জনগণকে মুক্ত করার জন্য শেখ মুজিবুর রহমান ১৯৬৬ সালে ছয় দফা কর্মসূচি ঘোষণা করেন। তাঁর উদ্দেশ্য ছিল ছয় দফা দাবি আদায়ের মাধ্যমে পূর্ব পাকিস্তানকে বৈষম্যের হাত থেকে রক্ষা করা। মূলত ভারত-পাকিস্তান যুদ্ধ অবসানের পর পূর্ব পাকিস্তানের নিরাপত্তার প্রতি পশ্চিম পাকিস্তানি সরকারের চরম অবহেলা, পাশাপাশি রাজনৈতিক, অর্থনৈতিক, প্রশাসনিক, সামরিক, শিক্ষা প্রভৃতি ক্ষেত্রে পূর্ব পাকিস্তানের প্রতি সীমাহীন বৈষম্যের বিরুদ্ধে তিনি সোচ্চার হন। ১৯৬৬ সালের ৫-৬ ফেব্রুয়ারি লাহোরে বিরোধীদলীয় নেতারা একটি সম্মেলনের আহ্বান করেন। এ সম্মেলনে শেখ মুজিবুর রহমান ঐতিহাসিক 'ছয় দফা' প্রস্তাব পেশ করলে সম্মেলনের নেতৃবৃন্দ তা প্রত্যাখ্যান করেন। তিনি সম্মেলন বর্জন করেন এবং হয় দফা সাংবাদিকদের সামনে প্রকাশ করেন। ছয় দফা পরবর্তীতে বাঙালির মুক্তির সনদ হিসেবে প্রকাশ পায়। উদ্দীপকে দেখা যায়, পোশাক শ্রমিকদের দীর্ঘদিনের বঞ্চনার প্রতিনম হিসেবে তারা মালিকের কাছে বেশ কিছু দাবি পেশ করে এবং এই দাবি আদায়ের জন্য তারা মিছিল করে, রাজপথে রক্ত ঝরায় যা উপরে বর্ণিত শেখ মুজিবুর রহমানের ছয়দফা দাবিরই প্রতিনিধিত্ব করে।"
        },
        {
          "label": "ঘ",
          "question": "",
          "explanation": "উক্ত দাবি তথা ছয়দফা ছিল বাংলার মানুষের মুক্তির সনদ-কথাটি যথার্থ। ছয়দফা দাবি ছিল বাঙালির অধিকার ও আত্মনিয়ন্ত্রণ প্রতিষ্ঠার দাবি। ১৯৫২ সালের ২১ ফেব্রুয়ারি ভাষা আন্দোলনের মধ্য দিয়ে যে বাঙালি জাতীয়তাবাদী চেতনা জন্মলাভ করেছিল, তাকে এগিয়ে নিয়েছিল ছয়দফা কর্মসূচি। ছয়দফা কর্মসূচি বাঙালি জাতিকে সংগ্রামের শক্তি যুগিয়েছিল। প্রেরণা যুগিয়েছিল স্বৈরাচারী ও গণবিরোধী শাসকের বিরুদ্ধে সোচ্চার হতে। আইয়ুব সরকার যতই বাঙালি জাতীয়তাবাদ এবং আওয়ামী লীগের ছয়দফা আন্দোলনকে দমন করার জন্য নিষ্ঠুরভাবে দমন-নিপীড়ন চালাচ্ছিল, ততই পূর্ব পাকিস্তানে আন্দোলন বৃদ্ধি পেতে থাকে। এরই পরিণতি ১৯৬৯ সালের গণঅভ্যুত্থান ও ১৯৭০ সালের নির্বাচনে আওয়ামী লীগের নিরঙ্কুশ বিজয়, অর্জন। ১৯৭০ সালের নির্বাচনে শেখ মুজিবুর রহমানের নেতৃত্বে ছয়দফার ভিত্তিতে অংশগ্রহণ করে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ক্ষমতা হস্তান্তরের পরিবর্তে পাকিস্তানি শাসকগোষ্ঠী বর্বর হত্যাযজ্ঞ শুরু করলে মুক্তিযুদ্ধের সূচনা হয়। দীর্ঘ নয় মাস যুদ্ধের পর বিজয় অর্জনের মাধ্যমে বাঙালি জাতি পরাধীনতার শৃঙ্খল ভেঙে মুক্তি লাভ করে। পরিশেষে বলা যায়, ছয় দফা দাবি ছিল বাঙালি জাতির মুক্তির সনদ। যার ভিত্তিতে আন্দোলন-সংগ্রাম আর ১৯৭১ সালের ১৬ ডিসেম্বর মুক্তিযুদ্ধে চূড়ান্ত বিজয় অর্জনের মাধ্যমে স্বাধীন, সার্বভৌম রাষ্ট্র হিসেবে বাংলাদেশের অভ্যুদয় ঘটে।"
        }
      ]
    },
    {
      "number": "7",
      "uddipok": "গ্রামের চেয়ারম্যান নির্বাচনে রবিন সাহেব প্রতিবছরে নির্বাচিত হতো। তার প্রতিদ্বন্দ্বী সালাম সাহেব হেরে গেলে, বিভিন্ন মিথ্যা মামলায় রবিন সাহেবকে। ফাঁসিয়ে দিত। বিনিময়ে তাকে বিভিন্ন সময় জেলও খাটতে হয়েছে।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "ছাত্র সংগ্রাম পরিষদের সভাপতি তোফায়েল আহমেদ শেখ মুজিবকে 'বঙ্গবন্ধু' উপাধি দেন।"
        },
        {
          "label": "খ",
          "question": "",
          "explanation": "পূর্ব পাকিস্তানের প্রতি পশ্চিম পাকিস্তানের প্রশাসনিক বৈষম্য ছিল ব্যাপক। ১৯৬২ সালে পাকিস্তানে গঠিত মন্ত্রণালয়ের ৯৫৪ জন শীর্ষস্থানীয় কর্মকর্তার মধ্যে বাঙালি ছিলেন ১১৯ জন মাত্র। ১৯৫৬ সালে পাকিস্তানের কেন্দ্রীয় সরকারের ৪২,০০০ কর্মকর্তার মধ্যে বাঙালি ছিলেন ২,৯০০ জন। পাকিস্তানে রাজধানী হওয়ায় সরকারি অফিস-আদালতে পাকিস্তানিরা ব্যাপক হারে বাড়তে থাকে। পাকিস্তানে সামরিক শাসন জারির পর প্রশাসিনক ক্ষেত্রে বৈষম্য আরও বৃদ্ধি পায়।"
        },
        {
          "label": "গ",
          "question": "",
          "explanation": "উদ্দীপকের মামলার সাথে আমার পাঠ্যবইয়ের ঐতিহাসিক আগরতলা ষড়যন্ত্র মামলার সামঞ্জস্য রয়েছে। ছয়দফা ভিত্তিক আন্দোলন গণআন্দোলনে রূপ নিলে আইয়ুব সরকার আন্দোলন নস্যাৎ করতে ভিন্ন কৌশল অবলম্বন করেন । বাঙালীদের জাতীয়তাবাদী আন্দোলন নস্যাৎ এবং পাকিস্তানের রাজনীতিতে আওয়ামী লীগ নেতা শেখ মুজিবুর রহমানকে নিষ্ক্রিয় ও নির্মূল করার উদ্দেশ্যে ১৯৬৮ সালের ১৮ জানুয়ারি সরকার একটি রাষ্ট্রদ্রোহিতার মামলা করে। শেখ মুজিবুর রহমানকে প্রধান আসামি করে মোট ৩৫ জন সামরিক বেসামরিক ব্যক্তিকে মামলায় প্রধান আসামি করা হয়। এ মামলাটি ইতিহাসে 'আগরতলা ষড়যন্ত্র মামলা' নামে পরিচিত। প্রহসনমূলক এ মামলা পূর্ব পাকিস্তানের জনগণের মনে তীব্র প্রতিক্রিয়ার সৃষ্টি করে। মামলার আসামিদের মুক্তি ও মামলা প্রত্যাহারের দাবিতে রাজনৈতিক দল ও ছাত্র সংগঠনগুলোর পরিচালনায় যে আন্দোলন পরিচালিত হয় তা আইয়ুববিরোধী গণআন্দোলনে পরিণত হয়। উদ্দীপকে দেখা যায়, গ্রামের চেয়ারম্যান নির্বাচনে রবিন সাহেব প্রতিবছরে নির্বাচিত হত। তার প্রতিদ্বন্দ্বী সালাম সাহেব হেরে গেলে বিভিন্ন মামলায় রবিন সাহেবকে ফাঁসিয়ে দিত, যা উপরে বর্ণিত ঐতিহাসিক আগরতলা ষড়যন্ত্র মামলার সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের মামলার সাথে সামঞ্জস্য থাকলেও উক্ত মামলা তথা ঐতিহাসিক আগরতলা ষড়যন্ত্র মামলার পরিণতি ভিন্ন ছিল- কথাটি যথার্থ। বাংলাদেশের স্বাধীনতা সংগ্রামের ইতিহাসে ১৯৬৮ সালের আগরতলা ষড়যন্ত্র মামলা অত্যন্ত গুরুত্বপূর্ণ। পূর্ব পাকিস্তানকে রাজনৈতিকভাবে দুর্বল ও নেতৃত্বশূন্য করে এ অঞ্চলে স্বৈরাচারী প্রেসিডেন্ট আইয়ুব খানের ক্ষমতা ও প্রভাব বৃদ্ধির সুনির্দিষ্ট পরিকল্পনা মাথায় রেখেই এ মামলাটি দায়ের করা হয়েছিল। তবে মামলাটি মিথ্যা প্রমাণিত হওয়ায় এবং গণদাবির মুখে শেষ পর্যন্ত সরকারের উদ্দেশ্য সফল হয় নি। পাকিস্তান সরকার যে লক্ষ্য নিয়ে ঐতিহাসিক আগরতলা ষড়যন্ত্র মামলা দায়ের করেছিল তা সম্পূর্ণ ব্যর্থ হয়। পত্র-পত্রিকায় প্রতিদিন মামলার বিবরণ পাঠ করে জনগণের মধ্যে আইয়ুব সরকারের বিপক্ষে ব্যাপক ক্ষোভ সৃষ্টি হয়। এ মামলার ফলে পূর্ব পাকিস্তানের মানুষ পশ্চিম পাকিস্তানভিত্তিক শাসকশ্রেণি এবং তাদের এদেশীয় সমর্থকদের বিরুদ্ধে চূড়ান্তভাবে ঐক্যবন্ধ হয়। জনগণ বিচ্ছিন্নতাবাদী ষড়যন্ত্রের কথা বিশ্বাস করার পরিবর্তে এ মামলাকে বাঙালির স্বাধিকার আদায়কারী আন্দোলন সমন করার জন্য পাঞ্জাবিদের ষড়যন্ত্র হিসেবে গণ্য করে। ফলে শেখ মুজিবুর রহমান অপ্রতিদ্বন্দ্বী নেতায় পরিণত হন। ছয় দফা ও এগার দফা কর্মসূচি এ সময় গণদাবিতে পরিণত হয়। উক্ত মামলার বিবাদীপক্ষের বক্তব্যের মধ্য দিয়ে স্বায়ত্তশাসনের দাবি ও এর যৌক্তিকতা প্রচার করার চমৎকার সুযোগ সৃষ্টি হয়। অবশ্য পরের বছর ১৯৬৯ সালের ২২ ফেব্রুয়ারি পাকিস্তান সরকার মামলাটি প্রত্যাহার করতে বাধ্য হয়। এর প্রেক্ষিতে আইয়ুব খান ১৯৬৯ সালের গণঅভ্যুত্থানের মুখে ২৫ মার্চ ক্ষমতা ত্যাগ করতে বাধ্য হন। উপরের আলোচনার প্রেক্ষিতে তাই বলা যায়, উদ্দীপকের মিথ্যা মামলার কারণে রবিন সাহেবকে বিভিন্ন সময় জেল খাটতে হলেও আগরতলা ষড়যন্ত্র মামলার পরিণতি ছিল ভিন্ন। গণঅভ্যুত্থানের ফলে আইয়ুব সরকার আগরতলা ষড়যন্ত্র মামলা প্রত্যাহার করতে বাধ্য হয় এবং আইয়ুব খানের সরকার গ্রহণযোগ্যতা হারায়।"
        }
      ]
    },
    {
      "number": "8",
      "uddipok": "\"রক্ত যখন দিয়েছি, রক্ত আরো দেব, এদেশের মানুষকে মুক্ত করে ছাড়ব ইনশাল্লাহ। এবারের সংগ্রাম আমাদের মুক্তির সংগ্রাম এবারের সংগ্রাম স্বাধীনতার সংগ্রাম\"।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "আওয়ামী লীগের ছয় দফা কর্মসূচিকে বাঙালির ম্যাগনাকাটা বলা হয়।"
        },
        {
          "label": "খ",
          "question": "",
          "explanation": "১৯৭১ সালের ২৫ মার্চ গভীর রাতে জেনারেল ইয়াহিয়া খানের নির্দেশে পাক হানাদার বাহিনী নিরীহ নিরস্ত্র বাঙালির ওপর এক ঘৃণ্য নিধনযজ্ঞ চালায়। এ নৃশংস হত্যাকাণ্ডই অপারেশন সার্চলাইট নামে পরিচিত। একযোগে রাজারবাগ পুলিশ লাইনস, ইপিআর হেডকোয়াটার্স, ঢাকা বিশ্ববিদ্যালয়ের হলগুলোতে ব্যাপক হত্যাযজ্ঞ চালানো হয়। একইভাবে গণহত্যা চলেছিল পুরান ঢাকা, কচুক্ষেত, তেজগাঁও, ইন্দিরা রোড, মিরপুর, মোহাম্মদপুরসহ ঢাকার বিভিন্ন স্থানে। দেশের অন্যান্য স্থানেও এ নিধনযজ্ঞ চালানো হয়। এভাবে সারা দেশকে পাক হানাদার বাহিনী সমাধিক্ষেত্রে পরিণত করে।"
        },
        {
          "label": "গ",
          "question": "উদ্ধৃতাংশটি যে ঘটনাকে স্মরণ করিয়ে দেয়, তা ব্যাখ্যা করো।",
          "explanation": "উদ্ধৃতাংশটি বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণের ঘটনাকে স্মরণ করিয়ে দেয়। ১৯৭১ সালের ৭ মার্চ বাংলাদেশের ইতিহাসে একটি স্মরণীয় দিন। এদিন বঙ্গবন্ধু শেখ মুজিবুর রহমান বাঙালি জাতিকে দিকনির্দেশনামূলক ভাষণ দেন, যেটি ইতিহাসে ৭ মার্চের ভাষণ নামে খ্যাত। উদ্দীপকে এ ভাষণের উদ্ধৃতাংশের প্রতিফলন লক্ষণীয়। উদ্দীপকে উল্লেখিত উদ্ধৃতাংশটি হলো, 'রক্ত যখন দিয়েছি রক্ত আরো দেব, এদেশের মানুষকে মুক্ত করে ছাড়ব ইনশাল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।\" এ উদ্ধৃতাংশটি বঙ্গবন্ধু তার ৭ মার্চের ভাষণে উল্লেখ করেন। ঐতিহাসিক এ ভাষণটির সুদীর্ঘ পটভূমি রয়েছে। ১৯৪৭ থেকে ১৯৭১ সাল পর্যন্ত পশ্চিম পাকিস্তানিদের শোষণ, নির্যাতন ও বৈষম্যমূলক আচরণের শিকার হয়েছে পূর্ব বাংলার জনগণ। এ বৈষম্যের হাত থেকে মুক্তির জন্য বাঙালিরা দৃঢ় ও প্রত্যয়ী হয়ে ওঠে, যা ১৯৭০ সালের নির্বাচনের মাধ্যমে প্রকাশ পায়। এ নির্বাচনে আওয়ামী লীগ নিরঙ্কুশভাবে বিজয়ী খ্যা। কিন্তু পশ্চিমা শাসকগোষ্ঠী বঙ্গবন্ধুর হাতে ক্ষমতা হস্তান্তরে গড়িমসি করে। যার ফলে বক্তাবন্ধু অসহযোগ আন্দোলনের ডাক দেন। এ আন্দোলনের এক পর্যায়ে ১৯৭১ সালের ৭ মার্চ রেসকোর্স ময়দানে (বর্তমান সোহরাওয়ার্দী উদ্যান) তিনি ঐতিহাসিক ভাষণ প্রদান করেন। এ ভাষণে তিনি চলমান সামরিক আইন প্রত্যাহার ও সৈনাদের ব্যারাকে ফিরিয়ে নেয়ার কথা বলেন। এছাড়াও এ ভাষণে তিনি গণহত্যার তদন্ত এবং নির্বাচিত প্রতিনিধিদের হাতে ক্ষমতা হস্তান্তরের কথা বলেন। উদ্দীপকের উদ্ধৃতাংশটি বঙ্গবন্ধুর ৭ মার্চের ঐতিহাসিক ভাষণকে ইঙ্গিত করেছে।"
        },
        {
          "label": "ঘ",
          "question": "",
          "explanation": "স্বাধীন বাংলাদেশের অভ্যুদয়ে উক্ত ঘটনা অর্থাৎ ৭ মার্চের ঐতিহাসিক ভাষণের প্রভাব ছিল খুবই তাৎপর্যপূর্ণ- উক্তিটি যথার্থ। বঙ্গবন্ধুর ঐতিহাসিক ৭ মার্চের ভাষণ ছিল বাংলাদেশের স্বাধীনতা সংগ্রামের ইতিহাসে এক গুরুত্বপূর্ণ মাইলফলক। এ ভাষণের ফলে পূর্ব পাকিস্তানে যে অসহযোগ আন্দোলনের বিস্তার ঘটেছিল, তা থেকেই আমাদের মুক্তি সংগ্রামের সূচনা হয়। বক্তাবন্ধু শেখ মুজিবুর রহমানের ৭ মার্চের ভাষণের পরদিন থেকে সারা দেশে ব্যাপক আন্দোলনের সূচনা হয়। কলকারখানা, ব্যাংক, স্কুল-কলেজ বন্ধ হয়ে যায়। বাঙালি জাতি সশস্ত্র যুদ্ধের প্রস্তুতি গ্রহণ করে পাকিস্তানিদের বিরুদ্ধে প্রতিরোধ দুর্গ গড়ে তুলেছিল। মুক্তিকামী জনতা পাকিস্তানি বাহিনীকে বিভিন্ন স্থানে প্রতিরোধ করতে থাকে। পূর্ব পাকিস্তানে অসহযোগ আন্দোলন চলতে থাকলে ১৩ মার্চ সামরিক শাসন জারি করা হয়। ১৪ মার্চ পাকিস্তানের নেতা জুলফিকার আলী ভুট্টো একটি অবাস্তব প্রস্তাবে সংখ্যাগরিষ্ঠ দলের হাতে ক্ষমতা ছেড়ে দেওয়ার ফর্মুলা দেন। বঙ্গবন্ধু জনগণকে আন্দোলন চালিয়ে যাওয়ার নির্দেশ দেন। আর ১৫ মার্চ থেকে মুজিব-ইয়াহিয়া বৈঠক হয়। অবশেষে গণহত্যার নির্দেশ দিয়ে ইয়াহিয়া খান ঢাকা ত্যাগ করেন। আর, সেদিন রাতে পাকিস্তানি বাহিনী নিরীহ বাঙালিকে নির্বিচারে হত্যা শুরু করে। বাঙালি জাতি এ হত্যাকাণ্ডের প্রতিশোধ গ্রহণে দৃঢ় প্রতিজ্ঞাবদ্ধ হয়। অবশেষে সূচনা হয় রক্তক্ষয়ী মুক্তিযুদ্ধের। এভাবে দীর্ঘ ৯ মাস সংগ্রামের মধ্য দিয়ে আমাদের চূড়ান্ত বিজয় অর্জিত হয়। পরিশেষে বলা যায়, বাংলাদেশের স্বাধীনতা সংগ্রামে ৭ মার্চের ভাষণের তাৎপর্য অপরিসীম।"
        }
      ]
    },
    {
      "number": "9",
      "uddipok": "দক্ষিণ এশিয়ার একটি দেশ পরাধীনতার শৃঙ্খল থেকে মুক্ত হওয়ার লক্ষ্যে জাতীয় ও প্রাদেশিক পরিষদের নির্বাচিত প্রতিনিধিদের নিয়ে ওই দেশে একটি সরকার গঠন করা হয়। এ সরকারের ১২টি মন্ত্রণালয় বা বিভাগ ছিল। উক্ত সরকারের উদ্দেশ্য ছিল বিশ্ব জনমত সৃষ্টি করে স্বাধীনতা অর্জন করা।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "শহিদ বুদ্ধিজীবী দিবস ১৪ ডিসেম্বর।"
        },
        {
          "label": "খ",
          "question": "",
          "explanation": "১৯৭১ সালের স্বাধীনতা যুদ্ধে প্রবাসীদের ভূমিকা ছিল তাৎপর্যপূর্ণ। মুক্তিযুদ্ধের সময় পাকিস্তানি দখলদার বাহিনীর হত্যাযজ্ঞ, নির্যাতন ও ধ্বংসের চিত্র বিশ্বের কাছে তুলে ধরার মাধ্যমে প্রবাসীরা গুরুত্বপূর্ণ অবদান রাখেন। তারা বাংলাদেশ সরকারের (মুজিবনগর) প্রতিনিধিদের অর্থ ও আশ্রয় দেওয়াসহ বিভিন্নভাবে সহযোগিতা করেছেন। প্রবাসীরা মুক্তিযুদ্ধের কারণ ও বাঙালিদের দুর্ভোগের প্রতি সংশ্লিষ্ট দেশের সরকারি ও বেসরকারি মহলের দৃষ্টি আকর্ষণের চেষ্টা করেন। বিশ্বের বিভিন্ন দেশ যে বাংলাদেশের স্বাধীনতার লড়াইকে অকুণ্ঠ সমর্থন দিয়েছিল তার পেছনে প্রবাসীদের তৎপরতার বড় ভূমিকা ছিল।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের প্রথম সরকার মুজিবনগর সরকারের প্রতিচ্ছবি ফুটে উঠেছে। ১৯৭১ সালে শুরু হওয়া মুক্তিযুদ্ধকে সঠিকভাবে পরিচালনা, যুদ্ধের পক্ষে বিশ্ব জনমত সৃষ্টি করা এবং সর্বোপরি বাংলাদেশ সরকারের বেসামরিক প্রশাসন পরিচালনার লক্ষ্যে গঠিত হয় মুজিবনগর সরকার। ১৯৭০ সালের নির্বাচনে জাতীয় ও প্রাদেশিক পরিষদের নির্বাচিত প্রতিনিধিদের নিয়ে এ সরকার গঠন করা হয়। উদ্দীপকে দেখা যায়, দক্ষিণ এশিয়ার একটি দেশে জাতীয় ও প্রাদেশিক পরিষদের নির্বাচিত প্রতিনিধিদের নিয়ে একটি সরকার গঠন করা হয়। এ সরকারের ১২টি মন্ত্রণালয় ছিল। আর বিশ্ব জনমত সৃষ্টি করে স্বাধীনতা অর্জনই ছিল এ সরকারের মূল উদ্দেশ্য। উদ্দীপকে বর্ণিত এ সরকারের সাথে মুজিবনগর সরকার সাদৃশ্যপূর্ণ। পূর্ব পাকিস্তানের বাঙালিদের অধিকারের দাবিকে স্তব্দ করে দিতে পশ্চিম পাকিস্তানের শাসকরা গণহত্যা শুরু করলে বঙ্গবন্ধু শেখ মুজিবুর রহমান স্বাধীনতা ঘোষণা করেন। শুরু হয় মুক্তিযুদ্ধ। এ যুদ্ধকে সঠিকভাবে পরিচালনা এবং মুক্তিযুদ্ধের পক্ষে বিশ্ব জনমত গঠনের লক্ষ্যে ১৯৭১ সালের ১০ এপ্রিল কুষ্টিয়ার মেহেরপুর জেলার বৈদ্যনাথতলায় (বর্তমান মুজিবনগর) গঠিত হয় বাংলাদেশের প্রথম সরকার। এ সরকারই মুজিবনগর সরকার নামে পরিচিত। মুজিবনগর সরকারের ১২টি মন্ত্রণালয় বা বিভাগ ছিল। এসব বিভাগের মাধ্যমেই যুদ্ধকালে সামরিক ও বেসামরিক প্রশাসন পরিচালিত হয়। এ সরকার প্রতিবেশী ভারতের সহায়তায় মুক্তিযোদ্ধাদের প্রশিক্ষণ ও অস্ত্র দিয়ে এবং যুদ্ধের পক্ষে রাজনৈতিক, কূটনৈতিক ও সামরিক সমর্থন আদায়ের মাধ্যমে স্বাধীন বাংলাদেশ প্রতিষ্ঠায় প্রত্যক্ষভাবে সহায়তা করে। তাই বলা যায়, উদ্দীপকে বর্ণিত সরকারের সাথে মুজিবনগর সরকারের মিল রয়েছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, মুজিবনগর সরকার গঠনের মধ্য দিয়েই স্বাধীন বাংলাদেশের অভ্যুদয়ের রূপরেখা চূড়ান্ত হয়েছিল। স্বাধীন বাংলাদেশের অভ্যুদয়ে মুজিবনগর সরকারের অবদান অপরিসীম। ১৯৭১ সালের ১০ এপ্রিল পর্যন্ত অনেকটা অপরিকল্পিতভাবে পরিচালিত যুদ্ধকে মুজিবনগর সরকার সুসংহত রূপ দান করে। এ সরকারের নেতৃত্বেই মুক্তিযুদ্ধ সঠিকভাবে পরিচালিত হয় এবং বাংলাদেশ স্বাধীনতা অর্জনের পথে ধাবিত হয়। মুজিবনগর সরকার গঠন বাংলাদেশের মুক্তিযুদ্ধের ইতিহাসে একটি গুরুত্বপূর্ণ ঘটনা। কেননা এ সরকারই মুক্তিযুদ্ধে নেতৃত্ব দিয়েছিল। মুক্তিযুদ্ধকে দক্ষতার সাথে পরিচালনার জন্য এ সরকার সামরিক-বেসামরিক লোকজনকে নিয়ে মুক্তিবাহিনী গড়ে তোলার উদ্যোগ নেয়। মুজিবনগর সরকার মুক্তিযুদ্ধের সামরিক তৎপরতা সুষ্ঠুভাবে পরিচালনার জন্য বাংলাদেশকে ১১টি সেক্টরে বিভক্ত করে। এ ছাড়া তিনটি বিশেষ বিগ্রেড গঠন করা হয়। যুদ্ধ সংক্রান্ত তৎপরতা ছাড়াও ভারতে আশ্রিত এক কোটির ওপর শরণার্থীর জন্য ত্রাণের ব্যবস্থা করা, বেতার ও পত্রপত্রিকার উদ্দীপনামূলক অনুষ্ঠান ও প্রতিবেদনের মাধ্যমে জনগণের মনোবল অটুট রাখা এবং বিশ্ববাসীর কাছে সফলভাবে বাংলাদেশের স্বার্থ তুলে ধরা ছিল মুজিবনগর সরকারের অবিস্মরণীয় কীর্তি। এ সরকারের অসামান্য অবদানের জন্যই বাংলাদেশের স্বাধীনতা ত্বরান্বিত হয়। নয়মাসের মুক্তিযুদ্ধের সফল পরিসমাপ্তির পর ১৯৭১ সালের ১৬ ডিসেম্বর বাংলাদেশ' চূড়ান্ত বিজয়ের মাধ্যমে স্বাধীন রাষ্ট্র হিসেবে আত্মপ্রকাশ করে।। উপরের আলোচনার পরিপ্রেক্ষিতে আমি প্রশ্নের বক্তব্যের সঙ্গে একমত হয়ে বলতে পারি, মুজিবনগর সরকার গঠনের মধ্য দিয়েই স্বাধীন বাংলাদেশের অভ্যুদয়ের রূপরেখা চূড়ান্ত হয়েছিল।"
        }
      ]
    },
    {
      "number": "10",
      "uddipok": "ইতোপূর্বে পৃথিবীতে দুটি ভয়াবহ যুদ্ধ সংঘটিত হয়। যুদ্ধের ভয়াবহতা লক্ষ করে যুদ্ধে লিপ্ত দেশগুলো ভবিষ্যৎ পৃথিবীকে যুদ্ধ মুক্ত রাখার জন্য দু'টি সংগঠন প্রতিষ্ঠা করে। মূলত প্রথমটির ব্যর্থতার কারণেই দ্বিতীয় সংগঠনটির উৎপত্তি ঘটে। যদিও এ যাবৎ কোনো বৃহৎ যুদ্ধ সংঘটিত হয়নি। কিন্তু তবু পৃথিবী যুদ্ধ মুক্ত নয়। বৃহৎ শক্তিবর্গের হস্তক্ষেপের কারণেই সংগঠনটি কার্যকর ভূমিকা পালনে ব্যর্থ হচ্ছে।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "জর্জ হ্যারিসন কর্তৃক আয়োজিত কনসার্টের নাম ছিল 'কনসার্ট ফর বাংলাদেশ।"
        },
        {
          "label": "খ",
          "question": "",
          "explanation": "মুক্তিযুদ্ধে চীনের ভূমিকা ছিল নেতিবাচক। বাঙালি নিধনযজ্ঞকে পাকিস্তানের অভ্যন্তরীণ বিষয় বলেই বিবেচনা করেছে চীন। ১৯৭১ সালের জুলাই মাসে মার্কিন কর্মকর্তা হেনরি কিসিঞ্জারের গোপন চীন সফরের পর থেকে চীন সরাসরি পাকিস্তানের পক্ষে কথা বলা শুরু করে। ১৯৭১ সালের মধ্যভাগে চীন পশ্চিম পাকিস্তান সীমান্ত দিয়ে প্রতিদিন গড়ে ১০০ ট্রাকভর্তি সমর উপকরণ পাঠাত। জাতিসংঘে বাংলাদেশ প্রশ্নেও চীন নেতিবাচক ভূমিকা পালন করে। জাতিসংঘের আলোচনায় বাংলাদেশের রাজনৈতিক সমস্যার সমাধানে সোভিয়েত প্রস্তাবে চীন ভেটো দিয়ে আটকে দেয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত সংগঠনটির সাথে জাতিসংঘের মিল রয়েছে। জাতিসংঘের ব্যর্থতার পেছনে নানাবিধ কারণ রয়েছে। জাতিসংঘের ব্যর্থতার উল্লেখযোগ্য কারণ হচ্ছে এর গঠন কাঠামোর ত্রুটি, সদস্যদের মধ্যে ন্যায়বোধ ও সাম্যনীতির অভাব। নিরাপত্তা পরিষদের গুরুত্বপূর্ণ আন্তর্জাতিক বিষয়ের উপর সিদ্ধান্ত গ্রহণে পাঁচটি বৃহ্য সদস্যরাষ্ট্রের সকলে একমত হওয়া আবশ্যক। যেকোনো এক সদস্য রাষ্ট্র দ্বিমত পোষণ করে ভেটো ক্ষমতা প্রয়োগ করলে অন্য সকলে একমত হলেও কোনো সিদ্ধান্তে উপনীত হওয়া যায় না। ভেটো ক্ষমতার কারণে নিরাপত্তা পরিষদ বিশ্বশান্তি ও নিরাপত্তাবিধানে বহুবিধ গুরুত্বপূর্ণ সিদ্ধান্তে উপনীত হতে পারে না। সাধারণ পরিষদ জাতিসংঘের সকল সদস্য রাষ্ট্রের সমন্বয়ে গঠিত হলেও এর প্রকৃত কোনো ক্ষমতা নেই বললেই চলে। সাধারণ পরিষদ গুরুত্বপূর্ণ সিদ্ধান্ত গ্রহণে নিরাপত্তা পরিষদের মুখাপেক্ষী। জাতিসংঘের নিজস্ব কোনো সামরিক বাহিনী না থাকায় আন্তর্জাতিক বিরোধ মীমাংসার ব্যাপারে কোনো রাষ্ট্র জাতিসংঘের সিদ্ধান্ত উপেক্ষা করলে জাতিসংঘ কোনোরূপ বলপ্রয়োগমূলক ব্যবস্থা গ্রহণ করতে পারে না। বৃহৎ শক্তিসমূহের অভ্যন্তরীণ কোন্দল এবং বিভিন্ন আন্তর্জাতিক বিরোধ মীমাংসার ব্যাপারে তাদের সদিচ্ছার অভাব বিশ্বশান্তি ও নিরাপত্তা বিধানে জাতিসংঘের ব্যর্থতার অন্যতম কারণ।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংগঠনটি তথা জাতিসংঘ মানবিক বিপর্যয় রোধে কার্যকর ভূমিকা পালন করে- উক্তিটি যথার্থ। যেসব মহান আদর্শ ও লক্ষ্যকে সামনে রেখে জাতিসংঘের যাত্রা শুরু হয়েছিল তার সব বাস্তবায়িত না হলেও সার্বিকভাবে জাতিসংঘ শান্তি প্রতিষ্ঠায় ইতিবাচক ভূমিকা পালন করেছে বলা যায়। অনেক সীমাবদ্ধতা সত্ত্বেও বিশ্বশান্তি ও নিরাপত্তা রক্ষায় জাতিসংঘের অবদান উল্লেখযোগ্য। দ্বিতীয় বিশ্বযুদ্ধের ধ্বংসস্তূপের ওপর গড়ে ওঠা এ সংগঠনটি দীর্ঘ সাত দশক ধরে নানা ঘাত-প্রতিঘাত ও প্রতিকূলতা পাড়ি দিয়ে এখনও যে সার্থকভাবে টিকে আছে তা এর সাফল্যেরই পরিচয় বহন করে। দ্বিতীয় বিশ্বযুদ্ধের পর দীর্ঘ সময়ে বিশ্ববাসী বহু বড় ধরনের আন্তর্জাতিক সমস্যার মুখোমুখি হলেও মূলত জাতিসংঘের সার্থক হস্তক্ষেপের ফলে বিশ্ব এখনো তৃতীয় বিশ্বযুদ্ধের শিকার হয়নি। নিজেদের নিরাপত্তার জন্য তৃতীয় বিশ্বযুদ্ধের দেশগুলো মূলত জাতিসংঘের দিকেই তাকিয়ে থাকে। এ বিষয়গুলোই এ সংস্থার সবচেয়ে বড় সফলতা। শান্তিরক্ষা মিশনের মাধ্যমে জাতিসংঘ বিশ্বে শান্তি ও নিরাপত্তা রক্ষায় প্রশংসনীয় ভূমিকা পালন করে আসছে। এর মধ্যে ১৯৪৮ সালের আরব-ইসরাইল বিরোধ মোকাবিলা, ১৯৫০ সালের কোরীয় সংকট দূরীকরণ, ১৯৬৭ সালের আরব-ইসরাইল যুদ্ধ বিরতি, ভিয়েতনাম যুদ্ধের অবসান, আফ্রিকার দেশে দেশে সংঘাতের নিয়ন্ত্রণ বা অবসান ইত্যাদি ক্ষেত্রে জাতিসংঘের গুরুত্বপূর্ণ অবদান লক্ষণীয়। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান, পরিবেশ সংরক্ষণ, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্রবিস্তার রোধ ইত্যাদি বিষয়ে অনেক কর্মসূচির মাধ্যমে বিশ্বশান্তি রক্ষায় গুরুত্বপূর্ণ অবদান রাখছে। উপরের আলোচনার পরিপ্রেক্ষিতে তাই বলা যায়, জাতিসংঘ মানবিক বিপর্যয় রোধে কার্যকর ভূমিকা পালন করছে- বক্তব্যটি যথার্থ।"
        }
      ]
    },
    {
      "number": "11",
      "uddipok": "আমেরিকার স্বাধীনতা যুদ্ধে ফ্রান্স বিপ্লবীদের রসদ ও অস্ত্র সরবরাহ করে সাহায্য করে। তারা স্থল ও নৌ পথে আমেরিকার স্বাধীনতাকামীদের সহায়তা করে। অবশেষে প্যারিস চুক্তির মাধ্যমে যুক্তরাষ্ট্রের স্বাধীনতা স্বীকার করে ব্রিটিশরা আমেরিকা ত্যাগ করে।",
      "tag": "Ctg C 25",
      "sub_questions": [
        {
          "label": "ক",
          "question": "",
          "explanation": "মুজিবনগর সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "",
          "explanation": "ভাষা শহিদদের স্মৃতি রক্ষার্থে ১৯৫২ সালের ২৩ ফেব্রুয়ারি ঢাকা মেডিকেলের সামনে প্রথম শহিদ মিনার নির্মাণ করা হয়। পুলিশ এটি ভেঙে ফেলে। পরবর্তীতে হামিদুর রহমানের নকশায় একটি শহীদ মিনার নির্মিত হলেও ১৯৭১ সালে পাকিস্তানি হানাদার বাহিনী মিনারটি ধ্বংস করে দেয়। ১৯৭২ সালে সদ্যস্বাধীন বাংলাদেশের রাষ্ট্রপতি বিচারপতি আবু সাঈদ চৌধুরীর নেতৃত্বে গঠিত কমিটি পুনরায় শহীদ মিনার নির্মাণের কাজ শুরু করে। দ্রুততার সাথে নির্মাণের স্বার্থে হামিদুর রহমান প্রণীত নকশার কিছুটা পরিবর্তন করে ১৯৮৩ সালে শহীদ মিনারের আরো কিছু অংশ নির্মাণ করে বর্তমান রূপ দেয়া হয়।"
        },
        {
          "label": "গ",
          "question": "",
          "explanation": "নিম্নের অনুরূপ: উদ্দীপকের বিষয়ের সাথে আমার পাঠ্যবইয়ের বাংলাদেশের মুক্তিযুদ্ধে বন্ধু রাষ্ট্র ভারতের ভূমিকার সাদৃশ্য রয়েছে। পাঠ্যবইে বাংলাদেশের মুক্তিযুদ্ধে মিত্ররাষ্ট্র ভারতের সামরিক, রাজনৈতিক, কূটনৈতিক, অর্থনৈতিক অবদান অনস্বীকার্য। মুক্তিযুদ্ধের পক্ষে জনমত গঠন ও শরণার্থীদের আশ্রয়-খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বুদ্ধিজীবী ও রাজনৈতিক দলগুলো। মুক্তিযোদ্ধাদের প্রশিক্ষণের ব্যবস্থা করা, অস্ত্র সরবরাহ, মুক্তিযুদ্ধের পক্ষে আন্তর্জাতিক সমর্থন আদায় এবং সর্বশেষ যৌথবাহিনী গঠন করে বাংলাদেশের মুক্তিযুদ্ধে সর্বাত্মক সহযোগিতা করে ভারত। ভারতীয় সৈন্যবাহিনী ও বাংলাদেশের মুক্তিবাহিনীর সমন্বয়ে গঠিত যৌথবাহিনীর অভিযানের মুখে স্বল্প সময়ের ব্যবধানে ১৬ ডিসেম্বর, ১৯৭১ সালে চূড়ান্ত বিজয় অর্জনের মাধ্যমে বাংলাদেশ একটি স্বাধীন সার্বভৌম রাষ্ট্র হিসেবে বিশ্বের বুকে মাথা উঁচু করে দাঁড়ায়। উদ্দীপকে দেখা যায়, গ্রেট ব্রিটেনের বিরুদ্ধে মার্কিন যুক্তরাষ্ট্রের স্বাধীনতা যুদ্ধে মার্কিনীদের মিত্ররাষ্ট্র ফ্রান্স স্বীকৃতি ও সমর্থন প্রদান করে। এছাড়া অর্থ, অস্ত্র ও সৈন্য দিয়ে সাহায্য করে মার্কিন যুক্তরাষ্ট্রের স্বাধীনতা যুদ্ধে ফ্রান্স বন্ধু রাষ্ট্রের ভূমিকা পালন করে। বাংলাদেশের মুক্তিযুদ্ধে ভারতের ভূমিকা ছিল মার্কিন যুক্তরাষ্ট্রের স্বাধীনতা যুদ্ধে ফ্রান্সের ভূমিকার অনুরূপ। তাই বলা যায়, উদ্দীপকের বিষয়ের সাথে বাংলাদেশের মুক্তিযুদ্ধে ভারতের অবদান সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"শুধু সামরিক সাহায্য নয়, মানবিক সাহায্যের ক্ষেত্রেও ভারতের ভূমিকা ছিল অগ্রগণ্য\"- উক্তিটি যথার্থ। ১৯৭১ সালের ২৫ মার্চ পাকিস্তানের হানাদার বাহিনী নিরস্ত্র বাঙালির ওপর অর্তকিত হামলা চালালে ভারত তাৎক্ষণাৎ তার সীমান্ত উন্মুক্ত করে দেয়। ভারতের প্রথম প্রতিক্রিয়া ছিল: \"বাঙালি নিধনযজ্ঞের মুখে বিশ্ববিবেক নীরব দর্শকের ভূমিকা নিতে পারে না। (Robert Jackson, South Asia Crisis, New Delfl; 1974, p.150)। মুক্তিযুদ্ধের পক্ষে জনমত গঠন ও শরণার্থীদের আশ্রয়, খাদ্য দিয়ে সহায়তা করে সর্বস্তরের ভারতীয় জনগণ, স্বেচ্ছাসেবী সংগঠন, বৃদ্ধিজীবী ও রাজনৈতিক দলগুলো। বিখ্যাত সঙ্গীতজ্ঞ পণ্ডিত রবি শংকর 'Concert for Bangladesh'-এর আয়োজন করে ১০ লক্ষ ডলার শরণার্থী শিশুদের জন্য দান করেন। পশ্চিমবঙ্গের জনগণ 'বাংলাদেশ সেবা সংঘ' 'স্বাধীন বাংলা সংগ্রাম সহায়ক সমিতি'-র মাধ্যমে সাহায্যের হাত বাড়িয়ে দেয়। ভারত সরকার কর্তৃক আরোপিত 'শরণার্থী কর' তারা নির্দ্বিধায় প্রদান করে যা বাংলাদেশের প্রতি তাদের মমতার বহিঃপ্রকাশ। উপরের আলোচনায় স্পষ্টতই প্রতীয়মান হয়, \"বাংলাদেশকে কেবল সামরিক সাহায্যই নয়, মানবিক দিক থেকে সাহায্যের ক্ষেত্রেও ভূমিকা ছিল অগ্রগণ্য\"- উক্তিটি যথার্থ।"
        }
      ]
    }
  ]
}