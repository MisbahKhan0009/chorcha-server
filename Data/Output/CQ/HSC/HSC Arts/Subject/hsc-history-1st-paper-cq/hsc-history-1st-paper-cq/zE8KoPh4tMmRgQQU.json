{
  "title": "রাজশাহী, যশোর, বরিশাল ২০১৯",
  "subtitle": "ইতিহাস (11)",
  "questions": [
    {
      "number": "1",
      "uddipok": "রহিম সাহেব ক্ষমতাধর ব্যক্তি। কর্মজীবনের প্রথম দিকে তিনি একজন জনদরদী ব্যক্তি হিসেবেই পরিচিত ছিলেন। সমাজের জন্য হিতকর অনেক কার্যাদি তিনি নিষ্ঠার সাথে সম্পন্ন করেন, কিন্তু যখনই ছেলেবেলার বন্ধু করিমের সাথে তার পুনরায় যোগসূত্র স্থাপিত হয় তখনই তিনি আমূল পাল্টে যেতে থাকেন। অবৈধ উপায়ে অর্থ উপার্জন করাই তার লক্ষ্য হয়ে দাঁড়ায়। এজন্য তাকে ইমপিচমেন্টের সম্মুখীন হতে হয়।",
      "tag": "RB, JB, BB 19",
      "sub_questions": [
        {
          "label": "ক",
          "question": "কারা বক্সারের যুদ্ধে মীর কাশিমকে সামরিক সহযোগিতা করেছিল?",
          "explanation": "মারকত, সামর ও জেল্টিল নামে তিনজন ইউরোপীয় সেনাপতি মীর কাশিমের সেনাবাহিনীকে প্রশিক্ষণ প্রদানের মাধ্যমে তাকে সামরিক সহযোগিতা করেছিলেন।"
        },
        {
          "label": "খ",
          "question": "দেশীয় শাসকদের ক্ষমতাহীন করাই ছিল দ্বৈতশাসনের মূল উদ্দেশ্য'- ব্যাখ্যা করো।",
          "explanation": "লর্ড ক্লাইভ প্রবর্তিত দ্বৈত শাসন ব্যবস্থা ছিল এক ধরনের অদ্ভূত ও বাস্তবতা বিবর্জিত ব্যবস্থা। এ ব্যবস্থার ফলে বাংলার শাসনের দায়িত্ব দুটি পৃথক কর্তৃপক্ষের হাতে চলে যায়। এর ফলে রাজস্ব আদায় অর্থাৎ মূল অর্থনৈতিক ক্ষমতা চলে যায় ইস্ট ইন্ডিয়া কোম্পানির হাতে এবং নবাব পরিণত হন নামমাত্র শাসকে। দ্বৈতশাসন ব্যবস্থার মূল উদ্দেশ্যই ছিল দেশীয় শাসকদের ক্ষমতাহীন করা।"
        },
        {
          "label": "গ",
          "question": "উদ্দীপকের সাথে কোম্পানি আমলের কোন শাসকের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাথে কোম্পানি আমলের গভর্নর জেনারেল ওয়ারেন হেস্টিংসের সাদৃশ্য রয়েছে। ভারতবর্ষে ইংরেজ শক্তি সুসংহত করায় ওয়ারেন হেস্টিংসের অবদান অনস্বীকার্য। তিনি এমন এক কঠিন সময়ে ভারতের গভর্নর জেনারেল হিসেবে দায়িত্ব পান, যখন 'কোম্পানি দুর্নীতির দায়ভারে জর্জরিত। গর্ভনর জেনারেল হয়ে হেস্টিংস অভ্যন্তরীণ ও পররাষ্ট্র বিষয়ক কিছু গুরুত্বপূর্ণ পদক্ষেপ গ্রহণ করেন। তিনি লর্ড ক্লাইভ প্রবর্তিত দ্বৈতশাসন ব্যবস্থা বিলুপ্ত করে 'কালেক্টর' নামের ইংরেজ কর্মচারীদের ওপর রাজস্ব সংগ্রহের - দায়িত্বভার অর্পণ করেন। তিনি একটি রাজস্ব বোর্ডও গঠন করেন। হেস্টিংস দুর্ভিক্ষপীড়িত বাংলার জন্য ব্রিটিশ সরকারের কাছ থেকে দশ লাখ পাউন্ড ঋণ নিয়েছিলেন। এ ঋণ পরিশোধ করার জন্য তিনি একদিকে ব্যয় সংকোচন নীতি গ্রহণ করেন, অন্যদিকে বৈধ-অবৈধ উপায়ে অর্থ সংগ্রহ করে কোম্পানির আর্থিক দৈন্য দূর করার চেষ্টা করেন। তিনি প্রশাসনের বিভাগগুলোর পারস্পরিক হস্তক্ষেপ প্রবণতা দূর করার লক্ষ্যে বাণিজ্য, বিচার -ও শাসন বিভাগকে পৃথক করেন। বাণিজ্যের ক্ষেত্রে দম্ভক প্রথা বিলুপ্ত করেন। কোম্পানির উন্নয়নের জন্য হেস্টিংস এমন অনেক নীতিই গ্রহণ করেন যা পরবর্তী সময়ে ব্যাপকভাবে সমালোচিত হয়। উদ্দীপকের রহিম সাহেব জনদরদী ব্যক্তি হিসেবেই পরিচিত ছিলেন। তিনি সমাজের জন্য নিষ্ঠার সাথে অনেক হিতকর কাজ করেছেন। কিন্তু পরবর্তীতে অবৈধ উপায়ে অর্থ উপার্জন তার লক্ষ্য হয়ে দাঁড়ায়। রহিম সাহেবের এমন চারিত্রিক বৈশিষ্ট্য কোম্পানি আমলের গর্ভনর জেনারেল ওয়ারেন হেস্টিংসের ক্ষেত্রে দেখা যায়, যা উপরের আলোচনার সাথে সাদৃশ্যপূর্ণ। তাই বলা যায় উদ্দীপকের সাথে কোম্পানি আমলের শাসক ওয়ারেন হোস্টিংসের মিল রয়েছে।"
        },
        {
          "label": "ঘ",
          "question": "'অর্থলিপ্সাই ছিল উক্ত শাসকের পতনের মূল কারণ'- মতামত দাও।",
          "explanation": "অর্থলিপ্সাই ছিল কোম্পানি আমলের গভর্নর জেনারেল ওয়ারেন হেস্টিংসের পতনের মূল কারণ। ওয়ারেন হেস্টিংস ইস্ট ইন্ডিয়া কোম্পানিকে একটি বাণিজ্যিক প্রতিষ্ঠান থেকে সাম্রাজ্যবাদী শক্তিতে পরিণত করার লক্ষ্যে যে প্রক্রিয়া অবলম্বন করেছিলেন তা ছিল নৈতিকতাবর্জিত। কোম্পানির আর্থিক দূরবস্থা দূর করার লক্ষ্যে তিনি বৈধ-অবৈধ উপায়ে অর্থ সংগ্রহ করতে সচেষ্ট হন। দিল্লীর সম্রাট শাহ আলমের বার্ষিক ২৬, লক্ষ টাকা ভাতা বাতিল করা, জোরপূর্বক কারা ও এলাহাবাদ অঞ্চল দুটি দখল, চৈত সিংহের প্রতি অত্যাচার, অযোধ্যার বেগমদের প্রতি অবমাননাকর আচরণ, অর্থের বিনিময়ে ব্রিটিশ সৈন্য ভাড়া দেওয়া প্রভৃতি কারণে হেস্টিংস সমালোচিত হন এবং অন্য কমর্কর্তাদের সাথে তার দ্বন্দ্ব দেখা দেয়। মহারাজা নন্দকুমারের প্রতি অন্যায় অত্যাচার ও তাকে। ফাঁসি দেওয়ার বিষয়টি হেস্টিংসের আরেকটি নীতিবিরুদ্ধ কাজ। এসব কার্যকলাপের কারণে তার বিরুদ্ধে এদেশবাসীর মনে অসন্তোষ ধূমায়িত হতে থাকে। ইংল্যান্ডেও পার্লামেন্টের 'হাউস অব কমন্স' তার নীতির তীব্র সমালোচনা করে। এরূপ প্রবল সমালোচনার মুখোমুখি হয়ে হেস্টিংস ১৭৮৫ সালে পদত্যাগ করতে বাধ্য হন। এ প্রসঙ্গে তিনি অনেক দুঃখ করে বলেছিলেন, \"I gave you all and you have rewarded me with confiscation, disgrace and a life of impeachment. পরিশেষে বলা যায়, অর্থলিপ্সা বা দুর্নীতিই ছিল ওয়ারেন হেস্টিংসের পতনের মূল কারণ যা উপরের আলোচনাই প্রমাণ করে।"
        }
      ]
    },
    {
      "number": "2",
      "uddipok": "সুদূর পশ্চিম মুলুক হতে এসে ঘাঁটি গেড়ে বসা অত্যাচারী শাসকদের অপশাসনে বেতকান্দি অঞ্চলের জনজীবন বিপর্যস্ত হয়ে পড়েছিল। তাদের বিভেদনীতি এলাকায় বসবাসকারী দু'টি সম্প্রদায়ের সাম্প্রদায়িক সম্প্রীতিকে বিনষ্ট করতে থাকে যা ধর্মীয় রীতিনীতিতে প্রভাব ফেলে। এমতাবস্থায় রহমত শেখ মীয় সম্প্রদায়ের মানুষকে ধর্মের প্রকৃত সত্য পালনের আহ্বান জানান। তার আহ্বানে সাড়া দিয়ে স্বীয় সম্প্রদায়ের মানুষ ঐক্যবদ্ধ হলে শাসকগোষ্ঠী শংকিত হয় এবং রহমতের বিরুদ্ধে অবস্থান নেয়। তার মৃত্যুর অল্পকাল পরে ইয়াসিন মোল্লা নামে আরেকজন প্রতিবাদী যুবক পার্শ্ববর্তী সোনাপুর এলাকায় পশ্চিমা শাসকের সীমাহীন অত্যাচারের বিরুদ্ধে প্রতিরোধ গড়ে তোলেন। তিনি রহমত শেখ অপেক্ষা আরো ক্ষিপ্রগতিতে আন্দোলন শুরু করেন। তার আন্দোলনের মূল শক্তি ছিল প্রশিক্ষিত লাঠিয়াল বাহিনী। তার সাথে শাসকদের অনেক খন্ড যুদ্ধ হয়। কিন্তু অবশেষে তিনি তার সুসজ্জিত ইনকিলাব বুরুজে প্রতিপক্ষের সাঁড়াশি আক্রমণে মৃত্যুবরণ করেন।",
      "tag": "RB, JB, BB 19",
      "sub_questions": [
        {
          "label": "ক",
          "question": "কী উদ্দেশ্যে ডালহৌসি রেললাইন স্থাপন করেছিলেন?",
          "explanation": "সামরিক বাণিজ্য, যোগাযোগ এবং ব্রিটিশ মূলধন বিনিয়োগের সুবিধার্থে লর্ড ডালহৌসি রেললাইন স্থাপন করেন"
        },
        {
          "label": "খ",
          "question": "'চিরস্থায়ী বন্দোবস্তের ত্রুটিপূর্ণ রাজস্বব্যবস্থা ছিল পাইক বিদ্রোহের মূল কারণ\"- ব্যাখ্যা করো।",
          "explanation": "চিরস্থায়ী বন্দোবস্তের ত্রুটিপূর্ণ রাজস্বব্যবস্থা ছিল পাইক বিদ্রোহের মূল কারণ। পাইকরা নিষ্কর জমি ভোগ করতো। ইংরেজরা ক্ষমতায় এলে এদের বরখাস্ত করা হয়। চিরস্থায়ী বন্দোবস্তের ফলে পাইকরা নিষ্কর জমি ভোগের অধিকার থেকে বঞ্চিত হয়। ফলে পাইকদের মধ্যে ক্ষোভ আর অসন্তোষ ছড়িয়ে পড়ে। তারা বাহারামপুরে পুলিশ ঘাঁটি ও সরকারি কার্যালয়গুলো জ্বালিয়ে দেয়। ১৮১৭ সালে এই পাইক বিদ্রোহ সংঘটিত হয়"
        },
        {
          "label": "গ",
          "question": "উদ্দীপকের প্রথম অনুচ্ছেদে বর্ণিত রহমত শেখের সাথে পাঠ্যবইয়ের কোন মহৎ ব্যক্তির মিল খুঁজে পাওয়া যায়? ব্যাখ্যা করো।",
          "explanation": "উদ্দীপকে প্রথম অনুচ্ছেদে বর্ণিত রহমত শেখের সাথে পাঠ্যবইয়ের মহৎ ব্যক্তি হাজী শরিয়তউল্লাহর মিল খুঁজে পাওয়া যায়। হাজী শরিয়তউল্লাহ মক্কায় পবিত্র হজব্রত পালন করতে গিয়ে দীর্ঘদিন আরবে ছিলেন। ফিরে এসে তার উপলব্ধি হয় যে, পূর্ব বাংলার মুসলিম সমাজের জীবনে অনেক অনৈসলামিক উপাদান প্রবেশ করেছে। এগুলো দূর করে ধর্মের ফরজ কাজগুলোতে জোর দেওয়ার মাধ্যমে তিনি বিশুদ্ধ ইসলামে ফিরে যাওয়ার তাগিদ দেন। ফরজের ওপর জোর দেওয়ায় এ আন্দোলনকে 'ফরায়েজি আন্দোলন' বলা হয়। উদ্দীপকে দেখা যায়, সুদূর পশ্চিম মুন্নুক থেকে আগত অত্যাচারী শাসকদের বিভেদনীতি বেতকান্দি অঞ্চলের সাম্প্রদায়িক সম্প্রীতিকে বিনষ্ট করে যা ধর্মীয় রীতিনীতিতে প্রভাব ফেলে। এ অবস্থায় রহমত শেখ স্বীয় সম্প্রদায়ের লোকদের ধর্মের প্রকৃত সত্য পালনে আহ্বান জনান। রহমত শেখের এমন কাজ আমরা হাজী শরিয়তউল্লাহর চরিত্রে দেখতে পাই, যা উপরের আলোচনার সাথে সাদৃশ্যপূর্ণ। তাই বলা যায়, উদ্দীপকের রহমত শেখের সাথে হাজী শরিয়তউল্লাহ চরিত্রটি সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকের ২য় অনুচ্ছেদের ইয়াসিন মোল্লার কর্মকান্ডের সাথে তিতুমীরের আন্দোলনের সাদৃশ্য বিচার করো।",
          "explanation": "উদ্দীপকের ২য় অনুচ্ছেদের ইয়াসিন মোল্লার কর্মকান্ডের সাথে শহীদ তিতুমীরের আন্দোলনের অনেক ক্ষেত্রেই সাদৃশ্য খুঁজে পাওয়া যায়। বাংলার কৃষক-শ্রমিকের ওপর দেশীয় জমিদার ও ইংরেজদের অত্যাচার- নিপীড়ন বেড়ে গেলে তিতুমীর তাদের বিরুদ্ধে রুখে দাঁড়ান। তিনি কৃষকসহ বিভিন্ন শ্রমজীবী গোষ্ঠীর মানুষকে ঐক্যবদ্ধ করে একটি বাহিনী গড়ে তোলেন। জমিদারদের সঙ্গে তার বাহিনীর সংঘর্ষ হতে থাকে যাতে জমিদারদের ব্যাপক ক্ষয়ক্ষতি হয়। নিজের অবস্থান সুরক্ষিত করতে তিতুমীর পশ্চিমবঙ্গের বর্তমান বারাসাতের নারকেল বাড়িয়া গ্রামে একটি বাঁশের কেল্লা স্থাপন করেন। এ কেল্লা ছিল জমিদার ও ইংরেজের অত্যাচার ও দুঃশাসনের বিরুদ্ধে তেজোদীপ্ত প্রতিবাদের প্রতীক। তিতুমীরের ক্রমবর্ধমান প্রভাব ইংরেজ শাসকরা উদ্বিগ্ন হয়ে ওঠে। লর্ড বেন্টিংক লে. কর্নেল স্টুয়ার্টের নেতৃত্বে তিতুমীরের বিরুদ্ধে কামানসহ আধুনিক অস্ত্রে সুসজ্জিত এক বাহিনী পাঠান। তিতুমীর ইংরেজদের বিরুদ্ধে বীরত্বের সঙ্গে লড়াই করে বহু অনুসারীসহ শহীদ হন। ইংরেজদের শক্তিশালী কামানের গোলার মুখে তাঁদের বাঁশের কেল্লা বেশিক্ষণ টিকে থাকতে পারেনি। শেষ পর্যন্ত সুশিক্ষিত ইংরেজ বাহিনীর কাছে বাঁশের কেল্লার পতন ঘটে এবং তিতুমীর ও তার অনেক অনুচর নিহত হন। উদ্দীপকে ইয়াসিন মোল্লার ক্ষেত্রে দেখতে পাই, তিনি সোনাপুর এলাকায় পশ্চিমা শাসকের সীমাহীন অত্যাচারের বিরুদ্ধে প্রতিরোধ গড়ে তোলেন। -তার আন্দোলনের মূল শক্তি ছিল প্রশিক্ষিত লাঠিয়াল বাহিনী। কিন্তু সুসজ্জিত - ইনকিলাব বুরুজে প্রতিপক্ষের সাঁড়াশি আক্রমণে তিনি মৃত্যুবরণ করেন। পরিশেষে উদ্দীপকের ইয়াসিন মোল্লার কর্মকাণ্ডের সাথে তিতুমীরের কর্মকাণ্ডের তুলনা করে দেখা যায়, তাদের আন্দোলনের ধরন ও গতিধারা একই রকম। সুতরাং তাদের আন্দোলনের মধ্যে সাদৃশ্য রয়েছে একথা বলাই যেতে পারে।"
        }
      ]
    },
    {
      "number": "3",
      "uddipok": "মোজাম্বিক আফ্রিকার সর্বদক্ষিণের একটি দেশ। দেশটির পৃথিবীখ্যাত সমুদ্র সৈকত, আকর্ষণীয় প্রবাল দ্বীপ ও সুদৃশ্য ম্যানগ্রোভ বনাঞ্চল পর্যটকদের কাছে আকর্ষণীয় স্থান। ঔপনিবেশিক শক্তি কর্তৃক গৃহীত শাসনতান্ত্রিক ও অর্থনৈতিক নীতির ফলে জনমনে এক সময় ধূমায়িত অসন্তোষ সৃষ্টি হয় যার ফলে দেশটিতে দীর্ঘকালব্যাপী গেরিলা যুদ্ধের সূচনা ঘটে। মোজাম্বিকের স্বাধীনতাপন্থী সংগঠন FERLIMO তাদের আত্মনিয়ন্ত্রণের অধিকারের সপক্ষে সারাবিশ্বের কাছে সহযোগিতা কামনা করে। তাদের ডাকে সাড়া দিয়ে সোভিয়েত ইউনিয়ন ও সমমনা দেশগুলো এগিয়ে আসলেও একটি বৃহৎ শক্তি এর বিরোধিতা করে। মিত্র দেশগুলোর প্রত্যক্ষ ও পরোক্ষ সহযোগিতায় মোজাম্বিক ১৯৭৫ খ্রিস্টাব্দে স্বাধীন দেশ হিসেবে বিশ্ব মানচিত্রে স্থান লাভ করে।",
      "tag": "RB, JB, BB 19",
      "sub_questions": [
        {
          "label": "ক",
          "question": "",
          "explanation": "মহান মুক্তিযুদ্ধে বিদেশী নাগরিকদের অবদানের স্বীকৃতি হিসেবে 'বাংলাদেশ স্বাধীনতা সম্মাননা' প্রদান করা হয়।"
        },
        {
          "label": "খ",
          "question": "",
          "explanation": "বাংলাদেশের মহান মুক্তিযুদ্ধে স্বাধীন বাংলা বেতার কেন্দ্রের ভূমিকা ছিল অসামান্য। ১৯৭১ সালের ২৬ মার্চ চট্টগ্রাম বেতারের শিল্পী ও সংস্কৃতিকর্মীরা স্বাধীন বাংলা বেতার কেন্দ্র স্থাপন করেন। কিছুদিন পর থেকে এটা মুজিবনগর সরকার কর্তৃক পরিচালিত হতে থাকে। স্বাধীন বাংলা বেতার কেন্দ্র থেকে মুক্তিযুদ্ধের খবরাখবর বহির্বিশ্বে প্রচার করা হয়। সংবাদ, কথিকা, নাটক ও সংগীতের মাধ্যমে বাঙালি মুক্তিসেনাদের স্বাধীনতার স্বপ্নে উদ্বুদ্ধ করা হয়। দেশাত্মবোধক গান সম্প্রচার করে মুক্তিযোদ্ধাদের সাহস যুগিয়ে বিজয়ের পথ সুগম করা হয়।"
        },
        {
          "label": "গ",
          "question": "",
          "explanation": "উদ্দীপকের মোজাম্বিকের মতো আমাদের স্বাধীনতা যুদ্ধে বিরোধিতাকারী বৃহৎ দেশটি হলো মার্কিন যুক্তরাষ্ট্র। বাংলাদেশের মুক্তিযুদ্ধে দেশটির ভূমিকা ছিল নেতিবাচক। মুক্তিযুদ্ধের পুরো নয় মাস আমেরিকার তখনকার প্রেসিডেন্ট নিক্সন ও তার প্রশাসন পাকিস্তানের জন্য নৈতিক, রাজনৈতিক, অর্থনৈতিক ও সামরিক সমর্থন যুগিয়েছিলো। নিক্সন মুক্তিযুদ্ধকে পাকিস্তানের অভ্যন্তরীণ বিষয় হিসেবে উল্লেখ করে পরিস্থিতি নিয়ন্ত্রণে আনতে তাদের কিছুই করার নেই বলে অভিমত প্রকাশ করেন। ১৯৭১ সালের ২৫ মার্চ রাত থেকে ১০ জুলাই পর্যন্ত নিরপেক্ষ ভূমিকা পালন করলেও ১০ জুলাই থেকে সেপ্টেম্বরের শেষ দিক পর্যন্ত মার্কিন যুক্তরাষ্ট্র পূর্ব পাকিস্তানের সৃষ্ট সমস্যার কূটনৈতিক সমাধানের ওপর গুরুত্বারোপ এবং ভারতকে পাকিস্তানের বিরুদ্ধে সামরিক পদক্ষেপ গ্রহণ না করার জন্য আহ্বান করেন। ৩ ডিসেম্বর থেকে ১৬ ডিসেম্বর পর্যন্ত বাংলাদেশের মুক্তিযুদ্ধ উপমহাদেশের ভারত-পাকিস্তান যুদ্ধ হিসেবে পরিচিতি লাভ করলে যুক্তরাষ্ট্র সরাসরি পাকিস্তানকে সাহায্য করার জন্য এগিয়ে আসে। নিক্সন পারমাণবিক অস্ত্রে সজ্জিত 'সপ্তম নৌবহর'কে বঙ্গোপসাগরে মোতায়েন করেন। তাছাড়াও যুদ্ধবিরতির লক্ষ্যে জাতিসংঘে মার্কিন কূটনীতিও সক্রিয় থাকে। উদ্দীপকের মত বাংলাদেশের মুক্তিযুদ্ধেও একটি বৃহৎ শক্তি বিরোধিতা করে যা মূলত মার্কিন যুক্তরাষ্ট্রের ভূমিকাকে নির্দেশ করে। তাই এটা স্পষ্ট আমাদের স্বাধীনতা যুদ্ধে বিরোধিতাকারী বৃহৎ দেশটি হলো মার্কিন যুক্তরাষ্ট্র।"
        },
        {
          "label": "ঘ",
          "question": "",
          "explanation": "মিত্র দেশগুলোর অর্থাৎ বাংলাদেশের পক্ষে অবস্থানকারী দেশগুলোর সহযোগিতা আমাদের স্বাধীনতা অর্জনকে ত্বরান্বিত করেছিল। ১৯৭১ সালের ২৫ মার্চের কালরাত এবং পরবর্তী সময়ের পাকিস্তানি সেনাবাহিনীর নারকীয়, হত্যাযজ্ঞ সম্পর্কে ভারত, সোভিয়েত ইউনিয়নসহ বিশ্বের বিভিন্ন দেশ নিন্দা ও প্রতিবাদ জানায়। এসব দেশের সরকার মুক্তিযুদ্ধের প্রতি সমর্থন ব্যক্ত করে। তবে বাংলাদেশের মুক্তিযুদ্ধে সবচেয়ে বড় অবদান ছিল ভারতের। ইংল্যান্ড ছিল মুক্তিযুদ্ধের সপক্ষে জনমত গঠনের মূলকেন্দ্র। এর পাশাপাশি অস্ট্রেলিয়া, পশ্চিম জার্মানি, ফ্রান্স, ইতালি, জাপান ও কানাডার প্রচার মাধ্যমগুলো পাকিস্তানের বিরুদ্ধে বিশ্ব জনমত গঠনে সাহায্য করে। ইউরোপীয় দেশগুলোর মধ্যে ইতালি বাংলাদেশকে প্রথম স্বীকৃতি দেয়। স্পেন, নেদারল্যান্ডস, ডেনমার্ক, নরওয়ে, সুইডেন, নিউজিল্যান্ড প্রভৃতি রাষ্ট্র বাংলাদেশের মুক্তিযুদ্ধে সমর্থন ব্যক্ত করে। সে সময় ইন্দোনেশিয়ায় সামরিক শাসন চলছিল। ১৯৭১ সালের ৪ এপ্রিল সেদেশের অসংখ্য ছাত্র সামরিক বিধিনিষেধ ভঙ্গ করে বাংলাদেশে গণহত্যার বিরুদ্ধে মিছিল করে। ইন্দোনেশিয়ার টেলিভিশন মুজিবনগর সরকারের প্রতিনিধি খন্দকার মোশতাক আহমেদের একটি সাক্ষাৎকার প্রচার করে। এমনকি কিউবা, যুগোস্লাভিয়া, পোল্যান্ড, হাঙ্গেরি, বুলগেরিয়া, চেকোস্লোভাকিয়া, পূর্ব জার্মানি প্রভৃতি সমাজতান্ত্রিক রাষ্ট্রও বাংলাদেশের মুক্তিযুদ্ধকে সমর্থন জানায়। মার্কিন প্রশাসনের বিরোধিতা সত্ত্বেও যুক্তরাষ্ট্রের জনগণ, প্রচার মাধ্যম, কংগ্রেসের অনেক সদস্য মুক্তিযুদ্ধের পক্ষে সোচ্চার ছিল। অতএব বলা যায়, বাংলাদেশের স্বাধীনতা যুদ্ধে মিত্র দেশগুলোর ভূমিকা ছিল অপরিসীম।"
        }
      ]
    },
    {
      "number": "4",
      "uddipok": "প্রথম বিশ্বযুদ্ধের সময়কালে জার্মানি বেলজিয়াম আক্রমণ করে অধিকাংশ এলাকা নিজ আয়ত্তে নিয়ে আসে। ফলে বেলজিয়ামের জনপ্রতিনিধিরা দেশের পশ্চিমাঞ্চলের মুক্ত ভূমিতে সদর দপ্তর স্থাপন করে নির্বাসিত সরকার গঠন করে। ফ্রান্সসহ ভ্রাতৃপ্রতিম মিত্রদের সহযোগিতায় তারা যুদ্ধের প্রস্তুতি গ্রহণ করে।",
      "tag": "RB, JB, BB 19",
      "sub_questions": [
        {
          "label": "ক",
          "question": "",
          "explanation": "গণমানুষের প্রবল কোনো আন্দোলন যখন দেশে কোনো লক্ষণীয় পরিবর্তন আনতে সক্ষম হয়, তখন তাকে গণঅভ্যুত্থান বলে। যেমন- '৬৯ এর গণঅভ্যুত্থান।"
        },
        {
          "label": "খ",
          "question": "",
          "explanation": "মুক্তিযুদ্ধে নারীদের ভূমিকা ছিল গৌরবোজ্জ্বল। যুদ্ধের নয় মাসে লক্ষ লক্ষ মা-বোন পাকবাহিনীর অত্যাচারের শিকার হন। বিরাট সংখ্যক নারী মুক্তিযোদ্ধাদের আশ্রয় ও খাবার দিয়ে, জীবনের ঝুঁকি নিয়ে অস্ত্র লুকিয়ে রেখে, সেবা দিয়ে নানাভাবে সহায়তা করেছেন। মুক্তিযুদ্ধে বীরত্বের স্বীকৃতিস্বরূপ দুজন নারী 'বীর প্রতীক' খেতাব অর্জন করেন। প্রত্যক্ষ যুদ্ধে নারীর অংশগ্রহণের দৃষ্টান্তও কম ছিল না।"
        },
        {
          "label": "গ",
          "question": "",
          "explanation": "উদ্দীপকে আমার পঠিত বইয়ের মুজিবনগর সরকারের প্রতি ইঙ্গিত করা হয়েছে। ১৯৭১ সালে পাকিস্তানিদের অন্যায়ভাবে চাপিয়ে দেয়া যুদ্ধের প্রাথমিক পর্যায়ে বাঙালির সাংগঠনিক প্রস্তুতি না থাকায় মুক্তিযুদ্ধের সময় ঢাকাসহ সারাদেশে গণহত্যা চলতে থাকে। এজন্য পাকিস্তানি হানাদার বাহিনীর বিরুদ্ধে মুক্তিযুদ্ধকে সঠিকভাবে পরিচালনার জন্য প্রবাসী বাংলাদেশ সরকার (মুজিবনগর) গঠন করা হয়। মুজিবনগর সরকার গঠন বাংলাদেশের মুক্তিযুদ্ধের ইতিহাসে একটি তাৎপর্যপূর্ণ ও অনিবার্য ঘটনা। মুজিবনগর সরকার গঠিত হয় ১৯৭১ সালের ১০ এপ্রিল। মুজিবনগর সরকার শপথ গ্রহণ করে ১৯৭১ সালের ১৭ এপ্রিল। শপথ গ্রহণ অনুষ্ঠানটি ছিল অত্যন্ত সংক্ষিপ্ত। দেশি-বিদেশি ১২৭ জন সাংবাদিক ও কিছু গণ্যমান্য ব্যক্তির উপস্থিতিতে কঠোর নিরাপত্তা ব্যবস্থার মধ্য দিয়ে মুজিবনগর সরকার শপথ গ্রহণ করেছিল। এ শপথ বাক্য পাঠ করান অধ্যাপক ইউসুফ আলী। এ সরকারের সদর দপ্তর প্রথমে স্থাপিত হয় মুজিবনগরে (মেহেরপুর জেলার বৈদ্যনাথতলা)। মুজিবনগর সরকার শপথ গ্রহণের মাত্র ২ ঘণ্টা পর পাকিস্তানি বাহিনীর বিমান মুজিবনগরে বোমা বর্ষণ করে এবং মেহেরপুর দখল করে নেয়। উদ্দীপকে দেখা যায়, প্রথম বিশ্বযুদ্ধে জার্মানি বেলজিয়াম আক্রমণ করে দেশটির অধিকাংশ এলাকা দখল করে নেয়। ফলে বেলজিয়ামের জনপ্রতিনিধিরা দেশের পশ্চিমাঞ্চলের মুক্ত ভূমিতে সদর দপ্তর স্থাপন করে নির্বাসিত সরকার গঠন করে। বেলজিয়ামের মতো বাংলাদেশেও মুক্তিযুদ্ধকালে এমন একটি সরকার গঠন করা হয় যা উপরের আলোচনার সাথে সাদৃশ্যপূর্ণ। তাই বলা যায়, উদ্দীপকে মুজিবনগর সরকারের প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "মুজিবনগর সরকারের দায়িত্বশীল ও আন্তরিক ভূমিকাই মুক্তিযুদ্ধে বিশ্বজনমত গঠনে গুরুত্বপূর্ণ ভূমিকা পালন করে। মুক্তিযুদ্ধ ও বাঙালির প্রতি বিশ্বব্যাপী যে সহানুভূতির সৃষ্টি হয়েছিল তা ছিল বহির্বিশ্বে মুজিবনগর সরকারের দায়িত্বশীল ও আন্তরিক ভূমিকার ফল বা কূটনৈতিক তৎপরতার ফল। মুজিবনগর সরকার বিশ্বজনমত গঠনের লক্ষ্যে ঢাকা বিশ্ববিদ্যালয়ের উপাচার্য বিচারপতি আবু সাঈদ চৌধুরীকে বিশেষ দূত নিয়োগ করে মুক্তিযুদ্ধের পক্ষে বহির্বিশ্বের সমর্থন ও জনমত আদায়ের চেষ্টা করে। এ সময় উল্লেখযোগ্য পদক্ষেপ হিসেবে কলকাতা, দিল্লি, লন্ডন, ওয়াশিংটন, নিউইয়র্কসহ অন্যান্য শহরে বাংলাদেশ সরকারের মিশন স্থাপন করা হয়।' সরকারের প্রচেষ্টায় একে একে বিশ্বের বিভিন্ন দেশে কর্মরত বাঙালি কূটনীতিকগণ পাকিস্তানের পক্ষ ত্যাগ করে মুজিবনগর সরকারের প্রতি সমর্থন দান করে। এছাড়া এ সরকার যুক্তরাজ্যের বিভিন্ন 'অ্যাকশন কমিটি' এর সভাপতি ও সাধারণ সম্পাদকের সাথে যোগাযোগ করে 'বাংলাদেশ ফান্ড' নামে তহবিল গঠন করে। এ সরকারের প্রচেষ্টার ফলে সোভিয়েত ইউনিয়ন (বর্তমান রাশিয়া) ও ভারত বাংলাদেশকে সমর্থন করে ও যুদ্ধজয়ে সর্বাত্মক সহযোগিতা করে। অবশেষে স্বাধীন বাংলাদেশের জন্ম হয়। পরিশেষে বলা যায়, বিশ্বজনমত গঠনে মুজিবনগর সরকারের ভূমিকা ছিল অপরিসীম। এর ফলেই সাংগঠনিকভাবে মুক্তিযুদ্ধ পরিচালনা করা সম্ভব হয়েছিল, যার সফল পরিণতি স্বাধীন বাংলাদেশ।"
        }
      ]
    },
    {
      "number": "5",
      "uddipok": "সাম্রাজ্যবাদ, ঔপনিবেশবাদ ও জাতীয়তাবাদ শব্দ তিনটি একই সূত্রে গ্রথিত। সাম্রাজ্যবাদী শাসকেরা নিজেদের প্রভাব প্রতিপত্তি সারাবিশ্বে ছড়িয়ে দিতে এবং পরাভূত দেশসমূহের উপর স্ব স্ব আইনকানুন প্রয়োগের মাধ্যমে দাসত্বে আবদ্ধ করার লক্ষ্য নিয়ে উপনিবেশ সৃষ্টি করে। ঔপনিবেশবাদ কখনো কোনো অঞ্চলেই মজালজনক হয়নি। ইতিহাস পর্যালোচনা করলে দেখা যায়, ঔপনিবেশবাদের যাঁতাকলে পিষ্ট হয়ে জনগণ প্রতিবাদী হয়ে উঠে এবং তাদের মধ্যে জাতীয়তাবাদের উন্মেষ। ঘটে। জাতীয়তাবাদে উদ্বুদ্ধ হয়ে তারা অযাচিত প্রভুদের শাসনকার্যে প্রতিবন্ধকতা সৃষ্টি ও নিজ দেশের বাহিরের পণ্যসামগ্রী বর্জন করতে বন্ধপরিকর হয়।",
      "tag": "RB, JB, BB 19",
      "sub_questions": [
        {
          "label": "ক",
          "question": "কোন কোন অঞ্চল নিয়ে বাংলা প্রেসিডেন্সি গঠিত হয়েছিল?",
          "explanation": "পশ্চিমবঙ্গ, পূর্ববঙ্গ এবং আসাম নিয়ে বাংলা প্রেসিডেন্সি গঠিত হয়েছিল।"
        },
        {
          "label": "খ",
          "question": "কুসংস্কারমুক্ত সমাজ নির্মাণে ঈশ্বরচন্দ্র বিদ্যাসাগরের অবদান অবিস্মরণীয়- ব্যাখ্যা করো।",
          "explanation": "সমাজ সংস্কারে ঈশ্বরচন্দ্র বিদ্যাসাগর এক অবিস্মরণীয় নাম। তিনিই প্রথম বাংলা লিপি সংস্কার করে তাকে যুক্তিবহ করে তোলেন। তিনি রচনা করেছেন জনপ্রিয় শিশুপাঠ্য বর্ণপরিচয়সহ একাধিক পাঠ্যপুস্তক, সংস্কৃত ব্যাকরণ গ্রন্থ। বিদ্যাসাগরের সবচেয়ে উল্লেখযোগ্য সংস্কার হলো বিধবা বিবাহ আইন প্রচলন। সে যুগে হিন্দু বিধবা নারীদের বিবাহ নিষিদ্ধ ছিল। কিন্তু এ রীতি পরিবর্তনের জন্য তিনি লড়াই করেন এবং সাফল্য লাভ করেন; এছাড়াও তিনি বাল্যবিবাহ, বহুবিবাহ, কৌলিন্য প্রথা ইত্যাদির বিরুদ্ধে সোচ্চার ছিলেন।"
        },
        {
          "label": "গ",
          "question": "উদ্দীপকে বর্ণিত বিষয়ের সাথে পাঠ্যবইয়ের কোন বিষয়ের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকে বর্ণিত বিষয়ের সাথে পাঠ্যবইয়ের ব্রিটিশবিরোধী স্বদেশী ও অসহযোগ আন্দোলন কর্মসূচির মিল খুঁজে পাওয়া যায়। উদ্দীপকে বলা হয়েছে, ইতিহাস পর্যালোচনা করলে দেখা যায়, ঔপনিবেশক শাসকদের শোষণ-নির্যাতনের যাঁতাকলে পিষ্ট হয়ে জনগণ প্রতিবাদী হয়ে ওঠে এবং ক্রমে তাদের মধ্যে জাতীয়তাবাদের উন্মেষ ঘটে। জাতীয়তাবাদের চেতনায় উদ্বুদ্ধ হয়ে তারা বিদেশি প্রভুদের শাসনকার্যে নানাভাবে বাঁধা সৃষ্টি করে। উদ্দীপকে তৃতীয় বিশ্বের অনেক দেশের জাতীয় মুক্তি আন্দোলনের সাধারণ চিত্রই ফুটে উঠেছে। ব্রিটিশভারতসহ এ দেশগুলোর জনগণকে স্বাধীনতার জন্য ঔপনিবেশিক শক্তির দখলদারিত্বের বিরুদ্ধে লড়তে হয়েছে। তাদের বহুমাত্রিক লড়াইয়ের মধ্যে ছিল বিদেশি শাসকদের কাজে প্রতিবন্ধকতা সৃষ্টি, বিদেশি পণ্য বর্জন ও দেশীয় পণ্যকে সাদরে গ্রহণ করা তথা স্বনির্ভরতরা অর্জনের প্রচেষ্টা ইত্যাদি। উদ্দীপকে বিদেশি শাসকদের কার্যক্রমে বাধা দেওয়া ও বিদেশি পণ্য বর্জনের যে বর্ণনা দেওয়া হয়েছে তা ব্রিটিশবিরোধী আন্দোলনে ভারতীয়দের অনুসৃত কৌশলেরই প্রতিচ্ছবি। তাই বলা যায় উদ্দীপকে বর্ণিত বিষয়ের সাথে পাঠ্যবইয়ের স্বদেশী ও অসহযোগ আন্দোলনের মিল রয়েছে।"
        },
        {
          "label": "ঘ",
          "question": "উক্ত বিষয়ের ফলেই গণসচেতনতার সৃষ্টি হয় যা ব্রিটিশবিরোধী আন্দোলনে তীব্রতা পায়- বিশ্লেষণ করো।",
          "explanation": "স্বদেশী, অসহযোগ ইত্যাদি ধারাবাহিক আন্দোলনের ফলে ভারতীয়দের মধ্যে প্রকৃতপক্ষেই ব্যাপক সচেতনতার সৃষ্টি হয়, যাতে ব্রিটিশবিরোধী আন্দোলন তীব্রতা পায়। প্রশাসনিক সুবিধার যুক্তি দেখিয়ে লর্ড কার্জন ১৯০৫ সালে বঙ্গভঙ্গ কার্যকর করেন। তবে এর পেছনে বাঙালির ঐক্য ও জাতীয়তাবাদী চেতনা বিনষ্ট করার উদ্দেশ্যই প্রধান ছিল কোন কোন ঐতিহাসিক মনে করেন। কংগ্রেস দলও এ দৃষ্টিকোণ থেকেই বঙ্গভঙ্গ মেনে নিতে অস্বীকৃতি জানায় ও এর বিরুদ্ধে আন্দোলন শুরু করে। শীঘ্রই এটি ভারতে ব্রিটিশ, শাসনবিরোধী বৃহত্তর আন্দোলনে পরিণত হয়। কংগ্রেস ইংরেজ সরকারের বিরুদ্ধে বয়কট বা বর্জননীতি ঘোষণা করে। বিলেতি অর্থাৎ ইংল্যান্ডসহ বিদেশে তৈরি পণ্য বর্জন করার ডাক দেওয়া হয়। এ আন্দোলন ক্রমশ সারা দেশে ছড়িয়ে পড়ে। দেশি পণ্য কেনার প্রতি তাগিদের কারণে এটি স্বদেশী আন্দোলন হিসেবে পরিচিত হয় যা ইংল্যান্ডের ওপর অর্থনৈতিক চাপ সৃষ্টি করে। পরবর্তী সময়ে অসহযোগ আন্দোলন ব্রিটিশ শাসকদের ওপর আরেকদফা চাপের সৃষ্টি করে। পরিশেষে বলা যায়, স্বদেশী, অসহযোগ ইত্যাদি আন্দোলনের কারণে ঔপনিবেশিক ভারতে ব্যাপক গণসচেতনতার সৃষ্টি হয় এবং এর মাধ্যমে ব্রিটিশবিরোধী আন্দোলন ক্রমেই তীব্র হয়ে ওঠে।"
        }
      ]
    },
    {
      "number": "6",
      "uddipok": "ব্যয়ের খাত পশ্চিম পাকিস্তান পূর্ব পাকিস্তান রাজস্ব খাতে ব্যয় ৭৫% ২৫% শিল্প উন্নয়নমূলক কর্পোরেশন ব্যয় ৫৮% ৪২% উন্নয়ন প্রকল্পে বৈদেশিক মুদ্রার ব্যয় ৮০% ২০% আমেরিকান সাহায্যের ব্যয় ৬৬% ৩৪% বৈদেশিক সাহায্যের ব্যয় ৯৬% 8% বিনিয়োগ ও শিল্প ঋণ ৮০% ২০% শিল্প উন্নয়ন ব্যাংক ৭৬% ২৪% গৃহনির্মাণ ও অন্যান্য ৮৮% ১২%",
      "tag": "RB, JB, BB 19",
      "sub_questions": [
        {
          "label": "ক",
          "question": "",
          "explanation": "আওয়ামী মুসলিম লীগ, কৃষক-শ্রমিক পার্টি, নিজাম-ই-ইসলাম পার্টি, খিলাফত-ই-রাব্বানি এবং বামপন্থি গণতন্ত্রী দলের সমন্বয়ে যুক্তফ্রন্ট গঠিত হয়।"
        },
        {
          "label": "খ",
          "question": "",
          "explanation": "১৯৬৬ সালের ছয় দফাকে বাঙালির মুক্তির সনদ বলা হয়েছিল, কেননা তা ছিল বাঙালির ভালোভাবে মর্যাদা ও অধিকার নিয়ে বাঁচার জন্য প্রয়োজনীয় একগুচ্ছ দাবি। বাঙালির আত্মনিয়ন্ত্রণের অধিকার প্রতিষ্ঠার জন্য ছয় দফা তোলা হয়। এই কর্মসূচি পাকিস্তানিদের হাতে শোষিত-বঞ্চিত বাঙালি জাতিকে স্বৈরাচারী শাসকের বিরুদ্ধে সোচ্চার হতে প্রেরণা যুগিয়েছিল। এ আন্দোলনের ধারাবাহিকতায়ই বাঙালি মুক্তিযুদ্ধের মধ্য দিয়ে স্বাধীন বাংলাদেশের জন্ম দেয়। এজন্যই ছয় দফা বাঙালির মুক্তির সনদ হিসেবে পরিচিত।।"
        },
        {
          "label": "গ",
          "question": "",
          "explanation": "উদ্দীপকের ছকটিতে পূর্ব পাকিস্তানের প্রতি অর্থনৈতিক বৈষম্য দেখানো হয়েছে। পশ্চিম পাকিস্তানে কেন্দ্রীয় সরকার প্রতিষ্ঠিত থাকায় কেন্দ্রের সরাসরি নিয়ন্ত্রণে পূর্ব পাকিস্তানের সব আয় পশ্চিম পাকিস্তানে চলে যায়। প্রাদেশিক সরকারের হাতে মুদ্রাব্যবস্থা ও অর্থনৈতিক কোনো নিয়ন্ত্রণ ছিল না। কেন্দ্রীয় ব্যাংকসহ সব ব্যাংক, বিমা, বাণিজ্যিক প্রতিষ্ঠানের সদর দপ্তর ছিল পশ্চিম পাকিস্তানে। ফলে পূর্ব পাকিস্তানের প্রয়োজনীয় অর্থ ব্যবস্থা পশ্চিম পাকিস্তানের ওপর নির্ভরশীল ছিল। এসব কারণে পূর্ব পাকিস্তানে কোনো উন্নয়নমূলক প্রতিষ্ঠান গড়ে ওঠেনি। ১৯৫৬ সাল পর্যন্ত পশ্চিম পাকিস্তানে রাজধানী স্থাপনসহ বিভিন্ন উন্নয়নমূলক কর্মকাণ্ডে বিপুল বিনিয়োগ করা হয়। এর পুরো সুফল ভোগ করে পশ্চিম পাকিস্তানের ব্যবসায়ীসহ ধনিক শ্রেণি। শুধু করাচি শহর নির্মাণেই ব্যয় করা হয়েছিল ৫,৭০০ মিলিয়ন টাকা। এটি ছিল পাকিস্তান সরকারের মোট ব্যয়ের ৫৬.৪%। অথচ এ সময় পূর্ব পাকিস্তানে সরকারি ব্যয় ছিল মোট বাজেটের মাত্র ৫.১০%। পাকিস্তানের রাজধানী ছিল করাচিতে। পশ্চিম পাকিস্তানে ফেডারেল রাজধানী, সকল প্রশাসনিক সদরদপ্তর স্থাপিত হওয়ায় রাস্তাঘাট নির্মাণ, বিদ্যুৎ ও সেচখাতে ব্যয়ের মাধ্যমে স্বাধীনতার কয়েক বছরের মধ্যেই পশ্চিম পাকিস্তান অর্থনৈতিকভাবে এগিয়ে যায়। ১৯৪৭ সালে পাকিস্তান স্বাধীন হওয়ার সময় যে ৩৮টি শিল্প কলকারখানা লাভ করেছিল তার মধ্যে পূর্ব বাংলায় ছিল ২০টি এবং পশ্চিম পাকিস্তানে ছিল ১৮টি। কিন্তু যতই দিন যেতে থাকে পশ্চিম পাকিস্তানে শিল্পকলকারখানার সংখ্যা বৃদ্ধি পেতে থাকে, অন্যদিকে পূর্ব বাংলায় তেমন উল্লেখযোগ্য কলকারখানা গড়ে ওঠেনি। উদ্দীপকের ছকটিতে পশ্চিম পাকিস্তান ও পূর্ব পাকিস্তানের মধ্যে রাজত্ব ব্যয়, শিল্প উন্নয়ন ব্যয়, বৈদেশিক সাহায্যের ব্যয় ইত্যাদি ক্ষেত্রে পার্থক্য তুলে ধরা হয়েছে যা দুই প্রদেশের মধ্যকার বৈষম্যকেই নির্দেশ করে। তাই বলা যায়, ছকে পশ্চিম পাকিস্তান কর্তৃক পূর্ব পাকিস্তানের প্রতি অর্থনৈতিক বৈষম্য দেখানো হয়েছে।"
        },
        {
          "label": "ঘ",
          "question": "",
          "explanation": "পাকিস্তানের দুই প্রদেশের মধ্যকার অর্থনৈতিক বৈষম্য স্বাধীনতা আন্দোলনের প্রেরণা যোগালেও রাজনৈতিক, সামরিক, প্রশাসনিক, সাংস্কৃতিক বৈষম্যও ছিল প্রকট। অর্থনৈতিক বৈষম্যের পাশাপাশি পশ্চিম পাকিস্তানি শাসকরা প্রশাসনিক, রাজনৈতিক, সামরিক, শিক্ষা ও সাংস্কৃতিক সবক্ষেত্রে পূর্ব পাকিস্তানের প্রতি বৈষম্য ও নিপীড়নমূলক নীতি অনুসরণ করে। আর এসব বৈষম্যের প্রতিবাদে পূর্ব পাকিস্তানে স্বাধিকার আন্দোলনের সূত্রপাত হয়। উদ্দীপকে পূর্ব পাকিস্তানের প্রতি পশ্চিম পাকিস্তানের অর্থনৈতিক বৈষম্য দেখানো হয়েছে। তবে এ অর্থনৈতিক বৈষম্যই বাঙালির স্বাধিকার আন্দোলনের একমাত্র কারণ ছিল না। পাকিস্তান রাষ্ট্রের জন্মের অব্যবহিত পর থেকেই পূর্ব বাংলা রাজনৈতিক বৈষম্যের শিকারে পরিণত হয়। পূর্ব পাকিস্তানের ওপর পশ্চিম পাকিস্তানিদের বৈষম্যমূলক আচরণের আরেকটি ক্ষেত্র ছিল সামরিক বৈষম্য। সামরিক বাহিনীতে বাঙালিদের প্রতিনিধিত্ব ছিল অতি নগণ্য। ১৯৫৫ সালের এক হিসাবে দেখা যায়, সামরিক বাহিনীর মোট ২,২১১ জন কর্মকর্তার মধ্যে বাঙালি ছিল মাত্র ৮২ জন। অন্যদিকে পূর্ব পাকিস্তান পশ্চিম পাকিস্তান কর্তৃক সর্বোচ্চ বৈষম্যের শিকার হয়েছে প্রশাসনিক ক্ষেত্রে। পাকিস্তানের বিভিন্ন মন্ত্রণালয়ের বেশিরভাগ কর্মকর্তা ছিল পশ্চিম পাকিস্তানের অধিবাসী। এছাড়া কেন্দ্রীয় সরকারের দপ্তরেও পশ্চিম পাকিস্তানিদের সংখ্যাধিক্য ছিল। আবার, শিক্ষাখাতে সর্বোচ্চ বরাদ্দ ছিল পশ্চিম পাকিস্তানিদের জন্য। অথচ ১৯৪৭ সালে পশ্চিম পাকিস্তানের তুলনায় পূর্ব পাকিস্তানের ছাত্র-ছাত্রী সংখ্যায় ছিল দ্বিগুণ। ১৯৫৫ থেকে ১৯৬৭ সাল পর্যন্ত শিক্ষাখাতে পশ্চিম পাকিস্তানের জন্য বরাদ্দ ছিল ২০৮৪ মিলিয়ন রুপি এবং পূর্ব পাকিস্তানের জন্য ৭৯৭ মিলিয়ন রুপি। মোট জনসংখ্যার ৫৬% মানুষের মুখের ভাষা বাংলা হওয়ার পরও শুধু উর্দুকে পাকিস্তানের শাসকরা রাষ্ট্র ভাষা করতে চেয়েছিল। এভাবে ভাষা, সাহিত্য ও সংস্কৃতির দিক থেকে পশ্চিম পাকিস্তান পূর্ব পাকিস্তানের প্রতি চরম অবহেলা প্রদর্শন করেছে। এমন বৈষম্যই বাঙালিকে পরবর্তীতে স্বাধিকার আদায়ে উদ্বুদ্ধ করে। উপরের আলোচনা থেকে বোঝা যায়, শুধু অর্থনৈতিক কারণে নয়; বরং ১৯৪৭ থেকে ১৯৭১ পর্যন্ত রাজনৈতিক, প্রশাসনিক ও সামাজিক শোষণ বাঙালিদের স্বাধিকার আন্দোলনের দিকে ধাবিত করে।"
        }
      ]
    },
    {
      "number": "7",
      "uddipok": "\"তুমি স্মরণীয় রক্তান্ত ৮ই ফাল্গুন স্বৈরাচারের শিরায় শিরায় লেগেছিল যেদিন আগুন তুমি সেই ৮ই ফাল্গুন। শহীদ হলো যাঁরা নেই এই ক্ষণে রয়েছে তাঁদের প্রসুন ৮ই ফাল্গুন তুমি সুপ্রভ, তুমি সুদৃঢ় সুললিত ঐক্যের নবারুণ।\"",
      "tag": "RB, JB, BB 19",
      "sub_questions": [
        {
          "label": "ক",
          "question": "লাহোর প্রস্তাব উত্থাপন করেছিলেন কে?",
          "explanation": "শেরে বাংলা এ. কে ফজলুল হক ১৯৪০ সালে লাহোর প্রস্তাব উত্থাপন করেছিলেন।"
        },
        {
          "label": "খ",
          "question": "সাইমন কমিশন কেন ব্যর্থ হয়েছিল? ব্যাখ্যা করো।",
          "explanation": "ভারতীয়দের অসহযোগিতার কারণে সাইমন কমিশন ব্যর্থ হয়েছিল। ১৯১৯ সালে মন্টেগু চেমসফোর্ড সংস্কার আইন ভারতের শাসনতান্ত্রিক সমস্যা সমাধানে ব্যর্থ হলে ১৯২৮ সালে ভাইসরয় লর্ড আরউইন জন সাইমনের নেতৃত্বে এ বিষয়ে পুনরায় একটি পার্লামেন্টারি কমিশন নিয়োগ করেন, যা সাইমন কমিশন নামে পরিচিত। কিন্তু সাইমন কমিশনে কোনো ভারতীয় প্রতিনিধি না থাকায় কংগ্রেস ও মুসলিম লীগ এটি মেনে নিতে অস্বীকার করে এবং কমিশনকে বর্জন করার সিদ্ধান্ত নেয়। যেদিন উত্ত কমিশনের সদস্যরা ভারতে পদার্পণ করেন সেদিনই হরতাল আহ্বান করা হয় এবং সাইমন ফিরে যাও' ধ্বনি উত্থিত হলে এ কমিশন বাধ্য হয়েই চলে যায় এবং ইংরেজ সরকারের এই উদ্যোগ ব্যর্থতায় পর্যবসিত হয়।"
        },
        {
          "label": "গ",
          "question": "উদ্দীপকটি পাঠ্যবইয়ের কোন আন্দোলনকে স্মরণ করিয়ে দেয়? ব্যাখ্যা করো।",
          "explanation": "উদ্দীপকে বর্ণিত বিষয়বস্তু পাঠ্যবইয়ের ১৯৫২ সালের ভাষা আন্দোলনকে স্মরণ করিয়ে দেয়। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি গুরুত্বপূর্ণ ঘটনা। এ আন্দোলনে মাতৃভাষার মর্যাদা রক্ষার জন্য মিছিল করতে। গিয়ে ১৯৫২ সালের ২১ ফেব্রুয়ারি কয়েকজন বাঙালি পুলিশের গুলিতে প্রাণ দেন। তাদের স্মরণেই রচিত হয় \"আমার ভাইয়ের রক্তে রাঙানো একুশে ফেব্রুয়ারি\" এই অমর গানটি এবং নির্মিত হয় শহিদ মিনার। তখন থেকে প্রতি বছর ২১ ফেব্রুয়ারি শহিদ মিনারে ফুল দিয়ে শহিদদের শ্রদ্ধাভরে স্মরণ করা হয়। উদ্দীপকে সে ঘটনারই চিত্র দেখা যায়। ১৯৪৭ সালে পাকিস্তান রাষ্ট্র সৃষ্টির পর থেকে এ আন্দোলনের পটভূমি রচিত হয়। প্রথম থেকেই পূর্ব বাংলার প্রতি পশ্চিমা শাসকগোষ্ঠী ভাষা- সংস্কৃতিসহ নানারকম বৈষম্য শুরু করে। পুরো পাকিস্তানের মোট জনগোষ্ঠীর ৫৬.৪০ শতাংশ মানুষের মুখের ভাষা ছিল বাংলা। তবুও মাত্র ৩.২৭% জনগোষ্ঠীর ভাষা উর্দুকে তারা রাষ্ট্রভাষা হিসেবে চাপিয়ে দিতে চেয়েছিল। ১৯৪৮ সালে বেশির ভাগ মানুষের মতামত উপেক্ষা করে পাকিস্তানী শাসকরা উর্দু ভাষাকে রাষ্ট্রভাষা হিসেবে ঘোষণা করে। ফলে বাঙালি ছাত্র, সাধারণ জনগণ ও বুদ্ধিজীবীরা প্রতিবাদমুখর হয়ে 'এ বৈষম্যমূলক সিদ্ধান্তের প্রতিবাদ জানায়। এভাবেই ভাষা আন্দোলনের সূত্রপাত ঘটে। ১৯৪৮ সালের মার্চ মাসে মোহাম্মদ আলী জিন্নাহ ঢাকা সফরে আসেন এবং ২১ মার্চ রেসকোর্স ময়দানে (বর্তমান সোহরাওয়াদী উদ্যান) এবং ২৪ মার্চ কার্জন হলে বিশেষ সমাবর্তন অনুষ্ঠানে দৃঢ়কণ্ঠে ঘোষণা করেন- উর্দুই হবে পাকিস্তানের একমাত্র রাষ্ট্রভাষা। সাথে সাথে উভয় স্থানেই ছাত্র-জনতার মধ্য থেকে এর বিরুদ্ধে তীব্র প্রতিবাদ ওঠে এবং 'না' 'না' প্রতিধ্বনি হয়। ১৯৫২ সালে সারা দেশব্যাপী এ আন্দোলন ছড়িয়ে পড়ে। পূর্ব বাংলার তৎকালীন মুখ্যমন্ত্রী নূরুল আমীন ১৯৫২ সালের ২১ ফেব্রুয়ারি ঢাকায় ১৪৪ ধারা জারি করেন এবং সকল প্রকার শোভাযাত্রা, মিছিল ও সমাবেশ নিষিদ্ধ ঘোষণা করেন। ছাত্ররা ১৪৪ ধারা ভঙ্গ করে • মিছিল বের করলে পুলিশ প্রথমে লাঠিচার্জ ও পরে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আউয়ালসহ নাম না জানা কয়েকজন। আন্দোলন তীব্র আকার ধারণ করলে পশ্চিম পাকিস্তানি শাসকগোষ্ঠী বাংলাকে পাকিস্তানের অন্যতম রাষ্ট্রভাষা হিসেবে মেনে নিতে বাধ্য হয় এবং ১৯৫৬ সালে পাকিস্তানের সংবিধানে তা অন্তর্ভুক্ত হয়।"
        },
        {
          "label": "ঘ",
          "question": "উত্ত আন্দোলন বাঙালি জাতীয়তাবাদ বিকাশে মুখ্য ভূমিকা' রেখেছিল- বিশ্লেষণ করো।",
          "explanation": "বাঙালি জাতীয়তাবাদ বিকাশে উক্ত আন্দোলন তথা ভাষা আন্দোলনের -প্রভাব অপরীসিম। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য ঐতিহাসিক ঘটনা। জাতিসত্তার মৌলিক উপাদান রক্ষায় এমন ব্যাপক, তীব্র ও তাৎপর্যপূর্ণ আন্দোলনের নজির ইতিহাসে আর খুঁজে পাওয়া যায় না। এ আন্দোলনের উদ্দীপনায়ই বাংলার পরবর্তী রাজনৈতিক আন্দোলনগুলো পরিচালিত হয়েছিল। ভাষা আন্দোলন পূর্ব বাংলার মানুষের মধ্যে ভাষাভিত্তিক বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সচেতন হয়ে ওঠে। পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা যোগায় এবং মানুষের রাজনৈতিক, সাংস্কৃতিক ও অর্থনৈতিক মুক্তির পথকে সুগম করে। বাঙালি জাতীয়তাবাদের প্রেরণায় উদ্দীপ্ত হয়ে বাঙালি জাতি ১৯৫৪ সালে প্রাদেশিক নির্বাচনে শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ করে। বাঙালি জাতীয়তাবাদে উদ্বুদ্ধ পূর্ব বাংলার মানুষ এরপর ১৯৬২ সালের ছাত্র আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে স্বাধিকারের প্রশ্নে পশ্চিম পাকিস্তানিদের বিরুদ্ধে ঐক্যবদ্ধ হয়। আর এরই ধারাবাহিকতায় ১৯৭১ সালের মহান মুক্তিযুদ্ধের মধ্য দিয়ে বাঙালি চূড়ান্ত বিজয় অর্জন করে। ফলে বিশ্ব মানচিত্রে অভ্যুদয় ঘটে বাংলাদেশ নামে একটি স্বাধীন সার্বভৌম রাষ্ট্রের। উপরের আলোচনা থেকে বোঝা যায়, ১৯৫২ সালের ভাষা আন্দোলনের ফলে বাঙালির মধ্যে যে অদম্য জাতীয়তাবোধ তৈরি হয় তা পরবর্তী আন্দোলনগুলো পরিচালনায় সহায়ক শক্তি হিসেবে কাজ করেছে।"
        }
      ]
    },
    {
      "number": "8",
      "uddipok": "মার্কিন যুক্তরাষ্ট্রের অবিসংবাদিত প্রেসিডেন্ট আব্রাহাম লিংকন দাসপ্রথা বা বিলোপ ও গণতন্ত্রের নবজাগরণের উদ্দেশ্যে গেটিসবার্গ নামক স্থানে এক যুগান্তকারী ভাষণ প্রদান করেন, যা পৃথিবীর ইতিহাসে 'গেটিসবার্গ এড্রেস' নামে খ্যাত। তার এ ভাষণের ব্যাপ্তিকাল ছিল তিন মিনিট। ভাষণে তিনি গণতন্ত্র, শোষিত মানুষের মুক্তি ও অধিকারের কথা ব্যক্ত করেন। পৃথিবীতে গণতন্ত্র প্রতিষ্ঠা ও দাসপ্রথা বিলোপে এ ভাষণটি ছিল একটি মাইলফলক।",
      "tag": "RB, JB, BB 19",
      "sub_questions": [
        {
          "label": "ক",
          "question": "",
          "explanation": "উনসত্তরের গণঅভ্যুত্থানের প্রথম শহিদের নাম আসাদুজ্জামান।"
        },
        {
          "label": "খ",
          "question": "",
          "explanation": "বাংলা ভাষার আন্তর্জাতীকায়নে ইউনেস্কোর ভূমিকা ছিল প্রশংসনীয়। কেননা ইউনেস্কোর আন্তরিক প্রচেষ্টার ফলেই ১৮৮ রাষ্ট্রের সম্মতিক্রমে একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি লাভ করে। ১৯৫২ সালের ২১ ফেব্রুয়ারি বাঙালি জাতি রক্তের বিনিময়ে মাতৃভাষার মর্যাদা রক্ষা করেছিলো। বিশ্বের ইতিহাসে অনন্যসাধারণ ঘটনার একটি ঐতিথসিক। সাক্ষর হিসেবে আন্তর্জাতিক সম্প্রদায়ের কাছে স্বীকৃতি লাভ করেছে। ১৯৯৯ সালের ১৭ নভেম্বর প্যারিসে ইউনেস্কোর অধিবেশনে একুশে ফেব্রুয়ারিকে। আন্তর্জাতিক মাতৃভাষা দিবস হিসেবে ঘোষণা করা হয়। এভাবে বাংলাদেশের ভাষা আন্দোলন আন্তর্জাতিক মর্যাদায় ভূষিত হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত ভাষণের সাথে আমার পাঠ্যবইয়ে বর্ণিত বাংলাদেশের মহান নেতা বঙ্গবন্ধুর ৭ই মার্চের ভাষণের সাথে মিল রয়েছে। বঙ্গবন্ধুর ৭ই মার্চের ভাষণ বাঙালি জাতির ইতিহাসে এক স্মরণীয় ঘটনা। এই ভাষণে বঙ্গবন্ধু পশ্চিম পাকিস্তানি শাসকগোষ্ঠীর শোষণ-শাসন, বঞ্চনার ইতিহাস, নির্বাচনে জয়ের পর বাঙালির সাথে প্রতারণা ইত্যাদি বিষয় তুলে ধরে স্বাধীনতার জন্য লড়াইয়ের প্রস্তুতি গ্রহণের নির্দেশনা দেন। তার ঐ ভাষণ থেকে পূর্ব পাকিস্তানের বাঙালিরা ঐক্যবদ্ধ হওয়ার প্রেরণা পায়। বঙ্গবন্ধুর ভাষণের পর তাদের সামনে একটিমাত্র গন্তব্য নির্ধারিত হয়ে যায়, তা হলো 'স্বাধীনতা'। ৭ই মার্চের ঘোষিত কর্মসূচির প্রতি সাড়া দিয়ে সর্বস্তরের জনগণ পূর্ব বাংলায় সর্বাত্মক অসহযোগ আন্দোলন শুরু করে। ২৫শে মার্চ রাতে পাকিস্তানি হানাদার বাহিনী নিরস্ত্র বাঙালির ওপর গণহত্যা শুরু করে। বঙ্গবন্ধু গ্রেফতার হওয়ার আগে, ২৬শে মার্চের প্রথম প্রহরে বাংলাদেশের স্বাধীনতা ঘোষণা করেন। এতে উজ্জীবিত হয়ে বাঙালিরা রুখে দাঁড়ায়। পাকিস্তানি বাহিনীর সঙ্গে দীর্ঘ নয় মাস রক্তক্ষয়ী যুদ্ধের মধ্য দিয়ে ১৬ই ডিসেম্বর বাংলাদেশ চূড়ান্ত বিজয় অর্জন করে। উদ্দীপকে বর্ণিত আব্রাহাম লিংকনের গেটিসবার্গ ভাষণের সাথে উপরে আলোচিত বঙ্গবন্ধুর ৭ই মার্চের ভাষণের মিল রয়েছে। আব্রাহাম লিংকন তার ভাষণে মার্কিন যুক্তরাষ্ট্র তথা সারাবিশ্বের গণতন্ত্রকামী মানুষের কাছে গণতন্ত্রের সংজ্ঞা তুলে ধরেছেন। একইভাবে বঙ্গবন্ধু তার ভাষণে এদেশের মানুষের মুক্তির কথা বলেছেন। উদ্দীপকে বর্ণিত আব্রাহাম লিংকনের গেটিসবার্গ ভাষণের সাথে বাঙালি জাতির পিতা বঙ্গবন্ধু শেখ মুজিবুর রহমানের ঐতিহাসিক ৭ই মার্চের ভাষণকে তুলনা করা যায়।"
        },
        {
          "label": "ঘ",
          "question": "",
          "explanation": "উদ্দীপকে আব্রাহাম লিংকনের 'গেটিসবার্গ এড্রেস' নামে খ্যাত ভাষণটির মতো বাংলার মহান নেতা বঙ্গবন্ধু শেখ মুজিবুর রহমানের ৭ মার্চের ভাষণটি ছিল নির্দেশনামূলক ও চেতনায় উদ্দীপ্ত। কেননা এ ভাষণের পরপরই বাঙালি তার কাঙ্ক্ষিত স্বাধীনতা অর্জনের লড়াইয়ে ঝাঁপিয়ে পড়ে। ৭ই মার্চের ভাষণে বঙ্গবন্ধু শেখ মুজিবুর রহমান বাঙালি জাতিকে স্বাধীনতা সংগ্রামের জন্য প্রস্তুত হওয়ার আহ্বান জানান। এ ভাষণে বঙ্গবন্ধু পাকিস্তানের শোষণের বিরুদ্ধে, অসহযোগ আন্দোলনের কর্মসূচি প্রণয়ন করে পাকিস্তানি হানাদার বাহিনীকে প্রতিরোধ করার লক্ষ্যে যার যা কিছু আছে তাই নিয়ে তাদের মোকাবিলার নির্দেশ দেন। এ ভাষণ ছিল মুক্তিকামী বাংলার ছাত্র-জনতা, বাঙালি সেনা সদস্যদের কাছে 'গ্রিন সিগন্যাল'। উদ্দীপকে আমরা লক্ষ করি যে, আব্রাহাম লিংকন গেটিসবার্গের একটি ভাষণে গণতন্ত্র, শোষিত মানুষের মুক্তি ও অধিকারের কথা ব্যক্ত করেন। এর ফলে মানুষ তার অধিকার সম্পর্কে সচেতন হয়। ঠিক তেমনি বঙ্গবন্ধুর ৭ মার্চের ভাষণে উজ্জীবিত হয়ে শোষণ নিরসনের লক্ষ্যে বীর বাঙালি স্থানীয় পর্যায়ে গড়ে তুলতে থাকে মুক্তিবাহিনী, যারা ২৫ মার্চের আক্রমণের পর পাকিস্তানি বাহিনীকে প্রতিরোধ করে। তাই ৭ মার্চের ভাষণ বাঙালি জাতিকে ঐক্যবদ্ধ আন্দোলন গড়ে তুলতে উদ্বুদ্ধ করেছে। এ ভাষণের পর ঐক্যবদ্ধ বাঙালি অসহযোগ আন্দোলনে অংশ নেয় এবং মুক্তিসংগ্রামে ঝাঁপিয়ে পড়ে। এভাবে দীর্ঘ ৯ মাস সশস্ত্র সংগ্রামের মধ্য দিয়ে অর্জিত হয় বাঙালির স্বাধীনতার সূর্য।"
        }
      ]
    },
    {
      "number": "9",
      "uddipok": "১৯১৮ সালে রাশিয়ার সমাজতান্ত্রিক নেতা ভ.ই. লেনিন স্বীয় রাজধানী পেট্রোগ্রাড থেকে অধিকতর নিরাপদ স্থান মস্কোতে স্থানান্তর করেন। মস্কো অপেক্ষাকৃত কেন্দ্রস্থলে অবস্থিত হওয়ায় বহিঃশত্রুর আক্রমণের আশংকা কম ছিল। তাছাড়া পেট্রোগ্রাড সুবিধাভোগী শ্রেণির নিরাপদ অভয়ারণ্য হওয়ায় তিনি এ সিদ্ধান্ত নেন। এরপর লেনিন দেশের ভঙ্গুর অর্থনীতিকে চাঙ্গা করার জন্য বিভিন্ন অর্থনৈতিক সংস্কারমূলক কর্মসূচি হাতে নেন। রাষ্ট্রীয় কোষাগারের পূর্ণতা বিধানই যার মূল লক্ষ্য ছিল।",
      "tag": "RB, JB, BB 19,BAFSCK 23",
      "sub_questions": [
        {
          "label": "ক",
          "question": "কোন নদীর তীরে পলাশীর যুদ্ধ সংঘটিত হয়?",
          "explanation": "ভাগীরথী নদীর তীরে পলাশী যুদ্ধ সংঘটিত হয়।"
        },
        {
          "label": "খ",
          "question": "অজ্ঞতা ও অদূরদর্শিতাই ছিল সিরাজ-উদ-দৌলার পতনের অন্যতম কারণ- ব্যাখ্যা করো।",
          "explanation": "অজ্ঞতা ও অদূরদর্শিতাই ছিল বাংলার নবাব সিরাজ-উদ-দৌলার পতনের অন্যতম কারণ। পলাশী যুদ্ধে মীর মদনের মৃত্যুতে নবাব দিশেহারা হয়ে পড়েন। ষড়যন্ত্রের খবর পাওয়া সত্ত্বেও দুর্বলতার কারণে তিনি কারও বিরুদ্ধে কোনো ব্যবস্থা গ্রহণ করতে সাহসী হননি। বরং বাধ্য হয়ে কুচক্রী মীরজাফরের ওপরই বাংলার স্বাধীনতা রক্ষার গুরুদায়িত্ব অর্পণ করেন। মোহনলাল ও ফরাসি যোদ্ধা সিনফ্রের বাহিনী যখন নবাবের বিজয়কে নিশ্চিত করার পথে নিয়ে যাচ্ছিল ঠিক তখন বিশ্বাসঘাতক মীরজাফরের পরামর্শে নবাব যুদ্ধবিরতির আদেশ দেন। এতে তার সমরকৌশলের অপরিপক্বতাই প্রকাশ পায়। এসব কারণেই পলাশীর যুদ্ধে নবাব সিরাজ-উদ-দৌলার পরাজয় ঘটে।"
        },
        {
          "label": "গ",
          "question": "উদ্দীপকের শাসকের কর্মকাণ্ডের সাথে পাঠ্যবইয়ের কোন শাসকের কর্মকাণ্ডের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের শাসকের কর্মকাণ্ডের সাথে পাঠ্যবইয়ের বাংলার নবাব মীর কাশিমের কর্মকাণ্ডের মিল খুঁজে পাওয়া যায়। মীর কাশিম ছিলেন রাজনীতিতে দূরদর্শী এবং সুদক্ষ শাসক। তিনি বুঝতে পেরেছিলেন, মীরজাফরের পতনের মূলে ছিল নরাব হিসেবে তার আর্থিক দূরবস্থা, সামরিক দুর্বলতা এবং ইস্ট ইন্ডিয়া কোম্পানির অর্থলোলুপতা। মীর, কাশিম চেয়েছিলেন সম্মানজনক উপায়ে চুক্তিমত ইংরেজদের প্রাপ্য মিটিয়ে বাংলার স্বার্থরক্ষা করতে। এজন্য তিনি কোম্পানির প্রাপ্য মিটিয়ে আর্থিক ও সামরিক স্বাবলম্বিতা অর্জনের দিকে নজর দেন। আর্থিকভাবে সক্ষম হওয়ার পর বাংলার স্বার্থ রক্ষা করতে মীর কাশিম আরও কিছু ব্যবস্থা গ্রহণ করেন। যেমন- রাজধানী মুর্শিদাবাদ থেকে মুঙ্গেরে স্থানান্তর, কোম্পানির ব্যবসার সীমারেখা নির্ধারণ ইত্যাদি। কিন্তু তার এ সব উদ্যোগ ইংরেজদের মনে সন্দেহের সৃষ্টি করে। ফলে কোম্পানির সাথে তার দ্বন্দ্বের সূত্রপাত হয়। উদ্দীপকে দেখা যায়, রুশ বিপ্লবের নেতা ভ.ই. লেনিন কৌশল হিসেবে রাজধানী পেট্রোগ্রাড থেকে মস্কোতে স্থানান্তর করেন। এরপর তিনি ভঙ্গুর অর্থনীতিকে সচল করার জন্য বিভিন্ন অর্থনৈতিক সংস্কারমূলক কর্মসূচি হাতে নেন। উদ্দীপকের লেনিনের কর্মকাণ্ডের সাথে উপরে আলোচিত মীর কাশিমের কর্মকাণ্ডের তুলনা করলে সহজেই প্রতীয়মান হয় যে, নবাব মীর কাশিম ঐ রুশ নেতারই প্রতিচ্ছবি। তাই নিঃসন্দেহে বলা যায়, উদ্দীপকের শাসকের কর্মকাণ্ডের সাথে বাংলার নবাব মীর কাশিমের কর্মকাণ্ডের মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত শাসকের গৃহীত কর্মকাণ্ডই প্রতিপক্ষের মনে সন্দেহ ও অসন্তোষের জন্ম দেয়- মতামত দাও।",
          "explanation": "হ্যাঁ, আমি মনে করি নবাব মীর কাশিমের গৃহীত কর্মকাণ্ডই প্রতিপক্ষ অর্থাৎ ইংরেজদের মনে সন্দেহ ও অসন্তোষের জন্ম দেয়। এরই চূড়ান্ত পরিণতি বক্সারের যুদ্ধ এবং নবাবের পতন। মীর কাশিম ছিলেন রাজনীতিতে দূরদর্শী এবং সুদক্ষ শাসক। এ কারণে তিনি বুঝতে পেরেছিলেন মীরজাফরের পতনের মূলে ছিল আর্থিক দুরবস্থা ও সামরিক দুর্বলতা। ইস্ট ইন্ডিয়া কোম্পানির অর্থলোলুপতাও এজন্য দায়ী ছিল। মীর কাশিম সম্মানজনক উপায়ে ইংরেজদের প্রাপ্য মিটিয়ে আর্থিক ও সামরিক দুর্বলতা কাটিয়ে বাংলার স্বার্থ রক্ষা করতে চেয়েছিলেন। তিনি মীরজাফরের আমলের উচ্চপদস্থ কর্মচারীদের অবৈধ পন্থায় উপার্জিত অর্থ বলপূর্বক আদায় করেন; বস্তু অসৎ সরকারি কর্মকর্তা-কর্মচারীর সম্পত্তি বাজেয়াপ্ত করেন। ধনাঢ্য শেঠ পরিবারের কাছ থেকে বলপূর্বক প্রচুর অর্থ ঋণ গ্রহণ করেন এবং শাসনকার্যে ব্যয় সংকোচন করেন। এছাড়া তিনি 'আবওয়াব' বা 'অতিরিক্ত কর' ধার্য করে রাজস্ব বৃদ্ধি করতে সক্ষম হন। এভাবে আর্থিকভাবে সমর্থ হওয়ার পর মীর কাশিম ইংরেজদের ওপর থেকে নির্ভরতা কমাতে আরও কয়েকটি ব্যবস্থা গ্রহণ করেন। তার লক্ষ্য ছিল, স্বাধীনভাবে নবাবি পরিচালনা করে বাংলার স্বার্থ রক্ষা করা। কিন্তু তার এ উদ্যোগসমূহ ইংরেজদের মনে সন্দেহ সৃষ্টি করে। ফলে বাংলার নবাবের সাথে ইংরেজদের দ্বন্দ্ব অবশ্যম্ভাবী হয়ে উঠে। এ দ্বন্দ্বের পরিপ্রেক্ষিতেই বক্সারের যুদ্ধ সংঘটিত হয়। উপরের আলোচনা থেকে এ কথা বলা যায় যে, মীর কাশিমের গৃহীত কর্মকাণ্ডই ইংরেজদের মনে সন্দেহ ও অসন্তোষ সৃষ্টি করে।"
        }
      ]
    },
    {
      "number": "10",
      "uddipok": "অনুচ্ছেদ-১: আরব সাগর তীরবর্তী 'ধাহানু' অঞ্চলে নানা ধর্মের লোকের বসবাস। ঔপনিবেশিক শাসনে বিক্ষুব্ধ হয়ে ধাহানু অঞ্চলের শাসিতদের মধ্যে যাতে ধ্বংসাত্মক কার্যকলাপ সৃষ্টি না হয় সেজন্য ঔপনিবেশিক শাসক উক্ত অঞ্চলের জনগণের রাজনৈতিক দাবি- দাওয়া পূরণের উদ্যোগ নেয়। শাসিত অঞ্চলের জনগণকে নিয়ে। আলোচনার মাধ্যমে একটি রাজনৈতিক সংগঠন প্রতিষ্ঠার দায়িত্ব দেয়া হয় একজন উচ্চপদস্থ বিদেশি কর্মকর্তাকে। এ কর্মকর্তার প্রচেষ্টায় উনিশ শতকের শেষে 'ধাহানু সভা' নামে একটি রাজনৈতিক সংগঠন জন্মলাভ করে। 'ধাহানু সভা' ছিল ঐ অঞ্চলের প্রথম রাজনৈতিক সংগঠন। অনুচ্ছেদ-২: কিছুদিন পর 'ধাহানু সভা' সংখ্যাগরিষ্ঠ ধর্মীয় মতাবলম্বীদের মুখপাত্র হিসাবে কাজ করতে শুরু করলে সংখ্যালঘু সম্প্রদায়ের লোকেরা রাজনৈতিক সুযোগ-সুবিধা থেকে বঞ্চিত হয়ে 'মুক্তি মঞ্চ' নামে আর একটি রাজনৈতিক সংগঠন গড়ে তোলে। এতে সমগ্র ধাহানু অঞ্চলের রাজনীতিতে সুদূরপ্রসারী প্রভাব পরিলক্ষিত হয়।",
      "tag": "RB, JB, BB 19",
      "sub_questions": [
        {
          "label": "ক",
          "question": "আলীগড় আন্দোলনের নেতা কে ছিলেন?",
          "explanation": "আলীগড় আন্দোলনের নেতা ছিলেন স্যার সৈয়দ আহমদ খান।"
        },
        {
          "label": "খ",
          "question": "ভারতীয় মুসলমানদের পুনর্জাগরণে সৈয়দ আমীর আলী ছিলেন আলোকবর্তিকা- ব্যাখ্যা করো।",
          "explanation": "মুসলমানদের সচেতন করার জন্য স্যার সৈয়দ আমীর আলীর ভূমিকা ছিল খুবই গুরুত্বপূর্ণ। সৈয়দ আমীর আলী ছিলেন দূরদর্শী চিন্তাবিদ ও সমাজসেবক। তিনি মুসলমানদের পাশ্চাত্য শিক্ষা গ্রহণ ও ব্রিটিশ সরকারের সাথে সহযোগিতা নীতিতে বিশ্বাসী ছিলেন। তিনি মুসলমানদেরকে রাজনৈতিকভাবে সংগঠিত করেন। তিনি মনে করতেন পাশ্চাত্য শিক্ষার পাশাপাশি রাজনৈতিকভাবে সংগঠিত না হলে মুসলমানদের অস্তিত্ব বিপন্ন হবে। এজন্য তিনি ১৮৭৭ সালে কলকাতায় Central National Mohammedan Association এবং পরবর্তীতে লন্ডনে মুসলিম লীগের শাখা প্রতিষ্ঠিত করেন।"
        },
        {
          "label": "গ",
          "question": "উদ্দীপকের প্রথম অনুচ্ছেদে বর্ণিত 'ধাহানু সভা'-এর সাথে তোমার পাঠ্যবইয়ের যে বিষয়টি সাদৃশ্যপূর্ণ তা ব্যাখ্যা করো।",
          "explanation": "উদ্দীপকের প্রথম অনুচ্ছেদে বর্ণিত 'ধাহানু সভা' এর সাথে আমার পাঠ্যবইয়ের ভারতীয় উপমহাদেশের অন্যতম প্রাচীন রাজনৈতিক সংগঠন কংগ্রেসের বিষয়টি সাদৃশ্যপূর্ণ। ঔপনিবেশিক ভারতের রাজনৈতিক ইতিহাসে ১৮৮৫ সালে ভারতীয় জাতীয় কংগ্রেসের প্রতিষ্ঠা একটি যুগান্তকারী ঘটনা। এটি ভারতীয়দের সর্বপ্রথম ও সর্ববৃহৎ রাজনৈতিক প্রতিষ্ঠান। ব্রিটিশ নীতি ও শাসনের বিরুদ্ধে শিক্ষিত ভারতবাসীর মধ্যে ক্রমশ ক্ষোভ ও অসন্তোষ দানা বেঁধে উঠলে ১৮৫৭ সালের পূর্বে ও পরে কয়েকটি ছোট ছোট রাজনৈতিক সংগঠন গড়ে ওঠে। ১৮৪৩ সালে প্রতিষ্ঠিত হয় 'ব্রিটিশ ইন্ডিয়া সোসাইটি', ১৮৫১ সালে বাংলায় প্রতিষ্ঠিত হয় 'ব্রিটিশ ইন্ডিয়ান অ্যাসোসিয়েশন'। কিন্তু এসব সমিতি শিক্ষিত অভিজাত ও জমিদারদের দ্বারা নিয়ন্ত্রিত থাকায় মধ্যবিত্ত বা সাধারণ মানুষের মধ্যে এগুলোর কোনো আবেদন ছিল না। শাসন সংস্কারের মাধ্যমে দেশ শাসনে ভারতীয়দের প্রতিনিধিত্ব বৃদ্ধি ও তাদের ন্যায্য দাবি-দাওয়া আদায় করাই ছিল এসব প্রতিষ্ঠানের লক্ষ্য। উদ্দীপকে দেখা যায়, আরব সাগর তীরবর্তী ধাহানু অঞ্চলের জনগণের রাজনৈতিক দাবি-দাওয়া পূরণের লক্ষ্যে উনিশ শতকের শেষে সেখানকার লোকজন 'ধাহানু সভা' নামে একটি রাজনৈতিক সংগঠন প্রতিষ্ঠা করে। 'ধাহানু সভা' ছিল এ অঞ্চলের প্রথম রাজনৈতিক সংগঠন। উদ্দীপকের এ তথ্যের সাথে উপরে আলোচিত কংগ্রেস সৃষ্টির প্রেক্ষাপট তুলনা করলে বোঝা যায় যে, ধাহানু সভা রাজনৈতিক সংগঠন কংগ্রেসের সাথে সাদৃশ্যপূর্ণ। তাই বলা যায় যে, উদ্দীপকের ধাহানু সভা ভারতের প্রথম রাজনৈতিক সংগঠন কংগ্রেসের প্রতিচ্ছবি।"
        },
        {
          "label": "ঘ",
          "question": "উদ্দীপকের দ্বিতীয় অনুচ্ছেদে বিবৃত 'মুক্তি মঞ্চের' মত তোমার পাঠ্যবইয়ের সাদৃশ্যপূর্ণ রাজনৈতিক সংগঠন সৃষ্টির প্রভাব ছিল।",
          "explanation": "উদ্দীপকের দ্বিতীয় অনুচ্ছেদে বিবৃত মুক্তি মঞ্চের মত আমার পাঠ্যবইয়ের সাদৃশ্যপূর্ণ রাজনৈতিক সংগঠনটি হলো মুসলিম লীগ। এই মুসলিম লীগ সৃষ্টির প্রভাব ছিল সুদূপ্রসারী। ভারতীয় জাতীয় কংগ্রেস দলমত নির্বিশেষে সকল জনগণের ন্যায্য দাবি আদায়ের লক্ষ্যে প্রতিষ্ঠিত হলেও ক্রমে দলটি তার বিভিন্ন কার্যক্রমে হিন্দুদের স্বার্থকেই বেশি প্রাধান্য দেয়। অন্যদিকে পাশ্চাত্য ও ইংরেজি শিক্ষার প্রতি. অনীহা, ব্রিটিশ সরকারের বিরূপ মনোভাব প্রভৃতি কারণে মুসলমানগণ হিন্দুদের তুলনায় রাজনৈতিকভাবে ও জ্ঞান-বিজ্ঞানের দিক দিয়ে পিছিয়ে পড়েছিল। উনিশ শতকে এ বিষয়টি স্যার সৈয়দ আহমদ খান, সৈয়দ নওয়াব আলী, চৌধুরী, নবাব সলিমুল্লাহ প্রমুখ নেতৃবৃন্দ উপলব্ধি করতে পেরেছিলেন। এছাড়া কংগ্রেস এ সময় বক্তঙ্গভঙ্গের বিরোধিতা করায় মুসলমানদের মনে ক্ষোভের জন্ম নেয়। তারা নিজস্ব দাবি-দাওয়া আদায়ের লক্ষ্যে একটি স্বতন্ত্র দল গঠনের বিষয়টি ব্রিটিশ সরকারের কাছে তুলে ধরেন। এরপর All India Muslim League নামে একটি রাজনৈতিক দলের আত্মপ্রকাশ ঘটে। মুসলিম লীগ গঠনের প্রাথমিক উদ্দেশ্যের মধ্যে মুসলমানদের রাজনৈতিক অধিকার ও স্বার্থ সংরক্ষণ করা এবং তাদের আশা-আকাঙ্ক্ষা ব্রিটিশ সরকারের নিকট তুলে ধরার বিষয়টি ছিল তাৎপর্যপূর্ণ। প্রতিষ্ঠার পর থেকেই দলটি মুসলমানদের স্বার্থ রক্ষায় কাজ করে। মুসলিম লীগ মুসলমান সমাজকে এগিয়ে নেওয়ার ধারাবাহিকতায় একসময় তাদের জন্য স্বাধীন আবাসভূমি প্রতিষ্ঠায়ও সফল হয়। পরিশেষে বলা যায়, মুসলমানদের স্বার্থ রক্ষায় মুসলিম লীগ সৃষ্টির প্রভাব সুদূরপ্রসারী।"
        }
      ]
    },
    {
      "number": "11",
      "uddipok": "পৃথিবীর সর্বদক্ষিণের অ্যান্টার্কটিকা অঞ্চল এক সময় অনেকের অজানা ছিল। ১৭৭৩ খ্রিষ্টাব্দে জেমস্ কুক ও তার সহযোগী নাবিকগণ যখন অ্যান্টার্কটিকা সার্কেল অতিক্রম করছিলেন তখন দ্বীপটি তাদের নজরে পড়ে। এই সংবাদ অতি দ্রুতই সারাবিশ্বে ছড়িয়ে পড়ে। এরপর যথাক্রমে রুশ, ইংরেজ ও আমেরিকানরা এ অঞ্চলে প্রবেশ করে। এক পর্যায়ে ইংরেজরা অফুরন্ত প্রাকৃতিক সম্পদ ও খনিজ তেলের বিষয়ে গবেষণা করার জন্য অন্য দেশসমূহের বাধা উপেক্ষা করে মহাদেশটির দক্ষিণ মেরুর বিস্তীর্ণ অঞ্চলে একচ্ছত্র আধিপত্য স্থাপন করে।",
      "tag": "RB, JB, BB 19",
      "sub_questions": [
        {
          "label": "ক",
          "question": "দিনেমাররা কোন কোম্পানি গঠনের মাধ্যমে ভারতবর্ষে ব্যবসা শুরু করে?",
          "explanation": "দিনেমাররা 'ডেনিশ ইস্ট ইন্ডিয়া' কোম্পানি গঠনের মাধ্যমে ভারতবর্ষে ব্যবসা শুরু করে।"
        },
        {
          "label": "খ",
          "question": "'জোরপূর্বক ভারতীয়দের ধর্মান্তরকরণ ছিল পর্তুগিজদের পতনের অন্যতম কারণ'- ব্যাখ্যা করো।",
          "explanation": "পর্তুগিজদের পতনের অন্যতম প্রধান কারণ ভারতীয়দের জোরপূর্বক ধর্মান্তরকরণ। বাংলার নিম্ন শ্রেণির লোকের ওপর পর্তুগিজদের ব্যাপক প্রভাব ছিল। বাংলার স্থানীয় শাসকদের উদারতার সুযোগ নিয়ে একশ্রেণির পর্তুগিজ জোর করে স্থানীয়দের খ্রিষ্টান ধর্মে দীক্ষিত করত। এ উদ্দেশ্য বাস্তবায়নের লক্ষ্যে তারা বাণিজ্য কুঠি নির্মাণের পাশাপাশি বাংলাসহ ভারতের বিভিন্ন স্থানে মিশনারি কার্যক্রম শুরু করে। নিরীহ মানুষকে জোর করে ধর্মান্তরিত করা ও জলদস্যুতাসহ বিভিন্ন কারণে সুবাদার শায়েস্তা খান পর্তুগিজদের বাংলা অঞ্চল থেকে বিতাড়িত করেন।"
        },
        {
          "label": "গ",
          "question": "উদ্দীপকের সাথে পাঠ্যবইয়ের কোন ঔপনিবেশিক শক্তির সাদৃশ্য খুঁজে পাওয়া যায়? ব্যাখ্যা করো।",
          "explanation": "উদ্দীপকের সাথে পাঠ্যবইয়ে বর্ণিত ঔপনিবেশিক শক্তি অর্থাৎ ভারতবর্ষে আসা ইউরোপীয় বাণিজ্যিক গোষ্ঠীগুলোর সাদৃশ্য খুঁজে পাওয়া যায়। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। কেউ এসেছে হানাদাররূপে, আবার কেউ বণিক বেশে। ১৪৯৮ সালে পর্তুগিজ নাবিক ভাস্কো-দা-গামা প্রথম ইউরোপীয় হিসেবে সমুদ্রপথে ভারতে আসার পর থেকে একের পর এক ইউরোপীয় জাতি এখানে বাণিজ্যের উদ্দেশ্যে আসতে থাকে। এদের মধ্যে ছিল পর্তুগিজ, ওলন্দাজ, দিনেমার, ইংরেজ, ফরাসি ইত্যাদি। এদের উদ্দেশ্য মূলত ছিল বাণিজ্য বা সম্পদ আহরণ করা। ভারতীয় উপমহাদেশের ধনসম্পদের কথা জানতে পেরে ইউরোপীয় দেশের বণিকরা বাণিজ্যিক কোম্পানি গঠন করে একে একে এ অঞ্চলে আসে। এক সময় ভারতের সম্পদ করায়ত্ত এমনকি রাজনৈতিক ক্ষমতা দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাতপ্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। কালক্রমে তাদের বণিকের মানদণ্ড পরিণত হয় রাজদণ্ডে। ভারতবর্ষ পরিণত হয় সুবিশাল ব্রিটিশ সাম্রাজ্যের অংশে। উদ্দীপকে বলা হয়েছে, ১৭৭৩ খ্রিস্টাব্দে জেমস কুক ও তার সহযোগী নাবিকরা অ্যান্টার্কটিকা অঞ্চল আবিষ্কার করেন। এই সংবাদ সারাবিশ্বে ছড়িয়ে পড়লে বুশ, ইংরেজ ও আমেরিকানরা অর্থনৈতিক সুবিধার আশায় ঐ অঞ্চলে প্রবেশ করে। উদ্দীপকের এ ঘটনার সাথে ভারতবর্ষে ইউরোপীয় কোম্পানিসমূহের আগমনের মিল রয়েছে। ১৪৯৯ সালে পর্তুগিজ নাবিক ভাস্কো-দা-গামা ভারতবর্ষে আসার জলপথ আবিষ্কার করার পর থেকেই বিভিন্ন ঔপনিবেশিক শক্তি এ দেশে আসতে থাকে। তাই বলা যায়, উদ্দীপকের ঘটনার সাথে পাঠ্যবইয়ে বর্ণিত ঔপনিবেশিক শক্তি অর্থাৎ ভারতবর্ষে আসা ইউরোপীয় বণিকদের মিল রয়েছে।"
        },
        {
          "label": "ঘ",
          "question": "তুমি কি মনে কর, উক্ত অঞ্চলে অন্যান্য ঔপনিবেশিক শক্তির চেয়ে আধিপত্য বিস্তারকারী দেশটি ছিল অনেক বেশি সুসংগঠিত? মতামত দাও।",
          "explanation": "হ্যাঁ, আমি মনে করি ভারতবর্ষে অন্য ঔপনিবেশিক শক্তিগুলোর চেয়ে আধিপত্য বিস্তারকারী দেশটি অর্থাৎ ইংরেজরা ছিল অনেক বেশি সুসংগঠিত। ভারতীয় উপমহাদেশে ব্যবসা-বাণিজ্ঞ করার উদ্দেশ্যে একের পর এক ইউরোপীয় জাতির আগমন ঘটে। যেমন- পর্তুগিজ, ওলন্দাজ, ফরাসি, ইংরেজ ইত্যাদি। কিন্তু কৌশল ও সামরিক শক্তিতে কেউ ইংরেজদের সঙ্গো প্রতিযোগিতায় টিকতে পারেনি। তারা একে একে ভারতবর্ষ ত্যাগে বাধ্য হয়েছিল। ইংরেজরা অত্যন্ত কৌশলী এবং সুসংগঠিত ছিল বলেই সবার ওপর আধিপত্য বিস্তারে সক্ষম হয়েছিল। ভারতবর্ষে ইংরেজদের আধিপত্য প্রতিষ্ঠার মূল সূত্র ছিল বাণিজ্য। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্ব ভারতীয় দ্বীপপুঞ্জে (বর্তমান দক্ষিণ-পূর্ব এশিয়া) বাণিজ্য করতে আসে। ইংরেজ বণিকরা মুঘল সম্রাট জাহাঙ্গীরের কাছ থেকে ভারতের পশ্চিম উপকূলীয় বন্দর সুরাটে বাণিজ্য কুঠি স্থাপনের অনুমতি আদায় করে। ব্রিটিশ ইস্ট ইন্ডিয়া কোম্পানি ক্রমে পূর্ব ভারতে হরিহরপুর, বালাসোর, পাটনা এবং কাশিমবাজারে বাণিজ্য কুঠি স্থাপন করে। তারা একসময় পশ্চিমবাংলার কলকাতা, সুতানটি এবং গোবিন্দপুর গ্রামের জমিদারি লাভ করে যেখানে পরে মহানগর কলকাতা গড়ে ওঠে। ইংরেজরা প্রথমে বাণিজ্যকে কেন্দ্র করে ভারতে এলেও এক পর্যায়ে উচ্চাভিলাষী হয়ে রাজনৈতিক ক্ষমতা অর্জনে সচেষ্ট হয়। স্থানীয় শাসকদের অন্তর্কোন্দল ও সামরিক দুর্বলতার সুযোগ নিয়ে তারা নিজেদের শক্তি বৃদ্ধি করে এবং এক সময় ভারতে দখলদারিত্ব প্রতিষ্ঠা করে। পরিশেষে বলা যায়, ঔপনিবেশিক ইংরেজরা যেমন ছিল সুকৌশলী তেমনি ছিল সুসংগঠিত। আর এর বলেই তারা অন্য প্রতিদ্বন্দ্বীদের হটিয়ে ভারতে প্রাধান্য প্রতিষ্ঠা করতে পেরেছিল।"
        }
      ]
    }
  ]
}