{
  "title": "হলি ক্রস কলেজ, ঢাকা ২০২৩",
  "subtitle": "ইতিহাস (11)",
  "questions": [
    {
      "number": "1",
      "uddipok": "ইতিহাস ক্লাসে জনাব সুমন তার শিক্ষার্থীদের ভারতবর্ষে ইউরোপীয়দের আগমন সম্পর্কে পড়ানোর সময় বললেন, একসময় আমাদের উপমহাদেশে ব্যবসা-বাণিজ্য করার উদ্দেশ্যে অনেক বিদেশী কোম্পানি আগমন করেছিলো। পরবর্তীতে এসকল কোম্পানির মধ্যে আরম্ভ হয় বাণিজ্যিক প্রতিযোগিতা। প্রতিযোগিতায় শেষ পর্যন্ত টিকতে পারে শুধু 'ক' কোম্পানি। পরবর্তীতে দেশটির অভ্যন্তরীণ রাজনৈতিক অস্থিতিশীলতা ও প্রসাদ ষড়যন্ত্রের সুযোগে 'ক' কোম্পানিটি পুরো দেশ দখল করে নেয়।",
      "tag": "HC 23",
      "sub_questions": [
        {
          "label": "ক",
          "question": "ভাস্কো-দা-গামা কে ছিলেন?",
          "explanation": "ভাস্কো-দা-গামা ছিলেন বিখ্যাত পর্তুগিজ নাবিক।"
        },
        {
          "label": "খ",
          "question": "ছিয়াত্তরের মন্বন্তরের কারণ সংক্ষেপে ব্যাখ্যা করো",
          "explanation": "ছিয়াত্তরের মন্বন্তরের মূল কারণ ছিল দ্বৈতশাসন ব্যবস্থা। দ্বৈতশাসন ব্যবস্থায় রাজস্ব আদায়ের ক্ষমতা কোম্পানির হাতে থাকায় তারা অন্যায়ভাবে বাংলার জনগণের ওপর অধিক খাজনা আরোপ করে। এছাড়া সব দিক দিয়ে প্রজাদের ওপর অত্যাচার চালানো হয়। এ শাসনব্যবস্থার কারণে জনগণের দুর্দশা চরমে পৌঁছায়। অর্থাৎ বাংলার জনসাধারণের অর্থনৈতিক অবস্থা ক্রমেই শোচনীয় হয়ে পড়ে। এছাড়া পর পর দু'বছর অনাবৃষ্টি ও খরার কারণে ফসল নষ্ট হয়ে গেলে দেশে খাদ্যাভাব দেখা দেয়। ফলে ১১৭৬ বঙ্গাব্দ অর্থাৎ ১৭৭০ সালে বাংলায় এক ভয়াবহ দুর্ভিক্ষ দেখা দেয়, যা 'ছিয়াত্তরের মন্বন্তর' নামে পরিচিত।"
        },
        {
          "label": "গ",
          "question": "উদ্দীপকের 'ক' কোম্পানির সাথে তোমার পাঠ্যবইয়ের কোন কোম্পানির মিল খুঁজে পাও? আলোচনা করো।",
          "explanation": "উদ্দীপকের 'ক' কোম্পানির সাথে পাঠ্যবইয়ের ইংরেজ ইস্ট-ইন্ডিয়া কোম্পানির মিল পাওয়া যায়। প্রাচীনকাল থেকেই ভারতীয় উপমহাদেশে বিভিন্ন জাতির মানুষের আগমন ঘটেছে। ১৪৯৮ সালে পর্তুগিজ নাবিক ভাস্কো-দা-গামা প্রথম ইউরোপীয় হিসেবে সমুদ্রপথে ভারতে আসার পর থেকে একের পর এক ইউরোপীয় জাতি এখানে বাণিজ্যের উদ্দেশ্যে আসতে থাকে। তাদের মধ্যে ছিল পর্তুগিজ, ওলন্দাজ, দিনেমার, ইংরেজ, ফরাসি ইত্যাদি। তাদের উদ্দেশ্য মূলত ছিল বাণিজ্য বা সম্পদ আহরণ করা। ভারতীয় উপমহাদেশের ধনসম্পদের কথা জানতে পেরে ইউরোপীয় দেশের বণিকরা বাণিজ্যিক কোম্পানি গঠন করে একে একে এ অঞ্চলে আসে। এক সময় ভারতের রাজনৈতিক ক্ষমতা দখলের জন্য ইউরোপীয় জাতিগুলোর মধ্যে প্রতিযোগিতা শুরু হয়। নানা ঘাত-প্রতিঘাতের মধ্য দিয়ে এই প্রতিযোগিতায় শেষ পর্যন্ত ইংরেজরা জয়ী হয়। কালক্রমে তাদের বণিকের মানদণ্ড পরিণত হয় রাজদণ্ডে। ভারতবর্ষ পরিণত হয় সুবিশাল ব্রিটিশ সাম্রাজ্যের অংশে। উদ্দীপকে দেখা যায়, ইতিহাস ক্লাসে জনাব সুমন তার শিক্ষার্থীদের ভারতবর্ষে ইউরোপীয়দের আগমন সম্পর্কে পড়ানোর সময় বললেন, একসময় আমাদের উপমহাদেশে ব্যবসা-বাণিজ্য করার উদ্দেশ্যে অনেক বিদেশী কোম্পানি আগমন করেছিলো। পরবর্তীতে এসকল কোম্পানির মধ্যে আরম্ভ হয় বাণিজ্যিক প্রতিযোগিতা। প্রতিযোগিতায় শেষ পর্যন্ত টিকতে পারে শুধু 'ক' কোম্পানি। তাই বলা যায়, উদ্দীপকের 'ক' কোম্পানির সাথে ব্রিটিশ ইস্ট ইন্ডয়া কোম্পানির মিল রয়েছে।"
        },
        {
          "label": "ঘ",
          "question": "\"দেশটির অভ্যন্তরীণ রাজনৈতিক অস্থিতিশীলতা ও প্রাসাদ ষড়যন্ত্রের সুযোগে 'ক' কোম্পানিটি পুরো দেশ দখল করে নেয়\"- বস্তুব্যের যথার্থতা বিশ্লেষণ করো।",
          "explanation": "দেশটির অভ্যন্তরীণ রাজনৈতিক অস্থিতিশীলতা ও প্রাসাদ ষড়যন্ত্রের সুযোগে 'ক' কোম্পানিটি তথা ব্রিটিশ ইস্ট ইন্ডিয়া কোম্পানি পুরো দেশ দখল করে নেয়। বক্তব্যটি যথার্থ। ব্রিটিশ ইস্ট ইন্ডিয়া কোম্পানি ১৬০০ সালে ইংল্যান্ডের রানি প্রথম এলিজাবেথের কাছ থেকে সনদ নিয়ে ভারত ও পূর্বভারতীয় দ্বীপপুঞ্জে বাণিজ্য করতে আসে। মুঘল সম্রাট জাহাঙ্গীরের এক ফরমানবলে ইংরেজ বণিকরা ভারতের পশ্চিম উপকূলীয় বন্দর সুরাটে কুঠি স্থাপনের অনুমতি পায়। ব্রিটিশ ইস্ট ইন্ডিয়া কোম্পানি ক্রমে উড়িষ্যার হরিহরপুর, বালাসোর, পাটনা এবং কাশিমবাজারে বাণিজ্যকুঠি স্থাপন করে। কোম্পানি একসময় পশ্চিমবাংলার কলকাতা, সুতানুটি এবং গোবিন্দপুরের জমিদারি লাভ করে। পরে সেখানেই মহানগর কলকাতা গড়ে ওঠে যা দীর্ঘসময় ব্রিটিশ ভারতের রাজধানী ছিল। ইংরেজরা প্রথমে বাণিজ্যকে কেন্দ্র করে এদেশে এলেও স্থানীয় শাসকদের প্রাসাদ ষড়যন্ত্র, অন্তর্কোন্দল ও দুর্বল শাসনব্যবস্থার"
        }
      ]
    },
    {
      "number": "2",
      "uddipok": "নবাব → \\to → ক্ষমতাহীন দায়িত্ব কোম্পানি → \\to → দায়িত্বহীন ক্ষমতা",
      "tag": "HC 23",
      "sub_questions": [
        {
          "label": "ক",
          "question": "ইস্ট-ইন্ডিয়া কোম্পানি কত সালে দেওয়ানি লাভ করে?",
          "explanation": "ইস্ট-ইন্ডিয়া কোম্পানি ১৭৬৫ সালে দেওয়ানি লাভ করে।"
        },
        {
          "label": "খ",
          "question": "বক্সারের যুদ্ধ সম্পর্কে লেখো।",
          "explanation": "১৭৬৪ সালের ২২ অক্টোবর বিহারের পাটনা থেকে ১৩০ কিলোমিটার। পশ্চিমে গঙ্গার তীরবর্তী বক্সারে বাংলার স্বাধীনচেতা নবাব মীর কাশিম ও ইংরেজ বাহিনীর মধ্যে যে যুদ্ধ সংঘটিত হয়, সেটি বক্সারের যুদ্ধ নামে পরিচিত। উপমহাদেশে ব্রিটিশ শক্তির প্রভাব-প্রতিপত্তি বৃদ্ধিতে বক্সারের যুদ্ধ গুরুত্বপূর্ণ একটি অধ্যায়। ইংরেজদের প্রতি বিরুদ্ধ মনোভাবের জন্য ইংরেজ বাহিনী। নবাব মীর কাশিমের বাহিনীকে বক্সারে আক্রমণ করে। যুদ্ধে পরাজিত হয়ে মীর কাশিম যুদ্ধক্ষেত্র থেকে পলায়ন করেন। বক্সারের যুদ্ধকে ভারতীয় উপমহাদেশের ইতিহাসে চূড়ান্ত যুদ্ধ বলা হয়। কেননা, এ যুদ্ধের পর অস্তিত্ব রক্ষার জন্য ইংরেজদের আর কোনো যুদ্ধ করতে হয়নি।"
        },
        {
          "label": "গ",
          "question": "",
          "explanation": "উদ্দীপকের সাথে পাঠ্যবইয়ে বর্ণিত দ্বৈতশাসনব্যস্থার মিল রয়েছে। ১৭৬৫ সালে লর্ড ক্লাইভ বাংলার দেওয়ানি লাভ করে এক অভিনব শাসনব্যবস্থা প্রবর্তন করেন। এ ব্যবস্থায় নিযামত বা বাংলার আইনশৃঙ্খলা রক্ষা, ফৌজদারি বিচার, শান্তিরক্ষা, দৈনন্দিন প্রশাসন পরিচালনার দায়িত্ব ছিল বাংলার নবাবের হাতে। অন্যদিকে রাজস্ব আদায়, দেশরক্ষা, দেওয়ানি সংক্রান্ত বিচার প্রভৃতি দায়িত্ব অর্পিত হয় কোম্পানির ওপর। লর্ড ক্লাইভ প্রবর্তিত এ শাসনব্যবস্থাকেই দ্বৈতশাসন নামে অভিহিত করা হয়। এ শাসনব্যবস্থার মূল উদ্দেশ্য ছিল কোম্পানিকে শক্তিশালী করে নবাবকে ক্ষমতাসীন করে তোলা। দ্বৈতশাসনের ফলে নবাব পেলেন ক্ষমতাহীন দায়িত্ব আর কোম্পানি পেল দায়িত্বহীন ক্ষমতা। উদ্দীপকে নবাব ক্ষমতাহীন দায়িত্ব এবং কোম্পানি দায়িত্বহীন ক্ষমতা বিষয়গুলো উল্লেখ রয়েছে, যা মূলত উপরে আলোচিত দ্বৈতশাসন ব্যবস্থার সাথে সাদৃশ্যপূর্ণ। তাই বলা যায়, উদ্দীপকের সাথে আমার পাঠ্যবইয়ের কোম্পানির দ্বৈতশাসন ব্যবস্থার মিল রয়েছে।"
        },
        {
          "label": "ঘ",
          "question": "উক্ত শাসন ব্যবস্থা বাংলার জনজীবনে কী বিপর্যয় বয়ে এনেছিলো? আলোচনা করো।",
          "explanation": "উক্ত শাসনব্যবস্থা অর্থাৎ দ্বৈতশাসনব্যবস্থা বাংলার জনজীবনে বিপর্যয় বয়ে এনেছিল। ওই অভিনব ব্যবস্থা পরবর্তীকালে এক ভয়াবহ দুর্ভিক্ষের সূচনা করে। লর্ড ক্লাইভ বাংলার গভর্নর নিযুক্ত হয়ে দ্বৈতশাসনব্যবস্থা প্রবর্তন করেন। এ শাসনব্যবস্থায় বাংলার নবাবের হাতে কার্যত কোনো ক্ষমতা ছিল না। অন্যদিকে কোম্পানি দেওয়ানি লাভ করলেও এর কোনো দায়িত্ব ছিল না। এ ব্যবস্থায় নবাবের পক্ষে নায়েব রেজা খান রাজস্ব আদায়ের ব্যাপারে তৎপরতা দেখালেও আইন-শৃঙ্খলা রক্ষায় চরম অবহেলা প্রদর্শন করেন। দেশে চুরি, ডাকাতি, রাহাজানি বৃদ্ধি পেয়ে জনজীবনে চরম অরাজকতা ও নিরাপত্তাহীনতা নেমে আসে। কোম্পানির লোকজন মাত্রাতিরিক্ত রাজস্ব আদায় করায় বাংলায় অর্থনৈতিক বিপর্যয় নেমে আসে। এ প্রেক্ষাপটে ১৭৭০ সালে (বাংলা ১১৭৬) খরায় ব্যাপক ফসলহানি হলে দেখা দেয় ভয়াবহ দুর্ভিক্ষ। 'ছিয়াত্তরের মন্বন্তর' নামে - পরিচিত ওই দুর্ভিক্ষ সম্পর্কে রিচার্ড বেচার মন্তব্য করেছিলেন, “দেশের কয়েকটি অংশে যে জীবিত মানুষ মৃত মানুষকে ভক্ষণ করিতেছে তাহা গুজব নয়, অতি সত্য।” এতে মারাত্মক মানবিক বিপর্যয় সৃষ্টি হয়েছিল। লক্ষ লক্ষ লোক দুর্ভিক্ষ ও মহামারিতে মৃত্যুবরণ করেছিল। উপরের আলোচনায় প্রতীয়মান হয় যে, লর্ড ক্লাইভ প্রবর্তিত দ্বৈতশাসন ইংরেজ স্বার্থের অনুকূলে হলেও ভারতবর্ষের জনগণের দুঃখ-দুর্দশা বহুগুণে বাড়িয়ে দিয়েছিল। ছিয়াত্তরের মন্বন্তরের মতো ভয়াবহ বিপর্যয়ের পেছনেও দায়ী ছিল বিতর্কিত ওই শাসন ব্যবস্থা।"
        }
      ]
    },
    {
      "number": "3",
      "uddipok": "তিনি একজন শান্তিপ্রিয় ও উদারনৈতিক শাসক- সাম্রাজ্যবাদের ঘোর বিরোধী। তিনি তার সৎ প্রচেষ্টায় ভারতবাসীর মন জয় করেছিলেন। তাঁর শাসনামলের অন্যতম কৃতিত্ব হচ্ছেঃ Vernacular Press Act. বাতিল।",
      "tag": "HC 23",
      "sub_questions": [
        {
          "label": "ক",
          "question": "স্যার সৈয়দ আহমেদের প্রকাশিত পত্রিকার নাম কী?",
          "explanation": "স্যার সৈয়দ আহমদের প্রকাশিত পত্রিকার নাম 'তাহজিবুল আখলাক'।"
        },
        {
          "label": "খ",
          "question": "আলীগড় আন্দোলন সম্পর্কে কী জান?",
          "explanation": "স্যার সৈয়দ আহমদ খান কর্তৃক মুসলমানদের মধ্যে রাজনৈতিক, সামাজিক ও সাংস্কৃতিক সকল ক্ষেত্রে প্রগতিশীল ভাবধারা প্রসারের লক্ষ্যে পরিচালিত সংস্কার আন্দোলনই আলীগড় আন্দোলন নামে পরিচিত। ইংরেজ শাসনামলের শুরুতে ইংরেজি শিক্ষা ও সংস্কৃতি গ্রহণ না করে মুসলমানরা সব ক্ষেত্রে পিছিয়ে পড়ে। তৎকালীন মুসলমান সম্প্রদায়ের এ শোচনীয় দুরবস্থা থেকে তাদেরকে পরিত্রাণ করা সৈয়দ আহমদ খান জরুরি বলে মনে করেন। এ লক্ষ্যে তিনি মুসলমানদের মধ্যে আধুনিক শিক্ষা বিস্তারে যত্নবান হন। যা ইংরেজ সরকার ও মুসলমান সম্প্রদায়ের মধ্যে সম্প্রীতি স্থাপনে গুরুত্বপূর্ণ ভূমিকা পালন করে। যা ইতিহাসে আলীগড় আন্দোলন নামে অভিহিত।"
        },
        {
          "label": "গ",
          "question": "উদ্দীপকে বৃটিশ ভারতের যে শাসকের কথা বলা হয়েছে তার প্রধান প্রধান সংস্কার কাজ বর্ণনা করো।",
          "explanation": "উদ্দীপকে ব্রিটিশ ভারতের শাসক লর্ড রিপনের কথা বলা হয়েছে। লর্ড রিপন তার উদারনৈতিক শাসনের জন্য সুপরিচিত। উদারনৈতিক শাসন ও জনকল্যাণমূলক সংস্কারের জন্য ভারতবর্ষে তার নাম শ্রদ্ধাভরে স্মরণ করা হয়। ভারতে আসার আগে ১৮৫২ থেকে ১৮৭৯ সাল পর্যন্ত তিনি ইংল্যান্ডের প্রধানমন্ত্রী গ্ল্যাডস্টোনের উদারনৈতিক দলের সদস্য ছিলেন। পরবর্তী সময়ে ১৮৮০ সালে লর্ড লিটনের পদত্যাগের পর তিনি ভারতের ভাইসরয় নিযুক্ত হন। তিনি ভারতবাসীর মত প্রকাশে পূর্ণ স্বাধীনতা প্রদানের লক্ষ্যে ১৮৮২ সালে লর্ড লিটন কর্তৃক প্রবর্তিত বিধিনিষেধমূলক 'সংবাদপত্র আইন' (Vernacular Press Act) রহিত করেন। শিক্ষাব্যবস্থার উন্নয়নকল্পে ১৮৮২ সালে তিনি 'হান্টার কমিশন' (Hunter Commission) গঠন করেন। এছাড়াও স্থানীয় স্বায়ত্তশাসনমূলক আইন প্রণয়ন ও বঙ্গীয় প্রজাস্বত্ব আইন তার শাসনামলের উল্লেখযোগ্য কীর্তি। উদ্দীপকে সাম্যাজ্যবাদের ঘোর বিরোধী এবং শান্তিপ্রিয় ও উদারনৈতিক একজন শাসকের কথা বলা হয়েছে। তিনি তার সৎ প্রচেষ্টায় ভারতবাসীর মন জয় করেছিলেন। তাঁর শাসনামলের অন্যতম কৃতিত্ব হচ্ছে Vernacular Press Act বাতিল। উদ্দীপকের শাসকের এ কৃতিত্বগুলো লর্ড রিপনের কর্মকান্ডের সাথে সাদৃশ্যপূর্ণ। উপরে আলোচিত সংস্কার কাজ ছাড়াও ইলবার্ট বিল প্রণয়ন ছিল ভারতীয় বিচার ব্যবস্থায় লর্ড রিপনের অন্যতম গুরুত্বপূর্ণ সংস্কার। ভারতীয় বিচার বিভাগে বর্ণবৈষম্যমূলক আইনের সংশোধন প্রচেষ্টা, ভার্নাকুলার প্রেস অ্যাক্ট রহিতকরণ, স্থানীয় শাসনে ভারতীয়দের সম্পৃক্তকরণ, মহীশূরের হিন্দু রাজবংশকে তাদের রাজ্য ফিরিয়ে দেওয়া প্রভৃতি তাকে ভারতীয়দের মনে শ্রদ্ধার আসনে অধিষ্ঠিত করেছিল।"
        },
        {
          "label": "ঘ",
          "question": "\"তিনি যথার্থই ভারতবাসীর রাজনৈতিক আশা-আকাঙ্ক্ষার প্রতি শ্রদ্ধাশীল ছিলেন- উক্তিটি বিশ্লেষণ করো।",
          "explanation": "\"তিনি তথা লর্ড রিপন যথার্থই ভারতবাসীর রাজনৈতিক আশা- আকাঙ্ক্ষার প্রতি শ্রদ্ধাশীল ছিলেন\"- উক্তিটি যথার্থ। ১৮৮০ সালে লর্ড রিপন ব্রিটিশ ভারতের ভাইসরয় হিসেবে নিযুক্ত হন। ভাইসরয় হিসেবে নিযুক্ত হয়েই তিনি বেশ কিছু জনকল্যাণমূলক সংস্কার সাধন করেন, যা তাকে ভারতবাসীর কাছে একজন উদারপন্থি ও শান্তিপ্রিয় শাসক হিসেবে পরিচিতি দান করে। লর্ড রিপন ১৮৮২ সালে তার পূর্ববর্তী ভাইসরয় লর্ড লিটন 'কর্তৃক প্রবর্তিত সংবাদপত্র আইন (Vernacular Press Act) রহিত করে দেশীয় ভাষায় প্রকাশিত সংবাদপত্রগুলোকে রাজনৈতিক ও সামাজিক বিষয়ে মতামত প্রকাশে পূর্ণ স্বাধীনতা প্রদান করেন। ভারতের শিক্ষাব্যবস্থার উন্নয়নের জন্য তিনি ১৮৮২ সালে উইলিয়াম হান্টারের নেতৃত্বে 'হান্টার কমিশন' গঠন করেন। এ কমিশনের সুপারিশক্রমে তিনি ভারতীয় শিক্ষাব্যবস্থার বিশেষ করে প্রাথমিক ও মাধ্যমিক শিক্ষাব্যবস্থার ব্যাপক উন্নয়ন করেন। লর্ড রিপনের আরেকটি উল্লেখযোগ্য সংস্কার হলো ১৮৮২ সালে স্থানীয় স্বায়ত্তশাসনমূলক আইন (Bengal Municipal Act) প্রণয়ন। এ আইনের মাধ্যমে স্থানীয় জনগণ কর্তৃক নির্বাচিত প্রতিনিধি নিয়ে জেলা বোর্ড এবং লোকাল বোর্ড গঠিত হয়। অর্থাৎ জনগণকে পৌরসভা পরিচালনার কর্তৃত্ব প্রদান করা হয়। এভাবে স্থানীয় স্বায়ত্তশাসনে জনগণের অংশগ্রহণকে উৎসাহিত করে লর্ড রিপন ভারতবাসীর হৃদয়ে গণতন্ত্রের পথপ্রদর্শক রূপে স্মরণীয় হয়ে আছেন। বঙ্গীয় প্রজাস্বত্ব আইন (Bengal Tenancy Act) তার শাসনামলেরই একটি উল্লেখযোগ্য কীর্তি। এছাড়াও লর্ড রিপন শ্রমিকদের কল্যাণে 'ফ্যাক্টরি আইন' পাস করেন এবং অবাধ বাণিজ্যনীতি প্রবর্তনের মাধ্যমে লবণ ও অন্যান্য বাণিজ্য দ্রব্যের ওপর থেকে শুল্ক হ্রাস করে ভারতবাসীর প্রশংসা অর্জন করেন। তাই তাকে 'Ripon the Good' বলে ডাকা হতো। পরিশেষে বলা যায়, লর্ড রিপন ভারতীয়দের আশা-আকাঙ্ক্ষার মর্যাদা দানের মাধ্যমে ভারতীয়দের মনে স্মরণীয় হয়ে রয়েছেন।"
        }
      ]
    },
    {
      "number": "4",
      "uddipok": "'ক' তার বন্ধু 'খ' এর কাছে একটি আন্দোলন সম্পর্কে জানলো, মুসলিম জাহানের খিলাফত এর মর্যাদা রক্ষার জন্যই মূলত এই আন্দোলনের সূচনা হয়। পরবর্তীতে আন্দোলনটি অসহযোগ আন্দোলনে রূপ নেয়। যার নেতৃত্ব মহাত্মা গান্ধীর উপর অর্পিত হয়েছিল।",
      "tag": "HC 23",
      "sub_questions": [
        {
          "label": "ক",
          "question": "সাইমন কমিশন গঠিত হয় কত সালে?",
          "explanation": "সাইমন কমিশন গঠিত হয় ১৯২৭ সালে।"
        },
        {
          "label": "খ",
          "question": "মন্ত্রিমিশন সম্পর্কে কী জান?",
          "explanation": "ভারতের প্রস্তাবিত শাসনতন্ত্র সম্পর্কে 'ক্যাবিনেট মিশন' ১৯৪৬ সালে যে সুনির্দিষ্ট প্রস্তাবনা পেশ করে ইতিহাসে তা 'মন্ত্রিমিশন পরিকল্পনা' নামে পরিচিত। এ পরিকল্পনার প্রস্তাব অনুযায়ী কেন্দ্রে একটি অন্তর্বর্তীকালীন সরকার গঠন, একটি স্বায়ত্তশাসিত ভারত ইউনিয়ন এবং প্রদেশগুলোকে তিন ভাগে ভাগ করার কথা বলা হয়। মূলত ভারত উপমহাদেশকে একটি যুক্তরাষ্ট্রে পরিণত করার প্রস্তাব ছিল মন্ত্রিমিশন পরিকল্পনা।"
        },
        {
          "label": "গ",
          "question": "উদ্দীপকে ইঙ্গিতকৃত আন্দোলনটি তোমার পাঠ্যবইয়ের আলোকে বর্ণনা করো।",
          "explanation": "উদ্দীপকে ইঙ্গিতকৃত আন্দোলনটি হলো খিলাফত আন্দোলন। উদ্দীপকে মুসলিম জাহানের খিলাফতের মর্যাদা রক্ষার জন্য সূচনা হওয়া একটি আন্দোলনের কথা বলা হয়েছে যা পরবর্তীতে অসহযোগ আন্দোলনে রূপ নেয়। এটি মূলত ১৯২০ সালে ব্রিটিশ সরকারের বিরুদ্ধে পরিচালিত খিলাফত আন্দোলনকেই ইঙ্গিত করছে। খিলাফত আন্দোলন ছিল বিশ্বের মুসলমানদের ধর্মীয় মর্যাদাপূর্ণ প্রতিষ্ঠান খিলাফত রক্ষার আন্দোলন। প্রথম বিশ্বযুদ্ধে জার্মানি হেরে গেলে তার মিত্র তুরস্কের ভূখণ্ড ব্রিটেন ও তার ইউরোপীয় মিত্ররা ভাগাভাগি করে নেয়। তুরস্ক তখন ছিল ইসলামের খিলাফতের ধারক। বিশ্বযুদ্ধে পরাজয়ের কারণে তুরস্কের খিলাফতের অস্তিত্ব থাকা নিয়ে সংশয় সৃষ্টি হয়। এ পরিপ্রেক্ষিতে ভারতের মুসলিমরা খিলাফতের অস্তিত্ব রক্ষায় ঐ আন্দোলন করে। ১৯২০ সালের জুন মাসে খিলাফত কমিটির আহ্বানে এলাহাবাদে এক সভায় সরকারের সাথে অসহযোগিতার কর্মসূচি চূড়ান্ত করা হয়। অপরদিকে মহাত্মা গান্ধীর নেতৃত্বে পরিচালিত অসহযোগ আন্দোলনও ছিল সরকারবিরোধী। মুসলিম সম্প্রদায়ের সমর্থনের প্রত্যাশায় গান্ধী খিলাফত আন্দোলনে যোগ দেন। খিলাফত ও অসহযোগ আন্দোলনের কর্মসূচি একই রকম ছিল। উভয় কর্মসূচিতেই ইংল্যান্ডে তৈরি পণ্য বর্জন করা হয়েছিল। দুই আন্দোলনেই জনগণকে দেশীয় পণ্যসামগ্রী ব্যবহারের আহ্বান জানানো হয়। তবে খিলাফত আন্দোলন মাওলানা মোহাম্মদ আলী, শওকত আলী ও আবুল কালামের নেতৃত্বে চললেও অসহযোগ আন্দোলন শুধু গান্ধীজির নেতৃত্বে পরিচালিত হয়েছিল। আর খিলাফত আন্দোলন শুধু মুসলমানদের দ্বারা পরিচালিত হলেও অসহযোগ আন্দোলনে হিন্দু-মুসলমান সবার উপস্থিতি লক্ষ করা যায়। সর্বোপরি খিলাফত আন্দোলন ধর্মীয় অনুপ্রেরণা থেকে পরিচালিত হয়েছিল, কিন্তু অসহযোগ আন্দোলন ছিল জাতীয়তাবাদী আন্দোলন। সুতরাং দেখা যায়, খিলাফত ও অসহযোগ আন্দোলনের মধ্যে মিল-অমিল উভয়ই ছিল। এই দুই আন্দোলনকে কেন্দ্র করে ভারতে হিন্দু- মুসলিম সাম্প্রদায়িক সম্পর্কের উন্নতি ঘটেছিল।"
        },
        {
          "label": "ঘ",
          "question": "অসহযোগ আন্দোলনে মহাত্মা গান্ধীর নেতৃত্ব মূল্যায়ন করো।",
          "explanation": "মোহনদাস করমচাঁদ গান্ধী ছিলেন ভারতীয় উপমহাদেশের ব্রিটিশবিরোধী আন্দোলনের অন্যতম শীর্ষস্থানীয় ব্যক্তিত্ব। ১৯১৯ সালে ভারতে মুসলমানদের খিলাফত আন্দোলনের সূচনা হয়। এ সময় গান্ধীজীর নেতৃত্বে কংগ্রেস দলও ভারতের স্বায়ত্তশাসনের জন্য আন্দোলন চালিয়ে যেতে থাকে। গান্ধীজী কুখ্যাত রাওলাট আইন পাস ও জালিয়ানওয়ালাবাগের নির্মম হত্যাকাণ্ডের পরিপ্রেক্ষিতে অসহযোগ আন্দোলনের পরিকল্পনা গ্রহণ করেন। এ লক্ষ্যে ১৯২০ সালে তিনি অহিংস অসহযোগ আন্দোলনের কর্মসূচি গ্রহণ করেন। কর্মসূচির মধ্যে ছিল ১৯ মার্চ শোক দিবস পালন করা। এ সময় খিলাফত কমিটি ব্রিটিশ শাসকদের সাথে অসহযোগিতার নীতি ঘোষণা করে। ১৯২০ সালের জুলাইয়ে সিন্ধু প্রদেশে খিলাফত বিষয়ক সম্মেলনে গান্ধীজী যোগ দেন। তিনি ভারতের ২৩ কোটি হিন্দুকে ৭ কোটি মুসলমানের সাহায্যে এগিয়ে আসার আহ্বান জানান। সিন্ধুর সম্মেলনে গান্ধীজী ঘোষণা করেন, ১ আগস্ট অনশন ও প্রার্থনার মাধ্যমে ব্রিটিশদের বিরুদ্ধে অহিংস-অসহযোগ আন্দোলন শুরু করা হবে। কলকাতায় কংগ্রেস দলের সম্মেলনে তিনি তার এক প্রস্তাব উপস্থাপন করেন। গান্ধী বলেন, ভারতবাসী তার পরিকল্পনা অনুযায়ী চললে এক বছরের মধ্যেই ভারতের স্বরাজ লাভ করা সম্ভব। মুসলিম লীগ নেতা মোহাম্মদ আলী জিন্নাহসহ কয়েকজন নেতা এ প্রস্তাবের বিরোধিতা করলেও সংখ্যাগরিষ্ঠের সমর্থনে গান্ধীজীর প্রস্তাব গৃহীত হয়। পরে কংগ্রেসের নাগপুর অধিবেশনে গান্ধীজীর অহিংস আন্দোলনের প্রস্তাব সর্বসম্মতিক্রমে গৃহীত হয়। গান্ধীজীর এ আন্দোলনে ব্রিটিশ পণ্য বর্জন, সরকারি খেতাব বর্জন, আইন সভা ও আদালত বর্জনের নীতি অনুসরণ করা হয়। গান্ধীজীর নেতৃত্বে হিন্দু ও মুসলমান উভয়ে এ আন্দোলনে যোগদান করে। উপরের আলোচনার পরিপ্রেক্ষিতে, বলা যায়, সর্বস্তরের জনগণের মধ্যে গ্রহণযোগ্যতা ও নেতৃত্বের যোগ্যতার কারণে গান্ধীজির পক্ষে এক পর্যায়ে খিলাফত ও অসহযোগ উভয় আন্দোলনের নেতৃত্ব দেওয়া সম্ভব হয়েছিল। ভারতের স্বাধীনতা সংগ্রামের ইতিহাসে তিনি তাই এক অনন্য চরিত্র।"
        }
      ]
    },
    {
      "number": "5",
      "uddipok": "এখানে যারা প্রাণ দিয়েছে। রমনার উর্ধ্বমুখী কৃষ্ণচূড়ার তলায় সেখানে আগুনের ফুলকির মতো এখানে ওখানে জ্বলছে অসংখ্য রক্তের আলপনা সেখানে আমি কাঁদতে আসিনি।",
      "tag": "HC 23",
      "sub_questions": [
        {
          "label": "ক",
          "question": "কত তারিখে প্রথম শহিদ মিনার নির্মিত হয়?",
          "explanation": "ভাষা আন্দোলনের প্রথম শহিদ মিনার নির্মিত হয় ১৯৫২ সালের ২৩ ফেব্রুয়ারি।"
        },
        {
          "label": "খ",
          "question": "ভাষা আন্দোলনে নারী সমাজের ভূমিকা লেখো।",
          "explanation": "ভাষা আন্দোলনের পূর্বাপর ঘটনাপ্রবাহ ও আন্দোলনের সঙ্গে নারী সমাজ বিশেষভাবে সম্পৃক্ত ছিল। রাজপথের আন্দোলন থেকে পূর্ববাংলার ব্যবস্থাপক পরিষদের সামগ্রিক কর্মকাণ্ডে বাংলা ভাষার পক্ষে নারীরা ছিলেন আপসহীন। বায়ান্নর ভাষা আন্দোলনে ঢাকা বিশ্ববিদ্যালয়ের ছাত্রদের সাথে ছাত্রীরাও দুঃসাহসী ভূমিকা রাখেন। ২১ শে ফেব্রুয়ারি ১৪৪ ধারা ভাঙার মতো সাহসী ভূমিকা রেখেছিলেন শামসুন্নাহার, রওশন আরা, সুফিয়া ইব্রাহিমসহ আরও অনেকে। তাই বলা যায়, ভাষা আন্দোলনে নারীরা সক্রিয় ভূমিকা পালন করেছিলেন।"
        },
        {
          "label": "গ",
          "question": "উদ্দীপকের লাইন কয়টি কোন ঘটনার প্রেক্ষাপটে রচিত হয়েছে? ব্যাখ্যা করো।",
          "explanation": "উদ্দীপকের লাইনগুলো ভাষা আন্দোলনের প্রেক্ষাপটে রচিত হয়েছে। ১৯৪৭ সালে পাকিস্তান রাষ্ট্র প্রতিষ্ঠার পর থেকে পশ্চিম পাকিস্তানি শাসকগোষ্ঠী প্রশাসনিক, অর্থনৈতিক, রাজনৈতিক, সাংস্কৃতিকসহ সব ক্ষেত্রে পূর্ববাংলার জনগণের অধিকার হরণ করে আসছিল। পাকিস্তানের জনগোষ্ঠীর ৫৬.৪০ শতাংশ মানুষেরই মুখের ভাষা ছিল বাংলা। তবুও মাত্র ৩.২৭ শতাংশ জনগোষ্ঠীর ভাষা উর্দুকে তারা একমাত্র রাষ্ট্রভাষা হিসেবে চাপিয়ে দিতে চেয়েছিল। কিন্তু ছাত্র জনতার মধ্য থেকে এর বিরুদ্ধে তীব্র প্রতিবাদ গড়ে ওঠে। ফলে সারা দেশে এ আন্দোলন ছড়িয়ে পড়ে। ১৯৫২ সালের ২১ ফেব্রুয়ারি ঢাকায় ১৪৪ ধারা জারি করা হয় এবং সব ধরনের শোভাযাত্রা, মিছিল ও সমাবেশ নিষিদ্ধ করা হয়। কিন্তু ছাত্ররা ১৪৪ ধারা ভঙ্গ করে মিছিল বের করলে পুলিশ এক পর্যায়ে গুলিবর্ষণ করে। এতে শহিদ হন সালাম, বরকত, রফিক, জব্বার এবং শ্রমিক আওয়ালসহ নাম না জানা আরো অনেকে। ঢাকা রাজপথে মিছিলে গুলিবর্ষণ করে এ হত্যাকাণ্ডের প্রতিবাদে চট্টগ্রামের কবি মাহবুবুল আলম চৌধুরী \"কাঁদতে আসিনি, ফাঁসির দাবি নিয়ে এসেছি\" শিরোনামে একটি কবিতা লেখেন। উদ্দীপকে আলোচিত লাইনগুলো এ কবিতারই অংশবিশেষ। কবির ভাষ্যমতে, এ কবিতাটি ছাপা হয়েছিল তবে তিনি এটি সংরক্ষণ করতে পারেননি। পরবর্তীতে একজনের ব্যক্তিগত ডায়েরিতে কবিতাটি পাওয়া যায়, যিনি অভ্যাসবশত এটি লিখে রেখেছিলেন।"
        },
        {
          "label": "ঘ",
          "question": "\"উক্ত ঘটনাটি বাঙালি জনগোষ্ঠীকে সর্বপ্রথম বাঙালি জাতীয়তাবাদে উদীপ্ত করে তোলে\"- তোমার মতামত দাও।",
          "explanation": "উক্ত ঘটনাটি অর্থাৎ ভাষা আন্দোলন বাঙালি জনগোষ্ঠীকে সর্বপ্রথম বাঙালি জাতীয়তাবোধে উদ্দীপ্ত করে তোলে। ভাষা আন্দোলন বাংলাদেশের স্বাধীনতা আন্দোলনের পটভূমিতে এক অসাধারণ ঘটনা। এ আন্দোলনের মাধ্যমে পূর্ব বাংলার জনগণের মধ্যে এক নতুন জাতীয় চেতনার উন্মেষ ঘটে। এ চেতনা পাকিস্তানের বাংলা ভাষাভাষী জনগণের সাংস্কৃতিক, অর্থনৈতিক ও রাজনৈতিক মুক্তির আকাঙ্ক্ষাকে জাগ্রত করে। ভাষা আন্দোলনের মাধ্যমে বাঙালির মনে যে বৈপ্লবিক চেতনা ও ঐক্যের সৃষ্টি হয় তা পরবর্তীতে সকল আন্দোলনের প্রাণশক্তি জোগায়। ভাষা আন্দোলনে উজ্জীবিত বাঙালি ১৯৫৪ সালে যুক্তফ্রন্ট সরকার গঠনের মাত্র ৫৬ দিনের মাথায় এ সরকার ভেঙে দেয়া হয়। এতে বাঙালিরা বুঝতে পারে পাকিস্তানিদের সাথে একত্রে, বাস করা সম্ভব নয়। পৃথক জাতি হিসেবে তাদের পৃথক দেশ গঠন করতে হবে।ভাষা আন্দোলন বাঙালিদের ১৯৬৬ সালের গণতান্ত্রিক আন্দোলন এবং ১৯৬৯ সালের গণআন্দোলনের অনুপ্রেরণা জোগায়। ১৯৭০ সালের সাধারণ নির্বাচনের বিরাট বিজয় মূলত ভাষা আন্দোলনের ঐক্যের বিজয়। এছাড়া ১৯৭১ সালের স্বাধীনতা সংগ্রাম ও মুক্তিযুদ্ধ মূলত বাংলা ভাষা আন্দোলনের প্রত্যক্ষ প্রভাবের ফল। ২১ ফেব্রুয়ারির বাঙালিদের ত্যাগ ও সংহতি বাংলাদেশের স্বাধীনতা আন্দোলনের গোড়াপত্তন করে। এরই ধারাবাহিকতায় ১৯৭১ সালের ১৬ ডিসেম্বর চূড়ান্ত বিজয়ের মাধ্যমে বাংলাদেশ স্বাধীন ও সার্বভৌম রাষ্ট্র হিসেবে বিশ্বের মানচিত্রে স্থান লাভ করে। পরিশেষে বলা যায়, ভাষা আন্দোলনে অনুপ্রাণিত হয়েই বাঙালি জাতি পরবর্তীতে বাংলার স্বাধীনতা ছিনিয়ে আনে। তাই এ কথা নির্দ্বিধায় স্বীকারযোগ্য যে, ভাষা আন্দোলনই বাঙালিদের প্রথম জাতীয়তাবাদে উদ্দীপ্ত করে তোলে।"
        }
      ]
    },
    {
      "number": "6",
      "uddipok": "ব্রিটিশ শাসনতন্ত্রের বাইবেল খ্যাত ম্যাগনাকার্টা ১২০৫ সালের ১৫ জুন স্বাক্ষরিত হয়। সাধারণ জনগণের অধিকার প্রতিষ্ঠা ও শাসকদের স্বেচ্ছাচারিতা রোধে সনদটি পথ নির্দেশক হিসাবে কাজ করে।",
      "tag": "HC 23",
      "sub_questions": [
        {
          "label": "ক",
          "question": "শেখ মুজিবুর রহমানকে বঙ্গবন্ধু উপাধি দেন কে?",
          "explanation": "শেখ মুজিবুর রহমানকে 'বঙ্গবন্ধু' উপাধি দেন ছাত্রনেতা তোফায়েল আহমেদ।"
        },
        {
          "label": "খ",
          "question": "আগরতলা মামলা সম্পর্কে লেখো।",
          "explanation": "আগরতলা মামলা ছিল আইয়ুব খানের শাসনামলের সর্বাপেক্ষা প্রহসনমূলক ঘটনা। ১৯৬৮ সালের ১৮ জানুয়ারি ষড়যন্ত্র পরিকল্পনা ও পরিচালনার অভিযোগ এনে বঙ্গবন্ধু শেখ মুজিবুর রহমানকে প্রধান আসামি করে মোট ৩৫ জনের বিরুদ্ধে একটি মামলা দায়ের করা হয়। এটাই 'আগরতলা মামলা' নামে খ্যাত। তাদের বিপক্ষে অভিযোগ করা হয় যে, তারা পূর্ব পাকিস্তানকে পশ্চিম পাকিস্তান হতে পৃথক করতে সামরিক অভ্যুত্থান ঘটানোর পরিকল্পনা করেছেন।"
        },
        {
          "label": "গ",
          "question": "উদ্দীপকে উল্লিখিত সনদটি তোমার পাঠ্যবইয়ের কোন দাবিকে ইঙ্গিত করে? দাবিগুলো লেখো।",
          "explanation": "উদ্দীপকে উল্লিখিত সনদটি আমার পাঠ্যবইয়ের ঐতিহাসিক ছয় দফা দাবিকে ইঙ্গিত করে। ১৯৬৬ সালে বঙ্গবন্ধু শেখ মুজিবুর রহমান ঐতিহাসিক 'ছয় দফা' কর্মসূচি ঘোষণা করেন। এই ছয় দফা ছিল মূলত স্বায়ত্তশাসনের দাবি। পশ্চিম পাকিস্তানের অন্যায় অত্যাচার ও শোষণের প্রতি পূর্ব পাকিস্তানের প্রতিবাদ ছিল এই ছয় দফা, যা উদ্দীপকে উল্লিখিত ম্যাগনাকার্টার বৈশিষ্ট্যের সাথে সামঞ্জস্যপূর্ণ। ঐতিহাসিক ছয় দফার দাবিগুলো ছিল নিম্নরূপ- ১. লাহোর প্রস্তাবের ভিত্তিতে সংবিধান রচনা করে পাকিস্তানকে একটি ফেডারেল রাষ্ট্র হিসেবে গঠন করতে হবে। ২. ফেডারেল সরকারের হাতে থাকবে প্রতিরক্ষা ও পররাষ্ট্র বিষয়। অন্যান্য বিষয় থাকবে প্রাদেশিক সরকারের হাতে। ৩. দেশের দুই অঞ্চলের জন্য সহজে বিনিময়যোগ্য দুটি মুদ্রা অথবা একটি মুদ্রা থাকবে এবং একটি ফেডারেল ব্যাংক ও দুইটি স্বতন্ত্র স্টেট ব্যাংক থাকবে। ৪. সকল প্রকার কর ও শুল্ক ধার্য ও আদায়ের ক্ষমতা থাকবে প্রাদেশিক সরকারের হাতে। ৫. বৈদেশিক মুদ্রা ও বৈদেশিক বাণিজ্যের ক্ষেত্রে প্রদেশগুলোর হাতে পূর্ণ নিয়ন্ত্রণ থাকবে। ৬. আঞ্চলিক সংহতি ও জাতীয় নিরাপত্তা রক্ষার জন্য প্রদেশগুলো নিজস্ব মিলিশিয়া গঠন ও পরিচালনা করতে পারবে। ঐতিহাসিক ছয় দফার এই দাবিগুলো ছিল বাঙালির প্রাণের দাবি। এই দাবিগুলো বঙ্গবন্ধুকে পূর্ব-বাংলায় জনপ্রিয়তার শীর্ষে নিয়ে যায়।"
        },
        {
          "label": "ঘ",
          "question": "\"দাবিটি ছিল বাঙালির মুক্তির সনদ, বাঙালির ম্যাগনাকার্টা\"- বিশ্লেষণ করো",
          "explanation": "উক্ত দাবিনামা অর্থাৎ বঙ্গবন্ধু শেখ মুজিবুর রহমান কর্তৃক উত্থাপিত '১৯৬৬ সালের 'ছয় দফা' ছিল বাঙালির মুক্তির সনদ, বাঙালির ম্যাগনাকার্টা- মন্তব্যটি যথার্থ। ম্যাগনাকার্টা হলো ব্রিটেনের রাজা কর্তৃক জনগণকে মৌলিক অধিকার প্রদানের এক প্রতিশ্রুতি। ১২১৫ সালে ইংল্যান্ডের রাজা জন একগুচ্ছ নাগরিক অধিকার জনগণকে প্রদান করেন, যা জনগণের স্বাভাবিক শোষণহীন সমাজে বেড়ে ওঠার রক্ষাকবচ। ছয় দফায় বাঙালির জাতীয় নিরাপত্তার নিশ্চয়তা, সত্যিকার গণতন্ত্র প্রতিষ্ঠার প্রতিশ্রুতি, শোষণ পরিসমাপ্তির প্রতিশ্রুতি ব্যক্ত করা হয়। অর্থনীতি, রাজনীতি, জননিরাপত্তা প্রভৃতি বিষয়ে পাকিস্তানের উভয় অংশের জনগণের সমান সুযোগ নিশ্চিত করার কথা বলা হয়। যা বাস্তবায়িত হলে পূর্ব পাকিস্তানের জনগণ শোষণ এবং পরাধীনতা থেকে মুক্তি পেত। এ দাবিতে যে আর্থিক বিধিব্যবস্থার কথা বলা হয় তা বাস্তবায়ন করা সম্ভব হলে পূর্ব পাকিস্তানের সম্পদ পশ্চিম পাকিস্তানে পাচার করা সম্ভব হতো না, ফলে এখানে স্বয়ংসম্পূর্ণ অর্থনীতি গড়ে উঠত, আক্ষরিক অর্থেই পূর্ব পাকিস্তানের জনগণ অর্থনৈতিকভাবে স্বাবলম্বী হয়ে উঠত। যা তাদের রাজনৈতিক পরাধীনতার শৃঙ্খল ভাঙার অনুঘটক হিসেবে কাজ করত।ছয় দফা ছিল একটি ভারসাম্যমূলক দাবির সমষ্টি, যার মধ্যে দেশের সকল শ্রেণি-পেশার মানুষের পূর্ণ ও স্বাধীন বিকাশের প্রতিশ্রুতি ছিল। বঙ্গবন্ধু অতি অল্পসময়ের মধ্যেই সকলকে বোঝাতে সক্ষম হন যে, পূর্ব পাকিস্তান ও পশ্চিম পাকিস্তান আলাদা দুটি সত্তা। পশ্চিম পাকিস্তানিশাসকবর্গ শুধু বাঙালি হওয়ার কারণেই পূর্ব পাকিস্তানের জনগণকে সব ক্ষেত্রে বৈষম্যের শিকারে পরিণত করেছে। যার ফলে এক অভূতপূর্ব জাতীয় চেতনার উন্মেষ ঘটে। উপরের আলোচনার প্রেক্ষিতে বলা যায়, হয় দফা আন্দোলনের মধ্য দিয়ে বাঙালি জাতীয়তাবাদের বিকাশ ঘটে। সত্যিকার অর্থেই এ দাবিনামা ছিল বাঙালির মুক্তির সনদ, বাঙালির ম্যাগনাকার্টা।"
        }
      ]
    },
    {
      "number": "7",
      "uddipok": "আমাদের দুর্বলতা, ভীরুতা, কলুষ আর লজ্জা সমস্ত দিয়েছে ঢেকে একখণ্ড বস্ত্র মানবিক আসাদের শার্ট আজ আমাদের প্রাণের পতাকা।",
      "tag": "HC 23",
      "sub_questions": [
        {
          "label": "ক",
          "question": "আগরতলা মামলা কবে-দায়ের করা হয়?",
          "explanation": "ঐতিহাসিক আগরতলা মামলা দায়ের করা হয় ১৯৬৮ সালের ১৮ জানুয়ারি।"
        },
        {
          "label": "খ",
          "question": "অসহযোগ আন্দোলনের উদ্দেশ্য ব্যাখ্যা করো?",
          "explanation": "অসহযোগ আন্দোলনের উদ্দেশ্য ছিল সামরিক শাসক ইয়াহিয়া খানকে নির্বাচিত জনপ্রতিনিধিদের হাতে ক্ষমতা হস্তান্তরে বাধ্য করা। ১৯৭০ সালের জাতীয় ও প্রাদেশিক পরিষদের নির্বাচনে আওয়ামী লীগের নিরঙ্কুশ সংখ্যাগরিষ্ঠতা পাকিস্তানি সামরিক জান্তাকে ভাবনায় ফেলে দেয়। তারা বাঙালিদের হাতে ক্ষমতা হস্তান্তরে টালবাহানা শুরু করলে বঙ্গবন্ধু শেখ মুজিবুর রহমান ১৯৭১ সালের মার্চ মাসের ১ তারিখ থেকে ২৫ তারিখ পর্যন্ত বিভিন্ন নির্দেশনার মাধ্যমে পূর্ব পাকিস্তানে যে আন্দোলন পরিচালনা করেন ইতিহাসে তাই অসহযোগ আন্দোলন নামে পরিচিত। এ আন্দোলনের মাধ্যমে পূর্ব পাকিস্তানে সকল সরকারি কর্মকাণ্ড কার্যত অচল করে দেওয়া হয়, যাতে কেন্দ্রীয় সরকার দ্রুত আওয়ামী লীগের হাতে ক্ষমতা হস্তান্তর করতে বাধ্য হয়।"
        },
        {
          "label": "গ",
          "question": "উদ্দীপকে উল্লিখিত শহিদ আসাদ উনসত্তরের গণঅভ্যুত্থানে ভূমিকা রেখেছিল? বর্ণনা করো।",
          "explanation": "উদ্দীপকে উল্লিখিত শহিদ আসাদ উনসত্তরের গণঅভ্যুত্থানে অত্যন্ত তাৎপর্যপূর্ণ ভূমিকা রেখেছিলেন। ছাত্রনেতা শহিদ আসাদুজ্জামান বাংলার স্বাধীনতা সংগ্রামের ইতিহাসে এক উজ্জ্বল নাম। মওলানা ভাসানীর অনুসারী আসাদ ছাত্রজীবনে ঢাকা শহর ছাত্র ইউনিয়নের সাধারণ সম্পাদক এবং তৎকালীন ঢাকা হলের ছাত্র ইউনিয়নের মেনন গ্রুপের সভাপতি ছিলেন। তার মৃত্যুর মধ্য দিয়ে উনসত্তরে ছাত্রদের ১১ দফা আন্দোলন গণআন্দোলনের রূপ পরিগ্রহ করে এবং অবশেষে তা গণঅভ্যুত্থানে রূপ নেয়। ১৯৬৮ সালের ২৯. ডিসেম্বর মওলানা ভাসানী সরকারি জুলুমের প্রতিবাদে পাকিস্তানে হরতাল আহ্বান করলে আসাদের নেতৃত্বে হাতিরদিয়ায় হরতাল পালিত হয়। এদিন তিনিসহ আরও দু'জন পুলিশের গুলিতে আহত হন। আহত অবস্থায় সাইকেল চালিয়ে ঢাকা আসার পথে রাস্তায় অজ্ঞান হয়ে পড়ে থাকেন। পরে তারই এক কৃষক কর্মীর সহযোগিতায় ঢাকা আসেন 'হাতিরদিয়ায় পুলিশের গুলিবর্ষণের খবর পত্রিকায় হাপানোর জন্য। ১৯৬৯ সালের ২০ জানুয়ারি ছাত্ররা ১৪৪ ধারা ভঙ্গ করে মিছিলসহযোগে চাঁনখারপুলের দিকে অগ্রসর হলে ছাত্র-পুলিশ সংঘর্ষ বাঁধে। ঢাকা মেডিক্যাল কলেজের অদূরে পুলিশের গুলিতে আসাদের বক্ষ বিদীর্ণ হয়। বেলা ২টার দিকে তিনি মারা যান। তার মৃত্যুতে ফুঁসে ওঠে সারা বাংলাদেশের ছাত্রসমাজ। পতন ঘটে স্বৈরাচার আইয়ুব খানের। ঢাকার যেসব স্থান আইয়ুব খানের নামে পরিচিত ছিল বিক্ষুব্ধ ছাত্ররা সে নামফলক নামিয়ে আসাদের নামে নতুন নামকরণ করে। এভাবে আইয়ুব গেট হয়ে যায় আসাদগেট, আইয়ুব এভিনিউ হয়ে যায় আসাদ এভিনিউ। ছাত্রনেতা আসাদ ছিলেন একজন সত্যিকারের দেশপ্রেমিক।"
        },
        {
          "label": "ঘ",
          "question": "১৯৬৯ সালের গণ আন্দোলনের ফলাফল আলোচনা করো।",
          "explanation": "উক্ত আন্দোলন তথা ১৯৬৯ সালের গণঅভ্যুত্থানের ফলাফল ছিল সুদূরপ্রসারী। প্রথমত, ১৯৬৯ সালের গণঅভ্যুত্থানে পূর্ব পাকিস্তানের সকল গণতান্ত্রিক শক্তি ঐক্যবদ্ধ হয়। এ আন্দোলনের মাধ্যমে ছাত্রসমাজ এক গুরুত্বপূর্ণ রাজনৈতিক শক্তি হিসেবে আবির্ভূত হয়। এই ছাত্রসমাজের এক বিরাট অংশ পরবর্তীতে মুক্তিযুদ্ধে যোগ দেয়। দ্বিতীয়ত, এ আন্দোলনের প্রেক্ষিতে পূর্ব পাকিস্তানের জনমনে বাঙালি জাতীয়তাবাদের চূড়ান্ত বিকাশ ঘটে এবং বঙ্গবন্ধু শেখ মুজিবুর রহমানসহ সকল রাজবন্দি নিঃশর্ত মুক্তি লাভ করেন। বঙ্গবন্ধু পূর্ব পাকিস্তানের অবিসংবাদিত নেতায় পরিণত হন। তৃতীয়ত, এ আন্দোলনের ফলে আগরতলা মামলা প্রত্যাহার করা হয়। শাসনতান্ত্রিক সমস্যা সমাধানের জন্য আইয়ুব খান রাউন্ড টেবিল বৈঠক আহ্বান করতে বাধ্য হন। চতুর্থত, পূর্ব-পাকিস্তানের গভর্নর আবদুল মোনেম খান ক্ষমতাচ্যুত হয়ে পশ্চিম পাকিস্তানে পালিয়ে যান। পাকিস্তানি শাসকগোষ্ঠী ও এর সামরিক-বেসামরিক আমলা জনগণের ওপর তাদের নিয়ন্ত্রণ হারিয়ে দুর্বল হয়ে পড়ে। পঞ্চমত, এ আন্দোলনের ফলে আইয়ুব খানের পতন ঘটে এবং পরবর্তী সামরিক শাসক ইয়াহিয়া খান নির্বাচনের তারিখ ঘোষণা করতে বাধ্য হন। সামরিক শাসনের প্রতি জনগণের যে ভীতি ছিল তা এই আন্দোলনের মাধ্যমে দূর হয়ে যায়। সর্বোপরি, এ আন্দোলনের সফলতায় বাঙালি স্বাধীনতা আন্দোলনে ঝাঁপিয়ে পড়ার স্পৃহা খুঁজে পেয়েছিল।"
        }
      ]
    },
    {
      "number": "8",
      "uddipok": "আমেরিকার প্রেসিডেন্ট আব্রাহাম লিংকন গেটিসবার্গ-এর ভাষণে বলেন, \"The Government of the people, by the people, for the people\"। এটি একটি কালজয়ী ভাষণ, যা চিরস্মরণীয় হয়ে আছে।",
      "tag": "MB, DIN.B, CB, CTG.B, SB, BB 22,DB, DIN.B, SB, JB 18,ISCD 24,HC 23,BGC 23",
      "sub_questions": [
        {
          "label": "ক",
          "question": "",
          "explanation": "আগরতলা মামলায় ৩৫ জন আসামি ছিলেন।"
        },
        {
          "label": "খ",
          "question": "",
          "explanation": "১৯৭০ সালের নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে। নির্বাচনের ফলাফলে দেখা যায়, পূর্ব পাকিস্তানের জন্য বরাদ্দ ১৬৯টি আসনের মধ্যে আওয়ামী লীগ ১৬৭টি আসনে (সংরক্ষিত ৭টি মহিলা আসনসহ) জয়লাভ করে। দলটি ৩৯.২% ভোট পেয়ে সংখ্যাগরিষ্ঠতা অর্জন করে। অপরদিকে, পাকিস্তান পিপলস পার্টি ৮৮টি আসনে জয়ী হয়। নির্বাচনে আওয়ামী লীগ যেমন পশ্চিম পাকিস্তানে একটিও আসন পায়নি, তেমনি পাকিস্তান পিপলস পার্টিও পূর্ব পাকিস্তানে কোনো আসন পায়নি।"
        },
        {
          "label": "গ",
          "question": "",
          "explanation": "উদ্দীপকে বর্ণিত আমেরিকার ১৬তম প্রেসিডেন্ট আব্রাহাম লিংকনের ভাষণের সাথে বঙ্গবন্ধু শেখ মুজিবুর রহমানের ঐতিহাসিক ৭ মার্চের ভাষণের মিল রয়েছে। ১৯৭১ সালের ৭ মার্চ বাঙালির ইতিহাসে একটি স্মরণীয় দিন। সেদিন সকাল থেকেই ঢাকার রেসকোর্স ময়দানে (বর্তমান সোহরাওয়াদী উদ্যান ছাত্র-জনতা দলে দলে সমবেত হয়। বঙ্গবন্ধু শেখ মুজিবুর রহমান এ সমাবেশে যে ভাষণ দেন তা ইতিহাসে অমর হয়ে আছে। তার বক্তব্যের মূল বিষয় ছিল ৪টি। যথা-১। চলমান সামরিক আইন প্রত্যাহার; ২। সৈন্যদের ব্যারাকে ফিরিয়ে নেয়া; ৩। গণহত্যার তদন্ত করা এবং ৪। নির্বাচিত জনপ্রতিনিধির কাছে ক্ষমতা হস্তান্তর করা। এর বাইরে আরও বেশ কিছু দাবি তার ভাষণে উত্থাপন করা হয়। তিনি বাংলাদেশের সব অফিস-আদালত ও শিক্ষা প্রতিষ্ঠান অনির্দিষ্টকালের জন্য বন্ধ ঘোষণা করেন। কৌশলে তিনি প্রত্যক্ষভাবে বাংলাদেশের স্বাধীনতার ঘোষণা না দিয়ে পরোক্ষভাবে ঘোষণা দেন। ঘোষণায় তিনি বলেন, \"তোমাদের কাছে অনুরোধ রইল, প্রত্যেক ঘরে ঘরে দুর্গ গড়ে তোলো। তোমাদের যার যা কিছু আছে তাই নিয়ে শত্রুর মোকাবিলা করতে হবে এবং জীবনের তরে রাস্তাঘাট যা যা আছে সবকিছু আমি যদি হুকুম দিবার নাও পারি, তোমরা বন্ধ করে দেবে। আমরা ভাতে মারব, পানিতে মারব।\" তিনি আরো বলেন, \"মনে রাখবা, রক্ত যখন দিয়েছি, রক্ত আরো দিবো এই দেশের মানুষকে মুক্ত করে ছাড়বো ইনশাল্লাহ। এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম। জয় বাংলা।\" উদ্দীপকে আমেরিকার প্রেসিডেন্ট আব্রাহাম লিংকনের যে ভাষণের বর্ণনা দেয়া হয়েছে, তা বঙ্গবন্ধু শেখ মুজিবুর রহমানের ৭ মার্চের ভাষণের মতো স্মরণীয় হয়ে আছে।"
        },
        {
          "label": "ঘ",
          "question": "",
          "explanation": "উক্ত ভাষণ তথা বঙ্গবন্ধু শেখ মুজিবুর রহমানের ১৯৭১ সালের ৭ মার্চের ঐতিহাসিক ভাষণের গুরুত্ব অপরিসীম। এই ভাষণের মাধ্যমে বঙ্গবন্ধু বাঙালি জাতিকে স্বাধীনতা সংগ্রামে অনুপ্রাণিত করেছিলেন। বাংলাদেশের স্বাধীনতা সংগ্রামের ইতিহাসে ৭ মার্চের ভাষণ অত্যন্ত তাৎপর্যপূর্ণ। ১৯৭০ সালের নির্বাচনের পর পাকিস্তানি কর্তৃপক্ষ নির্বাচনে বিজয়ী বাঙালির কাছে ক্ষমতা হস্তান্তরে তালবাহানা শুরু করে। সেসময় জনগণ অধীর আগ্রহে বঙ্গবন্ধুর নির্দেশের অপেক্ষা করছিল। তারা আর ঘরে ফিরে যেতে প্রস্তুত ছিল না। ততদিনে তাদের মনে স্বায়ত্তশাসন নয়, বরং স্বাধীনতা লাভের আকাঙ্ক্ষা জেগে উঠেছে। তারা স্বাধীনতার জন্য জীবন দিতেও প্রস্তুত হয়। ৭ মার্চের ভাষণের পরদিন থেকে সারা দেশে ব্যাপক আন্দোলন শুরু হয়ে যায়। পাকিস্তানি কর্তৃপক্ষ জাহাজ ও বিমানযোগে সৈন্য ও অস্ত্র আনতে থাকে। প্রতিটি ক্যান্টনমেন্টে কৌশলে বাঙালি সৈন্যদের নিরস্ত্র করার প্রক্রিয়া শুরু হয়ে যায়। জনগণও বিভিন্ন জায়গায় সামরিক যান চলাচলে বাধা দেওয়া শুরু করে। সেনাবাহিনীর বাঙালি অফিসার ও সৈনিকগণ ৭ মার্চের ভাষণের দিক নির্দেশনা অনুযায়ী প্রস্তুতি নিতে শুরু করে। ১৯ মার্চ পাকিস্তানি সেনাবাহিনী জয়দেবপুরে বাঙালি সেনাদের নিরস্ত্র করতে আসছে শুনে জনগণ প্রতিরোধ গড়ে তোলে। সর্বোপরি এ ভাষণের পর প্রত্যেক জেলা, থানা, এমনকি ইউনিয়ন পর্যায়েও ব্যাপক প্রতিরোধ গড়ে উঠতে থাকে। ১৯৭১ সালের মুক্তিযুদ্ধের সময় এই ভাষণই স্বাধীন বাংলা বেতারকেন্দ্র থেকে 'বজ্রকণ্ঠ' নামে প্রচারিত হয়েছে বারবার। এই একট ভাষণই পুরো জাতিকে দীর্ঘ ৯ মাস ভয়াবহ যুদ্ধের মধ্যে প্রবল মানসিক শক্তি যুগিয়েছে। এ ভাষণটি ছিল বাঙালির প্রতিরোধ ও মুক্তির লক্ষ্যে চূড়ান্ত সংগ্রামের দিকনির্দেশনা। উপরের আলোচনা শেষে বলা যায়, বাঙালির অধিকার আদায় ও মুক্তি সংগ্রামে বঙ্গবন্ধুর ৭ মার্চের ভাষণের গুরুত্ব অপরিসীম।"
        }
      ]
    },
    {
      "number": "9",
      "uddipok": "মায়ানমার সেনাবাহিনীর অত্যাচার ও নিপীড়নের কারণে রোহিঙ্গা জনগোষ্ঠী বাংলাদেশে শরণার্থী শিবিরে আশ্রয় নিয়েছে। বাংলাদেশ সরকার সাধ্যমত তাদের সাহায্য সহযোগিতা করছে। এছাড়াও বন্ধু স্থানীয় অনেক দেশ সাহায্য অব্যাহত রেখেছে।",
      "tag": "HC 23",
      "sub_questions": [
        {
          "label": "ক",
          "question": "মুজিবনগর সরকার কখন শপথ গ্রহণ করে?",
          "explanation": "মুজিবনগর সরকার ১৯৭১ সালের ১৭ এপ্রিল শপথ গ্রহণ করে।"
        },
        {
          "label": "খ",
          "question": "অপারেশন সার্চ লাইট কী? ব্যাখ্যা করো",
          "explanation": "১৯৭১ সালের ২৫ মার্চ কালরাতে পাকিস্তান সেনাবাহিনী ঘুমন্ত নিরস্ত্র বাঙালির ওপর যে নৃশংস হত্যাকাণ্ড শুরু করে তা অপারেশন সার্চলাইট নামে পরিচিত। ১৯৭০ সালের নির্বাচনে পূর্ব বাংলার মানুষের প্রাণের দল আওয়ামী লীগ বিজয় অর্জন করে। পাকিস্তানি শাসকগোষ্ঠী বাঙালির কাছে ক্ষমতা হস্তান্তর না করে বরং বাঙালি জাতিকে দমিয়ে দিতে ১৯৭১ সালের ২৫ মার্চ রাতে গণহত্যা চালায়। এটি অপারেশন সার্চলাইট নামে পরিচিত।"
        },
        {
          "label": "গ",
          "question": "উদ্দীপকের ন্যায় তোমার পাঠ্যবই অনুযায়ী বাংলাদেশকে কোন দেশ সহযোগিতা করেছিলো? বর্ণনা করো।",
          "explanation": "বাংলাদেশের মুক্তিযুদ্ধে প্রতিবেশী দেশ ভারত কূটনৈতিক, রাজনৈতিক, সামরিক ও মানবিক সমর্থন দিয়ে সাহায্য করেছিল। ১৯৭১ সালের ২৫ মার্চ পাকিস্তানি সামরিক বাহিনী নিরস্ত্র বাঙালির ওপর ঝাঁপিয়ে পড়লে আতঙ্কিত বহু মানুষ ভারতীয় সীমান্তের দিকে পাড়ি দিতে শুরু করে। এ ভয়াবহ মানবিক বিপর্যয়ের প্রেক্ষাপটে ভারত তার সীমান্ত উন্মুক্ত করে দেয়। ২৫ মার্চের পর থেকে প্রতিদিন গড়ে ২০-৪৫ হাজার মানুষ ভারতে আশ্রয় নেয়। পরবর্তী কয়েক মাসের মধ্যে আশ্রয়গ্রহণকারীর সংখ্যা কোটিতে ওঠে। ভারতের কেন্দ্রীয় সরকার ছাড়াও পশ্চিমবঙ্গ, ত্রিপুরা, মেঘালয় ও আসামের জনগণ 'বিভিন্ন সংঘ, সমিতির মাধ্যমে এ বিপুলসংখ্যক শরণার্থীর ব্যয় নির্বাহে সহায়তার হাত বাড়িয়ে দেয়। এছাড়া বিশ্বের শীর্ষ দুই পরাশক্তির একটি সোভিয়েত ইউনিয়ন কূটনৈতিক দিক থেকে বাংলাদেশের মুক্তিযুদ্ধে সরাসরি সমর্থন দেয়। ফ্রান্স ও ইতালি বাংলাদেশের মুক্তিযুদ্ধে জোরালো সমর্থন দিয়েছিল। এছাড়া স্পেন, নেদারল্যান্ডস, জমানি, ডেনমার্ক, নরওয়ে, অস্ট্রেলিয়া, কানাডা, নিউজিল্যান্ড বাংলাদেশের সুইডেন, আমোনিয়ায় ছেন। সেনাকি, কিউবাড়ি সোভিয়েত বলয়ের সমাজতান্ত্রিক রাষ্ট্রগুলোও বাংলাদেশের পক্ষে ছিল। উদ্দীপকের শরণার্থী হয়ে আসা মিয়ানমারের রোহিঙ্গা জনগোষ্ঠীর ক্ষেত্রে দেখা যায়, বাংলাদেশ সরকার ও বন্ধুপ্রতিম অনেক দেশ সাধ্যমত তাদের সাহায্য-সহযোগিতা করছে। এ পরিস্থিতি, মুক্তিযুদ্ধের সময় ভারতে আশ্রয় নেওয়া বাঙালিদের অবস্থার অনুরূপ। তখন মুক্তিযোদ্ধা ও শরণার্থীদের সহায়তা করতে ভারতসহ বিশ্বের অনেক দেশ আর্থিক সহায়তা এবং কূটনৈতিক ও নৈতিক সমর্থন নিয়ে এগিয়ে এসেছিল।"
        },
        {
          "label": "ঘ",
          "question": "প্রতিবেশী একটি দেশের সহযোগিতামূলক কর্মকাণ্ডই বাংলাদেশের বিজয়কে ত্বরান্বিত করে পাঠ্যবইয়ের আলোকে বিশ্লেষণ করো।",
          "explanation": "১৯৭১ সালের মুক্তিযুদ্ধে ভারত ও সোভিয়েত ইউনিয়নের মতো বন্ধুপ্রতিম দেশগুলোর সহযোগিতামূলক কর্মকাণ্ডই বাংলাদেশের বিজয়কে ত্বরান্বিত করে- কথাটি যথার্থ। মুক্তিযুদ্ধের সময় ভারত বাংলাদেশকে জোরালো কূটনৈতিক ও সামরিক সহায়তা দিয়েছিল। এছাড়া সীমান্ত উন্মুক্ত করে দিয়ে বাংলাদেশের শরণার্থীদের আশ্রয় নেওয়ার সুযোগ দিয়ে মানবিকতার পরিচয় দেয়। ভারত প্রবাসী বাংলাদেশ সরকারকে সেদেশে অবস্থান নিয়ে কার্যক্রম চালানোর সুযোগ করে দেয়। মুক্তিযোদ্ধাদের প্রশিক্ষণ দেওয়া, অস্ত্র-সরঞ্জাম সরবরাহ ও স্বাধীন বাংলা বেতার কেন্দ্র স্থাপনে ভারত প্রত্যক্ষভাবে সহায়তা করে। ভারতের কেন্দ্রীয় সরকার ও পার্লামেন্ট বাংলাদেশে পাকিস্তানি বাহিনীর নৃশংস গণহত্যার তীব্র নিন্দা জানায়। ভারত বিশ্ব নেতৃবৃন্দকে বাংলাদেশের মুক্তিযুদ্ধের পক্ষে অবস্থান নিতে জোরদার চেষ্টা চালিয়েছিল। মুক্তিযুদ্ধে বড় অবদান রাখা অন্য আরেকটি দেশ সোভিয়েত ইউনিয়ন। মুক্তিযুদ্ধের শেষ দিকে পাকিস্তান যুদ্ধে নিশ্চিত পরাজয়ের আশঙ্কা দেখে জাতিসংঘে একটি যুদ্ধবিরতি প্রস্তাব পাসের চেষ্টা চালায়। পাকিস্তানের মিত্র যুক্তরাষ্ট্র এর পক্ষে থাকলেও সোভিয়েত ইউনিয়ন 'ভেটো' দিয়ে তা আটকে দেয়। যুক্তরাষ্ট্র বঙ্গোপসাগরে হুঁশিয়ারি হিসেবে রণতরির, বহর পাঠালে সোভিয়েত ইউনিয়নও নৌবাহিনীর জাহাজ পাঠায়। এছাড়া কাতার, ইরাক, লিবিয়ার মত অনেক রাষ্ট্রের সরকার ও জনগণ বাংলাদেশের মুক্তিযুদ্ধে সমর্থন দিয়েছিল। পরিশেষে বলা যায়, বন্ধুপ্রতিম দেশগুলোর সহযোগিতা মুক্তিযুদ্ধে বাংলাদেশের বিজয়কে তরান্বিত করেছিল কথাটি পুরোপুরি যথার্থ।"
        }
      ]
    },
    {
      "number": "10",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "কার নির্দেশে অপারেশন সার্চলাইট সংঘটিত হয়?",
          "explanation": "ইয়াহিয়া খানের নির্দেশে অপারেশন সার্চলাইট সংঘটিত হয়।"
        },
        {
          "label": "খ",
          "question": "বঙ্গবন্ধু শেখ মুজিবুর রহমানের স্বাধীনতা ঘোষণা সম্পর্কে লেখো।",
          "explanation": "২৫ মার্চ রাতের নৃশংস গণহত্যার বিষয় জানতে পেরে বাঙালির অবিসংবাদিত নেতা জাতির পিতা বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন। ১৯৭১ সালের ২৫ মার্চের কালরাত্রিতে যখন পাকিস্তানি হানাদার বাহিনী ঢাকায় পৈশাচিক হত্যাকাণ্ড শুরু করে, বঙ্গবন্ধু তখনই স্বাধীনতার ঘোষণা দেওয়ার সিদ্ধান্ত নেন। ২৫ মার্চ রাত ১২ টার পর অর্থাৎ ২৬ মার্চ প্রথম প্রহরে পাকিস্তানি সেনাবাহিনীর হাতে গ্রেফতার হওয়ার আগেই তিনি টিএন্ডটি ও ইপিআরের ওয়‍্যারলেসের মাধ্যমে গুরুত্বপূর্ণ স্থানে স্বাধীনতার ঘোষণা পৌঁছে দিতে সক্ষম হন।"
        },
        {
          "label": "গ",
          "question": "উদ্দীপকে উল্লিখিত কাঠামোটি কোন সরকারের? উক্ত সরকারের কার্যাবলি আলোচনা করো।",
          "explanation": "উদ্দীপকে উল্লিখিত কাঠামোটি মুজিবনগর সরকারের গঠন কাঠামো । ১২টি মন্ত্রণালয় নিয়ে মুজিবনগর সরকার গঠিত হয়েছিল। ১৯৭১ সালের ১০ এপ্রিল গঠিত এ সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। এছাড়া সৈয়দ নজরুল ইসলাম উপরাষ্ট্রপতি (অস্থায়ী রাষ্ট্রপতি), তাজউদ্দীন আহমদ প্রধানমন্ত্রী, খন্দকার মোশতাক আহমেদ পররাষ্ট্র আইন ও সংসদ বিষয়াবলি, এ.এইচ.এম. কামারুজ্জামান স্বরাষ্ট্র, ত্রাণ ও পুনর্বাসন এবং ক্যাপ্টেন এম. মনসুর আলী অর্থ, রাজস্ব, বাণিজ্য, শিল্প ও যোগাযোগ মন্ত্রণালয়ের দায়িত্ব পেয়েছিলেন। উদ্দীপকের ছকে উপরে আলোচিত ব্যক্তিবর্গের নাম দেখা যাচ্ছে। সুতরাং কাঠামোটি মুজিবনগর সরকারের। ১৯৭১ সালের ১৭ এপ্রিল শপথ গ্রহণ করে মুজিবনগর সরকার মুক্তিযুদ্ধ পরিচালনার সার্বিক দায়িত্ব গ্রহণ করে। এ সরকার দেশের সামরিক ও বেসামরিক নাগরিকদের নিয়ে মুক্তিবাহিনী গঠন করে। এছাড়া মুক্তিযুদ্ধকে সঠিকভাবে পরিচালনার জন্য সমগ্র দেশকে ১১টি সেক্টরে ভাগ করা, মুক্তিযোদ্ধাদের প্রশিক্ষণের ব্যবস্থা ও তাদের জন্য অস্ত্র-রসদ সরবরাহ করা ইত্যাদি ছিল এ সরকারের কার্যক্রমের অংশ।."
        },
        {
          "label": "ঘ",
          "question": "স্বাধীনতা যুদ্ধে এ সরকারের নেতৃত্ব মূল্যায়ন করো।",
          "explanation": "বাংলাদেশের স্বাধীনতা যুদ্ধে উক্ত সরকার তথা মুজিবনগর সরকারের ভূমিকা অপরিসীম। ১৯৭১ সালের ১০ এপ্রিল তারিখে গঠিত মুজিবনগর সরকারই বাংলাদেশের মুক্তিযুদ্ধ পরিচালনা করে। প্রতিবেশী ভারত তাদের এ বিষয়ে অস্ত্র, প্রশিক্ষণ, ভারতে অবস্থান নিয়ে কার্যক্রম পরিচালনার অনুমতি ও কূটনৈতিক সমর্থন দিয়ে সহায়তা করেছিল। ১৯৭১ সালের ১৭ এপ্রিল শপথ গ্রহণ করার পর থেকেই এ সরকার মুক্তিযুদ্ধ পরিচালনা শুরু করে। স্বাধীনতা সংগ্রামের অবিসংবাদিত নেতা জাতির পিতা বঙ্গবন্ধু শেখ মুজিবুর রহমানের অনুপস্থিতিতে উপরাষ্ট্রপতি সৈয়দ নজরুল ইসলাম ও প্রধানমন্ত্রী তাজউদ্দীন আহমদ দক্ষতার সঙ্গে মুজিবনগর সরকারের কার্যক্রম পরিচালনা করেন। তাজউদ্দীন আহমদের সভাপতিত্বে সেক্টর কমান্ডারদের বৈঠকে সীমানা চিহ্নিতকরণ, বাংলাদেশের ভেতরে গেরিলা ঘাঁটি স্থাপন ইত্যাদি বিষয়ে পরিকল্পনা প্রণয়ন করা হয়। এ সরকার গোটা দেশের যুদ্ধাঞ্চলকে ১১টি সেক্টরে বিভক্ত করে সীমানা চিহ্নিত করে। মুক্তিযুদ্ধ পরিচালনার জন্য মুজিবনগর সরকার নিয়মিত ও অনিয়মিত বাহিনী গড়ে তোলে। কৃষক, শ্রমিক, ছাত্র, যুবকসহ সকল স্তরের জনগণকে নিয়ে অনিয়মিত বাহিনী গঠিত হয়। এ বাহিনীর সদস্যসংখ্যা ছিল ১ লক্ষ ১২ হাজার। মুক্তিযুদ্ধের পক্ষে বিদেশে জনমত গঠনেও মুজিবনগর সরকার ব্যাপক কর্মসূচি গ্রহণ করে। বিভিন্ন দেশে এ সরকার দূত পাঠায়। এ সরকারের জোরদার কূটনৈতিক তৎপরতায় মুক্তিযুদ্ধের পক্ষে বিশ্বের বিভিন্ন দেশের সমর্থন পাওয়া সহজতর হয়। উপরের আলোচনার ভিত্তিতে বলা যায়, 'মুজিবনগর সরকারের কার্যকর দিকনির্দেশনা ও সঠিক নেতৃত্বেই বাংলাদেশের বিজয় অর্জিত হয়েছে"
        }
      ]
    },
    {
      "number": "11",
      "uddipok": "বাংলাদেশের মুক্তিযুদ্ধে বিদেশি ব্যক্তিবর্গ ও ভারত সরকারের ভূমিকা অপরিসীম। তবে বৃহৎ শক্তিধর দেশগুলোর মধ্যে 'ক' ও 'খ' দেশ দুটোর ভূমিকা ছিল নেতিবাচক ।",
      "tag": "HC 23",
      "sub_questions": [
        {
          "label": "ক",
          "question": "কনসার্ট ফর বাংলাদেশ কোথায় অনুষ্ঠিত হয়?",
          "explanation": "কনসার্ট ফর বাংলাদেশ অনুষ্ঠিত হয় নিউইয়র্ক শহরের ম্যাডিসন স্কয়ার গার্ডেনে।"
        },
        {
          "label": "খ",
          "question": "বাঙালির মুক্তি সংগ্রামে ব্রিটেনের ভূমিকা কী ছিল? ব্যাখ্যা করো। ২ গ. বাংলাদেশের মুক্তি",
          "explanation": "মুক্তিযুদ্ধে অন্যতম পরাশক্তি ব্রিটেন নিরপেক্ষতা বজায় রাখার চেষ্টা ক রে। তবে দেশটির পার্লামেন্টে বাংলাদেশে পাকিস্তানি বাহিনীর গণহত্যা ও অন্যান্য মানবাধিকার লংঘনসহ সার্বিক পরিস্থিতি নিয়ে ব্যাপক আলোচনা হয়। ব্রিটেনের তখনকার বিরোধী দল লেবার পার্টি মুক্তিযুদ্ধের পক্ষে অবস্থান নেয়। পাকিস্তানের নির্মমতা ও বাংলাদেশের স্বাধীনতাকামী মানুষের দুর্ভোগের বিষয়ে বিশ্বকে অবহিত করতে ব্রিটেনের প্রচারমাধ্যম বিশেষ করে বিবিসি গুরুত্বপূর্ণ ভূমিকা পালন করে। যুক্তরাষ্ট্রের প্রথাগত মিত্র ব্রিটেন সরকারিভাবে মুক্তিযুদ্ধকে সমর্থন না করলেও মুক্তিযুদ্ধের বিষয়ে বিশ্ব জনমত সৃষ্টি, লন্ডন থেকে বাঙালিদের কূটনৈতিক কার্যক্রম ও মানবিক সহায়তা উদ্যোগ পরিচালনার বিষয়ে সহানুভূতিশীল ছিল।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'ক' ও 'খ' দেশ দ্বারা মার্কিন যুক্তরাষ্ট্র ও চীনকে নির্দেশ করা হয়েছে। বাংলাদেশের মুক্তিযুদ্ধে উক্ত দেশদুটি নেতিবাচক ভূমিকায় অবতীর্ণ হয়েছিল। মুক্তিযুদ্ধের পুরো নয় মাস আমেরিকার তখনকার প্রেসিডেন্ট নিক্সন ও তার প্রশাসন পাকিস্তানের জন্য নৈতিক, রাজনৈতিক, অর্থনৈতিক ও সামরিক সমর্থন যুগিয়েছিলো। নিক্সন মুক্তিযুদ্ধকে পাকিস্তানের অভ্যন্তরীণ বিষয় হিসেবে উল্লেখ করে পরিস্থিতি নিয়ন্ত্রণে আনতে তাদের কিছুই করার নেই বলে অভিমত প্রকাশ করেন। ১৯৭১ সালের ২৫ মার্চ রাত থেকে ১০ জুলাই পর্যন্ত নিরপেক্ষ ভূমিকা পালন করলেও ১০ জুলাই থেকে সেপ্টেম্বরের শেষ দিক পর্যন্ত মার্কিন যুক্তরাষ্ট্র পূর্ব পাকিস্তানের সৃষ্ট সমস্যার কূটনৈতিক সমাধানের ওপর গুরুত্বারোপ এবং ভারতকে পাকিস্তানের বিরুদ্ধে সামরিক পদক্ষেপ গ্রহণ না করার জন্য আহ্বান করেন। ৩ ডিসেম্বর থেকে ১৬ ডিসেম্বর পর্যন্ত বাংলাদেশের মুক্তিযুদ্ধ উপমহাদেশের ভারত-পাকিস্তান যুদ্ধ হিসেবে পরিচিতি লাভ করলে যুক্তরাষ্ট্র সরাসরি পাকিস্তানকে সাহায্য করার জন্য এগিয়ে আসে। নিক্সন পারমাণবিক অস্ত্রে সজ্জিত 'সপ্তম নৌবহর'কে বঙ্গোপসাগরে মোতায়েন করেন। তাছাড়াও যুদ্ধবিরতির লক্ষ্যে জাতিসংঘে মার্কিন কূটনীতিও সক্রিয় থাকে। বাংলাদেশের মুক্তিযুদ্ধে চীনের ভূমিকাও ছিল অত্যন্ত হতাশাব্যঞ্জক। বাংলাদেশে গণহত্যা সংঘটনে চীন সরকার পাকিস্তানকে প্রচুর অস্ত্র ও গোলাবারুদ দিয়ে সহযোগিতা করে। এছাড়া পাকিস্তানি সেনাদের গেরিলা যুদ্ধের প্রশিক্ষণ দিতে ১৯৭১ সালের অক্টোবর মাসে চীন ঢাকায় ২০০ বিশেষজ্ঞ পাঠিয়েছিল। মুক্তিযুদ্ধ চূড়ান্ত পর্যায়ে পৌঁছলে চীন খুবই সক্রিয় হয়ে ওঠে। এ সময় দেশটি সরাসরি বাংলাদেশের বিরুদ্ধে অবস্থান নেয়। ৫ ও ৭ ডিসেম্বর সোভিয়েত ইউনিয়ন বাংলাদেশ সমস্যার রাজনৈতিক সমাধান সংক্রান্ত দুটি প্রস্তাব উত্থাপন করলে চীন তা ভেটো দিয়ে আটকে দেয়। বাংলাদেশের প্রতি চীনের এরূপ নীতির মূল কারণ ছিল পাকিস্তানের সাথে দেশটির বন্ধুত্ব এবং রুশ-ভারতের সাথে শত্রুতা।"
        },
        {
          "label": "ঘ",
          "question": "মুক্তিযুদ্ধে বিদেশি ব্যক্তিবর্গের অবদান তোমার পাঠ্যবইয়ের আলোকে আলোচনা করো।",
          "explanation": "বাংলাদেশের মুক্তিযুদ্ধের সূচনালগ্নে বিদেশি ব্যক্তিরা ঐতিহাসিক ভূমিকা পালন করেন। একাত্তরে মুক্তিযুদ্ধের দিনগুলোতে বিদেশি বন্ধুগণ বাংলাদেশের পক্ষে অবস্থান নিয়ে এবং নানাভাবে সাহায্য-সহযোগিতা করে। স্বাধীনতার সংগ্রামে প্রেরণা যুগিয়েছেন। এক্ষেত্রে সবচেয়ে গুরুত্বপূর্ণ ভূমিকা রেখেছিলেন ভারতের তৎকালীন প্রধানমন্ত্রী শ্রীমতি ইন্দিরা গান্ধী। তিনি প্রায় ১ কোটি শরণার্থীকে তার দেশে আশ্রয় দেন। বাংলাদেশকে মুক্তিযুদ্ধ পরিচালনায় অর্থ, অস্ত্র, প্রশিক্ষণ, কূটনৈতিকভাবে বিদেশি রাষ্ট্রের সমর্থন আদায় ইত্যাদি সকল ক্ষেত্রেই তিনি গুরুত্বপূর্ণ ভূমিকা পালন করেন। মুক্তিযুদ্ধকালে বাংলাদেশের পক্ষে অসামান্য অবদানের জন্য বাংলাদেশ সরকার তাকে 'বাংলাদেশ স্বাধীনতা সম্মাননায়' ভূষিত করেন। বাংলাদেশের মুক্তিযুদ্ধে বিদেশি ব্যক্তিবর্গের মধ্যে পণ্ডিত রবি শংকর, জর্জ হ্যারিসন, বব ডিলানসহ বিশ্ববিখ্যাত শিল্পীরাও অবদান রাখেন। মুক্তিযুদ্ধের জন্য অর্থ জোগান ও বাংলাদেশের অবস্থা বিশ্বব্যাপী প্রচারের জন্য তারা নিউইয়র্ক শহরে 'কনসার্ট ফর বাংলাদেশ' আয়োজন করেছিলেন। বাংলাদেশের পক্ষে সরাসরি মুক্তিযুদ্ধে অংশগ্রহণ করেছিলেন অস্ট্রেলিয়ার নাগরিক এ এস ওডারল্যান্ড। মুক্তিযুদ্ধকালে রাশিয়ার প্রেসিডেন্ট নিকোলাই পদগোর্নি ও প্রধানমন্ত্রী অ্যালেক্সেই কোসিগিনিও গুরুত্বপূর্ণ ভূমিকা পালন করেছিলেন। এছাড়া ব্রিটিশ সাংবাদিক সাইমন ড্রিং সর্বপ্রথম বাংলাদেশে গণহত্যার খবর বিশ্বদরবারে পৌঁছে দিয়ে মুক্তিযুদ্ধে সহযোগিতা করেছিলেন। প্রতিটি কার্যক্রমে পরিমাণ অস্ত্র ও প্রাণের বিনিময়ে সদস্যপদের আবে তাই বলা যায়, অবস্থান করেছিল আলোচনা শেষে তাই বলা যায়, বাংলাদেশের মুক্তিযুদ্ধে বিদেশি ব্যক্তিবর্গ অসামান্য অবদান রেখেছিলেন। তাদের এ অবদানের স্বীকৃতিস্বরূপ বাংলাদেশে সরকারের পক্ষ থেকে ২০১২ সালের ২৭ মার্চ রাষ্ট্রীয়ভাবে তাদের সম্মান জানানো হয়।"
        }
      ]
    }
  ]
}