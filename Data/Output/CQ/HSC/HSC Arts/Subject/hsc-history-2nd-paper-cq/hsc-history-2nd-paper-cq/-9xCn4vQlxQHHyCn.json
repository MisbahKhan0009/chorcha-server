{
  "title": "ঢাকা কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "প্রাচীন মেসোপটেমিয়ার একজন রাজা ছিলেন হাম্বুরাব্বি। তার শাসনামলে বেশকিছু অঞ্চলের আইনের সমন্বয়ে আইন সংকলন করা হয়। যা কোড অব হাম্বুরাব্বি নামে পরিচিত। রাজা হাম্বুরাব্বি এই আইনের মাধ্যমে শাসনকার্য পরিচালনা করতেন। এই আইনের প্রয়োগ সমাজে ব্যাপক পরিবর্তন এনেছিল। তার এ আইন সংকলন তাকে পৃথিবীর 'ইতিহাসে অমরত্ব দান করেছে।",
      "tag": "DC 24,RGWC 24,All.B 18",
      "sub_questions": [
        {
          "label": "ক",
          "question": "টাইথ কী?",
          "explanation": "'টাইথ' ছিল ফ্রান্সে গির্জাকে প্রদেয় ধর্মকর।"
        },
        {
          "label": "খ",
          "question": "মহাদেশীয় ব্যবস্থা বলতে কী বোঝ?",
          "explanation": "ইংল্যান্ডের বিরুদ্ধে ফ্রান্সের নৃপতি নেপোলিয়ন বোনাপার্টের অর্থনৈতিক অবরোধ হচ্ছে 'মহাদেশীয় ব্যবস্থা'। নেপোলিয়ন বোনাপার্ট প্রতিদ্বন্দ্বী ইংল্যান্ডের বিরুদ্ধে ইউরোপব্যাপী অর্থনৈতিক অবরোধ আরোপ করে সেদেশের অর্থনৈতিক ভিত্তিকে ধ্বংস করতে চেয়েছিলেন। এই অর্থনৈতিক অবরোধকে ইউরোপের ইতিহাসে মহাদেশীয় ব্যবস্থা বলা হয়।"
        },
        {
          "label": "গ",
          "question": "উদ্দীপকে বর্ণিত রাজা হাম্বুরাব্বির সাথে ফ্রান্সের কোন সম্রাটের। কর্মকাণ্ডের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে উল্লেখিত রাজা হাম্বুরাব্বির কর্মকাণ্ডের সাথে ফ্রান্সের সম্রাট নেপোলিয়ন বোনাপার্ট-এর কর্মকাণ্ডের সাদৃশ্য রয়েছে। ফ্রান্সের কনসাল হিসেবে নেপোলিয়নের সর্বশ্রেষ্ঠ কীর্তি হলো তার আইন সংস্কার। এর আগে ফ্রান্সে কোনো সুসংবদ্ধ আইন প্রচলিত ছিল না। ফরাসি বিপ্লবের পর ফ্রান্সে বহু আইন প্রণীত হয়। পাশাপাশি বুরবো শাসনামলের অসংখ্য আইন তখনও চালু ছিল। নেপোলিয়ন এসব আইনকে সমন্বিত করে সংকলন করার জন্য বিশিষ্ট আইনজ্ঞদের নিয়ে একটি কমিটি গঠন করেন। ঐ বিশেষজ্ঞরা ৮৪টি অধিবেশনে মিলিত হয়ে আইনের মূল সূত্রগুলো লিপিবদ্ধ করেন। নেপোলিয়নের এ আইন সংকলনই নেপোলিয়নের আইনবিধি বা 'কোড নেপোলিয়ন' নামে খ্যাত। উদ্দীপকের রাজা হাম্বুরাব্বির ক্ষেত্রেও তেমনটি লক্ষণীয়। উদ্দীপকে দেখা যায়, প্রাচীন মেসোপটেমিয়ার (আধুনিক ইরাক অঞ্চল) রাজা হাম্বুরাব্বির শাসনামলে বেশকিছু অঞ্চলের আইন সংকলন করা হয়, যা একত্রে 'কোড অব হাম্বুরাব্বি' নামে পরিচিত। এই বিধিমালার ভিত্তিতে রাজা শাসনকাজ চালাতেন। ফ্রান্সের সম্রাট নেপোলিয়ন বোনাপার্টও প্রাচীন মেসোপটেমিয়ার এ রাজার মতো আইন সংকলন করেছিলেন। সুতরাং বলা -যায়, রাজা হাম্বুরাব্বির কর্মকান্ডের সাথে ফ্রান্সের সম্রাট নেপোলিয়ন বোনাপার্টের কর্মকাণ্ড সাদৃশ্যপূর্ণ।"
        },
        {
          "label": "ঘ",
          "question": "'উক্ত কর্মকাণ্ড বিশ্বের ইতিহাসে উত্ত সম্রাটকে বিশেষ স্থানে অধিষ্ঠিত করেছে'- উক্তিটির সত্যতা যাচাই করো।",
          "explanation": "'উত্ত কর্মকাণ্ড অর্থাৎ নেপোলিয়ন বোনাপার্টের আইন সংকলন তাকে বিশ্বের ইতিহাসে বিশেষ স্থানে অধিষ্ঠিত করেছে'- উক্তিটি যথার্থ বলে আমি মনে করি। নেপোলিয়ন বোনাপার্টের শাসনকালের সবচেয়ে উল্লেখযোগ্য সংস্কারগুলোর একটি ছিল 'কোড নেপোলিয়ন' বা নেপোলিয়নের আইনবিধি। এজন্য তাকে 'দ্বিতীয় জাস্টিনিয়ান' বলা হয়। দ্বিতীয় জাস্টিনিয়ান ছিলেন সারা বিশ্বে প্রভাব বিস্তারকারী রোমান আইনের সংকলনকারী সম্রাট। নেপোলিয়নের সংকলিত আইনে মোট ধারা ছিল ২২৮৭ টি (মতান্তরে ২২৮১টি)। এগুলো ছিল সরল ও স্পষ্ট ভাষায় রচিত। এসব আইনের বিষয়বস্তুর মধ্যে ছিল- নাগরিকের সমান মর্যাদা ও সুযোগ লাভের অধিকার, -সামন্ততন্ত্রের বিলুপ্তি ও সামন্তকর বাতিলকরণ, অভিজাত ও যাজকদের বিশেষ অধিকার ও সুযোগ রহিতকরণ, বিবাহ আইন মজবুতকরণ, বিচারব্যবস্থায় জুরি ব্যবস্থা চালুকরণ, পৈত্রিক সম্পত্তিতে প্রত্যেক সন্তানকে সমান সুবিধা দান প্রভৃতি। ফরাসি বিপ্লবের আগে ও বিপ্লব পরবর্তীকালে ফ্রান্সে কোনো সুসংবদ্ধ আইন প্রচলিত ছিল না। ফ্রান্সে এ কাজটি নেপোলিয়নই প্রথম করেন। নেপোলিয়ন তার আইনবিধির মাধ্যমে ফরাসি ও রোমান আইনের সমন্বয় করেন। পরে ইউরোপের অনেক দেশে এ আইন গৃহীত হয়। উপরের আলোচনার পরিপ্রেক্ষিতে বলা যায়, নেপোলিয়ন বোনাপার্টের আইন সংকলন ছিল এক যুগান্তকারী পদক্ষেপ, যা তাকে বিশ্বের ইতিহাসে বিশেষ স্থান দিয়েছে।"
        }
      ]
    },
    {
      "number": "2",
      "uddipok": "আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। বুদ্ধিজীবীরা তাদের লেখনীর মাধ্যমে একদিকে যেমন। তৎকালীন শাসকগোষ্ঠীর বৈষম্যমূলক আচরণের সমালোচনা করেন। তেমনি অন্যদিকে দেশের আপামর জনগণকে তাদের অধিকার সম্পর্কে সচেতন করে তোলেন।",
      "tag": "DC 24,All.B 18",
      "sub_questions": [
        {
          "label": "ক",
          "question": "'The Persian Letters'- গ্রন্থটি কার লেখা।",
          "explanation": "'The Persian Letters' গ্রন্থটি ফরাসি রাজনৈতিক দার্শনিক মন্তেস্ফুর লেখা।"
        },
        {
          "label": "খ",
          "question": "টেনিস কোর্ট শপথ বলতে কী বোঝ?",
          "explanation": "ফ্রান্সে সমাজের তৃতীয় শ্রেণির সদস্যরা এস্টেট জেনারেলের অধিবেশনে অংশগ্রহণ থেকে বঞ্চিত হয়ে পার্শ্ববর্তী একটি টেনিস কোর্টে মিলিত হয়ে শপথগ্রহণ করেন। ১৭৮৯ সালের ২০ জুন গৃহীত এ শপথ Tennis Court Oath নামে সুপরিচিত। 'টেনিস কোর্ট শপথ'-এ বলা হয়, ফ্রান্সের জন্য একটি নতুন সংবিধান প্রণীত না হওয়া পর্যন্ত তৃতীয় শ্রেণির ঘোষিত জাতীয় সভা বলবৎ থাকবে। যেখানে এ সভা বসবে সেখানেই তা বৈধ বলে গণ্য হবে।"
        },
        {
          "label": "গ",
          "question": "উদ্দীপকে বর্ণিত বিষয়ের সাথে ফরাসি বিপ্লবের কোন বিষয়ের সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য পাওয়া যায়। ফরাসি বিপ্লবে দার্শনিকরা প্রত্যক্ষভাবে অংশগ্রহণ না করলেও এ বিপ্লবের মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রেখেছেন। আঠারো শতকের ফরাসি দার্শনিকদের রচনা ফ্রান্সে যুক্তিবাদী দৃষ্টিভঙ্গি গঠনে বিশেষ ভূমিকা রেখেছিল। তাঁরা মানুষের চিন্তা-চেতনায় নতুন ভাবধারার সৃষ্টি করেন। এদের মধ্যে উল্লেখযোগ্য দার্শনিক ছিলেন মন্তেস্কু, ভলতেয়ার, রুশো প্রমুখ। তাঁরা তাদের লেখনীর মাধ্যমে সমাজে বিদ্যমান বৈষম্যগুলো তুলে ধরেছিলেন। ঐ দার্শনিকরা বিশ্বাস করতেন, প্রকৃতি যেমন নিজস্ব নিয়মে চলে তেমনি সমাজ ও রাষ্ট্রেরও নিয়ম মেনে চলা দরকার। উদ্দীপকের বর্ণনায় দেখা যায়, আমাদের স্বাধীনতা সংগ্রামের ইতিহাসে বুদ্ধিজীবীদের অবদান অত্যন্ত গুরুত্বপূর্ণ। তারা তাদের লেখনীর মাধ্যমে তৎকালীন শাসকগোষ্ঠীর বৈষম্যমূলক আচরণের সমালোচনার পাশাপাশি দেশের আপামর জনসাধারণকে, তাদের অধিকার সম্পর্কে সচেতন করে তোলেন। ফরাসি বিপ্লবেও দার্শনিকরা জনমনে অনুরূপ সচেতনতা সৃষ্টি করেছিলেন। সুতরাং উদ্দীপকে বর্ণিত বিষয়ের সাথে ফরাসি বিপ্লবে দার্শনিকদের অবদানের সাদৃশ্য রয়েছে।"
        },
        {
          "label": "ঘ",
          "question": "'উক্ত ব্যক্তিদের ভূমিকাই ফরাসি বিপ্লবকে অপরিহার্য করে তুলেছে'- উক্তিটি বিশ্লেষণ করো।",
          "explanation": "উক্ত ব্যক্তিদের অর্থাৎ দার্শনিকদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ। ফরাসি বিপ্লবে দার্শনিকদের অবদান অপরিসীম। এ বিপ্লবের অনেক আগে থেকেই দার্শনিকদের জানচর্চা তথা লেখনী ফরাসি জনগণকে মধ্যযুগীয় ভাবধারা পেছনে ফেলে একটি আধুনিক সমাজব্যবস্থা গড়ে তোলার জন্য উজ্জীবিত করতে থাকে। তারা মধ্যযুগীয় গণবিরোধী রাজতন্ত্রের সমালোচনা। করে সাম্য, মৈত্রী ও স্বাধীনতার চেতনাকে ধারণ করে ফ্রান্সে আধুনিক গণতান্ত্রিক রাষ্ট্রব্যবস্থা গড়ে তোলার যুক্তি উত্থাপন করেন। ফরাসি রাজনৈতিক দার্শনিক মন্তেক্ষু তার যুক্তিবাদী চিন্তার মাধ্যমে প্রচলিত সমাজ ও রাষ্ট্রের অন্যায় ও অসঙ্গতিগুলো নিপুণভাবে বিশ্লেষণ করেন। দার্শনিক ভলতেয়ার ধর্মগুরুদের অনিয়ম-দুর্নীতিগুলো ব্যঙ্গাত্মকভাবে তুলে ধরেন। এছাড়া দার্শনিক রুশো তার বিখ্যাত 'The Social Contract' গ্রন্থের মাধ্যমে 'জনগণই সার্বভৌম ক্ষমতার অধিকারী' এই মতবাদ প্রচার করেন। এভাবে ক্রমশ ফরাসি বিপ্লব অবশ্যম্ভাবী হয়ে ওঠে। ফরাসি ঐ দার্শনিকরা অভিজাতদের বিশেষ অধিকার, সামন্ত প্রথা এবং স্বৈরাচারী। শাসনের তীব্র সমালোচনা করে পুরাতনতন্ত্রের ভিত নাড়িয়ে দেন। সুতরাং বলা যায়, দার্শনিকরা ফরাসি বিপ্লবের প্রাথমিক ক্ষেত্র প্রস্তুত করে দিয়েছিলেন। তাদের ভূমিকাই ফরাসি বিপ্লবকে অনিবার্য করে তুলেছিল- উক্তিটি যথার্থ।"
        }
      ]
    },
    {
      "number": "3",
      "uddipok": "গালিব সাহেব সস্ত্রীক 'ক' দেশে বেড়াতে গেলে অজ্ঞাতনামা সন্ত্রাসী তাকে হত্যা করে। এ হত্যাকে কেন্দ্র করে অনেকে দেশ এক ভয়ংকর যুদ্ধে জড়িয়ে পড়ে। যা পরবর্তীতে ভয়াবহ রূপ ধারণ করে।",
      "tag": "DC 24",
      "sub_questions": [
        {
          "label": "ক",
          "question": "The Fatman' কী?",
          "explanation": "'The Fat man' হলো দ্বিতীয় বিশ্বযুদ্ধে মার্কিন যুক্তরাষ্ট্র কর্তৃক জাপানের নাগাসাকি দ্বীপে নিক্ষিপ্ত আণবিক বোমার সাংকেতিক নাম।"
        },
        {
          "label": "খ",
          "question": "ত্রিশক্তি আঁতাত কী? ব্যাখ্যা করো।",
          "explanation": "ত্রিশক্তি আঁতাত ছিল ত্রিশক্তি জোট-এর হুমকি মোকাবিলায় গড়ে ওঠা ইউরোপীয় সামরিক জোট। ১৮৮২ সালে জার্মানি, ইতালি, অস্ট্রিয়া পারস্পরিক প্রতিরক্ষা সহায়তার জন্য সামরিক সাহায্য দানে চুক্তিবদ্ধ হয়। এর পরিপ্রেক্ষিতে ১৯০৫ সালে ইঙ্গ-ফরাসি চুক্তি এবং ১৯০৭ সালে ইংল্যান্ড ও রাশিয়ার মধ্যে মিত্রতা চুক্তি স্থাপিত হলে ইংল্যান্ড, ফ্রান্স ও রাশিয়া পরস্পর মৈত্রী বন্ধনে আবন্ধ হয়, যা 'ত্রিশক্তি আঁতাত' নামে পরিচিত। ত্রিশক্তি আঁতাত ছিল মূলত ত্রিশক্তি জোটের প্রতিক্রিয়ায় গড়ে ওঠা একটি জোট।"
        },
        {
          "label": "গ",
          "question": "উদ্দীপকে বর্ণিত যুদ্ধের সাথে তোমার পাঠ্যবইয়ের কোন যুদ্ধের মিল রয়েছে। ব্যাখ্যা করো।",
          "explanation": "নিম্নের অনুরূপ: উদ্দীপকে বর্ণিত যুদ্ধের সাথে বিশ শতকের শুরুর দিকে সংঘটিত প্রথম বিশ্বযুদ্ধের মিল রয়েছে। ১৯১৪ থেকে ১৯১৮ সাল পর্যন্ত প্রায় চার বছর স্থায়ী প্রথম বিশ্বযুদ্ধে তিনটি মহাদেশের ৩৪টি দেশ প্রত্যক্ষ ও পরোক্ষভাবে জড়িয়ে পড়ে। উপনিবেশবাদ, পুঁজিবাদের বিকাশ, সামরিক যুদ্ধ শিবিরে বিভক্ত বিশ্ব পরিস্থিতি প্রকৃতি বিষয় এ যুদ্ধে অনুঘটক হিসেবে কাজ করেছিল। তবে যুদ্ধের প্রত্যক্ষ কারণ। ছিল একটি হত্যাকাণ্ড, যেমনটি উদ্দীপকেও দেখা যায়। উদ্দীপকের করিম সাহেব সস্ত্রীক 'ত', দেশে বেড়াতে গেলে তাঁকে হত্যা করা হ্যা। এ হত্যাকে কেন্দ্র করে অনেক দেশ মারাত্মক যুদ্ধে জড়িয়ে পড়ে; যা পরবর্তীতে ভয়াবহ রূপ ধারণ করে। একইভাবে ১৯১৪ সালের ২৮ জুন অস্ট্রিয়ান সাম্রাজ্যের যুবরাজ ফ্রান্সিস ফার্ডিনান্ড বসনিয়ার সারায়েভোতে স্ত্রী সোফিয়াসহ ভ্রমণের সময় সার্ব আততায়ীর হাতে নিহত হন। এ হত্যাকান্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিযুদ্ধে যুদ্ধ ঘোষণা করে। ক্রমে জার্মানি, রাশিয়া, ফ্রান্সসহ ইউরোপের অন্য রাষ্ট্রগুলো এ যুদ্ধে জড়িয়ে পড়লে তা বিশ্বযুদ্ধে রূপ নেয়। সুতরাং বলা যায়, উদ্দীপকে বর্ণিত ঘটনা বিশ শতকে সংঘটিত প্রথম বিশ্বযুদ্ধের সাথে সাদৃশ্যপূর্ণ।"
        },
        {
          "label": "ঘ",
          "question": "উক্ত যুদ্ধের ভয়াবহতা বিশ্বকে কোন পরিণতির দিকে নিয়ে গিয়েছিল? বিশ্লেষণ করো।",
          "explanation": "নিম্নের অনুরূপ: উক্ত ঘটনা অর্থাৎ প্রথম বিশ্বযুদ্ধ সমগ্র বিশ্বে এক মহাসংকটের সৃষ্টি করেছিল। ১৯১৪ সালের ২৮ জুলাই শুরু হওয়া প্রথম বিশ্বযুদ্ধ কমবেশি বিশ্বের সব অন্যলে বিস্তৃত হয়েছিল। দুই সামরিক শিবিরে বিভত্ব ইউরোপের প্রায় সব রাষ্ট্র এ যুদ্ধের জন্য প্রস্তুতি নিয়েছিল। ব্রিটেন, রাশিয়া, ফ্রান্স, বেলজিয়াম ও সার্বিয়াকে নিয়ে গঠিত হয় 'ত্রিশক্তি আঁতাত'। অন্যদিকে জার্মানি ও অস্ট্রো-হাজ্যেরীয় সাম্রাজ্য নিয়ে গড়ে ওঠে 'ত্রিশক্তি জোট'। ইতালি ও রুমানিয়া নিরপেক্ষ থাকার চেষ্টা করলেও শেষ পর্যন্ত তা পারেনি। তিনটি মহাদেশের ৩৪টি দেশ প্রত্যক্ষ ও পরোক্ষভাবে এ যুদ্ধে জড়িয়ে পড়ে। আটলান্টিকের অপর তীরে অবস্থিত মার্কিন যুক্তরাষ্ট্র যুদ্ধ থেকে দূরে থাকার সিদ্ধান্ত নিলেও ১৯১৭ সালে নিরপেক্ষতা ত্যাগ করে। ইজা-ফরাসি মিত্রশস্ত্রির পক্ষে যোগ দিতে বাধ্য হয়। যুদ্ধে অংশগ্রহণকারী প্রায় সাড়ে ছয় কোটি দৈন্যের মধ্যে এক কোটিরও বেশি যুদ্ধক্ষেত্রে প্রাণ হারায়। প্রায় ৭০ লাখ সৈনিক পঙ্গু হয়। এ যুদ্ধের ফলে মিত্র ও অক্ষশস্ত্রির দেশগুলো মারাত্মক অর্থনৈতিক বিপর্যয়ের সম্মুখীন - হয়। অন্যদিকে পরাশক্তি হিসেবে রাশিয়া ও মার্কিন যুক্তরাষ্ট্রের উত্থান ঘটে। যুদ্ধের কারণে কর্মক্ষম মানুষ ও উৎপাদন হ্রাস, বেকারত্ব বৃদ্ধি, অর্থ ও সম্পদের ক্ষয়ক্ষতিতে বিশ্বে দারিদ্র্য ও নানা ধরনের অবক্ষয় দেখা দেয়। উপরের আলোচনার শেষে বলা যায়, একটি হত্যাকান্ডকে কেন্দ্র করে শুরু হওয়া প্রথম বিশ্বযুদ্ধের ভয়াবহতা সমগ্র বিশ্বকে এক মহাসংকটের দিকে ঠেলে দিয়েছিল।"
        }
      ]
    },
    {
      "number": "4",
      "uddipok": "পাশাপাশি দুটি গ্রামের মধ্যে সংঘটিত সংঘর্ষের পর তাদের মধ্যে একটি গুরুত্বপূর্ণ সন্ধি স্বাক্ষরিত হয়। সংঘর্ষে বিজয়ী শক্তি পরাজিত শক্তিকে এ সন্ধি স্বাক্ষরে বাধ্য করে। পরাজিত শক্তির জন্য এ সন্ধির শর্তাবলি ছিল খুবই অমানবিক ও অবমাননাকর যা তাকে প্রতিশোধপরায়ণ করে তোলে।",
      "tag": "DC 24",
      "sub_questions": [
        {
          "label": "ক",
          "question": "বলশেভিক বিপ্লব কত সালে সংঘটিত হয়?",
          "explanation": "বলশেভিক বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "বাস্তিল দুর্গ কী?",
          "explanation": "বাস্তিল দুর্গ ছিল ফ্রান্সের বুরবো রাজবংশের স্বৈরতন্ত্রের প্রতীক। বস্তিল দুর্গের অবস্থান ছিল ফ্রান্সের প্যারিস শহরে। এই দুর্গ ছিল স্বৈরাচারী বুরবো রাজাদের নির্যাতনের প্রতীক। রাজতন্ত্রের বিরোধীদের বন্দি করে রাখার জন্য এ দুর্গটি ব্যবহার করা হতো। এমনকি রাজতন্ত্রের সমালোচনার কারণে দার্শনিক ভলতেয়ারকেও দু'বার কুখ্যাত বাস্তিল দুর্গে অন্তরীণ করা হয়। ফরাসি বিপ্লবের সময় বিপ্লবী জনতা ১৭৮৯ সালের ১৪ জুলাই বাস্তিল দুর্গ অবরোধ করে তা দখল করে এবং সেখানকার বন্দিদের মুক্তি দেয়। বান্ডিলের পতনের মাধ্যমেই ফরাসি বিপ্লব চূড়ান্ত রূপলাভ করে।"
        },
        {
          "label": "গ",
          "question": "উদ্দীপকে উল্লিখিত সন্ধির সাথে তোমার পাঠ্যবইয়ের কোন সন্ধির মিল রয়েছে? বর্ণনা করো।",
          "explanation": "উদ্দীপকে উল্লেখিত সন্ধি আমার পাঠ্যবইয়ের ভার্সাই সন্ধিকে নির্দেশ করে। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ১৯১৯ সালে ফ্রান্সের ভার্সাই নগরীতে জার্মানির সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি (The Treaty of Versailles) নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়, যা ছিল তাদের জন্য অত্যন্ত অপমানজনক এবং অবমাননাকর, উদ্দীপকের ঘটনায়ও যার প্রতিফলন ঘটেছে। উদ্দীপকের পাশাপাশি দুটো গ্রামের মধ্যে সংঘটিত সংঘর্ষের পর তাদের মধ্যে একটি গুরুত্বপূর্ণ সন্ধি স্বাক্ষরিত হয়। সংঘর্ষে বিজয়ী শক্তি পরাজিত শক্তিকে এ সন্ধি স্বাক্ষরে বাধ্য করে। একইভাবে ১৯১৮ সালের ১৪ নভেম্বর জামানির যুদ্ধবিরতি ঘোষণার মধ্য দিয়ে প্রথম বিশ্বযুদ্ধের পরিসমাপ্তি ঘটে। এরপর শান্তি প্রতিষ্ঠার উদ্দেশ্যে ১৯১৯ সালের ১৮ জানুয়ারি ফ্রান্সের প্যারিসে ৩২টি দেশের অংশগ্রহণে শান্তি সম্মেলন অনুষ্ঠিত হয়। এ সম্মেলনের ৩টি নীতির ওপর ভিত্তি করে প্রথম বিশ্বযুদ্ধের বিজয়ী ও বিজিত দেশগুলো ফ্রান্সের ভার্সাই শহরে ৫টি সন্ধিতে স্বাক্ষর করে। এটি ভার্সাই সন্ধি নামে পরিচিত। পরাজিত শক্তির জন্য এ সন্ধির শর্তাবলি ছিল খুবই অমানবিক ও অবমাননাকর। যুদ্ধের ক্ষয়ক্ষতির মূল্য হিসেবে জার্মানির কাছ থেকে ক্ষতিপূরণ আদায়ের ব্যবস্থা করা হয় এ চুক্তিতে। বিজয়ী মিত্রশক্তির দেশগুলো দেশটির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয়। সুতরাং উদ্দীপকের সন্ধি প্রথম বিশ্বযুদ্ধ পরবর্তীকালে জার্মানির সাথে মিত্রশক্তির স্বাক্ষরিত ভার্সাই সন্ধিকেই নির্দেশ করে।"
        },
        {
          "label": "ঘ",
          "question": "\"উত্ত সন্ধির ত্রুটি দ্বিতীয় বিশ্বযুদ্ধের পটভূমি রচনা করেছিল\"- তুমি কি একমত? মতামত দাও।",
          "explanation": "উক্ত চুক্তি তথা ভার্সাই সন্ধির ত্রুটি দ্বিতীয় বিশ্বযুদ্ধের পটভূমি রচনা করেছিল'- এ বক্তব্যের সাথে আমি একমত। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির মধ্যেই ২য় বিশ্বযুদ্ধের বীজ নিহিত ছিল। এ সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "5",
      "uddipok": "নিঝুমপুর একটি বিশাল দেশ। এ দেশে একজন উদারনৈতিক শাসকের আবির্ভাব ঘটে। পিতা কর্তৃক রাজদ্রোহের অপরাধে বন্দি ও নির্বাসিত সকল বিদ্রোহীকে তিনি মুক্তি দেন। তিনি সমাজে প্রচলিত অমানবিক প্রথার সংস্কার করেন। যা তাকে বিশ্বের ইতিহাসে একজন মহান ও মুক্তিদাতা শাসক হিসেবে স্বীকৃতি দিয়েছে।",
      "tag": "DC 24",
      "sub_questions": [
        {
          "label": "ক",
          "question": "লীগ অব নেশনসের সদর দপ্তর কোথায় স্থাপিত হয়েছিল?",
          "explanation": "লীগ অব নেশনসের সদর দপ্তর স্থাপিত হয়েছিল সুইজারল্যান্ডের জেনেভায়।"
        },
        {
          "label": "খ",
          "question": "পবিত্র চুক্তি কী?",
          "explanation": "গোলযোগপূর্ণ ইউরোপে শান্তি রক্ষার্থে রাশিয়ার সম্রাট আলেকজান্ডার অস্ট্রিয়া ও প্রুশিয়ার রাজার সাথে যে পবিত্র মৈত্রীতে আবন্ধ হন, ইতিহাসে তাই পবিত্র চুক্তি নামে পরিচিতি। এ চুক্তি ইউরোপের ইতিহাসে গুরুত্বপূর্ণ স্থান দখল করে আছে। রাশিয়ার জার প্রথম আলেকজান্ডারের উদ্যোগে তিন শতকের পুরাতন বিচ্ছিন্নতাবাদী নীতি বর্জন করে ১৮১৫ সালে ইউরোপের বিভিন্ন শক্তি পরস্পরের মধ্যে যে মৈত্রী চুক্তি স্থাপন করে, পবিত্র চুক্তি তেমনই একটি উদারনীতির স্বাক্ষর।"
        },
        {
          "label": "গ",
          "question": "উদ্দীপকে উল্লিখিত শাসকের সাথে তোমার পাঠ্যবইয়ের কোন শাসকের মিল রয়েছে? বর্ণনা করো।",
          "explanation": "উদ্দীপকে উল্লিখিত শাসকের সাথে আমার পাঠ্যবইয়ের শাসক রাশিয়ার জার দ্বিতীয় আলেকজান্ডার-এর মিল রয়েছে। ১৮৫৫ সালে জার প্রথম নিলোকলাসের মৃত্যুর পর দ্বিতীয় আলেকজান্ডার রাশিয়ার জার পদ গ্রহণ করেন। তিনি ক্ষমতা গ্রহণ করে অনুধাবন করেন যে, রাশিয়া ও ইউরোপে যে পরিবর্তনের হাওয়া বইছে তা স্তিমিত রাখা সম্ভব নয়। তাই তিনি শাসন ক্ষেত্রে প্রজাবান্ধব নানা সংস্কার কার্যক্রম গ্রহণ করেন। ২৬ বছরের শাসনকালে আলেকজান্ডার উদার ও গণতান্ত্রিক শাসক প্রবর্তন করে পূর্ববর্তী শাসক জার দ্বিতীয় নিকোলাসের স্বেচ্ছাতন্ত্রের কঠিন বাতাবরণ সরিয়ে রাশিয়ায় রাজনৈতিক জীবনে উদারতার দৃষ্টান্ত স্থাপন করেন। তিনি থার্ড সেকশন পুলিশ বাহিনী ভেঙে দেন এবং অন্যায়ভাবে গ্রেফতার নিষিদ্ধ করেন। তাছাড়া তিনি বিচার বিভাগের সংস্কার সাধন করেন এবং জার নিকোলাস কর্তৃক বন্দিদের মুক্ত করে দেন। তার সবচেয়ে উল্লেখযোগ্য সংস্কার হলো ভূমিদাস প্রথা, বাতিল করা। ভূমিদাসদের অমানবিক প্রথা বাতিল করে তিনি ইতিহাসের মুক্তিদাতা ও উদারনৈতিক জার হিসেবে ইতিহাসে অমরত্ব লাভ করেন। উদ্দীপকে দেখা যায়, বিশাল দেশ নিঝুমপুরে একজন উদারনৈতিক শাসকের আবির্ভাব ঘটে। তিনি তার পিতা কর্তৃক নির্বাসিত সকল বিদ্রোহীকে মুক্তি দেন এবং সমাজে প্রচলিত অমানবিক প্রথার সংস্কার করেন। উদ্দীপকের শাসকের এ সকল বৈশিষ্ট্য উপরে আলোচিত রাশিয়ার জার দ্বিতীয় আলেকজান্ডারকেই নির্দেশ করে। তাই বলা যায়, উল্লিখিত শাসকের সাথে জার দ্বিতীয় আলেকজান্ডারের মিল রয়েছে।"
        },
        {
          "label": "ঘ",
          "question": "\"উক্ত প্রথার সংস্কার উক্ত শাসককে ইতিহাসে অমরত্ব দান করেছে\"- তোমার যুক্তি দাও।",
          "explanation": "উক্ত প্রথার সংস্কার তথা অমানবিক প্রথার সংস্কার জার দ্বিতীয় আলেকজান্ডারকে ইতিহাসে অমরত্ব দান করেছে- মন্তব্যটি যথার্থ। সিংহাসনে আরোহণ করেই জার দ্বিতীয় আলেকজান্ডার রাশিয়া থেকে। বিভিন্ন অমানবিক প্রথা সংস্কারের পদক্ষেপ গ্রহণ করেন। তিনি প্রথমে পিতার আমলে নির্বাসিত ডিসেমব্রিস্ট বিদ্রোহীদের মুক্তি প্রদান করেন এবং তাদের দেশে ফিরিয়ে আনেন। এর ফলে রাশিয়া যেন সুষুপ্তি এবং পূর্ববর্তী রাজত্বকালের ভয়ংকর দুঃস্বপ্ন থেকে জেগে উঠল। অমানবিক প্রথা সংস্কারে দ্বিতীয় আলেকজান্ডারের সবচেয়ে উল্লেখযোগ্য সংস্কার হলো ভূমিদাস প্রথা বিলোপ। এ সময় ভূমিদাসরা সমাজের সবচেয়ে নিগৃহীত শ্রেণি হিসেবে মানবেতর জীবনযাপন করত। রাশিয়ার সামাজিক ও অর্থনেতিক জীবনে ভূমিদাস প্রথা ছিল অভিশাপের নামান্তর। ভূমিদাসরা কালক্রমে ক্রীতদাসে পরিণত হয়। দ্বিতীয় আলেকজান্ডার ঘোষণা করেন 'নিচতলা থেকে কবে ভূমিদাস ব্যবস্থা বিলুপ্ত হবে তার জন্য অপেক্ষা না করে উপরতলা থেকে তা বিলোপ করাই শ্রেয়।' অতঃপর তিনি ১৮৬১ সালের ১৯ ফেব্রুয়ারি ভূমিদাস প্রথার বিলোপ ঘোষণা করেন। ফলে ভূমিদাসরা মুক্ত হয়ে নাগরিক অধিকার লাভ করল। তাদের সন্তানরা যেন জমি পায় এজন্য সরকারি জমি তাদের দেওয়া হয়। দীর্ঘকাল বঞ্চিত ভূমিদাসরা আশার আলো পেল, নতুন জীবন পেল। এ- মহানুভব কাজের জন্য তিনি মুক্তিদাতা অভিধায় ভূষিত হয়। পরিশেষে বলা যায়, জার দ্বিতীয় আলেকজান্ডার রাশিয়ায় অমানবিক ভূমিদাস প্রথাকে বিলোপ করে ইতিহাসে অমরত্ব লাভ করেন।"
        }
      ]
    },
    {
      "number": "6",
      "uddipok": "এক দেশে ধনী-গরিবের বৈষম্য চরম আকার ধারণ করে। তখন নতুন নেতৃত্বের মাধ্যমে সেখানে এক আন্দোলনের সূত্রপাত হয়। এই আন্দোলনে জয়লাভ করে সে দেশে এক বৈষম্যহীন সমাজ ব্যবস্থা গড়ে তুলতে সক্ষম হয়।",
      "tag": "DC 24",
      "sub_questions": [
        {
          "label": "ক",
          "question": "কোন বিপ্লবের মাধ্যমে সর্বহারার একনায়কত্ব প্রতিষ্ঠা হয়?",
          "explanation": "বলশেভিক বিপ্লবের মাধ্যমে সর্বহারার একনায়কত্ব প্রতিষ্ঠা হয়।"
        },
        {
          "label": "খ",
          "question": "এপ্রিল থিসিস কী?",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত্ত দিকনির্দেশক প্রতিপাদ্য। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ। পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যবইয়ের কোন ঘটনার মিল রয়েছে? বর্ণনা করো।",
          "explanation": "উদ্দীপকে উল্লিখিত ঘটনার সাথে আমার পাঠ্যপুস্তকের বলশেভিক বিপ্লবের সাদৃশ্য রয়েছে। রাশিয়ায় ১৯১৭ সালের বলশেভিক বিপ্লব বিশ্বের ইতিহাসে এক যুগান্তকার ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। বুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার, চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। এতে পুঁজিপতিশ্রেণির অবসান ঘটে। উদ্দীপকে বলা হয়েছে, একটি অঞ্চলে ধনী-গরিব বৈষম্য চরম আকার ধারণ করলে সেখানকার জনগণ নতুন নেতৃত্বের মাধ্যমে আন্দোলন গড়ে তোলে। সেই আন্দোলনে জয়লাভ করে তারা এক বৈষম্যহীন সমাজব্যবস্থা গড়ে তুলতে সক্ষম হয়। উদ্দীপকের এই বক্তব্যের সাথে উপরে আলোচিত বিপ্লবের তুলনা করে বলা যায়, এটি একসময় সারা বিশ্বজুড়ে কমবেশি প্রভাব বিস্তারকারী বলশেভিক বিপ্লবের সাথেই সামঞ্জস্যপূর্ণ।"
        },
        {
          "label": "ঘ",
          "question": "বৈষম্যহীন সমাজ প্রতিষ্ঠায় উদ্দীপকের নেতার অবদান মূল্যায়ন করো।",
          "explanation": "উল্লিখিত সমাজব্যবস্থার পরিবর্তনে উত্ত নেতা অর্থাৎ ভ্লাদিমির ইলিচ লেনিনের অবদান অপরিসীম। লেনিন ১৯১৭ সালে বলশেভিক বিপ্লবের মাধ্যমে রাশিয়ায় অত্যাচারী জারতন্ত্রের অবসান ঘটিয়ে বিশ্ব ইতিহাসে একটি নতুন অধ্যায়ের সংযোজন করেন। বিশ্বের প্রথম সমাজতান্ত্রিক রাষ্ট্রের জন্ম দেন তিনি। স্বনামধন্য জার্মান দার্শনিক কার্ল মার্কস ছিলেন সমাজতান্ত্রিক মতবাদের তাত্ত্বিক প্রবক্তা। অন্যদিকে মার্কসীয় তত্ত্বকে বাস্তবে রূপদানের মূল পরিকল্পনাকারী, সংগঠক এবং বিপ্লব-পরবর্তী রাশিয়ার সমাজতান্ত্রিক সমাজ গঠনের মূল নেতৃত্বদানকারী ছিলেন লেনিন। লেনিন তার বিভিন্ন রচনা ও কর্মকাণ্ডের মাধ্যমে রুশ শ্রমিকদের মধ্যে মার্কসীয় তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার জোর প্রচেষ্টা চালান। লেনিন তার বিখ্যাত 'এপ্রিল থিসিসের' মাধ্যমে রাশিয়ান সোস্যাল ডেমোক্রেটিক পার্টিকে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে ধাবিত হয়। লেনিনের নেতৃত্বে ১৯১৭ সালের ২৫ অক্টোবর (পুরোনো ক্যালেন্ডার অনুযায়ী ৭ নভেম্বর) রাশিয়ার ক্ষমতা-শ্রমিকদের হাতে চলে আসে। শুরু হয় শ্রেণিবৈষম্যহীন এক সমাজের পথে যাত্রা। রুশ বিপ্লব শুধু রাশিয়ার আর্থ-সামাজিক পরিবর্তনের অঙ্গীকার করেনি এটি বিশ্বব্যাপী পুঁজিবাদের অবসান ঘটিয়ে শোষণহীন সাম্যবাদী সমাজ প্রতিষ্ঠার প্রত্যয় ব্যক্ত করেছিল। পরে পর্যায়ক্রমে বিশ্বের বহু দেশে এ আদর্শ ছড়িয়ে পড়ে। উপরের আলোচনার পরিপ্রেক্ষিতে বলা যায়, গণমানুষের অধিকার প্রতিষ্ঠার সংগ্রামে এবং বৈষম্যপূর্ণ সমাজব্যবস্থার পরিবর্তনে লেনিনের অবদান অপরিসীম।"
        }
      ]
    },
    {
      "number": "7",
      "uddipok": "শক্তি প্রয়োগের মাধ্যমে এক নেতা ক্ষমতা দখল করতে গিয়ে ব্যর্থ হন। বিচারে তাঁর কয়েক বছর জেল হয়। জেলখানায় অবস্থানকালেই একটি বিখ্যাত গ্রন্থ রচনা করেন যা একটি দলের বাইবেল বিবেচিত হয়।",
      "tag": "DC 24",
      "sub_questions": [
        {
          "label": "ক",
          "question": "'ফ্যাসিও' শব্দের অর্থ কী?",
          "explanation": "'ফ্যাসিও' শব্দের অর্থ হলো 'বল' বা 'শক্তি'।"
        },
        {
          "label": "খ",
          "question": "প্যারিস শান্তি চুক্তি কী?",
          "explanation": "দ্বিতীয় বিশ্বযুদ্ধের পর ১৯৪৭ সালের ১০ ফেব্রুয়ারি ফ্রান্সের রাজধানী প্যারিসে একটি আন্তর্জাতিক শান্তিচুক্তি স্বাক্ষরিত হয়, যা ইতিহাসে প্যারিস শান্তিচুক্তি হিসেবে পরিচিত। মার্কিন যুক্তরাষ্ট্র, যুক্তরাজ্য, সোভিয়েত ইউনিয়ন এবং ফ্রান্স দ্বিতীয় বিশ্বযুদ্ধের পর ইতালি, রোমানিয়া, হাঙ্গেরি, বুলগেরিয়া, ফিনল্যান্ডের মতো তুলনামূলকভাবে ছোট ও দুর্বল রাষ্ট্রগুলোর সাথে শান্তিচুক্তির বিষয়ে আলোচনা করে। এ শান্তিচুক্তিতে অন্তর্ভুক্ত ছিল যুদ্ধের ক্ষতিপূরণ, সংখ্যালঘুদের অধিকার এবং ঔপনিবেশিক সাম্রাজ্যের অবসানসহ বিভিন্ন আঞ্চলিক সমন্বয় সাধনের প্রতিশ্রুতি।"
        },
        {
          "label": "গ",
          "question": "উদ্দীপকে উল্লিখিত নেতার সাথে তোমার পাঠ্যবইয়ের কোন নেতার মিল রয়েছে? বর্ণনা করো।",
          "explanation": "উদ্দীপকে উল্লিখিত নেতার সাথে আমার পাঠ্যবইয়ের জার্মানির নাৎসি নেতা এডলফ হিটলারের মিল রয়েছে। ১৯১৯ সালে এডলফ হিটলার জাতীয় সমাজতান্ত্রিক জার্মান শ্রমিক দল (National Socialist German Workers Party) এর নেতা বা ফুয়েরার নির্বাচিত হন। তিনি উগ্র জাতীয়তাবাদী চেতনায় সমাজকে উদ্দীপ্ত করে তোলেন। তার পার্টি জামার্নির বৃহৎ পুঁজিপতিদের সংস্পর্শে আসে এবং সমাজতান্ত্রিক বিপ্লববিরোধী শক্তি হিসেবে কাজ শুরু করে। ১৯২৩ সালের নভেম্বর মাসে মিউনিখে হিটলার এবং তার সমর্থকগণ নির্বাচিত সরকারকে অবৈধ ঘোষণা করে একটি অভ্যুত্থানের নেতৃত্ব দেন। অভ্যুত্থানকারীদের অপচেষ্টা ব্যর্থ হলে তাদের জেল হয়। জেলখানাতে অবস্থানকালে নয় মাসে তিনি Mein Kampf (আমার সংগ্রাম) নামক জীবনীমূলক একটি গ্রন্থ রচনা করে তার চিন্তাধারার বিকাশ ঘটান। Mein Kampf কে নাৎসিবাদের বাইবেল বলা হয়। জার্মান সমাজ তখনও উগ্রজাতীয়তাবাদী চিন্তাকে ততটা সহজভাবে মেনে নেয়নি বলেই তার প্রাথমিক প্রচেষ্টা ব্যর্থ হয়। অবশ্য ১৯৩৩ সালের দিকে তার মতবাদ রাষ্ট্রীয়ভাবে প্রতিষ্ঠিত হয়। উদ্দীপকে দেখা যায়, শক্তি প্রয়োগের মাধ্যমে এক নেতা ক্ষমতা দখল করতে গিয়ে ব্যর্থ হন। বিচারে তাঁর কয়েক বছর জেল হয়। জেলখানায় অবস্থানকালেই একটি বিখ্যাত গ্রন্থ রচনা করেন যা একটি দলের বাইবেল বলে বিবেচিত হয়। এখানে উদ্দীপকের নেতার সাথে জার্মান নেতা হিটলারের মিল লক্ষ্য করা যায়।"
        },
        {
          "label": "ঘ",
          "question": "\"উক্ত নেতার উত্থান বিশ্ব নেতৃবৃন্দকে আতঙ্কগ্রস্ত করে তুলেছিল\"- তোমার পাঠ্যবইয়েরে আলোকে বিশ্লেষণ করো।",
          "explanation": "উত্ত নেতার উত্থান বিশ্ব নেতৃবৃন্দকে আতঙ্কগ্রস্ত করেছিল- বক্তব্যটি সঠিক। হিটলার ছিলেন নাৎসিবাদের প্রবক্তা। তিনি বিশ্বে জার্মান জাতির হারানো গৌরব পুনরুদ্ধার করার কথা প্রচার করে জাতির মধ্যে উগ্র জাতীয়তাবাদী মনোভাব জাগিয়ে তোলেন। প্রথম বিশ্বযুদ্ধে পরাজিত জার্মানির উপর বিজয়ী মিত্রশক্তির প্রতিশোধমূলক 'ভার্সাই সন্ধি' হিটলারকে ক্ষুদ্ধ করেছিল। তার নাৎসিতত্ত্বে বলা হতো আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে আবার জার্মানরাই শ্রেষ্ঠ। এর আলোকেই নাৎসিরা কৃষ্ণাঙ্গসহ বিভিন্ন সংখ্যালঘুদের বিচ্ছিন্ন করতে বাধ্য করে এবং বিশ্বযুদ্ধের সময় লাখ লাখ ইহুদীকে হত্যা করে। হিটলার ক্ষমতা গ্রহণ করে ফ্রান্সের কাছ থেকে জার্মানির আলসাস, লরেন ও সার অঞ্চল এবং পোলান্ডের কাছ থেকে ডানজিগ ও পোলিশ করিডর ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করে। হিটলারের এই উত্থান এবং ত্রিশক্তি জোট গঠন বিশ্বনেতাদের আতগ্রস্থ করে। এরই পরিপ্রেক্ষিতে মার্কিন যুক্তরাষ্ট্র, ব্রিটেন, ফ্রান্স, রাশিয়া ও চীন মিলে মিত্রশক্তি জোট' গঠন করে। মূলত অক্ষশক্তি বা ত্রিশক্তির আগ্রাসনমূলক ভীতি থেকে পরিত্রাণ পাওয়ার আশাতেই দীর্ঘ কূটনৈতিক প্রক্রিয়ায় মিত্রশক্তি জোটের উদ্ভব ঘটে। পরিশেষে বলা যায়, হিটলারের উত্থান বিশ্ব নেতৃবৃন্দকে আতঙ্কগ্রস্থ করে তুলেছিল- বক্তব্যটি সঠিক।"
        }
      ]
    },
    {
      "number": "8",
      "uddipok": "যুদ্ধের কারণে 'ক' দেশ ও তার মিত্রদের পরাজয় ঘটে। বিভিন্ন দল নিষিদ্ধ হয়। বিচার করা হয় বহু ব্যক্তির। বিভিন্ন দেশে গণতান্ত্রিক ও স্বাধীনতার চিন্তাধারা বিকশিত হয়।",
      "tag": "DC 24",
      "sub_questions": [
        {
          "label": "ক",
          "question": "\"হয় সবটা চাই, নতুবা কিছুই চাই না\" উক্তিটি কার?",
          "explanation": "'হয় সবটা চাই, নতুবা কিছুই চাইনা'- উক্তিটি জার্মান সেনাপতি ফন মুলারের।"
        },
        {
          "label": "খ",
          "question": "অক্ষ শক্তি চুক্তি কী? ব্যাখ্যা করো।",
          "explanation": "দ্বিতীয় বিশ্বযুদ্ধের প্রাক্কালে জার্মানি ও ইতালির মধ্যে সহযোগিতা চুক্তির মাধ্যমে গঠিত জোট ইতিহাসে অক্ষশক্তি নামে খ্যাত। অক্ষশক্তি মূলত কমিউনিস্টবিরোধী চুক্তির মাধ্যমে গঠিত হলেও একে বিশ্বযুদ্ধে মিত্রশক্তির বিরুদ্ধেই সামরিক জোটও বলা যেতে পারে। ১৯৩৭ সালে ইতালি এ শক্তিজোটে যোগ দেয়। তৎকালীন ইতালির উগ্রপন্থি রাজনৈতিক মতবাদ ফ্যাসিবাদের জনক বেনিতো মুসোলিনী বলেছিলেন, 'এটি এমন একটি অক্ষ যার চারদিকে শান্তির জন্য অনুপ্রাণিত ইউরোপীয় শক্তিবর্গ সহযোগিতা করতে পারে'।"
        },
        {
          "label": "গ",
          "question": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্যসমূহ ব্যাখ্যা করো।",
          "explanation": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্য লক্ষ করা যায়। ১৯৩৯-১৯৪৫ সাল পর্যন্ত সংঘটিত দ্বিতীয় বিশ্বযুদ্ধের প্রধান সফলতা হচ্ছে জার্মানি ও ইতালির বিপজ্জনক নাৎসিবাদ ও ফ্যাসিবাদ এবং জাপানি সমরবাদের পরাজয়। এসব দেশের সামরিক শক্তির পরাজয়ের পাশাপাশি তাদের অনুসৃত রাষ্ট্রীয় আদর্শেরও শোচনীয় পরাজয় ঘটে। এ যুদ্ধের পর ফ্যাসিস্ট ও নাৎসি দলকে নিষিদ্ধ করা হয়। যুদ্ধাপরাধের দায়ে এসব দলের নেতাদের বিচার করা হয়। এছাড়া প্রথম বিশ্বযুদ্ধের পর ইউরোপের ইতালি ও জার্মানিতে ফ্যাসিবাদ ও নাৎসিবাদের প্রতি সাধারণ মানুষের যে মোহ তৈরি হয়েছিল এ যুদ্ধ (দ্বিতীয় বিশ্বযুদ্ধ) তার স্বরূপ উন্মোচন করে। এ উগ্রবাদী আদর্শগুলো জনগণের কাছে সম্পূর্ণভাবে গ্রহণযোগ্যতা হারায়। দ্বিতীয় বিশ্বযুদ্ধের পর ফ্যাসিবাদী দেশগুলোতে গণতন্ত্র ও স্বাধীনতার ভাবধারা নতুনভাবে বিকশিত হওয়ার সুযোগ লাভ করে। উদ্দীপকে বলা হয়েছে যুদ্ধে 'ক' দেশ ও এর মিত্রদের পরাজয় ঘটে। যুদ্ধ শেষে ওই দেশগুলোর কিছু রাজনৈতিক দলকে নিষিদ্ধ করা হয় এবং নেতাদের বিচার করা হয়। এছাড়াও বিভিন্ন দেশে গণতন্ত্র ও স্বাধীনতার ভাবধারা বিকশিত হয়। বাস্তবেও দ্বিতীয় বিশ্বযুদ্ধের পর এরকমটি ঘটেছে। পরিশেষে বলা যায়, দ্বিতীয় বিশ্বযুদ্ধের ফলে জার্মানি ও তার মিত্রদেশগুলোর সামরিক শক্তি ও রাষ্ট্রীয় আদর্শের পরাজয় হয়। উদ্দীপকে 'ক' দেশ এর উদাহরণ দিয়ে সেই পরিস্থিতিকেই তুলে ধরা হয়েছে।"
        },
        {
          "label": "ঘ",
          "question": "উক্ত ফলাফল কি গণতন্ত্রমুখী ছিল? তোমার মতামত দাও।",
          "explanation": "হ্যাঁ, উক্ত ফলাফল তথা দ্বিতীয় বিশ্বযুদ্ধের ফলাফল ছিল গণতন্ত্রমুখী। দ্বিতীয় বিশ্বযুদ্ধে পৃথিবীর প্রধান ঔপনিবেশিক দেশগুলো তথা যুক্তরাজ্য, জাপান, জার্মানি, ফ্রান্স ইত্যাদি অর্থনৈতিক ও সামরিকভাবে ভীষণ ক্ষতিগ্রন্থ হয়। যুদ্ধে দেশগুলোর জনসংখ্যা, অর্থনৈতিক শক্তি, জাতীয় মেধার ব্যাপক ক্ষয় হয়।যুগ্মের ফলে ঔপনিবেশিক শক্তিগুলো দুর্বল হয়ে পড়লে এশিয়া-আফ্রিকার অনেক পরাধীন দেশে স্বাধীনতা আন্দোলন তীব্র হয়ে ওঠে। এর ফলে ইন্দোচীনসহ এশিয়া এবং আফ্রিকার অনেক উপনিবেশ ক্রমান্বয়ে স্বাধীন হয়ে যায়। একই সাথে বিশ্বজুড়ে শুরু হয় গণতান্ত্রিক শক্তির উত্থান। ভারত, কোরিয়া, ভিয়েতনাম, বার্মা, মালয়, সিরিয়া ও লেবাননের জাতিসমূহ দ্বিতীয় বিশ্বযুদ্ধের মধ্যেই তাদের মুক্তির পথ দেখতে পেয়েছিল। তাই তারা দখলদার শক্তিগুলোর বিরুদ্ধে স্বাধীনতার সংগ্রাম জোরদার করে তোলে। কেবল যুদ্ধোত্তর ১৫ বছরের মধ্যে ২২টি স্বাধীন রাষ্ট্র প্রতিষ্ঠা লাভ করে। তার পরের ১৫ বছরে অর্থাৎ ১৯৬০-১৯৭৫ সাল পর্যন্ত সময়ে গঠিত হয় ৬২টি স্বাধীন রাষ্ট্র। ১৯৭০-এর দশকে ঔপনিবেশিক সাম্রাজ্যগুলো ইতিহাসের বস্তুতে পরিণত হয়। বিশ্বের নির্যাতিত জাতিগুলোর মুক্তির যুগের সূচনা ঘটে। বিশ্বজুড়ে আলোড়ন তোলা দ্বিতীয় বিশ্বযুদ্ধের অভিঘাতের ফলে সর্বত্র উপনিবেশবিরোধী গণতান্ত্রিক শক্তির উত্থান ঘটতে শুরু করে। তাই বলা যায়, দ্বিতীয় বিশ্বযুদ্ধের ফলাফল ছিল গণতন্ত্রমুখী।"
        }
      ]
    },
    {
      "number": "9",
      "uddipok": "আন্তর্জাতিক শান্তিরক্ষা মিশনে বাংলাদেশ সেনাবাহিনীর অবস্থান গুরুত্বপূর্ণ। যুদ্ধবিগ্রহ বন্ধ ও বিশ্বশান্তি প্রতিষ্ঠায় এই মিশনের কার্যক্রম একটি আন্তর্জাতিক সংস্থার মাধ্যমে পরিচালিত হয়।",
      "tag": "DC 24",
      "sub_questions": [
        {
          "label": "ক",
          "question": "কোন সম্মেলনের মধ্য দিয়ে জাতিসংঘ বাস্তব রূপ লাভ করে?",
          "explanation": "সানফ্রান্সিসকো সম্মেলনের মধ্য দিয়ে জাতিসংঘ বাস্তব রূপ লাভ করে।"
        },
        {
          "label": "খ",
          "question": "ভেটো ক্ষমতা বলতে কী বোঝ? সংক্ষেপে ব্যাখ্যা করো।",
          "explanation": "জাতিসংঘের নিরাপত্তা পরিষদের ৫টি স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "উদ্দীপকে উল্লিখিত সংগঠনের সাথে তোমার পাঠ্যবইয়ের কোন ঘটনার মিল রয়েছে? বর্ণনা করো।",
          "explanation": "উদ্দীপকে উল্লিখিত সংগঠনের সাথে আমার পাঠ্যপুস্তকের আন্তর্জাতিক সংগঠন জাতিসংঘের মিল রয়েছে। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪শে অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি-শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। উদ্দীপকে একটি আন্তর্জাতিক সংগঠনের কথা বলা হয়েছে যার মাধ্যমে আন্তর্জাতিক শান্তিরক্ষা মিশনের কার্যক্রম পরিচালিত হয়। উদ্দীপকে উল্লেখিত উক্ত সংগঠন মূলত জাতিসংঘ। কেননা জাতিসংঘের অধীনেই আন্তর্জাতিক শান্তিরক্ষা মিশনের কার্যক্রম পরিচালিত হয়।"
        },
        {
          "label": "ঘ",
          "question": "আন্তর্জাতিক শান্তি ও নিরাপত্তা রক্ষায় উক্ত সংগঠনটির সাফল্য ও ব্যর্থতা মূল্যায়ন করো।",
          "explanation": "নিম্নের অনুরূপ: বিশ্বশান্তি রক্ষায় উক্ত সংগঠন তথা নিরাপত্তা পরিষদ বা বৃহদর্থে জাতিসংঘ গুরুত্বপূর্ণ ভূমিকা পালন করে চলেছে। তবে বিভিন্ন ক্ষেত্রে সংগঠনটি কিছুটা ব্যর্থতার পরিচয় দিচ্ছে বলেও আমি মনে করি। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দুষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। উপরে আলোচিত সফলতাগুলোর পাশাপাশি বিশ্বশান্তি প্রতিষ্ঠায় জাতিসংঘ কিছু ক্ষেত্রে ব্যর্থতারও পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ তেমন ভূমিকা রাখতে পারছে না। মানবাধিকার রক্ষায় ব্যর্থতা, বর্ণবাদ ও জাতিগত দাঙ্গা নিরসনে ব্যর্থতা, মধ্যপ্রাচ্যে মার্কিন আগ্রাসন, নিরস্ত্রীকরণ ও পারমাণবিক অস্ত্ররোধে ব্যর্থতা, সম্প্রতি রুশ-ইউক্রেন যুদ্ধ বন্ধে ব্যর্থতা ইত্যাদি জাতিসংঘের ব্যর্থতাগুলোর পরিচায়ক হয়ে দাঁড়িয়েছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "10",
      "uddipok": "পরস্পর বিরোধী দুই আদর্শের প্রভাব বৃদ্ধির জন্য বিশ্বের বেশিরভাগ দেশ দুই শিবিরে বিভক্ত হয়ে পড়ে। বিশ্বে নতুন নতুন সংগঠনের জন্ম হয়। বিশ্বের মানুষের মাঝে আতঙ্ক সৃষ্টি হয়। ঐতিহাসিকগণ এরূপ অবস্থাকে তৃতীয় বিশ্বযুদ্ধের সাথে তুলনা করেছেন।",
      "tag": "DC 24",
      "sub_questions": [
        {
          "label": "ক",
          "question": "NATO এর পূর্ণরূপ লেখো।",
          "explanation": "NATO-এর পূর্ণরূপ North Atlantic Treaty Organization."
        },
        {
          "label": "খ",
          "question": "পেরেস্ত্রোইকা কী? বুঝিয়ে লেখো।",
          "explanation": "পেরেস্ত্রোইকা বলতে রাশিয়ার সোভিয়েত আমলের শেষ প্রেসিডেন্ট মিখাইল গর্বাচেভের আলোচিত উদারনৈতিক অর্থনৈতিক সংস্কার কর্মসূচিকে বোঝায়। আশির দশকের মাঝামাঝি নাগাদ সাবেক সোভিয়েত ইউনিয়নে রাজনৈতিক, অর্থনৈতিক ও অন্যান্য ক্ষেত্রে ব্যাপক পরিবর্তন শুরু হয়। মিখাইল গর্বাচেভের সংস্কারধর্মী চিন্তাভাবনা এ পরিবর্তনকে ত্বরান্বিত করে। কেউ কেউ বলেন, উদারনৈতিক নীতি গ্রহণ করে তিনি সোভিয়েত ইউনিয়নের ভাঙন রোধ করতে চেয়েছিলেন। তবে পূর্ব ইউরোপে সমাজতান্ত্রিক ব্যবস্থার পতন তথা সোভিয়েত ইউনিয়নের ভাঙনের জন্য অনেকে গর্বাচেভকেই দায়ী করে থাকেন।"
        },
        {
          "label": "গ",
          "question": "উদ্দীপকে উল্লিখিত ঘটনার সাথে তোমার পাঠ্যবইয়ের কোন ঘটনার মিল রয়েছে? বর্ণনা করো।",
          "explanation": "নিম্নের অনুরূপ: উদ্দীপকের ঘটনার সাথে আমার পাঠ্যবইয়ে আলোচিত স্নায়ুযুদ্ধের মিল রয়েছে। দ্বিতীয় বিশ্বযুদ্ধের পূর্বেই মার্কিন যুক্তরাষ্ট্র এবং সোভিয়েত ইউনিয়ন আদর্শগত কারণে পরস্পর প্রতিপক্ষে পরিণত হয়। মার্কিন যুক্তরাষ্ট্র একটি পুঁজিবাদী রাষ্ট্র। অপরদিকে, পুঁজিবাদকে উৎখাত করে রুশ বিপ্লবের মাধ্যমেই সোভিয়েত ইউনিয়নের উত্থান ঘটেছিল। দ্বিতীয় বিশ্বযুদ্ধোত্তরকালে সোভিয়েত কমিউনিস্ট 'পার্টির সাধারণ সম্পাদক যোসেফ স্ট্যালিন কর্তৃক পূর্ব ইউরোপের প্রতি গৃহীত রুশনীতি এবং এর প্রতিক্রিয়ায় মার্কিন প্রেসিডেন্ট হ্যারি এস. ট্রুম্যান কর্তৃক 'ট্রুম্যান ডকট্রিন' ঘোষণা করা হলে স্নায়ুযুদ্ধ তীব্র আকার ধারণ করে। পরবর্তীতে ইউরোপে সমাজতন্ত্রের বিস্তার রোধে মার্কিন পররাষ্ট্র সচিব জর্জ মার্শাল তার 'মার্শাল পরিকল্পনা' প্রকাশ করেন। মার্শাল পরিকল্পনার বিরুদ্ধে সর্বাপেক্ষা মারাত্মক পদক্ষেপ হিসেবে সোভিয়েত ইউনিয়ন বার্লিন অবরোধ করলে মার্কিন যুক্তরাষ্ট্র ও এর মিত্ররা চিন্তিত হয়ে পড়ে। সোভিয়েত আগ্রাসন থেকে ইউরোপীয় দেশগুলোকে রক্ষা করার জন্য মার্কিন যুক্তরাষ্ট্র তার ইউরোপীয় মিত্রদের নিয়ে NATO জোট গঠন করে। এর প্রতিক্রিয়ায় কমিউনিস্ট দেশগুলো সোভিয়েত রাশিয়ার নেতৃত্বে Warsaw নামক সামরিক জোট গঠন করে। এভাবে স্নায়ুযুদ্ধ চরম পর্যায়ে উপনীত হয় এবং বিশ্বব্যাপী আতঙ্ক ও উত্তেজনাপূর্ণ অবস্থার সৃষ্টি হয়। উদ্দীপকে দেখা যায়, পরস্পর বিরোধী দুই আদর্শের প্রভাব বৃদ্ধির কারণে পৃথিবীর বেশিরভাগ দেশ দুই ভাগে বিভক্ত হয়ে পড়ে। এতে বিশ্বে নতুন নতুন সংগঠনের জন্ম হয় এবং বিশ্বের মানুষের মাঝে চরম আতঙ্ক বিরাজ করে। উদ্দীপকে বণিত এ পরস্পর বিরোধী আদর্শ দ্বারা পুঁজিবাদ ও সমাজতন্ত্র এবং নতুন নতুন সংগঠন দ্বারা NATO ও Warsaw প্রভৃতি সংগঠনের প্রতি ইঙ্গিত করা হয়েছে। তাই বলা যায়, উদ্দীপকের ঘটনার • সাথে উপরে আলোচিত স্নায়ুযুদ্ধের ঘটনার মিল রয়েছে।"
        },
        {
          "label": "ঘ",
          "question": "উক্ত আদর্শগত দ্বন্দ্ব পরবর্তীকালে বিশ্ব রাজনীতিকে ব্যাপকভাবে প্রভাবিত করে। পাঠ্যবইয়ের আলোকে তোমার মতামত দাও।",
          "explanation": "নিম্নের অনুরূপ: মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শগত দ্বন্দ্বের কারণে একসময় বিশ্বে অস্ত্র প্রতিযোগিতা ও উত্তেজনা সৃষ্টিসহ অনেক সমস্যার সৃষ্টি হতো। সোভিয়েত ইউনিয়নের পতনের পর এর উত্তরসূরি হওয়া রাশিয়াও সম্প্রতি নতুন করে শক্তি জাহির করার চেষ্টা করছে। সোভিয়েত ইউনিয়ন ও মার্কিন যুক্তরাষ্ট্রের মধ্যে স্নায়ুযুদ্ধ চলাকালীন বিশ্বে শক্তির ভারসাম্য ছিল। পাশাপাশি প্রভাব বিস্তার নিয়ে দুই পরাশক্তির প্রতিযোগিতা বিশ্বের নানা প্রান্তে যুদ্ধ-বিগ্রহসহ অস্থিতিশীলতার সৃষ্টি করত। গত শতকের নব্বই দশকে সোভিয়েত ইউনিয়নের পতনে স্নায়ুযুদ্ধের অবসান ঘটে। যুক্তরাষ্ট্র কোনো উপযুক্ত প্রতিদ্বন্দ্বীর সম্মুখীন না হওয়ায় বিশ্বে একচেটিয়া আধিপত্য বিস্তার করে। তবে কয়েক দশকের ব্যবধানে সোভিয়েত ইউনিয়নের উত্তরসূরি রাশিয়া এখন আবার আন্তর্জাতিক অঙ্গনে বিশেষ করে সামরিক প্রভাব বিস্তারে সচেষ্ট। এটি যুক্তরাষ্ট্রের একচেটিয়া প্রভাবের বিপরীতে আন্তর্জাতিক মহলে কিছুটা ভারসাম্য আনলেও বিশ্বশান্তির জন্য তা সার্বিকভাবে সহায়ক নয়। কারণ এখন মধ্যপ্রাচ্যসহ বিশ্বের বিভিন্নস্থানে রাশিয়া ও যুক্তরাষ্ট্র নিজ স্বার্থরক্ষায় প্রত্যক্ষ বা পরোক্ষ দ্বন্দ্বে লিপ্ত। এগুলো গৃহযুদ্ধ, ছায়াযুদ্ধ ইত্যাদির মাধ্যমে শান্তি বিপর্যস্ত করছে। তাই বলা যায়, মার্কিন যুক্তরাষ্ট্র ও সাবেক সোভিয়েত ইউনিয়নের আদর্শিক দ্বন্দ্বের কারণে বিশ্বে অনেক সমস্যার সৃষ্টি হতো। সোভিয়েত ইউনিয়নের পতন হলেও রাশিয়া তার স্থান নেওয়ায় কিছুটা ভিন্ন ধরন ও সীমিত মাত্রায় হলেও আবার স্নায়ুযুদ্ধ পরিস্থিতি চলছে।"
        }
      ]
    },
    {
      "number": "11",
      "uddipok": "সম্প্রতি কাশ্মীর সমস্যা নিয়ে ভারত ও পাকিস্তানের মধ্যে তীব্র উত্তেজনার সৃষ্টি হয়। দুই দেশের শাসকগোষ্ঠীর মধ্যে উত্তপ্ত বাক্য বিনিময় হয়। দুই দেশের জনগণ যুদ্ধের আশঙ্কায় সময় কাটায়। তবে দুই দেশের সেনাবাহিনী সামরিক মহড়া দিলেও শেষ পর্যন্ত যুদ্ধ হয়নি।",
      "tag": "DC 24,ISCD 24",
      "sub_questions": [
        {
          "label": "ক",
          "question": "NATO-এর পূর্ণরূপ কি ?",
          "explanation": "NATO-এর পূর্ণরূপ- North Atlantic Treaty Organization."
        },
        {
          "label": "খ",
          "question": "'গ্লাসনস্ত' বলতে কী বোঝ? সংক্ষেপে ব্যাখ্যা করো।",
          "explanation": "বুশ ভাষার শব্দ গ্লাসনস্ত অর্থ হলো উদার বা খোলামেলা। সোভিয়েত ইউনিয়নের (বর্তমান রাশিয়ার পূর্বসূরি) প্রেসিডেন্ট মিখাইল গর্বাচেভ জনমতের চাপে পূর্বসূরি ব্রেজনেভের কট্টরপন্থি নীতি পরিত্যাগ করে তুলনামূলকভাবে উদারনীতি বা খোলামেলা নীতি গ্রহণ করেন। তার এ নীতিকেই 'গ্লাসনস্ত' বলা হয়। এ নীতির বদৌলতে রাশিয়ার জনগণ সেদেশের সমাজতান্ত্রিক ব্যবস্থার ত্রুটিগুলো সম্পর্কে আগের তুলনায় মুক্তভাবে আলোচনা করতে পারে। অনেকে বলে থাকেন, গ্লাসনন্ডের জের ধরেই সোভিয়েত ইউনিয়নের পতন ঘটে।"
        },
        {
          "label": "গ",
          "question": "উদ্দীপকে বর্ণিত বিষয়টির সাথে তোমার পাঠ্যবইয়ের দ্বিতীয় বিশ্বযুদ্ধ পরবর্তী কোন বিষয়ের মিল পাওয়া যায়? ব্যাখ্যা করো।",
          "explanation": "উদ্দীপকের ঘটনার সাথে আমার পাঠ্যবইয়ে পড়া সোভিয়েত ইউনিয়ন (সাবেক) ও মার্কিন যুক্তরাষ্ট্রের মধ্যকার দীর্ঘদিনের স্নায়ুযুদ্ধের মিল রয়েছে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা প্রত্যক্ষ যুদ্ধও নয়, আবার শান্তিও নয়। দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়ন বিশ্বের দুই প্রধান পরাশক্তি হিসেবে আবির্ভূত হয়। আদর্শগতভাবে এ দুটি রাষ্ট্র ছিল সম্পূর্ণ বিপরীতমুখী। মার্কিন যুক্তরাষ্ট্র ছিল পুঁজিবাদী ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক আদর্শে বিশ্বাসী। নিজেদের আদর্শের শ্রেষ্ঠত্বের দাবি ও অন্যান্য দেশে তা ছড়িয়ে দেওয়া নিয়ে দেশ দুটির মধ্যে চরম দ্বন্দ্ব চলতে থাকে। বিভিন্ন আন্তর্জাতিক ইস্যুতে এ দুই পরাশক্তি পরস্পরের বিরোধিতা করতে থাকে। এর ফলে প্রায় প্রতি মুহূর্তে যুদ্ধের উত্তাপ ছড়ায়। কিন্তু বিপুলসংখ্যক বিধ্বংসী অস্ত্রের অধিকারী উভয় দেশই সযত্নে যুদ্ধ এড়িয়ে চলে। গত শতকের নব্বই দশকের শুরু পর্যন্ত যুক্তরাষ্ট্র ও সোভিয়েত ইউনিয়নের মধ্যে এরকম যুদ্ধ যুদ্ধ পরিস্থিতিকেই স্নায়ুযুদ্ধ বা Cold War বলে অভিহিত করা হয়। উদ্দীপকে দেখা যায়, কাশ্মীর সীমান্তের সমস্যা নিয়ে ভারত ও পাকিস্তানের মধ্যে তীব্র উত্তেজনা দেখা দেয়। দু'টি দেশের সরকার উত্তপ্ত বাক্য বিনিময় করে। দেশ দু'টির উদ্বিগ্ন জনগণ যুদ্ধের আশঙ্কায় সময় কাটায়। তবে দেশগুলোর সেনাবাহিনী সামরিক মহড়া দিলেও শেষ পর্যন্ত যুদ্ধ হয়নি। দ্বিতীয় বিশ্বযুদ্ধের পর মার্কিন যুক্তরাষ্ট্র ও সোভিয়েত ইউনিয়নের মধ্যকার স্নায়ুযুদ্ধকালীন দ্বন্দ্বের ক্ষেত্রেও অনুরূপ বিষয় লক্ষ করা যায়। সুতরাং উদ্দীপকে বর্ণিত ঘটনাটি স্নায়ুযুদ্ধের নির্দেশক।"
        },
        {
          "label": "ঘ",
          "question": "\"উক্ত বিষয়টি সমগ্র বিশ্বকে দুটি শিবিরে বিভক্ত করে\"- উক্তিটির যথার্থতা বিশ্লেষণ করো।",
          "explanation": "উত্ত বিষয়টি অর্থাৎ স্নায়ুযুদ্ধ সমগ্র বিশ্বকে দু'টি পৃথক শিবিরে বিভক্ত করে'- উক্তিটি যথার্থ বলে আমি মনে করি। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল- উক্তিটি যথার্থ।"
        }
      ]
    }
  ]
}