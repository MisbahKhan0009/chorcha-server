{
  "title": "দিনাজপুর, কুমিল্লা, যশোর, সিলেট, বরিশাল ২০১৭",
  "subtitle": "ইতিহাস (11)",
  "questions": [
    {
      "number": "1",
      "uddipok": "একটি অঞ্চলকে কেন্দ্র করে দুটি রাষ্ট্রের মধ্যে দীর্ঘদিন ধরে বিবাদ চলছে। উভয় রাষ্ট্রই আগ্রাসি কর্মকাণ্ড চালায়। দুটি রাষ্ট্রই একটি বৃহৎ প্রতিষ্ঠানের কাছে প্রতিকার চায়। শান্তি প্রতিষ্ঠায় উক্ত প্রতিষ্ঠানটির ভূমিকা প্রশংসনীয়।",
      "tag": "ISCD 24,DIN.B, CB, JB, SB, BB 17",
      "sub_questions": [
        {
          "label": "ক",
          "question": "উড্রো উইলসন কে ছিলেন?",
          "explanation": "উড্রো উইলসন ছিলেন প্রথম বিশ্বযুদ্ধকালীন আমেরিকার প্রেসিডেন্ট।"
        },
        {
          "label": "খ",
          "question": "জাতিসংঘের নিরাপত্তা পরিষদের কাজ লেখো।",
          "explanation": "জাতিসংঘের নিরাপত্তা পরিষদের কাজ হলো বিশ্বশান্তি ও নিরাপত্তা বজায় রাখার জন্য যথোপযুক্ত ব্যবস্থা গ্রহণ করা। নিরাপত্তা পরিষদ আলাপ-আলোচনার মাধ্যমে আন্তর্জাতিক বিরোধ মীমাংসার চেষ্টা করে। এতে কাজ না হলে আগ্রাসী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপ করতে পারে। সে চেষ্টাও ব্যর্থ হলে সামরিক শক্তি প্রয়োগ করার ক্ষমতা রাখে। তাছাড়া নিরাপত্তা পরিষদ সংঘাত বা যুদ্ধ বন্ধ এবং শান্তি প্রতিষ্ঠার জন্য কোথাও জাতিসংঘের শান্তিরক্ষী বাহিনী মোতায়েন করতে পারে। মোটকথা, আন্তর্জাতিক শান্তি ও সম্প্রীতি রক্ষার লক্ষ্যে প্রয়োজনীয় সব কাজ এ সংস্থা করতে পারে।"
        },
        {
          "label": "গ",
          "question": "উদ্দীপকে বর্ণিত প্রতিষ্ঠান কোনটি? পরিচয় দাও।",
          "explanation": "উদ্দীপকে বর্ণিত প্রতিষ্ঠান হলো জাতিসংঘ। বিশ্বশান্তি প্রতিষ্ঠায় জাতিসংঘ গঠনের উদ্যোগ দ্বিতীয় বিশ্বযুদ্ধ শুরুর অব্যবহিত পরেই শুরু হয়েছিল। বলা হয়, প্রথম বিশ্বযুদ্ধের পর গঠিত বিশ্বসংস্থা 'লীগ অব নেশনস' বা সম্মিলিত জাতিপুঞ্জের ধ্বংসস্তূপের ওপর গড়ে ওঠে জাতিসংঘ। যুদ্ধ ঠেকাতে সম্মিলিত জাতিপুঞ্জের ব্যর্থতা থেকে শিক্ষা নিয়ে দ্বিতীয় বিশ্বযুদ্ধের পর ১৯৪৫ সালের ২৪ শে অক্টোবর জাতিসংঘ প্রতিষ্ঠা লাভ করে। জাতিসংঘের অন্যতম প্রধান উদ্দেশ্য হলো বিরোধ মীমাংসা করে সব রাষ্ট্রের মধ্যে বন্ধুত্বপূর্ণ সম্পর্ক সৃষ্টি করা। দুটি দেশের মধ্যে সংঘাত বেঁধে গেলে জাতিসংঘ তা বন্ধ করার উদ্যোগ গ্রহণ করে। বিশ্বসংস্থা ওই সমস্যার শান্তিপূর্ণ সমাধানের পথ বাতলে দেয়। প্রয়োজনে মধ্যস্থতা করে এবং যুদ্ধ বা সংঘাত কবলিত দেশে শান্তিরক্ষী বাহিনী পাঠায়। জাতিসংঘের সদস্যভুক্ত যেকোনো দেশ নিজ দেশে শান্তি- শৃঙ্খলা প্রতিষ্ঠা ও অন্যান্য দেশের সাথে বিরোধ মীমাংসায় এর কাছে সাহায্য চাইতে বা হস্তক্ষেপ কামনা করতে পারে। উদ্দীপকে দেখা যায়, সংঘর্ষে লিপ্ত দুটি রাষ্ট্রের আগ্রাসী কর্মকান্ডের প্রতিকারের জন্য একটি আন্তর্জাতিক প্রতিষ্ঠান প্রচেষ্টা চালায়। অবশেষে উক্ত প্রতিষ্ঠানের মধ্যস্থতায় এই সংঘর্ষের পরিসমাপ্তি ঘটে। উদ্দীপকের উত্ত প্রতিষ্ঠানের এরূপ কর্মকান্ড জাতিসংঘ গঠনের উদ্দেশ্যের সাথে সামঞ্জস্যপূর্ণ। তাই বলা যায়, উদ্দীপকে বর্ণিত প্রতিষ্ঠানটির সাথে আমার পাঠ্যবইয়ের জাতিসংঘের সাদৃশ্য রয়েছে।"
        },
        {
          "label": "ঘ",
          "question": "উক্ত প্রতিষ্ঠানের সফলতা কতটুকু? বিশ্লেষণ করো।",
          "explanation": "উক্ত সংগঠন তথা জাতিসংঘের কর্মকাণ্ড কমবেশি সফল হয়েছে অর্থাৎ মোটের ওপর একে সফল বলা যেতে পারে। যেসব মহান আদর্শকে সামনে রেখে জাতিসংঘের যাত্রা শুরু হয়েছিল, তার সব বাস্তবায়িত না হলেও অনেক ক্ষেত্রেই এর ভূমিকা ইতিবাচক বলে প্রমাণিত হয়েছে। বিশ্ব শান্তি রক্ষায় তথা বিশ্ব মানবতার উন্নয়ন ও কল্যাণে উল্লেখযোগ্য অবদান রেখেছে জাতিসংঘ। শান্তিরক্ষা মিশনের মাধ্যমে জাতিসংঘ বিশ্বে শান্তি ও শৃঙ্খলা স্থাপনে সক্রিয় ও প্রশংসনীয় ভূমিকা পালন করে আসছে। এর মধ্যে আরব ইসরাইল যুদ্ধ, কোরীয় সংকট, ভিয়েতনাম যুদ্ধ, লেবানন সংকট, বলকান যুদ্ধ এসব বড় সংঘাত নিরসনে জাতিসংঘের গুরুত্বপূর্ণ অবদান লক্ষণীয়। সাম্প্রতিক সময়ে আফ্রিকার বিভিন্ন দেশে গোষ্ঠীগত দ্বন্দ্বজনিত সহিংসতা বন্ধে বিশ্বসংস্থা যথাসাধ্য চেষ্টা করেছে। এছাড়া জাতিসংঘ মানবাধিকার ও আন্তর্জাতিক আইন প্রতিষ্ঠা, শরণার্থী সমস্যার সমাধান কার্যক্রম, পরিবেশ সংরক্ষণ কার্যক্রম, নারীর অধিকার রক্ষা, শ্রমিক অধিকার সংরক্ষণ, মাদকদ্রব্যের অপব্যবহার ও চোরাচালান রোধ, পরমাণু অস্ত্র বিস্তার রোধসহ অনেক ক্ষেত্রে গুরুত্বপূর্ণ অবদান রেখে চলছে। ১৯৪৫ সালে প্রতিষ্ঠার পর থেকে দুই পরাশক্তি যুক্তরাষ্ট্র ও রাশিয়ার দ্বন্দ্ব, নিরাপত্তা পরিষদের ভেটো ক্ষমতা, আর্থিক বিষয়ে পরাশক্তিদের ওপর বেশি নির্ভরশীলতা ও আমলাতন্ত্রসহ বিভিন্ন কারণে জাতিসংঘ অনেক ক্ষেত্রে কার্যকর ভূমিকা রাখতে ব্যর্থ হয়েছে। তবুও সার্বিকভাবে দেখলে বলা যেতে পারে, জাতিসংঘের কর্মকাণ্ড কমবেশি সফল হয়েছে।"
        }
      ]
    },
    {
      "number": "2",
      "uddipok": "‘নাহার' নামক একটি কারখানায় শ্রমিক বিপ্লব সংঘটিত হয়। ফলে শ্রমিকরা শিক্ষা লাভের সুযোগ পায়। তাদের মধ্যে সম্প্রীতি গড়ে ওঠে। ধনী-গরিবের বৈষম্য দূর হয়।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "লেনিন কোন দেশে জন্মগ্রহণ করেন?",
          "explanation": "লেনিন রাশিয়ায় জন্মগ্রহণ করেন।"
        },
        {
          "label": "খ",
          "question": "প্রথম বিশ্বযুদ্ধের দু'টি কারণ সংক্ষেপে লেখো।",
          "explanation": "প্রথম বিশ্বযুদ্ধের সূত্রপাত ঘটেছিল একাধিক কারণে। এর মধ্যে উল্লেখযোগ্য দুটি কারণ হলো উগ্র জাতীয়তাবাদ ও অর্থনৈতিক সাম্রাজ্যবাদ। উগ্র জাতীয়তাবাদই ছিল ১৯১৪ সালের বিশ্বযুদ্ধের মূল কারণ। ইউরোপের দেশগুলো নিজ নিজ সামরিক প্রাধান্য বিস্তারে ব্যাপকভাবে তৎপর হয়ে উঠেছিল। অন্যদিকে, আঠারো শতকে ইউরোপে শুরু হওয়া শিল্পবিপ্লব উনিশ শতকে চরম উৎকর্ষ লাভ করে। এর ফলে ইউরোপের প্রধান শক্তিগুলোর মধ্যে অর্থনৈতিক প্রতিদ্বন্দ্বিতা চরম আকার ধারণ করে। এ দুটি কারণ প্রথম বিশ্বযুদ্ধকে অনিবার্য করে তোলে।"
        },
        {
          "label": "গ",
          "question": "উদ্দীপকের পরিবর্তন কি রুশ বিপ্লবের সাথে সামঞ্জস্যপূর্ণ? ব্যাখ্যা করো।",
          "explanation": "হ্যাঁ, উদ্দীপকের ঘটনায় উল্লেখিত পরিবর্তন রুশ বা বলশেভিক বিপ্লবের সাথে সামঞ্জস্যপূর্ণ।১৯১৭ সালের বলশেভিক বিপ্লব বিশ্বের ইতিহাসে এক যুগান্তকারী ঘটনা। এ বিপ্লব রাশিয়ার মানুষের আর্থ-সামাজিক-রাজনৈতিক জীবনে এক বৈপ্লবিক পরিবর্তনের মধ্য দিয়ে নতুন যুগের সূচনা করে। রুশ বিপ্লবের আগে রাশিয়ার কৃষক-শ্রমিক শ্রেণি ছিল নির্যাতিত ও শোষিত। তাদের অর্থনৈতিক ও সামাজিক অবস্থা ছিল শোচনীয়। কৃষক-শ্রমিকরা জমিদার ও ধনীদের অত্যাচার এবং শোষণের শিকার হতো। বলশেভিক দল শ্রমিকদের মধ্যে গোপনে প্রচার চালিয়ে তাদের সংঘবদ্ধ করে বিপ্লবমুখী করে তোলে। এর ধারাবাহিকতায় সংঘটিত হয় ঐতিহাসিক অক্টোবর বিপ্লব। এ বিপ্লবের ফলে রাশিয়ার জারতন্ত্রের অবসান হয়, ধনী ও গরিবের মধ্যে বৈষম্য দূর হয়। শ্রমিকরা শিক্ষালাভসহ বিভিন্ন অধিকার ভোগ করার সুযোগ পায়। উদ্দীপকে দেখা যায়, 'নাহার' নামের কারখানায় শ্রমিক বিপ্লব সংঘটিত হওয়ায় শ্রমিকরা শিক্ষা লাভের সুযোগ পায়। তাদের মধ্যে সম্প্রীতি গড়ে ওঠে এবং ধনী-গরিবের মধ্যে বৈষম্য দূর হয়। 'নাহার' কারখানার বিপ্লব- পরবর্তী এ চিত্রটি রুশ বা বলশেভিক বিপ্লব পরবর্তী রাশিয়ার আর্থ-সামাজিক অবস্থার সাথে সামঞ্জস্যপূর্ণ। তাই বলা যায়, 'নাহার' কারখানায় সংঘটিত বিপ্লবের সাথে রুশ বা বলশেভিক বিপ্লবের সাদৃশ্য রয়েছে।"
        },
        {
          "label": "ঘ",
          "question": "উল্লিখিত পরিবর্তন রাশিয়ায় কি ধরনের প্রভাব ফেলেছিল বলে তুমি মনে কর? যুক্তি দাও।",
          "explanation": "উদ্দীপকে উল্লিখিত পরিবর্তন অর্থাৎ বলশেভিক বিপ্লব পরবর্তী পরিবর্তন বিশ্বের বৃহত্তম দেশ রাশিয়ায় নানা ধরনের প্রভাব ফেলেছিল বলে আমি মনে করি। বলশেভিক বিপ্লবের ফলে রাশিয়ার সমাজ ও রাষ্ট্রব্যবস্থায় আমূল পরিবর্তন হয়। এ বিপ্লবের ফলে রাশিয়া থেকে জারতন্ত্র ও বুর্জোয়া গণতন্ত্র উচ্ছেদ হয়। নতুন রাজনৈতিক ব্যবস্থায় সারাবিশ্বে প্রচলিত প্রথাগত শ্রেণিভিত্তিক সমাজের পরিবর্তে শ্রেণিহীন, শোষণমুক্ত সমাজ প্রতিষ্ঠার প্রচেষ্টা শুরু হয়। এ বিপ্লবের লক্ষ্য ছিল বিদ্যমান বৈষম্য ও শোষণমূলক ব্যবস্থা উচ্ছেদ করা। বিপ্লবের পর পুরনো প্রশাসনিক ও রাজনৈতিক কাঠামো ভেঙে ফেলা হয়। নতুন সমাজতান্ত্রিক রাষ্ট্রের নাম হয় সোভিয়েত ইউনিয়ন। এতে ধনী ও গরিবের ব্যবধান ঘুচিয়ে আনা হয়। । ফলে সমাজের পিছিয়ে থাকা মানুষের জীবনযাত্রার মান ক্রমে উন্নত হয়। বিপ্লবের পর দেশের সব নাগরিকের শিক্ষার মানোন্নয়নের লক্ষ্যে ব্যাপক গণশিক্ষা কর্মসূচি চালু করা হয়। খুব অল্প সময়ে সংখ্যাগরিষ্ঠ রুশ জাতি ছাড়া অন্য জাতিগোষ্ঠীর মানুষও শিক্ষিত হয়ে ওঠে। রাষ্ট্র প্রত্যেক নাগরিকের শিক্ষা, চিকিৎসা, কর্মসংস্থান ও-বাসস্থানের দায়িত্ব গ্রহণ করে। স্থানীয় সরকার পরিচালনার দায়িত্ব দেওয়া হয় স্থানীয় 'সোভিয়েত' বা পরিষদগুলোকে। বলশেভিকরা, ক্ষমতা গ্রহণ করে বিপ্লববিরোধী শক্তি 'White terror' বা শ্বেত সন্ত্রাসীদের কঠোরভাবে দমন করে। সর্বোপরি এ বিপ্লবের মাধ্যমে রাশিয়ায় সমাজতন্ত্রের যে ভিত্তি নির্মিত হয়, তার ওপর নির্ভর করে সেদেশের কৃষক-শ্রমিক শ্রেণি সাম্যবাদী সমাজ গঠনে উদ্বুদ্ধ হয়। পরিশেষে বলা যায়, রাশিয়ার সমাজ পরিবর্তনে রুশ বা বলশেভিক বিপ্লবের প্রভাব অপরিসীম।"
        }
      ]
    },
    {
      "number": "3",
      "uddipok": "সুদীর্ঘকাল ধরেই ইউরোপীয়রা 'Y' দেশের লোকদের ঔপনিবেশিক শাসনে নিষ্পেষিত করছে। সামাজিক, রাজনৈতিক ও সাংস্কৃতিক ক্ষেত্রে তাদের অপমানিত ও বঞ্চিত করছে। এ অমানবির নির্যাতন ও শোষণের বিরুদ্ধে এক মহান ও অবিসংবাদিত সংগ্রামী নেতার নেতৃত্ব ঐ দেশের জঘন্য নীতির মৃত্যু নিশ্চিত করে। জয় হয় কালো মানুষের।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "মহাত্মা গান্ধী কে ছিলেন?",
          "explanation": "মহাত্মা গান্ধী ছিলেন ভারতীয় স্বাধীনতা সংগ্রামের নেতা যার আন্দোলনের প্রধান বৈশিষ্ট্য ছিল অহিংস উপায়ে প্রতিবাদ।"
        },
        {
          "label": "খ",
          "question": "স্নায়ুযুদ্ধ কী? ব্যাখ্যা করো।",
          "explanation": "স্নায়ুযুদ্ধ হলো এক প্রকার যুদ্ধাবস্থা, যা যুদ্ধ নয় আবার যুদ্ধের আশঙ্কাহীন নিরবচ্ছিন্ন শান্তিও নয়। দ্বিতীয় বিশ্বযুদ্ধের পর বিশ্বে পুঁজিবাদী শক্তি হিসেবে মার্কিন যুক্তরাষ্ট্র এবং সমাজতান্ত্রিক শক্তি হিসেবে সোভিয়েত ইউনিয়নের উত্থান হয়। এ দুটি দেশই দুই রাজনৈতিক শিবিরের নেতৃত্ব দেয়। তখন থেকে দীর্ঘ কয়েক দশক ধরে বিভিন্ন ইস্যুতে এ দুই পরাশক্তির মধ্যে দ্বন্দ্ব চলে। এসময় যুদ্ধের মতো উত্তাপ ছড়ালেও উভয় দেশ সযত্নে সংঘাত এড়িয়ে চলে। এ পরিস্থিতিই স্নায়ুযুদ্ধ বা 'Cold War' বলে পরিচিত।"
        },
        {
          "label": "গ",
          "question": "উদ্দীপকে বর্ণিত বিষয়ের সাথে তোমার পাঠ্যবইয়ের কোন বিষয়ের মিল আছে? ব্যাখ্যা করো।",
          "explanation": "উদ্দীপকে বর্ণিত বিষয়ের সাথে আমার পাঠ্যবইয়ের বর্ণবাদ বিষয়ের মিল আছে। ইংরেজি 'Race' শব্দ থেকে 'Racism' বা 'Racialism' শব্দের উৎপত্তি, যার বাংলা প্রতিশব্দ 'বর্ণবাদ'। সাধারণত মানুষকে দৈহিক গঠন, ত্বকের রং, ধর্ম, লিঙ্গ, বংশ পরিচয়, আবাসস্থল প্রভৃতির বিচারে কাউকে উঁচু এবং কাউকে নিচুশ্রেণির গণ্য করে রাষ্ট্রীয় বা সামাজিক সুযোগ-সুবিধা বন্টনে তারতম্য করাই বর্ণবাদ। বর্ণবাদের ভয়াবহ প্রয়োগ দেখা গিয়েছিল শ্বেতালাশাসিত দক্ষিণ আফ্রিকায়। সেখানে এ নিন্দিত ব্যবস্থাটি পরিচিত ছিল 'Apartheid' নামে। দক্ষিণ আফ্রিকার বিভিন্ন অংশে কয়েকটি ইউরোপীয় দেশের উপনিবেশ ছিল। শ্বেতাকারা সংখ্যায় কম হলেও স্থানীয় অনগ্রসর কৃষ্ণাঙ্গদের ওপর শোষণ ও বৈষম্যমূলক বর্ণবাদী শাসন প্রতিষ্ঠা করে। দেশটির জনগণকে 'শ্বেতাঙ্গ ও কৃষ্ণা' এ দুটি ভাগে ভাগ করা হয়। দৈনন্দিন কার্যক্রমসহ সামাজিক জীবনের বিভিন্ন ক্ষেত্রে শ্বেতাকা ও কৃষ্ণাক্তাদের জন্য পৃথক ব্যবস্থা করা হয়। ভোটাধিকারসহ বহু নাগরিক ও মানষাধিকার তাদের ছিল না। এভাবে দক্ষিণ আফ্রিকার কৃষ্ণাঙ্গরা নিজের আবাসভূমিতে উপনিবেশকারী শ্বেতাঙ্গদের হাতে চরম বৈষম্যের স্বীকার হতো। একদল শিক্ষিত ও সচেতন কৃষ্ণাঙ্গ এ বৈষম্য ও নিপীড়নের বিরুদ্ধে রাজনৈতিক ও সামাজিক আন্দোলন গড়ে তোলেন। তাদের মধ্যে সবচেয়ে খ্যাতি লাভ করেন 'নেলসন ম্যান্ডেলা'। তার দীর্ঘ সংগ্রাম ও ত্যাগের বিনিময়ে দক্ষিণ আফ্রিকায় গত শতাব্দীর নকাব্বইয়ের দশকে বর্ণবাদের অবসান ঘটে। উদ্দীপকে দেখা যায়, ইউরোপীয়রা 'Y' দেশের লোকদের ঔপনিবেশিক শাসনে নিষ্পেষিত করছে। জীবনের বিভিন্ন ক্ষেত্রে তাদের বঞ্চিত করছে। এক মহান ও অবিসংবাদিত সংগ্রামী নেতার নেতৃত্বে ঐ দেশের জঘন্য নীতির অবসান হয়। এটি পাঠ্যবইয়ের বর্ণবাদ বিষয়ের সাথে সাদৃশ্যপূর্ণ। উপরের আলোচনার পরিপ্রেক্ষিতে বলা যায়, উদ্দীপকে বর্ণিত বিষয়ের সাথে আমার পাঠ্যবইয়ের বর্ণবাদ বিষয়ের মিল আছে।"
        },
        {
          "label": "ঘ",
          "question": "উল্লিখিত নেতার কার্যকলাপ তুমি কীভাবে মূল্যায়ন করবে? বিশ্লেষণ করো।",
          "explanation": "উদ্দীপকে উল্লিখিত নেতা তথা নেলসন ম্যান্ডেলার কার্যকলাপকে আমি বর্ণবাদবিরোধী আন্দোলনের মাইলফলক হিসেবে মূল্যায়ন করি। আধুনিক বিশ্বের ইতিহাসে বর্ণবাদবিরোধী আন্দোলনের অবিসংবাদিত নেতা হচ্ছেন নেলসন ম্যান্ডেলা। তিনি দক্ষিণ আফ্রিকার কৃষ্ণা মানুষের কাছে মুক্তিদাতা জাতীয় নেতা হিসেবে মুরণীয় হয়ে আছেন। তিনি দক্ষিণ। অন্ততাকে বর্ণবাদের অভিশাপ থেকে মুক্ত করে গণতন্ত্রের ভিত্তি স্থাপন করে ছিলেন। আফ্রিকার এই বরেণ্য দেবতা ১৯১৮ সালের ১৮ জুলাই জন্মগ্রহণ করেন। তিনি কৃষ্ণাঙ্গদের অধিকার প্রতিষ্ঠার লক্ষ্যে প্রতিষ্ঠিত দল 'African Brional Congress (ANC)'-তে একজন সাধারণ কর্মী হিসেবে ১৯৪৩ সালে যোগর ১৯৬২ জাগুলার আদর্শ। বর্ণবাদবিরোধী আন্দোলনের কারণে তিনি ১৯৬২ সালে কারাদণ্ডে দণ্ডিত হন। কুখ্যাত রোবেন দ্বীপের কারাগারে তার ঠাঁই হয়। ম্যান্ডেলা মোট ২৭ বছর কারাগারে অতিবাহিত করেন, যার ১৮ বছরই কাটে রোবেন দ্বীপে। দীর্ঘ আন্দোলনের মুখে নতি স্বীকার করে শ্বেতাগুণ সরকার অবশেষে ১৯৯০ সালে তাকে মুক্তি দেয়। গণভোটের মাধ্যমে অবসান ঘটে বর্ণবাদী শাসনব্যবস্থার। এরপর ১৯৯৪ সালে অনুষ্ঠিত নির্বাচনে দক্ষিণ আফ্রিকার প্রথম কৃষ্ণাঙ্গ প্রেসিডেন্ট হল ম্যান্ডেলা। প্রেসিডেন্ট নির্বাচিত হয়ে তিনি দেশটির শ্বেতাজা ও কৃষ্ণাঙ্গদের বিভেদ ঘুচিয়ে সমঝোতার রাজনীতির পেছনে নিজেকে নিবেদিত করেন। শ্বেতাঙ্গদের দীর্ঘদিনের অবিচারের জন্য প্রতিশোধমূলক নীতি গ্রহণ না করে জাতীয় ঐক্য গড়ে তোলেন। পরিশেষে বলা যায়, নেলসন ম্যান্ডেলা বিশাল আত্মত্যাগের বিনিময়ে দক্ষিণ আফ্রিকাকে বর্ণবাদমুক্ত করেছেন। শাস্তি ও সমঝোতার যে আদর্শ তিনি স্থাপন করেছেন তা চিরস্মরণীয় হয়ে থাকবে।"
        }
      ]
    },
    {
      "number": "4",
      "uddipok": "উর্নিশ শতকের শেষভাগে ইউরোপের একটি দেশে শত শত বছরের নির্যাতিত-শোষিত শ্রেণি শাসক দলের বিরুদ্ধে ক্ষুব্ধ হয়ে ওঠে। অকর্মণ্য ও বিলাসপ্রিয় শাসকদল বঞ্চিত শ্রেণির ক্ষোভের মুখে নতি স্বীকার করতে বাধ্য হয়। ক্ষমতার পালাবদলে শিক্ষিত ও মধ্যবিত্ত শ্রেণি শাসনক্ষমতা লাভ করে। ফলশ্রুতিতে শাসনব্যবস্থায় গুণগত পরিবর্তন সাধিত হয়।",
      "tag": "DB, RB, CTG.B 17,DIN.B, CB, JB, SB, BB 17",
      "sub_questions": [
        {
          "label": "ক",
          "question": "গ্যাবেল কী?",
          "explanation": "গ্যাবেল হলো ফ্রান্সের কৃষকশ্রেণির প্রদেয় লবণ কর।"
        },
        {
          "label": "খ",
          "question": "বিপ্লবী বিচারালয় কী? ব্যাখ্যা কর।",
          "explanation": "বিপ্লবী বিচারালয় হলো বিপ্লববিরোধী ব্যক্তিদের বিচারের জন্য এক বিশেষ আদালত। ফ্রান্সের জ্যাকোবিন দলের নেতা রোবসপিয়ারের (Maximilien Robespierre) নেতৃত্বে গঠিত জননিরাপত্তা কমিটি ১৭৯৩ সালের ৬ জুলাই থেকে ১৭৯৪ সালের ২৭ জুলাই পর্যন্ত রাষ্ট্রের কর্তৃত্ব গ্রহণ করে 'সন্ত্রাসবাদী শাসন' পরিচালনা করেছিল। এই জননিরাপত্তা কমিটি বেশকিছু সন্ত্রাসমূলক ব্যবস্থা গ্রহণ করেছিল। এর মধ্যে উল্লেখযোগ্য হলো বিপ্লবী বিচারালয় গঠন করে অভিযুক্ত ব্যক্তির দ্রুত 'বিচার করা। তাছাড়া সন্দেহভাজন লোকদের গ্রেফতার করার জন্য সারা দেশে ৫০ হাজার বিপ্লবী কমিটি গঠন করা হয়েছিল। শিরচ্ছেদ করার যন্ত্র গিলোটিনে দণ্ডিত অপরাধীদের মৃত্যুদণ্ড কার্যকর করা হতো।"
        },
        {
          "label": "গ",
          "question": "উদ্দীপকে ইউরোপের দেশটির যে পরিবর্তনের কথা বলা হয়েছে, তার সাথে তোমার পাঠ্যবইয়ের কোন বিষয়ের সাদৃশ্য আছে? বিশ্লেষণ করো।",
          "explanation": "উদ্দীপকে ইউরোপের দেশটির যে পরিবর্তনের কথা বলা হয়েছে তার সাথে ফরাসি বিপ্লবের সাদৃশ্য রয়েছে। ফরাসি বিপ্লবের ফলে ফ্রান্সের স্বৈরাচারী বুরবো রাজবংশের পতন ঘটে এবং দেশটির সমাজে মধ্যযুগ থেকে যে অসমতা বিদ্যমান ছিল তার অবসান হয়। ১৭৮৯ সালের ১৪ জুলাই ফ্রান্সে সংঘটিত ফরাসি বিপ্লব বিশ্বের ইতিহাসে এক যুগান্তকারী ঘটনা। এ বিপ্লব আকস্মিক কোনো ঘটনার ফলে হয়নি, বরং বহুদিন ধরে চলা শোষণ, বঞ্চনা, অন্যায়- অবিচারের জেরেই তা ঘটে। বিপ্লবের প্রভাবে ফ্রান্সের পুরাতন সমাজ কাঠামোর ভিত ধ্বসে পড়ে। ফলে চিন্তা চেতনার ক্ষেত্রে এক বৈপ্লবিক ধারা সূচিত হয়। এ পরিবর্তনের পেছনে ফ্রান্সের তখনকার রাজনৈতিক, অর্থনৈতিক ও সামাজিক অবস্থা বিশেষভাবে দায়ী ছিল। ওই সময়ের ফ্রান্সে যাজক ও অভিজাতশ্রেণির হাতে রাষ্ট্রের ক্ষমতা কেন্দ্রীভূত ছিল। অন্যদিকে, মধ্যবিত্ত ও সাধারণ লোকদের মর্যাদা বা অধিকার ছিল না। তাদের ওপর কঠোর রাজস্ব আরোপ করা হয়। সামাজিক, অর্থনৈতিক ও রাজনৈতিক অধিকার বঞ্চিত ফরাসীরা তাদের অধিকার, স্বাধীনতা ও মর্যাদা প্রতিষ্ঠার জন্য এ ঐতিহাসিক বিপ্লব ঘটায়। উদ্দীপকে বলা হয়েছে, আঠারো শতকের শেষভাগে ইউরোপের একটি দেশে শত শত বছরের নির্যাতিত-শোষিত শ্রেণি শাসক দলের বিরুদ্ধে ক্ষুদ্ধ হয়ে ওঠে। অকর্মণ্য ও বিলাসপ্রিয় শাসক দল বঞ্চিত শ্রেণির ক্ষোভের মুখে নতি স্বীকার করতে বাধ্য হয়। ফলে ক্ষমতার পালাবদল ঘটে। শিক্ষিত মধ্যবিত্ত শ্রেণি শাসন ক্ষমতা লাভ করে। ঠিক একইভাবে ফরাসি বিপ্লবের ফলে ফ্রান্সের শাসনক্ষমতা শিক্ষিত ও মধ্যবিত্ত শ্রেণির হাতে ন্যস্ত হয়। উপরের আলোচনায় প্রতীয়মান হয়, উদ্দীপকে উল্লিখিত ঘটনার সাথে ফরাসি বিপ্লবের মিল রয়েছে।"
        },
        {
          "label": "ঘ",
          "question": "'শোষণ ও বঞ্চনাই ছিল শাসকদলের বিরুদ্ধে মানুষের ক্ষোভের। প্রধান কারণ'- মতামত দাও।",
          "explanation": "'শোষণ ও বঞ্চনাই ছিল শাসকদলের বিরুদ্ধে মানুষের ক্ষোভের প্রধান কারণ'- উক্তিটি যথার্থ বলে আমি মনে করি। সাধারণ জনগণের ওপর ফরাসি রাজাদের শোষণ ও বঞ্চনা ফরাসি বিপ্লবের পেছনে গুরুত্বপূর্ণ ভূমিকা পালন করে। ফরাসি বিপ্লবের আগের বুরবো রাজারা ছিলেন চরম স্বেচ্ছাচারী। তারা নিজেদের ঈশ্বরের প্রতিভূ মনে করতেন। রাজারা তাদের কর্মকাণ্ডের জন্য একমাত্র ঈশ্বরের কাছে দায়ী বলে ভাবতেন। এ মতবাদের বলেই তারা রাষ্ট্রের সব ক্ষমতা কুক্ষিগত করেছিলেন। ফ্রান্সের রাজারা তখন ছিলেন একাধারে শাসক, বিচারক ও আইনপ্রণেতা। এ কারণে তারা কার্যত যা ইচ্ছা তাই করতে পারতেন। রাজার কার্যকলাপের সমালোচনা করার অধিকার কারও ছিল না। ফ্রান্সের রাজাদের এ স্বৈরাচারী শাসন চতুর্দশ লুই- এর সময়ে চরমে পৌছায়। তিনি বলতেন, 'I am the state' (আমিই রাষ্ট্র)। পঞ্চদশ লুই বলতেন, 'A king is accountable for his conduct only to God' (রাজা তার কার্যকলাপের জন্য কেবল ঈশ্বরের কাছে দায়ী)। ষোড়শ লুই বলতেন, 'What I desire is decree' (আমি যা ইচ্ছা করি তাই আইন)। এ রকম স্বেচ্ছাচারী শাসনের ফলে ফ্রান্সে ব্যক্তিস্বাধীনতা বলতে কিছুই ছিল না। যেকোনো লোককে যেকোনো সময়ে লেত্রি দ্য কাশে (Letters de cachet) নামের গ্রেপ্তারি পরোয়ানা জারি করে বিনা বিচারে কারারুদ্ধ করে রাখা যেতো। এককথায় তৎকালীন ফ্রান্সের রাজাদের কার্যকলাপ ছিল স্বেচ্ছাচারিতায় পরিপূর্ণ। এ স্বৈরতান্ত্রিক শাসন ব্যবস্থায় অতিষ্ঠ হয়েই ফরাসি জনগণ বিপ্লবের পথে অগ্রসর হয়। উপরের আলোচনার পরিপ্রেক্ষিতে বলা যায়, শোষণ ও বঞ্চনাই ছিল শাসকদলের বিরুদ্ধে মানুষের ক্ষোভ তথা ফরাসি বিপ্লবের মূল কারণ।"
        }
      ]
    },
    {
      "number": "5",
      "uddipok": "'নড়' নামে একটি অঞ্চলের রাজা জনগণের মতামত ও অধিকারকে গুরুত্ব দিত না। এমনকি ন্যায্য অধিকারকেও অস্বীকার করতো। উপরন্তু তাদেরকেই করের বোঝা বহন করতে হতো। এমতাবস্থায় ঐ সুবিধাবঞ্চিতরা একদিন রাজাকে পদচ্যুত করেন। ঐ অঞ্চলের একজন সেনাপতিই শেষ পর্যন্ত ক্ষমতায় আরোহণ করেন। তিনি বহু সংস্কার সাধন করেন। দেশকে দৃঢ় ভিত্তির ওপর প্রতিষ্ঠিত করেন।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "বাস্তিল কী?",
          "explanation": "বাস্তিল হলো একটি দুর্গের নাম, যা ফ্রান্সের প্যারিস শহরে অবস্থিত।"
        },
        {
          "label": "খ",
          "question": "ফরাসি বিপ্লবের মূলমন্ত্র লেখো।",
          "explanation": "ফরাসি বিপ্লবের মূলমন্ত্র ছিল সাম্য, মৈত্রী ও স্বাধীনতা। ১৭৮৯ সালের ফরাসি বিপ্লব বিশ্বের ইতিহাসের প্রধান মাইলফলকগুলোর অন্যতম। সাম্য, মৈত্রী ও স্বাধীনতার মূলমন্ত্র নিয়ে সংঘটিত এ বিপ্লব পুরনো সমাজ ও শাসনব্যবস্থা ভেঙে দিয়ে এক নতুন যুগের সূচনা করে। ইউরোপসহ বিশ্বের বিভিন্ন অঞ্চলের রাজনীতিতে প্রভাব ফেলে এ ঘটনা।"
        },
        {
          "label": "গ",
          "question": "উদ্দীপকের অঞ্চলের নতুন শাসকের সংস্কার কাজের সাথে তোমার পাঠ্যবইয়ের কোন শাসকের মিল রয়েছে? তুলনা করো।",
          "explanation": "উদ্দীপকের অঞ্চলের নতুন শাসকের সংস্কার কাজের সাথে ফ্রান্সের সম্রাট নেপোলিয়ন বোনাপার্ট-এর মিল রয়েছে। ফরাসি বিপ্লবের পূর্বে ফ্রান্সের রাজা ছিলেন ষোড়শ লুই। তিনি তার উত্তরসূরিদের ন্যায় একনায়ক ও স্বৈরশাসক ছিলেন। তিনি জনগণের মতামত ও অধিকারকে গুরুত্ব দিতেন না। এমনকি জনগণকে করের বোঝা বহন করতে হতো। এমতাবস্থায় ১৭৮৯ সালে ফ্রান্সের সুবিধাবঞ্চিত তৃতীয় শ্রেণির জনগণ এক ঐতিহাসিক বিপ্লবের মাধ্যমে রাজার পতন ঘটায়। সে সময় নেপোলিয়ন বোনাপার্ট ইতালিতে যুদ্ধরত ছিলেন। তিনি বিদেশ থেকেই এ বিপ্লবকে স্বাগত্র জানান। এরপর দেশে ফিরে এক ফ্রান্সের সংকটময় পরিস্থিতি অবলোকন করেন। এ অবস্থায় এক নতুন শাসন প্রবর্তন করেন। এ শাসন ব্যবস্থায় তিনি কনসাল হিসেবে নিযুক্ত হওয়ার পর তার ক্ষমতা ও প্রতিপত্তি উত্তরোত্তর বৃদ্ধি পায়। অতঃপর ১৮০৪ সালে ফরাসি সিনেট কর্তৃক নেপোলিয়ন সম্রাট পদে অধিষ্ঠিত হন। তিনি ক্ষমতায় অধিষ্ঠিত হয়ে ফ্রান্সের প্রাচীন ঘুণেধরা সমাজকে নতুন রূপদান করার জন্য বিভিন্ন সংস্কার কাজ হাতে নেন। প্রথমে তিনি প্রশাসনিক ব্যবস্থাকে ঢেলে সাজান। এরপর তিনি ভেঙে পড়া অর্থনীতিকে পুনরুদ্ধারের জন্য বিভিন্ন কর্মসূচি হাতে নেন। এছাড়াও আইন, শিক্ষা, ধর্ম, বাণিজ্য আইন, শিল্পকলা, ঔপনিবেশিক সাম্রাজ্য, রাজস্ব প্রভৃতি তার উল্লেখযোগ্য সংস্কার। এ সব সংস্কারের মাধ্যমে তিনি ফ্রান্সকে দৃঢ় ভিত্তির ওপর প্রতিষ্ঠিত করেন। উদ্দীপকে দেখা যায়, 'নর্ড' নামে একটি অঞ্চলের স্বৈরশাসকের পদচ্যুতি হলে ঐ অঞ্চলের একজন সেনাপতি ক্ষমতায় আরোহণ করেন। ক্ষমতায় আরোহণ করে তিনি বহু সংস্কারের মাধ্যমে দেশকে সুদৃঢ় ভিত্তির ওপর প্রতিষ্ঠিত করেন। সুতরাং বলা যায়, উদ্দীপকের উত্ত নতুন শাসকের সংস্কারের সাথে নেপোলিয়নের শাসন সংস্কার সাদৃশ্যপূর্ণ।"
        },
        {
          "label": "ঘ",
          "question": "উক্ত অঞ্চলে ঐ শাসক কি শাসনব্যবস্থা শক্ত অবস্থানে উন্নীত করেছিলেন? বিশ্লেষণ করো।",
          "explanation": "হ্যাঁ, উক্ত অঞ্চলে তথা ফ্রান্সে নেপোলিয়ন বোনাপার্ট শাসনব্যবস্থা শক্ত। অবস্থানে উন্নীত করেছিলেন। ফ্রান্সকে স্থায়ী ভিত্তির ওপর প্রতিষ্ঠিত করার জন্য নেপোলিয়ন যেসব সংস্কার প্রবর্তন করেছিলেন, তা গ্রানাইট প্রস্তরের ওপর স্থায়ীভাবে নির্মিত বলে ঐতিহাসিক ফিসার মন্তব্য করেছেন। তার সংস্কারগুলো কেবল ফ্রান্সের পুনর্জীবন ঘটায়নি, সমগ্র ইউরোপে নতুন সমাজ গঠনের সূচনা করে। তার শাসনামলে ফ্রান্সে স্বস্তি ও রাজনৈতিক শৃঙ্খলা ফিরে আসে। ডেভিড থমসন বলেন, Bonaparte disciplined France and established order. দেশের সার্বিক উন্নয়নের জন্য নেপোলিয়ন একজন দক্ষ শাসক হিসেবে অক্ষয় কীর্তির স্বাক্ষর রেখেছিলেন। তিনি ফ্রান্সে বিপ্লবের ধ্বংসাত্মক রূপকে প্রশমিত করতে সক্ষম হয়েছিলেন। সন্ত্রাসের রাজত্বের আমলে ফরাসি প্রজাতন্ত্র যে ভয়ংকর মূর্তি ধারণ করেছিল, নেপোলিয়ন সেই অরাজকতা ও স্বৈরাচারকে শৃঙ্খলায় বেঁধে ফেলেছিলেন। তার, শাসনামলেই ফ্রান্সে স্থায়ী রাজনৈতিক শান্তি প্রতিষ্ঠিত হয়েছিল। এছাড়াও তিনি ফরাসি বিপ্লবের মূলমন্ত্র হিসেবে ফ্রান্সে সাম্য প্রতিষ্ঠা করেছিলেন। তিনি উপলব্ধি করেছিলেন, সাম্যই ফরাসি জনগণের বড় আকাঙ্ক্ষা। এ কারণেই তিনি বৈপ্লবিক ভূমিব্যবস্থা ও সামন্তপ্রথার বিলোপের জন্য চেষ্টা করেছিলেন। তিনি যোগ্যতা অনুসারে সরকারি কর্মচারী নিয়োগের ব্যবস্থা করেছিলেন। নিয়োগের ব্যাপারে তিনি জাত-ধর্ম বিবেচনা করতেন না। এভাবে ফরাসি বিপ্লবের আদর্শকে তিনি তার শাসনব্যবস্থায় প্রতিষ্ঠা করেছিলেন। সংস্কারক হিসেবেও তিনি ফ্রান্সের ইতিহাসকে সমৃদ্ধ করেছেন। সর্বোপরি তার সময়ে আইনশৃঙ্খলা প্রতিষ্ঠা পায় এবং ফ্রান্সের দুর্যোগপূর্ণ সময়ে তিনি ফ্রান্সকে স্থায়ী ভিত্তির ওপর প্রতিষ্ঠিত করেছিলেন। উপরের আলোচনার পরিপ্রেক্ষিতে বলা যায়, ফ্রান্সে নেপোলিয়ন শাসনব্যবস্থাকে শক্ত ও দৃঢ় অবস্থানে উন্নীত করেছিলেন।"
        }
      ]
    },
    {
      "number": "6",
      "uddipok": "প্রাচীনকালে বাংলার হস্তশিল্পের মাধ্যমে উৎপন্ন সূক্ষ্ম সুতি বস্তু এদেশের চাহিদা মিটিয়ে বিলেতে রপ্তানি হতো। কালের ব্যবধানে যন্ত্রচালিত শিল্পের আবির্ভাব ঘটে এবং বিলুপ্তি ঘটে হস্তশিল্পের। ফলে উৎপাদনের মাত্রা বহুগুণে বৃদ্ধি পায়। ব্যাংক-বিমাসহ নানামুখী আর্থিক প্রতিষ্ঠান গড়ে ওঠে। প্রয়োজন দেখা দেয় নতুন বাজার অন্বেষণের।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "গৌরবময় বিপ্লব কখন হয়?",
          "explanation": "গৌরবময় বিপ্লব ১৬৮৮ সালে হয়। ১৬৪০-৪৮ সালের গৃহযুদ্ধ শেষে ইংল্যান্ড ১৬৮৮ সালে ‘গৌরবময় বিপ্লব’ নামে খ্যাত সাংবিধানিক ব্যবস্থা চালু করে।"
        },
        {
          "label": "খ",
          "question": "রুশোর সামাজিক মতবাদের মূল কথা লেখো।",
          "explanation": "রুশোর সামাজিক চুক্তি মতবাদের মূলকথা হলো বিশ্ব সমাজে যখন রাজনৈতিক চেতনা ছিল না, তখন মানুষ প্রকৃতির রাজ্যে বাস করত। বুগোর মতে, প্রকৃতির রাজ্যে বসবাসকারী মানুষ নিজ খেয়ালখুশি মতো চলতো। এভাবে চলতে গিয়ে বিশৃঙ্খলা সৃষ্টি হওয়ায় পারস্পরিক চুক্তির মাধমে মানুষ একসময় রাষ্ট্র সৃষ্টি করে। সুতরাং রুশোর সামাজিক মতবদের মূলকথা হলো চুক্তির মধ্য দিয়ে রাষ্ট্রের সৃষ্টি হয়েছে।"
        },
        {
          "label": "গ",
          "question": "উদ্দীপকের ঘটনাটির সাথে তোমার পাঠ্যবইয়ের",
          "explanation": "উদ্দীপকের ঘটনার সাথে ইংল্যান্ডের শিল্পবিপ্লবের মিল রয়েছে। আঠারো শতকের শেষার্ধে ইংল্যান্ডে নতুন নতুন যন্ত্রপাতির আবিষ্কার ও শিল্পকারখানায় তা ব্যবহারের মাধ্যমে উৎপাদন ব্যবস্থায় যে যুগান্তকারী পরিবর্তন আসে তাকে শিল্পবিপ্লব বলা হয়। এ বিপ্লবের ফলে ইংল্যান্ডের উৎপাদন ব্যবস্থা তথা গোটা সমাজব্যবস্থায় অভূতপূর্ব পরিবর্তন সাধিত হয়। মানুষ, পশু বা পানি ও বাতাসের শক্তিতে চলা প্রাচীন যন্ত্রপাতির পরিবর্তে আধুনিক ইঞ্জিনভিত্তিক যন্ত্রপাতির আবিষ্কার হলে উৎপাদনের মাত্রা বহুগুণে বৃদ্ধি পায়। পাশাপাশি ধীরে ধীরে হস্ত ও কুটির শিল্পের প্রায় বিলুপ্তি ঘটে। কায়িক শ্রমের ওপর নির্ভরশীলতা কমে গিয়ে যন্ত্রের ওপর নির্ভরতা বৃদ্ধি পায়। এর ফলে একদিকে বিপুল পরিমাণ কৃষিজমি চাষের আওতায় আসে, অপরদিকে কারখানার উৎপাদন খরচ কমে যায়। কৃষি ও শিল্পক্ষেত্রে যন্ত্রের এ ব্যাপক ব্যবহার উৎপাদন ক্ষেত্রে বিপ্লব ঘটায়। কৃষকরা তাদের প্রয়োজনের অতিরিক্ত দ্রব্যসামগ্রী বিক্রি করে আর্থিক স্বচ্ছলতা পায়। উৎপাদিত উদ্বৃত্ত পণ্য বিপণনের জন্য শিল্পোন্নত দেশগুলো বিদেশে নতুন বাজার অন্বেষণ করতে থাকে। এর ফলশ্রুতিতে শিল্প ও বাণিজ্যের ক্ষেত্রে ব্যাপক উন্নতি সাধিত হয়। উদ্দীপকে দেখা যায়, প্রাচীনকালে বাংলায় হস্তশিল্পের মাধ্যমে বস্ত্র উৎপাদন হতো। কিন্তু কালের ব্যবধানে যন্ত্রচালিত শিল্পের আবির্ভাব ঘটে এবং হস্তশিল্পের কার্যত বিলুপ্তি ঘটে। যন্ত্রের সুবাদে উৎপাদনের মাত্রা বহুগুণে বৃদ্ধি পায়। প্রাচীন বাংলার এরূপ পরিবর্তনের সাথে ইংল্যান্ডের শিল্পবিপ্লবকালীন পরিবর্তন সাদৃশ্যপূর্ণ। সুতরাং বলা যায়, উদ্দীপকে ইংল্যান্ডের শিল্পবিপ্লবের চিত্র প্রতিফলিত হয়েছে।"
        },
        {
          "label": "ঘ",
          "question": "পরিবর্তন কি ঐ দেশের অর্থনৈতিক উন্নতি এনেছিল? ব্যাখ্যা করো।",
          "explanation": "হ্যাঁ, উল্লিখিত পরিবর্তন অর্থাৎ শিল্পবিপ্লবের ফলে ইংল্যান্ডের অর্থনৈতিক উন্নতি সাধিত হয়েছিল। ১৭৬০, মতান্তরে ১৭৮০ সালে সংঘটিত শিল্পবিপ্লব ইংল্যান্ডের শিল্প ও অর্থনৈতিক ব্যবস্থায় আমূল পরিবর্তন সাধন করে। এ' বিপ্লবের পর শিল্পদ্রব্যের উৎপাদন বহুগুণে বৃদ্ধির সাথে সাথে বাণিজ্যে প্রতিযোগিতা, নতুন নতুন বাজার সৃষ্টি এবং পুঁজির লেনদেন বেড়ে যায়। বাণিজ্যিক মূলধন তখন শিল্পের মূলধনে রূপান্তরিত হয়। বড় বড় শিল্পকারখানা মূলধন খাটিয়ে প্রচুর পণ্যসামগ্রী উৎপাদন শুরু করে। এতে ইংল্যান্ডের অভ্যন্তরীণ অর্থনৈতিক বিকাশের সাথে সাথে বৈদেশিক বাণিজ্য ও বিনিয়োগ অনেকগুণ বেড়ে যায়। ফলে ইংল্যান্ডে এক অভাবনীয় উন্নতি সাধিত হয়। এক পরিসংখ্যানে দেখা যায়, ১৭৬০-১৮৫০ সাল পর্যন্ত সময়ে ইংল্যান্ডের আমদানি ১২ গুণ এবং রপ্তানি ১৩ গুণ বৃদ্ধি পায়। কয়লার উৎপাদন ১৮১৫ সালের ৩০ মিলিয়ন টন থেকে ১৮৪৮ সালে ৫০ মিলিয়ন টনে উন্নীত হয়। শিল্পবিপ্লবের মধ্য দিয়ে ইংল্যান্ড কৃষিপ্রধান দেশ থেকে শিল্পপ্রধান দেশে রূপান্তরিত হয়। এছাড়া শিল্পবিপ্লবের ফলে ইংল্যান্ডে ব্যাংক-বিমাসহ নানামুখী অনেক আর্থিক প্রতিষ্ঠান গড়ে ওঠে। এ বিপ্লবের পর ইংল্যান্ডের অর্থনৈতিক ভিত্তি এতই মজবুত হয়েছিল যে, ১৮০৬-১৮১০ সাল পর্যন্ত ফ্রান্সের নেপোলিয়ন বোনাপার্টের অর্থনৈতিক অবরোধও দেশটিকে কাবু করতে পারেনি। উপরের আলোচনার পরিপ্রেক্ষিতে বলা যায়, শিল্পবিপ্লব ইংল্যান্ডের অর্থব্যবস্থায় বিশাল ইতিবাচক পরিবর্তন এনেছিল"
        }
      ]
    },
    {
      "number": "7",
      "uddipok": "যুদ্ধের ফলে 'ক' দেশ ও তার মিত্রদের পরাজয় ঘটে। বিভিন্ন দল নিষিদ্ধ হয়। বিচার করা হয় বহু ব্যক্তির। বিভিন্ন দেশে গণতন্ত্র ও স্বাধীনতা বিকশিত হয়।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "NATO-এর পূর্ণরূপ লেখো।",
          "explanation": "NATO-এর পূর্ণরূপ হলো North Atlantic Treaty Organization."
        },
        {
          "label": "খ",
          "question": "প্যারিস শান্তি চুক্তি কী? ব্যাখ্যা করো।",
          "explanation": "দ্বিতীয় বিশ্বযুদ্ধের পর ১৯৪৭ সালের ১০ ফেব্রুয়ারি ফ্রান্সের রাজধানী প্যারিসে একটি আন্তর্জাতিক শান্তিচুক্তি স্বাক্ষরিত হয়, যা ইতিহাসে প্যারিস শান্তিচুক্তি হিসেবে পরিচিত। মার্কিন যুক্তরাষ্ট্র, যুক্তরাজ্য, সোভিয়েত ইউনিয়ন এবং ফ্রান্স দ্বিতীয় বিশ্বযুদ্ধের পর ইতালি, রোমানিয়া, হাঙ্গেরি, বুলগেরিয়া, ফিনল্যান্ডের মতো তুলনামূলকভাবে ছোট ও দুর্বল রাষ্ট্রগুলোর সাথে শান্তিচুক্তির বিষয়ে আলোচনা করে। এ শান্তিচুক্তিতে অন্তর্ভুক্ত ছিল যুদ্ধের ক্ষতিপূরণ, সংখ্যালঘুদের অধিকার এবং ঔপনিবেশিক সাম্রাজ্যের অবসানসহ বিভিন্ন আঞ্চলিক সমন্বয় সাধনের প্রতিশ্রুতি।"
        },
        {
          "label": "গ",
          "question": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্যসমূহ। ব্যাখ্যা করো।",
          "explanation": "উদ্দীপকের সাথে দ্বিতীয় বিশ্বযুদ্ধের ফলাফলের সাদৃশ্য লক্ষ করা যায়। ১৯৩৯-১৯৪৫ সাল পর্যন্ত সংঘটিত দ্বিতীয় বিশ্বযুদ্ধের প্রধান সফলতা হচ্ছে জার্মানি ও ইতালির বিপজ্জনক নাৎসিবাদ ও ফ্যাসিবাদ এবং জাপানি সমরবাদের পরাজয়। এসব দেশের সামরিক শক্তির পরাজয়ের পাশাপাশি তাদের অনুসৃত রাষ্ট্রীয় আদর্শের শোচনীয় পরাজয় ঘটে। এ যুদ্ধের পর ফ্যাসিস্ট ও নাৎসি দলকে নিষিদ্ধ করা হয়। যুদ্ধাপরাধের দায়ে এসব দলের নেতাদের বিচার করা হয়। এছাড়া প্রথম বিশ্বযুদ্ধের পর ইউরোপে ইতালি ও জার্মানিতে যে ফ্যাসিবাদ ও নাৎসিবাদের প্রতি সাধারণ মানুষের মোহ তৈরি হয়েছিল এ যুদ্ধ (দ্বিতীয় বিশ্বযুদ্ধ) তার স্বরূপ উন্মোচন করে। আদর্শগুলো জনগণের কাছে গ্রহণযোগ্যতা সম্পূর্ণভাবে হারায়। দ্বিতীয় বিশ্বযুদ্ধের পর ফ্যাসিবাদী দেশগুলোতে গণতন্ত্র ও স্বাধীনতার ভাবধারা নতুনভাবে বিকশিত হওয়ার সুযোগ লাভ করে। উদ্দীপকে বলা হয়েছে যুদ্ধে 'ক' দেশ ও এর মিত্রদের সমরবাদের পরাজয় ঘটে। যুদ্ধ শেষে ওই দেশগুলোর কিছু রাজনৈতিক দলকে নিষিদ্ধ করা হয় এবং নেতাদের বিচার করা হয়। এছাড়াও বিভিন্ন দেশে গণতন্ত্র ও স্বাধীনতার ভাবধারা বিকশিত হয়। বাস্তবেও দ্বিতীয় বিশ্বযুদ্ধের পর এরকমটি ঘটেছে। পরিশেষে বলা যায়, দ্বিতীয় বিশ্বযুদ্ধের ফলে জার্মানি ও তার মিত্রদেশগুলোর সামরিক শক্তি ও রাষ্ট্রীয় আদর্শের পরাজয় হয়। উদ্দীপকে 'ক' দেশ এর উদাহরণ দিয়ে সেই পরিস্থিতিকেই তুলে ধরা হয়েছে।"
        },
        {
          "label": "ঘ",
          "question": "উক্ত ফলাফল কি গণতন্ত্রমুখী? মতামত দাও।",
          "explanation": "হ্যাঁ, উক্ত ফলাফল তথা দ্বিতীয় বিশ্বযুদ্ধের ফলাফল ছিল গণতন্ত্রমুখী। দ্বিতীয় বিশ্বযুদ্ধের ফলে ঔপনিবেশিক শক্তিগুলো দুর্বল হয়ে পড়লে এশিয়া-আফ্রিকার অনেক পরাধীন দেশে স্বাধীনতা আন্দোলন তীব্র হয়ে ওঠে। এর ফলে ইন্দোচীনসহ এশিয়া এবং আফ্রিকার অনেক উপনিবেশ ক্রমান্বয়ে স্বাধীন হয়ে যায়। একই সাথে বিশ্বজুড়ে শুরু হয় গণতান্ত্রিক শক্তির উত্থান। ভারত, কোরিয়া, ভিয়েতনাম, বার্মা, মালয়, সিরিয়া ও লেবাননের জাতিসমূহ দ্বিতীয় বিশ্বযুদ্ধের মধ্যেই তাদের মুক্তির পথ দেখতে পেয়েছিল। তাই তারা দখলদার শক্তিগুলোর বিরুদ্ধে স্বাধীনতার সংগ্রাম জোরদার করে তোলে। কেবল যুদ্ধোত্তর ১৫ বছরের মধ্যে ২২টি স্বাধীন রাষ্ট্র প্রতিষ্ঠা লাভ করে। তার পরের ১৫ বছরে অর্থাৎ ১৯৬০-১৯৭৫ সাল পর্যন্ত সময়ে গঠিত হয় ৬২টি স্বাধীন রাষ্ট্র। ১৯৭০-এর দশকে ঔপনিবেশিক সাম্রাজ্যগুলো ইতিহাসের বস্তুতে পরিণত হয়। বিশ্বের নির্যাতিত জাতিগুলোর মুক্তির যুগের সূচনা ঘটে। বিশ্বজুড়ে আলোড়ন তোলা দ্বিতীয় বিশ্বযুদ্ধের অভিঘাতের ফলে সর্বত্র উপনিবেশিবাদবিরোধী গণতান্ত্রিক শক্তির উত্থান ঘটতে শুরু করে। তাই বলা যায়, দ্বিতীয় বিশ্বযুদ্ধের ফলাফল ছিল গণতন্ত্রমুখী।"
        }
      ]
    },
    {
      "number": "8",
      "uddipok": "মানিকদী একটি বৃহৎ 'পৌরসভা, যার অধীনে অনেকগুলো ওয়ার্ড রয়েছে। উক্ত পৌরসভার বর্তমান মেয়র পূর্ববর্তী মেয়রের আগ্রাসী নীতি পরিত্যাগ করেন। তিনি খোলামেলা নীতি গ্রহণ করেন। কিছু সংস্কার কর্মসূচিও গ্রহণ করেন। এতদ্বসত্ত্বেও কাঙ্ক্ষিত আর্থ-সামাজিক। অগ্রগতি অর্জিত হয়নি। ফলে ওয়ার্ডগুলো স্বাধীনতা চায় এবং শেষ পর্যন্ত পৌরসভা ভেঙে পড়ে।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "দুই জার্মানি কবে একত্রিত হয়?",
          "explanation": "দ্বিতীয় বিশ্বযুদ্ধের পর বিভক্ত দুই জার্মানি ১৯৯০ সালের ৩ অক্টোবর আবার একত্রিত হয়।"
        },
        {
          "label": "খ",
          "question": "বার্লিন প্রাচীর কী? ব্যাখ্যা করো।",
          "explanation": "দুই জার্মানিকে বিভক্তকারী দীর্ঘ প্রাচীরকে বার্লিন প্রাচীর বলা হয়। ঐতিহ্যবাহী বার্লিন নগরের মধ্য দিয়ে ১৫৫ কিলোমিটার দীর্ঘ এ প্রাচীর তালা হয়। সাবেক সোভিয়েত ইউনিয়নের নেতৃত্বাধীন সমাজতান্ত্রিক বলয়ভুক্ত পূর্ব জার্মানির (জার্মান ডেমোক্রেটিক রিপাবলিক বা GDR) সরকার ১৯৬১ সালে এটি নির্মাণ কাজ শুরু করে। পূর্ব জার্মানি দাবি করেছিল, সে দেশে সুমাজতন্ত্র প্রতিষ্ঠার বিরুদ্ধে পশ্চিমা ফ্যাসিস্টদের ষড়যন্ত্র ঠেকাবে এ প্রাচীর। তবে বাস্তবে পূর্ব থেকে পশ্চিম জার্মানিমুখী গণ দেশত্যাগ ঠেকাতে ব্যবহূত হয়েছে বার্লিন প্রাচীর। এটি পরিচিত হয়ে উঠেছিল সমাজতান্ত্রিক ও পুঁজিবাদী বিশ্বের মধ্যে বিভেদের প্রতীক হিসেবে। পূর্ব ইউরোপে সমাজতন্ত্রের পতনের ঝড় উঠলে ১৯৯০ সালে এ প্রাচীর ভেঙে ফেলা হয়।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন রাষ্ট্রের বিলুপ্তির কথা বলা হয়েছে? ব্যাখ্যা করো।",
          "explanation": "উদ্দীপকে আমার পাঠ্যবইয়ে উল্লেখ করা সোভিয়েত ইউনিয়নের বিলুপ্তির কথা বলা হয়েছে। বিশ শতকের ইতিহাসে সবচেয়ে গুরুত্বপূর্ণ ঘটনাগুলোর একটি ছিল সোভিয়েত ইউনিয়নের বিলুপ্তি। প্রেসিডেন্ট লিওনিদ ব্রেজনেভের শাসনামলে রাশিয়ার (সাবেক সোভিয়েত ইউনিয়ন) কমিউনিজম নানা কারণে পতনের দিকে ধাবিত হয়। চারটি প্রজাতন্ত্র নিয়ে সোভিয়েত ইউনিয়নের যাত্রা শুরু হলেও বিলুপ্তির আগে এর প্রজাতন্ত্রের সংখ্যা দাঁড়িয়েছিল ১৫টিতে। গত শতকের আশির দশকের মাঝামাঝি সোভিয়েত ইউনিয়নে জনগণের কাছ থেকে পরিবর্তনের দাবিতে বিক্ষোভ দানা বেধে ওঠে। অতি কেন্দ্রীভূত রাজনৈতিক-প্রশাসনিক ব্যবস্থার সংস্কার, অর্থনৈতিক সংকটের সমাধান ও বাক স্বাধীনতার দাবি তুলে উঠলে দেশে গোলযোগ শুরু হয়। পরিস্থিতি নিয়ন্ত্রণে আনার জন্য ঐক্যবদ্ধ সোভিয়েত আমলের শেষ প্রেসিডেন্ট মিখাইল গর্বাচেভ গ্লাসনস্ত ও পেরেস্ত্রোইকা নামে উদারপন্থি সংস্কার নীতি গ্রহণ করেন। তবে এতে সোভিয়েত ইউনিয়নের ভাঙন রোধ করা যায়নি। বরং অনেকে এ ভাঙনের জন্য গর্বাচেভের নীতিকেই দায়ী করেন। ১৯৯১ সালে সোভিয়েত ইউনিয়নভুক্ত প্রজাতন্ত্রগুলো বিদ্রোহ করে স্বাধীন হলে দীর্ঘ সাত দশকের সোভিয়েত সাম্রাজ্যের পতন ঘটে। উদ্দীপকে দেখা যায়, মানিকদী বাংলাদেশের একটি বৃহৎ পৌরসভা যার অধীনে অনেকগুলো ওয়ার্ড রয়েছে। বিভিন্ন কারণে ওয়ার্ডগুলো পৌরসভা থেকে বিচ্ছিন্ন হতে চাইলে মেয়র বিভিন্ন কর্মসূচি গ্রহণ করেন। তারপরও কাঙ্ক্ষিত আর্থ-সামাজিক অগ্রগতি না হওয়ায় ওয়ার্ডগুলো স্বাধীনতা চায় এবং সবশেষ মানিকদী পৌরসভা ভেঙে পড়ে। ঘটনাটি সোভিয়েত ইউনিয়নের ভাঙনের সাথে সাদৃশ্যপূর্ণ। সুতরাং বলা যায়, উদ্দীপকে সোভিয়েত ইউনিয়নের ভাঙনের চিত্র প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত রাষ্ট্রের বিলুপ্তি তথা সোভিয়েত ইউনিয়নের বিলুপ্তির ফেলে-বিশ্ব-রাজনীতিতে বিশাল পরিবর্তন হয়েছিল। সোভিয়েত ইউনিয়নের পতনের ফলে বিশ্বব্যবস্থার পুরো চিত্র পাল্টে যায় এবং এর প্রভাব এখনও ক্রিয়াশীল। এ ঘটনায় পুঁজিবাদী যুক্তরাষ্ট্র ও সমাজতান্ত্রিক রাশিয়ার মধ্যে কয়েকদশকের ঠান্ডা লড়াই বা স্নায়ুযুদ্ধের ঘবসান ঘটে। বিশ্ব দ্বি-মেরু বিশিষ্ট রাজনৈতিক ব্যবস্থা থেকে একক পরাশক্তি বলয় ব্যবস্থায় প্রবেশ করে। এর ফলে শক্তিধর যুক্তরাষ্ট্রের বিপরীতে সমান ওজন নিয়ে বৈশ্বিক ভারসাম্য রক্ষা করার জন্য কোনো আদর্শ বা দেশ আর থাকে না। সমাজতান্ত্রিক ব্যবস্থার আকস্মিক অবসানে রাশিয়ার অর্থনৈতিক ব্যবস্থায় গোলযোগ দেখা দেয়। ছড়িয়ে পড়ে সামাজিক বিশৃঙ্খলা। গণদারিদ্রা স্বাভাবিক চিত্র হয়ে দাঁড়ায়। বিপরীতে তৈরি হয় একটি নব্যধনিকের দল। এতদিন সোভিয়েত প্রভাববলয়ভুক্ত পূর্ব ইউরোপেও শক্তির ভারসাম্য পরিবর্তিত হয়। এছাড়া সোভিয়েত ইউনিয়নের পতনের অর্থনৈতিক সুবিধা ব্যাপকভাবে গ্রহণ করেছে আরেক কমিউনিস্ট দেশ চীন। নিজস্ব ধরনের মিশ্র অর্থনৈতিক নীতি অনুসরণ করে চীন ব্যাপক অর্থনৈতিক সমৃদ্ধি অর্জন করেছে। চীন এশীয় অঞ্চল তথা বিশ্বে নিজের অবস্থান আরও দৃঢ় করতে চাওয়ায় আঞ্চলিক ক্ষমতার ভারসাম্যে নতুন হিসাব নিকাশ শুরু হয়। তাছাড়া সোভিয়েত ইউনিয়নের পতনে এককেন্দ্রিক বিশ্বব্যবস্থার উদ্ভব ঘটার ফলে বিশ্বব্যাপী দেশে দেশে বৈদেশিক নীতি পরিবর্তিত হয়। পরিশেষে বলা যায়, বিশ্ব রাজনীতিতে সোভিয়েত ইউনিয়নের পতনের প্রভাব অপরিসীম।"
        }
      ]
    },
    {
      "number": "9",
      "uddipok": "১৭ 'ক' অঞ্চলের রাজা ছিলেন দুর্বল প্রকৃতির। সেখানে বুর্জোয়া ও পুঁজিপতিরা নতুন এক অর্থনৈতিক ব্যবস্থাকে সমর্থন করেনি। ফলে তারা এক বিদ্রোহী নেতার সাহায্য কামনা করে। তারা সফল হয়। রাজাও সমর্থন করেন। ফলে ঐ নেতার নেতৃত্ব প্রতিষ্ঠিত হয়। তবে অন্যায় ও নির্যাতনের জন্য তার পতন দ্রুত হয়।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "'Mein Kampf' কার লেখা?",
          "explanation": "'Mein Kampf' জার্মানির নিন্দিত একনায়ক এডলফ হিটলারের লেখা আত্মজীবনীমূলক গ্রন্থের নাম।"
        },
        {
          "label": "খ",
          "question": "অক্ষশক্তি চুক্তি কী? ব্যাখ্যা করো।",
          "explanation": "দ্বিতীয় বিশ্বযুদ্ধের প্রাক্কালে জার্মানি ও ইতালির মধ্যে পারস্পরিক সহযোগিতার যে চুক্তি সম্পাদিত হয়েছিল, তাই অক্ষশক্তিচুক্তি নামে পরিচিত। ইতালি-জার্মান জোট তখনকার এশীয় সামরিক পরাশক্তি জাপানকে নিয়ে একটি কমিউনিস্টবিরোধী চুক্তি (Anti-Comintern Treaty) সম্পাদন করলে রোম-বার্লিন-টোকিও ঐক্য জোট গড়ে ওঠে। ইতিহাসে এ জোটই অক্ষশক্তি হিসেবে পরিচিত।"
        },
        {
          "label": "গ",
          "question": "উদ্দীপকের নেতার ন্যায় তোমার পাঠ্যবইয়ের কোন নেতার মিল রয়েছে? পরিচয় দাও।",
          "explanation": "উদ্দীপকে উল্লেখিত নেতার সাথে ইতালির উগ্রপন্থি মতবাদ ফ্যাসিবাদের জনক মুসোলিনীর মিল রয়েছে। প্রথম বিশ্বযুদ্ধোত্তর অভাব-অনটন ও বেকারত্ব ইতালিতে অরাজকতা ডেকে আনে। দ্রব্যমূল্যের ঊর্ধ্বগতির কারণে মজুরি বৃদ্ধির দাবিতে শ্রমিক ধর্মঘট লেগেই থাকত। এমন পরিস্থিতিতে ইতালির অনেক সাধারণ মানুষ ভাবতে শুরু করে রাশিয়ার মতো সমাজতান্ত্রিক বিপ্লবের মাধ্যমে। তারাও দূরবস্থা থেকে মুক্তি পেতে পারে। তারা 'লেনিন দীর্ঘজীবী হোন', 'রাজার পতন হোক' এসব স্লোগান দিতে থাকে। লোকে বিপ্লবী পন্থায় রাজতন্ত্রের অবসান ঘটিয়ে সমাজতান্ত্রিক ব্যবস্থা প্রতিষ্ঠায় ব্যাপক আগ্রহ দেখায়। তবে কিছুদিন পরেই বিপ্লবে আগ্রহীদের ধারণা হয়, প্রচলিত সংসদীয় শাসনব্যবস্থার মতো কৃষক-শ্রমিকের পরিচালিত সরকারব্যবস্থাও ইতালির পরিস্থিতিতে কার্যকর হবে না। এ উপলব্ধি থেকে ইতালীয়রা একটি নতুন ও কার্যকর শাসনব্যবস্থার জন্য উদগ্রীব হয়ে ওঠে। ইতালির মানুষ তাদের জাতীয় জীবনকে পুনরুজ্জীবিত করা ও দেশের শাসনব্যবস্থায় সংহতি আনার প্রত্যাশায় ফ্যাসিবাদের প্রবক্তা মুসোলিনীর দ্বারস্থ হয়। ফ্যাসিবাদীদের প্রতিনিধিরা রাজাকে বোঝাতে সক্ষম হয়, তখনকার পরিস্থিতিতে তিনিই একমাত্র বিকল্প। শেষ পর্যন্ত রাজা তৃতীয় ভিক্টর ইমানুয়েল মুসোলিনীকে প্রধানমন্ত্রী করতে সম্মত হন। এভাবেই ইতালিতে ফ্যাসিবাদি এ নেতার উত্থান হয়। উদ্দীপকে দেখা যায়, 'ক' অঞ্চলের বুর্জোয়া ও পুঁজিপতিরা নতুন এক অর্থনৈতিক ব্যবস্থাকে মেনে না নিয়ে একজন নেতার সাহায্য কামনা করে। রাজাও ওই নেতাকে সমর্থন করেন। ফলে দেশে তার নেতৃত্ব প্রতিষ্ঠিত হয়। উপরের আলোচনায় প্রতীয়মান, 'ক' অঞ্চলের ওই নেতার নেতৃত্ব লাভের সাথে ইতালির বেনিতো মুসোলিনীর ক্ষমতা লাভের সাদৃশ্য বিদ্যমান।"
        },
        {
          "label": "ঘ",
          "question": "উল্লিখিত নেতার পতনের জন্য কোন কারণগুলো দায়ী ছিল বলে তুমি মনে কর?",
          "explanation": "উদ্দীপকে উল্লেখিত নেতা অর্থাৎ মুসোলিনীর পতনের পেছনে ফ্যাসিস্টদের নিপীড়ন-নির্যাতন, গণতন্ত্রবিরোধী কার্যকলাপ ও চরম একনায়কতন্ত্র ইত্যাদি কারণ দায়ী ছিল বলে আমি মনে করি। রাষ্ট্রীয় জীবনের অনেক ক্ষেত্রে মুসোলিনী চমকপ্রদ উন্নতি করতে সক্ষম হলেও তার নীতি ত্রুটিমুক্ত ছিল না। নিরঙ্কুশ একনায়কতন্ত্র প্রতিষ্ঠার ফলে ইতালির প্রশাসনের সর্বস্তরে দুর্নীতি প্রবেশ করে। কিন্তু এর বিরুদ্ধে প্রতিবাদ বা আন্দোলন করার কোনো সুযোগ ছিল না। সাংবিধানিকভাবে মুসোলিনী প্রধানমন্ত্রী হলেও কার্যত তিনি ছিলেন সর্বাত্মক ক্ষমতাধর একনায়ক। রাজা থেকে শুরু করে মন্ত্রী, সমরনায়ক, শিল্পপতি কেউ তার বিরুদ্ধে কিছু বলার সাহস পেতেন না। এসব ছিল তার পতনের অন্যতম কারণ। মুসোলিনীর শাসনে অর্থনৈতিক ক্ষেত্রে উন্নতি হলেও মৌলিক সংস্কারের অভাবে দেশে আশানুরূপ সার্বিক উন্নয়ন হয়নি। ফলে ইতালির দারিদ্রদ্র্য আগের মতোই থাকে। এদিকে ইতালি দ্বিতীয় বিশ্বযুদ্ধে যোগ দিলে যুদ্ধের চাপে দেশটির অর্থনীতি আবার ভেঙে পড়ে। নিপীড়নমূলক একদলীয় শাসনের ফলে জনসাধারণের দুর্দশা চরম সীমায় পৌছায়। সংবাদপত্রের কণ্ঠরোধ করায় এবং বিরোধী দল না থাকায় জনগণের প্রতিবাদ করার কোনো উপায় ছিল না। এ সব কারণে ইতালিতে ফ্যাসিবাদবিরোধী জনমত ক্রমে তীব্র আকার ধারণ করে। এ অবস্থায় আফ্রিকায় ইতালীয় বাহিনীর শোচনীয় পরাজয়ে মুসোলিনীর জনপ্রিয়তা যেটুকু অবশিষ্ট ছিল তাতেও ধস নামে। বিশ্বযুদ্ধজনিত অর্থনৈতিক সংকট, বেকার সমস্যা, ফ্যাসিবাদের বিরুদ্ধে বুদ্ধিজীবীদের অসন্তোষ সরকারকে পতনের দিকে ঠেলে দেয়। অবশেষে দ্বিতীয় বিশ্বযুদ্ধের শেষ দিকে ১৯৪৩ সালে গণঅভ্যুত্থানে মুসোলিনী পদচ্যুত হন।"
        }
      ]
    },
    {
      "number": "10",
      "uddipok": "অষ্টাদশ শতকে 'X'একজন স্বৈরাচারী রাজা ছিলেন। তিনি রাষ্ট্রের সকল ক্ষেত্রেই কর্তৃত্ব প্রতিষ্ঠা করতেন। পাশাপাশি একটি সামাজিক শ্রেণি ও বিশেষ সুযোগ-সুবিধা ভোগ করতো। অন্যদিকে সুবিধা বঞ্চিত শ্রেণিটির পক্ষে কিছু সংখ্যক মহান লেখক অন্যায়-নির্যাতনের চিত্র তুলে ধরেন। তাদের লেখনী রাজার ক্ষমতাকে জোরালোভাবে আঘাত করে।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "চতুর্দশ লুই কে ছিলেন?",
          "explanation": "চতুর্দশ লুই ছিলেন ফ্রান্সের রাজা।"
        },
        {
          "label": "খ",
          "question": "Third state বলতে কাদের বুঝোনো হয়েছে? ব্যাখ্যা কর।",
          "explanation": "Third Estate বলতে ফ্রান্সের অধিকারহারা শ্রেণিকে বোঝানো হয়েছে। ফরাসি বিপ্লবের আগে ফ্রান্সের যাজক ও অভিজাত সম্প্রদায় ছাড়া আর সবাই ছিল তৃতীয় শ্রেণির অন্তর্ভুক্ত। ধনী বুর্জোয়া থেকে চালচুলোহীন ভবঘুরে সবাই ছিল এ শ্রেণির অন্তর্ভুক্ত। এরা ছিল শিল্পোৎপাদক, ব্যবসায়ী, আইনজীবী, চিকিৎসক, শিক্ষক, শিল্পী, গ্রন্থকার, সাংবাদিক, কৃষক ইত্যাদি পেশার মানুষ।"
        },
        {
          "label": "গ",
          "question": "উদ্দীপকের উল্লিখিত ঘটনার সাথে তোমার পাঠ্যবইয়ের কোন বিপ্লবের মিল রয়েছে? ব্যাখ্যা দাও।",
          "explanation": "উদ্দীপকে উল্লিখিত ঘটনার সাথে ফরাসি বিপ্লবের মিল রয়েছে। আঠারো শতকে (১৭৮৯ সালে) ঘটা ঐতিহাসিক ফরাসি বিপ্লবের আগে ফ্রান্সের বুরবোঁ বংশের রাজা ছিলেন ষোড়শ লুই। তিনি ছিলেন চরম স্বৈরাচারী শাসক। তিনি একাধারে শাসক, বিচারক ও আইন প্রণেতা ছিলেন। তার সমালোচনা করার অধিকার কারও ছিল না। তখনকার অন্য অনেক রাজার মতোই ষোড়শ লুই বিশ্বাস করতেন, স্বয়ং ঈশ্বর রাজাকে নিযুক্ত করেছেন। এজন্য তিনি তার কাজের জন্য ঈশ্বর ছাড়া আর কারও কাছে দায়ী নন। এ বিশ্বাস তার চরম স্বেচ্ছাচারী হয়ে ওঠার অন্যতম কারণ। এছাড়া ষোড়শ লুই এর শাসনামলে সংখ্যালঘু যাজক ও অভিজাতশ্রেণি বিশেষ সুযোগ-সুবিধা ভোগ করতো। সমাজের সংখ্যাগরিষ্ঠ সুবিধাবঞ্চিত বা অধিকারহারা শ্রেণি রাজার পৃষ্ঠপোষকতায় অভিজাতদের হাতে নিপীড়িত হতে থাকে। এ অবস্থায় ফ্রান্সের মহান লেখক ও দার্শনিকরা তাদের লেখনীতে অধিকার হারা শ্রেণির প্রতি এ অন্যায়- অবিচারের চিত্র তুলে ধরেন। এসব সাহিত্যকর্ম সাধারণ মানুষের মধ্যে জাগরণের সৃষ্টি করে। খ্যাতিমান লেখক ও দার্শনিকদের লেখনীতে উদ্বুদ্ধ হয়ে ফরাসি জনগণের মন বিপ্লবের জন্য প্রস্তুত হতে থাকে। একসময় তারা বিপ্লবকেই একমাত্র মুক্তির পথ হিসেবে বেছে নেয়। ১৭৮৯ সালের ১৪ জুলাই অত্যাচারী শাসনের প্রতীক বাস্তিল দুর্গের পতন ঘটে। এটিই ইতিহাসে ফরাসি বিপ্লব নামে খ্যাত। উপরের আলোচনার পরিপ্রেক্ষিতে বলা যায়, উদ্দীপকে আঠারো শতকে 'X' নামক স্বৈরাচারী রাজার পতনের যে চিত্র প্রতিফলিত হয়েছে তার সাথে ফরাসি বিপ্লবের ঘটনার মিল রয়েছে।"
        },
        {
          "label": "ঘ",
          "question": "উল্লিখিত মহান লেখকগণ কীভাবে উক্ত বিপ্লবকে অবশ্যম্ভাবী করে তোলেন? যুক্তি দাও।",
          "explanation": "উল্লিখিত মহান লেখকেরা তাদের লেখনীর সাহায্যে উক্ত বিপ্লব তথা ফরাসি বিপ্লবকে অবশ্যম্ভাবী করে তোলেন। ফরাসি বিপ্লবে দেশটির দার্শনিকদের অবদান অপরিসীম। তারা বিপ্লবে সরাসরি অংশগ্রহণ করেননি বটে, কিন্তু এর মনস্তাত্ত্বিক ও তাত্ত্বিক পটভূমি তৈরিতে ব্যাপক ভূমিকা রাখেন। ফরাসি বিপ্লবের অনেক আগে থেকেই দার্শনিকদের জ্ঞানচর্চা মধ্যযুগীয় ভাবধারায় সীমাবদ্ধতাকে অতিক্রম করে একটি আধুনিক সমাজব্যবস্থা গড়ে তোলার জন্য দেশবাসীকে উজ্জীবিত করতে থাকে। ফরাসি সমাজে তাদের চিন্তাধারা ব্যাপক প্রভাব ফেলে। এ দার্শনিকরাই মধ্যযুগীয় রাজতন্ত্র পরিত্যাগ করে আধুনিক সাম্য, মৈত্রী ও স্বাধীনতার চেতনাকে ধারণ করে গণতান্ত্রিক রাষ্ট্রব্যবস্থা গড়ে তোলার যুক্তি তুলে ধরেন। তাদের মধ্যে উল্লেখযোগ্য ছিলেন মহামতি ভলতেয়ার, মন্তেস্ক, রুশো প্রমুখ। মন্তেস্ক তার 'The Persian Letters' নামের ব্যঙ্গাত্মক লেখার মধ্য দিয়ে ফরাসি সমাজের শ্রেণিবৈষম্যের প্রতি কটাক্ষ করেন এবং 'The Spirit of the Laws' গ্রন্থে সরকারের তিনটি বিভাগের মধ্যে ক্ষমতা বিভাজনের সমালোচনা করেন। এসব লেখা সমকালীন বিপ্লবীদের মনে গভীর প্রভাব বিস্তার করে। ফ্রান্সের অন্যতম শ্রেষ্ঠ দার্শনিক ভলতেয়ার প্রচলিত রাষ্ট্র, সমাজ ও ধর্মনীতির বিরুদ্ধে জনমত সৃষ্টি করে বিপ্লবের পথকে প্রশস্ত করেন। এছাড়া দার্শনিক রুশো তার বিখ্যাত 'The Social Contract' গ্রন্থে 'জনগণই সার্বভৌম ক্ষমতার অধিকারী'- এই মতবাদ প্রচার করলে বিপ্লব অবশ্যম্ভাবী হয়ে ওঠে। পরিশেষে বলা যায়, ফরাসি দার্শনিকরা জনগণের মননে আদর্শবাদ প্রতিষ্ঠা করতে পেরেছিলেন বলেই ফরাসি বিপ্লব সংঘটিত হয়।"
        }
      ]
    },
    {
      "number": "11",
      "uddipok": "পাকিস্তান আমলে বাংলার শ্রমিক কৃষকসহ সকলস্তরের জনগণের সম্মিলিত অংশগ্রহণে একটি সর্বাত্মক জনযুদ্ধ হয়। এ যুদ্ধ ছিল শোষকের বিরুদ্ধে এবং বৈষম্যহীন সমাজ প্রতিষ্ঠার জন্য। বঙ্গবন্ধু শেখ মুজিবুর রহমান এই যুদ্ধে মুখ্য ভূমিকা পালন করেন।",
      "tag": "DIN.B, CB, JB, SB, BB 17",
      "sub_questions": [
        {
          "label": "ক",
          "question": "ভার্সাই নগরী কোথায়?",
          "explanation": "ভার্সাই নগরী ইউরোপের ফ্রান্সে অবস্থিত।"
        },
        {
          "label": "খ",
          "question": "নাৎসিবাদ কী? ব্যাখ্যা কর।",
          "explanation": "নাৎসিবাদ হলো জার্মানির একনায়ক এডলফ হিটলারের সর্বাত্মকবাদী মতবাদ। জার্মানিতে হিটলারের নাৎসি পার্টি ক্ষমতা দখল করে একচ্ছত্র ক্ষমতার অধিকারী হয়। দলটি দেশে এক সর্বাত্মকবাদী আদর্শ প্রচার করতে থাকে। যা নাৎসিবাদ নামে পরিচিতি পায়। নাৎসিবাদের মূল লক্ষ্য ছিল উগ্র- জার্মান জাতীয়তাবাদ প্রতিষ্ঠা করা। নাৎসিবাদে বলা হয়, জার্মানরা উন্নত আর্য জাতির বংশধর। তারাই বিশ্বের শ্রেষ্ঠ জাতি। নাৎসিবাদ কথিত আর্য ছাড়া অন্যদের প্রতি বিদ্বেষ ছড়ায় বলে তা বিশ্বে এক ঘৃণ্য মতবাদ হিসেবে চিহ্নিত হয়েছে।"
        },
        {
          "label": "গ",
          "question": "উদ্দীপকের ঘটনাটি ইউরোপের কোন ঘটনার সাথে মিল রয়েছে? ব্যাখ্যা কর।",
          "explanation": "উদ্দীপকের ঘটনাটির সাথে ইউরোপের বলশেভিক বিপ্লবের মিল রয়েছে। বিশ শতকের বিশ্বের ইতিহাসে অন্যতম গুরুত্বপূর্ণ ঘটনা হলো ১৯১৭ সালের বলশেভিক বিপ্লব। এ বিপ্লবের আগে রাশিয়ার সাধারণ মানুষেরা যুগ যুগ ধরে সম্রাট ও অভিজাতদের হাতে শোষণের শিকার হয়ে আসছিল। বিশেষ করে শ্রমিক এবং কৃষক শ্রেণির মানুষের ন্যূনতম সামাজিক, রাজনৈতিক ও অর্থনৈতিক অধিকার ছিল না। এ অসহনীয় অবস্থা থেকে তাদেরকে মুক্ত করার জন্য ভ্লাদিমির ইলিচ লেনিন প্রথমে ১৮৯৮ সালে বিপ্লবী দল 'সোশ্যাল ডেমোক্রেটিক লেবার পার্টি' গঠন করেন। প্রথম বিশ্বযুদ্ধকালীন রাজনৈতিক সংকটকে কাজে লাগিয়ে লেনিন বিপ্লবের জন্য দলকে দ্রুত প্রস্তুত করেন। প্রথম বিশ্বযুদ্ধের কারণে সৃষ্ট আর্থিক ও সামরিক দুর্ভোগ রাশিয়ার সেনাবাহিনী ও কর্মজীবীসহ সাধারণ মানুষের মধ্যে ব্যাপক অসন্তোষ জাগিয়ে তুলেছিল। এমন প্রেক্ষাপটে শ্রমিক, কৃষক ও সেনাবাহিনীর একটা বড় অংশের প্রত্যক্ষ অংশগ্রহণে ১৯১৭ সালের ২৫ অক্টোবর রুশ বিপ্লব সংঘটিত হয়। এ বিপ্লবের মাধ্যমে বুর্জোয়া সরকারকে উচ্ছেদ করে ক্ষমতা দখল করে প্রথম সমাজতান্ত্রিক সরকার। ফলে রাশিয়ায় সাম্যবাদী শাসন প্রতিষ্ঠিত হয়। উদ্দীপকে দেখা যায়, পাকিস্তান আমলে বাংলার শ্রমিক-কৃষকসহ সবার অংশগ্রহণে একটি জনযুদ্ধ হয়। এ যুদ্ধের লক্ষ্য ছিল শোষণের অবসান ঘটিয়ে বৈষম্যহীন সমাজ প্রতিষ্ঠা করা। সুতরাং বাংলার ওই জনযুদ্ধের সাথে রাশিয়ার বলশেভিক বিপ্লবের পটভূমির সাদৃশ্য রয়েছে। এ কারণে বলা যায়, উদ্দীপকের ঘটনায় বলশেভিক বিপ্লবের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের নেতৃত্বের ন্যায় উক্ত ঘটনার নায়কের ভূমিকা লেখ।",
          "explanation": "উদ্দীপকে উল্লেখিত নেতৃত্বের তথা বঙ্গবন্ধু শেখ মুজিবুর রহমানের সাথে বলশেভিক বিপ্লবের নায়ক লেনিনের (Vladimir Ilyich Lenin) ভূমিকা সাদৃশ্যপূর্ণ। পূর্ব পাকিস্তানের মানুষের অধিকার রক্ষায় ও বৈষম্যহীন সমাজ প্রতিষ্ঠার জন্য মুক্তিযুদ্ধে বঙ্গবন্ধু শেখ মুজিবুর রহমান যে মুখ্য ভূমিকা পালন করেছিলেন, তার সাথে বলশেভিক বিপ্লবের নায়ক লেনিনের ভূমিকার মিল রয়েছে। রুশ বিপ্লবের ইতিহাসে ভ্লাদিমির ইলিচ লেনিনের নাম সবচেয়ে বেশি আলোচিত। তিনি বলশেভিক বিপ্লবের মাধ্যমে রাশিয়া তথা বিশ্বের ইতিহাসেই এক যুগান্তকারী অধ্যায় সংযোজন করেন। লেনিন ছাত্র অবস্থাতেই জার্মান তাত্ত্বিক কার্ল মার্কসের প্রচারিত সমাজতান্ত্রিক আদর্শে উদ্বুদ্ধ হয়ে শোষিত ও নিপীড়িত মানুষের কথা চিন্তা করতেন। তিনি নিজ দেশ রাশিয়ার শ্রমিকদের মধ্যে মার্কসের তত্ত্ব প্রচারের মাধ্যমে তাদের মধ্যে শ্রেণি চেতনা জাগিয়ে তোলার চেষ্টা করেন। এক পর্যায়ে বিপ্লবের মুখে ১৯১৭ সালে স্বৈরতান্ত্রিক জারের পতন ঘটে। মার্চ বিপ্লবের পর সোশ্যাল ডেমোক্রেটরা যখন দ্বিধাদ্বন্দ্বে ভুগছিল, তখন লেনিন বিদেশ থেকে রাশিয়ায় ফিরে 'এপ্রিল থিসিসের' মাধ্যমে বিপ্লবের উপযুক্ত সময় ও কর্মকৌশল সম্পর্কে সুস্পষ্ট দিকনির্দেশনা দেন। ফলে বুর্জোয়া বিপ্লবোত্তর পরিস্থিতি দ্রুত সমাজতান্ত্রিক বিপ্লবের দিকে অগ্রসর হয়। এ সময় লেনিন বলেন, জারতন্ত্রের পতন বুর্জোয়ারা ঘটায়নি বরং কমিউনিস্ট শ্রমিক সংগঠনের অব্যাহত ধর্মঘটের ফলে জার সরকারের পতন ঘটে। সুতরাং ন্যায্যভাবে বলশেভিকদেরই ক্ষমতা পাওয়া উচিত। এরপর রুটি, জমি ও শান্তি এই তিন ধ্বনি নিয়ে লেনিনের নেতৃত্বে বলশেভিকরা বিপ্লবে ঝাঁপিয়ে পড়লে তখনকার শিকড়হীন প্রজাতন্ত্রের পতন ঘটে এবং বিপ্লব জয়যুক্ত হয়।"
        }
      ]
    }
  ]
}