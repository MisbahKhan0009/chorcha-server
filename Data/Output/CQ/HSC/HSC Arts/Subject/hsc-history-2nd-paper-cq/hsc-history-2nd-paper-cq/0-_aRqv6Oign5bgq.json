{
  "title": "নজরুল ইসলাম কলেজ ২০২৪",
  "subtitle": "ইতিহাস (11)",
  "questions": [
    {
      "number": "1",
      "uddipok": "দ্বাদশ শ্রেণির ছাত্রী রিয়ানা ড. এমরান জাহানের আধুনিক ইউরোপের ইতিহাস বইটি পড়ার সময় ফরাসি বিপ্লব সম্পর্কে একজন ঐতিহাসিকের মন্তব্য চোখে পড়ে। সেখানে ফরাসি ঐতিহাসিক তকভিল মন্তব্য করেছেন, \"১৭৮৯ সালে সংঘটিত ফরাসি বিপ্লব পৃথিবীকে অবাক করেছে। কিন্তু এ ঘটনার আড়ালে সক্রিয় ছিল দীর্ঘদিনের পুঞ্জিভূত ক্ষোভ। সুদীর্ঘ ৬ যুগ ধরে ফরাসিরা মুক্তি লাভের জন্য সে নাটকের মহড়া চালিয়েছিল। ১৭৮৯ সালের ঘটনা সেই নাটকের চূড়ান্ত মঞ্চায়ন। ১৭৮৯ সালে বিপ্লব না হলেও তার আগে পরে বিপ্লব ছিল অনিবার্য।",
      "tag": "SSNIC 24",
      "sub_questions": [
        {
          "label": "ক",
          "question": "'The Spirit of laws' গ্রন্থের রচয়িতা কে?",
          "explanation": "‘The Spirit of Laws' গ্রন্থের রচয়িতা মন্টেস্কু।"
        },
        {
          "label": "খ",
          "question": "'Veto' ক্ষমতা বলতে কী বোঝায়?",
          "explanation": "জাতিসংঘের নিরাপত্তা পরিষদের ৫ স্থায়ী সদস্যরাষ্ট্রের বিশেষ ক্ষমতা হলো ভেটো। জাতিসংঘের নিরাপত্তা পরিষদে ৫টি স্থায়ী সদস্য ও ১০টি অস্থায়ী সদস্য রয়েছে। এ পরিষদের প্রত্যেক সদস্যের একটি করে ভোটদানের অধিকার আছে। 'তবে কোনো সিদ্ধান্তে উপনীত হওয়ার জন্য ৫টি স্থায়ী সদস্যের প্রত্যেকের সম্মতিসূচক ভোটের প্রয়োজন। কোনো স্থায়ী সদস্য প্রস্তাবের বিরুদ্ধে ভোট দিলে তা বাতিল বলে গণ্য হয়। নিরাপত্তা পরিষদের স্থায়ী সদস্যদের এ বিশেষ ক্ষমতাই ভেটো ক্ষমতা নামে পরিচিত।"
        },
        {
          "label": "গ",
          "question": "ফরাসি বিপ্লবের নেতৃত্ব দিয়েছিল কোন শ্রেণি এবং ঐতিহাসিক তকভিলের মন্তব্যের সাথে তুমি কি একমত?",
          "explanation": "প্রথম পর্যায়ে অভিজাত শ্রেণি ফরাসি বিপ্লবের নেতৃত্ব দিলেও পরবর্তী পর্যায়ে মধ্যবিত্ত বা বুর্জোয়া শ্রেণি ফরাসি বিপ্লবের নেতৃত্ব দিয়েছিল। আর আমি ঐতিহাসিক তকভিলের মন্তব্যের সাথে একমত। ফরাসি বিপ্লব কোনো আকস্মিক ঘটনা নয়। কোনো একটিমাত্র কারণেও তা সংঘটিত, হয়নি। দীর্ঘদিনের পুঞ্জীভূত রাজনৈতিক ও সামাজিক অনাচার, বৈষম্যমূলক অর্থনৈতিক ব্যবস্থা ও খ্যাতনামা দার্শনিকদের প্রভাবসহ বিভিন্ন কারণের ফলেই ফরাসি বিপ্লবের সূত্রপাত হয়েছিল। বিপ্লবের পশ্চাতে ছিল স্বৈরাচারী রাজতন্ত্র, রাজশক্তির দায়িত্বহীনতা, দুর্নীতিপরায়ণ শাসন ও বিচার ব্যবস্থা। অভিজাত শ্রেণি ও আমলাতন্ত্রের প্রাধান্য এবং অত্যাচার প্রভৃতি। বৈষম্যমূলক সমাজ ব্যবস্থা ও শ্রমজীবীদের শোচনীয় অবস্থা এ বিপ্লবকে ত্বরান্বিত করেছিল। তাছাড়াও পঞ্চদশ ও ষোড়শ লুইয়ের আমলের অর্থনৈতিক দুর্দশা বৈষম্যমূলক কর নির্ধারণ পদ্ধতির কারণে তৃতীয় শ্রেণির মানুষের মনে তীব্র ক্ষোভ পুঞ্জিভূত হয়েছিল যার চূড়ান্ত মঞ্চায়ন হয় ১৭৮৯ সালের বিপ্লবের মাধ্যমে।- উদ্দীপকে ইতিহাসিক একভিল মন্তব্য করেছেন পৃথিবীকে অবাক করে দেওয়া ফরাসি বিপ্লবের আড়ালে ছিল দীর্ঘদিনের পুঞ্জিভূত ক্ষোভ। যে ক্ষোভের বহিঃপ্রকাশ হয় ১৭৮৯ সালে। ফরাসি সম্রাটের স্বৈরাচারী শাসনব্যবস্থা, সামাজিক বৈষম্য ও অর্থনৈতিক জীবনে এক চরম বিপর্যয় সৃষ্টি হয় যার ফলে বিপ্লব ছিল অনিবার্য। তাই ইতিহাসিক তকভিলের সাথে একমত হয়ে বলা যায়, ১৭৮৯ সালে বিপ্লব না হলেও তার আগে পরে বিপ্লব ছিল অনিবার্য।"
        },
        {
          "label": "ঘ",
          "question": "ফরাসি বিপ্লবের পটভূমি তৎকালীন ফরাসি সমাজ ও রাষ্ট্রের কার্যক্রমের মধ্যে লুকায়িত ছিল- তা ব্যাখ্যা করো।",
          "explanation": "ফরাসি বিপ্লবের পটভূমি তৎকালীন ফরাসি সমাজ ও রাষ্ট্রের কার্যক্রমের মধ্যে লুকায়িত ছিল-উক্তিটি যথার্থ। ফরাসি বিপ্লব কোনো একটি কারণে ঘটেনি। এর পেছনে রাজনৈতিক, অর্থনৈতিক ও সামাজিক অনেক কারণ নিহিত ছিল। মূলত পুরাতন ফরাসি সমাজব্যবস্থার মধ্যেই এর প্রেক্ষাপট তৈরি হয়েছিল। পুরাতন ফরাসি সমাজ তিনটি প্রধান শ্রেণিতে বিভক্ত ছিল। যাজক ও অভিজাতরা ছিল যথাক্রমে প্রথম এবং দ্বিতীয় শ্রেণির অন্তর্ভুক্ত। কৃষক, বুর্জোয়া, বণিক, শিক্ষক, শ্রমিকসহ সমাজের অন্য সব গোষ্ঠী ছিল তৃতীয় শ্রেণিতে। যাজক ও অভিজাত শ্রেণি সমাজের সব সুযোগ-সুবিধা ভোগ করত। আর তৃতীয় শ্রেণি সব দিক দিয়ে শোষিত হতো। অভিজাতদের একটি অংশ সরকারকে কিছু কর দিলেও যাজক সম্প্রদায় এ কর দেওয়া থেকে সম্পূর্ণ মুক্ত থাকে। এছাড়া পুরনো ব্যবস্থায় ফ্রান্সের রাজতন্ত্র স্বৈরতান্ত্রিক রূপ ধারণ করে। রাজতন্ত্র ধর্মযাজক ও অভিজাত সম্প্রদায়কে হাতে রেখে দেশের সাধারণ জনগণকে নির্মমভাবে শোষণ করত। রাষ্ট্রে রাজার একচ্ছত্র ক্ষমতা প্রতিষ্ঠিত হয়। বিশেষত চতুর্দশ লুই রাজতন্ত্রকে ফ্রান্সে সুসংগঠিত করতে সক্ষম হন। এতে দেশের প্রশাসন, আইন প্রণয়ন ও বিচারকাজে রাজার নিরঙ্কুশ ক্ষমতা প্রতিষ্ঠিত হয়। এছাড়া প্রাকৃতিক দুর্যোগের ফলে ফ্রান্সের সাধারণ মানুষ গভীর অর্থনৈতিক সংকটে পড়ে। শহরগুলোতে কাজের সন্ধানে বেকারদের ভিড় বাড়তে থাকে। এসব কারণে ফ্রান্স একটি বড় ধরনের পরিবর্তনের জন্য উন্মুখ হয়ে উঠেছিল। এমন প্রেক্ষাপটে দার্শনিকদের লেখনী বিপ্লবের মঞ্চ প্রস্তুত করার কাজ অনেকখানি এগিয়ে নেয়। ১৭৮৯ খ্রিষ্টাব্দে ফরাসি বিপ্লবের মাধ্যমে প্রচলিত রাষ্ট্র ব্যবস্থার বিরুদ্ধে ফ্রান্সের নির্যাতিত, নিপীড়িত ও সর্বহারা জনসাধারণের কঠোর প্রতিবাদ বিদ্রোহের আকারে আত্মপ্রকাশ করে। কোনো বিশেষ কারণ বা আকস্মিক কোনো ঘটনা দ্বারা এই মহাবিপ্লব সংঘটিত হয়নি। তৎকালীন ফরাসি সম্রাটের স্বৈরাচারীশাসন, রাজনৈতিক ও অর্থনৈতিক কর্মকাণ্ড, এবং বৈষম্যমূলক সমাজ ব্যবস্থার মধ্যেই বিপ্লবের বীজ লুকায়িত ছিল।"
        }
      ]
    },
    {
      "number": "2",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও:",
      "tag": "SSNIC 24",
      "sub_questions": [
        {
          "label": "ক",
          "question": "উড্রো উইলসন কে ছিলেন?",
          "explanation": "উড্রো উইলসন ছিলেন যুক্তরাষ্ট্রের ২৮তম প্রেসিডেন্ট।"
        },
        {
          "label": "খ",
          "question": "নাৎসিবাদ সম্পর্কে লেখো।",
          "explanation": "নাৎসিবাদ হলো জার্মানিতে এডলফ হিটলার অনুসৃত একটি উগ্র জাতীয়তাবাদী মতবাদ। এটা মূলত ফ্যাসিবাদেরই জার্মান সংস্করণ। সন্ত্রাসী কর্মকাণ্ডের মাধ্যমে জার্মান উগ্রজাতীয়তাবাদী গোষ্ঠী দেশে গণতান্ত্রিক শক্তিকে সম্পূর্ণরূপে নিশ্চিহ্ন করতে বদ্ধপরিকর ছিল। এদের ভাবাদর্শকে নাৎসিবাদ বলে। নাৎসিবাদের মতে, গণতন্ত্র মূর্খ, নির্বোধ ও অযোগ্যদের শাসন এবং এ শাসনে মানুষের সত্যিকারের মুক্তি সম্ভব নয়। নাৎসিবাদে ব্যক্তিস্বাধীনতা বলে কিছু নেই।"
        },
        {
          "label": "গ",
          "question": "‘?' চিহ্ন দ্বারা কোন শাসককে নির্দেশ করা হয়েছে? উক্ত শাসক তার 'A' নীতিগুলোর জন্য পৃথিবীর ইতিহাসে অমর হয়ে আছেন'- ব্যাখ্যা করো।",
          "explanation": "'?' চিহ্ন দ্বারা ফ্রান্সের সম্রাট নেপোলিয়ন বোনাপার্টকে নির্দেশ করা হয়েছে। বোনাপার্ট তার এ নীতি তথা অর্থনৈতিক প্রশাসনিক, আইন ও ধর্মীয় ক্ষেত্রে সংস্কারের জন্য পৃথিবীতে অমর হয়ে আছেন। ১৭৯৯ সালে ক্ষমতাগ্রহণের পর নেপোলিয়ন বোনাপার্ট ফ্রান্সে অর্থনৈতিক, প্রশাসনিক, ধর্মীয়, শিক্ষামূলক, সামাজিক নানামুখী সংস্কার সাধন করেন। সরকারের নিয়ন্ত্রণ বাড়াতে তিনি শক্তিশালী কেন্দ্রীয় শাসনের প্রবর্তন করেন। ডিক্রি জারি করে তিনি জাতীয় সেনাবাহিনী গঠন করেন। এছাড়া ফ্রান্সের অর্থব্যবস্থাকে নতুনভাবে গড়ে তোলেন। ১৮০০ সালে তিনি ব্যাংক অব ফ্রান্স প্রতিষ্ঠা করেন। অডিট বিভাগকে যথাযথভাবে সরকারি ব্যয় তদারকির নির্দেশ দেন। এছাড়া স্টক এক্সচেঞ্জ স্থাপন করে ফটকা ব্যবসা নিয়ন্ত্রণ করেন। নেপোলিয়নের সবচেয়ে উল্লেখযোগ্য সংস্কার ছিল আইনবিধি প্রণয়ন। এর মাধ্যমে তিনি ফরাসি আইনগুলোকে সংকলন করেন। তিনি ফ্রান্সের গৃহীত জাতীয় গির্জানীতির সাথে পোপের দাবির সামঞ্জস্য বিধান করে ধর্মীয় সংস্কার করেন। এছাড়া ফ্রান্সের সর্বোচ্চ রাষ্ট্রীয় সম্মাননা 'লিজিয়ন অব অনার' নামের পুরস্কারের প্রবর্তক তিনি। এটি বেসামরিক নাগরিকদের দেয়া হয়। তাছাড়া প্যারিসে প্রথম 'ফায়ার বিগ্রেড' স্থাপন ও তিনটি বিশাল সমুদ্র বন্দর নির্মাণের কৃতিত্বও তার। পরিশেষে বলা যায়, নেপোলিয়ন বোনাপার্টের অর্থনৈতিক, প্রশাসনিক, আইনের ক্ষেত্রে যে সংস্কার ছিল তা যুগান্তকারী পদক্ষেপ, যা তাকে বিশ্ব ইতিহাসে অমর করে রেখেছে।"
        },
        {
          "label": "ঘ",
          "question": "'B' নীতিসমূহের জন্য উক্ত শাসকের ভাগ্যরবি ধীরে ধীরে অস্থমিত হতে শুরু করে বুঝিয়ে লেখো।",
          "explanation": "'B' নীতিসমূহ তথা ব্যর্থ সামরিক অভিযান এবং মহাদেশীয় ব্যবস্থার অসারতা ও প্রতিক্রিয়ার ফলে নেপোলিয়ন বোনাপার্টের ভাগ্যরবি ধীরে ধীরে অস্তমিত হতে শুরু করে এবং ১৮১৫ সালের ওয়াটার লু যুদ্ধে পরাজয়ে তার ঘটনাবহুল রাজনৈতিক জীবনের অবসান ঘটে। নেপোলিয়ন বোনাপার্ট ফরাসি বিপ্লবের সন্তান বলে নিজেকে দাবি করলেও ফরাসি জনগণের আর্থ-সামাজিক ও রাজনৈতিক স্থিতিশীলতায় মনোনিবেশ না করে অতিমাত্রায় সাম্রাজ্য বিস্তার এবং যুদ্ধ বিগ্রহে লিপ্ত হয়ে পড়েন। ফ্রান্স স্পেনীয় নীতি, অদূরদর্শী মস্কো অভিযান এবং মহাদেশীয় ব্যবসার অসারতার ফলে সাম্রাজ্যের মধ্যেই বিরোধিতার সৃষ্টি হয়। এরপর ওয়ার্টার লু যুদ্ধের পরাজয় তার রাজনৈতিক জীবনের অবসান ঘটায়। উদ্দীপকের B নীতিতে নেপোলিয়নের ব্যর্থ অভিযান ও সামরিক অদূরদর্শিতার দিকগুলো চিহ্নিত করেছে। নেপোলিয়ন ছিলেন অনমনীয় ও উচ্চাকাঙ্ক্ষী। তিনি ইউরোপের ভাগ্যবিধাতা রূপে ইউরোপে বিশাল সাম্রাজ্য গড়ে তুলতে চেয়েছিলেন। এরই ধারাবাহিকতায় স্পেনের অভ্যন্তরীণ ব্যাপারে হস্তক্ষেপ এবং ক্ষমতা দখল করে নেয়। কিন্তু জাতীয়তাবোধে উদ্বুদ্ধ স্পেনবাসীদের পেনিনসুলার যুদ্ধে পরাস্ত করতে না পারায় তার সামরিক মর্যাদা বিনষ্ট হয়। যা তার পতনের সূত্রপাত ঘটায়। এরপর প্রাকৃতিক অসুবিধা অগ্রাহ্য করে সুদূর মস্কো অভিযানে প্রবৃত্ত হয়ে তিনি মারাত্মক ভুল করেন। প্রাকৃতিক দূর্যোগ ও রুশদের গেরিলা আক্রমণে মস্কো অভিযান চরম ব্যর্থতায় পর্যবসিত হয়। কার্যকর নৌশক্তি ছাড়া ইংল্যান্ডের অর্থনীতি ব্যবসা-বাণিজ্য ধ্বংস করার উদ্দেশ্যে মহাদেশীয় ব্যবস্থা প্রবর্তন করে কিন্তু বিপরীতে ফ্রান্সই চরম অর্থনৈতিক বিপর্যয়ের সম্মুখীন হয়। ফলে সাম্রাজ্যের মধ্যেই স্ববিরোধীতার সৃষ্টি হয়। তারপরও অসারতা ভাঙেনি ফলে পরবর্তীতে ইউরোপীয় শক্তিবর্গের কাছে ১৮১৫ সালের ওয়াটারলু যুদ্ধে পরাজিত হয়। নেপোলিয়নের পতন এক প্রকার অনিবার্য ছিল যেহেতু তার সাম্রাজ্য স্ববিরোধ ও অসঙ্গতিপূর্ণ ছিল। এর পাশাপাশি তার অদূরদর্শিতা ও অর্থনীতির অবনতি তাকে পতনের দিকে ঠেলে দেয়। তাই বলা যায়, উদ্দীপকের 'B' নীতির ফলে তার অগ্যরবি ভাস্তমিত হতে থাকে।"
        }
      ]
    },
    {
      "number": "3",
      "uddipok": "শিক্ষক ক্লাশে ইতিহাস পড়ানোর সময় এক ভয়াবহ ও বিধ্বংসী যুদ্ধের বর্ণনা করছিলেন। তিনি বলেন যে, উনবিংশ শতাব্দীর শেষভাগে এবং বিংশ শতাব্দীর শুরুতে ইউরোপীয় রাষ্ট্রগুলোর মধ্যে নানাবিধ রাজনৈতিক ও অর্থনেতিক দ্বন্দ্ব ও উগ্র জাতীয়বাদের উন্মেষ দেখা যায়। এছাড়াও পরস্পর বিরোধী শক্তিজোট গঠিত হতে থাকে যা এক ভয়াবহ যুদ্ধের পটভূমি তৈরি করে।",
      "tag": "SSNIC 24",
      "sub_questions": [
        {
          "label": "ক",
          "question": "বলশেভিক বিপ্লব কত সালে সংঘটিত হয়?",
          "explanation": "বলশেভিক বিপ্লব ১৯১৭ সালে সংঘটিত হয়।"
        },
        {
          "label": "খ",
          "question": "সন্ত্রাসের রাজত্ব বলতে কী বোঝায়?",
          "explanation": "ফরাসি বিপ্লবের পর বিপ্লববিরোধী মনোভাব এবং অভ্যন্তরীণ ও বৈদেশিক আক্রমণ প্রতিরোধ করার উদ্দেশ্যে জ্যাকোবিন দল যে সন্ত্রাস বা ভীতিকর অবস্থার সৃষ্টি করেছিল তাই ইতিহাসে 'সন্ত্রাসের রাজত্ব' বলে পরিচিত। জ্যাকোবিন দলের নেতা ছিলেন রোবসপিয়ার। দ্রুত বিচার করে শিরশ্ছেদ ও অন্যান্য সন্ত্রাসমূলক কার্যকলাপ চালিয়ে ভীতির সঞ্চার করাই ছিল জ্যাকোবিন দলের প্রধান লক্ষ্য। তারা প্রচার করত, ত্রাসই হচ্ছে দ্রুত বা বলিষ্ঠ ন্যায়বিচারের পথ। সুতরাং এটিই সঠিক পথ।"
        },
        {
          "label": "গ",
          "question": "উদ্দীপক দ্বারা তোমার পাঠ্যবইয়ের কোন যুদ্ধেকে ইঙ্গিত করা হয়েছে এবং উক্ত যুদ্ধের প্রেক্ষাপট তুলে ধরো।",
          "explanation": "উদ্দীপক দ্বারা আমার পাঠ্যবইয়ের প্রথম বিশ্বযুদ্ধের ইঙ্গিত করা হয়েছে। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের দ্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাজোরি শাসিত বসনিয়ার সারায়েভো ভ্রমণকালে সার্ব আততায়ীর হাতে নিহত হন। এ হত্যাকান্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। পরিশেষে বলা যায়, উনবিংশ শতাব্দীর শেষ ভাগ ও বিংশ শতাব্দীর শুরুতে ইউরোপীয় রাষ্ট্রগুলোর মধ্যে উপনিবেশবাদ, পুঁজিবাদদের বিকাশ, সামরিক শিবিরে বিভক্তি, রাজনৈতিক ও অর্থনৈতিক স্বন্দ্ব সর্বোপরি উগ্র জাতীয়তাবাদের যে উন্মেষ দেখা দেয় তার ফল হিসেবেই প্রথম বিশ্বযুদ্ধের প্রেক্ষাপট তৈরি হয়।"
        },
        {
          "label": "ঘ",
          "question": "\"পরস্পর বিরোধী শক্তিজোটগুলোই বিশ্বকে ভয়াবহ যুদ্ধের দিকে ধাবিত করে\" তুমি কি একমত? বিশ্লেষণ করো।",
          "explanation": "না, আমি মনে করিনা, 'পরস্পর বিরোধী জোট গঠন' প্রথম বিশ্বযুদ্ধের জন্য দায়ী। এর পেছনে আরও বহুবিধ কারণ ছিলো। ১৯১৪ থেকে ১৯১৮ সাল পর্যন্ত চলা প্রথম বিশ্বযুদ্ধের ব্যাপ্তি, ধ্বংসযজ্ঞ ও হতাহতের সংখ্যা অতীতের সব যুদ্ধকে হার মানিয়েছিল। এ যুদ্ধের কারণগুলোর মধ্যে ছিল বিকাশমান পুঁজিবাদের স্বন্দ্ব, উপনিবেশবাদ ও সাম্রাজ্যবাদের সংঘাত, সামরিক যুদ্ধ শিবিরে বিভক্ত বিশ্ব পরিস্থিতি ইত্যাদি। তবে অস্ট্রিয়ার যুবরাজ ফার্ডিনান্ড ও তার স্ত্রী সোফিয়ার হত্যাকাণ্ডে এ যুদ্ধের সূচনা হয়। ১৯১৪ সালের ২৮ জুন অস্ট্রিয়ার যুবরাজ ফার্ডিনান্ড সস্ত্রীক অস্ট্রো-হাজোরি শাসিত বসনিয়ার সারায়েতো ভ্রমণকালে সার্ব আততায়ীর হাতে নিহত হন। এ হত্যাকাণ্ডের জন্য অস্ট্রিয়া সার্বিয়াকে সম্পূর্ণ দায়ী করে ২৮ জুলাই তার বিরুদ্ধে যুদ্ধ ঘোষণা করে। পূর্বে সম্পাদিত মৈত্রী চুক্তি 'ত্রিশক্তি জোট' অনুযায়ী জার্মানি অস্ট্রিয়াকে সমর্থন জানায়। অন্যদিকে ফ্রান্স ও রাশিয়া সার্বিয়াকে রক্ষার জন্য এগিয়ে যায়। পরে ইউরোপের অন্যান্য রাষ্ট্রও এ যুদ্ধে জড়িয়ে পড়ে। শুরু হয় ভয়াবহ প্রথম বিশ্বযুদ্ধ। ইউরোপীয় শক্তিবর্গের মধ্যে অর্থনৈতিক প্রতিদ্বন্দ্বিতা ছিল প্রথম বিশ্বযুদ্ধের অন্যতম কারণ। উনিশ শতকে বিজ্ঞানের উন্নতিতে বিশ্বের বৃহৎ রাষ্ট্রগুলোতে অনেক শিল্পপ্রতিষ্ঠান গড়ে ওঠে। বিভিন্ন দেশে শিল্পবিপ্লবের ফলে একদিকে যেমন শিল্পকারখানায় উৎপাদিত দ্রব্যের পরিমাণ বৃদ্ধি পায়, অপরদিকে কাঁচামালের চাহিদাও অনেক বেড়ে যায়। উৎপাদিত শিল্পদ্রব্য বিক্রয়ের বাজার ও কাঁচামাল সংগ্রহের জন্য শিল্পোন্নত দেশগুলোর মধ্যে মধ্য এশিয়া ও আফ্রিকার দেশগুলোকে গ্রাস করার এক নগ্ন প্রতিযোগিতা শুরু হয়। যা যুদ্ধকে উসকে দেয়। উপরের বিশ্লেষণের আলোকে বলা যায়, উপনিবেশবাদ, সাম্রাজ্যবাদ ও অস্ট্রিয়ার যুবরাজের হত্যা ইত্যাদি ছিলো প্রথম বিশ্বযুদ্ধের প্রধান কারণ।"
        }
      ]
    },
    {
      "number": "4",
      "uddipok": "পারস্পরিক চুক্তি বা সমঝোতার মাধ্যমে দুটি দেশের মধ্যে বৈরিতা কাটিয়ে তৈরি হতে পারে বন্ধুত্বপূর্ণ সম্পর্ক। আধুনিক বিশ্বের অধিকাংশ যুদ্ধ বা বৈরিতার সমাপ্তি ঘটেছে চুক্তির মাধ্যমে। তবে বিশ্বের এমন কিছু চুক্তিও আছে যেগুলো শান্তির পরিবর্তে নিয়ে এসেছে অশান্তির বার্তা।",
      "tag": "SSNIC 24",
      "sub_questions": [
        {
          "label": "ক",
          "question": "'Mein Kampf' গ্রন্থটির রচয়িতা কে?",
          "explanation": "Mein Kampf গ্রন্থটির রচয়িতা হিটলার।"
        },
        {
          "label": "খ",
          "question": "লিজিয়ান অব অনার কী? ব্যাখ্যা করো।",
          "explanation": "কালিজিয়ন অব অনার (National Order of The Legion of Honour) হলো নেপোলিয়ন বোনাপার্ট কর্তৃক প্রতিষ্ঠিত ফরাসি সরকারের একটি আদেশ বা সম্মাননা। ১৮০২ সালের ১৯ মে প্রথম ফরাসি প্রজাতন্ত্রে লিজিয়ন অব অনার- প্রতিষ্ঠিত হয়েছিল। এটি ফ্রান্সের সর্বোচ্চ সম্মাননা এবং পাঁচটি ডিগ্রিতে বিভক্ত। ডিগ্রিগুলো হলো- Chevalier (নাইট), Officier (অফিসার), Commandeur (কমান্ডার), Grand Officier (গ্র্যান্ড অফিসার) এবং Grand-Croix (গ্র্যান্ড ক্রস)।"
        },
        {
          "label": "গ",
          "question": "উদ্দীপকের আলোকে তোমার পাঠ্যবইয়ের ন্যায়বর্জিত চাপিয়ে দেওয়া চুক্তি সম্পর্কে পর্যালোচনা করো।",
          "explanation": "উদ্দীপকে উল্লিখিত চুক্তির সাথে সাদৃশ্য পাঠ্যবইয়ে আলোচিত ন্যায়বর্জিত চাপিয়ে দেওয়া চুক্তি হলো- ভার্সাই সন্ধি। প্রথম বিশ্বযুদ্ধে জার্মানি পরাজিত হলে বিজয়ী বিশ্বশক্তিজোট (ব্রিটেন, মার্কিন যুক্তরাষ্ট্র, ফ্রান্স, রাশিয়া ইত্যাদি দেশ) ফ্রান্সের ভার্সাই নগরীতে জার্মানির - সাথে একটি চুক্তি স্বাক্ষর করে। ইউরোপের ইতিহাসে এটিই ভার্সাই সন্ধি (The Treaty of Versailles) নামে পরিচিত। এ সন্ধিতে প্রথম বিশ্বযুদ্ধের জন্য জার্মানিকে এককভাবে দায়ী করে যুদ্ধের সব দায়-দায়িত্ব তাদের ওপর চাপানো হয়, যা পরবর্তী সময়ে দ্বিতীয় বিশ্বযুদ্ধের ক্ষেত্র তৈরি করে। উদ্দীপকে বলা হয়েছে, বিংশ শতকের প্রথম দিকে একটি গুরুত্বপূর্ণ সন্ধি চুক্তি স্বাক্ষরিত হয়; যা পরাজিত জোটকে অপমানিত করে। এই পক্ষপাতদুষ্ট সন্ধির খেসারত বিশ্বের মানুষকে পুনরায় দিতে হয়েছিল। এটি ভার্সাই সন্ধির ইঙ্গিত দেয়। কারণ ১৯১৮ সালের ১৪ নভেম্বর জার্মানির যুদ্ধবিরতি ঘোষণার মধ্য দিয়ে প্রথম বিশ্বযুদ্ধের পরিসমাপ্তি ঘটে। এরপর শান্তি প্রতিষ্ঠার উদ্দেশ্যে ১৯১৯ সালের ১৮ জানুয়ারি ফ্রান্সের প্যারিসে ৩২টি দেশের অংশগ্রহণে শান্তি সম্মেলন অনুষ্ঠিত হয়। এ সম্মেলনের ৩টি নীতির ওপর ভিত্তি করে প্রথম বিশ্বযুদ্ধের বিজয়ী ও বিজিত দেশগুলো ফ্রান্সের ভার্সাই শহরে ৫টি সন্ধিতে স্বাক্ষর করে। এটি ভার্সাই সন্ধি নামে পরিচিত। এ সন্ধিকে অনেকেই বিতর্কিত ও ত্রুটিপূর্ণ বলে মনে করেন। কারণ এ চুক্তিতে যুদ্ধের জন্য এককভাবে জার্মানিকে দায়ী করে যুদ্ধের ক্ষয়ক্ষতির মূল্য হিসেবে তাদের কাছ থেকে ক্ষতিপূরণ আদায়ের ব্যবস্থা করা হয়। জার্মানির সামরিক শক্তিও খর্ব করা হয়। জার্মান জনগণের মধ্যে বিষয়টি ক্ষোভের জন্ম দেয়, যা তাদেরকে জাতীয়তাবাদী চেতনায় উদ্বুদ্ধ করে তোলে। এ ক্ষোভ থেকেই জার্মানরা আত্মনিয়ন্ত্রণ অধিকার প্রতিষ্ঠার প্রস্তুতি নেয়, যা বিশ্ববাসীকে আরও একটি ভয়াবহ যুদ্ধের সম্মুখীন করে। সুতরাং উদ্দীপকের সন্ধি প্রথম বিশ্বযুদ্ধ পরবর্তী জার্মানির সাথে মিত্রশক্তির স্বাক্ষরিত ভার্সাই সন্ধির কথাই মনে করিয়ে দেয়।"
        },
        {
          "label": "ঘ",
          "question": "\"উক্ত চুক্তির আড়ালে অপর একটি বিশ্বযুদ্ধ নিহিত ছিল\"- উত্তরের সপক্ষে তোমার মতামত দাও।",
          "explanation": "'উক্ত চুক্তি তথা ভার্সাই সন্ধির আড়ালে অপর একটি বিশ্বযুদ্ধ নিহিত. ছিল'- উক্তিটি যথার্থ বলে প্রতীয়মান হয়। ভার্সাই সন্ধি ছিল একটি ত্রুটিপূর্ণ সন্ধি। ঐতিহাসিকদের মতে, এ সন্ধির মধ্যে দ্বিতীয় বিশ্বযুদ্ধের মূল কারণ নিহিত ছিল। ভার্সাই সন্ধি ছিল জার্মানির জন্য অপমানজনক। এর শর্তগুলো দেশটির জাতীয় ও রাষ্ট্রীয় মর্যাদার ওপর চরম আঘাত হানে। ভার্সাই সন্ধির মাধ্যমে মিত্রপক্ষ জার্মানির উপনিবেশগুলো কেড়ে নেয় এবং দেশটির ওপর বিশাল ক্ষতিপূরণের বোঝা চাপিয়ে দেওয়া হয়। বিজয়ী মিত্রশক্তির দেশগুলো জার্মানির কাছ থেকে স্বর্ণসহ বিভিন্ন মাধ্যমে ৫শ কোটি ডলার ক্ষতিপূরণ আদায় করে। পাশাপাশি জার্মানির কিছু খনিসমৃদ্ধ অঞ্চল ও গুরুত্বপূর্ণ বন্দর ভাগ করে নেয়। এতে একসময়ের সামরিক ও অর্থনৈতিক পরাশক্তি জার্মানি আর্থিক দৈন্যের মধ্যে পড়ে। এ চুক্তির মাধ্যমে কার্যত সব দিক দিয়েই জার্মানিকে পঙ্গু করে দেওয়া হয়। প্রথম বিশ্বযুদ্ধে পরাজয়ের গ্লানি গর্বিত জার্মান জাতির মনে এক অভূতপূর্ব আত্মচেতনা ও জাতীয়তাবোধের জন্ম দেয়। তারা ভার্সাই চুক্তির শর্ত মন থেকে মেনে নিতে পারেনি এবং এজন্য অবস্থার পরিবর্তনের জন্য সুযোগের প্রতীক্ষায় ছিল। এমন অবস্থার প্রেক্ষাপটেই জার্মানিতে নাৎসি দলের নেতৃত্বে উগ্র জাতীয়তাবাদ ও সমরবাদের সৃষ্টি হয়। নাৎসি আন্দোলন জার্মান জাতির মনে নতুন আশার সঞ্চার করে এবং এক নতুন পথের সন্ধান দেয়। এক পর্যায়ে উগ্রবাদী নাৎসি দলের নেতা হিটলার ক্ষমতায় অধিষ্ঠিত হয়ে জার্মানির আত্মনিয়ন্ত্রণের দাবি প্রতিষ্ঠার ঘোষণা দিলে দেশটির জনমনে যুদ্ধংদেহী মনোভাব প্রবল হয়ে ওঠে। এই পরিস্থিতি দ্বিতীয় বিশ্বযুদ্ধের মতো ভয়াবহ যুদ্ধ অবশ্যম্ভাবী করে তোলে। পরিশেষে বলা যায়, ভার্সাই সন্ধির মধ্যেই ২য় বিশ্বযুদ্ধের বীজ নিহিত ছিল। এ সন্ধির ব্যর্থতা বা ত্রুটিই পরবর্তী সময়ে বিশ্বকে দ্বিতীয় বিশ্বযুদ্ধের মতো মহাবিপর্যয়ের দিকে ঠেলে দিয়েছিল।"
        }
      ]
    },
    {
      "number": "5",
      "uddipok": "'X' নামক এক ব্যক্তি সৈনিক থেকে ধীরে ধীরে একটি দেশের জনপ্রিয় নেতা হয়ে উঠেন এবং পাশাপাশি তার আদর্শ ছড়িয়ে দিতে থাকেন সম্মোহনী বক্তৃতার মধ্য দিয়ে। ফলে অতি অল্প সময়ে তিনি উক্ত রাষ্ট্রের প্রেসিডেন্ট হন। ক্ষমতায় এসে তিনি একদলীয় শাসন প্রতিষ্ঠা করেন। তার দলের স্লোগান নির্ধারণ করেন- \"এক জাতি, এক রাষ্ট্র এবং এক নেতা\"।.",
      "tag": "SSNIC 24",
      "sub_questions": [
        {
          "label": "ক",
          "question": "দ্বিতীয় বিশ্বযুদ্ধের ব্যাপ্তিকাল কত ছিল?",
          "explanation": "দ্বিতীয় বিশ্বযুদ্ধের ব্যাপ্তিকাল ছিল ১৯৩৯-১৯৪৫ সাল পর্যন্ত।"
        },
        {
          "label": "খ",
          "question": "মার্শাল পরিকল্পনা বলতে কী বোঝায়? ব্যাখ্যা করো।",
          "explanation": "১৯৪৭ সালের জুন মাসে মার্কিন পররাষ্ট্র সচিব জর্জ মার্শাল হার্ভার্ড ইউনিভার্সিটির এক সভায় যুদ্ধবিধস্ত ইউরোপীয় দেশগুলোর অর্থনীতি পুনরুজ্জীবনের জন্য যে প্রস্তাব পেশ করেন সেটাই 'মার্শাল পরিকল্পনা' নামে পরিচিত। এ পরিকল্পনায় তিনি বলেন, ইউরোপের দারিদ্র দূর করতে না পারলে, ইউরোপকে কমিউনিজমের হাত থেকে মুক্ত করা যাবে না। এজন্য তিনি যুদ্ধ বিধস্ত ইউরোপীয় দেশগুলোর অর্থনীতি পুনরুজ্জীবনের জন্য মার্কিন সাহায্যের প্রস্তাব করেন। তার এই বক্তব্যের জের ধরে যুক্তরাষ্ট্র ১৯৪৮ সালের এপ্রিলে ৫ মিলিয়ন ডলার সাহায্য দেয়। তাঁর বক্তব্য ও করণীয় ইতিহাসে 'মার্শাল পরিকল্পনা' নামে পরিচিত।"
        },
        {
          "label": "গ",
          "question": "উদ্দীপকে কোন নেতার কথা বলা হয়েছে এবং উক্ত নেতার উত্থানের কারণগুলো তুলে ধরো।",
          "explanation": "উদ্দীপকে এডলফ হিটলার এর কথা বলা হয়েছে। হিটলারের উত্থানের পেছনে অনেকগুলো কারণ ছিল। বিশ শতকের বিশ্ব রাজনীতির ইতিহাসে জার্মানির এডলফ হিটলার অতি পরিচিত নাম। ক্ষুদ্র সৈনিক হিসেবে সেনাবাহিনীতে অংশগ্রহণ করে ক্রমেই হিটলার গুরুত্বপূর্ণ পদে আসীন হন। প্রথম বিশ্বযুদ্ধের পরে ১৯১৯ সালে জার্মান শ্রমিক দলে যোগ দিয়ে বাগ্মিতার জন্য অল্প সময়ে সবার নজর কাড়তে সক্ষম হন। এ সময় জার্মান শ্রমিক দলের কোনো সুনির্দিষ্ট রাজনৈতিক কর্মসূচি ছিল না। হিটলার কর্মসূচি তৈরি করেন এবং দলের নাম পরিবর্তন করে রাখেন 'জাতীয় সমাজতান্ত্রিক জার্মান শ্রমিক দল'। ইংরেজিতে দলটি 'নাৎসি পার্টি' নামেই বহুল পরিচিত। জার্মানরা ছিল আত্মঅহংকারে গর্বিত জাতি। প্রথম বিশ্বযুদ্ধে মিত্রপক্ষের নিকট পরাজয় তারা মেনে নিতে পারেনি। অধিকাংশ জার্মান মনে করত যে, জার্মানি আত্মসমর্পন না করে যদি যুদ্ধ চালিয়ে যেত তাহলে পরাজয় এড়ানো সম্ভব হতো। হিটলারের নাৎসি দলও একই মত পোষণ করে। নাৎসিদল প্রচার করে যে, ভার্সাই স্বন্ধি স্বাক্ষরের মাধ্যমে প্রজাতন্ত্র সরকার জার্মানির জনগণের সাথে বিশ্বাসঘাতকতা করেছে। ফলে নাৎসি দল ও হিটলার ক্রমেই জনপ্রিয় হয়ে ওঠে। নাৎসিদের নিরন্তর প্রচারণায় জার্মান জনগণের মনে এই ধারণা বদ্ধমূল হয় যে, একমাত্র নাৎসি দলই জার্মানির হৃতগৌরব ফিরিয়ে আনতে সক্ষম হবে। প্রজাতন্ত্রী সরকার কমিউনিস্টদের দমাতে না পারলেও হিটলারের ঝটিকা বাহিনী কমিউনিস্টদের কোণঠাসা করে ফেলে। ফলে হিটলারের জনপ্রিয়তা বৃদ্ধি পায়। এমনকি বল প্রয়োগ করে ১৯৩৩ সালে হিটলারের নাৎসি দল সরকার গঠন করে এবং ১৯৩৪ সালে হিটলার জার্মানির চ্যান্সেলর পদ গ্রহণ করেন।' পরিশেষে বলা যায়, জার্মান জাতীয়তাবাদের ব্যাপক প্রচার, হিটলারের অসাধারণ বাগ্মিতা ও সম্মোহনী ক্ষমতাই তার উত্থানে প্রভাবক হিসেবে কাজ করেছিল।"
        },
        {
          "label": "ঘ",
          "question": "\"এক জাতি, এক রাষ্ট্র ও এক নেতা\" তত্ত্বটি তৎকালীন ইউরোপীয় রাজনীতিতে কী ধরনের প্রভাব ফেলেছিল? বিশ্লেষণ করো।",
          "explanation": "'এক জাতি, এক রাষ্ট্র ও এক নেতা তত্ত্ব' বা নাৎসিবাদ তৎকালীন ইউরোপীয় রাজনীতিতে ভয়াবহ প্রভাব ফেলেছিল। নাৎসিবাদের প্রবক্তা তথা হিলটারের কার্যক্রম বিশ্বকে দ্বিতীয়বারের মতো মহাযুদ্ধে ঠেলে দিয়ে একটি ধ্বংসস্তূপে পরিণত করেছিল। জার্মানিতে হিটলারের উত্থান ছিল অনেকটা স্বপ্নের মতো। হিটলার \"এক জাতি, এক রাষ্ট্র ও এক নেতা' তত্ত্ব বা নাৎসিবাদের মাধ্যমে উগ্র জাতীয়তাবাদ জাগিয়ে তোলে। তার এই জাতীয়তাবাদী ও সাম্রাজ্যবাদী মনোভাবের কারণে তৎকালীন ইউরোপে রাজনৈতিক অচলাবস্থার সৃষ্টি হয়। যার ফলে বিশ্বে আরো একবার ভয়াবহ মহাযুদ্ধের সৃষ্টি হয়। প্রথম বিশ্বযুদ্ধে পরাজিত জার্মানির ওপর বিজয়ী মিত্রশক্তির প্রতিশোধমূলক 'ভার্সাই সন্ধি' হিটলারকে ক্ষুব্ধ করেছিল। তার নাৎসি তত্ত্বে বলা হয়- আর্য জাতিগোষ্ঠী হচ্ছে শ্রেষ্ঠ নৃতাত্ত্বিক গোষ্ঠী এবং সেই আর্যদের মধ্যে জার্মানরাই শ্রেষ্ঠ। হিটলার মনে করতেন, আর্য হওয়ার কারণে জার্মান জাতির দায়িত্ব হলো বিশ্বকে পদানত করে শাসন করা। আর আর্যদের জাতিগত মান অক্ষুণ্ণ রাখতে অনুন্নত জাতির মানুষ ও প্রতিবন্ধীদের নিশ্চিহ্ন করতে হবে। এর আলোকেই নাৎসিরা কৃষ্ণাঙ্গসহ বিভিন্ন সংখ্যালঘুকে বিচ্ছিন্ন থাকতে বাধ্য করে এবং বিশ্বযুদ্ধের সময় লাখ লাখ ইহুদিকে হত্যা করে। হিটলার ফ্রান্সের কাছ থেকে তার আলসাস, লরেন ও সার অঞ্চল এবং পোল্যান্ডের কাছ থেকে ডানজিগ ও 'পোলিশ করিডর' ফেরত চান। ১৯৩৬ সালে তিনি রাইনল্যান্ড দখল করে নেন। একই বছর তিনি ইতালি-জার্মান-জাপান 'ত্রিশক্তি জোট' গঠন করেন। ১৯৩৯ সালের ১ সেপ্টেম্বর হিটলার পোল্যান্ড আক্রমণের সিদ্ধান্ত নিলে ৩ সেপ্টেম্বর ইঙ্গ-ফরাসি বাহিনী জার্মানির বিরুদ্ধে যুদ্ধ ঘোষণা করে এবং দ্বিতীয় বিশ্বযুদ্ধের সূত্রপাত হয়। পরিশেষে বলা যায়, 'এক জাতি, এক রাষ্ট্র ও এক নেতা' তত্ত্বের মাধ্যমে হিটলার যে আগ্রাসী সাম্রাজ্যবাদী নীতি ও উগ্র জাতীয়তাবাদের প্রবর্তন করেছিল যার সফল হিসেবে ইউরোপে দ্বিতীয়বার ভয়াবহ মহাযুদ্ধের সূচনা হয়েছিল।"
        }
      ]
    },
    {
      "number": "6",
      "uddipok": "লিমন তার ছোট ভাই ইমন এর কাছে এক বিশ্বযুদ্ধের ঘটনা বর্ণনা করছিল। এক পর্যায়ে লিমন বলে কোনো যুদ্ধই মানবজাতির জন্য শুভ নয়। বিংশ শতাব্দীর প্রথমভাগে যে যুদ্ধ হয়েছিল তা ছিল ইতিহাসে সর্বাপেক্ষ ধ্বংসাত্মক ও ভয়াবহ যুদ্ধ। এই যুদ্ধে পৃথিবীর প্রায় ৬১টি দেশ জড়িয়ে পড়ে। এছাড়াও সকল মহাদেশ এবং মহাসাগর আক্রান্ত হয়েছিল। তারপরও এই যুদ্ধের ফলে বিশ্বে কিছু ইতিবাচক পরিবর্তন লক্ষ করা যায়।",
      "tag": "SSNIC 24",
      "sub_questions": [
        {
          "label": "ক",
          "question": "আন্তর্জাতিক আদালতের বিচারক সংখ্যা কত?",
          "explanation": "আন্তর্জাতিক আদালতের বিচারক সংখ্যা ১৫ জন।"
        },
        {
          "label": "খ",
          "question": "এপ্রিল থিসিস কী? বুঝিয়ে লেখো।",
          "explanation": "এপ্রিল থিসিস হলো রাশিয়ার বলশেভিক দলের নেতা লেনিন প্রদত্ত দিকনির্দেশক প্রতিপাদ্য। বলশেভিক বিপ্লবের নেতা লেনিন ১৯১৭ সালের ৩ এপ্রিল তার বিখ্যাত 'এপ্রিল থিসিস' ঘোষণা করেন। এপ্রিল থিসিসে বলা হয়- ১. ফেব্রুয়ারি বিপ্লবে বুর্জোয়া শ্রেণির জয় হয়েছে, এতে শ্রমিকদের সন্তুষ্ট হওয়ার কিছু নেই; ২. বুর্জোয়া বিপ্লব ও শ্রমিক বিপ্লব একসাথে চলতে থাকবে এবং শেষ পর্যন্ত শ্রমিকেরা ক্ষমতা দখল করবে। লেনিন বলেন, বুর্জোয়াদের বেশিদিন ক্ষমতায় থাকতে দিলে তারা পুঁজিবাদকে দৃঢ় করে ফেলবে। সুতরাং, বুর্জোয়ারা বেশি গভীরে শেকড় ছড়ানোর আগেই তাদের উপড়ে ফেলতে হবে।"
        },
        {
          "label": "গ",
          "question": "লিমন তার ছোট ভাইকে কোন বিশ্বযুদ্ধের বর্ণনা করছিল? উক্ত বিশ্বযুদ্ধের ক্ষতিকর দিকগুলো তুলে ধরো।",
          "explanation": "লিমন তার ছোট ভাইকে দ্বিতীয় বিশ্বযুদ্ধের বর্ণনা করেছিল। দ্বিতীয় বিশ্বযুদ্ধের ক্ষতিকর দিকগুলো ছিল অপূরণীয়। বিশ্ব ইতিহাসের সবচেয়ে ধ্বংসাত্মক যুদ্ধ ছিল দ্বিতীয় বিশ্বযুদ্ধ। শুধুমাত্র ইউরোপেই যুদ্ধজনিত বৈষয়িক ক্ষতির পরিমাণ ছিল ২৬ হাজার কোটি ডলার। যুদ্ধরত দেশসমূহের প্রত্যক্ষ সামরিক ব্যয় ছিল তাদের জাতীয় আয়ের ৬০-৭০ শতাংশ। সব মিলিয়ে নিহত হয় প্রায় পাঁচ কোটিরও বেশি লোক। সর্বাধিক সংখ্যক লোক হারায় সোভিয়েত ইউনিয়ন। সোভিয়েত ইউনিয়নের ১৭১০টি শহর বিনষ্ট হয়। মার্কিন যুক্তরাষ্ট্র হারায় ৪ লক্ষ লোক, ইংল্যান্ড ৩ লক্ষ ৭০ হাজার, জার্মানির ৪ কোটি ৩৬ লক্ষ লোক হতাহত ও বন্দী হয়। ইউরোপীয় মিত্ররা হারায় ১৫ লক্ষ লোক। জাপানের হিরোশিমা ও নাগাসাকিতে আনবিক বোমার নিক্ষেপে শহর দুটি ধ্বংস স্তূপে পরিণত হয়। পরিশেষে বলা যায়, দ্বিতীয় বিশ্বযুদ্ধের ফলে বিশ্বে তৎকালীন সময়ে যে লোকবল ক্ষয় ও অর্থনৈতিক বিপর্যয়ের সৃষ্টি হয়েছিল তা ছিল অপূরণীয় ক্ষতি।"
        },
        {
          "label": "ঘ",
          "question": "উক্ত বিশ্বযুদ্ধের ফলে বিশ্বে কী ধরনের ইতিবাচক পরিবর্তন হয়েছে? তোমার মতামত দাও।",
          "explanation": "উত্ত বিশ্বযুদ্ধ তথা দ্বিতীয় বিশ্বযুদ্ধের ফলে বিশ্বব্যাপী সম্রাজ্যবাদের অবসান ঘটে এবং পুঁজিবাদী ও সমাজতান্ত্রিক বিশ্বের সৃষ্টি হয়। প্রথম বিশ্বযুদ্ধের পর ইউরোপে 'ফ্যাসিবাদ ও নাৎসিবাদের প্রতি মানুষের যে আগ্রহ সৃষ্টি হয়েছিল এ যুদ্ধ তার স্বরূপ উন্মোচন করে এবং এ ব্যবস্থাগুলো ইউরোপের রাজনীতি থেকে নির্বাসিত হয়। গণতান্ত্রিক ব্যবস্থা তার স্থান দখল করে। পুঁজিবাদ ও সমাজতান্ত্রিক ব্যবস্থার মধ্যে স্বল্পকালের জন্য। হলেও মৈত্রীর বন্ধন রচনা হয়। এবং উপনিবেশবাদের অবসান ঘটে। দ্বিতীয় বিশ্বযুদ্ধের যুদ্ধের ফলে ইংল্যান্ড, ফ্রান্স ও জার্মানিসহ অপরাপর ইউরোপীয় রাষ্ট্রের অর্থনীতি বিধ্বস্ত হয়ে যায়। এর ফলে ইউরোপীয় আধিপত্যবাদের প্রবণতা হ্রাস পায়। অধিকন্তু এ যুদ্ধের ফলে ইন্দোচীন, দক্ষিণ-পূর্ব এশিয়া ও আফ্রিকার উপনিবেশগুলো ক্রমান্বয়ে স্বাধীন হয়ে যায়। ভারত, পাকিস্তান, ইরান এর উদাহরণ। আর দ্বিতীয় বিশ্বযুদ্ধে রাশিয়ার সাফল্যে পূর্ব ইউরোপে রাশিয়ার প্রভাবে সমাজতন্ত্রের বিকাশ ঘটে। ফলে পূর্ব জার্মানি, পোল্যান্ড, চেকোশ্লোভাকিয়া, যুগোশ্লাভিয়া, বুলগেরিয়া, রোমানিয়া, আলবেনিয়া প্রভৃতি দেশে সমাজতন্ত্র প্রতিষ্ঠিত হয়। এশিয়াতে চীন, উত্তর কোরিয়া ও ইন্দোচীনের একাংশে সমাজতন্ত্র প্রতিষ্ঠা লাভ করে। এছাড়া দ্বিতীয় বিশ্বযুদ্ধের মাধ্যমে ভৌগোলিক সাম্রাজ্যবাদের অবসান ঘটে। তবে বিশ্বায়নের নাম করে অর্থনৈতিক সাম্রাজ্যবাদ বিকশিত হয়। পরিশেষে বলা যায়, দ্বিতীয় বিশ্বযুদ্ধের প্রভাব সমগ্র বিশ্বকে এক নতুন পরিচয়ে পরিচিত করেছে।"
        }
      ]
    },
    {
      "number": "7",
      "uddipok": "একটি রাষ্ট্রে হঠাৎ উচ্চ শ্রেণির বিপরীতে নিম্নশ্রেণির সংগ্রাম শুরু হয়। সমাজে সবার সমান অধিকার এবং শোষণমুক্ত একটি সমাজ ব্যবস্থা চালু করার প্রত্যয় এনে এগিয়ে আসেন এক মহান নেতা। যিনি সেই রাষ্ট্রকে অতি অল্প সময়ে সমাজতান্ত্রিক রাষ্ট্রে পরিণত করেন এবং ঘোষণা দেন.... We don't need any parliamentary Republic. We don't need any bourgeois democarcy...",
      "tag": "SSNIC 24",
      "sub_questions": [
        {
          "label": "ক",
          "question": "রাশিয়ার সোশ্যাল ডেমোক্রেটিক পার্টি কত সালে গঠিত হয়।",
          "explanation": "রাশিয়ার সোশ্যাল ডেমোক্রেটিক পার্টি ১৮৯৮ সালে গঠিত হয়।"
        },
        {
          "label": "খ",
          "question": "উগ্র জাতীয়তাবাদ কী? ব্যাখ্যা করো।",
          "explanation": "জাতীয়তাবাদের চরম বিকৃত রূপ হচ্ছে উগ্র জাতীয়তাবাদ। উগ্র জাতীয়তাবাদী চিন্তা-চেতনা এমন একটি বিষয়, যার জন্য একটি ভূ- খণ্ডের মানুষ সব বিষয়ে অন্ন্ধভাবে দেশীয় স্বার্থকে প্রাধান্য দিয়ে থাকে। এক্ষেত্রে তারা অন্য ভূ-খণ্ডের ক্ষতিসাধন করতেও পিছপা হয় না। উদাহরণস্বরূপ বলা যায়, বিংশ শতাব্দীর চল্লিশের দশকে জার্মানরা নিজেদেরকে সর্বশ্রেষ্ঠ মনে করত। এই শ্রেষ্ঠত্ব প্রতিষ্ঠিত করতে গিয়ে তারা দ্বিতীয় বিশ্বযুদ্ধে জড়িয়ে পড়ে, যা বিশ্ববাসীর জন্য ধ্বংসাত্মক পরিণতি ডেকে এনেছিল।"
        },
        {
          "label": "গ",
          "question": "উদ্দীপকে কোন মহান নেতার কথা বলা হয়েছে? উক্ত নেতার পরিচয় দাও।",
          "explanation": "উদ্দীপকে বুশ বিপ্লবের নায়ক বিপ্লবী নেতা ভ্লাদিমির ইলিচ লেনিনের কথা বলা হয়েছে। ভ্লাদিমির ইলিচ উলিয়ানভ লেনিন ছিলেন একজন স্থানীয় স্কুল ইন্সপেক্টরের সন্তান। তিনি ১৮৭০ সালের ২২ এপ্রিল রাশিয়ার সিমব্রিসকে জন্মগ্রহণ করেন। তার বড় ভাই সন্ত্রাসবাদী গ্রুপের লিডার ছিলেন। যখন তার ভাইয়ের মৃত্যুদণ্ড কার্যকরের খবর পত্রিকায় প্রকাশিত হয় তখন লেনিন বলেছিলেন, \"I'll make them pay for it. I swear it.\" অতঃপর লেনিন ও তার মার্কসবাদী বন্ধুরা সন্ত্রাসবাদী পন্থা পরিত্যাগ করে মার্কসবাদের দিকে ঝুঁকে পড়েন। কাজান বিশ্ববিদ্যালয়ে ভর্তি হয়ে তিনি রাজনীতিতে জড়িয়ে পড়েন এবং এক প্রতিবাদ কর্মসূচিতে অংশ নিয়ে গ্রেফতার হন। পুলিশ অফিসারের এক প্রশ্নের উত্তরে তিনি বলেছেন 'দেয়ালটি কম্পমান, কেউ ঠেলা দিলেই পড়ে যাবে।' তিনি তার বন্ধুদের নিয়ে 'The Union of Struggle for the Emancipation of the Working Class' নামে একটি সংগঠন গড়ে তোলেন। ১৯০৩ সালে তিনি, বলশেভিক নামে একটি পার্টি গঠন করেন। এছাড়া খাদ্য মূল্যবৃদ্ধি, জার সরকারের স্বৈরতন্ত্র প্রভৃতির বিরুদ্ধে লেনিনের থিসিসের ভিত্তিতে বলশেভিকরা ২৪ অক্টোবর ১৯১৭ সালে একটি বিপ্লব সংঘটিত করে। লেনিন ক্ষমতায় থাকা জার সরকারের উৎখাতকে সমাজতান্ত্রিক বিপ্লব বলে আখ্যায়িত করেন। উদ্দীপকে দেখা যায়, এক মহান নেতা শোষণমুক্ত সমাজ ব্যবস্থা চালু করতে নিম্নশ্রেণির সংগ্রামে এগিয়ে আসেন। এরপর বিপ্লবের মাধ্যমে অল্প সময়ে একটি সমাজতান্ত্রিক রাষ্ট্র প্রতিষ্ঠা করেন যা পাঠ্যবইয়ের লেনিনের চরিত্রের সাথে সাদৃশ্য। তাই বলা যায়, উদ্দীপকে মহান নেতা বলতে লেনিনকে বোঝানো হয়েছে।"
        },
        {
          "label": "ঘ",
          "question": "উক্ত নেতা দ্বারা সংঘটিত বিপ্লব আন্তর্জাতিক অঙ্গনে কী প্রভাব বিস্তার করে- ব্যাখ্যা করো।",
          "explanation": "উক্ত নেতা তথা লেনিনের দ্বারা সংঘটিত বিপ্লবটি হলো সোভিয়েত ইউনিয়নের বলশেভিক বিপ্লব। আন্তর্জাতিক অঙ্গনে, এই বিপ্লব গুরুত্বপূর্ণ প্রভাব বিস্তার করতে পেরেছিল। ১৯১৭ সালে সংঘটিত বলশেভিক বিপ্লব যে সমাজতান্ত্রিক সমাজ নির্মাণ করে তা ছিল বিশ্ব পরিসরে প্রথম পদক্ষেপ। এই বিপ্লবের ফলেই মানব সভ্যতা সর্বপ্রথম পুঁজিবাদী সমাজ থেকে সমাজতন্ত্রে প্রবেশ করে। সমাজ বিকাশের ধারাবাহিকতায় পৃথিবীর জাতিসমূহ বিংশ শতাব্দীতে সমাজতন্ত্রের ভাবধারায় আলোড়িত হয়েছিল। বলশেভিক বিপ্লবের পর ইউরোপের কয়েকটি দেশ, এশিয়ার চীন ও মঙ্গোলিয়া, উত্তর কোরিয়া এবং লাতিন আমেরিকার কিউবা ও ভেনিজুয়েলায় সমাজতান্ত্রিক রাষ্ট্রব্যবস্থা প্রতিষ্ঠা হয়েছিল। ধারণা করা হয়েছিল পৃথিবীর সব দেশ ও জাতি এই বিপ্লবের দ্বারা প্রভাবিত হবে। কিন্তু যেহেতু রাশিয়ার সমাজতান্ত্রিক সমাজব্যবস্থা টেকসই উন্নয়ন ঘটাতে পারেনি, তাই সমাজতন্ত্রের পুরাতন আদর্শ মোতাবেক সমাজতান্ত্রিক বিপ্লব অপরাপর দেশগুলোতে আর সংঘটিত হয়নি। তবে বলশেভিক বিপ্লবের প্রভাবে এশিয়া ও আফ্রিকা মহাদেশে উপনিবেশবাদ ভেঙ্গে পড়েছিল ও বিভিন্ন জাতির মুক্তির সংগ্রাম তীব্রতর হয়েছিল। তাছাড়া এ বিপ্লবের ফলে সমাজতন্ত্রের বেশকিছু মর্মবাণী ধারণ করে পুঁজিবাদী ব্যবস্থায় কল্যাণকামী রাষ্ট্রের বিস্তার ঘটেছে। বলশেভিক বিপ্লব পশ্চিমা সভ্যতার মূল শক্তির বিরুদ্ধে এক সংগ্রামের প্রেরণা। এটি পশ্চিম ইউরোপের পুঁজিবাদী সমাজ, সংস্কৃতি, অর্থনীতি এবং রাষ্ট্রব্যবস্থার ওপর ভীষণ আঘাত করে। পুঁজিবাদী শক্তির বিরুদ্ধে এক নতুন, বিকল্প এবং সামগ্রিক মানবকল্যাণমুখী সমাজ প্রতিষ্ঠা করে। তাই বলা যায়, এই বিপ্লব শুধু রাশিয়াতেই নয়, সারা পৃথিবীর রাজনীতি, সমাজ, সংস্কৃতি ও অর্থনীতিতে বিশাল প্রভাব বিস্তার করেছিল।"
        }
      ]
    },
    {
      "number": "8",
      "uddipok": "নিচের তথ্যগুলো লক্ষ করো এবং প্রশ্নগুলোর উত্তর দাওঃ",
      "tag": "SSNIC 24",
      "sub_questions": [
        {
          "label": "ক",
          "question": "জাতিসংঘের বর্তমান মহাসচিবের নাম কী?",
          "explanation": "জাতিসংঘের বর্তমান মহাসচিবের নাম আন্তোনিও গুতেরেস।"
        },
        {
          "label": "খ",
          "question": "ট্রুম্যান ডকট্রিন কী প্রভাব ফেলেছিল মূল বিষয় ব্যাখ্যা করো।",
          "explanation": "মার্কিন কংগ্রেসের যৌথ অধিবেশনে ১৯৪৭ সালের ১২ মার্চ রাষ্ট্রপতি ট্রুম্যান সোভিয়েত ইউনিয়নকে প্রতিরোধের যে নীতি ঘোষণা করেন তাই ট্রুম্যান ডকট্রিন নামে পরিচিত। ট্রুম্যান নীতির পর মার্কিন যুক্তরাষ্ট্র গ্রিস ও তুরস্ক সরকারকে ৪০০ মিলিয়ন ডলার মূল্যের সামরিক ও অর্থনৈতিক সহায়তা প্রদান করলে সেখানে কমিউনিস্ট হস্তক্ষেপ বন্ধ হয়। এ নীতি রাশিয়ার বিরুদ্ধে প্রয়োগ করা হয়। এ ঘোষণা সোভিয়েত ইউনিয়নের সাথে দীর্ঘস্থায়ী শান্তিনীতির পরিপন্থি ছিল। ফলে স্নায়ুযুদ্ধের তীব্রতা বৃদ্ধি পায়।"
        },
        {
          "label": "গ",
          "question": "'?' স্থানে কোন সংস্থা হবে এবং উক্ত সংস্থাটি আর্থ-সামাজিক ও রাজনৈতিক ক্ষেত্রে কী ধরনের ভূমিকা রাখে- ব্যাখ্যা করো।",
          "explanation": "'?' স্থানে জাতিসংঘকে নির্দেশ করে। আর্থ-সামাজিক ও রাজনৈতিকক্ ক্ষেত্রে জাতিসংঘের ভূমিকা গুরুত্বপূর্ণ। আন্তর্জাতিক শান্তি ও নিরাপত্তা সুনিশ্চিত করার মাধ্যমে বিশ্বের বিভিন্ন দেশের আর্থিক, সামাজিক ও সাংস্কৃতিক উন্নয়ন বা সমৃদ্ধি গঠনের জন্য অর্থনৈতিক ও সামাজিক পরিষদ গঠিত হয়েছে। বিশ্বশান্তি ও নিরাপত্তা রক্ষার জন্য একদিকে উত্তেজনা প্রশমন, অস্ত্রের পরিমাণ নিয়ন্ত্রণ, নিরস্ত্রকরণ, শান্তিপূর্ণ উপায়ে বিরোধ মীমাংসা, শান্তি বিঘ্নকারী রাষ্ট্রের বিরুদ্ধে যৌথ উদ্যোগ গ্রহণ করা যেমন প্রয়োজন তেমনি এ উদ্যোগ সফল করার জন্য প্রয়োজন সমগ্র মানবজাতির অর্থনৈতিক সাংস্কৃতিক জীবনের বিকাশ ও অগ্রগতি। ধ্বংস ও যুদ্ধ প্রতিরোধ করার জন্য এবং মানবজাতির স্থায়ী কল্যাণসাধনের জন্য গঠনমূলক কার্যক্রম গ্রহণ করা ও একান্ত প্রয়োজন। মানবাধিকার প্রতিষ্ঠা, শিক্ষা, স্বাস্থ্য ও নারীর ক্ষমতায়নে জাতিসংঘ অবদান রেখে চলেছে। পরিশেষে বলা যায়, আর্থ-সামাজিক ও রাজনৈতিক ক্ষেত্রে শান্তি ও নিরাপত্তা প্রতিষ্ঠায় জাতিসংঘ গুরুত্বপূর্ণ অবদান রেখেছে।"
        },
        {
          "label": "ঘ",
          "question": "উক্ত সংস্থাটি পরিচালনার ক্ষেত্রে বৃহৎ রাষ্ট্রসমূহ অন্তরায় নাকি সহায়ক হিসেবে ভূমিকা পালন করে? তোমার যুক্তি প্রদর্শন করো।",
          "explanation": "উক্ত সংস্থাটি তথা জাতিসংঘের সফলতা, ব্যর্থতা বৃহৎ শক্তিধর রাষ্ট্রসমূহের সহযোগিতার ওপর অনেকাংশে নির্ভরশীল। জাতিসংঘে বৃহৎ শক্তি বলতে মূলত মার্কিন যুক্তরাষ্ট্র, রাশিয়া, চীন, যুক্তরাজ্য ও ফ্রান্সকে বোঝায়; যাদের ভেটো প্রয়োগের ক্ষমতা রয়েছে। এদের যে কোনো একটি দেশও ভেটো দিলে অর্থাৎ বিরোধিতা করলে নিরাপত্তা পরিষদে কোনো প্রস্তাব পাস হবে না। সুতরাং এ বৃহৎ শক্তিবর্গের মতৈক্য ও সদিচ্ছা ছাড়া জাতিসংঘ মহাসচিবের পক্ষে কোনো প্রস্তাব এগিয়ে নেওয়া সম্ভব নয়। বৃহৎ শক্তিধর দেশগুলো জাতিসংঘের তহবিলে সিংহভাগ চাঁদা দেয়। তারা বিভিন্ন অনুন্নত ও উন্নয়নশীল রাষ্ট্রে অর্থনৈতিক ও সামাজিক ক্ষেত্রে সহযোগিতা দিয়ে থাকে। জাতিসংঘের বিশেষ প্রয়োজনে অর্থ, সৈন্য, অস্ত্র ও শক্তি দিয়েও এ রাষ্ট্রগুলো সহযোগিতা করে। এ কারণে নিরাপত্তা পরিষদসহ পুরো জাতিসংঘ কাঠামোতে তাদের ব্যাপক প্রভাব রয়েছে। বৈশ্বিক এ সংস্থায় নিজেদের স্বার্থ রক্ষা হচ্ছে কিনা সে বিষয়ে তারা সবসময় সজাগ থাকে। নিজেদের স্বার্থের অনুকূল নয়, এমন উদ্যোগ আটকে দেওয়ার ক্ষমতা তাদের রয়েছে। পরিশেষে তাই বলা যায়, জাতিসংঘের সফলতা-ব্যর্থতা শক্তিধর রাষ্ট্রের সহযোগিতার ওপর নির্ভরশীল।"
        }
      ]
    },
    {
      "number": "9",
      "uddipok": "সভ্যতা গতিশীল হওয়ার পর পৃথিবী কখনো শান্ত ছিল না। এক দেশের সাথে অন্য দেশের যুদ্ধ, দখলদারিত্ব এসব ঘটনা ইতিহাসের সাক্ষী। মাত্র দু'দশক সময়ের ব্যবধানে দুটি মানবসভ্যতা বিধ্বংসী যুদ্ধ মানুষের মনে গভীর রেখাপাত করে। ফলে বিশ্ব নেতৃবৃন্দ একত্রে মিলিত হয়ে একটি আন্তর্জাতিক শান্তি সংগঠন গড়ে তোলেন। যা আজও টিকে আছে।",
      "tag": "SSNIC 24",
      "sub_questions": [
        {
          "label": "ক",
          "question": "বসনিয়ার রাজধানীর নাম কী?",
          "explanation": "বসনিয়ার রাজধানীর নাম সারায়েভো।"
        },
        {
          "label": "খ",
          "question": "আঁতাত বলতে কী বোঝায়? ব্যাখ্যা করো।",
          "explanation": "দাঁতাত (Detente) একটি ফরাসি শব্দ। এর অর্থ হলো উত্তেজনা প্রশমন। ১৯৭০-এর দশকে বিভিন্ন আন্তর্জাতিক ঘটনাকে কেন্দ্র করে ঠান্ডা লড়াই ক্রমশ স্তিমিত হয়ে পড়ে। আন্তর্জাতিক ইতিহাসে এই পর্বটি দাঁতাত নামে পরিচিত। স্নায়ুযুদ্ধোত্তর যুগে পরিবর্তিত পরিস্থিতির প্রেক্ষিতে যুক্তরাষ্ট্র ও সোভিয়েত রাশিয়া পরস্পর বিরোধী প্রতিযোগিতা ও শত্রুতামূলক মনোভাব পরিহার করে শান্তিপূর্ণ সহাবস্থান নীতি গ্রহণ করে। এ শান্তিপূর্ণ সহাবস্থানকে মার্কিন যুক্তরাষ্ট্র দাঁতাত বলে অভিহিত করে। স্নায়ুযুদ্ধের অবসান প্রক্রিয়ায় দাঁতাত সর্বাপেক্ষা গুরুত্বপূর্ণ ভূমিকা পালন করেছিল।"
        },
        {
          "label": "গ",
          "question": "উদ্দীপকে বর্ণিত আন্তর্জাতিক সংগঠন তৈরিতে কোন কোন দেশের ভূমিকা রয়েছে ব্যাখ্যা করো।",
          "explanation": "উদ্দীপকে বর্ণিত আন্তর্জাতিক সংগঠনটি হলো জাতিসংঘ। জাতিসংঘ গঠনে ব্রিটেন, আমেরিকা, তৎকালীন সোভিয়েত ইউনিয়নসহ অনেক দেশ গুরুত্বপূর্ণ ভূমিকা পালন করেছিল। দ্বিতীয় বিশ্বযুদ্ধোত্তর পৃথিবীতে স্থায়ী শান্তি স্থাপনের সামরিক, রাজনৈতিক ও কূটনৈতিক উদ্যোগের ফসল হলো জাতিসংঘ। দ্বিতীয় বিশ্বযুদ্ধ শুরুর পরই জাতিসংঘ গঠনের উদ্যোগ শুরু হয়েছিল। সংকটময় সময়ে ব্রিটিশ প্রধানমন্ত্রী উইনস্টন চার্চিল এবং মার্কিন প্রেসিডেন্ট ফ্রাঙ্কিল ডি. রুজভেন্ট ১৯৪১ সালে ৯ আগস্ট দ্বিপাক্ষিক গোপন আলোচনার মাধ্যমে ভবিষ্যতে জাতিসংঘের প্রতিষ্ঠার ইঙ্গিত দেয়। এই দ্বিপাক্ষিক বৈঠক 'আটলান্টিক সনদ' নামে পরিচিত। এতে বিভিন্ন জাতির মধ্যে সৌহার্দ্য প্রতিষ্ঠা, অর্থনৈতিক, সাংস্কৃতিক ও রাজনৈতিক ক্ষেত্রে সহযোগিতা বৃদ্ধি ও শান্তিপূর্ণ উপায়ে বিবাদের সমাধানের উল্লেখ করা হয়। পরবর্তীতে ১৯৪২ সালে চীন, ব্রিটেন, সোভিয়েত ইউনিয়ন এবং মার্কিন যুক্তরাষ্ট্র জাতিসংঘ ঘোষণাপত্র স্বাক্ষর করে। ১৯৪৩ সালে মস্কো সম্মেলনে জাতিসংঘের নামকরণ করা হয়। এ সকল নেতা ছাড়াও অন্য বিশ্ব নেতারা জাতিসংঘ গঠনের জন্য তেহরান সম্মেলন, ডাম্বারটন সম্মেলন ও কাসাব্লাংকা সম্মেলনে মিলিত হয়। যার ফলে ১৯৪৫ সালে ২৪ অক্টোবর ৫১টি রাষ্ট্রের প্রতিনিধিদের এক মহাসম্মেলনের মধ্যদিয়ে জাতিসংঘ প্রতিষ্ঠা লাভ করে। পরিশেষে বলা যায়, জাতিসংঘ প্রতিষ্ঠায় বিভিন্ন রাষ্ট্র ও প্রতিনিধিরা অবদান রাখলেও প্রধান ভূমিকা পালন করেন ব্রিটেনের প্রধানমন্ত্রী উইনস্টন চার্চিল, আমেরিকার প্রেসিডেন্ট ফ্রাঙ্কিল ডি. রুজভেল্ট এবং রাশিয়ার প্রেসিডেন্ট যোসেফ স্ট্যালিন।"
        },
        {
          "label": "ঘ",
          "question": "বিশ্ব শান্তি রক্ষায় উক্ত সংগঠনের সাফল্য- ব্যর্থতা বিশ্লেষণ করো।",
          "explanation": "নিম্নের অনুরূপ: বিশ্বশান্তি রক্ষায় উক্ত সংগঠন তথা নিরাপত্তা পরিষদ বা বৃহদর্থে জাতিসংঘ গুরুত্বপূর্ণ ভূমিকা পালন করে চলেছে। তবে বিভিন্ন ক্ষেত্রে সংগঠনটি কিছুটা ব্যর্থতার পরিচয় দিচ্ছে বলেও আমি মনে করি। প্রতিষ্ঠার পর থেকেই জাতিসংঘ বিশ্বের বৃহত্তম আন্তর্জাতিক সংস্থা হিসেবে বিশ্বশান্তি রক্ষায় কাজ করে আসছে। বিশ্বের কোথাও যুদ্ধ, সামরিক সংঘাত বা উত্তেজনার সৃষ্টি হলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধের লক্ষ্যে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। এছাড়াও বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দূষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিষয়ে কার্যক্রম পরিচালনার মধ্য দিয়ে জাতিসংঘ আর্থ-সামাজিক অগ্রগতি অর্জনের মাধ্যমে পরোক্ষভাবেও বিশ্বশান্তি প্রতিষ্ঠায় অবদান রাখছে। উপরে আলোচিত সফলতাগুলোর পাশাপাশি বিশ্বশান্তি প্রতিষ্ঠায় জাতিসংঘ কিছু ক্ষেত্রে ব্যর্থতারও পরিচয় দিয়েছে। নানা হস্তক্ষেপ ও সীমাবদ্ধতায় অনেক সংকট নিরসনে জাতিসংঘ তেমন ভূমিকা রাখতে পারছে না। মানবাধিকার রক্ষায় ব্যর্থতা, বর্ণবাদ ও জাতিগত দাঙ্গা নিরসনে ব্যর্থতা, মধ্যপ্রাচ্যে মার্কিন আগ্রাসন, নিরস্ত্রীকরণ ও পারমাণবিক অস্ত্ররোধে ব্যর্থতা, সম্প্রতি রুশ-ইউক্রেন যুদ্ধ বন্ধে ব্যর্থতা ইত্যাদি জাতিসংঘের ব্যর্থতাগুলোর পরিচায়ক হয়ে দাঁড়িয়েছে। পরিশেষে বলা যায়, বিশ্বে শান্তি প্রতিষ্ঠায় জাতিসংঘের ভূমিকা প্রশংসনীয়। তবে বৃহৎ শক্তিগুলোর প্রাধান্যসহ বিভিন্ন কারণে সাম্প্রতিক বছরগুলোতে জাতিসংঘের কার্যকারিতা নিয়ে প্রশ্ন উঠেছে।"
        }
      ]
    },
    {
      "number": "10",
      "uddipok": "নিচের ছকটি লক্ষ করো এবং প্রশ্নগুলোঃ 'ক' রাষ্ট্র ‘খ' রাষ্ট্র পুঁজিবাদী আদর্শে বিশ্বাসী কমিউনিজম আদর্শে বিশ্বাসী গণতন্ত্র উপস্থিত গণতন্ত্র নেই NATO, গঠন WARSAW গঠন",
      "tag": "SSNIC 24",
      "sub_questions": [
        {
          "label": "ক",
          "question": "USSR এর পূর্ণরূপ কী?",
          "explanation": "USSR এর পূর্ণরূপ- Union of Soviet Socialist Republics"
        },
        {
          "label": "খ",
          "question": "কার্ল মার্কস কেন বিখ্যাত?",
          "explanation": "সমাজতান্ত্রিক সমাজব্যবস্থার জনক হিসেবে কার্ল মার্কস ইতিহাসে বিখ্যাত হয়ে রয়েছেন। পুঁজিবাদী সমাজব্যবস্থার আড়ালে নিম্নশ্রেণির মানুষের প্রতি যে অন্যায়, অত্যাচার, জুলুম-নির্যাতন চালানো হয়, কার্ল মার্কস তার লেখনীর মাধ্যমে তা দূরীভূত করে সাম্যবাদী সমাজ প্রতিষ্ঠার জন্য তার জীবন উৎসর্গ করেছিলেন। তার লিখিত বিখ্যাত বই 'দাস ক্যাপিটাল' (Das Kapital) ও 'কমিউনিস্ট ইশতেহার' উল্লেখযোগ্য।"
        },
        {
          "label": "গ",
          "question": "উদ্দীপকে 'ক' ও 'খ' রাষ্ট্রের দ্বন্দ্ব কোন বিষয়কে ইঙ্গিত করে এবং উক্ত দ্বন্দ্বের মূল কারণগুলো আলোচনা করো।",
          "explanation": "উদ্দীপকে 'ক' রাষ্ট্র মার্কিন যুক্তরাষ্ট্র ও 'খ' রাষ্ট্র সোভিয়েত ইউনিয়নের মধ্যে স্নায়ুযুদ্ধের ইঙ্গিত করা হয়েছে। স্নায়ুযুদ্ধ এমন এক প্রকার যুদ্ধাবস্থাকে নির্দেশ করে যা যুদ্ধও নয় আবার যুদ্ধের অনুপস্থিতি বা শান্তিও নয়। স্নায়ুযুদ্ধকে কেউ কেউ অস্বস্তিকর শান্তি বলে অভিহিত করেছেন এবং স্নায়ুযুদ্ধকালীন সময়কে সশস্ত্র শান্তির যুগ বললে অত্যুক্তি হবে না। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে। মার্কিন যুক্তরাষ্ট্র যা পশ্চিমের প্রতিনিধিত্ব করে এবং সোভিয়েত ইউনিয়ন যা পূর্বের ব্লকের প্রতিনিধিত্ব করে এবং পূর্বেকার পরাশক্তি ব্রিটেন ও ফ্রান্স যুদ্ধে জয়লাভ করলেও তাদের বিধ্বস্তন্ত অর্থনীতির কারণে বিশ্বকে পূর্বের মতো নেতৃত্ব দেওয়ার অবস্থায় ছিল না। ১৯১৭ সালে রুশ সমাজতান্ত্রিক বিপ্লবের পথ ধরে সোভিয়েত ইউনিয়ন একটি সমৃদ্ধ দেশে পরিণত হয় এবং মার্কিন যুক্তরাষ্ট্রকে মোকাবিলা করার মতো শক্তি অর্জন করে। দুটি দেশের আদর্শিক জন্মকে কেন্দ্র করে ইউরোপের রাষ্ট্রগুলোও বিভক্ত হয়ে দুই শিবিরে যোগ দেয় কিন্তু উভয় দেশই সযত্নে যুদ্ধ এগিয়ে চলে এবং দ্বিতীয় বিশ্বযুদ্ধ পরবর্তী সময়ে মার্কিন যুক্তরাষ্ট্র ও সোভিয়েত ইউনিয়নের এরূপ যুদ্ধ যুদ্ধ খেলাকেই স্নায়ুযুদ্ধ অভিহিত করা হয়েছে।"
        },
        {
          "label": "ঘ",
          "question": "“উক্ত মতাদর্শগত দ্বন্দ্বটি সমগ্র বিশ্বকে দুটি পৃথক শিবিরে বিভক্ত করে\" পর্যালোচনা করো।",
          "explanation": "উত্ত মতাদর্শগত স্বন্দ্বটি তথা স্নায়ুযুদ্ধ সমগ্র বিশ্বকে দুই পৃথক শিবিরে বিভক্ত করে'- উক্তিটি যথার্থ। দ্বিতীয় বিশ্বযুদ্ধের পর পুরনো বিশ্বব্যবস্থা বদলে গিয়ে মার্কিন যুক্তরাষ্ট্র ও সোভিয়েত ইউনিয়ন দুই শীর্ষ পরাশক্তি হিসেবে আবির্ভূত হয়। যুক্তরাষ্ট্র ছিল পুঁজিবাদী অর্থনৈতিক ব্যবস্থার সমর্থক এবং সোভিয়েত ইউনিয়ন ছিল সমাজতান্ত্রিক ব্যবস্থার অনুসারী। ফলে দেশ দু'টির মধ্যে আদর্শগত দ্বন্দ্ব দেখা দেয়। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পরবিরোধী দু'টি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দু'টি পরস্পর বিরোধী অবস্থান নিতে থাকে। দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপ নিয়ে প্রভাব বিস্তারের প্রতিযোগিতায় লিপ্ত হয় যুক্তরাষ্ট্র ও সোভিয়েত ইউনিয়ন। এমনকি আমাদের মুক্তিযুদ্ধে ও এর প্রভাব লক্ষ করা যায়। দুই বিপরীত শিবিরে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ বলয়ভুক্ত দেশগুলোকে প্রচুর আর্থিক, সামরিক, কূটনৈতিক সহায়তা দিয়েছিল। ১৯৯১ সালে সোভিয়েত ইউনিয়ন ভেঙে যাওয়ার মাধ্যমে এ স্নায়ুযুদ্ধের অবসান ঘটে। উপরের আলোচনা থেকে বলা যায়, স্নায়ুযুদ্ধ সমগ্র বিশ্বকে দু'টি বিপরীত শিবিরে বিভক্ত করেছিল- উক্তিটি যথার্থ।"
        }
      ]
    },
    {
      "number": "11",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাওঃ",
      "tag": "SSNIC 24",
      "sub_questions": [
        {
          "label": "ক",
          "question": "ফুলটন বক্তৃতার বক্তা কে ছিলেন?",
          "explanation": "ফুলটন বক্তৃতার বস্তা ব্রিটিশ প্রধানমন্ত্রী উইনস্টন চার্চিল।"
        },
        {
          "label": "খ",
          "question": "তোষণনীতি কী? ব্যাখ্যা করো।",
          "explanation": "১৯৩০ এর দশকে রুশ বিপ্লবের বিস্তারের ভয়ে ইফা-ফরাসি শক্তি। ইউরোপের একনায়কতন্ত্রী দেশগুলোর আগ্রাসনের বিরুদ্ধে কোনোরকম প্রতিরোধের বদলে যে আপসমূলক নীতি গ্রহণ করেছিল, তাকেই তোষণনীতি বলা হয়। জার্মানি যখন নাৎসি দলের নীতি ও আদর্শ অনুসরণ করে ক্রমেই ভার্সাই চুক্তির শর্তাদি লঙ্ঘন করতে থাকে, তখন ইঙ্গ-ফরাসি, সরকারদ্বয়ের তোষণনীতির ফলে নাৎসিদের সাহস ও আকাঙ্ক্ষা বেড়ে যায়। ১৯৩৬ সালে জার্মানি রাইন নদীর তীরবর্তী নিরপেক্ষ অঞ্চল দখল করলেও ফ্রান্স ও ইংল্যান্ড এর বিরুদ্ধে প্রকাশ্যে কোনো প্রতিক্রিয়া দেখায়নি। এভাবে লীগ অব নেশনের দুই বৃহৎ শক্তিধর রাষ্ট্র ব্রিটেন ও ফ্রান্সের জার্মান তোষণনীতি লীগের দুর্বলতা ও ব্যর্থতার অন্যতম কারণ হয়ে দাঁড়ায় এবং জার্মানিকে অপ্রতিহত শক্তি হিসেবে আবির্ভূত হতে সাহায্য করে।"
        },
        {
          "label": "গ",
          "question": "উপরিউক্ত যুদ্ধগুলো কী ধরনের যুদ্ধ ছিল? উক্ত যুদ্ধগুলোর পেছনে কোন দুটি রাষ্ট্রের স্বার্থ ছিল?",
          "explanation": "উপরিউক্ত যুদ্ধগুলো ছিল আদর্শিক দ্বন্দ্বের যুদ্ধ্য। উত্ত যুদ্ধগুলোর পেছনে মার্কিন যুক্তরাষ্ট্র ও সোভিয়েত ইউনিয়নের স্বার্থ ছিল। দ্বিতীয় বিশ্বযুদ্ধের পর থেকেই পুঁজিবাদী রাষ্ট্রের সাথে সমাজতান্ত্রিক রাষ্ট্রের মধ্যে দুটি পরস্পর বিপরীত মতাদর্শ প্রতিষ্ঠার জন্য যে দ্বন্দ্বের সৃষ্টি হয় তাকেই আদর্শগত দ্বন্দ্ব বা স্নায়যুদ্ধ বলে। মার্কিন যুক্তরাষ্ট্র ছিল একটি পুঁজিবাদী রাষ্ট্র। অপরদিকে পুঁজিবাদকে উৎখাত করে রুশ বিপ্লবের মাধ্যমে সোভিয়েত ইউনিয়নের উত্থান হয়। এরই ধারাবাহিককতায় সোভিয়েত ইউনিয়নে সমাজতন্ত্র প্রতিষ্ঠা লাভ করে। এ সময় বিশ্বব্যাপী সমাজতন্ত্র প্রতিষ্ঠার চেষ্টা করে সোভিয়েত ইউনিয়ন। যার হলো পূর্ব ইউরোপের প্রতি গৃহীত রুশনীতি। ইউরোপ ছাড়াও এশিয়ার দেশগুলোতে যেখানে সমাজতান্ত্রিক আন্দোলন চলেছিল সোভিয়েত ইউনিয়ন সেখানে সমাজতান্ত্রিক মতবাদ প্রতিষ্ঠায় সাহায্য করেছিল। অন্যদিকে মার্কিন যুক্তরাষ্ট্র পুঁজিবাদী রাষ্ট্র হওয়ায় সমাজতন্ত্র বিরোধীদের সাহায্য করেছিল। এই পরস্পর বিপরীতমুখী স্বার্থের কারণেই স্নায়ুযুদ্ধের সৃষ্টি হয়। এতে নিজেরা প্রত্যক্ষভাবে যুদ্ধে না জড়িয়ে যুদ্ধোরত দেশের মধ্যে দুটি পক্ষের সমর্থন দেয়। তার উদাহরণ হলো কোরিয়া যুদ্ধ, ভিয়েতনাম যুদ্ধ ও আফগানিস্তানের যুদ্ধ। মূলত সমাজতন্ত্র বা পুঁজিবাদ প্রতিষ্ঠার স্বার্থেই সোভিয়েত ইউনিয়ন ও মার্কিন যুক্তরাষ্ট্র পরোক্ষভাবে যুদ্ধে লিপ্ত হয়। পরিশেষে বলা যায়, মার্কিন যুক্তরাষ্ট্রের সমাজতন্ত্র ভীতি এবং সোভিয়েত ইউনিয়নের পুঁজিবাদ প্রতিরোধের ফলে স্নায়ুযুদ্ধের সূচনা ঘটেছিল।"
        },
        {
          "label": "ঘ",
          "question": "\"বৃহৎ রাষ্ট্রের মতাদর্শগত স্বার্থ বজায় রাখতেই উক্ত যুদ্ধগুলোকে সমর্থন করেছেন\"- সত্যতা যাচাই করো।",
          "explanation": "'বৃহৎ রাষ্ট্রের মতাদর্শগত স্বার্থ তথা সমাজতন্ত্র বা পুঁজিবাদ বজায় রাখতেই উত্ত যুদ্ধগুলোকে সমর্থন করেছিল'- উক্তিটি সত্য। দ্বিতীয় বিশ্বযুদ্ধ পরবর্তী সময়ে দুটি পরাশক্তির উত্থান ঘটে। এ দুটি পরাশক্তি হলো মার্কিন যুক্তরাষ্ট্র ও সোভিয়েত ইউনিয়ন। আদর্শগতভাবে এ দুটি রাষ্ট্র ছিল সম্পূর্ণ বিপরীতধর্মী। মার্কিন যুক্তরাষ্ট্র ছিল পুঁজিবাদী গণতান্ত্রিক • আদর্শের অনুসারী। অন্যদিকে ১৯১৭ সালে বলশেভিক বিপ্লবের ফলে রাশিয়ায় সমাজতান্ত্রিক রাষ্ট্র প্রতিষ্ঠিত হয়। আদর্শগত দিক দিয়ে মার্কিন যুক্তরাষ্ট্র ও সোভিয়েত ইউনিয়ন ছিল একে অপরের বিপরীত। রাশিয়ার সমাজতান্ত্রিক আদর্শের সম্প্রসারণকে যুক্তরাষ্ট্র নিজের জাতীয় নিরাপত্তার জন্য বিপজ্জনক মনে করত। ১৯৪৫ সালে রুশ নেতা যোসেফ স্ট্যালিনের সমাজতন্ত্র বিস্তারকে কেন্দ্র করেই রুশ-মার্কিন স্নায়ুযুদ্ধের সূত্রপাত ঘটে। মার্কিন যুক্তরাষ্ট্র ও সোভিয়েত ইউনিয়নের মধ্যকার আদর্শিক দ্বন্দ্বকে কেন্দ্র করে প্রায় গোটা বিশ্ব পরস্পর বিরোধী দুটি শিবিরে বিভক্ত হয়ে যায়। এতে ইউরোপের অন্যান্য রাষ্ট্রগুলোও যোগ দেয়। বিভিন্ন আন্তর্জাতিক ইস্যুতে দেশ দুটি পরস্পর বিরোধী জোট যেমন NATO ও WARSAW গঠন করে। দুটি ভাগে বিভক্ত বিশ্বে সোভিয়েত ইউনিয়ন ও মার্কিন যুক্তরাষ্ট্র নিজ নিজ আদর্শ প্রতিষ্ঠার জন্য নিজ নিজ বলয়ভুক্ত দেশগুলোকে প্রচুর আর্থিক, সামরিক ও কূটনৈতিক সহায়তা দিয়েছিল। পরস্পর বিরোধী মতাদর্শ বজায় রাখতে দীর্ঘ স্নায়ুযুদ্ধের সময়ে কিউবা, ভিয়েতনাম, কোরিয়া ও ইউরোপে নিজেদের প্রভাব বিস্তারের প্রতিযোগিতায় লিপ্ত হয় দুই পরাশক্তি। পরিশেষে বলা যায়, স্নায়ুযুদ্ধকালীন যে যুদ্ধগুলো হয়েছিল সেগুলো মার্কিন যুক্তরাষ্ট্র ও সোভিয়েত ইউনিয়ন মূলত নিজেদের মতাদর্শ প্রতিষ্ঠার জন্যই সমর্থন করেছিল।"
        }
      ]
    }
  ]
}